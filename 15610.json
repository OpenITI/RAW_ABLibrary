[
  {"content":"\r\n\r\nبسم الله الرحمن الرحيم\r\nالحمدلله الذى هدانا لهذا و ما كنا لنهتدى لو لا ان هدانا الله\r\nو صلى الله على سيدنا محمد و آله الطاهرين .\r\nمؤسسهء فرهنگى مطالعاتى الزهرا ( س )\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nمجموعهء آثار حضرت آية الله العظمى مظاهرى مدظله\r\nفهرست نويسى پيش از انتشار : كتابخانه ملى ايران\r\nمظاهرى ، حسين ، 1312 -\r\nاسرار حج / مظاهرى - اصفهان : مؤسسه فرهنگى مطالعاتى الزهرا ( عليها السلام ) ، 1386 ه‍ ش .\r\n64 . ( مجموعه آثار حضرت آيت الله العظمى مظاهرى : 7 . عرفان عملى ؛ 1 )\r\n5000 ريال : 4 - 9 - 96108 - 964 - 978 isbn\r\nفهرست نويسى براساس اطلاعات فيپا .\r\nكتابنامه به صورت زيرنويس :\r\n1 . رساله اسرار حج 2 . حج\r\n5 الف 582 م / 8 / 188 bp 1094080\r\nكتابخانه ملى ايران 357 / 297\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nاسرار حج\r\nمرجع عاليقدر\r\nحضرت آيت الله العظمى مظاهرى\r\n( مدظله العالى )\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nمؤسسه فرهنگى مطالعاتى الزهرا ( س )\r\nاسرار حج\r\nمجموعه آثار - 7 عرفان / 1\r\nمؤلف : مرجع عاليقدر حضرت آيت الله العظمى مظاهرى \" مدظله العالى \"\r\nناشر : مؤسسه فرهنگى مطالعاتى الزهرا عليها السلام\r\nنوبت چاپ : اول / بهمن 1386\r\nچاپخانه : اعتماد - قم\r\nشمارگان : 5000 نسخه\r\nقيمت : 5000 ريال\r\nc تمام حقوق براى \" مؤسسه فرهنگى مطالعاتى الزهرا عليها السلام محفوظ است\r\nشابك : 4 - 9 - 96108 - 964 - 978\r\nمراكز توزيع : 1 ) مؤسسه فرهنگى مطالعاتى الزهرا عليها السلام - دفتر اصفهان\r\nتلفن و دورنگار : 4463671 - 0311\r\nآدرس اينترنتى : www - al - zahra . ir\r\n2 ) خدمات فرهنگى فدك - اصفهان ، خيابان مسجد سيد\r\nتلفن : 2205485 - 0311\r\n\r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n\r\n\r\nمقدمه\r\nتمامى اعمال عبادى شريعت مقدس ، جدا از صور ظاهرى ، داراى اسرار و رازهاى شگفت‌انگيزى است كه مؤمنان به ميزان سعه‌ى وجوديشان از آن بهره‌مند مىگردند .\r\nاز امام صادق ( ع ) سؤال شد : منظور از « قوّت » كه در آيه‌ى شريفه‌ى  خُذُوا ما آتَيْناكُمْ بِقُوَّةٍ  « 1 » آمده ، چيست ؟ آيا مراد « قوّت جسمى » است يا « قوّت قلبى » ؟\r\nحضرت فرمودند : « قوّت در هر دو قلمرو منظور است . » « 2 »\r\n\r\n\r\n","description":"","footnote":"\r\n( 1 ) 1 . بقره / 63 : « آنچه را به شما ( از دستورات و فرامين الهى ) داده‌ايم ، با اطمينان و قوّت بگيريد . »\r\n( 2 ) 2 . المحاسن ، كتاب مصابيح الظلم ، ص 261 ، ح 319 : عن اسحاق بن عمّار و يونس قالا : سألنا أبا عبداللَّه ( ع ) من قول اللَّه تعالى : « خُذُوا . . . أَقُوَّةٌ فِى الْابْدانِ أَو قُوَّةٌ فِى الْقَلْبِ ؟ قال ( ع ) فيهِما جَميعاً .\r\n","page_name":" 7 ","page_number":7},
  {"content":"\r\n\r\nآنچه در قلمرو جسم و بدنِ مكلّف است ، همان احكام و آداب يك فريضه است كه بيان آن به عهده‌ى « فقه » است و آنچه در قلمرو قلب اوست ، همان اسرار و بطون يك فريضه است كه تبيين آن به عهده‌ى « فقهِ فقه » است .\r\nاز اينرو اين قلب آدمى است كه به شهودِ عينى يك فريضه و اسرار نهانى يك عبادت مىرسد و به درك آنچه كه چشمان ظاهرى از نظاره‌ى آن عاجزند ، نائل مىشود .\r\n« حجّ » نيز - كه از اعظم و اهمّ عبادات الهى است - از اين اصل اصيل مستثنى نيست . زيارت بيت‌اللَّه الحرام ، صورت و قشر و ظاهرى دارد كه همان « مناسك حجّ » است و « علم شريف فقه » آن را تبيين نموده است ، و سيرت و مغز و باطنى دارد كه - فى الجمله - همان « سير الى اللَّه و سلوك الى جناب اللَّه ( عزوجل ) » است كه « فقه اللَّه الاكبر » آن را تشريح كرده است .\r\nاين سير به جانب دوست و سفرِ عرفانى الهى ، داراى منازلى است كه هر منزل ، خود مشتمل بر مقامات و مراتبى است ، كه پاره‌اى از آنها جُز براى اهل معارف الهى و اولياى\r\n\r\n","description":"","footnote":"","page_name":" 8 ","page_number":8},
  {"content":"\r\n\r\nكُمَّل و محبّين و مجذوبين درگاه دوست ، ميسّر و حاصل نمىشود .\r\nفطوبى لهم ثمّ طوبى لهم هنيئاً لأرباب النعيم نعيمُهم\r\n« پس خوشا به حال آنان ، آنگاه باز هم خوشا به حالشان ، گوارا باد براى صاحبان نعمت ، نعمتهايشان . »\r\nاز اين روست كه عارف كامل‌باللَّه و محبّ و اصل الىاللَّه ، حضرت امام خمينى ( قدس سره ) در باب اسرار نماز فرموده‌اند :\r\n« . . . و هر كس از اهل سير و سلوك الى اللَّه را نمازى است مختص به خود او و حظّ و نصيبى است از آن ، حسب مقام خود ، چنان كه ساير مناسك از قبيل روزه و حجّ نيز همين طور است . . .\r\n. . . و ديگران كه به آن مقام نرسيده‌اند ، از براى آنها حظّى از نماز آنان نيست ، بلكه صاحب هر نشئه و مقامى ، اگر از مَركب عصبيّت و انانيّت فرود نيايد ، انكار ساير مراتب كند و غير از آن كه خود به آن متحقّق است مقامات ديگر را باطل و حشو شمارد ، چنانچه مراتب و مقامات انسانيّت را نيز كسى كه به آن رسيده و از حجاب انانيّت خارج نشده انكار\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nكند و معارج و مدارج اهل معرفت و اولياء را ناچيز شمارد . . . » « 1 » « پس حبّذا ، آن قلوبى كه در سير به سوى إله از مركب عصبيّت و انانيّت فرود آمده ، با خضوع در برابر مقامات بالاتر ، عزم و همّت خود را بر پيمودن ساير مراتب ، تا غايةالقصواى عروج كمالى و معراج روحى و معنوى ، جزم كرده است .\r\nخوشا آن دل كه عرصه شهود اسرار فرائض الهى است و آفرين خداى بر آن عبد آزمون شده‌اى كه  « لَهُ قَلْبٌ أَو أَلْقَى السَّمْعَ وَ هُوَ شَهيدٌ  « 2 » - او را دلى ( هوشيار ) است يا با توجّه كامل گوش به كلام حق مىسپارد . » « 3 » آنچه بعد از اين مقدّمه خواهد آمد ، بيان مختصرى است از آن اسرار و رازهاى شگفتِ نهفته در فريضه‌ى انسان‌ساز « حجّ » كه سال‌ها پيش به عنوان خاتمه‌ى مناسك حجّ مرجع\r\n\r\n\r\n","description":"","footnote":"\r\n( 1 ) 1 . سرّ الصلاة ، ص 5\r\n( 2 ) . ق / 37\r\n( 3 ) 3 . پيشين ، ص 37\r\n","page_name":" 10 ","page_number":10},
  {"content":"\r\n\r\nعاليقدر حضرت آيت الله العظمى مظاهرى « مدّظله » نگاشته شده‌است و پس از آن ، اين مجموعه‌ى نفيس مكرراً به صورت جزوه « اسرار حج » منتشر گرديده و در اختيار حجاج و زائران حرم نبوى ( ص ) قرار داده شده است .\r\nموسسه فرهنگى مطالعاتى الزهراء ( س ) افتخار دارد اين اثر گرانبها و عرفانى را به شكل حاضر منتشر نمايد تا با سهولت بيشترى ، در اختيار علاقمندان و جويندگان اسرار عرفانى حج تمتع و عمره مفرده قرار گيرد .\r\nباشد تا خداوند قادر متعال جذوه‌اى از آتش اين اسرار در دلهامان بيفكند تا از آن رهگذر ، جذبه‌اى حاصل آيد و حجاب‌هاى ضخيم قلبهامان به كمال انقطاع الى اللَّه ، يكسره خرق گردد .\r\n« انّه ولىّ الهداية و التوفيق »\r\nموسسه فرهنگى مطالعاتى الزهراء ( س )\r\nزمستان 1386 هجرى شمسى\r\n\r\n","description":"","footnote":"","page_name":" 11 ","page_number":11},
  {"content":"\r\n . \r\n","description":"","footnote":"","page_name":" 12 ","page_number":12},
  {"content":"\r\n\r\n\r\nمنازل حجّ\r\nسفر حج سفرى است عرفانى و داراى سه منزل :\r\nمنزل اوّل سِير مِنَ الخَلقِ إلَى الحَقّ : بريدن از ما سوى اللَّه براى پيوند با خدا .\r\nمنزل دوّم سِير مِنَ الحَقِّ فِى الحَقّ : ادامه و استمرار پيوند با خدا و سعى در تحكيم آن پيوند ، تا نيل به مقام لقاء و عبوديت .\r\nمنزل سوّم سِير مِنَ الحَقِّ إلَى الخَلق : بازگشت به ميان خلق و اجتماع به منظور هدايت ، پس از كامل شدن و رسيدن به مقام عبوديت .\r\n\r\n","description":"","footnote":"","page_name":" 13 ","page_number":13},
  {"content":"\r\n . \r\n","description":"","footnote":"","page_name":" 14 ","page_number":14},
  {"content":"\r\n\r\n\r\nمنزل اوّل : سير من الخلق الى الحقّ\r\nاين منزل خود داراى مراتب و مقاماتى است :\r\n* \r\nتوبه\r\n؛ مهم‌تر از همه‌ى مراتب ، توبه است . معناى توبه كه منزلِ اول سلوك است ، رجوع از شيطان‌ها و طاغوت‌ها به سوى اللَّه ، رجوع از خوى انسانى به نفس روحانى ، رجوع از طبيعت به سوى روحانيت نفس ، رجوع از هوا و هوس و نفس امّاره به معنويت و فضائل و تدارك گذشته‌ها است كه هيچ حقّى از خدا و از خلق بر ذمّه او باقى نماند . و از ميان مردم بيرون رود و احدى از او ناراضى نباشد جز شيطان . به اين ترتيب ، حقيقت بنيادين مقام توبه ، چيزى جُز « رو گرداندن » و « روكردن » نيست ، سالك راه خدا ، از موانع وصول به محبوب عبور كرده و رو گردان مىشود و روى توجّه به جانب حضرت حق مىآورد و تمام فكر و نظر خويش را به سوى او معطوف مىدارد .\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nنقطه آغاز در اين رجوع ، تفكّر در تبعات و آثار وحشت انگيز گناهان و به اين وسيله ، روشن كردن آتش ندامت در سينه و قلب است .\r\nو همين آتش پشيمانى و در پى آن احساس نقص و كاستى و فرو ريختن است كه برانگيزاننده‌ى سالك براى سلوك و نقطه‌ى عطف حركت سالكانه او به سوى كمال و مايه تحوّل و دردمندى اوست . اين است كه توبه را بدون ترديد ، بايد آغاز زندگانى جديد ، به شمار آورد .\r\n* \r\nيقظه\r\n؛ معناى يقظه توجّه ، آگاهى و بيدارى است و در اين سفر عرفانى ، يقظه به معناى توجّه به قدر و منزلت خانه خدا و حريم پاك اوست . توجّه به توفيقى كه پروردگار عالم به بنده خويش عنايت كرده است . توجّه به اين كه در اين مسافرت نبايد كسى يا چيزى او را مشغول كند . آگاهى از اين كه اگر حج مقبولى انجام دهد به هدف و مقصود از خلقت انسان ( مقام لقا و عبوديت ) خواهد رسيد . توجّه به انجام « بايدها » و « ارزش‌ها » ؛ يعنى واجبات ، و اجتناب از « نبايدها » و\r\n\r\n","description":"","footnote":"","page_name":" 16 ","page_number":16},
  {"content":"\r\n\r\n« ضدّ ارزش‌ها » ؛ يعنى گناهان ، و اين كه خداوند عمل\r\nگنهكاران را نمىپذيرد و قبولى تمامى اعمال وابسته به تقوا است ؛\r\n انَّما يَتَقَبَّلُ اللَّهُ مِنَ الْمُتَّقيِنَ  « 1 » « همانا فقط و فقط ، خداوند از پروا پيشگان مىپذيرد . »\r\nو نيز توجّه و اهتمام به مستحبّات ؛ بويژه خدمت به همنوعان . و خلاصه آگاهى و توجّه به اين كه در اين مسافرت روحانى ، همانند هر حال ديگرى ، در محضر خداوند ، پيغمبر اكرم ( ص ) و ائمه طاهرين ( ع ) است ؛\r\n قُلِ اعْمَلُوا فَسَيَرىاللهُ عَمَلَكمْ وَ رَسُولُهُ وَ الْمُؤْمِنُونَ  « 2 » « بگو عمل كنيد ، خداوند و فرستاده او و مؤمنان اعمال شما را مىبينند . »\r\nاز اينرو ، بنياد يقظه ، بر محور توجّه و آگاهى است و اين بيدارى حيات آفرين است كه سالك و مسافر كوى دوست را براى مراتب و مقامات پسين آماده مىگرداند .\r\n\r\n\r\n","description":"","footnote":"\r\n( 1 ) 1 . مائده / 27\r\n( 2 ) 2 . توبه / 105\r\n","page_name":" 17 ","page_number":17},
  {"content":"\r\n\r\n* \r\nتخليه\r\n؛ پس از مقام توبه و يقظه ، بايد در منزل اوّل به مرتبه « تخليه » صعود كند . مقام تخليه آن است كه دل را يكسره از صفات زشت و ناپسند و رذائل اخلاقى ، خالى كند و ريشه‌هاى هرز صفات رذيله نظير ؛ حسد ، بخل ، كبر ، ريا ، تملّق ، شقاوت ، جاه طلبى و . . . را كه مايه‌ى تيره بختى و سيه روزى آدمى است ، به آتش اراده و عزم بر تركِ اين رذائل ، بسوزاند و زقّوم رذيلت‌هاى زشت را از سرزمين قلب خود به دستِ همّت بَركَند و آن را عرصه‌ى كشتِ گُل‌هاى با طراوت فضيلت‌هاى انسانى گرداند و بدين ترتيب از اين مرتبه ، به مقام « تحليه » پا بگذارد .\r\n* \r\nتحليه\r\n؛ بنيادِ مرتبتِ « تحليه » ، آراستن دل به خصائص زيبا و فضائل عاليه نظير ؛ خير خواهى ، سخاوت ، گشاده دستى ، تواضع ، اخلاص ، صداقت ، رأفت ، زهد و آزادگى از همه ى تعلّقات و . . . است . سالك راه دوست بايد بكوشد تا خويشتن را به فضائل اخلاقى بيارايد و مهم‌تر از هر فضيلتى ، ملكه خلوص و اخلاص در عمل است و در اين صورت\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nاست كه حجّ وى ، حجّ ابراهيمى خواهد بود :\r\n انّى وَجَّهْتُ وَجْهِىَ لِلَّذى فَطَرَ السَّمواتِ وَ الأَرْضَ حَنيفاً وَ ما انَا مِنَ الْمُشْرِكينَ  « 1 » « من روى خويشتن به سوى آن كسى كردم كه آسمان‌ها و زمين را آفريد من در ايمان خود خالصم و از مشركان نيستم . »\r\nاگر حاجيان و سالكان در اين سفر عرفانى ، نيّت خويش را خالص گردانند و هيچ يك از اغراض پست مادّى و دنيوى و حتى اغراض اخروى را در اين عمل شريف دخالت ندهند ، بلكه توجّه خود را يكسره به جانب ميزبان و « صاحب البيت » معطوف دارند و جز رضايت او را در نظر نياورند ؛\r\n الَّا ابْتِغاءَ وَجْهِ رَبِّهِ الْاعْلى  « 2 » « مگر جستن خشنودى پروردگار والاى خويش »\r\nآنگاه محصول تلاش خود را در خشنودى دوست ، نظاره خواهند كرد ؛\r\n\r\n\r\n","description":"","footnote":"\r\n( 1 ) 1 . انعام / 79\r\n( 2 ) 2 . ليل / 20\r\n","page_name":" 19 ","page_number":19},
  {"content":"\r\n\r\n وَ لَسَوفَ يَرْضَى  « 1 » « و زود است كه خشنود شود . »\r\nو چرا به اين خشنودى دست نيابند ؟ كه رنگ خدا بهترين رنگ‌هاست ؛\r\n صِبْغَةَ اللَّهِ وَ مَنْ أَحْسَنُ مِنَ اللَّهِ صِبْغَةً  « 2 » « رنگ خدا و چه رنگى از رنگ خدا بهتر است ؟ »\r\nالبته اين متاع گرانبها بعد از گذر از ريشه كن نمودن رذيله‌ى ريا و تظاهر ، در مقام تخليه بوسيله‌ى توجّه به عواقب سوء و نتايج شوم اين رذيله است كه به چنگ حاجيان مىافتد ، توجّه به اين نكته‌ى پر اهميّت كه رنگ ريا و تظاهر ، آدمى را تا سر حدّ شرك ساقط مىكند ؛\r\n وَ لا تَكُونُوا كَالَّذينَ خَرَجُوا مِنْ دِيارِهِمْ بَطَراً وَ رِئاءَ النَّاسِ وَ يَصُدُّونَ عَنْ سَبيلِ اللَّهِ وَ اللَّهُ بِما يَعْمَلُونَ مُحيطٌ  « 3 »\r\n\r\n\r\n","description":"","footnote":"\r\n( 1 ) 1 . ليل / 21\r\n( 2 ) 2 . بقره / 138\r\n( 3 ) 3 . انفال / 47\r\n","page_name":" 20 ","page_number":20},
  {"content":"\r\n\r\n« همانند آن كسان مباشيد كه سرمست غرور و براى خودنمايى از ديار خويش بيرون آمدند ، ديگران را از راه خدا باز داشتند و خدا به هر كارى كه مىكنند ، احاطه دارد . »\r\n* \r\nتجليه\r\n؛ سالك ، پس از مقام تخليه و تحليه و مداومت و استمرار بر دو عنصر « عدالت » و « اخلاص » ، مىبايد به وسيله‌ى رياضات دينيّه بويژه تداوم در تلاوت قرآن همراه با تفكّر در آن ، دعا و تضرّع به درگاه خداوند متعال و توسّل و توجّه به پيشگاه اهل بيت ( ع ) بالأخص مصداق حاضر ولايت محمّديه ، محوريّت عالم امكان ، ولىّ اللَّه الاعظم ( عزوجل ) به مقام « تجليه » صعود كند .\r\nو حقيقت اين مقام بالاتر از آن است كه در تصوّر هر كس آيد و اين مرتبتى است كه نصيب اولياى الهى مىشود . در اين مقام ، قلب سالك به نور خدا منوّر مىشود ؛\r\n وَ جَعَلْنا لَهُ نُوراً يَمْشى بِهِ فِى النَّاسِ  « 1 »\r\n\r\n\r\n","description":"","footnote":"\r\n( 1 ) 1 . انعام / 122\r\n","page_name":" 21 ","page_number":21},
  {"content":"\r\n\r\n« و نورى بر او قرار داديم كه با آن در ميان مردم راه برود . »\r\nتا در اين سفر مبارك در سايه‌بان الطاف حق بتواند به مقام عبوديت نائل گردد و بدين ترتيب ارزش‌ها را از ضدّ ارزش‌ها و ارزشمندان را از دون قيمتان و پاكان را از ناپاكان و خواست‌هاى تعالى بخش خدا را از خواهش‌هاى ذلّت آفرين نفس و هوا و هوس ، تميز دهد ؛\r\n انْ تَتَّقُوا اللَّهَ يَجْعَلْ لَكُمْ فُرْقاناً  « 1 » « اگر از ( مخالفت فرمان ) خدا بپرهيزيد ، براى شما وسيله‌اى براى جدايى حق از باطل قرار مىدهد . »\r\nتجلّى انوار الهى با قلب سالك ، نه آن مىكند كه در گفت و شنود آوريم ، تنها بايد به آن مرتبت رسيد تا طعم شيرين و روح افزاى آن را چشيد .\r\nمجموع اين مقامات پنج گانه‌ى منزل اوّل ، در كلام بلند و ارجمند امام صادق ( ع ) جلوه‌گر و نمايان است :\r\n\r\n\r\n","description":"","footnote":"\r\n( 1 ) 1 . انفال / 29\r\n","page_name":" 22 ","page_number":22},
  {"content":"\r\n\r\n« اذا أَرَدْتَّ الْحَجَّ فَجَرِّدْ قَلْبَكَ للَّهِ ( عزوجل ) مِنْ قَبْلِ عَزْمِكَ مِنْ كُلِّ شاغِلٍ وَ حَجْبِ كُلِّ حاجِبٍ وَ فَوِّضْ امُورَكَ كُلَّها الى خالِقِكَ وَ تَوَكَّلْ عَلَيْهِ فى جَميعِ ما يَظْهَرُ مِنْ حَرَكاتِكَ وَ سَكَناتِكَ ، وَ سَلِّمْ لِقَضائِهِ وَ حُكْمِهِ وَ قَدَرِهِ وَ دَعِ الدُّنْيا وَ الراحَةَ وَ الْخَلْقَ وَ أخرج مِنْ حُقُوقٍ تَلْزِمُكَ مِنْ جَهَةِ الْمَخْلُوقينَ وَ لاتَعْتَمِدْ عَلى زادِكَ وَ راحَتِكَ وَ اصْحابِكَ وَ قُوَّتِكَ وَ شَبابِكَ وَ مالِكَ ، فَانَّ مَنِ ادَّعى رِضَا اللَّهِ وَ اعْتَمَدَ عَلى شَىْءٍ صَيَّرَهُ عَلَيْهِ عَدُوّاً وَ وَبالًا لِيَعْلَمَ انَّهُ لَيْسَ لَهُ قُوَّةٌ وَ لا حيلَةٌ وَ لا لِأَحَدٍ الّا بِعِصْمَةِ اللَّهِ تَعالى وَ تَوفيقِهِ ، وَ اسْتَعِدَّ اسْتِعْدادَ مَنْ لايَرجُو الرُّجُوعَ وَ احْسِنِ الصُّحْبَةَ وَ راعِ اوقاتِ فَرائِضِ اللَّهِ وَ سُنَنِ نَبِيِّهِ صلى الله وعليه وآله و سلم وَ ما يَجِبُ عَلَيْكَ مِنَ الأْدَبِ وَ الْاحْتِمالِ وَ الصَبْرِ وَ الشُّكْرِ وَ الشَّفَقَةِ وَ السَّخاءِ وَ ايثارِ الزَّادِ عَلى دَوامِ الأَوقاتِ » « 1 »\r\n\r\n\r\n","description":"","footnote":"\r\n( 1 ) 1 . مصباح الشريعه ، باب 22\r\n","page_name":" 23 ","page_number":23},
  {"content":"\r\n\r\n« هر گاه خواستى حجّ به جاى آورى ، پس قلب خود را پيش از آغاز عمل از هر گونه مشغول كننده و مانع و حاجب ، براى خداى متعال بر كنار كن و جريان امور خويش را به خداوند واگذار و در تمام حركات و سكنات خود ، خالق خويش را وكيل قرار ده و در برابر فرمان و حكم و تقدير او ، مطيع و تسليم باش و دنيا و آسودگى و مردمان را رها كن و خود را از حقوق مردم خارج كن ( تا مردم از تو طلبكار و ناراضى نباشند ) و ( در اين راه ) به زاد و توشه و ياران و توانايى و جوانى و ثروت خود اعتماد مكن ؛ زيرا آن كس كه دعوى مقام رضا و تسليم الهى كند و با اين حال به چيز ديگرى اعتماد كند ، خداوند همان چيز را دشمن و موجب ضرر و و بال او مىگرداند ، تا او بفهمد و بداند كه نه او و نه هيچ كس را قدرت و تدبيرى نيست مگر به عصمت و توفيق اعطا شده از جانب خداوند . و ( در اين سفر ) به اندازه‌اى خود را آماده و مستعدّ كن كه گويا اميد\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nمراجعت براى تو نيست و در مصاحبت و رفاقت و همراهى با ديگران ، خوشرفتار و نيكو كردار باش و پيوسته‌ى اوقات ، واجبات الهى و سنن رسول محمدى ( ص ) را و آنچه بر تو واجب است از آداب عرفى و تحمّل و بردبارى در برابر ناراحتيها و ابتلائات و شكر نعمت‌هاى خداوندى و گشاده دستى و بخشش ، مراعات نما . »\r\nاز امام صادق ( ع ) در ادامه‌ى اين روايت ، بيانات گهربارى نقل شده است كه در منازل بعدى از آن سود خواهيم جُست .\r\n\r\n","description":"","footnote":"","page_name":" 25 ","page_number":25},
  {"content":"\r\n . \r\n","description":"","footnote":"","page_name":" 26 ","page_number":26},
  {"content":"\r\n\r\n\r\nمنزل دوّم : سير من الحقّ فى الحقّ\r\nمشتمل بر اعمالى است :\r\n* \r\nاحرام\r\n؛ مقدّمه‌ى احرام ، غسل احرام است . حقيقت اين غسل ، توبه و رجوع است ؛\r\n« اغْسِلْ بِماءِ التَّوبَةِ الْخالِصَةِ ذُنُوبَكَ وَ الْبِسْ كِسْوَةَ الصِّدْقِ وَ الصَّفاءِ وَ الْخُضُوعِ وَ الْخُشُوعِ »\r\n« 1 » « در مقام احرام ، معاصى و گناهان سابق را به ياد آريد و آن را با آب توبه شستشو داده و آنگاه لباس صداقت و صفا و خضوع و ترس را به تن كنيد . »\r\nاحرام در حج ؛ نظير تكبيرةالاحرام در نماز است ، همانگونه كه نمازگزار به واسطه‌ى گفتن تكبيرةالاحرام بايد تمام توجّهش به جانب معشوق باشد ، و از ابتداى نماز تا\r\n\r\n\r\n","description":"","footnote":"\r\n( 1 ) 1 . مصباح الشريعه ، باب 22\r\n","page_name":" 27 ","page_number":27},
  {"content":"\r\n\r\nانتهاى آن ، چيزى و كسى او را مشغول نكند ، همچنين است احرام .\r\nاحرام ؛ يعنى پشت كردن به دنيا و آنچه در دنياست و رو نمودن به خدا و رضايت خدا و اجابت امر خدا ، چنانچه از امام صادق ( ع ) نقل شده است :\r\n« أَحْرِمْ مِنْ كُلِّ شَىْءٍ يَمْنَعُكَ عَنْ ذِكْرِ اللَّهِ وَ يَحْجُبُكَ عَنْ طاعَتِهِ »\r\n« 1 » « مُحرم شو از هر چيزى كه تو را از ياد خدا منع مىكند و از بندگى او باز مىدارد . »\r\nو نيز به هنگام احرام ، مىبايد متذكّر مرگ و كفن و قبر شود كه روزى با اين هيأت ، خداى را ملاقات خواهد كرد و در موقع گفتن لبّيك كه تكمله‌ى مقام احرام است ، توجّه به اين كه خداوند او را دعوت كرده است و او با اين الفاظ ، حضرتش را اجابت مىكند .\r\n« وَ لَبَّ بِمَعْنى اجابَة صافِيَة زاكِيَة للَّهِ - عَزَّوَجَلَّ - فى\r\n\r\n\r\n","description":"","footnote":"\r\n( 1 ) 1 . مصباح الشريعه ، باب 22\r\n","page_name":" 28 ","page_number":28},
  {"content":"\r\n\r\nدَعْوَتِكَ مُتَمَسِّكاً بِعُرْوَتِهِ الْوُثْقى »\r\n« 1 » « و از تلبيات خود ، قصد كند پاسخ دادن خداوند را با نهايت صفاى خاطر و خلوص نيّت ، در حالى كه به عروة الوثقاى حق و به حقيقت ايمان ، تمسّك مىجويد . »\r\n* \r\nطواف\r\n؛ طواف تشبّهى است به فرشتگانى كه پيرامون عرش خداوند دائم در طوافند :\r\n وَ تَرَى الْمَلائِكَةَ حافّينَ مِنْ حَولِ الْعَرْشِ يُسَبِّحُونَ بِحَمْدِ رَبِّهِم  « 2 » « فرشتگان را مىبينى كه بر گرد عرش خدا حلقه زده‌اند و پروردگار خود را حمد مىكنند . »\r\nهمانگونه كه طواف آن ملائكه در عرش ، نشانه‌ى عشق آنها به خداوند است ، طواف بنده نيز نشانه‌ى عشق بنده به خداست .\r\n\r\n\r\n","description":"","footnote":"\r\n( 1 ) 1 . همان\r\n( 2 ) 2 . زمر / 75\r\n","page_name":" 29 ","page_number":29},
  {"content":"\r\n\r\n« طِفْ بِقَلْبِكَ مَعَ الْمَلائِكَةِ حَولَ الْعَرْشِ كَطَوافِكَ مَعَ الْمُسْلِمينَ بِنَفْسِكَ حَولَ الْبَيْتِ » « 1 »\r\n« آن چنان كه جسمت پيرامون بيت خدا دور مىزند ، با قلب خود گرداگرد عرش خداوند طواف كن . »\r\nتكرار طواف به منظور پيدا شدن مقام تسليم و عبوديت است ، و با حصول اين مرتبه ، دريده شدن حجاب‌ها و پس از آن آراسته شدن به زينت ذلّت و مسكنت در مقابل حق ، تواضع و حلم در مقابل خلق ، زهد ، سخاوت و قناعت در برابر دنيا ( مقام تخليه و تحليه ) مىباشد ، در آن حال است كه نور خدا در دل او جلوه‌گر مىشود ( مقام تجليه ) و راه‌هاى سلامتى يكى پس از ديگرى براى او كشف مىگردد و از ظلمت‌ها ( ظلمت صفات رذيله ، ظلمت نفس امّاره ، ظلمت متابعت از طاغوت‌هاى انسى و جنّى ، ظلمت هوا و هوس ، ظلمت غم و اضطراب و . . . ) به نور مطلق كشانده مىشود و مورد عنايت خاصّ خداوند واقع مىگردد كه خواه ناخواه به مقام لقاء و فناء كه همان انتهاى صراط مستقيم است مىرسد :\r\n\r\n\r\n","description":"","footnote":"\r\n( 1 ) 1 . مصباح الشريعه ، باب 22\r\n","page_name":" 30 ","page_number":30},
  {"content":"\r\n\r\n قَدْ جاءَكُمْ مِنَ اللَّهِ نُورٌ وَ كِتابٌ مُبينٌ يَهْدى بِهِ اللَّهُ مَنِ اتَّبَعَ رِضْوانَهُ سُبُلَ السَّلامِ وَ يُخْرِجُهُمْ مِنَ الظُّلُماتِ الَى النُّورِ بِاذْنِهِ وَ يَهْديهِمْ الى صِراطٍ مُسْتَقيمٍ  « 1 » « قطعاً براى شما از جانب خدا روشنايى و كتابى روشنگر آمده است . خداوند هركه را از خشنودى او پيروى كند ، به‌وسيله‌ى آن [ كتاب 
  ] به راه‌هاى سلامت رهنمون مىشود ، و به توفيق خويش ، آنان را از تاريكىها به سوى روشنايى بيرون مىبرد و به راهى راست هدايتشان مىكند . »\r\n* \r\nنماز طواف\r\n؛ طواف كننده بواسطه‌ى طواف به مقام عبوديت مىرسد ؛ پس بايد نماز شكر به جاى آورد . چون بواسطه‌ى رسيدن به مقام بندگى و تذلّل ، معراج براى او واجب مىشود ، بايد به نماز بايستد ، زيرا معراج مؤمن همان نماز است ؛ چراكه نماز مكالمه بين بنده و خداست و چون\r\n\r\n\r\n","description":"","footnote":"\r\n( 1 ) 1 . مائده / 15 و 16\r\n","page_name":" 31 ","page_number":31},
  {"content":"\r\n\r\nتوسّل به اهل‌بيت در هر حال يك امر ضرورى است ، تشهّد و سلام‌هاى اين نماز ، به منزله مكالمه بين عبد و اهلبيت ( ع ) است و اين توسّل با بيعتى كه پس از اين نماز به وسيله استلام حجر صورت مىپذيرد ، ادامه و استمرار مىيابد . استلام حجر الاسود و بوسيدن آن به منزله تجديد ميثاق و عهد با رسول گرامى اسلام ( ص ) است . امام صادق ( ع ) نيز فرموده‌اند كه در هنگام استلام حجر اين چنين گفته شود :\r\n« أَمانَتى أَدَّيْتُها وَ ميثاقى تَعاهَدْتُهُ لِتَشْهَدَ لى بِالْمُوافاة »\r\n« 1 »\r\n« امانتى را كه به گردن من بود ( حجّ ) ادا نمودم و پيمان خود را بر عهده گرفتم ، تا تو در روز جزا بر وفادارى من گواه باشى . »\r\nپس استلام حجر نيز يك ميثاق قلبى است كه جايگاه آن دل‌هاى حاجيان است و نيز تجسّم خضوع در برابر عزّت خداوند و نشانه‌ى رضايت به تقدير اوست ؛\r\n« وَ اسْتَلِمِ الْحَجَرَ رِضىً بِقِسْمَتِهِ وَ خُضُوعاً لِعِزَّتِه\r\n» « 2 »\r\n\r\n\r\n","description":"","footnote":"\r\n( 1 ) 1 . وسائل الشيعه ، ج 9 ، ص 407\r\n( 2 ) 2 . مصباح الشريعه ، باب 22\r\n","page_name":" 32 ","page_number":32},
  {"content":"\r\n\r\n* \r\nسعى بين صفا و مروه\r\n؛ اين عمل خاطره‌ى شيرينى است از پيامبر بزرگ خداوند كه پروردگار عالم در قرآن او را به خُلَّت پذيرفته است ؛\r\n وَ اتَّخَذَ اللَّهُ ابْراهيمَ خَليلًا  « 1 » « خدا ابراهيم را به دوستى خود انتخاب كرد . »\r\nپيامبرى كه مقام عبوديت و تسليم او را پروردگار عالم امضا كرده است :\r\n اذْ قالَ لَهُ رَبُّهُ أسْلِمْ قالَ اسْلَمْتُ لِرَبِّ الْعالَمينَ  « 2 » « بخاطر بياور هنگامى را كه پروردگار به او گفت : اسلام بياور ( و تسليم در برابر حق باش . او فرمان پروردگار را از جان و دل پذيرفت ) گفت : در برابر پروردگار جهانيان تسليم شدم . »\r\nسعى بين اين دو كوه ، تجسّم اميدوارى زنى است كه با اميد به رحمت خداوند ، در بيابان بى آب و علف براى به دست آوردن آبى براى كودكش در تكاپوست ، و با تلاطم\r\n\r\n\r\n","description":"","footnote":"\r\n( 1 ) 1 . نساء / 125\r\n( 2 ) 2 . بقره / 131\r\n","page_name":" 33 ","page_number":33},
  {"content":"\r\n\r\nدرونى ، از صفا به مروه و از مروه به صفا مىرود و به عبارت ديگر از صداقت به مروّت و مردانگى و از مردانگى به صداقت و صفا مىرود و سرانجام با خلوصش از نظر برون به آب زمزم و از جنبه‌ى درون به آب حيات مىرسد ، و در اثر صبر و تحمل و كوشش و استقامت ، خانه‌ى خدا را آباد و نسل خود را به وجاهت مىرساند ، اين خاطرات اگر چه تلخ ، امّا شيرين است . تلخى اضطراب و تلاطم ممزوج به شيرينى جوشش و نزول رحمت .\r\nشعف كه مرتبه‌اى از عشق است ، در حالى كه با سوزندگى همراه مىشود ، لذّت‌آور است و در حالى كه لذّت آور باشد ، دل و سراپاى عاشق را چون شمع مىسوزاند . پس حاجيان بايد در ميان صفا و مروه درس عشق و ايثار و گذشتن از همه چيز براى خدا را از حضرت ابراهيم ( ع ) و يارانش بياموزند ؛\r\n قَدْ كانَتْ لَكُمْ اسْوَةٌ حَسَنَةٌ فى ابْراهيمَ وَ الَّذينَ مَعَهُ  « 1 »\r\n\r\n\r\n","description":"","footnote":"\r\n( 1 ) 1 . ممتحنه / 4\r\n","page_name":" 34 ","page_number":34},
  {"content":"\r\n\r\n« براى شما تأسى نيكى در زندگى ابراهيم و كسانى كه با او بودند ، وجود داشت . »\r\nو از اين رو آن كس كه سعى بين صفا و مروه كند و هنوز روح خوديّت و منيّت ، در او زنده باشد ، به حقيقت سعى نرسيده است . اگر برابر برخى از روايات در اين مكان شيطان بر ابراهيم ( ع ) مجسّم گشته و حضرتش با سعى خود او را تعقيب كرده تا از ساحت مقدّس بيت اللَّه دور سازد ؛ « 1 » پس حاجى سالك نيز با اين عمل ، حركت ابراهيم خليل را تكرار مىكند و شيطان را از قلب خود كه نه تنها خانه‌ى خدا كه « عرش قدس الهى » است ، مىراند و با هروله كردن ، از هوا و هوس خود فرار مىكند و از قدرت و شخصيت خود ، تبرّى مىجويد ؛\r\n« وَ هَرْوِلْ هَرْوَلَةً هَرَباً مِنْ هَواكَ وَ تَبَرِّياً مِنْ جَميعِ حَولِكَ وَ قُوَّتِكَ »\r\n« 2 » و به اين وسيله ، روح و درون خود را براى لقاء و ديدار\r\n\r\n\r\n","description":"","footnote":"\r\n( 1 ) 1 . وسائل الشيعه ، ج 9 ، ص 513 ، ح 12\r\n( 2 ) 2 . مصباح الشريعه ، باب 22\r\n","page_name":" 35 ","page_number":35},
  {"content":"\r\n\r\nيار ، پاك و پاكيزه و آماده مىگرداند ؛\r\n« وَ صَفَّ رُوحَكَ وَ سِرَّكَ لِلِقاءِ اللَّهِ يَومَ تَلْقاهُ بِوُقُوفِكَ عَلَى الصَّفاء » « 1 »\r\nو با نفى صفات و شخصيّات كاذب و مجازى و ساختگى خويش ، مردانه در مقابل صفات جلال و جمال پروردگارش ، مقام بندگى و فقر و فنا برقرار مىسازد ؛\r\n« وَ كُنْ ذا مُرُوَّةٍ مِنَ اللَّهِ تَقِياً أَوصافِكَ عِنْدَ الْمَرْوَة »\r\n« 2 » *\r\n\r\nتقصير\r\n؛ تقصير توجّه از عالم ملكوت ، به عالم ناسوت است . توجّه از لذّات روحى به سوى لذّات جسمى و توجّه از وحدت به كثرت است . تقصير ، تحليل بعد از تحريم است ؛ به اين معنا كه آنچه قبل از احرام براى مُحرم حلال نبود ، اينك به واسطه احرام ، طواف ، نماز ، سعى بين صفا و مروه و تقصير ، حلال شده است . تجلّى نور خدا ، نظر به عالم ملكوت ، لياقت نيل به مراتب يقين و ديده ى بصيرت ، كه\r\n\r\n\r\n","description":"","footnote":"\r\n( 1 ) 1 . همان\r\n( 2 ) 2 . همان\r\n","page_name":" 36 ","page_number":36},
  {"content":"\r\n\r\nتماماً براى او حرام بود اينك حلال شده است ؛ چرا كه حاجىِ سالك ، صفات شيطانى خود را تقصير كرده است و مگر نه اين كه ؛\r\n« لَو لا انَّ الشَّياطينَ يَحُومُونَ عَلى قُلُوبِ بَنى آدَم لَنَظرُوا الى مَلَكُوتِ السَّمواتِ وَ الْارْض »\r\n« 1 »\r\n« اگر نبود آن كه شياطين بر دل‌هاى فرزندان آدم هجوم مىبرند ، هر آينه ديده‌ى آنان به ملكوت آسمان‌ها و زمين ، روشن مىگشت . »\r\n* \r\nحركت به سوى عرفات\r\n؛ پس از توجّه به نفس و تمايلات ؛ اين بار توجّه به خداوند ، توجّه به سرزمينى كه جاذبه‌ى ملكوتى سراسر آن را فرا گرفته است ، شتافتن به سوى جذب ، جذب كهربائى يار ، از دل‌هاى بيقرار . جذب « وجودِ واقعى » « وجود نما » را ، جذب عاشق معشوق را ، و به عبارت رساتر جذب خدا بنده را ، و حبّذا بر اين جذبه شيرين « هَنيئاً لِارْبابِ النّعيمِ نَعيمُهُمْ » .\r\n\r\n\r\n","description":"","footnote":"\r\n( 1 ) 1 . بحار الانوار ، ج 7 ، ص 59 ، ح 39\r\n","page_name":" 37 ","page_number":37},
  {"content":"\r\n\r\nعرفه ؛ يعنى اعتراف بندگان در پيشگاه حق .\r\n« وَ اعْتَرِفْ بِالْخَطايا بِعَرَفات »\r\n« 1 » « و در عرفات به گناهان خويش اعتراف كن . »\r\nعرفه ؛ يعنى كسب معرفت ، معرفت مبدأ و معاد و تجديد عهد با توحيد ؛\r\n« وَ جَدِّدْ عَهْدَكَ عِنْدَاللَّهِ بِوَحْدانِيَّتِهِ »\r\n« 2 » « و در عرفات ، عهد خود به وحدانيت خداوند را نزد او تجديد كن . »\r\nمعرفت نبوّت و ولايت ، معرفت آفاق و انفس ، معرفت ربط آنها با خدا ، ( ربط حادث با قديم ) معرفت قيّوميّت حقّ و فقر محض خلق ، و به عبارت رساتر ، معرفت به اين كه :\r\n« لَيْسَ فِى الدَّارِ غَيْرُهُ دَيَّار »\r\n« در خانه ، غير از خداى ، خانه نشينى نيست »\r\nعرفه ؛ يعنى ديارى كه انسان سالك مىتواند با توجّه و تضرّع و دعا و توسّل مخصوصاً به حضرت ولىّ عصر ( عزوجل ) كه\r\n\r\n\r\n","description":"","footnote":"\r\n( 1 ) 1 . مصباح الشريعه ، باب 22\r\n( 2 ) 2 . همان\r\n","page_name":" 38 ","page_number":38},
  {"content":"\r\n\r\nدر آن سرزمين حضور دارد و حاجيان همگى در محضر اويند به مرتبه بالاى يقين برسد .\r\nعرفه ؛ جايگاه صعود از « علم اليقين » به « عين اليقين » و از « عين اليقين » به « حقّ اليقين » است . و آن كس كه در عرفات نتواند به معرفت آنچه گفته آمد ، نائل شود ، در حقيقت عرفات نرفته است ؛ كسى كه از جاذبه‌ى خدا و نبوّت و ولايت - كه سراسر آن سرزمين پاك را فرا گرفته است - بهره‌اى نبرد ، در حقيقت عرفات او رفع تكليفى بيش نبوده و او از محدوده فقه به سوى قلمرو بيكران « فقهِ فقه » خارج نگشته است .\r\n* \r\nحركت به جانب مشعر\r\n؛ مشعر نزد خداوند متعال ، از درجه‌ى خاصى برخوردار است ، از اين جهت در قرآن با صفت حرام و احترام از آن ياد مىشود :\r\n فَاذا أَفَضْتُمْ مِنْ عَرَفاتٍ فَاذْكُرُوا اللَّهَ عِنْدَ الْمَشْعَرِ الْحَرامِ  « 1 » « و هنگامى كه از عرفات كوچ كرديد ، خدا را نزد\r\n\r\n\r\n","description":"","footnote":"\r\n( 1 ) 1 . بقره / 198\r\n","page_name":" 39 ","page_number":39},
  {"content":"\r\n\r\nمشعر الحرام ياد كنيد . »\r\nچنان كه گاهِ منزل كردن در آن ديار ، ( بين الطلوعين ) نزد يار ، برترين ساعات شبانه روز است و آنچه خداوند در قرآن در اين مكان قدسى و در اين زمان مقدّس خواسته است ، ذكر خداست ، با ياد خدا كسب شعور و كياست و فطانت و دقّت و ظرافت نمودن ، سرايت دادن ايمان از دل به تمام اعضا و مشاعر . مشعر به ما مىآموزد آنچه از عرفه برداشت كرده‌اى در اينجا به واسطه ياد خدا در دل رسوخ ده ، و از دل به چشم و گوش و زبان و تمامى اعضا جارى كن تا كليه مشاعر ، حيات دوباره‌اى پيدا كنند و به اين وسيله از نردبان روح به سوى ملأ اعلى صعود كن ؛\r\n« وَ اصْعِدْ بِرُوحِكَ الَى الْمَلَإِ الْأعْلَى بِصُعُودِكَ الَى الْجَبَل » « 1 »\r\n« و با صعود بر كوه مشعر ، از نردبان روحت به سوى ملأ اعلى صعود كن . »\r\nاز اين رو ، خداى را در اين سرزمين با اطمينان براى نيل\r\n\r\n\r\n","description":"","footnote":"\r\n( 1 ) 1 . مصباح الشريعه ، باب 22\r\n","page_name":" 40 ","page_number":40},
  {"content":"\r\n\r\nبه مقام قرب مىخواند ؛\r\n« وَ تَقَرَّبْ الَى اللَّهِ ذا ثِقَةٍ بِمُزْدَلَفَة » « 1 »\r\n« و هنگام وقوف در مشعر ، به خداوند تقرب جو ، در\r\nحالى كه به او اطمينان مىورزى . »\r\n* \r\nحركت به سوى منا\r\n؛ منا يعنى رجاء ، نيكا كه اين نامِ گويا ، در هاله‌اى از نور نهفته است .\r\nمنا ؛ يعنى سرزمين اميد ، رحمت ، مغفرت ، فضل ، كرامت ، استجابت دعا ، سعادت و خير دنيا و آخرت . و چرا چنين نباشد ؟ ! عاشق از معشوق پس از وصل چه مىخواهد ؟ ! توجه ، تلطّف و عنايت .\r\nسالك ، پس از گذشتن از عرفات و مشعر و رسيدن به مقام وصل ، از مولى چه مىخواهد ؟ آنچه را كه او به حق مستحقّ آن است ؛\r\n« وَ لا تَتَمَنَّ ما لا يَحِلُّ لَكَ وَ لا تَسْتَحِقُّه » « 2 »\r\n\r\n\r\n","description":"","footnote":"\r\n( 1 ) 1 . همان\r\n( 2 ) 2 . همان\r\n","page_name":" 41 ","page_number":41},
  {"content":"\r\n\r\n« و در هنگام وقوف در منا ، آرزو مكن آنچه را كه بر تو حلال نيست و تو استحقاق آن را ندارى . »\r\nاز اينرو مىتوان گفت بهترين لذّت‌ها در حجّ ، لذّت اميد بنده به خدا در منا است و شايد اين كه منا در ميان همه اعمال مدّتش بيشتر است ، براى همين باشد كه اميد و رجاء بنده ، نزد خدا ، بهترين عبادات و بالاترين مقامات است .\r\n* \r\nرمى جمرات\r\n؛ بنده‌اى كه به مقام قرب رسيده است ؛ از آنچه بيمناك است و بايد بيمناك باشد ، و آنچه بايد هميشه با آن در ستيز باشد ، طاغوت‌هاست . طاغوت‌درون ، يعنى نفس امّاره و طاغوت برون ، شياطين جنّى و شياطين انسى . سالك از قرآن آموخته است كه طاغوت درون ( نفس امّاره ) خطرناك‌ترين طاغوت‌هاست ؛\r\n انَّ النَّفْسَ لَأَمَّارَةٌ بِالسُّوءِ الّا ما رَحِمَ رَبّى  « 1 » « نفس به بديها امر مىكند ، مگر آنچه را كه پروردگارم رحم كند . »\r\n\r\n\r\n","description":"","footnote":"\r\n( 1 ) 1 . يوسف / 53\r\n","page_name":" 42 ","page_number":42},
  {"content":"\r\n\r\nپس چون وارد منا مىشود ، اوّلين عملى كه بايد انجام دهد ، رمى جمره‌ى عقبه است كه شايد اشاره به طاغوت بزرگ ؛ يعنى نفس امّاره باشد ، رمى جمره‌ى عقبه ، يعنى طرد نفس امّاره ، يعنى پايمال كردن هوا و هوس ؛\r\n« وَ ارْمِ الشَّهَواتِ وَ الْخَساسَةَ وَ الدِّنائَةَ وَ الذَّميمَةَ عِنْدَ رَمْىِ الْجَمَرات » « 1 »\r\n« و هنگام رمى جمرات ، رمى كن خواهش‌هاى نفسانى و خست و پستى و ديگر صفات زشت را . »\r\nآنگاه اگر با رمى جمره‌ى عقبه پاى بر نفس امّاره گذارد ، قدم بعدى ، مقام وصل و لقاء است ؛ زيرا ميان بنده و خدا يك قدم بيشتر فاصله نيست ؛ اگر بنده از هوا و هوس گذشت و اين گام بلند را طى كرد ، گام بعدى گام عزم به سوى مقام لقاست . حاجيان در آن روزها كه در وادى منا ، رحل اقامت افكنده‌اند بايد كه رمى جمرات سه گانه كنند و اين يعنى طرد طاغوت درون ( نفس امّاره ) و طاغوت برون از شياطين جنّى ( ابليس و اعوان او ) و شياطين انسى ( دشمنان دين و انسانيّت ) ،\r\n\r\n\r\n","description":"","footnote":"\r\n( 1 ) 1 . مصباح الشريعه ، باب 22\r\n","page_name":" 43 ","page_number":43},
  {"content":"\r\n\r\nاز اينرو رمى جمراتِ ثلاث ، طرد همه‌ى طاغوت‌ها و اعلام جنگ و ستيز بىپايان با آنهاست .\r\n* \r\nذبح قربانى\r\n؛ قربانى سنّتى است كه تنها از تقوا پيشگان پذيرفته مىشود ؛\r\n اذْ قَرَّبا قُرْباناً فَتُقُبِّلَ مِنْ أَحَدِهِما وَ لَمْ يُتَقَبَّلْ مِنَ الْآخَرِ  « 1 » « هنگامى كه هر كدام ( هابيل و قابيل ) عملى براى تقرب ( به پروردگار ) انجام دادند ، پس از يكى پذيرفته شد و از ديگرى پذيرفته نشد . »\r\nو آن رمز گذشت و فداكارى در راه محبوب و رمز محبّت و عشق است ؛ چرا كه به گاهِ قربانى نمودن ، حاجى سالك حنجره‌ى هواى خويش و طمعش به مردمان را پاره مىكند ؛\r\n« وَ اذْبَحْ حَنْجَرَتَىِ الْهَوى وَ الطَّمَعِ عِنْدَ الذَّبيحَة » « 2 »\r\n\r\n\r\n","description":"","footnote":"\r\n( 1 ) 1 . مائده / 27\r\n( 2 ) 2 . مصباح الشريعه ، باب 22\r\n","page_name":" 44 ","page_number":44},
  {"content":"\r\n\r\nقربانى در منا زنده كردن خاطره‌ى بزرگ حضرت ابراهيم و حضرت اسماعيل ( ع ) نيز هست ، آنگاه كه از سوى محبوب خطاب به ابراهيم ( ع ) امر آمد كه جوانت را در منا ذبح كن و آن حضرت امر محبوب را به فرزندش اسماعيل ( ع ) گوشزد كرد و او با كمال رغبت پذيرفت ؛\r\n يَا ابَتِ افْعَلْ مَا تُؤْمَرُ  « 1 » « پدرم ! هر چه دستور دارى اجرا كن . »\r\nو هر دو با كمال شوق و عشق ، تا سر حدّ ذبح جلو رفتند ، و آنگاه از سوى محبوب ندا آمد كه از امتحان پيروز به در آمديد ؛\r\n قَدْ صَدَّقْتَ الرُّؤْيا  « 2 » « آنچه را در خواب مأموريت يافتى ، انجام دادى . »\r\n* \r\nحَلْق يا تقصير\r\n؛ تراشيدن سر يا اصلاح سر و صورت يعنى تراشيدن باقى مانده‌ى كدورت‌ها ، رذالت‌ها و\r\n\r\n\r\n","description":"","footnote":"\r\n( 1 ) 1 . صافات / 102\r\n( 2 ) 2 . صافات / 105\r\n","page_name":" 45 ","page_number":45},
  {"content":"\r\n\r\nاصلاح دل از زنگار منيّت‌ها و خوديّت‌ها ؛ زيرا سالك هر چه خود سازى كند ، باز بايد بداند كه ريشه‌هاى رذالت تا عمق جان وى را فرا گرفته است . از اينرو ، پس از تراشيدن سر يا اصلاح سر و صورت ، كه رمز ريشه كن كردن صفات رذيله است ، اگر حاجى سالك از منزل تخليه نگذشته باشد ، بايد بداند كه در اين امتحان الهى پيروز نگشته است ، گرچه رفع تكليف از او شده باشد . در باب تقصير ، پيش از اين سخن گفتيم .\r\n* \r\nطواف نساء\r\n؛ به واسطه‌ى حلق يا تقصير ، آنچه براى حاجى حرام بوده حلال مىشود ، جز بوى خوش و تمتّع از غريزه جنسى ، و تحليل اين دو متوقّف بر آن است كه از منا به سوى خانه خدا باز گردد و طواف و نماز طواف و سعى بين صفا و مروه و در پايان طوافى به نام طواف نساء بجاى آورد ، آنگاه بوى خوش و تمتّع از غريزه جنسى نيز بر او حلال مىشود و شايد رمز آن اين است كه سالك هر چه از نظر مقام و منزلت بالا باشد و به مقام تجليه و لقاء نيز رسيده\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nباشد ، تسلّط او بر غريزه جنسى ، احتياج به مقام بالاتر و عنايت افزونتر دارد ؛\r\n وَ لَقَدْ هَمَّتْ بِه وَ هَمَّ بِها لَو لا انْ رَأى بُرْهانَ رَبِّهِ  « 1 » « آن زن قصد يوسف را كرد ، و او نيز اگر برهان پروردگار را نمىديد ، قصد وى را مىنمود . »\r\nيوسف صدّيق ( ع ) كه در امتحانات الهى يكى پس از ديگرى كسب توفيق نمود ، در برابر غريزه‌ى جنسى ، احساس ناتوانى مىكند و مىگويد : اين خدا بود كه مرا نجات داد نه خودم ، و اگر او نبود در امتحان باز مانده بودم .\r\n وَ الّا تَصْرِفْ عَنّى كَيْدَهُنَّ اصْبُ الَيْهِنَّ وَ اكُنْ مِنَ الْجاهِلينَ  « 2 » « و اگر مكر و نيرنگ آنها را از من بازنگردانى ، قلب من به آنها متمايل مىگردد و از جاهلان خواهم بود . »\r\nبنابراين طواف نساء درس آموزنده‌اى است براى همه‌ى سالكان و به ويژه جوانان .\r\n\r\n\r\n","description":"","footnote":"\r\n( 1 ) 1 . يوسف / 24\r\n( 2 ) 2 . يوسف / 33\r\n","page_name":" 47 ","page_number":47},
  {"content":"\r\n\r\n* \r\nزيارت مدينه\r\n؛ پس از اتمام اعمال و مراحل حج ، تشرّف به مدينه منوّره و زيارت مرقد پيغمبر اكرم ( ص ) و حضرت زهرا ( س ) و ائمه بقيع ( ع ) مكمّل اعمال سالكان ، است و حجّ بدون زيارت آنان ، ناقص و نظير تمسّك به قرآن منهاى ولايت است ؛ از اين جهت در روايات اهل بيت ( ع ) وارد شده كه زيارت مدينه منوّره ، اتمام حجّ است . « 1 » در قرآن شريف از توسّل به اهل بيت ( ع ) با عنوان « ابْتِغاءُ الْوَسيلَةِ الَى اللَّهِ تَعالى » ياد شده است :\r\n يا ايُّهَا الَّذينَ آمَنُوا اتَّقُوا اللَّهَ وَ ابْتَغُوا الَيْهِ الْوَسيلَةَ  « 2 » « اى كسانى كه ايمان آورده‌ايد ، پرهيزكارى پيشه كنيد و وسيله‌اى براى تقرب به خدا انتخاب نماييد . »\r\nو از برترين توسّلات ، دعا و استغفار در مراقد و مزارات مطهّر آنان است ، كه در حقيقت دعا و استغفار در محضر آنهاست و از موارد ويژه استجابت دعا و آمرزش گناهان ، عرض و انجام اين اعمال در محضر منوّر آن حضرات است .\r\n\r\n\r\n","description":"","footnote":"\r\n( 1 ) 1 . وسائل الشيعه ، ج 10 ، ص 254 و 255\r\n( 2 ) 2 . مائده / 35\r\n","page_name":" 48 ","page_number":48},
  {"content":"\r\n\r\n وَ لَو انَّهُمْ اذْ ظَلَمُوا انْفُسَهُمْ جاءُوكَ فَاسْتَغْفَرُوا اللَّهَ وَ اسْتَغْفَرَ لَهُمُ الرَّسُولُ لَوَجَدُوا اللَّهَ تَوّاباً رَحيماً  « 1 » « و اگر اين مخالفان هنگامى كه به خود ستم مىكردند ( و فرمان‌هاى خدا را زير پا مىگذاردند ) به نزد تو مىآمدند و از خدا طلب آمرزش مىكردند و پيامبر هم براى آنها استغفار مىكرد ، خدا را توبه پذير و مهربان مىيافتند . »\r\nو از اين جهت در روايات اهل بيت ( ع ) سفارش بسيارى بر زيارت قبور اهل بيت شده است ؛ از جمله حضرت زهرا ( س ) فرمودند : « هر كس سه روز حضرت رسول ( ص ) را زيارت كند ، بهشت براى او واجب مىشود . » « 2 »\r\nو نيز در روايتى از حضرت رضا ( ع ) مىخوانيم : « زيارت حضرت رسول ، زيارت خداست . » « 3 » و يا در روايت ديگرى از امام صادق ( ع ) آمده است : « براى هر امام بر ذمّه‌ى پيروانش ،\r\n\r\n\r\n","description":"","footnote":"\r\n( 1 ) 1 . نساء / 64\r\n( 2 ) 2 . وسائل الشيعه ، ج 10 ، ص 287\r\n( 3 ) 3 . همان ، ص 255\r\n","page_name":" 49 ","page_number":49},
  {"content":"\r\n\r\nعهدى است و به تحقيق ، زيارت قبور آن امامان ، از نهايت وفادارى شيعيان بدان عهد است ، پس هر آن كس كه ائمه ( ع ) را - در حالى كه راغب در زيارت آنان باشد - زيارت كند ، آن امامان ، در روز جزا شافعان وى خواهند بود . » « 1 »\r\n\r\n\r\n","description":"","footnote":"\r\n( 1 ) 1 . همان ، ص 253\r\n","page_name":" 50 ","page_number":50},
  {"content":"\r\n\r\n* \r\nمراعات چند نكته\r\nمراعات چند چيز براى زائرانى كه به اين توفيق عظيم رسيده‌اند ، ضرورى و لازم است :\r\n1 ) توجّه به اين نكته كه در مدينه‌ى منوره ، در محضر ائمه‌ى اطهار ( ع ) هستند ، و گفتار ، كردار ، افكار و نيّات آنها در محضر آنهاست ؛\r\n قُلِ اعْمَلُوا فَسَيَرىَ اللَّهُ عَمَلَكُمْ وَ رَسُولُهُ وَ الْمُؤْمِنُونَ  « 1 » « بگو عمل كنيد ، خداوند و فرستاده او و مؤمنان اعمال شما را مىبينند . »\r\nاز اين جهت بايد با دلى پاك و ضميرى خالص و با ادب در گفتار و كردار و پس از اجازه خواستن ، وارد حرم مطهّر شوند ؛\r\n يا ايُّهَا الَّذينَ آمَنُوا لا تَدْخُلُوا بُيُوتَ النَّبِىِّ الّا انْ يُؤْذَنَ لَكُمْ  « 2 » « اى كسانى كه ايمان آورده‌ايد ! وارد خانه‌هاى پيامبر نشويد مگر با اجازه »\r\n\r\n\r\n","description":"","footnote":"\r\n( 1 ) 2 . توبه / 105\r\n( 2 ) 1 . احزاب / 53\r\n","page_name":" 51 ","page_number":51},
  {"content":"\r\n\r\nو شايد حتّى بلند خواندن زيارت در آنجا سزاوار نباشد چه رسد به گفتگو با ديگران ؛\r\n لا تَرْفَعُوا اصْواتَكُمْ فَوقَ صَوتِ النَّبِىّ  « 1 » « صداى خود را فراتر از صداى پيامبر نكنيد . »\r\nو ادب در ايستادن و نشستن بايد مراعات شود ؛ نظير كسى كه در محضر آنها مىنشيند .\r\nاين آداب از آنروست كه رسول اكرم و ائمه ( ص ) اصدق مصاديق انسان كاملند و انسان كامل همواره زنده و\r\nشاهد است و از اينرو در محضر انور آنان به هنگام اذن دخول مىخوانيم :\r\n« وَ اعْلَمُ انَّ رَسُولَكَ وَ خُلَفائَكَ عليهم‌السلام احْياءٌ عِنْدَكَ يُرْزَقُونَ ، يَرَونَ مَقامى وَ يَسْمَعُونَ كَلامى وَ يَرُدُّونَ سَلامى وَ انَّكَ حَجَبْتَ عَنْ سَمْعى كَلامَهُمْ وَ فَتَحْتَ بابَ فَهْمى بِلَذيذِ مُناجاتِهمْ . . . »\r\n« 2 » « و من يقين دارم كه رسول و خلفاى تو در نزد تو\r\n\r\n\r\n","description":"","footnote":"\r\n( 1 ) 2 . حجرات / 2\r\n( 2 )  1 .  اذن دخول حرم‌هاى شريف ، كتب ادعيه\r\n","page_name":" 52 ","page_number":52},
  {"content":"\r\n\r\nزنده‌اند و روزى داده مىشوند ، مقام مرا مىنگرند و كلام مرا مىشنوند و سلام مرا پاسخ مىدهند و اينك تو بر گوش من از كلام آنان پرده افكنده‌اى ولى باب التذاذ از مناجات با آنان را بر رويم گشوده‌اى . . . »\r\n2 ) آمادگى براى رفتن به حرم ، براى گرفتن فيض ؛ به عبارت ديگر آمادگى براى وصل ، چنان كه از علّامه مجلسى ( قدس سره ) نقل شده است كه پس از تشرّف به نجف اشرف ، پيش از زيارت قبر مطهّر امير مؤمنان ( ع ) ، براى آمادگى ، روزها را در وادىالسلام نجف در مقام قائم ( عزوجل ) و شب‌ها را در رواق مطهّر\r\nحرم ، به رياضت مشغول شده و پس از مدّتى با آمادگى به زيارت قبر مطهّر نائل گشته است .\r\n3 ) توجّه به اين كه گناه مخصوصاً حقّ الناس موجب دل آزردگى اهل بيت ( ع ) است و اين مضمون كه هر گونه ستم به شيعيان ما در حكم ظلم به ماست ، به صورت متواتر در روايات وارد شده است .\r\nجهت خشنود ساختن اهل بيت ( ع ) به واسطه‌ى تصميم جدّى بر اين كه تا بتواند كمك و اعانت به همنوعان و بويژه\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nشيعيان را ترك نكند و تصميم جدّى بر اين كه ظلم و اجحاف به دوستان آنها نداشته باشد و با اين توبه و تصميم وارد حرم شود .\r\n4 ) همّت او در زيارات بلند باشد ، فقط به خواستن حوائج دنيوى يا اخروى اكتفا نكند ، بلكه اين گونه حوائج را به خود آنها واگذارد ،\r\n« عِلْمُهُمْ بِحالِنا حَسْبُنا مِنْ سُؤالِنا »\r\nبلكه همّت او اين باشد كه از نور آنها منوّر شود ، از ولايت تكوينى آنها در جهت عروج استفاده كند ؛ زيرا كسى مىتواند به مقام فنا و لقاء برسد كه داراى چند چيز باشد ؛ بُراق براى\r\nعروج ، زاد و راحله براى راه ، راهنما براى گم نشدن و رسيدن به مطلوب ، و نور براى استفاده كردن از آن در ظلمت‌ها .\r\nبراق اين راه براى انسان ، بُعد ناسوتى اوست كه به آن جسم مىگويند . لذا قرآن براى تقويت اين براق سفارش كرده است ؛\r\nوَ ابْتَغِ فيما آتاكَ اللَّهُ الدَّارَ الآخِرَةَ وَ لا تَنْسَ\r\n\r\n","description":"","footnote":"","page_name":" 54 ","page_number":54},
  {"content":"\r\n\r\n نَصيبَكَ مِنَ الدُّنْيا  « 1 » « در آنچه خدا به تو داده ، سراى آخرت را جستجو كن و بهره‌ات را از دنيا فراموش نكن . »\r\nزاد و راحله ؛ تقوا و روح خدا ترسى است كه از ديدگاه قرآن بهترين توشه است :\r\nوَ  تَزَوَّدُوا فَانَّ خَيْرَ الزّادِ التَّقْوى  « 2 » « زاد و توشه تهيه كنيد كه بهترين زاد و توشه ،\r\nپرهيزكارى است . »\r\nو نور اين راه ، كه انسان را از ظلمت‌ها نجات مىدهد ، قرآن است :\r\nقَدْ جَاءَكُمْ مِنَ اللَّهِ نُورٌ وَ كِتابٌ مُبينٌ « 3 » « از طرف خدا نور و كتاب آشكارى به سوى شما آمد . »\r\nو راهنما ، اهل‌بيت ( ع ) هستند كه بدون آنها هيچ موجودى\r\n\r\n\r\n","description":"","footnote":"\r\n( 1 ) 1 . قصص / 77\r\n( 2 ) 2 . بقره / 197\r\n( 3 ) 1 . مائده / 15\r\n","page_name":" 55 ","page_number":55},
  {"content":"\r\n\r\nبه كمال نخواهد رسيد و هيچ انسانى به مقام وصل نائل نخواهد شد .\r\nو در طريق سير و سلوك نيز افرادى كه از اين راهنما استفاده نكردند ، يا به آن اهميت ندادند ، و به آن متوسل نشدند ، به جاى وصل ، براى آنها قطع حاصل شد و به جاى هدايت ، در ظلماتِ ضلالت گرفتار شدند و از نظر قرآن شريف ، اهلبيت ( ع ) و در زمان ما قطب عالم امكان و محور عالم وجود و واسطه‌ى بين غيب و شهود حضرت حجّة بن الحسن المهدى الموعود ( ارواحنا لتراب مقدمه الفداء ) هدايت اين راه را به عهده دارند ؛\r\n وَ جَعَلْناهُمْ ائِمَّةً يَهْدُونَ بِأَمْرِنا  « 1 » « و آنها را پيشوايانى قرار داديم كه به فرمان ما مردم را هدايت مىكردند . »\r\nبنابراين ، توسّل هم يك امر لازم است و بهترين توسّلات زيارت قبور مطهّر آنهاست .\r\n\r\n\r\n","description":"","footnote":"\r\n( 1 ) 1 . انبياء / 73\r\n","page_name":" 56 ","page_number":56},
  {"content":"\r\n\r\n\r\nمنزل سوّم : سير من الحقّ الى الخلق\r\nاين منزل با بازگشت از مكّه و مدينه به وطن آغاز مىگردد و در اين منزل مسئوليت ، مشكل‌تر از منزل اوّل و دوّم است ؛ زيرا در اين منزل وظيفه‌ى سالك ، وظيفه‌ى پيامبران الهى است ؛ چرا كه حاجيان سالك ، اينك بايد به تبليغ رسالت‌هاى الهى در ميان ديگر مردمان بپردازند و اين ، عين وظيفه‌ى انبياء است ؛\r\n أَلَّذينَ يُبَلِّغُونَ رِسالاتِ اللَّهِ  « 1 » « ( پيامبران پيشين ) كسانى بودند كه تبليغ رسالت‌هاى الهى مىكردند . »\r\nدر منزل اوّل و دوّم « خود سازى » بود و در اين منزل « ديگرسازى » است ، و ديگرسازى گرچه متوقف بر خودسازى\r\n\r\n\r\n","description":"","footnote":"\r\n( 1 ) 1 . احزاب / 39\r\n","page_name":" 57 ","page_number":57},
  {"content":"\r\n\r\nاست ، امّا به اندازه‌اى مشكل است كه پيامبر گرامى ( ص ) فرمودند :\r\n« شَيَّبَتْنى سُورَةُ هُود لِمَكانِ قَولِه : فَاسْتَقِمْ كَما امِرْتَ وَ مَنْ مَعَكَ » « 1 »\r\n« سوره هود مرا پير كرد چرا كه در اين سوره آمده است تو و « يارانت » بايد استقامت كنيد . »\r\nخودسازى فَاسْتَقِمْ كَما امِرْتَ « 2 » در سوره شورى نيز آمده است ، ولى آنچه ريش و محاسن پيامبر ( ص ) را سفيد كرد ، ديگرسازى وَ مَنْ مَعَكَ است .\r\nحاجى سالك پس از بازگشت از مكّه و مدينه ، بايد آنچه از آنجا به سوغات آورده است ( خودسازى ) عملًا به ديگران تزريق كند ، گفتار و كردار و روش و منش او سرمشق براى ديگران باشد و اين بهترين هديه‌ى او براى ديگران است .\r\nحاجى سالك بايد با اهتمامش به فرائض دينى و به ويژه نماز ، آن هم در مسجد با جماعت ، اهميت اين عبادت بزرگ\r\n\r\n\r\n","description":"","footnote":"\r\n( 1 ) 1 . الدر المنثور ، ج 3 ، ص 320\r\n( 2 ) 2 . شورى / 15\r\n","page_name":" 58 ","page_number":58},
  {"content":"\r\n\r\nرا به ديگران بفهماند . آن حاجى كه در وقت نماز غفلت از نماز دارد و مشغول امور دنيا است ، قطعاً از حجّ بهره‌اى نبرده است و قرآن با وى به خطاب عتاب آميز ، سخن مىگويد ؛\r\nفَوَيْلٌ لِلْمُصَلّينَ الَّذينَ هُمْ عَنْ صَلوتِهِمْ ساهُون « 1 » « پس واى بر نمازگزارانى كه نماز خود را به دست فراموشى مىسپارند . »\r\nو نيز آن حاجى كه پس از حجّ ، تارك خمس و زكات باشد ، نه فقط حاجى نيست ، بلكه از نظر قرآن ، هم مشرك است و هم كافر :\r\n وَ وَيْلٌ لِلْمُشْرِكينَ الَّذينَ لايُؤْتُونَ الزَّكوةَ وَ هُمْ بِالْآخِرَةِ هُمْ كافِرُونَ  « 2 » « واى بر مشركان ، همانها كه زكات را ادا نمىكنند و آخرت را منكرند . »\r\nو همچنين بانوان حجّ گزارنده ، پس از بازگشت از حج ، بايد در حجاب ، اسوه و الگوى ديگران واقع گردند .\r\n\r\n\r\n","description":"","footnote":"\r\n( 1 ) 1 . ماعون / 4 و 5\r\n( 2 ) 2 . فصلت / 6 و 7\r\n","page_name":" 59 ","page_number":59},
  {"content":"\r\n\r\nمرد و زن حاجى بايد اخلاق اسلامى را در خانه و در ميان مردم عملًا تبليغ كنند و عفو و گذشت و ايثار و فداكارى ، شعار آنها باشد و به ديگران روش « ديگرگرايى » را كه در قرآن بدان سفارش اكيد شده است ، بياموزند ؛\r\n لِيُنْفِقْ ذُوسَعَةٍ مِنْ سَعَتِهِ وَ مَنْ قُدِرَ عَلَيْهِ رِزْقُهُ فَليُنْفِق مِمَّا آتاهُ اللَّهُ  « 1 » « آنها كه امكانات وسيعى دارند ، بايد از امكانات وسيع خود انفاق كنند و آنها كه تنگدستند از آنچه كه خدا به آنها داده انفاق نمايند . »\r\nپس به راستى كه اين منزل سوّم ، بسيار مشكل است ، ولى پاداش آن نيز به همان اندازه بالاست :\r\n مَنْ احْياها فَكَأَنّما احْيَا النَّاسَ جَميعاً  « 2 » « و هر كس انسانى را از مرگ رهايى بخشد ، چنان است كه گويى همه‌ى مردم را زنده كرده است . »\r\n\r\n\r\n","description":"","footnote":"\r\n( 1 ) 1 . طلاق / 7\r\n( 2 ) 2 . مائده / 32\r\n","page_name":" 60 ","page_number":60},
  {"content":"\r\n\r\nاز اين رو ، سالك پس از طى منزل اوّل و دوّم ، نكته‌اى را كه بايد در منزل سوّم در نظر داشته باشد ، آن است كه اينك حساب وى در نزد خدا و اهل بيت ( ع ) و نيز ديگر مردمان ، غير از حساب عموم مردم است و با چشم ديگرى نگريسته مىشود .\r\nحضرت آدم ( ع ) ترك اولائى بيش نكرد ، ولى چون از خواص بود و چون آن ترك اولى سزاوار روح مقدّس وى نبود ، با خطاب عتاب آميزى سقوط كرد ؛\r\n اهْبِطُوا بَعْضُكُمْ لِبَعْضٍ عَدُوٌّ  « 1 » « از آن مقام عالى ( بهشت ) به اين مقام دانى ( دنيا ) همگى ( به زمين ) فرود آئيد در حالى كه بعضى دشمن ديگرى خواهيد بود . »\r\nو نيز حضرت يوسف صدّيق ( ع ) با آن مقام و منزلت ، براى آن كه در زندان متوسّل به غير از خدا شد ، قريب ده سال زندان او ادامه يافت :\r\n فَلَبِثَ فِى السِّجْنِ بِضْعَ سِنينَ  « 2 »\r\n\r\n\r\n","description":"","footnote":"\r\n( 1 ) 1 . بقره / 36\r\n( 2 ) 2 . يوسف / 42\r\n","page_name":" 61 ","page_number":61},
  {"content":"\r\n\r\n« چند سال در زندان باقى ماند . »\r\nپس اگر سالك حجّ گزارده به وسيله‌ى عمل ناروايش ، ابّهت حجّ را در ميان مردم بىرنگ يا كم رنگ كند ، گناه او به اندازه‌اى بزرگ است كه معلوم نيست موفّق به توبه شود .\r\nقرآن در مورد چنين حاجى و زائرى مىفرمايد : او نظير كسى است كه همه‌ى مردم جهان را كشته باشد :\r\n مَنْ قَتَلَ نَفْساً بِغَيْرِ نَفْسٍ او فَسادٍ فِى الْارْضِ فَكَأنَّما قَتَلَ النَّاسَ جَميعاً  « 1 » « هر كس انسانى را بدون ارتكاب قتل يا فساد در روى زمين بكشد ، چنان است كه گويى همه‌ى انسان‌ها را كشته و هر كس انسانى را از مرگ رهايى بخشد ، چنان است كه گويى همه‌ى مردم را زنده كرده است . »\r\nاين است كه امير مؤمنان ( ع ) حجّ را « آزمونى بزرگ و امتحانى سخت و آزمايشى روشنگر و پاكسازى رسا و خالص كننده » مىشمارد . « 2 »\r\n\r\n\r\n","description":"","footnote":"\r\n( 1 ) 1 . مائده / 32\r\n( 2 ) 2 . نهج البلاغه ، خطبه قاصعه\r\n","page_name":" 62 ","page_number":62},
  {"content":"\r\n\r\nو از حضرت صادق ( ع ) منقول است كه پس از برشمردن اسرار حجّ - كه ما در ضمن مطالب گذشته از آن استفاده جستيم - مىفرمايد :\r\n« وَ اسْتَقِمْ عَلى شُرُوطِ حَجِّكَ هذا وَ وَفاءِ عَهْدِكَ الَّذى عاهَدْتَ بِهِ مَعَ رَبِّكَ وَ اوجَبْتَهُ الى يَومِ الْقيامَة » « 1 »\r\n« پس از حج گزاردن ، بر اسرار و مراتب و منازل آن كه در سفر سلوكىات ، به چنگ آورده‌اى ، و نيز بر وفاى عهدى كه در آن سفر روحانى و عرفانى با خداى خود ، برقرار كرده‌اى ، استقامت پيشه كن و تا روز قيامت بر آنها پايدار باش . »\r\n« والسلام على عباداللَّه الصالحين »\r\n\r\n\r\n","description":"","footnote":"\r\n( 1 ) مصباح الشريعه ، باب 22\r\n","page_name":" 63 ","page_number":63},
  {"content":"\r\n\r\n\" امور استفتائات وپاسخ به سؤالات \"\r\nدفتر حضرت آيت الله العظمى مظاهرى \" مدظله العالى \"\r\nآماده پاسخگويى به سؤالات شرعى ، اعتقادى واخلاقى مى باشد .\r\nآدرس : اصفهان - خيابان عبدالرزاق - كوچه شهيد بنى لوحى\r\nكد پستى 99581 - 81486 تلفن : 4464691 - 0311\r\nنشانى اينترنتى : www . almazaheri . ir\r\nهمچنين علاقه مندان جهت دريافت ديگر آثار و تأليفات معظم له ، در زمينه هاى تفسير قرآن كريم ، فقه ، اخلاق ، اعتقادات ، رجال و تاريخ و سيره ، مى توانند با مؤسسه فرهنگى مطالعاتى\r\nالزهرا ( سلام الله عليها ) تماس حاصل نمايند .\r\nتلفن و دورنگار : 4463671 - 0311\r\nنشانى اينترنتى : www . al - zahra . ir\r\n\r\n\r\n","description":"","footnote":"","page_name":" 64 ","page_number":64}
  ]