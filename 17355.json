[
  {"content":"\r\n\r\nكاشف الاسرار\r\nاثر\r\nعارف و اصل حكيم كامل ، فقيه جامع\r\nمولى نظر على طالقانى\r\nبه كوشش :\r\nمهدى طيب\r\n\r\n","description":"","footnote":"","page_name":" الغلاف 1 ","page_number":1},
  {"content":"\r\n . \r\n","description":"","footnote":"","page_name":" الغلاف 2 ","page_number":2},
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 5 ","page_number":3},
  {"content":"\r\n\r\nكاشف الاسرار\r\n\r\n","description":"","footnote":"","page_name":" 6 ","page_number":4},
  {"content":"\r\n\r\nاز اين كتاب تعداد 3000 نسخه در چاپخانه آرمان چاپ و در صحافى اميدوار صحافى گرديد .\r\nچاپ اول / 1373\r\nهمهء حقوق محفوظ و مخصوص ناشر است\r\n\r\n","description":"","footnote":"","page_name":" 7 ","page_number":5},
  {"content":"\r\n\r\n\r\n[ جلد اول 
  ]\r\n\r\nفهرست\r\nپيشگفتار ( 15 - 20 )\r\nآشنائى با مؤلّف 15\r\nديگر آثار مؤلّف 16\r\nكتاب حاضر 17\r\nويژگىهاى اين چاپ 19\r\nمقدّمه مؤلف 21\r\nمقالهء اوّل اصول دين در بيان مقدمات لازمه و مقاصد مهمّه ( 23 - 68 )\r\nمطلب اوّل : فائده تكليف و اهل تكليف 23\r\nمطلب دوّم : تفاوت مردم 24\r\nمطلب سوّم : تفاوت تكليف مردم 25\r\nمطلب چهارم : اشتراك در تكليف 28\r\nمطلب پنجم : اقسام تكليف 28\r\nمطلب ششم : تميز اصول دين از غير او 31\r\nمطلب هفتم : اقامه برهان عقلى بر واجب بودن معرفة اللّه و اعتقاد به وى عقلا 33\r\nمطلب هشتم : اثبات وجوب عقلى معرفت پيغمبر و معرفت امام و معرفت معاد و قيامت 37\r\nمطلب نهم : منحصر بودن اصول دين به معرفت خدا و پيغمبر و امام و معاد 40\r\nميزان ارتداد 41\r\nمطلب دهم : انضمام عمل به اعتقاد 46\r\nمطلب يازدهم : اقرار بدون اعتقاد 49\r\nمطلب دوازدهم : تقليد در اصول دين 51\r\nمطلب سيزدهم : عدم تمكّن يقين و فرار از تقليد در اصول دين مگر براى اوحدى از ناس 54\r\nمطلب چهاردهم : اقسام يقين 59\r\nمطلب پانزدهم : اقسام كفر و اقسام شرك 62\r\n\r\n","description":"","footnote":"","page_name":" 8 ","page_number":6},
  {"content":"\r\n\r\nمنابع و توضيحات 65\r\nمقاله دوّم اصول دين در بيان خداشناسى ( 69 - 106 )\r\nمقدّمه 69\r\nفصل اوّل : دلائل خداشناسى 70\r\nفصل دوم : كمال خدا كه او را صفات ثبوتيّه و سلبيّه گويند 75\r\nفصل سوّم : عقلى بودن حسن و قبح اشياء 78\r\nارادهء خدا 79\r\nآيات و اخبار حسن و قبح اشياء 79\r\nفصل چهارم : وجوب هر لطف بر خدا 94\r\nادلّه وجوب لطف 94\r\nسهل بودن اسلام 95\r\nمنابع و توضيحات 101\r\nمقالهء سوّم اصول دين در بيان پيغمبرشناسى ( 107 - 122 )\r\nمقدّمه : مراتب و درجات پيغمبران 107\r\nفصل اوّل : دلائل عقلى ضرورت فرستادن پيغمبران 109\r\nفصل دوّم : وجوب عصمت پيغمبران به حكم عقل 111\r\nبيان آنچه دلالت بر گناه معصوم كند 112\r\nفصل سوّم : شناختن پيغمبران 116\r\nفصل چهارم : شناختن پيغمبر اسلام 117\r\nمنابع و توضيحات 121\r\nمقالهء چهارم اصول دين در امامت ( 123 - 214 )\r\nفصل اوّل : اقامهء برهان عقلى بر لزوم امام مانند وجود پيغمبر 123\r\nفصل دوّم : علم و معجزات على عليه السّلام 129\r\nمطلب اوّل : علم آن بزرگوار 13\r\nمطلب دوّم : معجزات آن بزرگوار 132\r\nفصل سوّم : نصّ بر خلافت امير المؤمنين ( ع ) 135\r\nمطلب اوّل : در قول خدا 135\r\nمطلب دوّم : در قول پيامبر ( ص ) 138\r\nفصل چهارم : اوّل ما خلق اللّه و اشرف موجودات و واجب الاطاعه بودن چهارده معصوم بر جميع موجودات و ساير پيغمبران 141\r\n\r\n","description":"","footnote":"","page_name":" 9 ","page_number":7},
  {"content":"\r\n\r\nفصل پنجم : ابى بكر و عمر و عثمان 143\r\nمبحث اوّل : ابى بكر 144\r\nاوّل : تخلّف از جيش اسامه 144\r\nدوّم : توطئه سقيفه قبل از دفن پيكر پيامبر ( ص ) 144\r\nسوّم : غصب فدك 151\r\nمبحث دوّم : عمر و جسارت به پيامبر در آخر عمر آن حضرت 163\r\nمبحث سوم : عثمان 180\r\nفصل ششم : حقّيّت مذهب اماميّه و بطلان ساير مذاهب 185\r\nمطلب اوّل : بطلان تسنّن 185\r\nمطلب دوم : بطلان ساير فرق شيعه 190\r\nحقّيّت اماميّه 192\r\nمطلب سوّم : دلائل ديگرى بر بطلان هفتاد و دو فرقه و بر حقّيّت فرقه اماميّه اثناعشريّه 195\r\nمنابع و توضيحات 205\r\nمقالهء پنجم اصول دين در ظهور قائم ( ع ) و رجعت ( 215 - 300 )\r\nباب اوّل : ظهور قائم عجّل اللّه فرجه 215\r\nفصل اوّل : علامات و مقدمات ظهور 215\r\nفصل دوّم : خفاى مدّت غيبت و زمان ظهور و سرّ آن 220\r\nفصل سوّم : بعضى از اسرار طول زمان غيبت و تعيين ظهور به طور ابهام و اشاره 228\r\nفصل چهارم : بعضى از گزارشات زمان و احوال آن جان جهان 232\r\nتتمّه : مطلب اوّل : حال اصحاب قائم ( ع ) 246\r\nمدح عجم و طالقان 249\r\nمطلب دوّم : تحريف قرآن 251\r\nباب دوّم : رجعت 256\r\nمقدّمه : معنى رجعت 256\r\nفصل اوّل : اثبات رجعت از طريق آيات با تفسير اهل بيت ( ع ) 257\r\nفصل دوّم : اثبات رجعت از طريق احاديث و ادعيه و زيارات 263\r\nفصل سوّم : بعضى از نكات و قدرى از اشارات و رموزات و اسرار رجعت 275\r\nمنابع و توضيحات 288\r\nمقاله ششم اصول دين در بيان معاد و شناختن قيامت و عالم آخرت ( 301 - 473 )\r\nمقدمهء اوّل : حفظ ظواهر شرع 301\r\n\r\n","description":"","footnote":"","page_name":" 10 ","page_number":8},
  {"content":"\r\n\r\nمقدّمه دوّم : ضرورت اعتقاد به اصل معاد و عدم ضرورت علم به تفاصيل آن 303\r\nمقدّمه سوّم : سرّ عدم مداقّه در تفصيلات مطلبى كه اصل آن به طور اجمال معلوم است 305\r\nمقدّمه چهارم : پرهيز از اعتقاد به آنچه از تفاصيل كه قطعى نيست و اجتناب از تأويل آنچه كه قطعى است 306\r\nفصل اوّل : مرگ و سكرات موت و بقاى روح در عالم برزخ و ثواب و عقاب ديدن آن تا دامان قيامت و بيان سؤال قبر و فشار قبر 307\r\nاحتضار و ما بعد آن 311\r\nبقاى روح 313\r\nخواب مثل مرگ است 316\r\nعلاقه روح به بدن ، پس از مرگ 318\r\nحالت برزخ 319\r\nسؤال قبر 320\r\nفشار قبر 327\r\nفصل دوّم : قيامت كبرى و مقدمات و لوازم آن تا گذشتن از صراط و ذكر جهنّم 331\r\nمقدّمه اوّل : بعضى از علامات قيامت كه پيش از نفخ صور مىشود 331\r\nمقدّمه دوّم : نفخ صور 333\r\nمقدّمه سوّم : فناى اشياء 335\r\nمقدّمه چهارم : صحراى محشر و روز قيامت 338\r\nمطلب اوّل : ميزان اعمال 340\r\nمطلب دوّم : محاسبهء اعمال 342\r\nمطلب سوّم : حكم اطفال و مجانين و اشباه ايشان 354\r\nمطلب چهارم : سؤال روز قيامت و شهادت شاهدان 357\r\nمطلب پنجم : صراط 363\r\nمطلب ششم : جهنّم 367\r\nفقرهء اوّل : بعضى از جهات عذاب و سختى و شدّت اهل جهنّم 367\r\nفقرهء دوّم : آنچه مخصوص مسلمانان است از عذابهاى جهنّم 376\r\nعذاب بعضى از گناهان 377\r\nفقرهء سوّم : عذاب اهل تابوت و بدترين اهل جهنّم 382\r\nفقرهء چهارم : سبكى عذاب بعضى از كفّار مخلّد در جهنّم 386\r\nفاصله : اعراف 390\r\nفصل سوّم : بهشت 395\r\nزينت اوّل : بيان بهشت 395\r\nاوّل : درها و ديوار دور بهشت و زمين آن 395\r\n\r\n","description":"","footnote":"","page_name":" 11 ","page_number":9},
  {"content":"\r\n\r\nدوّم : عمارتها و غرفه‌ها و شهرها و درجه‌هاى بهشت 397\r\nسوّم : قصرها و قبّه‌ها و خيمه‌هاى بهشت 398\r\nچهارم : كرسىها و صندلىها و تخت‌هاى بهشت 399\r\nپنجم : فرش‌هاى بهشت 399\r\nششم : ظرفهاى بهشت 400\r\nهفتم : باغهاى بهشت 400\r\nهشتم : درخت طوبى و ميوه‌ها و بعضى درختان بهشت 401\r\nنهم : گل و رياحين و عطرهاى بهشت 403\r\nدهم : مرغان و بعضى از حيوانات بهشت 404\r\nيازدهم : چشمه‌ها و نهرهاى بهشت و حوض كوثر 405\r\nدوازدهم : روشنى و شعاع نور بهشت 408\r\nزينت دوّم : اهل بهشت و حوريان 409\r\nاوّل : حالت و صباحت و نور ايشان 409\r\nدوّم : لباس ايشان 410\r\nسوّم : فراوانى و وفور نعمت و وسعت ايشان 411\r\nچهارم : راحت و بىزحمتى ايشان 412\r\nپنجم : غنا و نغمه‌ها و آوازهاى دلربا و خوشخوان ايشان 413\r\nششم : ولدان و غلمان 413\r\nهفتم : ديد و بازديد و بزم سرور و مجلس عيش ايشان 414\r\nهشتم : حوريان و زنان ايشان 414\r\nنهم : سلطنت و پادشاهى و رياست و فرمانفرمائى اهل بهشت 420\r\nدهم : نوازش هميشگى و دلجوئى و التفات دائمى و اظهار رضامندى خداوند يكتا نسبت به ايشان 422\r\nهشت در بهشت 425\r\nموجود بودن بهشت و جهنّم 425\r\nتجسّم اعمال 427\r\nزينت سوّم : بيان بعضى از نكات و اسرار 428\r\nاوّل : در بهشت كلّ شيء فى كلّ شيء 428\r\nدوّم : در بهشت نيز تكامل و ترقّى هست 430\r\nسوّم : در بهشت امورات بسته به معيشت و خواهش است 430\r\nچهارم : عالم آخرت سر تا پا حسّ و شعور است 431\r\nپنجم : تغيير اين بدن در آخرت 431\r\nششم : خلقت عوالم جديد بعد از رسيدن قيامت اين عالم 433\r\n\r\n","description":"","footnote":"","page_name":" 12 ","page_number":10},
  {"content":"\r\n\r\nخاتمه : نمونه‌اى از مقام و احسان و انعام محمّد و آل محمّد ( ص ) در قيامت 435\r\nمطلب اوّل : وسيله و لواء و مقام محمود و تقسيم جنّت و نار 435\r\nمطلب دوّم : احسان عام و اميدوارى بزرگ انام شفاعت كبراى چهارده معصوم عليهم السلام را 442\r\nمنابع و توضيحات 452\r\nرسالهء متمّم در اصول دين ( 474 - 580 )\r\nمطلب اوّل : انحصار كمال در علم و عمل 474\r\nمطلب دوّم : اخذ طريق عبادت از معبود 477\r\nواقع‌نمائى عقل 483\r\nمطلب سوّم : ما حكم به العقل حكم به الشّرع 488\r\nمطلب چهارم : معنى عرض ولايت اهل بيت ( ع ) 495\r\nمطلب پنجم : انحصار كمال در علم و عمل 496\r\nعلم به هر چيز بهتر از جهل او نيست 500\r\nتميز آنچه خداوند فهم آن را خواسته و آنچه نخواسته 501\r\nمطلب ششم : نتايج اين مقدّمات : در خداشناسى بيان چهار مقام لازم است 502\r\nمقام اوّل : اعتقاد قلبى به خدا و اقرار به زبان 503\r\nمقام دوّم : ذات خداوند 504\r\nمقام سوّم : صفات خداوند 505\r\nمقام چهارم : افعال خداوند 505\r\nتميز اصول دين از فروع دين 506\r\nفائدهء خدمت و اطاعت 508\r\nاصول دين بودن معرفت پيغمبر و امام 511\r\nضرورت معرفت پيغمبر و امام 513\r\nمطلب هفتم : نفى متابعت غير معصوم 513\r\nدو طريقه ظاهرى و باطنى در تحصيل علوم 513\r\nانحصار كمال به متابعت معصوم 514\r\nبيان پنج روح 514\r\nمعرفت غير معصوم از اول دين نيست 515\r\nمطلب هشتم : اشرف بودن عمل از علم در فروع دين 518\r\nوجوب اطاعت از پيغمبر و امام مثل اطاعت از خدا 521\r\nركن اربع 522\r\nموكول بودن نيل به كمال به تبعيّت و اتّكاء به معصومين ( ع ) 526\r\n\r\n","description":"","footnote":"","page_name":" 13 ","page_number":11},
  {"content":"\r\n\r\nاحكام غافل و ملتفت 527\r\nنفى ركن رابع 531\r\nعقيدهء شيخيّه 532\r\nمنشأ اختلاف مذاهب 533\r\nسزاوار خدمت كيست ؟ 534\r\nاصول خواجگى و كوچك‌نوازى 535\r\nبرخى از بديهيّات عقل 539\r\nبطلان ترجيح مرجوح بر راجح 540\r\nقواعد عقلى ديگر 541\r\nجارى بودن قواعد عقلى بر افعال هر ذىشعور 542\r\nجارى بودن قواعد عقلى بر افعال غير ذىشعور 543\r\nفاعل ذىشعور در كارش تا سر حدّ دانائى و توانائى براى حصول فائده سعى مىكند 545\r\nهمه عيبها و نقصها معلول نادانى و ناتوانى است 546\r\nچهار قسم استدلال در رابطه با ممكنات 547\r\nمعنى سرّ و لمّ هر چيز 549\r\nمثال اوّل براى اقسام استدلال 550\r\nمثال دوّم براى اقسام استدلال 551\r\nمصلحت مورد نظر فاعل هميشه يكى است 552\r\nفاعل با شعور نمىكند مگر كارى را كه سبب حصول فائده است 553\r\nمصلحت باعث وجوب فعل و مفسده باعث وجوب ترك و محال بودن فعل است 554\r\nاوامر و نواهى الهى تابع مصالح و مفاسدند 555\r\nقواعد وجوب اصلح و وجوب اتقن و احكم 556\r\nنقل و ردّ شبهات قاعده وجوب ترجيح راجح بر مرجوح 559\r\nنقل شبهه به نحو اقوى 560\r\nپاسخ شبهه 562\r\nداعى بر افعال در خداوند و در ممكنات 565\r\nبيانى ديگر از قواعد ملاحظه اصلح و عمل به اتقن و احكم 567\r\nقاعده وجوب و امكان در افعال 568\r\nتوجيه شيخيّه براى فرار از مباحثه و پاسخ آن 570\r\nمنابع و توضيحات 573\r\n\r\n","description":"","footnote":"","page_name":" 14 ","page_number":12},
  {"content":"\r\n\r\n\r\n[ پيشگفتار 
  ]\r\n\r\nآشنايى با مؤلف\r\nدر مطالعه احوال رجال دو سدهء اخير با چهره‌هايى مواجه مىشويم كه جامع ويژگيهايى بوده‌اند كه به ندرت در يك شخص جمع مىشود ؛ بزرگانى كه بر قلّه‌هاى رفيع فقه و اصول به استوارى گام نهاده‌اند ، در علم كلام از متكلّمان بنام عصر خويش و در حكمت ذى رأى و در عرفان نظرى صاحب‌نظر بوده‌اند و در كمالات معنوى از عبّاد و زهّاد برجستهء روزگار به شمار آمده ، مراحل سلوك الى اللّه را با پاى دل تا بالاترين مراتب پيموده‌اند و شگفت‌تر آنكه با داشتن اين همه كمالات نظرى و عملى ، همچون پيامبران ، با عامّه خلق نشست و برخاست داشته و با مردمان به لسان قوم سخن گفته و به ارشاد و تعليم آنان پرداخته‌اند .\r\nاز جملهء اين چهره‌هاى شاخص ، عالم عامل ، حكيم متكلّم ، اصولى متبحّر ، فقيه كامل ، محقّق مدقّق ، عابد زاهد ، عارف و اصل ، حافظ قرآن ، صاحب قلم و مؤلف توانا ، استاد و مدرّس فضلا ، واعظ ناصح ، مرحوم حجة الاسلام و المسلمين حاج مولى نظر على بن سلطان محمد طالقانى است . وى كه از اعاظم علماى اماميّه و فقهاى اثناعشريّه در اوائل قرن چهاردهم هجرى به شمار آمده و جامع فروع و اصول و حاوى معقول و منقول بوده است ، به سال 1240 هجرى قمرى ( كه مادهء تاريخ آن كلمهء « مرغ » و معادل 1203 هجرى شمسى است ) در طالقان ديده به جهان گشود * . پس از گذراندن مبادى علوم در ايران رهسپار نجف اشرف شد تا در جوار بارگاه نورانى مولاى خويش امير المؤمنين - عليه افضل صلوات المصلّين - به طىّ مدارج علمى و كسب كمالات معنوى بپردازد .\r\nسيّد محسن امين صاحب اعيان الشيعة و شيخ محمّد شريف رازى مؤلف\r\n\r\n","description":"","footnote":"","page_name":" 15 ","page_number":13},
  {"content":"\r\n\r\nگنجينهء دانشوران ، از جمله اساتيد وى در اين دوره را شيخ نظر على نجفى نام برده‌اند كه خود از عرفاى عصر مرحوم علّامه سيّد مهدى بحر العلوم طباطبايى بوده است .\r\nهمچنين ابن محمّد امين تسترى و ابن حاج اسماعيل حائرى و نظير مشهدى و صاحب جواهر و پس از وى شيخ مرتضى انصارى - قدّس اللّه اسرارهم - را جزو اساتيد وى ذكر كرده‌اند .\r\nمولى نظر على طالقانى پس از تكميل مبانى علمى و مدارج معنوى به ايران بازگشت و در مدرسهء خان مروى تهران ، در حجرهء دوّم حياط كوچك طبقهء فوقانى سمت چپ مدرسه ، اقامت گزيد و به طور همزمان به تدريس فضلا و طلّاب شيفتهء معارف اسلامى و تأليف كتب ارزندهء علمى و اخلاقى و ايراد وعظ و خطابه در منابر عمومى مشغول شد و تا پايان عمر شريف خود به اين امور اشتغال داشت .\r\nسرانجام به سال 1306 هجرى قمرى ( كه مادهء تاريخ آن كلمهء « غوش » و معادل 1267 هجرى شمسى است ) ، پس از شصت و شش سال ( معادل شصت و چهار سال شمسى ) زندگى پربار و بركت و سرشار از زهد و عبادت و علم و ارشاد و بر جاى نهادن كتب ارزنده در زمينه‌هاى مختلف علوم و معارف اسلامى و تربيت شاگردانى فاضل و جامع كمالات علمى و عملى ، در جوار امام هشتم حضرت على بن موسى الرّضا - عليه آلاف التحيّة و الثّناء - دار فانى را وداع گفت و به لقاء محبوب باقى شتافت .\r\n\r\nآشنايى با آثار مكتوب مؤلف\r\nاز ميان كتب و رسائل متعدد مرحوم مولى نظر على طالقانى ، تنها آثار زير مضبوط است كه از اين ميان نيز تنها چند اثر باقى مانده و از ساير موارد جز نامى بر جاى نيست .\r\n1 . مناط الاحكام : كتابى است در اصول فقه كه بر اساس دو فن تدوين شده است : يكى در فروع و ظواهر احكام و ديگر در اسرار و بواطن آنها . مؤلف هر يك از دو فن كتاب را به بحارى تقسيم و از هر بحر انهارى منشعب كرده است . كتاب با اين عبارت آغاز مىشود : « الحمد اللّه الّذى فضّلنا على كثير من العباد » .\r\nمولى نظر على در موارد بسيارى از اين كتاب به نقل از شيخ و استاد خود علّامه شيخ مرتضى انصارى مبادرت كرده است . تاريخ اتمام تدوين كتاب سال 1303 هجرى قمرى و تاريخ چاپ آن سال 1304 است . شيخ آقا بزرگ تهرانى در\r\n\r\n","description":"","footnote":"","page_name":" 16 ","page_number":14},
  {"content":"\r\n\r\nجلد 22 كتاب عظيم الذّريعة ( ص 287 ، شمارهء 7089 ) از مناط الاحكام نام برده است .\r\n2 . اجتماع الامر و النهى : اين كتاب در باب يكى از مباحث اصولى تدوين يافته و همراه با كتاب مناط الاحكام به طبع رسيده است . صاحب الذّريعة اين اثر را در جلد اوّل ( ص 269 ، شمارهء 1412 ) معرفى كرده است .\r\n3 . رسالة فى الغناء : اين كتاب نيز همراه با مناط الاحكام به چاپ رسيده و در جلد 16 الذّريعة ( ص 62 ، شمارهء 310 ) از آن نام برده شده است .\r\n4 . كلمات القرآن : كتابى است در تفسير مفردات قرآن كريم كه به شيوهء عربى ملمّع در حدود ده هزار سطر نگاشته شده است . مؤلف پس از مقدّمه‌اى مختصر مفردات قرآن را از الف تا هاء آورده و مورد بحث قرار داده است . صاحب الذّريعة در جلد 18 ( ص 117 ، شمارهء 978 ) پس از ذكر اين كتاب اظهار داشته كه نسخهء خطى آن در سال 1297 در تهران در نزد شيخ مرتضى مدرّسى چهاردهى بوده است . مولى نظر على در صفحهء 90 جلد اوّل كاشف الاسرار به اين اثر خود اشاره كرده است .\r\n5 . طراز المصائب : كتابى است در مقتل كه شيخ آقا بزرگ در جلد 15 الذّريعة ( ص 159 ، شمارهء 1038 ) از آن ياد كرده و آورده است كه نسخهء خطى آن در مشهد در نزد شيخ على اكبر نهاوندى بوده و نيز همان جا متذكّر شده كه شنيده است اين كتاب به چاپ رسيده . مولى نظر على در كتاب كاشف الاسرار از اين اثر نام برده و به ويژه در بخش « اجمال مواعظ سنهء 1285 » كرارا به آن اشاره كرده است .\r\n6 . اشتراط الحسّ فى قبول الشّهادة\r\n7 . حاشيهء رسائل شيخ مرتضى انصارى\r\n8 . حجّيّة الخبر الواحد\r\n9 . تحقيق العناوين\r\nاز ميان چهار اثر فوق تنها به كتاب تحقيق العناوين در صفحهء 553 جلد اوّل كاشف الاسرار اشاره رفته است .\r\n\r\nآشنايى با كتاب كاشف الاسرار\r\nكتاب كاشف الاسرار بىشك از ارزشمندترين آثار مولى نظر على طالقانى است . اين كتاب كه اكنون چهارمين چاپ آن به شيفتگان معارف زلال شيعى تقديم مىشود\r\n\r\n","description":"","footnote":"","page_name":" 17 ","page_number":15},
  {"content":"\r\n\r\nپيشتر دو بار در قطع بزرگ ( در 394 صفحه با حدود بيست و پنج هزار سطر ) به شيوهء چاپ سنگى در سالهاى 1286 و 1385 هجرى قمرى و يك بار در قطع رقعى ( در 800 صفحه ) با حروف چاپى در سال 1377 هجرى قمرى در تهران به چاپ رسيده است . كتاب شامل دوازده بخش است كه به ترتيب عبارت‌اند از :\r\nمقدمهء مؤلف ، رساله در اصول عقايد ، رسالهء متمّم در اصول دين ، رسالهء فن اخلاق ( با مقدمه‌اى در اين باب ) ، رساله در محبّت ، اجمال مواعظ سنهء 1280 ، اجمال مواعظ سنهء 1278 ، اجمال مواعظ سنهء 1279 ، اجمال مواعظ عاشوراى سنهء 1279 ، اجمال مواعظ سنهء 1285 ، مقاله در معرفت ائمّه به نورانيّت ، اجمال مواعظ سنهء 1286 .\r\nاز ويژگيهايى بارز كتاب اين است كه مؤلف ، به سبب جامعيّت علمى و عرفانى خويش ، توانسته در هر بحث طرحى ارائه كند كه در برگيرندهء مشربهاى كلامى و فلسفى و عرفانى و منطبق بر مضامين آيات و احاديث باشد . از اين رو ، بر خلاف برخى نويسندگان ، به جاى دامن زدن به آتش اختلاف انديشه‌ها و انديشمندان ، مؤلف كاشف الاسرار توفيق يافته است كه كثرتها را به وحدت و تقابلها را به توافق كشاند و به خوبى نشان دهد كه يك حقيقت است كه در آينه‌هاى گوناگون عقل و دل متكلّم و فيلسوف و عارف و محدّث و فقيه جلوه‌هاى متفاوت داشته است و نيز به روشنى آشكار سازد كه هر يك از اين طوايف ، از آنجا كه ديدگاه و زبان و اصطلاحات خاصّى براى بيان مراد خويش برگزيده و با ديدگاه و زبان و اصطلاحات ديگران ناآشناست ، گرچه از همان حقيقتى سخن مىگويد كه ديگران ، امّا اين اختلاف ديدگاه و زبان و اصطلاح ، او را به جبهه‌گيرى و نزاع در برابر ديگران واداشته و تا مرز تكفير و مهدور الدّم دانستن آنان كشانده است .\r\nخوانندهء كاشف الاسرار ، كتابى را مىخواند كه يكصد و بيست و هشت سال از عمر تأليف آن مىگذرد ، مع الوصف در موارد متعددى - چه در زمينهء عقايد و چه در عرصهء اخلاق - با مباحثى عميق و ارجمند مواجه مىشود كه در هيچ كتاب و اثرى به آن دست نيافته است . لحن دلنشين و كلام عميقا مؤثر مولى نظر على ، به ويژه آنجا كه در نهايت اخلاص و صميميت به وعظ و نصيحت مىپردازد ، چنان است كه خواننده را كه با يك كتاب وزين علمى رو به روست به وادى تزكيهء نفس و پالايش روح مىكشاند و بسا كه اشك بر ديدگانش جارى مىسازد و مآلا علمى در اختيار او مىنهد كه نور دلهاست نه حجاب اكبر .\r\n\r\n","description":"","footnote":"","page_name":" 18 ","page_number":16},
  {"content":"\r\n\r\n\r\nويژگيهاى چهارمين چاپ كاشف الاسرار\r\nآنچه دربارهء ويژگيهاى اين چاپ مىتوان گفت به اختصار به قرار زير است :\r\n1 . متن قديمىترين چاپ كتاب ملاك عمل قرار داشته و در موارد ضرورت از نسخ چاپهاى بعد نيز بهره گرفته شده است و حتى المقدور سعى شده نسبت به چاپهاى پيشين مبرّاى از اغلاط مطبعى باشد .\r\n2 . منابع آيات و روايات و مآخذ مطالب تاريخى و علمى ، كه با تراكم بسيار در سراسر كتاب مندرج مىباشد ، ذكر شده است . منابع و مآخذ مربوط به مطالب هر فصل در پايان آن فصل و به ترتيب شماره‌هاى مندرج در متن كتاب نقل شده است .\r\n3 . عبارات عربى مندرج در متن كتاب ترجمه شده است . مؤلّف علّت ذكر بعضى مطالب را به زبان عربى و بدون ترجمه ، ناتوانى عده‌اى از خوانندگان از درك مفاهيم و مقاصد آن مطالب و نيز ايجاد حجابى براى اغيار عنوان نموده است ؛ لكن پس از گذشت قريب يكصد و سى سال از تأليف كتاب و با توجه به تأليف و ترجمهء بسيارى از آثار علمى و فلسفى و عرفانى به زبان فارسى و نيز رهايى جامعه از تعصّبات قشرى و تنگ‌نظريهاى موجود در آن عصر ، دليلى براى محروم نهادن كسانى كه با زبان عربى آشنايى ندارند از دسترسى به مطالب بلند و ارزندهء علمى و حكمى به نظر نمىرسد .\r\n4 . آيات و روايات و ساير متون عربى با حروف سياه مشخص و اعراب‌گذارى شده است .\r\n5 . با استفاده از رسم الخط جديد فارسى و پاراگراف‌بندى و نشانه‌گذارى متن در حدّ لزوم ، قرائت مطالب و در نتيجه درك مضامين آنها سهلتر شده است .\r\n* راقم اين سطور نخستين بار به اشارهء انسان كامل و اهل دلى - كه مرهون الطاف و ارشادات اوست - به وجود كتاب ارجمند كاشف الاسرار پى برد و پس از آنكه متوجه شد اين گنج گرانقدر دهها سال است به فراموشى سپرده شده و جز در بعضى از كتابخانه‌هاى قديمى نسخه‌اى از آن را نمىتوان يافت ، در صدد تجديد چاپ آن برآمد و با صرف حدود هفت سال وقت ، كتاب را با ويژگيهاى فوق براى انتشار\r\n\r\n","description":"","footnote":"","page_name":" 19 ","page_number":17},
  {"content":"\r\n\r\nآماده كرد . نگارنده بر ذمّهء خود مىداند كه همين جا از تمامى دوستانى كه در خلال اين مدت او را در انجام اين مهم به انحاء مختلف تشويق و يارى كردند تشكّر كند .\r\nدر پايان ، با اميد اينكه انتشار كتاب حاضر با ويژگيهاى مذكور مقبول طبع اهل نظر واقع شود ، خداى را به شكرانهء توفيقى كه در انجام اين كار نصيبم فرمود سپاس مىگزارم و با طلب رحمت و رضوان الهى براى مؤلف جليل القدر آن ، توفيق خوانندگان محترم را در دستيابى به دو گوهر گرانسنگ محبّت و معرفت از درگاه احديّت مسئلت مىنمايم .\r\nو آخر دعوانا ان الحمد للّه ربّ العالمين مهدى طيّب 1\r\n( 1 ) . اغلب تذكره‌نويسان ، همچون خير الدين زركلى صاحب الاعلام و محمّد على مدرّس مؤلف ريحانة الادب و شيخ آقا بزرگ تهرانى صاحب الذّريعة ، وى را متولد محلّى در خراسان ، بين مرورود و بلخ ، كه به نام طالقان خوانده مىشود ، دانسته‌اند ؛ لكن مهدى بامداد مؤلف تاريخ رجال ايران وى را از اهالى سوهان طالقان ، در نزديكى تهران ، دانسته است و از عبارت صفحهء 250 جلد اول كتاب كاشف الاسرار نيز قول اخير تقويت مىشود .\r\n\r\n","description":"","footnote":"","page_name":" 20 ","page_number":18},
  {"content":"\r\n\r\n\r\n[ مقدمه مؤلف 
  ]\r\nبسم اللّه الرّحمن الرّحيم و به نستعين الحمد للّه ربّ العالمين الرّحمن الرّحيم مالك يوم الدّين و الصّلاة و السّلام على خاتم الأنبياء و المرسلين و صاحب خلق عظيم و على اهل بيته الطاهرين المعصومين و لعنة اللّه على اعدائهم اجمعين الى يوم الدّين .\r\nو بعد چنين گويد غريق درياى معاصى و جهالت و سرگشته بيابان حيرت و ضلالت ، مضمون  أَ تَأْمُرُونَ النَّاسَ بِالْبِرِّ وَ تَنْسَوْنَ أَنْفُسَكُمْ  1 از وى آشكارا و حافظ آخر كتب آسمانى  كَمَثَلِ الْحِمارِ يَحْمِلُ أَسْفاراً  2 ، ابن سلطان محمّد ، نظر على طالقانى سقاهما اللّه و جميع المؤمنين شرابا طهورا ، كه اين كتاب كاشف الاسرار كه مشتمل است بر اسرار عقايد حقّه و رموز محبّت و مبادى اخلاق و نكات غايت ، و داراى طريقه جدل و خطابه و حكمت ، و لطائف تهذيب اخلاق و تدبير منزل و سياست ، آينهء كج‌نماى قوسين و عكس‌نماى تطابق نشأتين ، دراهم بخسى است معدوده كه اكثر آنها در چهار ماه مبارك رمضان به تيشهء فكر از خرابهء ذهن و قواى كاهيدهء از خاك بر آمده و به سر انگشتان لسان پركلال و به لبهاى سست خامهء لال در معرض سماع شيعيان و در معبر انظار اهل ايمان در آمده . اميد از خداوند مجيد كه ان شاء اللّه در آينهء اذهان صاف نقش گيرد و در خزينهء دلهاى پاك ايشان قيمت جواهر پذيرد .\r\nو چون بسيارى از مطالب وى به اجمال و تفصيل با فوائد جليل و نكات جميل در مواضع چند ذكر شده ، لهذا دقّت در ترتيب ابواب و فصولش به كار نرفته و به عبارات متعارف بين عوام و خواص ادا گشته . پس تمام مطالب اين كتاب به سان تاروپود به هم بسته و مانند زنجير به هم پيوسته ، معجونى است كه اجزاء وى در هم ريخته ، مزاجى است\r\n\r\n","description":"","footnote":"","page_name":" 21 ","page_number":19},
  {"content":"\r\n\r\nكه عناصرش به هم آميخته ، شيوهء موعظه و روضه و ظواهر شريعت در وى مندرج ، و طريقهء تفسير و حكمت و عرفان و محبت در وى مندمج . و افكار رطب و يابس هر سال را جدا نموديم تا تفاوت سال به سال محسوس آيد .\r\nو آنچه در مبحث تكرار عمل و تحصيل ملكات از تأثيرات عجيبه خواهى شنيد ، خود اين كتاب حجّت و برهان بر تو تمام نمايد . و غالب احاديث را از كتاب حقايق فيض ( قدّس سره ) و صافى پرفيض نقل كرده‌ايم و ما بقى را غالبا اشاره به محل و يا اكتفاء به اشتهار و تداول نموده‌ايم . و اكثر آيات و اخبار ، به تفسير و بيانش نپرداختم و اين را مايه امتحان و حجاب نامحرمان ساختم . و اگر دليلى ناتمام بينى ،  قُولُوا لِلنَّاسِ حُسْناً  3 ، حمل بر حكايت و جدل و خطابه نما . و اگر از لوازم خفيه سخن خلاف ظواهر شرع فهمى ، حمل بر قصور و عدم التفات فرما ؛ زيرا كه از معصوم ( ع ) گذشته ، همه از لوازم خفيه سخن بىخبر و از مزايا و مطاوى و زواياى كلام كور و كرند .\r\nو افكار امسال كه سنهء هزار و دويست و هشتاد و يك هجرى است در يك مقدّمه و دو مقاله و يك خاتمه گشودم و مطالب سالهاى پيش را كه بسيار مطالب به وى حواله مىشود جدا جدا ملحق به او نمودم . و چون ماه مبارك رمضان امسال كه سنهء 1282 [ است 
  ] به جمع و تأليف رساله در اصول دين موفق گشتم ، به جهت شرافت و مقتضاى نظم طبيعى او را بر اخلاق مقدّم داشتم و تمام مطالب او را در شش مقاله و يك خاتمه نگاشتم .\r\nپس به حمد اللّه كه تمام اين كتاب كتابى شد مشتمل بر اصول دين و فنّ اخلاق و موعظه ، مملو از اسرار آشكار و مشحون از نكات و اشارات ابكار آبدار . پس اگر به مقتضاى  وَ أَمَّا بِنِعْمَةِ رَبِّكَ فَحَدِّثْ  4 بگويم كه چنين كتاب مختصر مفيد ، با اين همه نكات و اسرار جديد ، تا حال كسى نديده ، همانا حق گفته‌ام ؛ و به ملاحظه  وَ يَكْتُمُونَ ما آتاهُمُ اللَّهُ مِنْ فَضْلِهِ  5 ادعا نمايم كه تا آن ، كتابى به اين سبك و به اين نظم و به اين ترتيب كسى نشنيده ، هرآينه گوهر پاكى سفته‌ام . هر كتابى كه مثل آن شمرى فى الجمله با هم ملاحظه كن و آن را كه به از اين گمان برى اندكى با وى مقايسه كن ، پس آنچه در نظرت آيد اگر اغماض نمائى حواله تو با امام عصر عجّل اللّه فرجه حضرت قائم . و آنچه از اسرار بينى گرش به غير من نسبت دهى و يا مرا ننمائى ، محاكمه من و تو با خاتم اوصياء خاتم صلّى اللّه عليه و آله و سلّم . و باللّه التوفيق و عليه التكلان .\r\n\r\n","description":"","footnote":"","page_name":" 22 ","page_number":20},
  {"content":"\r\n\r\n\r\nمقاله اوّل در بيان مقدّمات لازمه و مقاصد مهمّه . و در آن چند مطلب است .\r\n\r\nمطلب اوّل در بيان فائده تكليف و اهل تكليف .\r\nبدان كه غرض از تكليف ، تكميل بندگان و قرب به خداوند عالميان است . پس تكليف مخصوص كسى است كه هم ناقص باشد و هم قابل كمال و ترقّى باشد . پس اگر ممكنى باشد كه همهء كمالات او بالفعل باشد ، چون عقول مجرده در نزد جمعى از حكماء ، و يا ممكنى باشد كه از شدّت قصور قابل كمال نباشد ، چون حيوان و نبات و جماد ، هيچ‌كدام را تكليف ممكن نيست ؛ زيرا كه عبث و بىفائده است و صدور عبث از حكيم محال است . بلى عقول را به مذهب ايشان تكاليف بسيارى است و لكن در آن ترقى نيست و از سنخيّت تكليف ما خالى و عارى است . پس تكليف به حكم عقل و اجماع و كتاب و سنّت مخصوص انسان و ملك و جنّ است . و لكن ظاهر شد كه از انسان ، هر كه مجنون است و يا طفل غير مميّز است ، تكليف او محال است و كذا عقول مجرده از ملائكه نزد حكماء ، و حالت جنّيان بر ما مخفى است . و هم ظاهر شد كه عمل اطفال مميّز صحيح و شرعى است نه تمرينى ، پس ثواب يافتن ايشان چون ثواب يافتن ما مىباشد در مستحبّات و مكروهات كه در مخالفت عقاب ندارند و در اطاعت ثواب دارند ؛ و همين برهان عقلى كافى است و محتاج به ذكر اقوال و احاديث نيست .\r\nخلاصه به بديههء عقل ، هر كه قابل كمال و قرب است ، بر خدا واجب است كه او را تكليف كند و محال است كه او را مهمل بگذارد ؛ زيرا كه غرض از ايجاد او ، به كمال رسيدن او است و رسيدن به كمال بدون تكليف محال است . پس اگر او را مهمل\r\n\r\n","description":"","footnote":"","page_name":" 23 ","page_number":21},
  {"content":"\r\n\r\nبگذارد خلقت او عبث باشد و نقض غرض لازم آيد . مثل كسى كه نهال ميوه نشاند و او را تربيت ننمايد و مهمل گذارد پس خشك و نابود شود . تعالى اللّه عن ذلك . و هم به برهان عقل ، هر چيزى كه قابل كمال و قرب نيست تكليف نمودن او محال است ؛ زيرا كه هم لغو و بىفائده شود و هم تكليف ما لا يطاق لازم آيد . تعالى اللّه عن ذلك .\r\n\r\nمطلب دويم در بيان تفاوت مردم .\r\nقال اللّه تعالى فى آل عمران  هُمْ دَرَجاتٌ عِنْدَ اللَّهِ وَ اللَّهُ بَصِيرٌ بِما يَعْمَلُونَ  : 6 ايشان درجات چندند در نزد خدا و خدا بينا است به آنچه مىكنند . و فى الاعراف  وَ الَّذِينَ آمَنُوا وَ عَمِلُوا الصَّالِحاتِ لا نُكَلِّفُ نَفْساً إِلَّا وُسْعَها  7 الآية . اى آمنوا و عملوا كل على حسب وسعه و طاقته . يعنى و آنان كه ايمان آوردند و عمل صالح نمودند تكليف نمىكنيم كسى را مگر به قدر وسع . و فى بنى اسرائيل  انْظُرْ كَيْفَ فَضَّلْنا بَعْضَهُمْ عَلى بَعْضٍ وَ لَلْآخِرَةُ أَكْبَرُ دَرَجاتٍ وَ أَكْبَرُ تَفْضِيلًا  : 8 نظر كن كه چگونه تفضيل داده‌ايم بعضى از ايشان را بر بعضى و هرآينه آخرت بزرگتر است به حسب درجات و بزرگتر است به حسب تفاوت . و آيات بسيار است و اخبار بيشمار ، چنانچه ان شاء اللّه بيايد .\r\nو اين مطلب به قواعد عقليّه و قوس نزول و صعود ممكنات بديهى است و حسّ و تجربهء هر ذى شعور نيز شاهد است . پس جميع ادلّهء اربعه بر اين مطلب قائم است و به جهت توضيح ، بيان مراتب بر سبيل اجمال نمائيم . پس گوئيم كه مراتب انسان هفت است . اوّل مرتبه مجنون و طفل غير مميّز است كه قابل تكليف نيستند . دويم مرتبهء سفيه است كه از مجنون بالاتر و از عاقل پست‌تر است و واسطه است در ميان ايشان . سوّم مرتبه‌اى است كه در آيات و اخبار نام ايشان ضعيف و مستضعف است . ( بقره )  فَإِنْ كانَ الَّذِي عَلَيْهِ الْحَقُّ سَفِيهاً أَوْ ضَعِيفاً  : 9 پس اگر مديون سفيه يا ضعيف باشد . ( نساء )  إِلَّا الْمُسْتَضْعَفِينَ مِنَ الرِّجالِ وَ النِّساءِ وَ الْوِلْدانِ لا يَسْتَطِيعُونَ حِيلَةً وَ لا يَهْتَدُونَ سَبِيلًا  : 10 مگر مستضعفين از مردان و زنان و طفلان . و در تفسير امام ( ع ) آيهء اوّل تفسير شده به كسى كه فهم و شعور او ضعف دارد به حدّى كه تميز نمىدهد از الفاظ و سخن آنچه اقرار بر ضرر او است و آنچه ادّعاء و نفع او است . و آيه دويم در اخبار تفسير شده به كسى كه از كمى فهم و تدبير ، ندارد حيله‌اى كه از خود دفع نمايد كفر را و بيابد هدايت و ايمان را . و\r\n\r\n","description":"","footnote":"","page_name":" 24 ","page_number":22},
  {"content":"\r\n\r\nباقر ( ع ) فرمود كه مستضعفين اطفالند و مردان و زنانى هستند كه عقل ايشان مثل عقل طفلها است . و اخبار بسيار است . خلاصه مقصود از ايشان كسى است كه از مقام سفاهت بالاترند و لكن ادراك مطالب بلند و دقيق ندارند و از مقام محسوسات چندان برتر نيستند و بيشتر از زنان و اطفال و بسيارى از مردان عوام چنين‌اند بخصوص در اوايل تكليف و بخصوص كسانى كه از سواد اعظم دورند . و مسئلهء ضعيف را در فقه به تفصيل نوشته‌ام و اينجا همين قدر كافى است . چهارم مرتبهء متوسّط ناس و غالب رجال است و كمى از اطفال و زنان . پنجم مرتبهء صاحبان ذهن و زيركى و فطانت و پرعقل است مثل كسانى كه صنعت اختراع مىكنند و شغلهاى عجيب از ايشان صادر مىشود و اين شأن كمى از مردان و بسيار كم از اطفال و زنان است . ششم مقام علماء و تاليان عصمت و قريب الافق به درجه نبوّت است . هفتم مقام انبياء ( ع ) . و ظاهر است كه هر يك از مراتب سبعه را عرض عريضى است . و اين اقسام همان به ملاحظه عقل و شعور بود و اگر منضمّ شود ملاحظه قوّت بدن و ضعف و ناتوانائى و صحّت و مرض و درست و تمام و ناقص بودن اعضاء ، اقسام بسيارى پيدا شود . و لكن چون مقصود ما بيان عقايد است و ضعف و قوّت بدن را چندان ربطى نيست لهذا اعتناء به اين اقسام نشد . بلى ملاحظه اينها در فقه لازم است .\r\n\r\nمطلب سوّم در تفاوت تكليف مردم .\r\nچون دانستى كه مردم در فهم و ادراك و عقل و شعور متفاوتند و هم دانستى كه بر خدا لازم است هر كسى را به قدر طاقت او و به اندازهء وسعت او تكليف نمايد نه كمتر و نه بيشتر ؛ زيرا كه اگر كمتر باشد بخل و ظلم است و لازم آيد كه از تكميل او چنانچه شأن او است مضايقه كرده باشد ، تعالى اللّه ، و اگر بيشتر باشد خوب است و لكن اين بيچاره عاجز از كشيدن بار است ، پس باز ظلم لازم آيد .\r\nچون اين جمله دانستى ظاهر و هويدا شد كه اهل هر مرتبه را تكليفى است غير از تكليف اهل مرتبه ديگر ، هر كه بالاتر است ، تكليف او نيز بالاتر و مشكل‌تر و هر كه پائين‌تر است ، تكليف او نيز پائين‌تر و سهل‌تر . و اعتقاد مرتبه پائين در نزد مرتبه بالا عين جهالت و ضلالت و سيّئه است و مع ذلك بر او لازم است كه از مقام خود به مرتبه پائين\r\n\r\n","description":"","footnote":"","page_name":" 25 ","page_number":23},
  {"content":"\r\n\r\nنگويد و چنان نمايد كه او نيز مثل او است زيرا كه اگر بگويد منكر شود و گمراه گردد و بيچاره از مقام خود نيز بازماند . پس ظاهر شد معنى ( حسنات الابرار سيّئات المقرّبين ) 11 و معنى حديث معروف ( لو علم ابو ذرّ ما فى قلب سلمان لقتله او لكفّره او لقال رحم اللّه قاتل سلمان ) 12 ، يعنى اگر مىدانست ابو ذر رضى اللّه عنه آنچه در دل سلمان است هرآينه او را مىكشت يا تكفير مىكرد او را يا مىگفت خدا رحمت كند قاتل سلمان را ، و معنى اشعار سيّد الساجدين ( ع ) ( انّى لاكتم من علمى جواهره ) 13 ( الخ ) كه حاصل مضمونش اين است كه من پنهان مىكنم از مردم دقايق علم خودم را كه مبادا جاهلان به ضلالت افتند و مسلمانان خون مرا حلال دانند و به ريختن خون من تقرّب به خدا جويند . بعد فرمود كه حضرت امير ( ع ) و حضرت حسن ( ع ) و سيّد الشهداء ( ع ) همه همين طور رفتار كردند و وصيّت نمودند .\r\nو در كتاب كافى در باب سبق الى الايمان و غير آن ، احاديث بسيارى در اين مطلب ذكر فرموده و به جهت تبرّك به بعضى اشاره مىشود . راوى به صادق ( ع ) عرض كرد كه آيا ايمان درجات متفاوت دارد كه مؤمنين به واسطهء آنها در نزد خدا درجات و مقامات مختلف داشته باشند ؟ فرمود بلى ( الخ ) . 14 و باقر ( ع ) فرمود مؤمنان درجات مختلف دارند بعضى بر يك درجه‌اند و بعضى بر دو و بعضى بر سه و بعضى بر چهار و بعضى بر پنج و بعضى بر شش و بعضى بر هفت ، بعد فرمود پس اگر به روى كه بار كنى بر صاحب يك درجه دو درجه را طاقت نياورد و بر صاحب دو درجه سه را طاقت نياورد تا آن كه فرمود و بر صاحب شش درجه هفت را طاقت نياورد ، بعد فرمود و على هذه الدرجات ، يعنى باقى درجات غير متناهى را نيز بر همين قياس كن و بفهم . 15\r\nو ايضا خادمى از خدّام صادق ( ع ) روايت مىكند كه در خدمت آن حضرت ذكر طائفه‌اى از دوستان اهل بيت شد ، من عرض كردم كه ما از ايشان بيزاريم به جهت آن كه آنچه ما اعتقاد داريم و مىگوئيم ايشان ندارند . حضرت فرمود ولايت ما را دارند و نمىگويند آنچه شما مىگوئيد ، از ايشان بيزارى مىجوئيد ؟ عرض كردم بلى . فرمود پس در نزد ما هم هست چيزهائى كه در نزد شما نيست و نمىدانيد ، پس سزاوار است كه ما نيز از شما تبرّى كنيم . پس فرمود در نزد خدا هست آنچه در نزد ما نيست پس خدا بايد ما را طرح نمايد . بعد فرمود پس شما با ايشان دوستى كنيد و تبرّى نكنيد . به درستى كه بعضى از مسلمين كسى است كه از براى او يك سهم از ايمان است و از براى بعضى دو سهم ،\r\n\r\n","description":"","footnote":"","page_name":" 26 ","page_number":24},
  {"content":"\r\n\r\nتا آنكه به هفت سهم . بعد فرمود پس سزاوار نيست كه كسى وادارد صاحب يك سهم را بر آنچه صاحب دو سهم دارد و نه صاحب دو سهم را بر آنچه صاحب سه سهم دارد و همين طور فرمود تا هفت سهم را تمام كرد . بعد فرمود از براى تو مثلى بياورم . شخصى همسايه‌اى داشت نصرانى ، او را به اسلام دعوت نمود تا آخر او را مسلمان نمود . سحر آمد در خانهء نصرانى دقّ الباب نمود كه برخيز وضو بگير نماز شب بخوانيم . نماز بسيارى خواندند تا صبح شد و نماز صبح را نيز كردند ، پس نشستند تا خوب روشن شد ، پس نصرانى برخاست كه به منزل خود رود ، گفت كجا مىروى روز كوتاه است و ظهر نزديك است ، پس نشست تا ظهر شد ، بعد از نماز ظهر گفت عصر نزديك است ، بعد از عصر باز نصرانى برخاست كه به منزل خود رود ، گفت اين آخر روز است پس او را حبس كرد تا نماز مغرب را خواند ، خواست برخيزد ، گفت يك نماز ديگر بيشتر نمانده ، پس ماند تا نماز عشا را خواند ، پس برخاستند و هر يك به منزل خود رفتند . چون سحر شد بازآمد و دقّ الباب كرد ، گفت كيستى ، گفت فلانم ، گفت چه مىخواهى ، گفت وضو بساز و بيرون بيا تا نماز بخوانيم ، گفت اين دينى كه تو دارى فراغت بسيار مىخواهد ، برو كسى را پيدا كن كه از من فارغتر باشد من فقير و عيال وارم . پس حضرت فرمود داخل كرد او را در چيزى كه بيرون كرد او را از او . 16\r\nو در حديث ديگر فرمود اگر مردم بدانند كه چگونه خلق كرده است خدا اين خلق را ، ملامت نمىكرد احدى احدى را . راوى عرض كرد چگونه است اينكه فرمودى ؟\r\nفرمودند به درستى كه حقّ تعالى اجزائى آفريد ، گرداند آنها را چهل و نه جزء ، پس هر جزء را ده عشر ساخت ، پس قسمت كرد آن را در ميان خلق ، پس قرار داد در مردى يك عشر جزء تا رساند او را به يك جزء تمام و قرار داد در ديگرى يك جزء و يك عشر و در ديگرى يك جزء و دو عشر و در ديگرى يك جزء و سه عشر تا رساند او را به دو جزء تمام ، پس به همين حساب بالا رود تا آنكه رساند بالاترين ايشان را به چهل و نه جزء .\r\nپس آن كه قرار نداده در او مگر يك عشر ، قدرت ندارد كه مثل صاحب دو عشر بشود و همچنين صاحب دو عشر نمىباشد مثل صاحب سه عشر و همچنين آن كه يك جزء تمام دارد قادر نيست بر اينكه بوده باشد مثل صاحب دو جزء . و اگر بدانند مردم كه خداى عزّ و جلّ خلق كرده است اين خلق را بر اين طور ، ملامت نمىكرد احدى احدى را . 17\r\nو در حديث ديگر فرمود اى عبد العزيز به درستى كه ايمان ده درجه است مثل\r\n\r\n","description":"","footnote":"","page_name":" 27 ","page_number":25},
  {"content":"\r\n\r\nنردبان كه بالا مىرود از او پله‌اى بعد از پلّه ، پس نگويد صاحب دو درجه به صاحب يك درجه لست على شيء ، يعنى دين و ايمان ندارى ، تا منتهى شود به درجهء دهم . پس ساقط مكن كسى را كه از تو پست‌تر است پس ساقط كند تو را آن كه او بالاتر از تو است و چون ديدى كسى را كه او پست‌تر از تو است به يك درجه ، پس بلند كن او را به سوى خود به رفق و مدارا و بار مكن بر او چيزى كه طاقت ندارد پس بشكنى او را . پس به درستى كه هر كه بشكند مؤمنى را بر او است جبيره نمودن او 18 . و اخبار اهل بيت ( ع ) بسيار است . پس به حمد اللّه حجاب شك از مطلب برداشته شد و غبار شبهه از عذار مقصد شسته شد .\r\n\r\nمطلب چهارم در بيان اشتراك .\r\nبدان كه قاعده اشتراك در تكليف ، مسلّمى فريقين است و قاعدهء عقل و نقل هر دو در بين است و اين مطلب با آنچه پيش گفتيم هيچ منافات ندارد . و مراد از اين قاعده آن است كه حكمى كه در زمان خاتم ( ص ) جارى شد بر قومى كه داخل در عنوان و موضوع آن حكم بودند ، تا قيامت نيز هر كه داخل در آن عنوان شد و آن موضوع به روى صادق آيد همان حكم در حق او جارى است بىتفاوت . مثلا از براى مسافر يا حاضر يا مرد يا زن يا فقير يا غنى يا عاجز يا قادر يا سفيه يا مستضعف يا عاقل يا عالم يا جاهل يا مظنّه يا شك يا دسترس به معصوم داشتن يا نداشتن و هكذا ، در زمان او ( ص ) تكليف خاصّى نازل شد ، همان احكام از براى امثال ايشان نيز تا قيامت جارى است . خلاصه اين قاعده لازمهء خاتم بودن آن بزرگوار و ناسخ بودن دين او مر جميع اديان را است و اين است معنى ( حلال محمّد ( ص ) حلال الى يوم القيمة و حرامه حرام الى يوم القيمة ) . 19 اين بود اجمال اين مطلب و محل بسط آن در علم فروع است و به جهت رفع شبهه همين كافى است .\r\n\r\nمطلب پنجم در بيان اقسام تكليف .\r\nبدان كه خداوند مهربان را نسبت به بندگان دو نوع تربيت است ، يكى تكليفى\r\n\r\n","description":"","footnote":"","page_name":" 28 ","page_number":26},
  {"content":"\r\n\r\nو يكى تكوينى ، و به بيان ديگر يكى اختيارى و يكى اضطرارى . مراد از اختيارى آن است كه يكى از احكام خمسه بر او جارى شود و محل مدح و ذمّ باشد و تو را فعل و ترك او ممكن باشد ، و مراد از تكوينى و اضطرارى آن است كه از اختيار تو و از محل مدح و ذمّ بيرون باشد و احكام خمسه به روى صادق نيايد ، مثل عجز و قدرت و فقر و غنى و صحّت و مرض . و اختيارى سه قسم باشد ، يكى اصول دين و يكى اخلاق و يكى فروع دين . اصول دين اشرف از اخلاق و او اشرف از فروع دين است . و فروع دين عينى و كفائى ، هر دو شود و لكن اصول دين و اخلاق جز عينى نشوند . خلاصه اصول دين ، به منزله ريشه و تنهء درخت است و اخلاق شاخه‌هاى او و فروع برگهاى او است . پس شكى نيست كه ربط اخلاق به اصول دين بيشتر است .\r\nو چون در مجالس سالهاى پيش مهمّات اخلاق را با بعضى از مسائل اصول دين گفته بودم خواستم امسال كه سنهء 1282 مىباشد ان شاء اللّه مهمّات اصول دين را تمام نوشته ، به آن مجالس منضمّ نمايم .\r\nاگر بحث كنى كه بازگشت تكوينى و اضطرارى هم به اختيارى است زيرا كه مرض ، فقر و مصيبت مثلا ، تربيت نيست و حكمى و مدح و ذمّى ندارد بلكه صبر كردن بر ايشان و راضى بودن از خدا يا صبر نكردن و شاكى بودن و امثال اينها تربيت است و امتحان و اختبار است ، چنانچه فرمود  وَ لَنَبْلُوَنَّكُمْ بِشَيْءٍ مِنَ الْخَوْفِ وَ الْجُوعِ وَ نَقْصٍ مِنَ الْأَمْوالِ وَ الْأَنْفُسِ وَ الثَّمَراتِ وَ بَشِّرِ الصَّابِرِينَ  : 20 و هرآينه امتحان نمائيم شما را به كمى از خوف و گرسنگى و كم شدن اموال و نفوس و ميوه‌ها و مژده بده صابران را ؛ و فرمود     الم أَ حَسِبَ النَّاسُ أَنْ يُتْرَكُوا أَنْ يَقُولُوا آمَنَّا وَ هُمْ لا يُفْتَنُونَ وَ لَقَدْ فَتَنَّا الَّذِينَ مِنْ قَبْلِهِمْ     : 21 آيا گمان كردند مردم اينكه رها شوند به همين كه بگويند ايمان آورديم و حال آن كه امتحان نشده‌اند ؟ و به تحقيق كه امتحان نموديم آنان را كه پيش از ايشان بودند . و آيات و اخبار بسيار است . پس بايد چنين گفت كه خدا را دو نوع تربيت است ، يكى اختيارى محض مثل صوم و صلاة و ركوع و سجود و امثال اينها و يكى اختيارى به طورى است كه منشأ ظهور و بروز آن غير اختيارى است مثل صبر و رضا و توكّل و هكذا ساير اخلاق كه خدا تا او را به فقر و مرض و مصيبت و خوف مبتلا نكند مثلا ، او مصداق صابر و راضى و شاكر و داراى ملكات اينها نباشد .\r\nجواب اين بحث آن است كه آنچه گفتى درست و حق گفتى و لكن باز قسم\r\n\r\n","description":"","footnote":"","page_name":" 29 ","page_number":27},
  {"content":"\r\n\r\nديگرى در ميان است و هنوز مقصود ما را نيافته‌اى زيرا كه مراد ما آن است كه محض فقير يا غنى بودن و يا مريض و مبتلا و صحيح بودن و يا مصيبت ديدن و نديدن تربيت خدا است و ثمرات لا يتناهى دارد خواه او صابر و شاكر باشد يا نباشد . و دليل بر اين مطلب همهء ادلّهء اربعه است كه كتاب و سنّت و اجماع و عقل باشد . نخوانده‌اى در سورهء شورى  وَ لَوْ بَسَطَ اللَّهُ الرِّزْقَ لِعِبادِهِ لَبَغَوْا فِي الْأَرْضِ وَ لكِنْ يُنَزِّلُ بِقَدَرٍ ما يَشاءُ إِنَّهُ بِعِبادِهِ خَبِيرٌ بَصِيرٌ  : 22 و اگر بسط دهد خدا روزى بندگان خود را هرآينه طغيان و فساد كنند در زمين و لكن مىفرستد به اندازه‌اى كه مىخواهد ، به درستى كه او به حال بندگان خود دانا و بينا است . و در سورهء زخرف  وَ لَوْ لا أَنْ يَكُونَ النَّاسُ أُمَّةً واحِدَةً لَجَعَلْنا لِمَنْ يَكْفُرُ بِالرَّحْمنِ لِبُيُوتِهِمْ سُقُفاً مِنْ فِضَّةٍ وَ مَعارِجَ عَلَيْها يَظْهَرُونَ  : 23 اگر نه آن بود كه مردم همه يك گروه و كافر مىشدند هرآينه مىگردانيديم از براى كفّار از براى خانه‌هاى ايشان سقفهاى از نقره و نردبانها كه بر آنها بالا روند . و در سورهء اقرأ باسم   إِنَّ الْإِنْسانَ لَيَطْغى أَنْ رَآهُ اسْتَغْنى   : 24 انسان طغيان مىكند كه ببيند خود را مستغنى . و آيات بسيار است .\r\nدر كافى است كه حضرت باقر ( ع ) فرمود كه رسول خدا ( ص ) فرمود به درستى كه بعضى از بندگان مؤمن من كسانى مىباشند كه شايسته نمىشود از براى ايشان امر دين ايشان مگر به غنى و وسعت و صحّت بدن ، پس مبتلا مىكنم ايشان را به غنى و وسعت و صحّت بدن ، پس نيكو مىشود به جهت آن امر دين ايشان . و به درستى كه بعضى از بندگان من هرآينه بندگانى هستند كه نيكو نمىشود از براى ايشان امر دين ايشان مگر به فاقه و مسكينى و مريض و مبتلا بودن ابدان ايشان ، پس مبتلا مىكنم ايشان را به فاقه و مسكنت و بيمارى ، پس نيكو مىشود امر دين ايشان . و من داناترم به آنچه نيكو مىشود به جهت آن امر دين بندگان مؤمنم . و به درستى كه بعضى از بندگان مؤمنم هرآينه كسى است كه جد و جهد در عبادت من دارد ، پس مىايستد از خواب خود و لذيذ رختخواب خود ، پس سعى مىكند به جهت من شبها را پس به تعب مىاندازد خودش را در عبادت من ، پس مسلط مىكنم بر او كسالت و خواب را يك شب و دو شب به جهت نظر كردن من به او و ترحّم كردن من بر او ، پس مىخوابد تا صبح مىشود و بر مىخيزد و حال آنكه خود را بد دارد و بر خود غضبناك است و ملامت مىكند خود را ، و اگر تخليه مىكردم ميان او و ميان آنچه مىخواست از عبادت من هرآينه داخل مىشد او را عجب از آن ، پس مىكشاند عجب به سوى اين كه مفتون مىشد به اعمال خودش ، پس مىآمد او\r\n\r\n","description":"","footnote":"","page_name":" 30 ","page_number":28},
  {"content":"\r\n\r\nرا از اين چيزى كه در او بود هلاكت او به جهت عجب كردن او به اعمال خودش و راضى شدن او از خودش حتى آن كه گمان مىكند كه او فوق همه عابدان است و گذشته است در عبادت خود از حدّ تقصير ، پس دور مىشود از من در آن هنگام و حال آنكه او گمان مىكند كه او تقرب مىجويد به سوى من ( الحديث ) . 25 و اخبار از اين قبيل متواتر است .\r\nو امّا دليل عقل ، پس آن قاعدهء لطف است و كريم و رحيم و رؤف بودن خدا است . امّا اجماع ، ظاهر است كه آنچه گفتيم اجماع اهل بيت ( ع ) و شيعيان ايشان بر آن قائم است . پس در مقام ازاله شك و شبهه و اثبات مطلب به همين اكتفا مىنمائيم .\r\n\r\nتنبيه\r\nغرض از بيان اين مطلب اين بود كه چون تفاوت مردم در حسن و جمال و بدگلى و بلندى و كوتاهى و پرقوّت و كم قوّت و بىبضاعت و با دولت و غير اينها از امور محسوسه مسلّمى همه بود ، پس همه مىدانند كه بعضى در طاعت يا معصيت كاملتر و يا تواناترند از ديگران و همچنين تفاوت ايشان در صبر و رضا و غير آن هم ظاهر بود ، خواستيم تفاوت ايشان را در عقل و شعور و در اصول دين و در تربيت اضطرارى هم ظاهر و هويدا سازيم ، اگر چه اينها نيز چندان محل تأمّل نبود و به اندك التفاتى ظاهر مىشد كه ايمان هر پيغمبر البتّه بالاتر از ايمان امّت او است و ابتلاء و زحمات او نيز بيشتر است ، بلكه به اندك تأمّل ظاهر مىشود كه نيست چيزى مگر آن كه در او تفاوت و مراتب و شدّت و ضعف و كم و زياد جارى است و لكن چون عوام و بسيارى از ناقصان اهل علم از التفات به اين غافلند و حكم به كفر و نجاست در غير محل مىكنند و تبرّى مىجويند در محلّى كه مأمور به تولّا مىباشند و اعتقادشان اين است كه تكليف همهء خلق در اصول دين و فروع دين يكى است ، لهذا اشاره به تفاوت نمودم و تفصيل اين نيز ان شاء اللّه مكرّر بيايد .\r\n\r\nمطلب ششم در تميز اصول دين از غير او .\r\nبدان كه گاهى علم اصل است و عمل تابع است و گاهى عمل اصل است و\r\n\r\n","description":"","footnote":"","page_name":" 31 ","page_number":29},
  {"content":"\r\n\r\nعلم تابع است . بيان ديگر ، علم بر دو قسم است يكى آن است كه خود مقصود بالذّات است ، دويم آن است كه او مقصود نيست بلكه عمل مقصود است و لكن چون عمل بىعلم نتوان نمود علم بالتبع و بالعرض مقصود است .\r\nحال گوئيم هر علمى و معرفتى و اعتقادى كه بالذّات مقصود باشد او را اصول دين گويند و اين منحصر است در چهار چيز بىكم‌وزياد ، اوّل شناختن خدا ، دويم شناختن پيغمبر ، سوّم شناختن امام ( ع ) ، چهارم شناختن قيامت و معاد . و هر علمى و معرفتى و اعتقادى كه متعلّق به يكى از اين چهار چيز نباشد او يقينا مقصود بالذّات نيست و تابع عمل است و او را لا بد به جهت عملى مىخواهند خواه علم شرعى باشد چون علم اخلاق و فقه و اصول فقه و خواه نباشد چون ساير علوم و صنايع و ملكات .\r\nبدان كه گاهى توهّم مىرود كه مسئلهء امامت و مسئلهء معاد هر دو از ما جاء به النّبى 26 است ، پس چرا بايد معرفت ايشان بخصوص از اصول دين باشد و در عرض معرفت نبىّ باشد و همان اقرار اجمالى به ما جاء به النّبى ( ص ) كفايت نكند ؛ و ما ان شاء اللّه چون برهان عقلى بر وجوب هر يك از اين چهار معرفت اقامه نموديم و سرّ مقصود بالذّات بودن هر يك را گفتيم اين شبهه بالمرّه زايل شود .\r\nاگر گوئى كه علماء سابق ( قدّس سرهم ) اصول دين را پنج مىگفتند كه بر آن چهار مىافزودند معرفت و اعتقاد به عادل بودن خدا را ، بلكه مجلسى ( قدّس سره ) در اوّل حق اليقين شش چيز قرار داده و اقرار به ما جاء به النّبىّ را نيز بر آن پنج زياد كرده ؛ جواب گوئيم شك نيست كه عدالت از جمله صفات خدا است و اگر هر يك از صفات خدا را يكى از اصول دين قرار دهيم از حد و حصر بگذرد و حدّ يقف پيدا نكند . واى بر آن جاهل و معاندى كه گمان جهل به علماء سابق نموده و ايشان را غافل از اين مطلب شمرده و طعن بر ايشان زده و گفته كه ايشان در اين مسأله ندانسته تابع عامّه شده‌اند و متابعت آن فرقهء ضالّه نموده‌اند . نعوذ باللّه از چنين گمان كه كسى به ورثهء انبياء و نوّاب ائمّهء هدى نمايد و سزاوار است كه در حقّ چنين كسى گفته آيد  وَ ذلِكُمْ ظَنُّكُمُ الَّذِي ظَنَنْتُمْ بِرَبِّكُمْ أَرْداكُمْ فَأَصْبَحْتُمْ مِنَ الْخاسِرِينَ  . 27 بگو رجوع كن به كتب حكماء تا ببينى كه هيچ‌كدام مسئلهء عدالت را اصل برأسه قرار نداده‌اند بلكه او را در طىّ صفات شمرده‌اند و متكلّمين ما ( قدّس سرهم ) چون ديدند كه عامّه ( احيى اللّه قلوبهم ) بعضى به جبر و بعضى به تفويض قائل شدند و مذهب ايشان در افراط و تفريط است و شيعه نيز در آن زمانها كم بود و از براى\r\n\r\n","description":"","footnote":"","page_name":" 32 ","page_number":30},
  {"content":"\r\n\r\nعامّه در اين مسأله شبهات بسيار بود لهذا ملجأ شدند كه مسئلهء عدالت را بالخصوص عنوان كنند چنانچه ائمّه ( ع ) چنين نمودند و ارباب حديث مانند شيخ كلينى ( قدّس سره ) و صدوق و ديگران نيز به همين قسم جارى شدند .\r\nخلاصه بر خبير بصير مخفى نيست كه چون در مسأله‌اى از مسائل ، شخصى شبهه نمود و بدعتى گذاشت ، بر ديگران لازم مىشود كه او را بالخصوص عنوان كنند و شبهه او را دفع كنند و تا او شبهه نكرده بود آن مسأله داخل در تحت قاعده بود و عنوان او بالخصوص لازم نبود ، و از اين قبيل مسائل در اصول و فروع لا يتناهى داريم مثل مسئلهء رؤيت و تجسّم و عينى بودن صفات و غير ذلك . بلى در اينكه فرمودند اصول دين پنج است و يكى را عدل شمردند برأسه ، در اين تعيين مسامحه است و تعبير خوب تعبيرى نيست بلكه حقّ عبارت و شأن بيان اين بود كه چهار قرار دهند و بعد در ضمن مسائل مسئلهء عدالت را عنوان نمايند . پس ظاهر شد كه مطلب يكى است و تعبير دو تا شده و اين بسيار سهل است . و امّا مجلسى ( قدّس سره ) اقرار به ما جاء به النّبى را جزء ايمان شمرده نه جزء اصول دين ، كه فرموده ايمان عبارت است از فلان و فلان و اقرار به ما جاء به النّبى ( ص ) . مقصودش اين است كه انكار به ما جاء به النّبى ( ص ) شخص را از ايمان بيرون مىبرد و منشأ كفر و ارتداد او مىشود . و توضيح اين مطالب ان شاء اللّه خواهد آمد .\r\n\r\nمطلب هفتم در اقامهء برهان عقلى به واجب بودن معرفة اللّه و اعتقاد به وى عقلا .\r\nاوّل بدان كه معرفت و اعتقاد به اين چهار چيز اصول دين است نه خود اين چهار چيز . مثلا معرفت خدا يكى از اصول دين تو است نه آنكه خدا خود يكى از اصول دين تو باشد ، و فرق ميان اين دو مطلب بديهى است .\r\nحال گوئيم بعونه تعالى ، برهان عقلى بر وجوب معرفة اللّه بالخصوص و سرّ اين مطلب اين است كه معرفة اللّه غايت تو است و كمال تو همان است و غرض و مقصود از ايجاد جز معرفة اللّه نيست و چون معرفة اللّه كمال تو شد شكى نيست كه تحصيل كمال واجب است عقلا و جميع عقلاء تحصيل كمال را واجب دانند . بلكه مىگويم فى الجمله دقّت كنى واجب در نزد عقلاء يك چيز است و دوّمى ندارد و آن يك چيز تحصيل كمال و لذّت است و لذّت و كمال هر دو يكى است بالمآل . بيان اين واجب اين است\r\n\r\n","description":"","footnote":"","page_name":" 33 ","page_number":31},
  {"content":"\r\n\r\nكه عاقل هرگز كارى نكند مگر آنكه اوّل در او فائده و كمالى و لذّتى بيند ، پس هميشه محرّك شخص در جميع كارها همين يك چيز است . و ظاهر است كه شخص تا كارى را واجب و لازم نداند و بر خود حتم نكند ممكن نيست كه حركت نمايد و او را به عمل آورد و ايضا هرگز ترك نكند شغلى را مگر آنكه در آن شغل و كار نقصانى و المى بيند و ظاهر است كه اين ترك نيز تا حتم نمىشد ترك نمىشد . آيا شنيده‌اى قاعدهء ( الشّيء ما لم يجب لم يوجد ) را ؟ يعنى هر فعل و تركى تا واجب نشود موجود نشود . و از جهت همين برهان و سرّ است كه حكماء مىگويند افعال خدا معلّل به غايت و غرض نيست زيرا كه خدا چون كامل بالذّات است پس هرگز كارى به جهت كمال نكند و چون تحصيل كمال در كارهاى او نيست پس در كارهاى او غرض و غايت متصوّر نيست . بلكه مىگويم اين وجوب و حرمت عقلى اختصاص به عقلاء ندارد بلكه هر كه را حيات و شعورى است حتّى كرم خرّاطين و پشه و مگس و مورچه و ساير حيوانات ، همه اين وجوب و حرمت را مسلّم و مرعى دارند و نكنند كارى مگر آنكه اوّل فائده او را ملاحظه كرده‌اند و اباء و امتناع نكنند از شغلى مگر آنكه اوّل منقصتى در او ديده‌اند .\r\nاگر گوئى در اينجا دو مطلب بود ، يكى صغرى ، و او اين بود كه كمال غايت انسان است ، و يكى كبرى ، و او اين بود كه تحصيل كمال واجب است عقلا ؛ مطلب دويم به غايت خوب ظاهر شد و صغرى خوب ظاهر نشد و تا ظاهر و بديهى نشود مطلب تمام نيست ؛ جواب گوئيم كه ما اين مطلب را سال گذشته در مقدّمات فن اخلاق گفته‌ايم باز اشاره مىكنم و به بيان مختصر او را واضح مىسازم و به آن نيز رجوع كن كه فوائد ديگر نيز دارد .\r\nپس مىگويم بعونه ، در سورهء ذاريات كه فرمود  وَ ما خَلَقْتُ الْجِنَّ وَ الْإِنْسَ إِلَّا لِيَعْبُدُونِ  28 يعنى خلق نكردم جنّ و انس را مگر به جهت اين كه عبادت كنند مرا ، غايت ايجاد و نهايت كمال را عبادت قرار داده ؛ و در حديث قدسى معروف ( كنت كنزا مخفيّا فاحببت ان اعرف فخلقت الخلق لكى اعرف ) 29 يعنى بودم من گنج نهان ، پس دوست داشتم كه شناخته شوم ، پس خلق كردم خلق را به جهت اين كه شناخته شوم ؛ در نظر ظاهر غايت را معرفت قرار داده . با آنكه آيهء شريفه را نيز تفسير به معرفت كرده‌اند و فرموده‌اند غرض از اين عبادت معرفت است .  لِيَعْبُدُونِ  اى ليعرفون . 30 و لكن آنچه فى الحقيقة غرض و غايت ايجاد است محبّت است و اگر خود معرفت و تصديق و علم\r\n\r\n","description":"","footnote":"","page_name":" 34 ","page_number":32},
  {"content":"\r\n\r\nمقصود بود بسيارى از كفّار و معاندين و اعداء اللّه مثل شيطان و فرعون نيز داشتند .\r\nو ايضا بر تو مخفى نيست كه غايت بايد هميشه چيزى باشد كه بنفسه تحصيل آن مقدور و ممكن نباشد و به واسطه آن فعل كه اين غايت ، غايت او است مقدور شود و اگر چنين نباشد غايت نباشد . لهذا در اصول گفته‌ايم كه هميشه مقصود از امر چيزى است و مقصود از فعل مأمور به چيز ديگر . مثلا مقصود از امر به نماز ، نماز است و مقصود از نماز چيزى است كه بر او بايد قهرا مترتّب شود ، كه آن تقرّب باشد . و تميز اين دو مطلب بر بعضى مشكل شده و به جهت اشتباه در بعضى از مطالب به خلاف واقع افتاده‌اند ، برو به كتاب فصول در اوايل مبحث اوامر رجوع كن تا بر تو ظاهر شود .\r\nو ظاهر است كه معرفت امرى است واجب و مأمور به مانند نماز ، پس بايد او را غايتى باشد كه از عالم امر و فعل و اختيار بيرون باشد و قهرا بر او مترتّب شود ، و آن نيست مگر محبّت خدا . خلاصه هر كه را حسن و جمالى است مدام پرده بر افكنده و از در و ديوار خود را نموده تا به ديگران بنمايد و هر كه را تواند به سمت خود كشيده گرفتار خود نمايد .\r\n پرىرخ تاب مستورى ندارد * چه در بندى ز روزن سر برآرد \r\nو اين مطلب از خدا نشر كرده به ديگران رسيده و همه اين سرمشق را از خدا گرفته‌اند . پس خدا ايجاد نكرد مگر به جهت اين كه كمال و جمال خود را بنمايد و مردم جمال او را ببينند . و هر كه جمال او را ديد بالبديهه مفتون و عاشق او گرديد و همين مفتون و عاشق شدن و از دنيا و آخرت بلكه از خود نيز غافل شدن بالاترين مرتبهء كمال ممكن است و غاية الغايات است . و اگر از آيات و اخبار و كلمات اخيار در اين باب جمع كنى كتاب كبيرى شود و از آيات تو را بس است  فَسَوْفَ يَأْتِي اللَّهُ بِقَوْمٍ يُحِبُّهُمْ وَ يُحِبُّونَهُ  31 و آيهء  رَضِيَ اللَّهُ عَنْهُمْ وَ رَضُوا عَنْهُ  32 كه مكرّر است و آيهء  وَ رِضْوانٌ مِنَ اللَّهِ أَكْبَرُ  33 . و از اخبار ، دعاى كميل كه فرمود ( فهبنى صبرت على عذابك فكيف اصبر على فراقك ) 34 و فرمود ( يا غاية امال العارفين و يا حبيب قلوب الصّادقين ) 35 و فرمود ( و اجعل لسانى بذكرك لهجا و قلبى بحبّك متيّما ) 36 و دعاى سحر كه فرمود ( يا غايتى فى رغبتى ) 37 و هكذا . و چه بسيار خوب شاهدى است همان حديث قدسى ( كنت كنزا مخفيّا ) . 38 و چون گنج در انظار صرف كمال است و محبوب همه مىباشد و هر كه او را ببيند و بشناسد بىتأمّل او را رها نكند بلكه جان در راه او بازد ، به اين لوازم و مناسبات خود را تشبيه به گنج فرمود ، فافهم .\r\n\r\n","description":"","footnote":"","page_name":" 35 ","page_number":33},
  {"content":"\r\n\r\nو بالجمله اگر به اطفال و زنان ، گذشته از مردان ، رجوع كنى بينى كه همه مسلّم دارند كه كمالى بهتر از وصال صاحب جمال و تقرّب سلطان با جلال نيست . و همه را بديهى است حتّى حيوانات را كه محبّت و دوستى ، علّت تامّه قرب و احسان است و دشمنى ، علّت تامّه بعد و عذاب است . پس اگر كسى به تو گويد لايق قرب و احسان تو فلان دشمن تو است زيرا كه معرفت به تو دارد ، همانا اطفال بر وى بخندند . و يا گويد سزاوار سياست و عذاب تو فلان دوست تو است زيرا كه معرفت به تو ندارد ، هرآينه حيوانات از حماقت سر خجالت به زير افكنند .\r\nاگر گوئى كه صغرى نيز الحمد للّه خوب روشن و هويدا شد و لكن چه مىگوئى در آنچه حكماء فرموده‌اند كه فعل خدا معلّل به غايت نيست و آنچه متكلّمين فرموده‌اند كه فعل خدا معلّل به غايت هست و چون خدا كامل بالذّات است پس آن غايت راجع به بندگان است ، آيا در اين مسأله حق با كدام است ؟ جواب گوئيم هر دو حق گفته‌اند و ميان ايشان اختلافى نيست تا تميز حق از باطل داده شود . زيرا كه حكماء به حسب اصطلاح خودشان لفظ غرض و غايت را مخصوص دانند به چيزى كه راجع به فاعل باشد و باعث كمال او شود ، لهذا مىگويند كه در فعل خدا غرض و غايت نيست . و بازمىگويند كه هر فعل خدا مشتمل است بر حكم و مصالح لا يتناهى . و متكلّمين لفظ غرض و غايت را به اين معنى مخصوص ندانند و همان حكم و مصالح را غايت نام نهند .\r\nو صاحب گوهر مراد در فصل هشتم و نهم كه در بيان فاعليت و عنايت خدا است اشاره به اين توجيه نموده و از شيخ رئيس نقل كرده . پس بديهى شد كه اختلاف در لفظ و اصطلاح است نه در معنى و واقع .\r\nو لكن تو را رسد كه به ظاهر كلمات هر دو بحث كنى و گوئى كه واجب است و چاره نيست كه بايد بالاخره غرض و غايت به نحوى از انحاء راجع به فاعل شود اگر چه كامل بالذّات و مستغنى من جميع الجهات باشد . زيرا كه اگر اين فعل و ترك نسبت به شأن فاعل يكى باشد آن فعل لغو خواهد بود و اگر لازمه شأن او اين است كه اين فعل را به جا آورد و بر او واجب بود ، پس راجع به خود او شد ، و حق همين است . و مذهب ائمّه ( ع ) و شيعيان اين است كه بسيارى از افعال بر خدا واجب است و اين وجوب از زيادتى و بىنهايتى كمال او است نه نقص او . پس خواهى بگو كه چون خدا فوق التّمام است و هر كه چنين است بر او احسان واجب است لهذا خدا ما سوى را خلق كرد و\r\n\r\n","description":"","footnote":"","page_name":" 36 ","page_number":34},
  {"content":"\r\n\r\nما سوى صرف احسان خدا است . و خواهى به مشرب عرفان بگو كه چون خدا صرف جمال و حسن است و لازمهء جمال و حسن اين است كه عاشق داشته باشد ، لهذا ما سوى را آفريد . و گمان نكنى كه حكماء و متكلّمين اين را كه الآن گفتيم ندانستند و نفهميدند .\r\nزينهار كه چنين گمان نكنى زيرا كه امثال اين مطالب در انظار جليلهء ايشان از بديهيات است .\r\nبالجمله چنانچه بر ناقص بسا چيزها واجب است تا كامل شود و در نقص باقى نماند همچنين بر كامل نيز بسا چيزها واجب است تا بحث و نقص لازم نيايد و آن فيض است و احسان و بخالت نكردن . آيا نمىبينى كه اغنياء چقدر تكليف به جهت دارائى دارند ؟ چشم دارى كه كور را از چاه بر نياورد و يا او را از چاه رد نكند در نزد همه مذمّت دارد و اين مذمّت به جهت دارائى و بينائى او است . فتدبّر .\r\n\r\nمطلب هشتم در اثبات وجوب عقلى سه معرفت ديگر كه باقى مانده ، يعنى معرفت پيغمبر و معرفت امام و معرفت معاد و قيامت .\r\nاجمالش اين است كه چون ثابت شد وجوب معرفة اللّه ، ثابت شد وجوب اين سه معرفت ، و اينها از لوازم معرفت خدا هستند .\r\nتفصيلش اين است كه معرفت خدا بىفرستادن پيغمبر ممكن نيست اگر چه بگوئيم اقرار به وجود صانع مطلق فطرى است . زيرا كه اگر بيان پيغمبران نبود كجا ممكن بود فهم عينى بودن صفات ، و جسم و مركّب و مرئى نبودن ، و غير ذلك ؟ با آنكه پيغمبران به اين كثرت كه آمده‌اند باز حالا ببين چه هنگامه است و مردم چه اعتقادها دارند . ظاهر است كه زيركان و حكماء و دانايان عمرها صرف كردند و خود را نفهميدند بلكه حقيقت خلقت يك پشه را نفهميدند تا به خالق حق و صانع مطلق چه رسد .\r\nو چنانچه بىپيغمبر ممكن نيست ، بىامام و وصى نيز ممكن نيست . زيرا كه آنچه پيغمبر آورده بايد او را حافظى باشد تا معاندين خراب نكنند . خلاصه آنچه پيغمبر آورده و بيان نموده به منزله عمارتى است كه ساخته ، و چون پيغمبر نيز خواهد دنيا را وداع كرد پس بايد كسى باشد كه عمارت را مستحفظى نمايد تا خراب نشود . و اين است حاصل معنى احاديث نبوّت و امامت مثل آنچه نقل شده كه پيغمبر فرمود يا على من\r\n\r\n","description":"","footnote":"","page_name":" 37 ","page_number":35},
  {"content":"\r\n\r\nمقاتله كردم بر تنزيل و تو مقاتله خواهى نمود بر تأويل ، و در دعاى ندبه فرمود ( و يقاتل على التّأويل ) . 39 حاصل آنكه زحمت من به جهت اصل نهادن و برپا ساختن دين است و زحمت تو به جهت نگهداشتن ساختهء من است . و آنچه گفتيم بسيار ظاهر است . و ايضا بسيار ظاهر است كه گذشته از معاندين و ملحدين ، از براى خود اهل حق و مؤمنين نيز شكوك و شبهات بسيار در دين واقع مىشود و ايضا بسيار اعتقاد به خلاف واقع و غير حق پيدا مىكنند و به دام جهل مركّب گرفتار مىشوند و تقرّبا الى اللّه مىخواهند آنچه را به اعتقاد خود حق دانسته‌اند رواج و نشر دهند و به برادران دينى برسانند و ارشاد نمايند .\r\nپس ظاهر شد كه اگر خدا كسى را كه معصوم و مفترض الطاعه باشد مدام در ميان خلق نگه ندارد به اندك زمانى آنچه پيغمبر آورده و به مردم رسانده هم از معاند و هم از معاضد و هم موافق و هم مخالف مضمحل و منهدم شود ، پس آنچه مقصود از ارسال بود نتيجه به عكس دهد و نقض غرض لازم آيد . پس ظاهر شد وجوب معرفت امام و وصى بالخصوص ، در عرض معرفت پيغمبر نه از بابت آنكه از ما جاء به النّبى ( ص ) است به تنهائى . اين است دليل مطلب نظر بفهم عوام .\r\nو اگر دليل تمام و سرّ حقيقت انجام خواهى همانا در اينجا نيز مانند معرفة اللّه از راه محبّت قدم گذار . بگو محبّت خدا با عداوت پيغمبر ( ص ) و امام ( ع ) امرى است محال ، چنانچه محبّت پيغمبر نيز با عداوت امام و محبّت امام نيز با عداوت پيغمبر امرى است محال ، بلكه با عداوت يك مؤمن هم از آن جهت كه مؤمن و دوست خدا و پيغمبر و امام است ، محبّت ايشان امرى است محال .\r\nاگر گوئى حق است كه با عداوت پيغمبر و امام بلكه يك مؤمن هم محبّت با خدا محال است و لكن از اين ، وجوب معرفت پيغمبر ( ص ) و امام ( ع ) بالخصوص لازم نمىآيد زيرا كه نشناختن عداوت نيست بلكه لازمه غفلت و نشناختن بىعداوتى و بىمحبتى است ؛ جواب اين است كه سخن در غافل نيست بلكه در آن است كه وجوب نبوّت را فهميده باشد و به كسى كه مدّعى نبوّت است رسيده باشد ، و چنين كسى لا بد يا دوست شود يا دشمن . و اگر كسى با هر كه در واقع پيغمبر است يا امام ، دوست باشد و لكن پيغمبرى اين پيغمبر و امامت اين امام بعد از جدّ و جهد بالفرض بر او معلوم نشده خارج از مطلب ما است و او را به اين حالت به جهنّم نخواهند برد ، يا به بهشت برند يا تكليف ديگر در قيامت به او نمايند .\r\n\r\n","description":"","footnote":"","page_name":" 38 ","page_number":36},
  {"content":"\r\n\r\nخلاصه چون جميع فيوضات در دست خدا و پيغمبر و امام است نه غير ، و مستحق فيض و احسان هم نيست مگر محبّ و دوست چنانچه دانستى ، پس شناختن اين سه بالخصوص و دوست داشتن هر يك بالخصوص واجب است عقلا . و از همين معلوم شد كه شناختن غير ايشان بالخصوص لازم نيست ، زيرا كه فيض در دست غير ايشان نيست . و به همين اشارات اكتفا شد و در خيال دارم كه ان شاء اللّه با مساعدت توفيق رساله مبسوطى در محبّت بنويسم اگر چه اهل ذوق را همين اشارات هم كافى است و عمدهء مطلب اين است كه ما را محبّت خدا بالذّات ممكن نيست و چون محبّت دوستان او بالواسطه محبّت او است پس لهذا محبّت ايشان و معرفت ايشان در حق ما واجب بالذّات شد . فافهم .\r\nو امّا وجوب معرفت و اعتقاد به معاد و قيامت عقلا ، بسيار واضح است زيرا كه اگر كسى اعتقاد نكند كه بعد از مردن دوباره همه زنده مىشوند و ابد الآباد زنده مىمانند ، پس هر كه در دنيا اطاعت كرده در مقامات عاليه جزاى خير يابد از حور و قصور و كوثر و غير اينها ، و هر كه اطاعت نكرده در دركات جهنّم به انواع عذاب معذّب باشد ، و اين مطلب را درست نكرده باشد و چنان داند كه العياذ باللّه مثل درخت است كه چون مرد خاك خواهد شد و ديگر زنده نخواهد شد تا نيك و بدى ببيند ؛ ديگر به جهت چه خواهد اطاعت نمود و چرا زحمت بر خود قرار مىدهد و ترك شهوات مىكند و آنچه از معاصى او را ممكن شود چرا نمىكند ؟ بلكه در اين صورت اگر اطاعت كند و دست از لذّات معاصى كوتاه كند هرآينه ديگران او را تسفيه كنند و او را مجنون شمرند . وا عجباه ، حال كه اين اعتقاد در ميان است ببين چه هنگامه است و مردم چگونه دين به دنيا فروخته‌اند كه از هر صد نفر يقينا يكى ظاهر العداله نيست و از هر صد ظاهر العداله يكى در واقع زاهد و متّقى مانند سلمان و ابو ذر نيست و از چندين هزار زاهد و متّقى يكى معصوم نيست . با اين همه نويد و وعيد قيامت و با اين همه حدود و تعزيرات شرع و عرف در دنيا حالت مردم اين است كه مىبينى ، پس اگر اين اعتقاد نبود چه بود ؟ حالا كه هست از تقليد و متابعت شرع گويا جز اسمى و جز كلمهء شهادتين و اقرار به ائمّه ( ع ) چيز درستى در دست مردم باقى نمانده و از مردم يقينا از صد نفر يكى خمس و زكات و مال فقراء درست نمىدهند . خلاصه بر اهل بصيرت مخفى نيست كه هر چه از اهل زمان شكوه كنم كم كرده‌ام . با آنكه ظاهر است كه اين بىمبالاتى غالب ناس و شكوهء علماء\r\n\r\n","description":"","footnote":"","page_name":" 39 ","page_number":37},
  {"content":"\r\n\r\nو انبياء و ائمه ( ع ) هميشه بوده چنانچه از ملاحظه قرآن و احاديث و كتب و تواريخ ظاهر و هويدا است .\r\n\r\nتنبيه\r\nظاهر است كه از براى متابعت شرع نمودن و به اميد جزاء اطاعت نمودن و دست از معاصى كوتاه داشتن كفايت مىكند مطلق اعتقاد ، خواه حق باشد خواه باطل ، پس اگر كسى العياذ باللّه مذهب تناسخى داشته باشد هم كفايت مىكند از براى اطاعت و ترك معصيت ، با آنكه به اجماع شيعه و سنّى بلكه به ضرورت دين اين مذهب باطل است . يا آنكه اعتقاد به معاد روحانى داشته باشد و منكر معاد جسمانى باشد العياذ باللّه . و آيا به سبب اين اعتقاد كافر است عقلا يا شرعا ، ان شاء اللّه در جاى ديگر بعد از اين گفته خواهد شد .\r\nو بالجمله پس بديهى شد كه خصوص معرفت و اعتقاد به معاد واجب است عقلا در عرض وجوب معرفت نبوت ، و نيست از بابت اقرار به ما جاء به النّبى ( ص ) فقط ، فافهم . و اگر خواهى بگو كه چون غايت و كمال انسان تقرّب به خدا و محبّت او است و اين بدون معرفت نمىشود و معرفت او نيز بدون معرفت پيغمبر ( ص ) و امام ( ع ) نمىشود ، پس اين هر سه معرفت واجب شد عقلا . و چون خدا حكيم و محكم كار است و كار عبث نمىكند پس لازمه تكليف و حكيم بودن و منقطع نشدن فيض اين است كه او را جهانى باشد از براى ثواب و عقاب و جزاى اعمال ، پس انكار معاد انكار خدا است و تمام تحقيق اين مطلب را در رساله محبّت همين كتاب نوشته‌ايم فراجع فافهم .\r\n\r\nمطلب نهم در بيان اين كه اصول دين منحصر است در معرفت و اعتقاد به همين چهار چيز .\r\nو اين مطلب بعد از آنچه گفتيم ظاهر است كه شناختن و دانستن غير اين چهار چيز ، خود مقصود نيست بلكه مقصود است به جهت عملى از اعمال . پس اصل مقصود آن عمل است و چون تا كسى كيفيت و طريقه عمل را نداند نتواند او را به جا آورد پس دانستن ، مقصود بالتبع است و اگر ممكن باشد عمل را بىعلم نمودن ، به محض عمل\r\n\r\n","description":"","footnote":"","page_name":" 40 ","page_number":38},
  {"content":"\r\n\r\nمقصود به عمل آيد و علم ضرور نباشد . لهذا به برهان عقلى گوئيم كسى عملى نمايد مطابق واقع ، نه از روى اجتهاد و نه از روى تقليد ، صحيح است چنانچه مذهب جمع كثيرى از علماء است ( قدّس سرهم ) و لكن اگر كسى به دقّت ، علم به جميع اعمال داشته باشد و لكن عمل نكند هيچ ثمر ندارد بلكه به حكم عقل و نقل هر دو ، گناه او عظيم‌تر است از آن كه جاهل بود و عمل نكرد .\r\nاگر بحث كنى پس چرا منكر ضرورى كافر است و چرا فرمودند كه به معرفت اين چهار اصل ، ايمان حاصل مىشود و لكن مشروط است به اين كه منكر ضرورى نباشد ؟\r\nجواب اين است در اين مقام نكته‌اى است كه ان شاء اللّه بعد از بيان او به حقيقت امر و واقع مطلع شوى از روى تحقيق .\r\nپس گوئيم هر چيزى را بىشك و شبهه صفات و لوازمى است بسيار . به جهت تنبيه چند مثال بگوئيم . مثلا لازمه جسم آن است كه قابل ابعاد ثلاثه باشد و گرد باشد يا دراز يا طور ديگر ، هموار باشد يا درشت ، نرم باشد يا سخت ، جامد باشد يا مايع و هكذا لوازم ديگر از رنگ و بو و مزه . و لازمه گياه و نبات آن است كه قوهء غاذيه و ناميه داشته باشد و لازمه حيوان آن است كه حسّ و حركت داشته باشد و لازمه انسان است كه ادراك كلّى داشته باشد . و همچنين امام و پيغمبر و خدا را نيز صفاتى است مخصوص .\r\nو خود صفات و لوازم را نيز صفات و لوازمى است و هكذا . مثلا سفيدى و سياهى و تاريكى و روشنى از صفات جسم است و خود اينها را نيز صفات و لوازمى است .\r\nبازگوئيم صفات و لوازم هر چيز بر دو قسم است . يك قسم آن است كه از انكار او انكار آن چيز لازم آيد ، چنانچه گفت : شير بىدم و سر و اشكم كه ديد ؟ مثلا بگوئى فلان چيز جسم است امّا قابل ابعاد ثلاثه بودن او را منكرم و يا آب است امّا مايع نيست ، يا سنگ است امّا جامد نيست ، شكر است شيرين نيست ، روغن است امّا چرب نيست ، برف است امّا سرد نيست . و يك قسم آن است كه از انكار او انكار آن چيز لازم نيايد مثل آن كه بگوئى اين زيد است و گرسنه نيست و او در واقع گرسنه باشد ، و عمرو است و برهنه نيست و او برهنه باشد ، يا سيب است و شيرين نيست و او شيرين باشد و همچنين .\r\nچون اين دو مطلب بديهى شد مطلب سوّمى گوئيم و آن اين است : چنانچه شكى نيست كه فيض وجود و هستى اوّل به موصوف و ملزوم رسد بعد از او نشر و سرايت به صفت و لوازم نمايد ، همچنين هر چه تعلّق گيرد به چيزى ، بالتبع و بالضروره سرايت به\r\n\r\n","description":"","footnote":"","page_name":" 41 ","page_number":39},
  {"content":"\r\n\r\nصفت و لوازم او نمايد و به همهء آنها تعلق گيرد . پس اگر چيزى را دوست يا دشمن دارى بالضروره اين دوستى و دشمنى سرايت نمايد به جميع صفات و لوازم و توابع و لواحق او ، و اگر اقرار به او نمائى اقرار به همهء آنها نموده‌اى و اگر او را انكار كنى همهء آنها را انكار كرده‌اى و اگر ملكى بخرى يا بفروشى بالضروره و بالتبع همهء صفت و لوازم او منتقل شوند . و از اين قاعده است كه مىفرمايند اذن در شيء اذن در لوازم آن شيء است . لهذا هر كه كلمه شهادتين گفت همه مىگوئيم مسلمان شد و نتوان گفت كه او اقرار به خدا كرد تنها و اقرار به پيغمبر كرد تنها و اقرار به صفات او نكرد . سرّش همين است كه اقرار به شيء اقرار است به جميع لوازم او ، چنان كه انكار او انكار لوازم است بالبديهه .\r\nحال مطلب چهارمى گوئيم و نتيجه گيريم . پس گوئيم هر چند بديهى شد كه هر چه تعلق گيرد به موصوف و ملزوم لا بد تعلق گيرد به صفت و لازم ، و لكن شرطش آن است كه صفت و لازم را جدا نكنى و موضوع حكم ديگرى كه مخالف حكم موصوف و ملزوم است قرار ندهى . و اگر چنين كنى بديهى است كه او را از حكم تبعيت بيرون برده‌اى و تصريح به خلافش كرده‌اى و استثناء نموده‌اى و در اين صورت نظير عام و خاص و نص و ظاهر خواهد شد . لهذا اگر ملكى يا عمارتى را بفروشى و منفعت چندساله او را استثناء نمائى يا قبل از فروختن به اجاره داده باشى به تبعيت مبيع منتقل نگردد .\r\nپس اگر كسى اقرار به خدا يا رسول يا امام نمايد و يكى از صفات و لوازم ايشان را بالخصوص انكار نمايد نتوان گفت كه همان اقرار ، اقرار است به اين صفتى كه انكار نمود . بلى تا بالخصوص انكار نكرده بود اين سخن تمام بود و چون انكار نمود حال نظر كنيم در آنچه انكار كرده ، اگر چيزى است كه انكار او انكار موصوف است فى الحقيقه ، گوئيم كه اين بعد از اقرار انكار كرد او را به جهت انكار لازم او ، و اگر نه چنين است گوئيم او را درست نشناخته ، اگر خوب شناخته بود مىدانست او داراى اين صفت است و اين صفت را از او سلب نمىكرد ، پس نتوان گفت كه بعد از اقرار انكار كرد بلكه گوئيم جاهل است . و لهذا در فقه فرمودند كه شرط منافى مقتضاى عقد ، باطل نمايد عقد را و مانند فسخ او است و اگر منافى نباشد عيب ندارد . پس به حمد اللّه بديهى نموديم كه اقرار به ما جاء به النّبى ( ص ) بالخصوص نه شرط ايمان است و نه جزء ايمان ، زيرا كه همان اقرار به نبى اقرار است به آنچه آورده است . و هم ظاهر شد كه انكار نكردن ضروريات دين و آنچه نبى آورده است ايضا نه جزء ايمان است و نه شرط ايمان از اين حيثيت كه\r\n\r\n","description":"","footnote":"","page_name":" 42 ","page_number":40},
  {"content":"\r\n\r\nانكار نكردن ضروريات دين است .\r\nبه بيان ديگر انكار كردن ضروريات دين ضرر به ايمان ندارد از اين جهت كه انكار ضرورى دين است بلكه از اين جهت ضرر دارد كه انكار او انكار صاحب دين است يعنى راجع شود به انكار خدا يا پيغمبر يا امام . خلاصه چون بديهى بود كه انكار به شيء با اقرار به او جمع نشود لهذا نفرمودند شرط اقرار به خدا آن است كه خدا را انكار نكند . و لكن انكار بعضى از لوازم ، انكار خود ملزوم است ، چون خفائى داشت لهذا فرمودند شرط ايمان آن است كه منكر ضروريات نباشد . پس حاصل فرمايش بزرگان دين اين شد كه انكار بعضى از لوازم ، بالبديهه انكار ملزوم است و ضروريات دين از قبيل اين لوازم است پس انكار آنها انكار است چيزى را كه به او ايمان آورده بود ، كه خدا و پيغمبر و امام و معاد باشد .\r\nاگر گوئى به چه دليل ضرورى دين از قبيل لوازمى است كه انكار او انكار ملزوم است و انكار يكى از آن چهار اصل است و ايضا در انكار ، فرق ميان عالم و جاهل نيست و حال آنكه مىفرمايند منكر ضرورى كافر است مگر آنكه جاهل باشد و امر بر او مشتبه باشد و نتوان گفت منكر پيغمبر مثلا كافر است مگر آنكه بر او شبهه شده باشد ؟ جواب :\r\nچون اين مطلب نيز مطلب مهمّى است او را فى الجمله بسط دهيم تا حقيقت و سرّ او بر تو روشن شود .\r\nبدان كه بر بسيارى از علماء ( قدّس سرهم ) امر در اين مسأله بسيار مشكل شده به جهت آن كه بعضى مىگويند منكر ضرورى از آن جهت كافر است كه تكذيب پيغمبر ( ص ) كرده لهذا اگر از روى جهل انكار نمايد كافر نيست زيرا كه راجع به تكذيب نيست و بر ايشان مشكل شده كفر ناصبى و خارجى كه بالبديهه كافرند با آنكه ظاهر است كه در ميان ايشان جاهل بسيار است كه به طور قطع به عمل شنيع خود تقرّب به خدا مىجويند نعوذ باللّه . و بعضى مىگويند كه منكر ضرورى تعبّدا كافر است نه از جهت تكذيب ، و بر ايشان مشكل شده كه چرا آن كه از روى جهل منكر است بايد كافر نباشد .\r\nعارف ربانى فاضل لاهيجانى را در گوهر مراد سخنى است با فائده . فرمود مراد از ضرورى دين حكمى است كه بعد از ثبوت دين ، ثبوت آن حكم و كونه من الدّين محتاج به دليل نباشد مثل وجوب نماز يوميّه و مثل عدد ركعات هر يك از ايشان و مثل وجوب طهارت و غسل از براى نماز الى غير ذلك ، لا محاله آن حكم به منزلهء جزء مقوّم دين باشد و\r\n\r\n","description":"","footnote":"","page_name":" 43 ","page_number":41},
  {"content":"\r\n\r\nيا به منزلهء لازم وى . پس انكار ضرورى دين انكار دين باشد بنابر آنكه مستلزم آن است ، چه نفى جزء و لازم ، مستلزم نفى كل و ملزوم باشد . و ضروريات دين در ادلّه شرعيّه به منزلهء بديهيّات اوّليّه باشد در علوم عقليّه و همچنانكه منكر بديهيّات مانند سوفسطائيه خارج است از فطرت عقل ، منكر ضرورى دين نيز خارج است از فطرت دين . لهذا تكفير منكر ضرورى دين واجب است . الخ .\r\nچون اين بزرگوار ( قدّس سره ) در مقام تفصيل مسأله نبود به اجمال گذرانيد و گرنه ظاهر است كه در بسيارى از موارد تا منكر ضرورى عالم نباشد كافر نباشد و در بعضى كافر شود اگر چه عالم نباشد . بيانش آن است كه چون دانستى كه صفات و لوازم بر دو قسم است يك قسم آن است كه انكار موصوف و ملزوم است و يك قسم آن است كه چنين نيست ، و دانستى كه مرتد كسى است كه از دين خود بر گردد ، لهذا او را مرتد نام نهادند و چون ايمان معرفت آن چهار چيز بود پس كفر انكار يكى از آن چهار اصل است ، خواه انكار خود آنها را نمايد يا انكار لازمى را نمايد كه انكار او انكار آنها شود . حال گوئيم آن لوازمى كه انكار او انكار ملزوم است ظاهر است كه بر دو قسم است . يكى آن است كه انكار او انكار ملزوم است مطلقا ، خواه منكر عالم باشد يا جاهل ، مثل انكار قدرت و علم خدا و مثل انكار صدق پيغمبر ( ص ) . و يكى آن است كه انكار او انكار ملزوم نيست مگر با علم و نبودن اشتباه ، مثلا اگر كسى بگويد تو مجتهدى و لكن علم فقه و اصول نمىدانى گوئيم اين سخن انكار اجتهاد است مطلقا ، و اگر بگويد من تو را دوست دارم و بكشد تو را يا پسر تو را ، اينجا مطلقا نتوان در ادعاى دوستى تكذيب او نمود بلكه مىبايد گفت اگر شناخت و كشت يقينا دروغ مىگفت كه من دوستم ، و اگر نشناخت ، محض كشتن باعث كذب او نيست ، و اگر ندانيم كه شناخت يا نشناخت ، ندانيم كه در دعوى دوستى صادق بود يا كاذب . پس به حمد اللّه ظاهر شد كافر بودن ناصبى و خارجى مطلقا چنانچه اجماعى است زيرا كه دوستى پيغمبر با دشمنى اهل بيت او جمع نشود با آنكه بداند كه اينها اهل بيت اويند ، خواه بداند كه اهل بيت پيغمبر نيكو بودند و محبوب پيغمبر بودند ، خواه نداند و جهل مركب داشته باشد ، و خواه بداند كه اين دشمنى با آن دوستى جمع نمىشود يا نداند . با آن كه اين گروه خذلهم اللّه ردّ صريح و نصّ قرآن كرده‌اند كه فرمود  قُلْ لا أَسْئَلُكُمْ عَلَيْهِ أَجْراً إِلَّا الْمَوَدَّةَ فِي الْقُرْبى  : 4 بگو از شما اجر و مزدى نمىخواهم مگر دوستى اهل بيت مرا . بلى اگر در واقع قاصر باشد خدا بر او حجت تمام نكرده ،\r\n\r\n","description":"","footnote":"","page_name":" 44 ","page_number":42},
  {"content":"\r\n\r\nنخواهد او را به جهنّم برد مثل ساير كفّار كه قاصر باشند . و سخن ما در آن جهت نيست بلكه سخن ما در بيان اين است كه چنانچه كسى از اوّل اقرار به يكى از اين چهار اصل نداشته ، داخل در ايمان نشده . همچنين كسى كه بعد از اقرار انكار نمايد يكى از آنها را ، خواه بواسطه و خواه بىواسطه ، او نيز از ايمان خارج شده . و آيا آن كه داخل نشده و يا بعد از دخول خارج شده اگر قاصر باشد خدا با او چه مىكند ، مطلب ديگرى است ان شاء اللّه در جاى ديگر ذكر مىشود .\r\nاگر بحث مىكنى كه اين تحقيق هر چند بسيار بلند است و سرّ مطلب را به دست داد و لكن پس چه فائده دارد اين كه مىفرمايند منكر ضرورى كافر است و ضرورى بودن را چه مدخليّت است ؟ جواب گوئيم كه جواب اين بحث را فرموده‌اند و ظاهر است و آن اين است كه ضرورى بودن چون كاشف است كه او را پيغمبر ( ص ) فرموده ، پس هر كه با نشو و نماى در اسلام او را انكار نمود بر ما معلوم مىشود كه تكذيب پيغمبر ( ص ) كرده .\r\nپس مكذّب پيغمبر ( ص ) كافر است ، كبرائى است مسلّم و امّا صغراى او كه اين شخص مكذّب است غالبا دليل و كاشف آن ضرورى بودن خواهد بود .\r\nاگر گوئى فرق ميان آن كه از دين خارج شده با آن كه داخل نشده چيست ؟\r\nگوئيم بسيار است . يكى آن است كه كشتن خارج شده بدون حضور معصوم و اذن خاص او مىشود ، مثل ساير حدود ، و لكن كشتن داخل نشده كه او را جهاد گوئيم بىاذن خاص نمىشود على المشهور المنصور . و چون دليل مقبول بودن توبهء مرتد فطرى را در مجالس وعظ نوشته‌ايم و ساير احكام او به فقه بيشتر مناسبت دارد لهذا به همين اكتفا مىنمائيم .\r\n\r\nتنبيه\r\nچون از اين تحقيق ظاهر و سرّ با هر دانستى كه مناط ارتداد ، انكار يكى از اين چهار اصل است يا انكار لازمى كه انكار او ايضا انكار يكى از اين چهار اصل باشد و در اين مطلب فرق نكند كه آن لازم ضرورى دين باشد يا نباشد ، خواهى دانست كه موارد شك بسيار است . مثل آنكه كسى انكار كرد لازمى را كه ندانيم اين لازم از آن لوازم جليّه است كه انكار او انكار ملزوم است يا نيست ، و آيا عمدا نمود پس كافر است و يا عمدا نبود ، و آيا عالم بود يا نبود ، آيا از خوف و اكراه و تقيه بود يا نبود ، آيا از روى غضب و بىشعورى بود يا نبود ، آيا معنى لفظ را مىدانست يا نمىدانست ، آيا معنى اين لفظ اين\r\n\r\n","description":"","footnote":"","page_name":" 45 ","page_number":43},
  {"content":"\r\n\r\nاست پس كافر است يا نيست ، آيا مقصودش گفتن همين لفظ بود يا لفظ ديگر بود و از روى غلط اين لفظ بر زبان او جارى شد ، و آيا مست بود يا نبود ، و آيا دانست كه اين قرآن است و بىحرمتى نمود يا ندانست ، و آيا به اختيار بود يا نبود و هكذا . و چون پاى شك در ميان آمد شكى نيست كه بايد گفت كافر نشده و هنوز مؤمن است . و دليل اين مطلب بسيار است از استصحاب و قاعدهء دفع حدود به شبهات و اجماع علماء و اهل بيت ( ع ) . و اگر خود آن منكر اظهار يكى از اين عذرها يا عذر ديگر نمايد كه از گفتهء او شك نمائيم و امر مشتبه شود ، اگر چه تا او نگفته بود آن عذر و شك ظاهر نبود ، باز همان قواعد جارى است . از اينجا دانستى كه حكم به ارتداد نمودن چقدر مشكل است . پس واى بر جهّال عوام و ناقصان طلّاب كه به اندك لغزش مسلمانى قربة الى اللّه حكم به كفر او مىنمايند و اين را منشأ فخر و علم و كمال خود مىدانند و حال آنكه بيچاره نه معنى ارتداد فهميده و نه سبب ارتداد و نه معنى ايمان فهميده و نه معنى كفر و از روى هوس هر چه خواهد مىگويد .  فَسَيَأْتِيهِمْ أَنْبؤُا ما كانُوا بِهِ يَسْتَهْزِؤُنَ  . 41 پس اى عزيز تا بتوانى ستّارى نما و كافر را مسلمان كن نه آنكه مسلمان را رسوا و كافر نمائى ، مگر با ظهور و يقين . و ايضا از آن تحقيق دانستى كه تقسيم عقايد به اصول دين و اصول مذهب و اختلاف نمودن در اين كه منكر اصول مذهب هم مثل منكر اصول دين كافر است يا نه ، چنانچه در بعضى از كتب و رسائل مذكور است ، اگر ضرر نداشته باشد از بعضى جهات معلوم نيست كه فائدهء مهمّى بر اين تقسيم و فروع وى مترتّب شود كما لا يخفى .\r\n\r\nمطلب دهم در بيان انضمام عمل به اعتقاد .\r\nبدان كه مقصود ما از ايمان چيزى است كه منشأ استحقاق بهشت شود و شخص را از خلود جهنّم و عذاب نجات دهد ، و دانستى كه او عبارت است از معرفت و اعتقاد به چهار اصل .\r\nو خلاف است در اين كه ايمان به اين معنى علاوه بر معرفت و اعتقاد مذكور ، اقرار و شهادت زبانى و يا چيزى كه بدل زبان باشد مانند اشاره به دست و سر و چشم و نحو آن هم مىخواهد يا نه ، بلكه همان معرفت و عدم انكار كافى است . و بر فرض آن كه اقرار نيز مىخواهد ، آيا عمل ديگر هم ضرور است كه مراد فعل همهء واجبات و ترك\r\n\r\n","description":"","footnote":"","page_name":" 46 ","page_number":44},
  {"content":"\r\n\r\nهمهء محرّمات باشد يا خصوص كبائر يا نه . و مجلسى ( قدّس سره ) در حق اليقين فرموده كه قول اوّل كه همان اعتقاد تنها باشد با عدم انكار ، مذهب جمع كثيرى از اماميّه و خواجه است ( قدّس سرهم ) در كتاب فصول . و خود نيز به همين ميل كرده . و شيخ ما شيخ مرتضى ( قدّس سره ) نيز اختيار كرده و از مقدّس اردبيلى نقل نموده . و مذهب دويم مذهب خواجه است ( قدّس سره ) در تجريد و استدلال جسته به آيهء  وَ جَحَدُوا بِها وَ اسْتَيْقَنَتْها أَنْفُسُهُمْ  42 يعنى انكار كردند آيات ما را و حال آنكه مىدانستند آنها را و يقين داشتند . و بر تو مخفى نيست كه آيه دلالت بر لزوم اقرار لسانى ندارد بلكه دلالت دارد بر كفر منكر اگر چه در دل اعتقاد داشته باشد . و مذهب سيّم كه اعتقاد باشد با جميع طاعات ، مذهب محدّثين است چنانچه مجلسى ( قدّس سره ) نقل كرده و لكن اعتقاد تو اين باشد كه مقصود محدّثين ( قدّس سرهم ) بيان لفظ ايمان است در اصطلاح نه بيان آن چيزى كه منشأ استحقاق بهشت و عدم خلود جهنّم است ؛ زيرا كه اين معنى منقول ، يا خود درجه عصمت است يا قريب به او ، و چگونه توان گفت كه هر كه اين مقام ندارد كافر است ؟\r\nو چون مطلب ايشان واضح شد معلوم تو گرديد كه اماميّه را ، كثّرهم اللّه ، دو مذهب بيش نيست . يكى اعتقاد بدون انكار و يكى همين با اقرار لسانى هم . و آيات و اخبار بر طرفين بسيار است . امّا آيات ، مثل  قُولُوا آمَنَّا بِاللَّهِ  الخ 43 و مثل  قُلْ آمَنَّا بِاللَّهِ  الخ 44 و آيات بسيار است . و اخبار مثل آنچه از خاتم ( ص ) نقل شده كه مىفرمود در اوّل بعثت ( قولوا لا إله الّا اللّه تفلحوا ) : 45 بگوئيد نيست خدائى مگر خداى واحد ، رستگار شويد . و مثل آنچه يقينى است كه در جهاد دست از كفّار بر نمىداشتند مگر به شهادتين . و در كافى از باقر ( ع ) است كه فرمود در آن ده سال كه پيغمبر ( ص ) در مكّه بود نمرد در آن ده سال احدى كه شهادت مىداد به وحدانيّت خدا و رسالت رسول خدا ( ص ) مگر آنكه خدا او را داخل بهشت نمود به سبب اقرار او . 46 و اخبار بسيار است .\r\nو لكن بر تو مخفى مباد كه از اين آيات و اخبار و امثال اينها اين مطلب ثابت نمىشود ، به جهت آنكه لفظ قول و شهادت و اقرار و امثال اين الفاظ اعمّ است از آن كه به دل باشد يا به زبان . با آنكه لفظ قول در رأى و اعتقاد ظهور تامّى دارد . اين قول من است يعنى رأى من است . و بگوئيد خدا يكى است يعنى اعتقاد و تصديق نمائيد . در كافى از معصوم ( ع ) نقل مىكند پس از آنكه ايمان را به همهء جوارح قسمت مىكند مىفرمايد ( فامّا ما فرض على القلب من الايمان فالاقرار و المعرفة و التّصديق و التّسليم\r\n\r\n","description":"","footnote":"","page_name":" 47 ","page_number":45},
  {"content":"\r\n\r\nو العقد و الرّضا بان لا إله الّا اللّه ) الخ 47 . يعنى آنچه بر قلب واجب است اقرار و معرفت و تصديق و تسليم و عقد و رضا است به وحدانيّت خدا . و در حديث ديگر از صادق ( ع ) نقل مىكند پس از آنكه فرمود ايمان به همهء جوارح مقسوم است و ايمان ، همهء او عمل است و قول هم عملى است از آن اعمال ، و حديث طولانى است ، بعد فرمود ( فامّا ما فرض على القلب من الايمان فالاقرار و المعرفة و العقد و الرّضا و التّسليم بان لا إله الّا اللّه وحده لا شريك له الها واحدا لم يتّخذ صاحبة و لا ولدا و انّ محمّدا عبده و رسوله و الاقرار بما جاء من عند اللّه من نبىّ او كتاب فذلك ما فرض اللّه على القلب من الاقرار و المعرفة و هو عمله ) 3 بعد شاهد آورد آيهء  وَ قَلْبُهُ مُطْمَئِنٌّ بِالْإِيمانِ وَ لكِنْ مَنْ شَرَحَ بِالْكُفْرِ صَدْراً  48 و آيهء  أَلا بِذِكْرِ اللَّهِ تَطْمَئِنُّ الْقُلُوبُ  49 و آيات ديگر را ، بعد فرمود پس اين است آنچه خدا بر قلب واجب كرده از اقرار و معرفت و اين است عمل او و اين است رأس ايمان . و شواهد بسيار است .\r\nو ايضا آياتى كه امر به گفتن فرموده مثل  قُولُوا آمَنَّا  50 ، دلالت بر وجوب گفتن مىكند اگر حمل بر قول لفظى نمائيم ، و واجب بودن غير از ايمان بودن است كه به ترك او كفر لازم آيد . و شكى نيست در وجوب شهادتين در نماز واجب و اقرار لفظى به معاد در آيهء  مالِكِ يَوْمِ الدِّينِ  51 و سخن در اين جهت نيست . با آنكه دانستى كه آنچه نقل شده اين است كه به اين قول از اماميّه قائل ندارد مگر خواجه ( قدّس سره ) در تجريد ، و در كتب ديگر موافقت اصحاب نموده . با آنكه آن برهان عقلى كه اقامه نموديم زياده از ايمان قلبى را نمىرساند و ادلّه و براهين اين مطلب بسيار است و لكن چون كم فائده است به همين اكتفا شد .\r\n\r\nفرع\r\nظاهر آن است كه محل سخن ، شهادت نسبت به خدا و رسول باشد و امّا شرط ايمان بودن شهادت لفظى نسبت به ائمّه ( ع ) و نسبت به معاد علاوه بر معرفت و اعتقاد و محبّت تام ، بسيار از ادلّه دور است .\r\n\r\nتنبيه\r\nاگر كسى اقرار لسانى را جزء ايمان بداند و مع ذلك شرط نمايد عدم انكار او را\r\n\r\n","description":"","footnote":"","page_name":" 48 ","page_number":46},
  {"content":"\r\n\r\nاز قبيل توضيح واضحات مىشود زيرا كه هويدا است اقرار با انكار جمع نمىشود . و امّا كسانى كه او را جزء نمىدانند ، چنانچه مذهب مشهور و منصور است ، ذكر اين شرط لازم است . به اين معنى كه ايمان هر چند همان معرفت و تصديق قلب است به آن چهار اصل و لكن مشروط است به آنكه در ظاهر منكر نباشد قولا يا فعلا و اگر منكر شد يقينا كافر است و مخلّد ، مانند شيطان و فرعون . و معرفت قلب با انكار هيچ فائده ندارد ، به ضرورت مذهب و اجماع ائمّه و قرآن بر او . و گمان نكنى كه برهان عقلى كه پيش گفتيم مخالف اين است . نه ، بلكه موافق است ؛ زيرا كه محبّت و بندگى با همسرى نمودن و انكار معبود و محبوب كردن و هوا و هوس را معبود ساختن هرگز جمع نشود .\r\nمانند غصب فدك نمودن و دين پيغمبر داشتن است . فافهم .\r\n\r\nمطلب يازدهم در بيان اقرار بدون اعتقاد .\r\nبدان كه شكّى و خلافى نيست كه آن كه در ظاهر اقرار به اين چهار اصل نمايد و اعتقاد نداشته باشد ، در احكام دنيا مثل مؤمن است . پس مباح الدم نيست و پاك است و با او مناكحه توان نمود و از مؤمن ارث مىبرد و امانت او را بايد ردّ نمود و هكذا . و ظاهر اين است كه فرقى نيست ميان آن كه ما بدانيم او اعتقاد ندارد يا ندانيم ، به جهت آنكه چون در جهاد ، كفار از ترس جان كلمه شهادتين مىگفتند پيغمبر ( ص ) و ائمّه ( ع ) و همهء مؤمنين تمام اين احكام را بر او جارى مىكردند با آنكه ظاهر بود كه اعتقاد ندارند و از ترس شمشير گفتند . و ايضا خلطه پيغمبر ( ص ) و خمسه آل عبا ( ع ) و خواص شيعيان مثل ابو ذر و سلمان با رؤساء منافقين با علم ايشان به باطن آنها محل تأمّل نيست و آيهء شريفهء  قالَتِ الْأَعْرابُ آمَنَّا قُلْ لَمْ تُؤْمِنُوا وَ لكِنْ قُولُوا أَسْلَمْنا وَ لَمَّا يَدْخُلِ الْإِيمانُ فِي قُلُوبِكُمْ  52 صريح در مطلب است و اخبار در اصول كافى بسيار است و در دعاء ابو حمزه مىفرمايد ( فانّ قوما آمنوا بالسنتهم ليحقنوا به دمائهم فادركوا ما امّلوا ) ، الخ 53 . و بنابر مذهب مشهور منصور ، همين احكام ظاهرى دنيوى جارى است بر آن كه منكر شود العياذ باللّه امامت ائمّه طاهرين را با اقرار به امامت امير المؤمنين ( ع ) ، خواه منكر همهء آنها شود يا بعضى را و خواه بر حضرت امير ( ع ) كسى را مقدّم بدارد يا نه ، و در اين حكم داخل است همهء مخالفين و فرق شيعيان و دوستان كه اثنا عشرى نيستند ، مگر غالى و خارجى و ناصبى .\r\n\r\n","description":"","footnote":"","page_name":" 49 ","page_number":47},
  {"content":"\r\n\r\nو آيا احكام اخروى اينها چه مىشود ؟ در صورتى كه قاصر باشند يا مقصّر ، قادر بر تحصيل اعتقاد باشند يا نباشد ، تفصيل بسيارى دارد . و اين مسأله تعميم دارد ساير فرق كفّار را نيز مانند يهود و نصارى و مجوس و بت‌پرست و ستاره و گوساله‌پرست و غير اينها را و اكثر مسائل وى نيز محل خلاف و تردّد است و فائده مهمّى نيز بر آنها مترتّب نمىشود ، پس صرف عمر در مهم و با فائده بهتر است . بلى بر تو است اعتقاد به اين كه خداوند عادل است و حجّت تمام نكرده و بدون تقصير يقينا كسى را عذاب نخواهد نمود .\r\nيا قاصرين و ضعفاء و عاجزين از تحصيل واقع و اعتقاد را تفضّلا بىحساب ايشان را به بهشت مىبرد موافق مقام ايشان ، يا در قيامت ايشان را تكليف مىكند و حجّت بر ايشان تمام مىكند ، پس به اطاعت و مخالفت مؤمن و كافر مىشوند ، مؤمن را به بهشت و كافر را به جهنّم مىبرند چنانچه مجلسى و ديگران ( قدّس سرهم ) در اين باب احاديث بسيارى از اهل بيت عصمت ذكر فرموده‌اند و ما نيز به طور اجمال در محل ديگر ان شاء اللّه ذكر نمائيم . و باز بدان كه اين مطلب منافات ندارد با اين كه ما همهء ايشان را ، يعنى كفّار با قصور را ، در دنيا نجس مىدانيم و لعن و تبرّى مىنمائيم ، نظير آن كه سگ را مىرانيم و نجس مىدانيم و حال آن كه مخالفتى نكرده .\r\n\r\nتنبيه\r\nاين كسانى كه ايمان و اعتقاد مذكور را ندارند و مع ذلك بر ايشان حكم طهارت و احترام مال و غير آن جارى مىشود ، ظاهر است كه اين مرتبه و درجه‌اى است ميان كفر و ايمان و نام اين درجه در قرآن و احاديث و لسان علماء ( قدّس سرهم ) اسلام است و ايشان را مسلم و مسلمان گويند و ايشان دو قسم مىباشند .\r\nيك قسم آن است كه مأموريم به دوستى و الفت و تولّاى ايشان و در باطن ايشان را كافر نمىدانيم ، مثل كسانى كه تازه مسلمان مىشدند و هنوز اخذ عقايد از روى ادلّه و برهان نكرده بودند و آيهء  قالَتِ الْأَعْرابُ  54 در حق امثال ايشان . و هر كه تا قيامت تازه داخل در اين دين مىشود غالبا همين نحو است . و مثل ضعفاء و بسيارى از عوام و زنان فرقهء محقّه كه دين حق دارند نه از روى بصيرت تمام .\r\nو يك قسم آن است كه مأموريم به لعن و تبرّى و عداوت ايشان مگر در مقام تقيّه ، مثل ساير فرق اهل قبله كه اثناعشريّه نيستند . و آنچه در دعاها وارد شده مثل ( اللّهمّ\r\n\r\n","description":"","footnote":"","page_name":" 50 ","page_number":48},
  {"content":"\r\n\r\nاغفر للمؤمنين و المؤمنات و المسلمين و المسلمات ) 55 و نظاير اين ، مخصوص مسلمين و مسلمات قسم اوّل است ، ملتفت باش .\r\n\r\nمطلب دوازدهم در بيان تقليد در اصول دين .\r\nو استاد ما وحيد عصره و فريد دهره شيخ مرتضى ( قدّس سره ) در رساله حجّيّت مظنّه شش قول از علماء ( قدّس سرهم ) نقل فرموده : اوّل لزوم علم از روى استدلال ، دويم كفايت علم اگر چه از تقليد باشد ، سيّم كفايت مظنّه چه از دليل چه از تقليد ، چهارم كفايت مظنّه از روى دليل ، پنجم كفايت مظنّه كه از اخبار حاصل شود ، ششم كفايت هر مظنّه اگر چه از تقليد باشد . و لكن نظر و استدلال ، واجبى است جدا ، پس اگر ترك نمود او را ، به همان مظنّه مؤمن است . و چون ترك استدلال نموده و حال آنكه واجب بود ، فاسق است نه كافر .\r\nو چون اقوال را شنيدى ، ما را در اين مقام سرّى است به جهت كشف حجاب ناچاريم از بيان او . بعونه گوئيم هر چه در او فائده و خاصيتى است تا به خود او نرسى آن فائده را نبينى . آن كه تشنه است او را آب سيراب نمايد نه سراب . و فائدهء الماس در خود او است نه در شبيه او كه از نبات يا نمك بسازند . نيكو گفته :\r\n گيرم كه مار چوبه كند تن به شكل مار * كو زهر بهر دشمن و كو مهره بهر دوست \r\nو نيست چيزى كه راه شبهه و شبيه او مسدود باشد ، پس لازم است از دليلى و برهانى كه به جهت او بدانيم كه آنچه را خواستيم همان را جستيم . و خداوند عالم آدمى را ، بلكه هر ذى روح را اگر چه حيوان باشد ، چنان آفريده كه تا علم و اعتقاد و اطمينان به چيزى پيدا نكند آثار بر او مترتّب نسازد . ببين چه قادر حكيمى است . اگر اين امر را فطرى ايشان نمىكرد ، كه را ممكن بود كه به كمال خود رسد و يا تعيّش كند و زنده بماند ؟\r\nحمار تا مطمئن نباشد كه مىتواند ، از جوب جستن ننمايد ، و گوسفند تا اعتقاد نكند كه برّهء او است او را شير ندهد .\r\nپس گوئيم چنانچه فطرى ذى روح است كه تا اوّل فائده را نبيند پى كارى نرود همچنين فطرى او است كه تا اعتقاد نكند به چيزى ، آثار وى بر وى مترتّب نسازد . پس لا بدّ است از دليلى واقع‌پيما و آينه‌اى جهان نما . و چون آن دليل نيز مطلبى است پس او\r\n\r\n","description":"","footnote":"","page_name":" 51 ","page_number":49},
  {"content":"\r\n\r\nرا نيز آينه‌اى ضرور است ، پس اگر بر گردد دور و اگر برود تسلسل ، مگر آنكه منتهى شود به جائى كه محتاج به دليل ديگر نباشد . لهذا قادر بىچون اين دور و تسلسل را قطع كرد و اين مسافت را كوتاه ساخت به علوم و قضاياى فطريّه كه از حواس ظاهره و عقليّات ضروريّه ، همه را حاصل است ، مثل الكلّ اعظم من الجزء 56 ، و نقيضين و ضدّين جمع نمىشوند ، و نقض غرض قبيح است ، پس اينها را معيار و ميزان قرار داد . لهذا اهل معقول را اتّفاق است كه هر مطلب نظرى تا منتهى نشود به علوم فطريّه و بديهيّات اوّليّه ، معلوم نشود و اشتباه رفع نگردد . اين بود ميزان و مرجع در مطالب عقليّه . و بجاى اينها در مطالب شرعيّه اجماعيّات و ضروريّات آفريده . و مآل هر دو يكى است و لكن فرق اين است كه چون نظرى منجر شد به بديهى ، به تفصيل معلوم شده و نفس واقع به دست آمده . و تفاوت مردم و پست و بلندى ايشان به همين است . عالم همان است كه پى به نكات و اسرار مطالب شرعيّه برد و جاهل همان است كه اكتفا به همان قول معصوم نمايد . مثلا يك بار دفع شبههء جبر به ضرورت مذهب و آيات و اخبار نمائيم ، كه اين قول معصوم است و قول او عين واقع است نظير سخن مقلّد كه اين قول مجتهد است و قول او حجّت است ، و يك بار سرّ اختيار را بيان نمائيم . و ما به الامتياز عالم از جاهل فى الحقيقه اين است . و امّا اگر مطلب منجر شد به اجماعى و ضرورى ، به اجمال معلوم شده و خود واقع به دست نيامده بلكه چيزى كه مطابق واقع است به دست آمده ، مثلا آن كه مقام امامت را و لزوم وجود او را به عقل شناخته و بعد ثبوت آن مقام را از براى ائمّه ( ع ) از راه معجزات و كشف مغيبات اثبات نموده ، واقع را به تفصيل به دست آورده و آن كه امامت ايشان را تعبّدا از قول معصوم ( ع ) اثبات نموده ، دليل او اجمالى است كه گويد چون پيغمبر ( ص ) مثلا خبر داده قول او مطابق واقع است . فافهم .\r\nچون اين مقدّمه دانسته شد حال گوئيم چون تقليد ، عمل نمودن به قول غير و گفته ديگرى است پس لازمه او دو چيز است : اوّل آن كه از براى مقلّد ، قطع نظر از قول آن غير كرده ، راهى و دليلى و اعتقادى به واقع نباشد ، و گرنه تقليد غير با علم خود معقول نيست .\r\nاگر به چشم خود هلال را ببينى و بگوئى من به تقليد فلان تعبّدا مىگويم فردا اوّل ماه است و اطمينان من به قول او است ، ظاهر است كه اين كذب محض است . اطمينان و اعتقاد تو از ديدن تو حاصل شده و همان دليل تو است . بلى اگر نديده باشى و به قول ديگرى مطمئن شوى تقليد او نموده و قول او دليل و هادى تو شده . پس به برهان قطعى\r\n\r\n","description":"","footnote":"","page_name":" 52 ","page_number":50},
  {"content":"\r\n\r\nثابت شد و هويدا نموديم كه با علم و اعتقاد خود شخص به واقع ، تقليد ممكن و متصوّر نيست و از فرض وجودش عدمش لازم آيد ؛ زيرا كه در اين هنگام سند تو علم و دليل تو است نه قول غير . پس گوئيم در مسائل فرعيّه كه به سرحدّ اجماع يا ضرورت رسند يا از راه ديگر علم به آنها حاصل شود ، تقليد در آن موارد معقول و ممكن نيست . پس آنچه علماء مىفرمايند كه در اجماعيّات و ضروريّات تقليد واجب نيست سالبهء به انتفاء موضوع است يعنى خود تقليد در آنجا نيست تا بگوئيم كه واجب نيست . نظير آن كه مىفرمايند مثلا مفهوم شرط حجّت نيست . فافهم .\r\nدوّم آن كه از قول او اطمينان و اعتقادى پيدا نمائى كه مطابق واقع است و الّا پى او نروى . چنانچه ثابت نموديم كه فطرى اطفال و حيوانات است ، خواه قول او بىواسطه آينه واقع باشد يا به واسطه يا به وسائط . چنانچه در سلسلهء راويان ، قول هر يك را به قول ديگرى اثبات مىنمائيم تا به قول معصوم رسد و اصل برهان و آينهء واقع او است و ديگران مقدّمات و آينهء آينه‌اند و اگر در ميان ايشان مجهول يا ضعيف يا فاسقى باشد طرح نمائيم زيرا كه اطمينان از ميان رفته است مگر در صورتى كه قرائن ديگرى به وى منضمّ شود كه منشأ اطمينان شود . آيا مطلب نه چنين است كه شنيدى ؟ ظاهر است كه جز اين نيست .\r\nحال گوئيم چرا بايد تقليد در اصول دين جائز نباشد اگر مقصود اعتقاد و اطمينان است ؟ دانستى كه بدون او موضوع تقليد منتفى است . اگر مقصود اعتقادى است كه مستند او قول غير نباشد ، ظاهر است كه اين وجهى ندارد و غرض و اصل مقصود ، اعتقاد است و سبب را مدخليّتى نيست .\r\nو اگر گوئى مقصود معرفت تفصيلى است نه اجمالى و تفصيل از تقليد حاصل نمىشود . گوئيم كه اين در حق غير معصوم ممكن نيست مگر از براى بسيار بسيار كم .\r\nاگر ممكن بود ، مردم چه احتياج به معصوم داشتند ؟ با آن كه كلام ما در ايمانى است كه شخص را از خلود نجات دهد و ظاهر است كه علم و اعتقاد كافى است از هركجا ناشى شود ، گو كه چون پى معرفت تفصيلى نرفته عاصى و فاسق باشد . و چگونه كافى نباشد با آنكه ايمان و تصديق داخل قلب او شده و از آيهء  قُلْ لَمْ تُؤْمِنُوا وَ لكِنْ قُولُوا أَسْلَمْنا وَ لَمَّا يَدْخُلِ الْإِيمانُ فِي قُلُوبِكُمْ  57 و از همسرى آن اعراب خارج شده ؟\r\nو اگر گوئى منشأ اطمينان شود و لكن منشأ علم نشود يا منشأ علم ثابت و جازم\r\n\r\n","description":"","footnote":"","page_name":" 53 ","page_number":51},
  {"content":"\r\n\r\nنشود ، معلوم است آن كه از قول استاد اعتقاد پيدا كرده و چون همسر استاد خلاف آن را گويد آن اعتقاد زايل شود و اگر استاد استاد خلاف آن را گويد اعتقاد بر خلاف اوّل پيدا شود و هكذا ؛ جواب گوئيم اوّلا اين كه محسوس است كه تقليد ، منشأ علم شود . رجوع به حالت اطفال كن ببين چگونه از قول پدر و مادر و استاد و بزرگتر يقين پيدا مىكنند و عوام را ببين كه از قول علماء چنان يقين كنند كه علماء از قول معصوم ( ع ) . و ثانيا آن كه براهين نيز بسا باشد كه منشأ علم ثابت نشود . بسيار ديده‌اى هر كه يك درجه بالاتر رفت خط محو بر بسيارى از براهين و اعتقاد خود كه در درجهء پائين داشت مىكشد . بلى حق است كه زوال و انقلاب و تبدّل در اعتقاد تقليدى بيشتر است و لكن اين قلّت و كثرت ، مناط چه حكمى خواهد بود ؟ با آن كه دانستى اين سخن وجهى ندارد زيرا كه مقصود جز اعتقاد و اطمينان نيست و تا هست هيچ فرق ميان آن كه قابل زوال هست و آن كه قابل زوال نيست نمىباشد . با آن كه مىخواهيم اثبات نمائيم كه همهء خلق به تقليد گرفتارند اگر چه گمان مىكنند كه خود به برهان عقلى در دين خود مشى نموده‌اند مگر اوحدى از ناس و ايضا با ظنّ اطمينانى هم آغوش‌اند اگر چه چنان پندارند كه در مقام علم و يقين‌اند مگر مؤمن امتحان شده كه هم آغوش نبىّ مرسل و ملك مقرّب در اخبار شمرده شده و از كبريت احمر نايابتر گفته شده و به جهت همين است كه خواجه طوسى ( قدّس سره ) و محقّق اردبيلى ( قدّس سره ) و بهائى ( قدّس سره ) و علّامه مجلسى ( قدّس سره ) و فيض كاشانى ( قدّس سره ) همه تصريح به كفايت ظنّ مطلق دارند در اصول دين ، چه از دليل آيد چه از تقليد . و نحرير منصف ، استاد ما ( قدّس سره ) در حجّيّت مظنّه اعتراف به عدم امكان علم و تمكّن او نموده مگر از براى اوحدى ناس . و چون مطلب مهم است ناچاريم از اثبات او و اهتمام در او در عنوان لا حق بمنّه و عونه .\r\n\r\nمطلب سيزدهم در بيان عدم تمكّن يقين و فرار از تقليد و قلّت ايمان كامل كه مقام يقين باشد مگر از براى اوحدى ناس كه چون گوگرد احمر است .\r\nدر سورهء ( ص ) فرمود  وَ إِنَّ كَثِيراً مِنَ الْخُلَطاءِ لَيَبْغِي بَعْضُهُمْ عَلى بَعْضٍ إِلَّا الَّذِينَ آمَنُوا وَ عَمِلُوا الصَّالِحاتِ وَ قَلِيلٌ ما هُمْ  . 58 و چند حديث از كافى ذكر نمائيم كه به قدر كفايت باشد .\r\n\r\n","description":"","footnote":"","page_name":" 54 ","page_number":52},
  {"content":"\r\n\r\nامير ( ع ) فرمود در دعائم كفر : و هر كه تمكين كرد از براى هلاكت دنيا و آخرت ، هلاك مىشود در ميان ايشان و هر كه نجات يافت از اين ، پس از فضيلت يقين بود . بعد فرمود ( و لم يخلق اللّه خلقا اقلّ من اليقين ) 59 يعنى خلق نكرد خدا خلقى كمتر از يقين .\r\nصادق ( ع ) فرمود ايمان افضل از اسلام است و يقين افضل از ايمان است . بعد فرمود ( و ما من شيء اعزّ من اليقين ) 60 يعنى نيست چيزى كمتر و ناياب‌تر از يقين .\r\nو ايضا فرمود حضرت ابى الحسن ، كه مراد كاظم ( ع ) است يا رضا ( ع ) ، كه ايمان فوق اسلام است به يك درجه ، و تقوى فوق ايمان است به يك درجه ، و يقين فوق تقوى است به يك درجه . بعد فرمود ( و ما قسم فى النّاس شيء اقلّ من اليقين ) 61 يعنى قسمت نشد در ميان مردم چيزى كه كمتر از يقين باشد .\r\nو در حديث ديگر صادق ( ع ) بعد از قريب به همين مضمون فرمود فما اوتى النّاس اقلّ من اليقين و انمّا تمسّكتم بادنى الاسلام فإيّاكم ان ينفلت من ايديكم 62 يعنى پس به مردمان داده نشده چيزى كمتر از يقين و اين است و جز اين نيست كه شما چنگ زده‌ايد به پست‌ترين مراتب اسلام پس حذر كنيد كه از چنگ شما بيرون نرود .\r\nو ايضا دو حديث ديگر از رضا ( ع ) نقل مىكند به همان مضمون سابق و در آخر يكى فرمود و لم يقسم بين النّاس شيء اقلّ من اليقين . 63 و در ديگرى فرمود و لم يقسم بين العباد شيء اقلّ من اليقين . 64\r\nو ايضا صادق ( ع ) فرمود كه پيغمبر خدا ( ص ) با مردم نماز صبح را به جا آورد پس نظر كرد به سوى جوانى در مسجد كه او را خواب گرفته بود و پينكى مىزد . زرد بود رنگ او و نحيف و لاغر بود بدن او و فرو رفته بود چشمهاى او در سر او . پس حضرت ( ص ) به او فرمود چگونه صبح كردى اى فلان . عرض كرد صبح كردم يا رسول اللّه با يقين . پس تعجّب كرد پيغمبر خدا ( ص ) از سخن او و فرمود به او به درستى كه از براى هر يقين حقيقتى است ، پس چيست حقيقت يقين تو ؟ 65 تا آخر حديث . ببين كه يقين چقدر نادر الوجود است كه حضرت تعجب كرد از ادّعاء او با آنكه سيما و حالت آن جوان آن بود كه شنيدى ، باز از او مطالبه دليل نمودند ، به قول او اكتفا نكردند .\r\nو صاحب كافى ( قدّس سره ) بابى عنوان كرده از براى قلّت مؤمنين و از صادق ( ع ) روايت كرده كه فرمود مؤمن ناياب‌تر است از كبريت احمر ، پس كيست ديده باشد از\r\n\r\n","description":"","footnote":"","page_name":" 55 ","page_number":53},
  {"content":"\r\n\r\nشما كبريت احمر را ؟ 66\r\nو از سدير صيرفى روايت كرده كه به خدمت صادق ( ع ) رسيدم ، عرض كردم و اللّه جايز نيست از براى شما نشستن و با دشمنان جنگ نكردن . فرمود چرا ؟ عرض كردم به جهت بسيارى دوستان و شيعيان و ياوران تو ، و اللّه اگر از براى امير المؤمنين ( ع ) بود آنچه از براى تو است از شيعيان و ياوران و دوستان ، طمع نمىكرد در حقّ او تيم و نه عدىّ ، يعنى اوّلى و دوّمى . فرمود اى سدير چقدر تخمينا مىشوند ؟ عرض كردم صد هزار . فرمود صد هزار ؟ عرض كردم بلى و دويست هزار . فرمود دويست هزار ؟ عرض كردم بلى و نصف دنيا . پس آن بزرگوار ساكت شد . تا آنكه گفت حضرت سوار حمار شد و من سوار استر . پس گفت سير كرديم تا رسيديم به زمين سرخى . حضرت نظر كرد به پسرى كه مىچراند چند بزغاله . پس فرمود و اللّه اى سدير اگر بود از براى من شيعه به عدد اين بزغاله‌ها جايز نبود از براى من نشستن . فرود آمديم و نماز كرديم . بعد از نماز من آنها را شمردم همهء آنها هفده بود . 67\r\nو كاظم ( ع ) در حديثى فرمود اما و اللّه انّ المؤمن لقليل 68 يعنى آگاه باشيد قسم به خدا كه مؤمن بسيار كم است .\r\nحمران بن اعين مىگويد به حضرت باقر ( ع ) عرض كردم كه چقدر كم هستيم ما كه اگر بر يك گوسفندى جمع شويم او را تمام نمىكنيم . فرمود از براى تو عجيب‌تر از اين بگويم همهء مهاجرين و انصار رفتند مگر سه نفر . پس گفتم فداى تو شوم چگونه بود حالت عمّار ؟ فرمود رحمت كند خدا عمّار را بيعت كرد و شهيد شد . پيش خود گفتم چيزى بالاتر از شهادت نيست . پس نظر كرد به سوى من پس فرمود شايد گمان مىكنى كه او مثل آن سه تا باشد ، هيهات هيهات . 69\r\nكاظم ( ع ) فرمود نيست چنين هر كه قائل به ولايت ما باشد مؤمن باشد و لكن خدا ايشان را قرار داد انيس و مونس از براى مؤمنين 70 . اين بود بيان كمى يقين و كمى ايمان با يقين .\r\nاى عزيز ، خداوند مهربان ان شاء اللّه ما را در بوتهء امتحان در نياورد پس از آنكه در ميان آن همه مهاجر و انصار و آن همه نيكان و اخيار و آن همه مجاهدين جان نثار به غير از سه نفر ديگر كسى بر يقين نماند و در او خلل و شك راه يابد حتى مثل عمّار ( قدّس سره ) كه حضرت امير ( ع ) در شهادت او چقدر گريه كردند و اشعار معروف را انشاء كردند و\r\n\r\n","description":"","footnote":"","page_name":" 56 ","page_number":54},
  {"content":"\r\n\r\nفرمودند آنچه فرمودند . پس ديگر چگونه توان به خود گمان نيك برد و خود را از اهل يقين و ثبات شمرد ؟ حاشا ثم حاشا . پس به وضوح پيوست كه داراى يقين ثابت از گوگرد احمر نايابتر است و آنچه را يقين نام نهاده‌اند همان ظنّ اطمينانى است و مثل قصّهء حضرت امير ( ع ) چون امروز در ميان نيست تا معلوم شود كه صاحب يقين كيست لهذا شخص نمىتواند تميز بدهد كه آنچه دارد يقين است يا مظنّه . و بسا باشد كه شخص خيال آن روز را مىكند و مىگويد من مثل يكى از آن سه بزرگوار خواهم بود . هيهات خيال حشر كى مانند حشر است . اين بود تأكيد مطلبى كه داشتيم .\r\nو امّا بيان اين كه مردم همه گرفتار تقليدند اگر چه پندارند كه از برهان اخذ دين نموده‌اند مگر اوحدى ناس هم مطلبى است ظاهر و به اندك تأمّل هويدا گردد .\r\nحال گوئيم شكى نيست كه اهل برهان و استدلال در ميان هر طايفه و هر مذهب علماى ايشان است و اين ظاهر است . پس گوئيم بيا انصاف بده چرا از هزار عالم يكى از دين پدر و مادر و طايفه خود دست بر نمىدارد و به مذهب ديگر داخل نمىشود ؟\r\nمثلا از علماء مخالفين چندين هزار بودند كه كتابها نوشتند و استدلال بر حقيقت مذهب باطل خود نمودند اگر فرض كنيم كه پدر و مادر همهء اينها شيعه بودند و در ميان عوام شيعه نشو و نما كرده بودند نه در ميان خواصّ يا فرض كنيم كه اولاد شيعه نبودند و لكن زمانى كه طفل غير مميّز بودند همهء ايشان را گرفته ميان شيعه مىآوردند و در ميان شيعه نشو و نما كرده تا بزرگ مىشدند آيا همهء اينها بر مىگشتند و سنّى مىشدند به جهت آنچه او را دليل نام نهاده‌اند ؟ نه و اللّه ، نه و اللّه ، نه و اللّه . و همين مطلب را جارى كن در اهل هر مذهب و هر مطلب . و اين چند كلمه با اين وضوحى كه دارد عجب برهان قاطعى است بر مطلب .\r\nو ايضا اگر فرض كنيم كه امروز تمام اهل عالم ، از شيعه و سنّى و ساير ملل ، همه اتّفاق كردند بر مطلبى مثل اينكه العياذ باللّه مذهب تناسخى اختيار كنند يا قائل به معاد روحانى شوند با انكار جسمانى ، بيا انصاف بده كه در تو هيچ شكى و خللى راه نمىيابد و تو مانند ابراهيم خليل در ميان ايشان به يقين خود خواهى ماند ؟ و قدرى از اين بالاتر روم گويم فرض كن كه امروز حضرت قائم عجّل اللّه فرجه ظهور كرد و تو از خود او مكرر شنيدى مثلا كه فرمود معاد روحانى است ؛ آيا هيچ شك نمىكنى و فرمايشات او را تأويل مىكنى يا باور مىكنى و آيات و اخبار را تأويل مىكنى ؟ و ايضا اگر سلطان\r\n\r\n","description":"","footnote":"","page_name":" 57 ","page_number":55},
  {"content":"\r\n\r\nمقتدرى مشرف باشد به زيردستان و رعايا ، و ايشان بدانند كه سلطان در پس پرده نشسته و مدام نظر به ايشان دارد و از ايشان غافل نيست ، آيا ايشان هيچ مخالفت سلطان مىكنند با آنكه او را نبينند ؟ آيا چقدر بعيد و نادر است غفلت ايشان از سلطان ؟ پس بفهم كه اين همه مخالفت و غفلت مردم از خدا از نبودن يقين است نه از نديدن او . گوسفند اگر بداند در پس پرده شير است با آنكه نبيند ببين حالت او چه خواهد بود .\r\nخلاصه ظاهر است كه آنچه گفتيم از براى خبير بصير كمتر از آن كافى است و واقع همان است كه صادق آل محمّد ( ص ) فرمود ، چنانچه گذشت ، كه از اسلام چيز كمى به دست شما آمده ، محكم نگهداريد كه از چنگ شما فرار نكند . و چقدر مؤكّد مطلب است و نكته دارد استعمال لفظ ( ينفلت ) 71 فافهم . پس بديهى شد كفايت ظنّ اطمينانى از هر چه حاصل شود ؛ و گرنه لازم آيد كه جز اوحدى ناس كسى مؤمن و شيعه نباشد و اين بالبديهه باطل است . فافهم . بلكه از اخبار گذشته كه در بيان نايابى مؤمن و يقين بود با آنچه گفتيم هويدا شد كه يقين در حقّ غالب ناس از حيّز امكان بيرون است و اين امور كه نام او را برهان نهاده‌اند بسيار سهل است فهم و ادراك آنها و اگر حقيقت برهان و منشأ يقين بودند پس اين احاديث و حسّ و تجربه چرا مكذّب او است ؟\r\nو بالجمله از اختلاف و كمى طاقت بدنى مردم در عبادات و كمى صبر و رضاى ايشان در بلاها و شدايد ، ظاهر مىشود كمى ايشان در يقين و معرفت . با آنكه هر كه فى الجمله شعور دارد همهء آنچه گفتيم به حس و تجربه بر او ظاهر مىشود . پس واضح شد كه آنچه در اخبار بسيار ايمان را تقسيم بر همهء اعضاء كرده و بعضى از روى آن اخبار گفته‌اند كه ايمان مجموع اعتقاد به جنان و اقرار به زبان و عمل به جوارح و اركان است ، مراد نه اين ايمانى است كه منشأ نجات از خلود جهنّم باشد ، و سخن ما نيز در همين ايمان است ، بلكه مراد از اين اخبار بعضى از مراتب بلند ايمان است كه اوّل درجهء عصمت باشد يا قريب به او . فافهم .\r\n\r\nتنبيه\r\nاز آنچه ياد كرديم تو را بديهى شد كه سرّ بىمبالاتى غالب خلق در دين و نكتهء جرى بودن ايشان در معاصى و بىاعتنائى به شرع مبين ، همين بىاعتقادى و نبودن يقين است نه قوّت شهوت و غضب و ميل به لذّات و غير آن و نه اميدوارى عفو و گذشت و\r\n\r\n","description":"","footnote":"","page_name":" 58 ","page_number":56},
  {"content":"\r\n\r\nمهربانى و سعهء رحمت خدا و نه شياطين جنّ و انس و وسوسهء ايشان و نه غير اينها از آنچه تو را در خيال آيد . اگر شير را ببينى حمله كنان رو به تو آيد ، ببين حالت تو چه مىشود .\r\nشهوت و غضب تو كجا مىماند ؟ و اگر تمام شياطين تو را وسوسه كنند كه نقلى نيست ، اين كارى به تو ندارد ، يا خدا قادر است او را دفع مىكند ، فرار مكن ؛ چرا گوش نكنى ؟\r\nو اگر به چشم ببينى يا آن كه به او اعتقاد دارى بگويد كه در رختخواب تو مار است يا عقرب ؛ چرا نمىگوئى خدا قادر است ، دفع مىكند ؟ يا شايد نزند يا شايد ترياقى برسد دفع سمّ او نمايد ؟ چرا به اين احتمالات دل خود را ساكت نكنى كه پا به آن رختخواب دراز كنى ؟ آيا هرگز از عقلاء ديده‌اى كه زراعت نكرده به اميد قدرت خدا بنشيند ، كه خواهد بىزرع زراعت به من داد ، يا اسباب معيشت فراهم نياورد به اميد كرم و مهربانى خدا ، كه خدا از همه به من مهربانتر است منع سرما و گرما و گرسنگى و غير آن از من خواهد نمود ؟ با آنكه در جنب قدرت خدا همهء اينها بسيار سهل است و بسيار هم كرده است .\r\nاگر گوئى خدا به اين امر كرده ؛ به آن نيز امر كرده . اگر گوئى عادة اللّه بر اين جارى نشده ؛ بر آن نيز نشده . اگر گوئى اينجا خدا به اسباب ايجاد مىكند ؛ آنجا نيز چنين است و الّا تكليف نكرده بايستى به بهشت برد . پس تا هركجا خيال تو دامن كشد و فكر تو سير كند سرّ مقام و نكتهء مطلب را جز آنچه ما گفتيم نيابى . خداوند مهربان به بركت محمّد و آل او ( ع ) كه همهء ما را به مقام يقين ثابت جازم برساند ، ان شاء اللّه تعالى .\r\n\r\nمطلب چهاردهم در بيان اقسام يقين با تأكيد مطلب سابق كه قلّت يقين باشد .\r\nدانسته‌اى و بسيار شنيده‌اى كه دليل چهار است : قرآن و حديث و اجماع و عقل .\r\nو فى الحقيقه دليل دو چيز است كه سوّم ندارد ، يكى تفصيلى و آن رسيدن به واقع و هدايت موصله است و اين دليل عقلى است ، و يكى اجمالى و آن يافتن قول كسى است كه احتمال خطا و سهو و نسيان در حق او نرود و اين نيست مگر قول خدا و تمام معصومين ( ع ) اگر چه زن باشد مثل صديقهء طاهره فاطمه زهرا سلام اللّه عليها . و قرآن و اجماع و ضرورت و تواتر ، همه از براى اثبات قول معصوم است و بازگشت همه يكى است كه گوئى اين قول كسى است كه پاك از كذب و خطا است ، يعنى قول خدا است يا فرستادهء او ، و معصوم است و قول او واقع و حق و حجّت است ، پس اين حجّت است . و\r\n\r\n","description":"","footnote":"","page_name":" 59 ","page_number":57},
  {"content":"\r\n\r\nظاهر است كه اين كبرى قابل شك و نزاع در نزد هيچ عاقلى نيست . پس مدام دليل نقلى مسوق از براى اثبات صغراى اين قياس است كه مثبت اين صغرى باشد . و ايضا ظاهر است كه پس از اثبات صغرى ، نتيجه قطعى و مفيد يقين است ، و لكن در نزد كسى كه معصوم را معصوم بداند . پس ظاهر شد كه اقامهء دليل نقلى ، بدون اخذ مسلّمات خصم ممكن نيست و هرگز خالى از جدل نباشد و لكن جدلى است كه مطابق واقع و عين حق است . و اگر كسى منكر عصمت شد ، اوّل بايد از خارج اثبات عصمت نمود و يا از راه عقل پيش آمد و جز اين چاره نيست .\r\nو باز بدان اين كه گوئيم قول مجتهد و حكم او يا بيّنه يا خبر واحد يا يد يا اقرار يا غير آن از امورى كه خطا و سهو و كذب و اشتباه همه در او جارى است و بازمىگوئيم حجّت است ، باز فى الحقيقه و در واقع حجّت همان قول معصوم است . زيرا كه اوّل بايد به طور يقين از معصوم ( ع ) برسد حجّت بودن او كه به جهت مصلحت كاملى از دفع عسر و حرج و سهولت امر و غلبه وصول اينها به واقع و غير ذلك از امورى كه بيان آنها اينجا مناسب نيست ، معصوم او را حجّت قرار داده باشد و فرموده باشد كه آثار واقع بر او مترتّب است مادامىكه خلافش ظاهر نشده . پس تو را بديهى شد كه حجّت جز قول معصوم و عقل چيز ديگر نيست .\r\nو باز بدان كه مراد از اين عقل كه حجّت است چيزى است كه بر هر عوام و ساده‌لوحى كه عرض نمائى مسلّم دارد و آن نيست الّا بديهيّات اوّليّه و محسوسات ظاهريّه . و ما به حمد اللّه در مطالب ، چنان تطبيق عقل با نقل نموده‌ايم كه احدى را قابل انكار نيست و بسيارى از آنها جبلّى حيوانات و اطفال غير مميّز است تا به ديگران چه رسد و الحمد للّه .\r\nحال گوئيم كه مراتب يقين چهار است : قول اليقين و علم اليقين و عين اليقين و حقّ اليقين . و مراد از قول اليقين همين تقليدى است كه متابعت قول معصوم ( ع ) باشد و ظاهر است كه جز قول معصوم قول كسى بدون دليل مفيد يقين نخواهد بود . پس اين احمقان كه تعبّدا قول عارفى يا صوفى يا حكيمى يا درويشى و غير ذلك از اصناف مردم كه مىبينى و مىدانى قبول مىكنند در مسائل اعتقاديّه و از ايشان تعصّب مىكشند و اگر كسى به خلاف او چيزى گويد تبرّى مىجويند و لعن مىكنند ، ببين حال ايشان در حماقت به چه حدّ است . بلى بر عوام و نسوان و قاصر بحثى نيست . و اوّل تكليف تو با\r\n\r\n","description":"","footnote":"","page_name":" 60 ","page_number":58},
  {"content":"\r\n\r\nايشان همين است كه ايشان را ملتفت نمائى كه آيا پدر يا معلّم يا استاد يا فلان رئيس يا فلان زاهد يا فلان عارف معصوم است يا نيست ؟ اگر گويد معصوم است ، به سهولت توان فهماند كه از مخلوقات جز چهارده معصوم و ساير پيغمبران صلوات اللّه عليهم اجمعين احدى معصوم نيست و همان رئيس تو نيز خود را معصوم نمىداند . و اگر گويد نيست ؛ شايد خطا و سهو و اشتباه كرده باشد ، پس بدون برهان عقلى يا نقلى چگونه قول او را قبول كرده‌اى ؟\r\nحال گوئيم همين يقين تقليدى كه اوّل درجهء يقين و سهل‌ترين درجات است بسيار مشكل است ؛ زيرا كه موقوف است بر يقين به توحيد و شناختن پيغمبر ( ص ) و اثبات عصمت از راه عقل . پس ثابت شد كه دليل نقلى بىبرهان عقلى تمام نمىشود و اصل سرچشمه و سر منشأ ، برهان عقلى خواهد بود . و سرّ مطلب اين است كه خداوند حكيم به كافّهء خلق عقلى داده است و پيغمبران ( ع ) اوّل به معجزات و برهان عقل مردم را هدايت كنند و ايشان را از خواب غفلت بيدار نمايند و به واسطهء عقلى كه خدا به ايشان داده برهانى كه پيغمبر ( ص ) بفرمايد بفهمند ، پس هر كس انكار نمايد از روى عناد و تكبّر بوده .\r\nدويم علم اليقين است كه از راه استدلال و برهان عقلى يقين حاصل شود . و اگر اين دو با هم ضمّ شوند اجتماع عقل و نقل باشد و يقين از دو راه حاصل شود . و راه علم اليقين بر اغلب ناس مشكل بلكه محال است و يك فائدهء ارسال رسل از براى رفع اين اشكال و سهولت امر است .\r\nسوّم عين اليقين است كه خود به چشم باطن مشاهدهء مطلب نمايد نه همان آثار و لوازم او را تنها ببيند كه مقام علم اليقين بود .\r\nچهارم حق اليقين است كه خود متلبّس به لباس مطلب باشد و آثار او را در خود ببيند و متخلّق به اخلاق اللّه باشد .\r\nو مثال اين چهار مقام اين است كه كسى آتش و لوازم او را نديده باشد و از قول ديگران يقين به وجود او نمايد و پس از آن دود را ببيند و پس از آن خود آتش را ببيند و پس از آن از حرارت آتش ، خود گرم شود و آخر آن است كه در آتش بسوزد و خود به امداد آتش ، كار آتش نمايد و اين آخر حقّ اليقين است نه اوّل او و اوّل او اوّل گرم شدن است . و از مشكل و كم‌ياب بودن مقام اوّل ظاهر است كه مراتب ديگر چقدر ناياب\r\n\r\n","description":"","footnote":"","page_name":" 61 ","page_number":59},
  {"content":"\r\n\r\nخواهد بود . اللّهمّ بلّغنا بمحمّد و آله .\r\n\r\nمطلب پانزدهم در بيان اقسام كفر و اقسام شرك بر سبيل اجمال تا ظاهر شود آن كه دامن او از همه پاك است چقدر كم و ناياب است . و امّا فهم تفصيلى اين اقسام بسته است به سير در اين كتاب ما تماما .\r\nدر اصول كافى از صادق ( ع ) روايت مىكند كه لفظ كفر در قرآن بر پنج معنى اطلاق شده كه فى الحقيقه چهار مىشود ، كفر جحود و انكار كه كفر مقابل اسلام باشد ، نعوذ باللّه . و اين دو قسم است يكى انكار به دل و زبان ، يكى انكار به زبان با اقرار دل چنانچه فرمود در سورهء نمل  وَ جَحَدُوا بِها وَ اسْتَيْقَنَتْها أَنْفُسُهُمْ ظُلْماً وَ عُلُوًّا  . 72 دوّم كفر مقابل شرك كه كفران نعمت باشد چنانچه فرمود  أَ أَشْكُرُ أَمْ أَكْفُرُ وَ مَنْ شَكَرَ فَإِنَّما يَشْكُرُ لِنَفْسِهِ وَ مَنْ كَفَرَ فَإِنَّ رَبِّي غَنِيٌّ كَرِيمٌ  . 73 آيا شكر مىكنم يا كفران نعمت مىكنم ، و هر كه شكر كند جز اين نيست كه از براى نفس خود شكر كرده و هر كه كفران نعمت نمايد ضرر به خود او دارد به جهت آن كه پروردگار من كريم بىنياز است . سوّم كفر به معنى مخالفت و معصيت ، كه از معصوم گذشته هر كه معصيتى كرده داخل در كفر به اين معنى شده چنانچه در سورهء بقره فرمود  وَ هُوَ مُحَرَّمٌ عَلَيْكُمْ إِخْراجُهُمْ أَ فَتُؤْمِنُونَ بِبَعْضِ الْكِتابِ وَ تَكْفُرُونَ بِبَعْضٍ  . 74 صادق ( ع ) فرمود فكفّرهم به ترك ما امر اللّه عزّ و جلّ به يعنى ايشان را كافر خواند به ترك امر خدا . و اخبار هم بسيار دارد كه در حين معصيت ، روح ايمان مفارقت مىكند و به توبه و انابت بر مىگردد . و هم دارد كه زانى در حين زنا و شارب الخمر در حين شرب و سارق در حين سرقت ايمان ندارند . قسم چهارم كفر كه به معنى برائت و بيزارى باشد گاهى واجب است و گاهى حرام و همهء اقسام او مثل آن سه قسم مذموم نيست چنانچه حضرت ابراهيم فرمود  كَفَرْنا بِكُمْ وَ بَدا بَيْنَنا وَ بَيْنَكُمُ الْعَداوَةُ  75 يعنى تبرّ أنا منكم : بيزاريم از شما . و فرمود  ثُمَّ يَوْمَ الْقِيامَةِ يَكْفُرُ بَعْضُكُمْ بِبَعْضٍ  76 يعنى بعضى از شما برى مىشود و بيزارى مىجويد از بعضى ديگر از شما . 77\r\nو اقسام شرك نيز چهار است كه همه مذمومند ، نعوذ باللّه . اوّل شرك جلّى و ارتداد ، و بيان او به تحقيق در مسئلهء ارتداد گذشت . دوّم شرك خفىّ و آن اعتماد به غير خدا و مؤثر دانستن نه به طور استقلال ، و الّا آن شرك جلّى است ، و غالب خلق به اين\r\n\r\n","description":"","footnote":"","page_name":" 62 ","page_number":60},
  {"content":"\r\n\r\nشرك و اعتماد به غير گرفتارند و تفصيل اين مطلب در مواضع ديگر همين كتاب هست .\r\nو از اعتماد گذشته هر اعتقادى كه خطا باشد و خلاف واقع باشد هم شرك خفىّ است زيرا كه گفتهء او ضدّ و نقيض گفتهء خدا است . اين است معنى آنچه در اصول كافى از باقر ( ع ) روايت مىكند كه فرمود ادنى چيزى كه به آن مشرك شود اين است كه بگويد نواة را كه او حصاة است و حصاة را كه او نواة است پس از آن متديّن به او شود . 78 سوّم شرك طاعت ، كه طاعت شيطان نمايد و مخالفت خدا . و آيهء شريفه  وَ ما يُؤْمِنُ أَكْثَرُهُمْ بِاللَّهِ إِلَّا وَ هُمْ مُشْرِكُونَ  : 79 ايمان نمىآورند اكثر ايشان به خدا مگر آنكه مشركند ، كه در سورهء يوسف است ، در اخبار چندى تفسير شده به اين قسم و قسم دويم كه شرك خفىّ و شرك در اسباب باشد . چهارم شرك عبادت كه رياء باشد چنانچه فرمود  فَلْيَعْمَلْ عَمَلًا صالِحاً وَ لا يُشْرِكْ بِعِبادَةِ رَبِّهِ أَحَداً  : 80 عمل صالح كند و شريك قرار ندهد در عبادت پروردگار خود احدى را . پس ظاهر شد كه بر هر معصيت و مخالفت ، در آيات و اخبار ، هم اطلاق شرك شده و هم اطلاق كفر .\r\n\r\nتنبيه\r\nشكى نيست كه هر مشرك به شرك جلّى كافر است و در به دو نظرها چنين مىنمايد كه هر كافرى مشرك نباشد و لكن ما به تحقيق در مجالس وعظ همين كتاب مبرهن نموده‌ايم كه هر كافرى هم مشرك است ، فراجع .\r\n\r\nتتمه\r\nدر سورهء مباركهء نور ، آيهء شريفه  وَعَدَ اللَّهُ الَّذِينَ آمَنُوا مِنْكُمْ  الى قوله  أَمْناً يَعْبُدُونَنِي لا يُشْرِكُونَ بِي شَيْئاً  81 در اخبار چندى تفسير به زمان قائم عجّل اللّه فرجه و زمان رجعت شده و چند فقرهء دعاى افتتح الثّناء 82 اقتباس از همين آيه شده ، آنجا كه فرمود ( استخلفه فى الارض كما استخلفت الّذين من قبله مكّن له دينه الّذى ارتضيته له ابدله من بعد خوفه امنا يعبدك لا يشرك بك شيئا ) . 83 و در خود آيه و اين دعا شواهدى است كه مراد از اين نفى شرك ، زوال تقيّه است و حضرت امير ( ع ) تصريح به اين معنى نموده و فرمود : اى يعبدوننى آمنين لا يخافون احدا فى عبادتى ليس عندهم تقيّة الحديث . 84 يعنى عبادت كنند مرا با ايمنى ، نترسند از احدى در عبادت من ، نباشد در نزد ايشان تقيّه .\r\n\r\n","description":"","footnote":"","page_name":" 63 ","page_number":61},
  {"content":"\r\n\r\nو سرّ اطلاق لفظ شرك بر تقيّه اين است كه چون معاندين و منافقين بساطى در مقابل دين خدا و بساط شرع چيده‌اند و خود را همسر و شريك خدا قرار داده‌اند پس تقيّه نمودن و به امر خدا به جهت حفظ نفوس متابعت ايشان كردن ، مخالفت حكم اوّلى خدا و پشت به واقع كردن است در صورت و ظاهر . و از اينجا بفهم سرّ نسبت دادن ملك و سلطنت خود را به قيامت و عالم آخرت در آيات چندى مثل  مالِكِ يَوْمِ الدِّينِ  85 و مثل  الْمُلْكُ يَوْمَئِذٍ لِلَّهِ  86 ( حجّ ) .  لِمَنِ الْمُلْكُ الْيَوْمَ  87 ( مؤمن ) .  وَ الْأَمْرُ يَوْمَئِذٍ لِلَّهِ  88 ( انفطار ) و هكذا .\r\nزيرا كه چون دنيا عالم اختيار است و خدا در دنيا اختيار را سلب نمىكند و مردم هر قدر بخواهند مخالفت خدا مىكنند ، پس گويا العياذ باللّه نقصى و شريكى در فرمان فرمائى و سلطنت خدا است . و چون به موت و ما بعد آن اختيار مسلوب است و مخالفت و معصيت همه منتفى است ، لهذا سلطنت خود را نسبت به عالم آخرت داده . و ان شاء اللّه تفصيل اين مطلب خواهد آمد . فافهم و انتظر .\r\n\r\n","description":"","footnote":"","page_name":" 64 ","page_number":62},
  {"content":"\r\n\r\n\r\nمنابع و توضيحات\r\n( 1 ) . سوره بقره ، آيه 44 : آيا مردم را به نيكوكارى دستور مىدهيد و خود را فراموش مىكنيد ؟\r\n( 2 ) . سوره جمعه ، آيه 5 : همچون حمارى كه كتابهائى حمل مىكند .\r\n( 3 ) . سوره بقره ، آيه 83 : و به نيكوئى با مردم سخن گوئيد .\r\n( 4 ) . سوره ضحى ، آيه 11 : و امّا نعمت پروردگار خويش را بازگو كن .\r\n( 5 ) . سوره نساء ، آيه 37 : و آنچه را خدا از فضل خويش به آنها بخشيده است كتمان مىكنند .\r\n( 6 ) . سوره آل عمران ، آيه 163 : آنها به مراتب ( ايمان و كفر ) نزد خدا درجات مختلفى دارند و خدا به هر چه مىكنند آگاه است .\r\n( 7 ) . سوره اعراف ، آيه 42 : و كسانى كه ايمان آوردند و كارهاى شايسته انجام دادند ، ما كسى را بيش از وسع و توانائيش تكليف نكنيم .\r\n( 8 ) . سوره اسراء ، آيه 21 .\r\n( 9 ) . سوره بقره ، آيه 282 .\r\n( 10 ) . سوره نساء ، آيه 98 : مگر آن مردان و زنان و كودكانى كه به راستى ناتوان بوده گريز و چاره‌اى بر ايشان ميسّر نبود و راهى به نجات خود نمىيافتند .\r\n( 11 ) . آنچه براى نيكان حسنه به شمار مىآيد براى مقرّبان سيّئه است .\r\n( 12 ) . مولى محسن فيض كاشانى ، حقايق ، مقاله اوّل ، باب اوّل ، فصل دوّم .\r\n( 13 ) . مولى محسن فيض كاشانى ، حقايق ، مقاله اوّل ، باب اوّل ، فصل دوّم .\r\n( 14 ) . كلينى ، اصول كافى ، كتاب الايمان و الكفر ، باب سبق الى الايمان ، حديث 1 .\r\n( 15 ) . كلينى ، اصول كافى ، كتاب الايمان و الكفر ، باب آخر منه ( درجات الايمان ) ، حديث 3 .\r\n( 16 ) . كلينى ، اصول كافى ، كتاب الايمان و الكفر ، باب درجات الايمان ، حديث 2 .\r\n( 17 ) . كلينى ، اصول كافى ، كتاب الايمان و الكفر ، باب آخر منه ( درجات الايمان ) ، حديث 1 .\r\n( 18 ) . كلينى ، اصول كافى ، كتاب الايمان و الكفر ، باب آخر منه ( درجات الايمان ) ، حديث 2 .\r\n\r\n","description":"","footnote":"","page_name":" 65 ","page_number":63},
  {"content":"\r\n\r\n( 19 ) . كلينى ، اصول كافى ، كتاب فضل العلم ، باب البدع و الرّأى و المقاييس ، حديث 19 : حلال محمّد ( ص ) تا روز قيامت حلال است و حرام او تا روز قيامت حرام است .\r\n( 20 ) . سوره بقره ، آيه 155 .\r\n( 21 ) . سوره عنكبوت ، آيات 1 تا 3 .\r\n( 22 ) . سوره شورى ، آيه 27 .\r\n( 23 ) . سوره زخرف ، آيه 33 .\r\n( 24 ) . سوره علق ، آيات 6 و 7 .\r\n( 25 ) . كلينى ، اصول كافى ، كتاب الايمان و الكفر ، باب الرّضا بالقضاء ، حديث 4 .\r\n( 26 ) . آنچه پيامبر آورده است .\r\n( 27 ) . سوره فصّلت ، آيه 23 : و همان گمان باطل شما دربارهء پروردگارتان موجب هلاكت شما گرديد و در نتيجه از زيانكاران شديد .\r\n( 28 ) . سوره ذاريات ، آيه 56 .\r\n( 29 ) . نجم الدّين رازى ، مرصاد العباد ، ص 2 .\r\n( 30 ) . مولى محسن فيض كاشانى ، رساله زاد السّالك .\r\n( 31 ) . سوره مائده ، آيه 54 : پس به زودى خداوند قومى را كه آنها را دوست دارد و آنان خدا را دوست دارند خواهد آورد .\r\n( 32 ) . سوره مائده ، آيه 119 و سوره مجادله ، آيه 22 و سوره بيّنه ، آيه 8 : خداوند از آنها خشنود و آنان از خدا خشنودند .\r\n( 33 ) . سوره توبه ، آيه 72 : مقام رضا و خشنودى خدا ( از هر مقام و نعمتى ) بزرگتر است .\r\n( 34 ) . گيرم كه بر عذابت صبر كردم پس چگونه بر فراق و جدائيت صبر نمايم ؟\r\n( 35 ) . محدث قمى ، مفاتيح الجنان ، دعاى كميل : اى منتهاى آرزوى عارفان واى دوست دلهاى صادقان .\r\n( 36 ) . محدث قمى ، مفاتيح الجنان ، دعاى كميل : زبانم را به يادت گويا و قلبم را از عشقت شيدا ساز .\r\n( 37 ) . محدث قمى ، مفاتيح الجنان ، اعمال سحرهاى ماه مبارك رمضان ، دعاى سحر : اى منتهاى آرزو و خواستهء من .\r\n( 38 ) . نجم الدّين رازى ، مرصاد العباد ، ص 2 .\r\n( 39 ) . محدث قمى ، مفاتيح الجنان ، دعاى ندبه : و على ( ع ) بر سر تأويل ( قرآن ) پيكار مىنمايد .\r\n( 40 ) . سوره شورى ، آيه 23 .\r\n( 41 ) . سوره شعراء ، آيه 6 : پس به زودى خبر آنچه را استهزائش مىنمودند به آنان خواهد رسيد .\r\n( 42 ) . سوره نمل ، آيه 14 .\r\n( 43 ) . سوره بقره ، آيه 136 : بگوئيد به خداوند ايمان آورديم .\r\n( 44 ) . سوره آل عمران ، آيه 84 : بگو به خداوند ايمان آورديم .\r\n( 45 ) . ترجمه تاريخ و البلدان ، يعقوبى ، جلد 1 ، ص 380 .\r\n\r\n","description":"","footnote":"","page_name":" 66 ","page_number":64},
  {"content":"\r\n\r\n( 46 ) . كلينى ، اصول كافى ، كتاب الايمان و الكفر ، باب فى انّ الايمان مبثوث لجوارح البدن كلّها ، حديث 7 .\r\n( 47 ) . كلينى ، اصول كافى ، كتاب الايمان و الكفر ، باب فى انّ الايمان مبثوث لجوارح البدن كلّها ، حديث 1 :\r\nپس امّا آنچه از ايمان كه بر دل واجب نمود پس اقرار و معرفت و اعتقاد و رضا و تسليم است به اينكه خدائى نيست جز خداى واحدى كه شريكى ندارد ، خداوند يكتائى كه همسرى و فرزندى نمىگيرد ، و به اينكه محمّد بنده و فرستاده او است و اقرار به آنچه پيامبر و كتاب از نزد خدا آمده است . پس اينها اقرار و معرفتى است كه خداوند بر دل واجب نموده و همان عمل دل است .\r\n( 48 ) . سوره نحل ، آيه 106 : و دلش در ايمان ثابت و مطمئن باشد و لكن آنكه سينه‌اش با كفر باز مىشود .\r\n( 49 ) . سوره رعد ، آيه 28 : آگاه باشيد كه تنها با ياد خدا دلها آرامش مىيابد .\r\n( 50 ) . سوره بقره ، آيه 136 : بگوئيد ايمان آورديم .\r\n( 51 ) . سوره حمد ، آيه 4 : صاحب روز جزاء .\r\n( 52 ) . سوره حجرات ، آيه 14 : عربهاى ( باديه‌نشين ) گفتند ايمان آورديم . بگو ايمان نياورديد و لكن بگوئيد اسلام آورديم و ايمان در دلهاى شما وارد نشده است .\r\n( 53 ) . پس هرآينه قومى با زبانهايشان ايمان آوردند تا بدان وسيله از كشته شدن برهند پس بدانچه آرزو مىكردند رسيدند .\r\n( 54 ) . سوره حجرات ، آيه 14 .\r\n( 55 ) . خداوندا ، مردان و زنان مؤمن و مردان و زنان مسلم را بيامرز .\r\n( 56 ) . كلّ از جزء بزرگتر است .\r\n( 57 ) . سوره حجرات ، آيه 14 : بگو ايمان نياورديد و لكن بگوئيد اسلام آورديم و ايمان در دلهاى شما وارد نشده است .\r\n( 58 ) . سوره ص ، آيه 24 : و بسيار معاشران در حق يكديگر ظلم و تعدّى مىكنند مگر آنان كه اهل ايمان و عمل صالح هستند كه آنها هم كمند .\r\n( 59 ) . كلينى ، اصول كافى ، كتاب الايمان و الكفر ، باب دعائم الكفر و شعبه ، حديث 1 .\r\n( 60 ) . كلينى ، اصول كافى ، كتاب الايمان و الكفر ، باب فضل الايمان على الاسلام و اليقين على الايمان ، حديث 1 .\r\n( 61 ) . كلينى ، اصول كافى ، كتاب الايمان و الكفر ، باب فضل الايمان على الاسلام و اليقين على الايمان ، حديث 2 .\r\n( 62 ) . كلينى ، اصول كافى ، كتاب الايمان و الكفر ، باب فضل الايمان على الاسلام و اليقين على الايمان ، حديث 4 .\r\n( 63 ) . كلينى ، اصول كافى ، كتاب الايمان و الكفر ، باب فضل الايمان على الاسلام و اليقين على الايمان ، حديث 5 : و كمتر از يقين چيزى بين مردم تقسيم نشده است .\r\n( 64 ) . كلينى ، اصول كافى ، كتاب الايمان و الكفر ، باب فضل الايمان على الاسلام و اليقين على الايمان ، حديث 6 : و كمتر از يقين چيزى بين بندگان تقسيم نشده است .\r\n\r\n","description":"","footnote":"","page_name":" 67 ","page_number":65},
  {"content":"\r\n\r\n( 65 ) . كلينى ، اصول كافى ، كتاب الايمان و الكفر ، باب حقيقة الايمان و اليقين ، حديث 2 .\r\n( 66 ) . كلينى ، اصول كافى ، كتاب الايمان و الكفر ، باب فى قلّة عدد المؤمنين ، حديث 1 .\r\n( 67 ) . كلينى ، اصول كافى ، كتاب الايمان و الكفر ، باب فى قلّة عدد المؤمنين ، حديث 4 .\r\n( 68 ) . كلينى ، اصول كافى ، كتاب الايمان و الكفر ، باب فى قلّة عدد المؤمنين ، حديث 5 .\r\n( 69 ) . كلينى ، اصول كافى ، كتاب الايمان و الكفر ، باب فى قلّة عدد المؤمنين ، حديث 6 .\r\n( 70 ) . كلينى ، اصول كافى ، كتاب الايمان و الكفر ، باب فى قلّة عدد المؤمنين ، حديث 7 .\r\n( 71 ) . كلينى ، اصول كافى ، كتاب الايمان و الكفر ، باب فضل الايمان على الاسلام و اليقين على الايمان ، حديث 4 : از چنگتان بپرد ، از دستتان برود .\r\n( 72 ) . سوره نمل ، آيه 14 : و با آنكه خود بدان يقين داشتند از سر ستمگرى و كبر و نخوت آن را انكار كردند .\r\n( 73 ) . سوره نمل ، آيه 40 .\r\n( 74 ) . سوره بقره ، آيه 85 : در صورتى كه ( به حكم تورات ) بيرون راندن آنها بر شما حرام است . آيا به برخى از ( احكام ) كتاب ايمان آورده و به بعضى كفر مىورزيد .\r\n( 75 ) . سوره ممتحنه ، آيه 4 : به شما كافر شديم و بين ما و شما دشمنى پديدار گشت .\r\n( 76 ) . سوره عنكبوت ، آيه 25 : سپس در روز قيامت برخى از شما به بعضى ديگرتان كافر مىشود .\r\n( 77 ) . كلينى ، اصول كافى ، كتاب الايمان و الكفر ، باب وجوه الكفر ، حديث 1 .\r\n( 78 ) . كلينى ، اصول كافى ، كتاب الايمان و الكفر ، باب الشرك ، حديث 1 .\r\n( 79 ) . سوره يوسف ، آيه 106 .\r\n( 80 ) . سوره كهف ، آيه 110 .\r\n( 81 ) . سوره نور ، آيه 55 : و خداوند به كسانى از شما كه ايمان آورده كارهاى شايسته به جاى آورد وعده فرموده كه آنان را در زمين خلافت دهد چنان كه آنان را كه پيش از ايشان بودند خلافت داد و دين پسنديدهء آنان را تمكين و تسلّط عطا كند و خوب و انديشهء همهء آنان را به ايمنى كامل تبديل كند كه مرا به يگانگى و بىشائبه شرك پرستش كنند .\r\n( 82 ) . محدث قمى ، مفاتيح الجنان ، اعمال شبهاى ماه مبارك رمضان ، دعاى افتتاح .\r\n( 83 ) . او را در زمين خلافت بخش همانگونه كه آنان را كه قبل از او بودند بخشيدى ، دينى را كه برايش پسنديده‌اى براى او تمكين و تسلط عطا كن ، پس از خوف و انديشه‌اش وضع او را به ايمنى تبديل كن تا تو را به يگانگى و بىشائبه شرك پرستش كند .\r\n( 84 ) . مجلسى ، بحار ، تاريخ الامام الثانى عشر ، باب الرّجعة ، جلد 53 ، ص 47 .\r\n( 85 ) . سوره حمد ، آيه 4 : صاحب روز جزا .\r\n( 86 ) . سوره حجّ ، آيه 56 : فرمانروائى در آن روز تنها از آن خدا است .\r\n( 87 ) . سوره مؤمن ، آيه 16 : امروز فرمانروائى از آن كيست ؟\r\n( 88 ) . سوره انفطار ، آيه 19 : و فرمان آن روز تنها در انحصار خدا است .\r\n\r\n","description":"","footnote":"","page_name":" 68 ","page_number":66},
  {"content":"\r\n\r\n\r\nمقاله دويم در بيان خداشناسى و در آن چند فصل است .\r\n\r\n[ مقدمه 
  ]\r\nبدان كه اين مطلب مشكل‌تر از هر چيز است ، زيرا كه شناختن يا به حواس ظاهره و باطنه است و يا به عقل . و عقل نيز يا از روى لوازم و قياس منطقى و مثل و شبيه و نظاير حكم كند و يا از روى قياس خلف و ضدّيّت و منافرت و نحو اينها بشناسد . و خدا را نه ضدّى است و نه مثلى و نه شبيهى و نه همجنسى و نه شركت در صفتى و لازمى . و لهذا در اخبار بسيار نهى وارد شده از تكلّم در ذات و فرمودند كه منشأ هلاكت است و جز حيرت حاصل نشود و فرمودند در زمانهاى پيش جمعى تفكر كردند و واله و حيران شدند به طورى كه ايشان را از پيش مىخواندند و جواب به پشت سر مىدادند و كذا عكس . 1 و لهذا هر كه از آيات و قول معصوم تجاوز كرد ، به تجسّم و رؤيت و جبر و تفويض و غير ذلك از جهات كفر گرفتار شد . و لهذا سير در جميع كتب سماوى و تصانيف حكماء و علماء نمائى مىبينى سخن در اين مقام مختصر و كميت لنگ و دليل جز بطلان دور و تسلسل و لزوم انتهاء سلسله ممكنات به واجب الوجود نيست و با اين اختصار باز اكثر آنچه فرموده‌اند راجع به نفى صفات خلق از او و نفى عجز و نقصان و تشبيه و شريك است . و پس از اين مطلب ، مشكل‌تر از مسئلهء معاد چيزى نيست و مسئلهء نبوّت و امامت به مراتب سهل و آسان‌تر است زيرا كه اطوار و اخلاق ايشان ( ع ) محسوس ، و كرامات ايشان ظاهر ، و معجزات ايشان باهر است . و شاهد اين مطلب آن است كه چون به عبادت پروردگار مشغول شوى توجّه ندارى و خيال تو را به هر سمت كشد و هر چه گم كرده‌اى در ميان نماز پيدا كنى ، و چون به مشاهد مشرفه مشرف شوى ببين چه نيكو توجّه دارى و چه تضرّع و زارى به كار برى . بفهم چه گفتم . و اگر اجتماع و تعاون و عادت بر عبادات و ادعيه و مناجات نباشد و هر كسى را در بيابانى تنها رها كنند معلوم خواهد شد\r\n\r\n","description":"","footnote":"","page_name":" 69 ","page_number":67},
  {"content":"\r\n\r\nكه شيطان و وسوسه با او چه خواهد كرد و از چند هزار يكى با ايمان درست خواهد رفت .\r\nپس آنچه وارد شده در مدح آن كه در بيابان تنها اذان گويد بجا است . و اگر خدا را حاضر و ناظر مىدانستند اين همه فساد و معركه چيست و چرا وارد شده كه از اوثق اخوان بر حذر باش و چرا امير ( ع ) فرمود كه صديق كامل از كبريت احمر نايابتر است ؟ پس همانا خدا را به يقين همانها شناختند كه مدام زرد و ضعيف و لاغر و پيوسته در مناجات و عبادات مانند بيد لرزان و مانند ابر گريان و از خود بى خود و مست و بيهوش چون عاشقان ، با آنكه باز ( ما عرفناك حقّ معرفتك ) ورد ايشان ( و ما عبدناك حقّ عبادتك ) 2 ذكر ايشان . پس نام من و تو چه باشد و از من و تو ، جاهل و غافل و گمراه‌تر كه باشد ؟\r\n زيركان از براى ما گريان * ما ز خود راضى و همىخندان \r\n\r\nفصل اوّل در دليل خداشناسى .\r\nبدان كه اگر بطلان دور و تسلسل مفيد يقين بودى هرآينه يقين به اين پرقيمتى و نايابى نبودى كه دانستى ؛ و اگر تميز ممكن و واجب و احتياج مجموع سلسلهء ممكنات به واجب راه سهل و مطلب آسان بودى اين همه ارسال رسل و بيان كتب ضرور نبودى با اينكه با همهء اينها باز صلاى ( المؤمن اعزّ من الكبريت الاحمر ) 3 در دادند  وَ ما يُؤْمِنُ أَكْثَرُهُمْ بِاللَّهِ إِلَّا وَ هُمْ مُشْرِكُونَ  4 فرمودند . پس اى عزيز از در انصاف در آ و آنچه از من نادان به حق شنوى تصديق نما .\r\nحال بعونه گوئيم با اين همه اشكال و هنگامه ، خداوند رحيم خود اين مطلب را به چند دليل سهل و راه آسان نموده .\r\nاوّل آن كه خود اين گوهر گران و ناياب را در فطرت هر موجود نهاده و مانند ساير امورات فطرى اين را جبلّى ساخته و آيهء  فِطْرَتَ اللَّهِ  5 و  صِبْغَةَ اللَّهِ  6 و  صُنْعَ اللَّهِ الَّذِي أَتْقَنَ كُلَّ شَيْءٍ  7 و  أَعْطى كُلَّ شَيْءٍ خَلْقَهُ ثُمَّ هَدى  8 و  لَآمُرَنَّهُمْ فَلَيُغَيِّرُنَّ خَلْقَ اللَّهِ  9 و  يُثَبِّتُ اللَّهُ الَّذِينَ آمَنُوا بِالْقَوْلِ الثَّابِتِ  10 و آيات ديگر هم شاهدند . و حديث ( كلّ مولود يولد على الفطرت ) 11 و حديث معصوم ( ع ) كه فرمود هرگز در كشتى نشسته‌اى و به طوفان و تلاطم گرفتار شده‌اى و در آن وقت كه دست از همه جا كوتاه ، ديده‌اى كه دل تو متوجّه كسى است ؟ همان خداى تو است . 12 و آنچه از حيوانات عجم نقل شده همه برهانند .\r\n\r\n","description":"","footnote":"","page_name":" 70 ","page_number":68},
  {"content":"\r\n\r\nمجلسى ( قدّس سره ) در كتاب حق اليقين از كاظم ( ع ) روايت مىكند كه سؤال مىكنند در قبر از مؤمن كه كيست پروردگار تو ؟ گويد خدا ، گويند چيست دين تو ؟ گويد اسلام ، گويند كيست پيغمبر تو ؟ گويد محمّد ( ص ) ، گويند كيست امام تو ؟ گويد فلان ، گويند چگونه دانستى اين را ؟ مىگويد امرى بود كه خدا هدايت كرد مرا به آن و مرا ثابت داشت به آن . تا آنجا كه فرمود از كافر مىپرسند دين تو چيست ؟ گويد اسلام ، گويند از كجا دانستى ؟ گويد از مردم شنيدم كه مىگفتند من گفتم ، الحديث 13 . در اصول كافى بابى عنوان كرده مىفرمايد : باب الهداية انّها من اللّه عزّ و جل . و سه حديث نقل مىكند قريب به اين مضمون كيه : واگذاريد مردم را و مگوئيد عموى من و برادر من . چون خدا خير بنده را خواهد روح او را نيكو كند ، پس نشنود معروفى را مگر آن كه اقرار كند و نه منكرى را مگر آن كه انكار كند ، پس خدا اندازد در قلب او كلمه‌اى كه جمع نمايد به او امر او را . 14 و شواهد بسيار است و منصف را همين قدر كافى است .\r\n\r\nتنبيه\r\nبدان كه اين هدايت فطرى و نور جبلّى بسيار ضعيف است كه از شدّت ضعف پى به او نتوان برد مگر در حال نااميدى از جميع ممكنات و بريدن و پاره شدن جميع اسباب و آرزوها . لهذا زيركان توجّه به مبدأ را از حيوانات در سال قحط و شدت تشنگى و يا گرفتن بچهء ايشان و نحو آن يافته‌اند . و معصوم نيز به ياد سائل آورد توجّه به حق را در حين غرق و طوفانى . 15 و لذا فرمود ( ع ) پدر و مادر هرطور خواهند طفل را بار آورند و او را يهودى و نصرانى و مجوسى نمايند . 16 پس اين نور ضعيف را ممدّى و قوّتى ضرور است ، و زيادتى و كمال او و شدّت و قوّت او و اللّه منحصر است به زهد و تقوى و ترك محبّت دنيا و اعراض از تكبّر و تعصّب و مواظبت بر طاعات و عبادات و مناجات و تضرّع و زارى و پناه بردن به خدا .\r\nصادق ( ع ) فرمود هر كه زاهد شود و اعراض نمايد از دنيا اثبات نمايد خدا حكمت را در قلب او و جارى نمايد حكمت را در زبان او و بينا كند او را به عيوب دنيا و درد او و دواى او و بيرون برد او را از دنيا سالم به سوى دار السلام . 17 و خاتم ( ص ) فرمود چون ديديد بنده‌اى را كه خدا عطا كرده به او صمت را و زهد در دنيا را ، پس نزديك شويد به او كه او القاء حكمت مىكند و حكمت از زبان او جارى است . 18 و باز فرمود هر كه مىخواهد كه\r\n\r\n","description":"","footnote":"","page_name":" 71 ","page_number":69},
  {"content":"\r\n\r\nخدا به او بدهد علمى بىتعلّم و هدايتى بدون هدايت مردم ، پس زاهد شود در دنيا . 19 و احاديث بسيار و شواهد بيشمار است . رجوع كن به فن اخلاق اين كتاب و ببين آنچه در باب محبّت دنيا و ترك دنيا نوشته‌ايم تا تو را شكّى در مطلب نماند . نديده‌اى آنچه در ديباچهء كتاب معالم است كه فرمود ( ع ) وحى فرستاد خدا به سوى داود ( ع ) كه ميان من و تو قرار مده عالمى را كه مفتون به دنيا است ، پس تو را از راه محبّت من بازدارد ؛ پس به درستى كه اين طائفه قطّاع طريق بندگان من‌اند ؛ كمتر چيزى كه با ايشان كنم اين است كه بردارم حلاوت و لذّت مناجات خودم را از دلهاى ايشان . 20\r\nاى عزيز حلاوت مناجات و لذّت عبادات از محبّت و علاقه خيزد ، محبّت و علاقه از يقين و معرفت خيزد . پس زوال مناجات و حلاوت وى از زوال محبّت است و زوال محبّت از زوال يقين و معرفت است . اى عزيز مغرور مشو به ياد گرفتن اصطلاحات و روان كردن قياسات . بدان كه هر خلاف و معصيت ضدّ ايمان و معرفت است و هر عمل نيك و طاعت ممدّ و مقوّى ايمان و محبّت است و لازمهء ضدّ آن است كه مضعف و مفنى ضدّ ديگر باشد . مىخواهى مدام در پى ضدّ ايمان باشى باز به مقام يقين برسى و اصطلاحات معرفت تو را كامل كند ؟ حاشا ثمّ حاشا ، هيهات ثمّ هيهات .\r\nدليل دويم اجماع و اتّفاق صد و بيست و چهار هزار پيغمبر است با اوصياء و ائمّه طاهرين صلوات اللّه و سلامه عليهم اجمعين كه همهء ايشان با آن كمال عقل و شعور و با آن زيركى و فطانت اقرار كردند و خبر دادند و اتّفاق نمودند بر واجب الوجود ، با آنكه در يك زمان هم نبودند و همديگر را ملاقات نكردند .\r\nدليل سوّم اقرار و اتّفاق همهء ايشان است بر عبوديّت و عجز و ناتوانى ، با آن همه معجزات و كرامات . و اگر العياذ باللّه ادعاى خدائى مىكردند مردم همانا بهتر قبول مىكردند و زودتر باور مىكردند . مردم به دست خود تراشيدند و گوساله ساختند و او را به خدائى گرفتند . نديده‌اى كه چقدر على اللّهى پيدا شده ؟ آيا مردم بعد از سجده كردن سوسمار به حضرت خاتم ( ص ) عرض نكردند كه اگر اذن مىدهى ما نيز تو را سجده نمائيم ؟\r\nدليل چهارم اعراض همهء ايشان است از دنيا و لذائذ آن . و همهء ايشان بر اين اتفاق كردند و مردم را نيز به سوى همين مطلب دعوت نمودند با آنكه اين دعوت منافى طبع مردم است و لهذا بر ايشان هجوم آوردند و نسبت سفاهت و سحر و جنون به همهء\r\n\r\n","description":"","footnote":"","page_name":" 72 ","page_number":70},
  {"content":"\r\n\r\nايشان دادند . و انواع بلاها و اقسام اذيّتها كشيدند و جانهاى خود را فداى اين راه كردند و هيچ دست خود را كوتاه نكردند بلكه روز به روز زيادتر كردند . و به ايشان مردم نويدها دادند كه دست از اين سخن كوتاه كنيد و هر چه از دنيا بخواهيد آماده است و ما مطيعيم ، هيچ اعتنا نكردند .\r\nدليل پنجم سير و تتبّع در احوال ايشان است در خلوات و هنگام راز و نياز و مناجات با قاضى الحاجات كه همهء ايشان چون مار گزيده بر خود پيچيدند و مانند ثكلى ناليدند و نعره كشيدند و مانند چوب خشك بر زمين مىافتادند كه مردم اعتقاد به موت ايشان مىنمودند . و اين نيز اتفاق همهء ايشان ( ع ) بود در تمام عمر .\r\nدليل ششم دعا و نفرين ايشان است كه همهء ايشان نيز اين را داشتند كه دست بر مىداشتند و از خدا مىخواستند و فى الفور به اجابت مىرسيد و اظهار شكر مىنمودند و مىفرمودند كه خداى ما اجابت ما نمود و الّا از ما هيچ بر نمىآمد و ما قادر بر نفع و ضرر خود نيستيم .\r\nدليل هفتم نسبت دادن ايشان ( ع ) است هر نعمت و قدرت و علم و صحّت و مرض و هر چيزى را به خدا ، و زبان به شكر گشودن و گاهى مانند گدايان از خدا چيزى خواستن . و زياده از حدّ و احصاء به مردم دعاها تعليم نمودند كه برويد و خداى ما را بخوانيد تا حاجت شما را بر آورد و همه كردند و به هر چه فرمودند رسيدند و هيچ‌يك تخلّف نكرد .\r\nدليل هشتم درست سير نمودن است در سر تا پاى ايشان صلوات اللّه و سلامه عليهم اجمعين در خلق و خلق و افعال و اطوار و پاكيزگى و صدق گفتار و حسن رفتار و علوّ همّت و بلندى طبيعت ايشان و در بوى خوش و نور و ضياء و حسن و بهاء و كرامات و معجزات و اخبار به مغيبات و اجابت دعوات و شفا و دوا بودن سر تا پاى ايشان و سهل بودن شفا و علاج هر دردى و مرضى كه ديگران از او مأيوس بودند و زنده كردن مردگان و غير اين از امورات عجيبه و غريبهء ايشان است ( ع ) .\r\nدليل نهم تعمّق و تفكّر است در اوضاع آسمانها و كواكب كه علم هيئت فى الجمله شرح آن داده و از هر هزار يكى را نموده ، و ملاحظه چهار فصل سال و كيفيت ابرها و بادها و رعد و برق و باران و برف و گرما و سرما و اعتدال هوا و گردش مهر و ماه و شب و روز است . و بعد تفكّر در خلقت حيوانات و طيور و وحوش و عجايب فطرت انسان\r\n\r\n","description":"","footnote":"","page_name":" 73 ","page_number":71},
  {"content":"\r\n\r\nاست از حواسّ ظاهره و مشاعر باطنه و كيفيّت اعضاء و ترتيب استخوانها و رگها و اعصاب و پىها و اختلاف آلت رجوليّت و انوثيّت و رحم و بچّه‌دان و كيفيّت توالد و تناسل و اختلاف الوان و اشكال و رنگهاى الوان مرغان ، سيّما طاووس ، و حيوان و انسان شدن نطفه و انواع مرغان شدن تخم ايشان و محبّت و عداوت فطرى ايشان نسبت به طفل و همجنس و دشمنان ايشان . و بعد تفكّر نمايد در اشجار و نباتات و ميوه‌ها و حبوبات و اوراق و اقسام گلها و خاصيّت و تأثيرات ايشان . و بعد تفكّر نمايد در عناصر اربع و درياها و كوهها و زمينها و معدنها و چشمه‌ها و جواهرات و تلألؤ و خاصيّت ايشان . و بعد از همه ملاحظه كند كه اين همه آنچه دارند همه به اضطرار و بالفطره دارند و هيچ‌كدام را اختيارى نيست ، همه در تبدّل و انقلاب و گرفتار نقص و ازدياد و ضعف و اشتداد و موت و حياتند . بسا چيزها خواهند نشود مىشود و مىخواهند بشود نمىشود و همه در قبضهء قدرت و كفّ با كفايت شخص ديگرند .\r\n همه كار تواند اى سبحان * باز در كار تو همه حيران \r\nدليل دهم آن است كه چون سير در خود و ديگران و اوضاع زمين و آسمان نموديم و جميع عقلاء و پيغمبران و ملائكه و مقرّبان نموديم ، همه را عاجز و مضطرّ و بيچاره و مقهور يافتيم و به چشم حسّ و عقل علانية ديديم كه همه مورد تبدّل و انقلاب و موت و حياتند . پس بالبديهه مبدّل و مقلّب و مميت و محيى هست كه اينها همه مستند به او است . و علاوه بر اين ديدم كه همهء ايشان به زبان حال و به لسان قال مقرّ و معترف و شاهدند و همه شهادت مىدهند و هيچ‌كس اين اوضاع را نسبت به خود نداد و خود را مختار در كمالات خود ندانست ، و اگر مثل فرعونى ادّعا نمود كذب و افتراء او بر همه ظاهر شد و از وى اثرى باقى نماند . و علاوه بر اين ديديم كه چنين بزرگواران با آن يد و بيضاء و كرامات و معجزه‌ها آمدند و پىدرپى لباس سفارت پوشيدند و كتاب و پيغام و امر و نهى و نامه آوردند و متّصل فرمودند كه سلطان حقيقى به ما چنين و چنان وعده داده و جميع وعده‌هاى دنيوى ايشان ، از نزول عذاب و هلاك و مسخ متمرّدان و خلاصى و رفاهيّت نيكان ، همه ظاهر و هويدا شد . پس ديگر چگونه مىشود كه شخص اعتقاد نكند و از اين مطالب نتيجه نگيرد سيّما با انضمام اينها به لزوم انتهاء سلسله ممكنات به واجب و بطلان دور و تسلسل و ساير شواهد و دلايل ؟ بلى خواهد اعتقاد نمود و لكن مشروط است به زهد و تقوى و اعراض از تقليد و تعصّب و تكبّر و دنيا ، و الّا به اندك زمانى چشم\r\n\r\n","description":"","footnote":"","page_name":" 74 ","page_number":72},
  {"content":"\r\n\r\nباطن‌بين كور شود و همهء اينها العياذ باللّه به نظر افسانه و مهملات آيد . و اللّه كه واقع همين است كه گفتم و نوشتم و بر كسى مخفى نيست كه نبودند اصحاب خاص و حواريين پيغمبران و ائمّه ( ع ) مگر صاحبان زهد و تقى و پشت پشت‌پازنندگان به دنيا ، مانند سلمان و ابو ذر و غير اينها . و رجوع كن به آيات رين و طبع و ختم و استدراج و تفاسير ايشان تا شك نكنى .\r\n\r\nفصل دويم در بيان كمال خدا كه او را صفات ثبوتيّه و سلبيّه گويند .\r\nبدان كه اگر كسى در اين مطلب با ساير مطالب اصول دين يا فروع دين چشم از هدايت ائمّه و انبياء ( ع ) العياذ باللّه بپوشد و بخواهد كه خود به عقل ناقص خود راهى پيدا كند ، همانا داخل در كفر و زندقه شود چنانچه بسيارى كردند و مىكنند و شدند و مىشوند ، به جهت آنكه اگر كسى باشد كه در همهء اينها حق يابد و خطا نكند معصوم خواهد بود و معنى عصمت همين است ، پس بر خدا است كه او را پيغمبر نمايد يا وصى پيغمبر .\r\nپس اى عزيز بر تو باد كه دست از دامن اهل بيت كوتاه نكنى و چشم اميد به غير اين دودمان نداشته باشى و از ايشان گذشته ، كسى در نظر تو چنان نباشد كه قول او را عين حق دانى و تعبّدا قبول كنى . و باز بدان كه خدا و فرستادگان او هر مطلبى را كه خواستند مردم بدانند و علمى ايشان شود آن قدر بيانات مختلفه در آيات و اخبار و ادعيه و مناجات و خطب و زيارات فرمودند كه كسى را مجال انكار و احدى را دست تأويل و ميدان تجوّز و احتمال نمانده . و اگر چنين نباشد و اين طور نمىكردند همانا تقصير كرده بودند و لطف را تمام نكرده بودند و نقض غرض مرتكب شده بودند ، تعالى اللّه و سفرائه عن ذلك علوّا كبيرا . و اين است يكى از نكات تكثير و تصريف و تكرار مطالب در آيات و خطب و غير آن . و آنچه نخواستند و مصلحت ندانستند سكوت كردند و گاهى به اجمال و تشابه گذراندند و باز مكرر فرمودند كه جميع متشابهات راجع به محكمات است 21 چنانچه در عقليّات مرجع نظريّات بديهيّات است ، و فرمودند ساكت شويد از آنچه خدا سكوت كرده و تكلّم نكنيد . 22 و خدا در مائده فرمود  لا تَسْئَلُوا عَنْ أَشْياءَ إِنْ تُبْدَ لَكُمْ تَسُؤْكُمْ  23 .\r\n\r\n","description":"","footnote":"","page_name":" 75 ","page_number":73},
  {"content":"\r\n\r\nو فرمود در آيات بسيار كه ظنّ و خرص و تخمين مغنى از حق و بدل علم هيچ نيستند 24 ، و فرمودند آنچه از ما درآيد و بيرون آيد حق است و آنچه از غير ما بيرون آيد زخرف و باطل است ، او را بر ديوار زنيد . 25 و فرمودند حسن بصرى دلش مىخواهد برود به سمت يمين و شمال ، كه حق را و علم را نخواهد يافت مگر در نزد ما . 26\r\nپس زنهار كه از اين طريقه عدول نكنى و پى آيات متشابهه و احاديث مشكله نروى و اعتماد به عقل ناقص خود و ديگران ننمائى و اگر مىخواهى فكر و تعمّق نمائى در آيات و احاديث مسلّمه فكر كن كه اسرار غريبه و نكات عجيبه دارند و در همين كتاب ما شمّه‌اى از آن كه حظّ ما بوده خواهى ديد . بلى پس از آنكه فرمودهء معصوم به طور يقين به دست آمد آن وقت هر قدر از مناسبات عقليّه و شواهد حكميّه به او منضمّ نمائى ، چنانچه طريقه علماء و فقهاء و عرفاء ما بوده ، زهى به جا و نيكو است . خلاصه فرزانه و با ايمان كسى است كه خود را تابع شرع نمايد نه شرع را تابع خود . پس ما ان شاء اللّه به يارى امام عصر عجّل اللّه فرجه در اين رساله اختصار و اكتفاء مىنمائيم به آنچه به سر حدّ ضرورت يا بداهت يا تواتر و يقين رسيده و از خصوصيّات و خلافيّات كه جز صرف عمر و تسويد اوراق فائدهء مهمّى ندارد كناره مىنمائيم .\r\nحال گوئيم كه مذهب اهل بيت طهارت و عصمت اين است كه خدا داراى هر كمال است و كمال او عين ذات او است و اعتقاد عوام به همين دو كلمه كافى است زيرا كه آنچه در مقام تفصيل فرمودند همه شرح و بسط و تفصيل همين دو كلمه بوده ، چه از صفات هستى و چه از نقايص نيستى ، مثلا شريك و ضدّ داشتن و مركّب بودن چه تركيب خارجى و چه تركيب عقلى و جاهل بودن و عاجز بودن و ظالم بودن و خلف وعده كردن و داد مظلوم از ظالم نگرفتن و راضى به ظلم بودن و محلّ حوادث و تغيّر بودن و ازلى و ابدى و سرمدى نبودن و مرده بودن و زنده نبودن و جسم و مرئى بودن و مجبور و مضطرّ بودن و مختار نبودن و بينا و شنوا و گويا نبودن و صفات ثبوتيّه كماليّه مغاير ذات بودن و كارهاى لغو و عبث و بىفائده و بىحكمت كردن و مردم را مجبور خلق كردن و باز تكليف و عقاب نمودن و هكذا تا آخر آنچه فرموده‌اند و از براى خدا اثبات يا نفى كرده‌اند همه راجع به اين دو كلمه است و اين همه كه شمرديم هر طفلى و عوامى داند كه نقص است پس در خدا نيست و ضدّ و مقابل اينها كمال است پس خدا دارد ، پس خدا واجب الوجود و يگانه و بسيط و حىّ و قديم و ابدى و قادر و عالم و مختار با اراده و\r\n\r\n","description":"","footnote":"","page_name":" 76 ","page_number":74},
  {"content":"\r\n\r\nگويا و بينا و شنوا و عادل و حكيم است .\r\nحال گوئيم مذهب اهل بيت ( ع ) و ضرورت مذهب و مقتضاى كمال ، همه اين است كه علم خدا عين ذات است و علم او قبل از ايجاد و بعد از ايجاد مثل هم و بىتفاوت است و علم او احاطه دارد به جميع ذرّات و اجسام و نفوس و ارواح و اوهام و افكار و هكذا . و آيا علم خدا حضورى است يا حصولى و قبل از ايجاد تعلّق به چه چيز داشت و به جزئيات چه نحو علم دارد و آيا اراده از صفات ذات است و يا از صفات فعل است و آيا محال ، شيئى است و قدرت به او تعلّق نمىگيرد و يا نيست ، و آيا صفات ثبوتيّه هشت است يا كمتر و يا بيشتر و صفات سلبيّه هفت است يا كمتر و يا بيشتر ، با آنكه ظاهر است كه مرجع همه علم و قدرت است و اين صفت داراى همه است ، و آيا تكلّم خدا كه به ايجاد صوت است اطلاق بر سبيل حقيقت است يا مجاز و آيا كلام خدا به غير از ايجاد صوت در جماد و هوا به زبان ملكى يا پيغمبرى مىشود و صدق مىكند يا نه و آيا عالم حادث زمانى است و يا حادث ذاتى و آيا وجود مثل اين عالم ممكن است يا نه و هكذا ممّا لا يعدّ و لا يحصى ، تكلّم و تعمّق در امثال اينها جز صرف عمر و تير به تاريكى انداختن و ظنّ و حدس را امام و معصوم قرار دادن و گمراه شدن و گمراه كردن ، معلوم نيست ثمرى داشته باشد .\r\n\r\nاشاره\r\nچون مسئلهء بدا و بطلان جبر و شرح اخبار طينت به طور بسط و تحقيق در مجالس وعظ اين كتاب نوشته‌ام لهذا اينجا متعرّض نشدم و بطلان تفويض هم ظاهرتر از آن است كه قابل تكلّم باشد زيرا كه اگر كسى اعتقاد نمايد العياذ باللّه كه ممكن را رسد كه چشمى بىاذن خدا بر هم زند يا خيالى كند ، تا به كارهاى ديگر چه رسد ، و اللّه كه او آن ممكن را واجب الوجود و شريك خدا دانسته ؛ زيرا كه معنى بدون اذن و مشيّت خدا اين است كه خدا العياذ باللّه عاجز باشد از منع اگر چه به كشتن و معدوم كردن او باشد . پس او مخلوق خدا نخواهد بود . پس تفويضى و قدرى از مجوس بدترند زيرا كه مجوس به دو خدا قائل شده ، يزدان و اهرمن ، و اينها خذلهم اللّه به عدد لا يتناهى خواهند خدا داشت بلكه هر يك خود را خدا دانسته و مستقلّ در كارها پنداشته ، تعالى اللّه عن ذلك علوّا كبيرا  وَ ما قَدَرُوا اللَّهَ حَقَّ قَدْرِهِ  . 27 با آن كه بطلان تفويض را نيز در مسئلهء توكّل و غير آن شرح و\r\n\r\n","description":"","footnote":"","page_name":" 77 ","page_number":75},
  {"content":"\r\n\r\nبسط داده‌ايم فراجع .\r\nو امّا شبهات ديگر مثل آنكه چرا خدا همهء موجودات را انسان و ملك نكرده و چرا انسان را معصوم نيافريده و چرا بايد كافر مخلّد در عذاب باشد و چرا شيطان را آفريده و چرا كافر را در طفوليّت نميراند و هكذا ، جواب مطابق واقع و دندان‌شكن همهء اينها اين است كه خدا بالبديهه و به اجماع همه پيغمبران و ائمّه ( ع ) ، عادل و حكيم است و اين شبهات در مقابل بديهى است . چنانچه خدا خود جواب شبهات شيطان رجيم را به همين طور داد . با آنكه هر كه در فن حكمت مهارتى دارد مىداند كه همهء اينها جواب حلّى روشن و آشكار دارد و اين مقام جاى ذكر آنها نيست . و هو الموفق و المعين .\r\nوا عجباه علم مسائل عمليّه و تهذيب اخلاق و عمل به آنها كه واجب عينى و مأمور به در جميع شرايع است و تأكيد و مبالغهء در آنها در آيات و احاديث از حدّ و حصر بيرون است متروك و مهجور و مشمئز طبايع شده و اين گونه شكوك و شبهات كه تكليف به آنها نكرده‌اند بلكه نهى از تفكّر و تكلّم در آنها نمودند و امر به سكوت و اعراض كردند 28 نقل مجالس و زينت محافل عوام كالانعام شده ، و چون از ايشان سؤال از مسائل ضروريّه شود كسى را مانند كه لال و كور مادر زاد باشد و باز هر جا كه ذكر مسائل بينند فرار كنند و هر جا كه ذكر اين گونه شبهات شود جمع آيند . نستجير باللّه .  إِنَّما أَشْكُوا بَثِّي وَ حُزْنِي إِلَى اللَّهِ  . 29\r\n\r\nفصل سوّم در بيان عقلى بودن حسن و قبح أشياء .\r\nو چون بسيارى از مطالب اصول دين و مسائل فروع دين توقّف به اين قاعده دارد پس به يارى امام عصر عجّل اللّه فرجه در وى بايد پا فشاريم و قدرى همّت گماريم و در چند مطلب بيان نمائيم .\r\nاوّل در بيان معنى . بدان كه مراد ما اماميّه ، زادهم اللّه ، از عقلى بودن حسن و قبح اين است كه اشيائى فى حدّ ذاته حسنى و رجحانى و مزيّتى و نفعى دارند كه خدا آنها را حلال و مباح و واجب كرد و اشيائى فى حدّ ذاته قبحى و بدى و فسادى و ضررى دارند كه خدا آنها را حرام و مبغوض نمود كه آن حسن باعث بر امر و حلّيّت ، و اين قبح باعث بر نهى و حرمت شد كه اين حسن و قبح را ، امر و نهى و حكم شرع نيامده ، داشتند . و\r\n\r\n","description":"","footnote":"","page_name":" 78 ","page_number":76},
  {"content":"\r\n\r\nمخالفين ما ، دشمنان خاندان نبوّت ، مىگويند نداشتند و همه در نداشتن مثل هم بودند و اگر آنچه را خدا حلال و واجب و محبوب كرده حرام مىنمود و آنچه را حرام و مبغوض نموده حلال و محبوب و مقرّب مىنمود هم درست بود و عيبى نداشت ، پس اگر پيغمبران ( ع ) را العياذ باللّه همه را معذّب سازد و كفّار همه را به بهشت برد ، و آنها را دشمن و كفّار را دوست خود گيرد ، هيچ عيب ندارد . و ايشان را بر اين مطلب وانداشت مگر آن كه چون ديدند كه علوم و كمالات ائمّه ما عليهم السّلام و كورى و نادانى و گمراهى و افعال قبيحه و اعمال شنيعهء خلفاء جور ايشان نه به حدّى است كه بتوان انكار كرد و حاشا نمود لهذا اين خلاف بديهى را اختراع نمودند تا كسى بر ايشان از راه حسن و قبح حجّت تمام نكند و از راه عقل ملزم نشوند . خداوند ان شاء اللّه ايشان را گرفتار شمشير قائم ( ع ) نمايد .\r\nدويم در بيان شمّه‌اى از آنچه توقّف بر اين قاعده دارد و لازمه او است اگر چه بعضى مكفى از بعض است . يكى محاليّت ترجيح مرجوح بر راجح و ترجيح بلا مرجّح .\r\nيكى محاليّت صدور فعل بىغرض و غايت از هر فاعلى كه فعلش با اراده باشد اگر چه پشه و مگس و عنكبوت باشد . يكى محاليّت صدور قبيح است از خدا و معصوم اگر چه در عقلاء نيز اين دليل با حصول شرايط جارى است . يكى محاليّت مدح و ثواب عاصى و ذمّ و عقاب مطيع . يكى محاليّت مدح و ذمّ و ثواب و عقاب با مجبور ساختن بندگان بر طاعت و معصيت . يكى محاليّت تكليف ما لا يطاق است . يكى محال بودن كذب و خلف وعده است بر خدا و معصوم . يكى واجب بودن ضدّ اين همه كه گفتيم محال است . يكى واجب بودن لطف است بر خدا و معصوم و بر هر كه آمر و ناهى باشد . يكى واجب بودن زيادتى هر پيغمبر و امام و پيشوا است در كمالات نسبت به امّت و متبوع ، و محال بودن عكس و هكذا . و توقّف اين مطالب بر اين قاعدهء شريفه ان شاء اللّه ظاهر خواهد شد .\r\nسوّم در اقامه دليل و برهان .\r\nبدان كه چون معاندين ، سالبهء كلّيّه ادّعا نمودند پس در ردّ ايشان اثبات موجبهء جزئيّه كه نقيض سلب كلّى است كافى است . با آنكه ما ان شاء اللّه به يارى امام عصر حضرت قائم عجّل اللّه فرجه موجبه كلّيّه را خواهيم اثبات نمود و دليل ما چند وجه است .\r\nاوّل اجماع چهارده معصوم ( ع ) و ضرورت مذهب اماميّه بلكه اجماع خدا و همهء ائمّه و\r\n\r\n","description":"","footnote":"","page_name":" 79 ","page_number":77},
  {"content":"\r\n\r\nپيغمبران و جميع عقلاء بلكه اطفال و حيوانات هم ، چنانچه ان شاء اللّه در ضمن آيات و احاديث و امثله معلوم خواهد شد . دويم احاديث متواتره فوق التواتر و آيات كثيره .\r\nامّا احاديث اهل بيت كه به لفظ حقّ على اللّه يا بلفظ على اللّه كذا يا به لفظ ابى اللّه يا به لفظ انّ اللّه اجلّ من ان يفعل كذا باشد كه دلالت بر وجوب بسا چيزها و محال و قبيح بودن بسا چيزها بر خدا مىكند زياده از حد و احصا است و ما تيمّنا و تبرّكا كتاب خود را به ذكر بعضى زينت مىدهيم و همه در اصول كافى است .\r\nابن وشّاء به حضرت رضا ( ع ) عرض كرد خدا جبر كرده عباد را بر معاصى ؟ فرمود خدا عادل‌تر و حكيم‌تر است از اين . 30 يعنى اين ظلم و سفاهت است تعالى اللّه و سفيه و ظالم خدا نمىشود ، پس لازمهء خدائى عدل و تخيير عباد است . حضرت باقر ( ع ) و صادق ( ع ) فرمودند خدا رحيم‌تر است به خلق خود از اينكه جبر نمايد خلق را بر معاصى پس عذاب كند ايشان را . 31 يعنى اين خلاف رأفت و رحمت است . و ايضا صادق ( ع ) فرمود خدا عادل‌تر است از اينكه جبر كند بر معاصى پس عذاب نمايد . 32 و ايضا فرمود خدا كريم‌تر و گرامىتر است از اينكه تكليف به ما لا يطاق نمايد . 33 يعنى اين از ذلّت و ضعف خيزد و ضعيف و ذليل خدا نيست . و فرمود ( ع ) اگر مردم مجبور بودند هرآينه معذور بودند . 34 يعنى ايشان حجّت بر خدا تمام كنند كه تو ما را به جبر به معصيت واداشتى و از اطاعت بازداشتى و خدا را بر ايشان حجّتى نباشد پس خداى ملزم و مغلوب ، خدا نخواهد بود پس اين محال است . و قريب به اين است حديثى كه در فقه مسلّم است : ما غلب اللّه فهو اولى بالعذر 35 يعنى مردم اگر كسى را از كار و شغلى بازدارند از او بازخواست نخواهند نمود زيرا كه عقلا قبيح است از كردهء خود ديگرى را عتاب كنند ، پس خدا كه عادل‌تر و حكيم‌تر است اولى است به قبول كردن و عتاب نكردن مغلوب و معذور خود . و فرمود على اللّه البيان 36 يعنى واجب است بر خدا بيان . و فرمود در باب اثبات نبوّت ، چون ثابت كرديم كه ما را خدائى است حكيم ، ثابت شد كه او را سفرائى است كه مردم را بر مصالح و منافع هدايت كنند . 37 يعنى لازمهء حكمت اين است ، اگر نمىكرد سفه و عبث كار بود و اين محال است بر خدا ، تعالى اللّه عن ذلك علوّا كبيرا . و فرمود اگر مردم منحصر به دو مرد شوند هرآينه يكى از ايشان امام است . 38 و فرمود آخر كسى كه بميرد امام است تا كسى بر خدا بحث نكند كه او را بىحجّت گذاشت . 39 و باقر ( ع ) فرمود هر كه دوست دارد على را و تبرّى نمايد از دشمنان او و تسليم نمايد فضل او و اوصياء او را ، حق است بر\r\n\r\n","description":"","footnote":"","page_name":" 80 ","page_number":78},
  {"content":"\r\n\r\nمن ، يعنى واجب است بر من ، كه ايشان را داخل در شفاعت خود نمايم و حقّ است بر خدا ، يعنى واجب است بر او ، كه قبول كند شفاعت مرا : 40 هشام ( قدّس سره ) مىگويد پانصد مسأله از علم كلام از صادق ( ع ) پرسيدم و جواب شافى شنيدم . عرض كردم كه مىدانم شما در علم حلال و حرام از همه داناتريد و اين علم كلام است . فرمود اى هشام آيا مىشود كه خدا حجّت تمام كند بر خلق خود به حجّتى و امامى كه نبوده باشد در نزد او هر چه محتاجند به او ؟ 41 يعنى اين محال است . و باقر ( ع ) در حديث توبه ، به محمّد بن مسلم ( قدّس سره ) فرمود آيا گمان مىكنى كه بندهء مؤمن از گناه پشيمان شود و استغفار كند و توبه نمايد پس از آن قبول نكند خدا توبهء او را ؟ 42 يعنى اين محال است و قبول توبه بر خدا واجب است . و احاديث زياده از حد و احصاء است .\r\nو هر چه از آيات كتاب خود را زينت دهيم بهتر است زيرا كه در او شك و شبهه‌اى نيست و مسلّمى شيعه و سنّى است و دشمنان اهل بيت نيز او را قبول دارند . و آيات نيز بسيار است و به ذكر و تلاوت بعضى در اينجا تبرّك مىجوئيم . منها آيات بسيارى است كه خدا امر مىكند به عدل و احسان و نهى مىكند از فحشاء و منكر ، و شيطان امر مىكند به سوء و فحشاء و خدا امر نمىكند به فحشاء . از آن جمله در نحل است  إِنَّ اللَّهَ يَأْمُرُ بِالْعَدْلِ وَ الْإِحْسانِ وَ إِيتاءِ ذِي الْقُرْبى وَ يَنْهى عَنِ الْفَحْشاءِ وَ الْمُنْكَرِ وَ الْبَغْيِ يَعِظُكُمْ لَعَلَّكُمْ تَذَكَّرُونَ  . 43 و در اعراف است كه در وصف خاتم ( ص ) مىفرمايد  يَأْمُرُهُمْ بِالْمَعْرُوفِ وَ يَنْهاهُمْ عَنِ الْمُنْكَرِ وَ يُحِلُّ لَهُمُ الطَّيِّباتِ وَ يُحَرِّمُ عَلَيْهِمُ الْخَبائِثَ  . 44 و در همين سوره مىفرمايد  قُلْ إِنَّما حَرَّمَ رَبِّيَ الْفَواحِشَ ما ظَهَرَ مِنْها وَ ما بَطَنَ وَ الْإِثْمَ وَ الْبَغْيَ بِغَيْرِ الْحَقِّ  45 الآية . و اين مضمون نيز بسيار است و هم در او است  قُلْ إِنَّ اللَّهَ لا يَأْمُرُ بِالْفَحْشاءِ  الى قوله  قُلْ أَمَرَ رَبِّي بِالْقِسْطِ  46 . پس بديهى شد كه اشياء فى حدّ ذاته ، قطع نظر از امر و نهى و احكامى كه شارع نموده ، بعضى مصداق طيّبات و قسط و عدل و احسان و معروف يعنى نيكو مىباشند و بعضى مصداق خبائث و فواحش و اثم و بغى و منكر يعنى بد مىباشند .\r\nو در بقره فرمود  يَسْئَلُونَكَ عَنِ الْخَمْرِ وَ الْمَيْسِرِ قُلْ فِيهِما إِثْمٌ كَبِيرٌ وَ مَنافِعُ لِلنَّاسِ وَ إِثْمُهُما أَكْبَرُ مِنْ نَفْعِهِما  47 يعنى مىپرسند از تو شراب و قمار را ، بگو در ايشان است و لازمهء ذات ايشان است گناه بزرگ ، يعنى مفسده و بعد از خدا ، و منفعت چندى از براى مردمان ؛ و مفسده و گناه ايشان بزرگتر و بيشتر است از منفعت ايشان ، يعنى مفسده\r\n\r\n","description":"","footnote":"","page_name":" 81 ","page_number":79},
  {"content":"\r\n\r\nاخروى و دنيوى و منفعت دنيوى لازمهء ذات و وجود ايشان است و چون مقايسه شود مفسدهء ايشان بيشتر است و چون بيشتر بود لهذا ايشان را حرام كرديم . فافهم . قسم به آن كه قرآن مجيد را فرستاده كه اگر چشم بينا و گوش شنوا باشد همين آيه و اين دو كلمه در مطلب كافى است و الحمد للّه .\r\nو منها آيات به لفظ حسنه و سيّئه است و اين آيات بسيار است مثل  ادْفَعْ بِالَّتِي هِيَ أَحْسَنُ السَّيِّئَةَ  48 كه در سورهء   قَدْ أَفْلَحَ الْمُؤْمِنُونَ   و موارد ديگر است . و مثل  وَ لا تَسْتَوِي الْحَسَنَةُ وَ لَا السَّيِّئَةُ ادْفَعْ بِالَّتِي هِيَ أَحْسَنُ فَإِذَا الَّذِي بَيْنَكَ وَ بَيْنَهُ عَداوَةٌ كَأَنَّهُ وَلِيٌّ حَمِيمٌ  . 49 ببين چگونه خدا فائده و غايت اين مأمور به را بيان فرمود كه لازمهء ذات او است به شهادت حس و تجربه .  وَ جادِلْهُمْ بِالَّتِي هِيَ أَحْسَنُ  50 كه در نحل است .  وَ لا تُجادِلُوا أَهْلَ الْكِتابِ إِلَّا بِالَّتِي هِيَ أَحْسَنُ  51 كه در عنكبوت است .  وَ صَدَّقَ بِالْحُسْنى ،   وَ كَذَّبَ بِالْحُسْنى  52 كه در سورهء ليل است .  رَبَّنا آتِنا فِي الدُّنْيا حَسَنَةً وَ فِي الْآخِرَةِ حَسَنَةً  53 كه در بقره است .  إِنَّ الْحَسَناتِ يُذْهِبْنَ السَّيِّئاتِ  54 كه در هود است يعنى به درستى كه حسنات ضدّ سيّئاتند ، زايل و بر طرف مىكنند سيّئات را . ببين چگونه تضادّ و تدافع را لازمهء ذات ايشان قرار داد مثل آنكه بگوئى صابون زايل و بر طرف مىكند چرك را . و لفظ حسنه و سيّئه در آيات بسيار بسيار است . غرض اين است كه مستعمل فيه اين لفظ ، خود اشياء است قطع نظر از امر و نهىاى كه كرده مثل لفظ خبيث و طيّب و نحو آن كه گذشت .\r\nو از جمله آنها است  الْخَبِيثاتُ لِلْخَبِيثِينَ وَ الْخَبِيثُونَ لِلْخَبِيثاتِ وَ الطَّيِّباتُ لِلطَّيِّبِينَ وَ الطَّيِّبُونَ لِلطَّيِّباتِ  55 كه در سورهء نور است . و خود آيات ديگر بر اين مطلب شاهد است مثل  وَ بَلَوْناهُمْ بِالْحَسَناتِ وَ السَّيِّئاتِ  56 و مثل  ثُمَّ بَدَّلْنا مَكانَ السَّيِّئَةِ الْحَسَنَةَ  57 الآية و هر دو در اعراف است . فافهم . و يكى آيهء  إِنَّ الصَّلاةَ تَنْهى عَنِ الْفَحْشاءِ وَ الْمُنْكَرِ  58 كه در عنكبوت است ، يعنى لازمه ذات او اين است . مثلا اگر كسى بگويد برو فلان مكان كه رفتن خوب است و اين رفتن فائده دارد ، يا مرو كه بد است و اين ضرر دارد ، شكى نيست و هر طفلى داند كه مراد اين است كه خود رفتن من حيث هو اين حسن و قبح و نفع و ضرر را دارد نه به جهت آن كه من امر و نهى كردم . و سرّ مطلب اين است كه در اطلاق و استعمال ، عوارض معنى ملحوظ نيست سيّما آنكه عوارض خارجى باشد مثل مأمور به و منهى عنه بودن . فكر كن ، بفهم . و از آيات سابقه است  خَلَطُوا عَمَلًا صالِحاً وَ آخَرَ سَيِّئاً  59 كه در توبه است .\r\nو منها آيات استفهام تقريرى و انكارى است . بدان كه مراد از اين استفهام در\r\n\r\n","description":"","footnote":"","page_name":" 82 ","page_number":80},
  {"content":"\r\n\r\nاصطلاح اهل لغت و نحو و بيان و عرف آن است كه در معنى استفهام استعمال نمىشود يعنى غرض متكلّم استفهام نيست بلكه مقصود او آن است كه مخاطب تصديق او نمايد و چاره‌اى از اقرار و موافقت نداشته باشد ؛ لهذا استعمال نشود مگر در بديهيّات ، مثل آن كه گوئى آيا نور بهتر از ظلمت نيست ؟ خواهد گفت كه هست . آيا ظلمت بهتر از نور است ؟\r\nخواهد گفت كه نيست . و هكذا .\r\nو آيات بسيار است مثل  قُلْ هَلْ مِنْ شُرَكائِكُمْ مَنْ يَهْدِي إِلَى الْحَقِّ قُلِ اللَّهُ يَهْدِي لِلْحَقِّ أَ فَمَنْ يَهْدِي إِلَى الْحَقِّ أَحَقُّ أَنْ يُتَّبَعَ أَمَّنْ لا يَهِدِّي إِلَّا أَنْ يُهْدى فَما لَكُمْ كَيْفَ تَحْكُمُونَ  60 كه در سورهء يونس است . يعنى بگو اى پيغمبر به كفار و مشركان آيا هست از شركاء شما كسى كه هدايت كند به سوى حق ؟ اين يك استفهام انكارى . يعنى چاره ندارند به جز آن كه خواهند گفت كه نيست . آنگاه بگو خدا هدايت مىكند به سوى حق .\r\nيعنى مثل شركاء شما نيست . بعد فرمود  أَ فَمَنْ يَهْدِي  ، اين استفهام تقريرى ديگر . يعنى پس از آن كه بديهى است و ثابت شد كه شركاء شما را شعورى نيست تا هدايت كند و خدا هدايت مىكند به سوى حق ، بگوئيد ببينم آيا آن كسى كه هدايت مىكند به سوى حق سزاوارتر است به اين كه متابعت او نمايند يا آن كه خود هدايت نيافته مگر آن كه ديگرى او را هدايت نمايد ؟ يعنى ايضا چاره‌اى ندارند مگر آن كه خواهند گفت كه هدايت‌كننده سزاوارتر است به متابعت . بعد فرمود  فَما لَكُمْ كَيْفَ تَحْكُمُونَ  يعنى پس از اين اقرار و تصديق كه چاره‌اى از او ندارند بگو پس چه شده است شما را كه متابعت ايشان مىكنيد ؟ چگونه حكم مىكنيد ؟\r\nاى عزيز تعجّب نمىكنى از اين آيهء وافى هدايت و از طرز اسلوب و بيان او و ملزم نمودن خصم و نتيجه گرفتن و اثبات نمودن مطلب ؟ پس بديهى شد كه سزاوارتر بودن هادى به متابعت بديهى است و قابل انكار احدى نيست و هم ثابت و بديهى شد كه قطع نظر از امر و نهى ، حق و باطلى هست ، زيرا كه فرمود خدا هدايت مىكند به سوى حق . و بديهى است كه هدايت خدا همين امر و نهى و احكام شرع است . تو را به خدا بيا انصاف بده كه بعد از اين آيه ديگر شكى و عذرى خواهد ماند ؟ نه و اللّه .\r\nو مثل او است آيهء  هَلْ يَسْتَوِي الَّذِينَ يَعْلَمُونَ وَ الَّذِينَ لا يَعْلَمُونَ  61 كه در زمر است و مثل او است آيهء  اللَّهُ أَعْلَمُ حَيْثُ يَجْعَلُ رِسالَتَهُ  62 كه در انعام است . يعنى خدا بهتر مىداند كه كجا قرار مىدهد رسالت خود و پيغمبرى را . و اين در عرف متداول است مثل آن كه\r\n\r\n","description":"","footnote":"","page_name":" 83 ","page_number":81},
  {"content":"\r\n\r\nگويند من خود بهتر مىدانم كه كى را نايب يا وصىّ يا ايلچى قرار دهم و بهتر مىدانم كه چگونه معامله كنم . يعنى صلاح و مصلحت را مىدانم . آيا صريح نيست در مصلحت و مفسدهء ذاتى ؟ فافهم . و مثل  لَيْسَ عَلَى الضُّعَفاءِ  الى قوله  إِذا نَصَحُوا لِلَّهِ وَ رَسُولِهِ ما عَلَى الْمُحْسِنِينَ مِنْ سَبِيلٍ  63 كه در توبه است . يعنى نيست بر اين سه طايفه بحثى و حرجى در وقتى كه نصيحت كنند از براى خدا ، نيست بر نيكو كنندگان حرفى و سخنى و بحثى و راهى . يعنى هيچ‌كس را نمىرسد و احدى نمىتواند بر نيكوكار و احسان‌كننده ايرادى نمايد ، كه حسن احسان قابل انكار نيست . و مراد از سبيل نفى عتاب و عقاب و نهى و عذاب است . پس قطع نظر از نهى و حكم شرع ، احسان و محسنى هست . فافهم . و بهتر است در دلالت از اين آيه ، آيهء شريفهء  هَلْ جَزاءُ الْإِحْسانِ إِلَّا الْإِحْسانُ  64 كه به استفهام انكارى اداء نمود . يعنى بديهى است كه جزاى احسان جز احسان نيست . و آيه در سورهء الرّحمن است . و مثل  قُلْ هَلْ يَسْتَوِي الْأَعْمى وَ الْبَصِيرُ أَمْ هَلْ تَسْتَوِي الظُّلُماتُ وَ النُّورُ  65 كه در سورهء رعد است . و مراد عمى و بصر و ظلمت و نور باطنى است . و مثل  أَمْ نَجْعَلُ الَّذِينَ آمَنُوا وَ عَمِلُوا الصَّالِحاتِ كَالْمُفْسِدِينَ فِي الْأَرْضِ أَمْ نَجْعَلُ الْمُتَّقِينَ كَالْفُجَّارِ  ، 66 يعنى اين محال است پس نخواهيم نمود ، كه در سورهء ص است . و مثل  أَمْ حَسِبَ الَّذِينَ اجْتَرَحُوا السَّيِّئاتِ أَنْ نَجْعَلَهُمْ كَالَّذِينَ آمَنُوا وَ عَمِلُوا الصَّالِحاتِ سَواءً مَحْياهُمْ وَ مَماتُهُمْ ساءَ ما يَحْكُمُونَ  67 يعنى اين محال است و نخواهيم نمود .  ساءَ ما يَحْكُمُونَ  يعنى بد است اين حكم ايشان . و ظاهر است و بديهى است و شكى نيست كه اين لفظ بد است اخبار است به واقع و تصديق است به بدى شيء در واقع ، نه آن كه به اين لفظ من كه گفتم بد است بد شده ، مثل آن كه تو بگوئى بوى گل و ريحان خوب است و بوى فلان و فلان بد است و هكذا . و از آيات استفهام به همين اكتفا مىكنيم .\r\nو منها آيات بسيارى است كه كلمهء ساء و بئس و نعم دارد مثل  إِنْ تُبْدُوا الصَّدَقاتِ فَنِعِمَّا هِيَ  . 68 و اين آيات زياده از حد و احصاء است ، رجوع كن تا ببينى .\r\nو منها آيات بيشمارى است كه به لفظ خير و شر ادا شده مثل  كُتِبَ عَلَيْكُمُ الْقِتالُ وَ هُوَ كُرْهٌ لَكُمْ وَ عَسى أَنْ تَكْرَهُوا شَيْئاً وَ هُوَ خَيْرٌ لَكُمْ وَ عَسى أَنْ تُحِبُّوا شَيْئاً وَ هُوَ شَرٌّ لَكُمْ وَ اللَّهُ يَعْلَمُ وَ أَنْتُمْ لا تَعْلَمُونَ  69 كه در سورهء بقره است ، و مثل  فَإِنْ كَرِهْتُمُوهُنَّ فَعَسى أَنْ تَكْرَهُوا شَيْئاً وَ يَجْعَلَ اللَّهُ فِيهِ خَيْراً كَثِيراً  70 كه در سورهء نساء است . و مثل  وَ ما تَفْعَلُوا مِنْ خَيْرٍ  71 كه مكرّر است . و مثل  وَ الصُّلْحُ خَيْرٌ  72 كه در نساء است . و دلالت اين آيات بر مطلب\r\n\r\n","description":"","footnote":"","page_name":" 84 ","page_number":82},
  {"content":"\r\n\r\nظاهر است و اشاره نيز به وجه آن نموديم .\r\nو منها آيات حبّ و بغض و رضا و كراهت است كه بىشمار است . مثل  إِنَّ اللَّهَ يُحِبُّ التَّوَّابِينَ وَ يُحِبُّ الْمُتَطَهِّرِينَ  73 ( بقره ) .  إِنَّ اللَّهَ يُحِبُّ الَّذِينَ يُقاتِلُونَ فِي سَبِيلِهِ صَفًّا  74 سورهء صفّ .  وَ لا يَرْضى لِعِبادِهِ الْكُفْرَ وَ إِنْ تَشْكُرُوا يَرْضَهُ لَكُمْ  75 ( زمر ) . و لفظ يحبّ و لا يحبّ و لا يرضى و كره مثل  كَرِهَ اللَّهُ انْبِعاثَهُمْ  76 در فرمان خدا بسيار است ، ملاحظه كن .\r\nپس بديهى شد كه هست اشيائى كه فى حد ذاته محبوب و مرضى و مكره و مبغوض خدا هستند و معقول نيست كه كسى بگويد خدا دو شيء متساوى من جميع الجهات را بىسبب و جهت بلكه به عبث و لغو ، العياذ باللّه ، گفت اين را دوست دارم و محبوب من است و اين را بد دارم و مكروه من است .\r\nو منها آياتى است كه دلالت مىكند به اين كه بر خدا نيز بسا چيزها واجب است و به اين كه اگر بعضى از كارها نمىكرد بر او نيز بحث و ايراد وارد مىآمد و لازم مىشد .\r\nمثل  رُسُلًا مُبَشِّرِينَ وَ مُنْذِرِينَ لِئَلَّا يَكُونَ لِلنَّاسِ عَلَى اللَّهِ حُجَّةٌ بَعْدَ الرُّسُلِ وَ كانَ اللَّهُ عَزِيزاً حَكِيماً  77 در سورهء نساء . يعنى خدا قادر است و حكيم ، يعنى حكيم نمىكند كارى كه بر او بحث وارد آيد و معنى حكيم همين است . و لفظ عزيز را فرمود به جهت آن كه حكيم عاجز ، مورد بحث خواهد بود زيرا كه به جهت عجز بر وفق حكمتى كه مىداند نمىتواند درست كرد . فافهم . و در طه فرمود  وَ لَوْ أَنَّا أَهْلَكْناهُمْ بِعَذابٍ مِنْ قَبْلِهِ لَقالُوا رَبَّنا لَوْ لا أَرْسَلْتَ إِلَيْنا رَسُولًا فَنَتَّبِعَ آياتِكَ مِنْ قَبْلِ أَنْ نَذِلَّ وَ نَخْزى  . 78 يعنى اين بحث را مىكردند و اين بحث جواب نداشت . و در ليل فرمود  إِنَّ عَلَيْنا لَلْهُدى  79 يعنى به درستى كه واجب است بر ما هدايت و راهنمائى .\r\nو منها آياتى است كه دلالت بر تربيت و خير خواهى خدا مىكند نسبت به بندگان . مثل  وَ إِنْ مِنْ شَيْءٍ إِلَّا عِنْدَنا خَزائِنُهُ وَ ما نُنَزِّلُهُ إِلَّا بِقَدَرٍ مَعْلُومٍ  . 80 يعنى مگر به اندازه‌اى كه معلوم است مصلحت بودن او ، به قرينهء آيات . و اين آيه در حجر است .  وَ لَوْ بَسَطَ اللَّهُ الرِّزْقَ لِعِبادِهِ لَبَغَوْا فِي الْأَرْضِ وَ لكِنْ يُنَزِّلُ بِقَدَرٍ ما يَشاءُ إِنَّهُ بِعِبادِهِ خَبِيرٌ بَصِيرٌ  81 سورهء شورى .   إِنَّ الْإِنْسانَ لَيَطْغى أَنْ رَآهُ اسْتَغْنى   82 سورهء علق .  وَ لَوْ لا أَنْ يَكُونَ النَّاسُ أُمَّةً واحِدَةً لَجَعَلْنا لِمَنْ يَكْفُرُ بِالرَّحْمنِ لِبُيُوتِهِمْ سُقُفاً مِنْ فِضَّةٍ  الى قوله  وَ زُخْرُفاً وَ إِنْ كُلُّ ذلِكَ لَمَّا مَتاعُ الْحَياةِ الدُّنْيا  . 83 مراد اين است كه اگر مردم همه كافر نمىشدند هرآينه هر كه كافر بود ، هر قدر از طلا و نقره و اوضاع دنيا كه در نظرها جلوه دارد ، همه را به كافر مىداديم به\r\n\r\n","description":"","footnote":"","page_name":" 85 ","page_number":83},
  {"content":"\r\n\r\nجهت بىقدرى و بىاعتبارى دنيا و لكن اگر چنين كنيم ضرر به ديگران داشت و مصلحت ايشان نبود و ايشان نيز كافر مىشدند تا اوضاع دنيا براى ايشان نيز فراهم آيد . اى چه عجيب دلالتى دارد بر مصلحت و مفسدهء ذاتيّه و بر بىاعتبارى دنيا . خدايا به حقّ همين قرآن و به حقّ آن كه به سوى او فرستادى ، كه محبّت دنيا را كه ( رأس كلّ خطيئة ) 84 است از دل ما بيرون كن .\r\nو منها آياتى است كه به لفظ اصلاح و افساد ادا شده مثل  قُلْ إِصْلاحٌ لَهُمْ خَيْرٌ وَ إِنْ تُخالِطُوهُمْ فَإِخْوانُكُمْ وَ اللَّهُ يَعْلَمُ الْمُفْسِدَ مِنَ الْمُصْلِحِ  85 ( بقره ) .  وَ اللَّهُ لا يُحِبُّ الْفَسادَ  86 ( بقره ) .  إِنَّا لا نُضِيعُ أَجْرَ الْمُصْلِحِينَ  87 ( اعراف ) . يعنى او مستحق اجر است . و اين آيات نيز بسيار است و دلالتشان هم ظاهر است . و از آيات مطلب به جهت اختصار به همين اكتفاء مىكنيم . به حمد اللّه تو را قاعده به دست دادم كه از قرآن هر قدر بخواهى توانى بر اين مطلب دليل آورد .\r\nو از جملهء ادلّه ذكر امثله چندى است كه طفل غير مميّز و حيوانات عجم از آن ابا دارند تا به ديگران چه رسد .\r\nيكى آن كه گويند شكر و ثنا واجب نيست عقلا و كفران نعمت و اسائه در مقابل احسان عيب ندارد . گوئيم چرا حيوانات از گربه و سگ و گوسفند و گاو و خر و هكذا اظهار محبّت و خدمت و ميل و كوچكى مىكنند نسبت به صاحب و هر كه به ايشان احسان كرده ؟ و چرا اسب و سگ دفع دشمن مىكنند و جان خود را فدا مىكنند ؟ و كذا طفل شيرخوار ، چون به او تندى كنى بگريد و فى الفور اظهار بشاشت كنى بخندد ؟ آيا نديده‌اى كه شير درنده و فيل مست و خرس به واسطه احسان ، از گربه ذليل‌تر و مطيع‌تر شوند ؟ و اگر به طفل غير مميّز بگوئى پدر يا مادر تو بد است ببين چه مىكنند و چه مىگويند .\r\nيكى آن كه گويند خلف وعده عيب ندارد . گوئيم چرا به حيوان دو مرتبه يا سه مرتبه جو يا علف نشان دهى و او را بگيرى و ندهى ، بار ديگر نيايد ، پشت كنان لگد اندازد ؟ و همچنين به طفل اگر چند مرتبه پستان نشان دهى يا جوز يا چيز ديگر ؟\r\nيكى آن كه گويند دروغ مثل راست گفتن است عقلا . گوئيم چرا دامان خالى به حيوان نشان دهى ديگر تو را در پيش او اعتبارى نماند ؟ و همچنين اگر به طفل چند مرتبه مادر پستان خالى دهد و يا پدر مثلا به طفل غير مميّز چند مرتبه دروغ گويد ؟\r\n\r\n","description":"","footnote":"","page_name":" 86 ","page_number":84},
  {"content":"\r\n\r\nيكى آن كه گويند ظلم با عدل و احسان فى حد ذاته مثل همند . گوئيم اگر به عبث حيوان را اذيّت كنى ، چون سگ و مار و گاو و فيل و خرس و خر و هكذا ، دشمن تو شوند و در مقام هلاكت تو برآيند . و تجربه كن كه چون گربه را بزنى يا منع از طعامش نمائى در صدد اذيّت برآيد ، تا خلوت كرد به فرش و لباس بول نمايد . و اگر احسان كنى آن كنند كه شنيدى . و دست به پشت گربه بمال ببين چه ناز و مهربانى اظهار مىكند . و اگر كسى كورى را ، بلكه حيوانى را به چاه اندازد ببين اطفال غير مميّز به او چه مىگويند و اگر او را سگى باشد هرآينه دافع را به درد چنانچه حكايتها در اين باب نوشته‌اند . و اگر طفلى را يك سيلى زند مىگويد چرا مىزنى ؟ چه كرده‌ام ؟ تا چه رسد به آنچه مىگويند كه اگر خدا مطيعان را ، العياذ باللّه ، به جهنّم برد و عاصيان و كفّار را به بهشت ، باز عيب ندارد مثل صورت عكس است . شكر خدا را كه سگ و گربه طعن بر ايشان مىزنند و خر و گاو از گفتهء ايشان ننگ دارند .\r\nو از جمله ادلّه ، حكم عقل است بالبداهه به طور ايجاب كلّى . پس گوئيم محال است بالبديهه كه ذى روحى ، اگر چه پشه و مگس باشد ، و صاحب اراده و مختارى ، اگر چه مورچه و عنكبوت باشد ، تا به انسان و معصوم و خدا چه رسد ، كه از او فعلى يا تركى صادر شود و حال آن كه از براى او غرضى و غايتى و فائده‌اى تصوّر نكرده باشد . آيا اجماعى شيعه و سنّى و جميع اهل ملل و مذاهب نيست كه فرق ما بين موجب و مختار همين است كه فعل موجب را در نظر فاعل غايتى نيست و علّت غائيه ندارد زيرا كه او را شعورى نيست ، و فعل مختار دارد . و ايضا آيا اجماعى همه ايشان نيست كه علّت غائيّه يعنى تصوّر فائده كه قبل از فعل ضرور است ، علّت فاعليّهء فاعل مختار است ؟ يعنى فاعل بودن مختار ، امرى است حادث ، و هر حادث و ممكنى را بالبديهه ضرور است علّتى ، و علّت فاعل بودن هر فاعل مختار همان تصوّر فائده و غايت است . و ايضا معنى قادر و مختار به اتّفاق همه اين است كه فعل و ترك نسبت به او مساوى است ، يعنى هر دو را توانا است . و شكّى و شبهه و خلافى نيست هر كدام از فعل و ترك كه از مختار صادر شود مسبوق به اراده است و اگر نباشد موجب خواهد بود . پس ، از فرض نفى اراده نفى اختيار لازم آيد زيرا كه معنى موجب و مختار جز اين نقيضين نيست و البتّه اجتماع و ارتفاع نقيضين ، هر دو محال است . حال گوئيم اين اراده و عزم جزمى كه پيش از فعل و ترك و علّت فعل و ترك است اگر حادث است ، بالبديهه او را علّتى ضرور است و به اجماع و\r\n\r\n","description":"","footnote":"","page_name":" 87 ","page_number":85},
  {"content":"\r\n\r\nضرورت ، علّت او جز علّت غائيّه و تصوّر فائده نيست . و اين برهان قطعى در جميع ممكنات حتّى حيوانات جارى است .\r\nو امّا ارادهء حقّ تعالى ، اوّل بدان كه حكماء را ( قدّس سرهم ) مذهب آن است كه اراده عين ذات است زيرا كه مراد از او علم به اصلح است و علم عين ذات است پس بالبديهه قديم است . و احاديث بسيارى دارد كه اراده و مشيّت ، حادث و مخلوق خدا است و اين كه ارادهء خدا همان فعل خدا است و اين اخبار در اصول كافى بسيار است و مذهب جمعى از فرقهء ناجيه است . و چون به چشم حقيقت بنگرى ميان ايشان خلافى نيست و هر دو حقّ است . بيانش اين است كه ما اوّل تصوّر فعل و تصوّر فائدهء او مىنمائيم و از اين تصوّر ، شوق و خواهش خيزد كه او را مشيّت و اختيار نيز گويند و چون شوق به سرحد كمال رسد نام او اراده و عزم جزم شد ، بعد فعل به ظهور آيد . پس اراده همان شوق متأكّد است نه چيز ديگر و لذا گوئى خواستم ، كردم . دلم مىخواهد ، مىكنم . و نمىگوئى خواستم و اراده نمودم ، كردم . و آنان كه اراده را غير از شوق دانند به جهت آن است كه او شوق خاصّى است نه مطلق شوق . پس در اينجا دو مذهب ، بر خلاف همديگر نيست .\r\nحال گوئيم چون به نظر دقّت بنگرى تصوّر ما سبب و باعث صدور شوق و مشيّت ما شده . پس فعل اوّل ما مشيّت است . پس به اين لحاظ نام صادر اوّل خدا نيز مشيّت است . چنانچه فرمودند ( خلق اللّه الاشياء بالمشيّة و المشيّة بنفسها ) 88 يعنى خدا هر چيزى را به واسطهء مشيّت آفريد و مشيّت را بىواسطه آفريد . و فرمودند مائيم مشيّت خدا . 89 و چنانچه علم و تصوّر ما علّت مشيّت و فعل اوّل ما شد پس علم خدا نيز كه عين ذات او است علّت فعل اوّل او و مشيّت او شد . و چون در نظر ظاهر ، مشيّت و خواهش را فعل نگويند زيرا كه علم و مشيّت و خواهش امرى است در باطن ما و به منزلهء لوازم ما مىباشد و فعل آن است كه خارج از فاعل باشد و صدق نمايد به او كه كرد و به جا آورد ، مثل نشستن و برخاستن ، پس به اين ملاحظه مشيّت و اراده و خواهش و خواستن خدا همان علم او است به صلاح و حكمت و فائده‌اى كه بر فعل مترتّب است . پس مشيّت او نيز مانند مشيّت ما خارج از او نيست و بالاتر از مشيّت ما است كه عين ذات او است . پس صادر اوّل ، فعل اوّل او است نه مشيّت او . فافهم .\r\nحال گوئيم پس از آن كه ظاهر است كه قدرت و علم خدا نسبت به جميع ممكنات ، چه آن ممكناتى كه بوجود آمده و مىآيند چه آنها كه نيامده و نخواهند آمد ،\r\n\r\n","description":"","footnote":"","page_name":" 88 ","page_number":86},
  {"content":"\r\n\r\nبرابر و على السوا است ، پس اگر پاى حكمت و مصلحت و غايت به ميان نيايد ، يا بايد همه را ايجاد كند يا هيچ يك را نكند . به جهت آن كه اين علم و قدرت يا علّت تامّه هست يا نيست و تفكيك ، معقول نيست . و زياده از اين در اينجا شرح و بسط نمىدهيم .\r\nو ايضا زياده از حد و احصاء در آيات و ادعيه و احاديث وارد شده كه خدا حكيم است . و حكيم نيست مگر آن كه آنچه كند از روى علم و حكمت و مصلحت نمايد . و ايضا فرموده  أَ فَحَسِبْتُمْ أَنَّما خَلَقْناكُمْ عَبَثاً 90  ( مؤمنون ) و فرموده  وَ ما خَلَقْنَا السَّماءَ وَ الْأَرْضَ وَ ما بَيْنَهُما لاعِبِينَ  91 ( انبياء ) و فرمود  وَ ما خَلَقْنَا السَّماواتِ وَ الْأَرْضَ وَ ما بَيْنَهُما إِلَّا بِالْحَقِّ  92 ( حجر ) و فرمود  وَ ما خَلَقْنَا السَّماءَ وَ الْأَرْضَ وَ ما بَيْنَهُما باطِلًا ذلِكَ ظَنُّ الَّذِينَ كَفَرُوا فَوَيْلٌ لِلَّذِينَ كَفَرُوا مِنَ النَّارِ  93 ( ص ) و فرمود   وَ ما خَلَقْنَا السَّماواتِ وَ الْأَرْضَ وَ ما بَيْنَهُما لاعِبِينَ ما خَلَقْناهُما إِلَّا بِالْحَقِّ وَ لكِنَ أَكْثَرَهُمْ لا يَعْلَمُونَ   94 ( دخان ) و فرمود  أَ يَحْسَبُ الْإِنْسانُ أَنْ يُتْرَكَ سُدىً  95 ( قيامت ) و هكذا ساير آيات . ببين چگونه از خود سلب نمود هر جهت نقصى را ، با آن كه عبث و لعب آن است كه فاعل تصوّر غايت كرده و همان محرّك او شده لكن آن غايت چيز پوچ و بىمعنى و ضايع است در نزد عقلاء ، مثل بازى اطفال ، و باطل آن است كه تصوّر غايت كرده و همان محرّك او شده و لكن بر فعل مترتّب نشد ، مثل آن كه پى حاجتى به روى روا نشود و رفتن تو بىثمر شود . يا آن كه اين الفاظ هر يك به هر دو معنى اطلاق مىشود چنان كه عرف مساعدت دارد پس بالضّروره در اينجا نيز تصوّر غايت هست و آنان كه اين گمان كردند ، خدا ايشان را كافر خواند . پس نمىدانم اينان كه اين را هم از فعل خدا سلب كرده‌اند نام ايشان چه خواهد نمود . و الحمد للّه على التّوفيق و الهداية .\r\n\r\nاشاره\r\nالفاظ بسيارى بر خدا اطلاق مىشود كه نتايج آنها هست و مبادى آنها نيست مثل رضا و غضب و بداء . پس اگر ما از كسى رضا باشيم آن رضا عروض و تغيّر حالتى است در ما و اين باعث شود كه او را مدح و ثنا گوئيم و احسان نمائيم ، و در خدا عروض و تغيّر نيست و لكن مدح و ثنا گويد و احسان نمايد و اين مطلب را در مسئلهء بدا بسط داده‌ايم ، رجوع كن .\r\n\r\n","description":"","footnote":"","page_name":" 89 ","page_number":87},
  {"content":"\r\n\r\n\r\nتنبيه\r\nباعث و علّت حرمت آنچه خدا حرام كرده يكى از سه چيز است بر سبيل مانعة الخلوّ . يكى ضرر دنيوى مثل خوردن خاك و سمومات ، يكى ضرر اخروى و بعد از خدا مثل شراب و قمار ، يكى دنائت و پستى شيء كه خداوند كريم از براى انسان نپسنديده و طباع را از او نفرت داده مثل آب بينى و چرك و كرم و مثل نشان دادن عورت به غير . و لفظ خبائث و نحو آن كه گذشت همه را شامل است و تمسّك بعضى به اين لفظ از براى حرمت بعضى از اشياء بىوجه است و وجه آن را در كتاب كلمات القرآن گفته‌ايم . و اين فصل هر چند طولانى و خارج از وضع رساله شد و لكن بىجا نبود زيرا كه لازم و مهمّ است و علماء ( قدّس سرهم ) نيز به جهت وضوح برهان چندان بسط نداده‌اند و پا نيفشرده‌اند .\r\nچون سخن به اينجا رسيد بيان كنيم معنى آيهء وافى هدايهء  لا يُسْئَلُ عَمَّا يَفْعَلُ وَ هُمْ يُسْئَلُونَ  96 كه در سورهء انبياء است و معاندين به او تمسّك جسته‌اند . و ظاهر معنى او آن است كه خدا سؤال كرده نمىشود از آنچه مىكند و ايشان سؤال كرده مىشوند .\r\nگوئيم به يارى قائم عجّل اللّه فرجه ، كه سؤال بر چند وجه مىشود :\r\nيكى سؤال نادان به جهت فهميدن و دانستن خود شيء . و ظاهر است كه خدا و سفراء او و هر دانا ، به اين معنى مسئول است .\r\nيكى سؤال از سبب و باعث و علّت شيء كه لا بدّ بر آن شيء مقدّم است مثل سؤال نوح ( ع )  رَبِّ إِنَّ ابْنِي مِنْ أَهْلِي وَ إِنَّ وَعْدَكَ الْحَقُّ  97 و مثل سؤال كليم اللّه ( ع ) كه خدايا به جهت چه تفضيل داده‌اى امّت پيغمبر آخر الزمان را و سبب تفضيل چيست ؟ و مثل آن كه گوئى چرا اين درخت خشك شده ؟ چرا رنگت زرد شده ؟ چرا فلان مطلب را نمىگوئى ؟ و هكذا .\r\nيكى سؤال از فائده و غايت شيء كه لا بدّ در وجود آن شيء مؤخّر است مثل آن كه گوئى چرا اين كار را مىكنى ؟ گويد به جهت فلان فائده . يا چرا اين طفل را مىزنى ؟\r\nگويد تا ادب شود . و هكذا . و اين سه قسم همه به جهت فهميدن و دانستن است و البتّه خدا و هر دانا ، به اين معنى سؤال كرده مىشوند . بلى فرق اين است كه سؤال از خود شيء به لفظ چرا نمىشود زيرا كه لفظ چرا و به جهت چه و مثل اين الفاظ ، سؤال از علّت است كه مراد گوينده فهم سبب است يا فائده و سوّم ندارد و اشتباه ميان اين دو معنى بسيار\r\n\r\n","description":"","footnote":"","page_name":" 90 ","page_number":88},
  {"content":"\r\n\r\nمىشود .\r\nو يكى سؤال به معنى استفهام تقريرى و انكارى كه ذكر شد كه غرض از او فهميدن نيست بلكه موافقت مخاطب ، مقصود است و خدا و معصوم ( ع ) به اين معنى نيز مسئول مىشوند و عيبى ندارد و سؤال حضرت نوح ( ع ) شايد در اين معنى ظاهرتر باشد . و مثل حديث معروف كه در قيامت حضرت خاتم ( ص ) بعد از خطاب خداى تعالى به او كه از ميان بدان بيرون رو ، عرض مىكند قريب به اين مضمون : آيا به من وعدهء شفاعت ندادى ؟ آيا نفرمودى كه عاصيان امّت مرا رسوا نكنى ؟ 98 سرّ اين مطلب اين است كه لازم اين استفهام افتاده است كه بعد از موافقت مخاطب ، ثانيا متكلّم به لفظ چرا سؤال نمايد و مقصود از اين چرا يا فهميدن علّت و فائده است ، خداوند عالم به اين معنى مسئول مىشود . مثل اين كه از استاد سؤال كنى كه تو فلان قاعده را نفرمودى ؟ و مقصود تو اين است كه او اقرار كند تا بعد بگوئى پس چرا در فلان مورد تخلّف كرده ، تا او تو را بفهماند و لمّش را بيان كند . و يا عتاب نمودن و بحث كردن است و به اين معنى ظاهر است كه خدا مسئول نمىشود . مثل آن كه به خادم گوئى آيا نگفتم چنين كن ، تا او اقرار كند ، بعد در مقام عتاب گوئى پس چرا نكردى ؟\r\nيكى هم سؤال است با آن كه مىداند ، به جهت اظهار كمال بندگى و خدمتگزارى مسئول . و سؤال خدا در قيامت از معصومين صلوات اللّه و سلامه عليهم اجمعين از اين قبيل است . و اين معنى نيز معنى شايعى است در ميان مردم و ظاهر است كه خدا به اين معنى سؤال نمىشود .\r\nيكى هم سؤال است با اين كه مىداند ، به جهت بحث و عتاب و عقاب و عذاب مسئول ، به جهت آن كه نافرمانى كرده و يا كار لغوى بىفائده و عبث و خلاف حكمت كرده ، و خود اين سؤال هم عذابى است و ظاهر است كه مسئول به اين سؤال يا كسى است كه به او امر و نهيى كرده باشند و او مخالفت كرده باشد ، مثل بحث تو با خادم كه چرا چنين كردى يا چنان نكردى ، و يا كسى است كه كار لغو و بىفايده و خلاف حكمت كرده باشد ، مثل آن كه به دوست خود گوئى : اى عزيز اين چه كارى بود كه كردى آيا آدم عاقل چنين مىكند ؟ و مسئول اين سؤال منحصر به اين دو طايفه است و سوّم ندارد . و ظاهر و بديهى است كه خداى تعالى نه مأمور كسى است و نه كارى العياذ باللّه به خلاف حكمت كرده . و مقصود از آيهء شريفه كه خدا سؤال كرده نمىشود اين معنى\r\n\r\n","description":"","footnote":"","page_name":" 91 ","page_number":89},
  {"content":"\r\n\r\nاست . و اگر العياذ باللّه بر فرض محال كارى به خلاف حكمت مىكرد جاى سؤال بود ، چنانچه گذشت كه خود فرمود : چنين و چنان كرديم تا كسى را بر ما حجّتى و سؤالى نباشد ، يعنى اگر نمىكرديم بر ما بحث و سؤال مىكردند و به جا بود . درست بفهم و حفظ كن . و الحمد للّه على الهداية . پس آنچه در حديث قدسى و غير آن دارد كه خدا مىفرمايد چنين و چنان مىكنم و لا ابالى و باك ندارم ، هرآينه معنى آن است كه كارهاى من همه بر وفق حكمت و مصلحت است و از كار با حكمت كردن باك ندارم ، و ظاهر است كه هر كس كار با حكمت نمايد و اين سخن را بر زبان راند به جا است زيرا كه كار با حكمت كردن جاى فخر نمودن است نه جاى باك داشتن . و معنى ( ما شاء اللّه كان و ما لم يشأ لم يكن ) 99 اين است : آنچه خواسته خدا او را ، مىشود و آنچه نخواسته نمىشود . و دانستى كه خواستهء خدا آن است كه در او مصلحت و حكمت باشد و نخواستهء او آن است كه در او مصلحت و حكمت نباشد ، و هر دو معلوم او است . پس خواستهء خدا قسم خاصّى از معلوم او است نه هر معلوم و خواست خدا و خواهش خدا علم او است به آنچه در او مصلحت و حكمت باشد . پس معنى حديث شريف اين است آنچه خدا در او مصلحت و حكمت داند مىشود و آنچه در او مصلحت و حكمت نمىداند ، يعنى ندارد ، نمىشود .\r\nاى عزيز ، من و تو نيز چنين مىباشيم كه آنچه در او به فهم خودمان فائده و مصلحت ببينيم مىخواهيم . پس خواهش هر ذى شعورى همان دانستن مصلحت و فائده است و نخواستن او همان مصلحت ندانستن است ، يعنى مىداند به حسب فهم خود كه مصلحت ندارد اگر چه فهم او خلاف واقع باشد . پس آنچه در آيات و احاديث و غير آن دارد كه خدا هر چه مىخواهد مىكند مثل فقرهء دعاى ابو حمزه ( قدّس سره ) و انت الفاعل لما تشاء كيف تشاء تعذّب من تشاء بما تشاء كيف تشاء و ترحم من تشاء بما تشاء كيف تشاء و لا تسئل عن فعلك 100 الخ و امثال اينها ، معنى همه ظاهر شد كه مراد از همه موافقت با حكمت و مصلحت بودن است . و بديهى شد كه خواهش هيچ ذى شعورى بودن علم به مصلحت و فائده ، ممكن و معقول نيست و نخواستن او بدون علم به عدم فائده و مصلحت محال است . پس معنى اين كه مىگوئى هر چه مىخواهم مىكنم اين است كه هر چه در او صلاح و مصلحت خود بينم مىكنم .\r\nو امّا معنى امثال اين احاديث كه در اصول كافى است : خدا امر كرد ابليس را به سجدهء آدم ( ع ) و خواست كه سجده نكند و اگر مىخواست هرآينه سجده مىكرد ، و\r\n\r\n","description":"","footnote":"","page_name":" 92 ","page_number":90},
  {"content":"\r\n\r\nنهى كرد آدم ( ع ) را از اكل شجره و خواست كه بخورد و اگر نمىخواست نمىخورد ، و خواهش كسى غالب بر مشيّت و خواست خدا نمىشود ، و خدا امر كرد حضرت ابراهيم را به ذبح ولد و نخواست و اگر مىخواست هرآينه غالب نمىشد مشيّت ابراهيم ( ع ) بر مشيّت خدا ؛ 101 مراد اين است كه خدا مصلحت و حكمت در اين ديده كه سلب اختيار از بندگان مكلّف و هر كه را كه مختار آفريده نكند و اين را خواسته . پس معنى اين كه خواست ابليس سجده نكند اين است كه خواست و مصلحت دانست كه قدرت و اختيار را از او سلب نكند ، و مختار و اختيار ابليس رجيم همان سجده نكردن بود . و معنى اين كه خواست آدم ( ع ) بخورد اين است كه خواست و حكمت و مصلحت در اين بود كه قدرت و اختيار او را به حال خود بگذارد ، و اختيار و خواهش آدم ( ع ) همان اكل بود . و اگر مىخواست ، همانا سجده مىكرد ، يعنى اگر مصلحت و حكمت در سلب اختيار ابليس و اجبار او مىديد چنان او را مجبور مىكرد كه سجده كند . و اگر نمىخواست ، نمىخورد ، يعنى اگر مصلحت و حكمت در بقاء قدرت و اختيار آدم ( ع ) نمىديد سلب مىكرد پس البتّه نمىخورد .\r\nو همين است معنى آيات بسيار مثل  وَ لَوْ شاءَ رَبُّكَ لَجَعَلَ النَّاسَ أُمَّةً واحِدَةً  102 سورهء هود ( ع ) .  وَ لَوْ شاءَ رَبُّكَ لَآمَنَ مَنْ فِي الْأَرْضِ كُلُّهُمْ جَمِيعاً أَ فَأَنْتَ تُكْرِهُ النَّاسَ حَتَّى يَكُونُوا مُؤْمِنِينَ  103 سورهء يونس ( ع ) . ببين لفظ تكره را چه خوب قرينه قرار داد . يعنى اگر خدا مىخواست و مصلحت بود ، همه را به الجاء و اضطرار مؤمن مىكرد ؛ چون مصلحت نبود ، نخواست و نكرد . آيا تو اى پيغمبر ( ص ) مىخواهى به اكراه ، مردم را مؤمن نمائى ؟ اين ايمان فائده ندارد ، اگر فائده مىداشت شكّى نيست كه اهل جهنّم هم اين ايمان را دارند . نديده‌اى كه چقدر در آيات از ايشان حكايت كرده كه ربّنا ربّنا 104 مىگويند و التماس مىكنند .  ما كُنَّا مُشْرِكِينَ  105 مىگويند ، يعنى مىگويند ما هميشه مؤمن موحّد بوديم و در دنيا هم كافر و مشرك نبوديم ؟ آيا در اول ( شعراء ) نفرمود   لَعَلَّكَ باخِعٌ نَفْسَكَ أَلَّا يَكُونُوا مُؤْمِنِينَ إِنْ نَشَأْ نُنَزِّلْ عَلَيْهِمْ مِنَ السَّماءِ آيَةً فَظَلَّتْ أَعْناقُهُمْ لَها خاضِعِينَ   106 حاصل مراد آن كه اى خاتم ( ص ) چقدر اصرار در ايمان مردم دارى كه نزديك است خود را هلاك كنى ، اگر خدا بخواهد و مصلحت باشد ، از آسمان آيتى بفرستد كه همه قهرا و جبرا ايمان بياورند . اى و اللّه ، درست فرمودند كه بعضى از قرآن تفسير مىكند بعض ديگر را .\r\nشكر خدا را كه به ما حظّى و نصيبى از اين داده و لطف فرموده ( و للّه الحمد و المنّة ) .\r\n\r\n","description":"","footnote":"","page_name":" 93 ","page_number":91},
  {"content":"\r\n\r\n\r\nفصل چهارم در بيان وجوب هر لطف بر خدا ، كه از فروع همين قاعده است و در آن چند مطلب است .\r\n\r\nاوّل : در بيان معنى مراد .\r\nبدان كه يك معنى مسلّم لطف در لغت و عرف ، احسان است . پس به اين معنى همه ما سوى لطف خدا است و لكن چون خدا را دو عالم و دو نحو احسان و ترتيب است : يكى عالم تكوين و ايجاد ، يكى عالم تشريع و ارشاد ، چنانچه ان شاء اللّه بعد از اين خواهيم شرح داد ، مقصود علماء ( قدّس سرهم ) در اين مقام قسم دويم است كه لطف متعلّق به شرع و تكليف باشد ، لهذا در تعريف وى فرموده‌اند لطف چيزى است كه نزديك نمايد مكلّف را به سوى طاعت و دور نمايد از معصيت و به حدّ الجاء و اضطرار نرسد ، يعنى اختيار مكلّف باقى بماند .\r\nحال ، به يارى قائم عجّل اللّه فرجه ، گوئيم بنابراين تعريف ، اصل تكليف داخل در لطف نيست بلكه محقّق موضوع او است زيرا كه تا تكليف نباشد طاعت و معصيت نباشد ، نزديك كنندهء به آن و دور نماينده از اين نباشد ؛ چنانچه مقام اضطرار و سلب اختيار نيز خارج از لطف است زيرا كه در آن مقام نيز تكليف نباشد پس طاعت و معصيت هم نباشد . پس لطف چيزى است كه محدود به اين دو حدّ است و در ميان اين دو طرف كه يك طرف تكليف و يك طرف الجاء و اضطرار است واقع شده و ما بين اين دو طرف بيابان بسيار وسيع و عرض عريضى است كه همه ، درجات و مراتب لطف است و لطف بر همه صادق است و همهء آن مراتب بر خدا واجب است و خدا نيز به أتمّ وجه و اكمل انحاء همه را لطف فرموده و كار به جائى رسيده كه اگر اندكى بر اين بسيار بيفزايد پاى اضطرار و سلب اختيار به ميان آيد و نقض غرض و عكس مقصود رخ نمايد .\r\n\r\nدويم : در اقامه دليل و برهان .\r\nو بعد از فهم مطلب سابق دليل وى ظاهر است و ما باز اشاره نمائيم و اثبات كنيم كه ادلّهء اربعه بر وى قائم است .\r\nو از قرآن مجيد آيات بسيارى است مثل همان آيات كه خدا حكيم است و حجّت تمام كرده و عذرى باقى نگذاشته و عبث كار نيست و آسمان و زمين و ما بين ايشان را به بازى و باطل نيافريده و لطيف و محسن است به بندگان خود و نعمت را بر ايشان\r\n\r\n","description":"","footnote":"","page_name":" 94 ","page_number":92},
  {"content":"\r\n\r\nتمام كرده  وَ أَسْبَغَ عَلَيْكُمْ نِعَمَهُ ظاهِرَةً وَ باطِنَةً  107 سورهء لقمان ( ع ) . و امّا احاديث و ادعيه كه حد و حصر ندارد و صحيفهء كامله روحى لقائله الفداء همه را كافى است . و امّا اجماع اماميّه ( قدّس سرهم ) و ضرورت مذهب ائمّه ( ع ) كه از فرمايشات ايشان ظاهر مىشود . و دليل عقلى نيز كاشف از آن است هم جاى تأمّل نيست و اگر در بعضى از خصوصيات اين قاعده بعضى از فقهاء را ( قدّس سرهم ) تمجمجى باشد ضرر ندارد بعد از اتّفاق همه در كتب اصول و فروع بر اصل قاعده فى الجمله . با آن كه به يارى قائم عجّل اللّه فرجه اثبات موجبهء كلّيّه نمائيم به طورى كه بديهى شود و بر تو هويدا گردد كه تأمّل بعضى ، در بعضى از افراد و خصوصيات اين قاعدهء شريفه ناشى از سرعت سير و قلّت تأمّل است .\r\n\r\nمقدّمه [ سهل بودن اسلام 
  ]\r\nبدان كه مذهب پيغمبران و ائمّه ( ع ) تماما اين است و طريقهء ايشان بر اين جارى شده كه آنچه كمال ذاتى باشد و تا هر قدر كه متصوّر باشد ، در ذات احديّت ثابت دانند ؛ و آنچه كمال فعلى باشد و تا هر قدر كه متصوّر باشد ، در فعل خدا ثابت دانند ؛ و آنچه در او شائبهء نقص و رائحهء ناتمامى باشد ، از ذات و صفات و افعال خداوند عالم مسلوب دانند . و علماء را نيز طريقه همين است و به وتيرهء ايشان مشى نموده‌اند . و از ائمّه ( ع ) رسيده كه اين فطرى جميع موجودات است حتى مورچه را اعتقاد و مذهب اين است كه خدا را هم ، العياذ باللّه ، مانند او دو شاخ است زيرا كه كمال خود را در دارائى دو شاخ بيند . پس ذات مقدّس خدا از جميع نقايص پاك و شسته و افعال او از هر آلايش و ناتمامى پاكيزه و رفته است و چگونه چنين نباشد و حال آن كه واجب الوجود من جميع الجهات و قادر و عالم و حكيم من جميع الحيثيات است و اگر او چنين نباشد پس كه خواهد بود ؟ و اگر چنين نباشد پس چگونه خدا خواهد بود ؟ اگر العياذ باللّه او ناقص باشد پس كامل كيست ؟ تعالى اللّه عن ذلك علوّا كبيرا .\r\nو به همين قاعده اثبات نمائيم كه قبول توبه و عذر و اجابت دعوات و برآوردن حاجات بر خدا عقلا واجب است زيرا كه قبول عذر و اجابت سائل ، بالبديهه بهتر از عدم قبول و عدم اجابت است و هكذا .\r\nحال گوئيم كه بدى و قبح نقض غرض به حدّى است كه حيوانات مسلّم داشته و از وى فرار نمايند و زشتى عكس مقصود به مرتبه‌اى است كه اطفال غير مميّز از وى عار\r\n\r\n","description":"","footnote":"","page_name":" 95 ","page_number":93},
  {"content":"\r\n\r\nو ننگ دارند . هرگز ديده‌اى كه عنكبوت خانهء خود را خراب كند و يا مورچه جمع كردهء خود را به دور افكند ؟ و يا شنيده‌اى كه طفل شيرخوار اگر به سيب يا چيزى ميل كند و به دست و پا به سمت او رود بىخود در بين راه بر گردد ؟ نمىبينى كه خداوند عالم در مقام بداهت و ضرب المثل در نحل مىفرمايد  وَ لا تَكُونُوا كَالَّتِي نَقَضَتْ غَزْلَها  108 يعنى نباشيد مثل آن زن ديوانه‌اى كه باز مىكرد رشتهء خود را . بلكه اشجار و گياه نيز از وى فرار مىكنند كه چون به يك سمت او ديوارى يا مانعى پيش آيد به سمت ديگر ميل نمايد و شاخ و برگ خود را به آن سمت كشاند . بلى  أَعْطى كُلَّ شَيْءٍ خَلْقَهُ ثُمَّ هَدى  . 109\r\nبازگوئيم چنانچه نقض غرض به اين حد ، بطلان او و بدى و زشتى او وضح دارد و اگر چنين نبودى چيزى باقى نماندى و موجودى به كمال نرسيدى ، همچنين است اهتمام در رسيدن مقصود نكردن و سهل انگارى نمودن و محكم كار نبودن ، كه بطلان و قبح او به همان قسم واجب و لازم است . عنكبوت تمام استادى و همّت خود را در ساختن عمارت خود به كار برد . و نحل در خانه‌هاى مسدّس خود ببين چه هنگامه نمايد .\r\nو مورچه تا آنجا كه احتمال رطوبت و ضايع شدن روزى خود مىدهد انبار خود را قرار ندهد . و گنجشك و غراب و ساير طيور و حيوانات هر قدر كه بتواند آشيانه و منزل خود را از دست رسى بنى آدم و دشمنان دور نمايد و به قدر امكان او را محكم سازد و نرم نمايد و چندان جوجه و اطفال خود را زير پر گيرند و در آشيانه و همراه خود نگهدارند و روزى دهند و تربيت نمايند تا يقين كنند كه پروبال او تمام و در قوّت پريدن و دويدن و حفظ خود نمودن به حدّ كمال رسيده و استاد گشته و در تمام اين مراتب بشايد و احتمال دارد اكتفاء نكنند و خود را معذور ندانند .\r\nو خداوند حكيم متعال همين مطلب را در فطرت اشجار و گياه نيز سپرده و همين قاعده را به ايشان ياد داده و به كار برده . ببين جوز و بادام و گل و شكوفهء درختان در پس چند پرده نهان است و گندم و برنج و ساير حبوبات در چند قلعهء محكم پنهان است كه سالها در سنبله بماند دست آفات به دامان او نرسد چنانچه يوسف ( ع ) فرمود  فَذَرُوهُ فِي سُنْبُلِهِ  . 110 و تا ميوه و دانه درست به حدّ كمال نرسد او را رها نكند و به ضرب چوب پس ندهد . بلى  صُنْعَ اللَّهِ الَّذِي أَتْقَنَ كُلَّ شَيْءٍ  111 ( نمل ) ببين با اين عمر كوتاه ، مردم چگونه در عمارت محكم كارى نمايند . و هر استاد و صنعتگرى چون از براى خود كار كند نهايت اهتمام را خرج دهد مگر آن كه مهم‌ّتر از او مانع باشد . بيا انصاف بده هرگز شده كه\r\n\r\n","description":"","footnote":"","page_name":" 96 ","page_number":94},
  {"content":"\r\n\r\nكارى كنى يا چيزى را بخرى يا امرى را به غير واگذارى و چشم از استحكام او بپوشى و ملاحظه نكنى و سفارش ننمائى ؟ آيا معصوم ( ع ) نفرمود كه از براى دنياى خود چنان عمل كن كه گويا هميشه خواهى بود و از براى آخرت خود چنان عمل كن كه گويا فردا خواهى مرد ؟ 112\r\nخلاصهء سخن و روح مطلب اين است كه چون ذى شعورى را مطلبى باشد و مختارى را حاجتى و مقصودى باشد و بداند كه اگر اين طور عمل كند يقينا به آن مطلب رسد و اگر طور ديگر كند و سهلتر گيرد شايد برسد و شايد نرسد و امر او داير بين اين دو كار باشد و مانعى هم از جهات ديگر نباشد نخواهد نمود مگر عمل اوّل را . و همچنين اگر يكى مظنون باشد و ديگرى مشكوك ، نكند مگر مظنون را . و بالفرض اگر سهلتر را اختيار كرد و به مطلب نرسيد بايد عمل ديگر را اختيار كند و اگر نكرد نقض غرض نموده . اگر يك مرتبه نزد كسى به جهت حاجتى روى و روا نشود و بدانى يا احتمال قوى بدهى كه دفعهء ديگر روا مىشود و هيچ مانعى نباشد و مع ذلك نروى نقض غرض كرده‌اى و سعى اوّل را به هدر داده‌اى . و اگر كسى را به مهمانى طلبى و از مهمان شدن او مطلبى باشد ، به پيغام غلام نيايد مقرّب خود را بفرستى و اگر نيايد يا بنويسى يا پسر خود را روانه نمائى و هكذا تا آنچه ممكن باشد و از جهت ديگر مانعى و معارضى نداشته باشد و اگر مراتب بعد را اهمال نمائى خود نقض غرض نموده‌اى و در وسط راه مقصود برگشته‌اى و ديوارى را ماند كه به نصف رسانده دست كشيده‌اى و عمارتى را ماند كه نيمه كار گذاشته‌اى .\r\nبعد از بيان و نمايش اين مطلب گوئيم كه خداوند حكيم متعال را در تكليف بندگان مقصودى است كه آن اطاعت و تقرّب و ترك مخالفت و بعد باشد . و آيا بعد از بيان صرف تكاليف ، ذكر ثواب اعمال و عقاب اعمال و زينت و جلوه دادن بهشت مانند عروسان كه هر تار موى او زنجيرى است آويخته و هر غمزهء او دانهء دامى است ريخته ، و ترساندن از جهنّم و بيان دركات و شدايد آن كه زهره را شكافد و هر هوس را نشاند ، و وضع حدود و تعزيرات و تحريص بر مواعظ و مساجد و امر به معروف و نهى از منكر و هكذا آنچه زايد بر اصل بيان است چه فائده دارد و چرا اين همه را با اين اصرار و تأكيد و تكرار قرار داده و فرموده و چرا همه را ميان خوف و رجا نگهداشته و آيات رحمت و غضب و گذشت و سختگيرى را به نهايت رسانده ؟ آيا بديهى نيست كه ترك اينها نقض\r\n\r\n","description":"","footnote":"","page_name":" 97 ","page_number":95},
  {"content":"\r\n\r\nغرض است و وضع و قرار داد اينها و غير اينها از لوازم و متمّمات وصول به مقصود است ؟\r\nآيا بعد از اين دليل حسّى و برهان بديهى كه بتمامه به روى هر مرتبه‌اى از مراتب لطف نشسته و در هر فرد از افراد وى جارى گشته ، توان قائل به تفصيل شد و بعضى از مراتب و افراد را واجب دانست و در بعضى ديگر تأمّل نمود يا نفى كرد ؟ پس آنچه بعضى از علماء ما ( قدّس سرهم ) ذكر كرده‌اند و بعضى شبهات به جهت نفى ايجاب كلّى انداخته‌اند همانا مانند شبهات ديگرى است كه در مقابل قطعيّات عقليّه و بديهيّات حسّيّه گفته‌اند . اى كاش كسى از او مىپرسيد به كدام دليل عقلى آن بعض را واجب نمودى كه آن دليل بعينه در آن بعض ديگر نيست ؟ آيا هر مرتبه كه ترك شود بديهى نيست كه نقصى لازم آيد و هر فردى كه پا به دايرهء وجود نگذارد آشكار و هويدا نيست كه فعل او هرآينه بهتر باشد و اگر قادر حكيم متعال خوبتر و كاملتر را رها كند و به خوب و كامل اكتفاء نمايد آيا اين نقص در صنعت نيست و آيا اين بخل و منع فيض نيست ؟\r\nو نظير اين شبهه فاسده است گمان آن كه گويد لازم و واجب نيست كه فعل خدا اصلح باشد . پناه مىبرم به خدا از امثال اين گمانها و از تأمّل و ترديد در اين گونه مطلبها .\r\n\r\nتوسعه\r\nپس از آن كه دانستى كه مردم در عقل و شعور ، نهايت اختلاف دارند و دانستى كه خدا تكليف ما لا يطاق نمىكند و دانستى كه مرتد كسى است كه انكار نمايد يكى از آن چهار اصل را يا لازمى را كه هويدا باشد و ظاهر و آشكارا باشد كه انكار او نيز عين انكار يكى از آن چهار اصل است ؛ بدان كه غالب مردم از عوام و اطفال و نسوان ، خواهى بگو لا اقلّ نه عشر شيعه طيّبه و فرقهء ناجيه و نه عشر از نيكان از ساير امّتان در هر عهد و در هر زمان ، فهم و شعور ايشان از عالم اجسام بالا نرفته و بدون شك و شبهه در اعتقاد و تديّن مجسّمه حقيقيّه مىباشند و الفاظى كه در حقّ ما گفته مىشود و لازمهء ايشان تغيّر و عروض حالات و تجسّم است ، مثل غضب و رضا و انتقام و استهزاء و دوستى و دشمنى و رحم و مهربانى و عفو و گذشت و علم و اراده و دست و چشم و هكذا ، چون در خدا استعمال شود همين طور گمان كنند و با اين لازمه تصوّر نمايند و اگر به زبان از ديگران ياد گرفته ، بگويند خدا شبيه ندارد مقصودشان اين است كه نور و ضياء و صباحت منظر\r\n\r\n","description":"","footnote":"","page_name":" 98 ","page_number":96},
  {"content":"\r\n\r\nاو از همه بيشتر و كامل‌تر است به همان قاعده كه هر كسى هر چه را كمال داند در خدا اثبات نمايد زيادتر و بيشتر از هر كه آن را دارد . و بسيارى را اعتقاد آن است كه خدا در آسمان است و در آنجا تخت و مكان دارد و من خود ديدم از زنها در مقام تغيّر و شكوه ، كه مىگفتند اى خدا از آسمان پائين بيفتى و پاره پاره شوى ، و چون به فقر و بلاها و مصائب گرفتار شوند به دل و زبان گويند آخر اين چه مصلحت داشت ؟ آخر اين طفل من زنده بود چه ضرر داشت ؟ اگر چشم يا گوش من مثلا درست بود كرهء عالم به هم مىخورد ؟ و هكذا . بلكه از چندين هزار ، يكى نيست كه لا اقل در دل نگويد . و حاصل اين سخنان و اين خيالها و شكوه‌ها نسبت ظلم است به خدا يا نسبت جهل و ثالث ندارد . نعوذ باللّه من مقام الامتحان .\r\nحال گوئيم اين گونه سخنان و اعتقاد و گمان ، انكار هيچ يك از آن چهار اصل نيست به طور ظهور و آشكارا و هويدائى ، زيرا كه انكار علم و قدرت و خالقيّت و غير آن نكنند . و جسم گفتن و مرئى دانستن ، با علم و قدرت و غير آن منافات حسّى و تناقض بديهى ندارد كه منشأ انكار و ارتداد شود ، مانند شكر و انكار شيرينى ، و جسم و انكار قبول ابعاد . لهذا جمعى از اكابر علماء ( قدّس سرهم ) حكم فرموده‌اند به طهارت مجسّمه . پس همهء اينها مؤمن پاك و موحّد پاكيزه‌اند و مستحق بهشت‌اند ، نهايت امر نام ايشان ضعفاء و مستضعفين و بلهاء باشد و مثل ايشان مثل امّ ايمن است كه امام ( ع ) فرمود شهادت مىدهم كه ام ايمن از اهل بهشت است و حال آن كه معرفت او تمام نيست 113 و اين سخن را در مقام معارضه و محاجّه با اصحاب فرمود و مقصود حضرت بيان و اثبات همين مطلب بود . و بعيد نيست كه مراد از حديث اكثر اهل الجنّة البلهاء 114 همين كسان باشند .\r\nو امّا مجسّمه و مجبّره و مفوّضه از مخالفين و ساير فرق مسلمين كه آنها را با اتمام حجّت كافر و مخلّد مىدانيم و مع ذلك قائل به طهارت ايشانيم ، حقّ اين است كه با اين عقايد فاسده باز پا كند ، و اينها بدتر از اصل مذهبى كه دارند نيست و طهارت سه فرقهء ايشان نيز مذهب جمعى از اكابر علماء ما مىباشد و آن ميزان و معيار كه در ارتداد گفتيم در ايشان نيست . خداوند به شمشير قائم عجّل اللّه فرجه از ايشان انتقام بكشد و دنيا را از لوث ايشان پاك نمايد . اين چند كلمه بالتّبع بر زبان قلم جارى شد و مقصود ما بيان حال ضعفاء شيعه است كه تو با خبر باشى و بدانى كه خداوند حكيم از هر كس به اندازهء عقل و طاقت او از او ايمان خواسته اگر چه در نزد كاملتر ، عين كفر باشد .\r\n\r\n","description":"","footnote":"","page_name":" 99 ","page_number":97},
  {"content":"\r\n\r\nو ائمّه ( ع ) هميشه اين مطلب را به ذكر اصحاب مىدادند و با ايشان محاجّه مىنمودند و مىفرمودند اگر شما تبرّى مىنمائيد از كسانى كه به قدر شما نفهميده‌اند و مذهب و اعتقاد شما را ندارند با آن كه دوست ما اهل بيت مىباشند ، پس بايد ما نيز از شما تبرّى نمائيم ، و خدا هم بايد ما را از نظر خود بيندازد . و از براى ايمان طبقات و درجات و مراتب قرار دادند و تأكيد و اصرار در بيان اين مطلب نمودند . 115\r\nپس اى عزيز ، صاحب دو چشم باش و همه را به يك چشم مبين و از افراط و تفريط حذر كن و اين ضعفاء كه تو را امر به دوستى و معاشرت ايشان نموده‌اند ، ايشان را كافر مخوان و نجس مدان و فرمايش امام عليه السّلام را اوّل درست بفهم بعد اطاعت نما .\r\nوفّقنا اللّه و ايّاكم لما يحب و يرضى بمحمّد و آله .\r\n\r\n","description":"","footnote":"","page_name":" 100 ","page_number":98},
  {"content":"\r\n\r\n\r\nمنابع و توضيحات\r\n( 1 ) . كلينى ، اصول كافى ، كتاب التوحيد ، باب النّهى عن الكلام فى الكيفيّة .\r\n( 2 ) . مجلسى ، مرآة العقول ، ج 8 ، ص 146 : در حدّى كه شايسته معرفت تو باشد تو را نشناختيم ، در حدّى كه شايسته عبادت تو باشد تو را عبادت نكرديم .\r\n( 3 ) . كلينى ، اصول كافى ، كتاب الايمان و الكفر ، باب فى قلّة عدد المؤمنين ، حديث 1 : مؤمن از كبريت سرخ كميابتر است .\r\n( 4 ) . سوره يوسف ، آيه 106 : و اكثر ايشان به خدا ايمان نياورده‌اند مگر اينكه در همان حال مشركند .\r\n( 5 ) . سوره روم ، آيه 30 : فطرت الهى .\r\n( 6 ) . سوره بقره ، آيه 138 : رنگ الهى .\r\n( 7 ) . سوره نمل ، آيه 88 : ساخت الهى كه همه چيز را مستحكم ساخت .\r\n( 8 ) . سوره طه ، آيه 50 : به هر چيزى آفرينش آن را داد سپس هدايت نمود .\r\n( 9 ) . سوره نساء ، آيه 119 : و فرمانشان دهم كه آفرينش خدا را دگرگونه سازند .\r\n( 10 ) . سوره ابراهيم ، آيه 27 : خداوند كسانى كه ايمان آوردند را با گفتار استوار ثابت مىدارد .\r\n( 11 ) . كلينى ، اصول كافى ، كتاب الايمان و الكفر ، باب فطرة الخلق على التوحيد ، حديث 4 : هر فرزندى كه به دنيا مىآيد بر فطرت توحيد متولد مىگردد .\r\n( 12 ) . شاه‌مرادى ، تفسير فاتحة الكتاب امام حسن عسكرى ( ع ) ، ص 15 .\r\n( 13 ) . مجلسى ، حق اليقين ، در بيان احوال عالم برزخ ، ص 394 .\r\n( 14 ) . كلينى ، اصول كافى ، كتاب التّوحيد ، باب الهداية انّها من اللّه عزّ و جلّ ، احاديث 1 و 2 و 4 .\r\n( 15 ) . شاه‌مرادى ، تفسير فاتحة الكتاب امام حسن عسكرى ( ع ) ، ص 15 .\r\n( 16 ) . علّامه طباطبائى ، تفسير الميزان ، ذيل آيه 30 سوره روم ، جلد 16 ، ص 188 و ترجمهء فارسى الميزان ، جلد 16 ، ص 296 .\r\n( 17 ) . كلينى ، اصول كافى ، كتاب الايمان و الكفر ، باب ذمّ الدّنيا و الزّهد فيها ، حديث 1 .\r\n\r\n","description":"","footnote":"","page_name":" 101 ","page_number":99},
  {"content":"\r\n\r\n( 18 ) . مولى مهدى نراقى ، جامع السعادات ، مقاله سوم ، فصل 9 و ترجمه فارسى جامع السعادات ، جلد 2 ، ص 81 .\r\n( 19 ) . مولى مهدى نراقى ، جامع السعادات ، مقاله سوم ، فصل 9 و ترجمه فارسى جامع السعادات ، جلد 2 ، ص 81 .\r\n( 20 ) . الحسن بن زين الدين العاملى ، معالم الدّين و ملاذ المجتهدين ، طبع مؤسسة النشر الاسلامى ، ص 16 و ثقة الاسلام كلينى ، اصول كافى ، كتاب فضل العلم ، باب المستأكل بعلمه و المباهى به ، حديث 4 .\r\n( 21 ) . عبد على بن جمعه عروسى حويزى ، تفسير نور الثقلين ، ذيل آيه 7 سوره آل عمران ، جلد 1 ، ص 318 ، حديث 44 .\r\n( 22 ) . رضى ، نهج البلاغه ، قصار الحكم ، حكمت 150 .\r\n( 23 ) . سوره مائده ، آيه 101 : از چيزهائى كه اگر براى شما فاش شود بد آيد شما را ، سؤال نكنيد .\r\n( 24 ) . سوره يونس ، آيه 36 و سوره نجم ، آيه 28 .\r\n( 25 ) . مجلسى ، بحار ، كتاب العلم ، باب من يجوز اخذ العلم منه و من لا يجوز ، احاديث 31 و 32 ، جلد 2 ، ص 94 .\r\n( 26 ) . كلينى ، اصول كافى ، كتاب فضل العلم ، باب النّوادر ، حديث 15 .\r\n( 27 ) . سوره انعام ، آيه 91 و سوره حج ، آيه 74 و سوره زمر ، آيه 67 : و ارج ننهادند خدا را شايسته ارجمنديش .\r\n( 28 ) . كلينى ، اصول كافى ، كتاب التوحيد ، باب النّهى عن الكلام فى الكيفيّة .\r\n( 29 ) . سوره يوسف ، آيه 86 : شكوهء اندوه و افسردگى خود را تنها به خدا مىبرم .\r\n( 30 ) . كلينى ، اصول كافى ، كتاب التوحيد ، باب الجبر و القدر و الامر بين الامرين ، حديث 3 .\r\n( 31 ) . كلينى ، اصول كافى ، كتاب التوحيد ، باب الجبر و القدر و الامر بين الامرين ، حديث 9 .\r\n( 32 ) . كلينى ، اصول كافى ، كتاب التوحيد ، باب الجبر و القدر و الامر بين الامرين ، حديث 11 .\r\n( 33 ) . كلينى ، اصول كافى ، كتاب التوحيد ، باب الجبر و القدر و الامر بين الامرين ، حديث 14 .\r\n( 34 ) . كلينى ، اصول كافى ، كتاب التوحيد ، باب الاستطاعه ، حديث 4 .\r\n( 35 ) . شيخ حرّ عاملى ، وسائل الشيعة ، كتاب الصلاة ، باب عدم وجوب قضاء ما فات بسبب الاغماء المستوعب للوقت ، حديث 13 .\r\n( 36 ) . صدوق ، توحيد ، باب التعريف و البيان و الحجّة و الهداية ، حديث 11 .\r\n( 37 ) . كلينى ، اصول كافى ، كتاب الحجّة ، باب اضطرار الى الحجّة ، حديث 1 .\r\n( 38 ) . كلينى ، اصول كافى ، كتاب الحجّة ، باب انّه لو لم يبق فى الارض الّا رجلان لكان احدهما الحجّة ، احاديث 1 ، 2 ، 4 ، 5 .\r\n( 39 ) . كلينى ، اصول كافى ، كتاب الحجّة ، باب انّه لو لم يبق فى الارض الّا رجلان لكان احدهما الحجّة ، حديث 3 .\r\n( 40 ) . كلينى ، اصول كافى ، كتاب الحجّة ، باب فرض اللّه عزّ و جلّ و رسوله ( ص ) من الكون مع الائمه ( ع ) ، حديث 7 .\r\n\r\n","description":"","footnote":"","page_name":" 102 ","page_number":100},
  {"content":"\r\n\r\n( 41 ) . كلينى ، اصول كافى ، كتاب الحجّة ، باب انّ الائمه ( ع ) يعلمون علم ما كان و ما يكون ، حديث 5 .\r\n( 42 ) . كلينى ، اصول كافى ، كتاب الايمان و الكفر ، باب التّوبة ، حديث 6 .\r\n( 43 ) . سوره نحل ، آيه 90 : همانا خداوند امر مىكند به دادگرى و نيكى كردن و به خويشاوندان دادن و نهى مىكند از فحشاء و ناشايست و ستم ، اندرز مىدهد شما را شايد يادآور شويد .\r\n( 44 ) . سوره اعراف ، آيه 157 : امرشان كند به نيكى و نهيشان كند از بدى و حلال كند براى ايشان پاكها را و حرام كند بر ايشان پليدها را .\r\n( 45 ) . سوره اعراف ، آيه 33 : بگو همانا حرام كرده است پروردگار من فواحش را ، آنچه از آنها آشكار است و آنچه پنهان ، و گناه و ستمگرى به ناحق را .\r\n( 46 ) . سوره اعراف ، آيه 28 و 29 : بگو همانا خدا به فحشاء امر نكند ، آيا بر خدا گوئيد آنچه را نمىدانيد ؟\r\nبگو پروردگارم امر كرده است به دادگرى .\r\n( 47 ) . سوره بقره ، آيه 219 : از باده و قمار از تو مىپرسند بگو در آنها گناهى بزرگ است و نيز سودهائى براى مردم و گناه آن دو بزرگتر از سود آنهاست .\r\n( 48 ) . سوره مؤمنون ، آيه 96 : بدى را بوسيلهء آنچه بهتر است دور كن .\r\n( 49 ) . سوره فصّلت ، آيه 34 : خوبى و بدى يكسان نيستند . دور كن بدى را بوسيله آنچه نيكوتر است كه ناگاه آن كس كه ميان تو و او دشمنى است گوئيا دوست گرم تو باشد .\r\n( 50 ) . سوره نحل ، آيه 125 : و با آنان به آنچه بهتر است مجادله كن .\r\n( 51 ) . سوره عنكبوت ، آيه 46 : و با اهل كتاب جز به آنچه كه نيكوتر است مجادله نكنيد .\r\n( 52 ) . سوره ليل ، آيات 6 و 9 : و نيكى را تصديق نمود ، و نيكى را تكذيب نمود .\r\n( 53 ) . سوره بقره ، آيه 201 : پروردگارا به ما در دنيا نيكى و در آخرت نيكى عنايت فرما .\r\n( 54 ) . سوره هود ، آيه 114 : نيكىها بدىها را از بين مىبرند .\r\n( 55 ) . سوره نور ، آيه 26 : زنان پليد براى مردان پليد و مردان پليد براى زنان پليد و زنان پاكدامن براى مردان پاكدامن و مردان پاكدامن براى زنان پاكدامن مىباشند .\r\n( 56 ) . سوره اعراف ، آيه 168 : و آزموديمشان به خوبىها و بدىها .\r\n( 57 ) . سوره اعراف ، آيه 95 : سپس تبديل كرديم به جاى بدى نيكى را .\r\n( 58 ) . سوره عنكبوت ، آيه 45 : همانا نماز از كارهاى ناشايست و ناپسند بازمىدارد .\r\n( 59 ) . سوره توبه ، آيه 102 : كردارى شايسته و اعمال ديگرى كه ناشايستند را به هم آميختند .\r\n( 60 ) . سوره يونس ، آيه 35 : بگو آيا هست از شريكان شما آن كس كه هدايت كند به سوى حق ؟ بگو خدا هدايت كند به سوى حق . آيا آن كه هدايت كند به سوى حق سزاوارتر است كه پيروى شود يا آن كه خود راه نبرد تا رهبريش كنند ؟ چه شود شما را ، چگونه حكم مىكنيد ؟\r\n( 61 ) . سوره زمر ، آيه 9 : آيا يكسانند آنان كه مىدانند و آنان كه نمىدانند .\r\n( 62 ) . سوره انعام ، آيه 124 : خدا داناتر است كه كجا پيامبرى خويش را بنهد .\r\n( 63 ) . سوره توبه ، آيه 91 : نيست بر ناتوانان و نه بر بيماران و نه بر آنان كه ندارند چيزى كه هزينه كنند پروائى\r\n\r\n","description":"","footnote":"","page_name":" 103 ","page_number":101},
  {"content":"\r\n\r\nاگر براى خدا و پيامبرش نيك‌انديشى كنند ، نيست بر نيكوكاران راهى .\r\n( 64 ) . سوره الرحمن ، آيه 60 : آيا پاداش نيكو كارى جز نيكى است ؟\r\n( 65 ) . سوره رعد ، آيه 16 : بگو آيا يكسانند كور و بينا يا آيا يكسانند تاريكىها و روشنائى ؟\r\n( 66 ) . سوره ص ، آيه 28 : آيا آنان را كه ايمان آوردند و كردار شايسته كردند مانند تبهكاران در زمين قرار مىدهيم يا پرهيزكاران را چون گنهكاران قرار مىدهيم ؟\r\n( 67 ) . سوره جاثيه ، آيه 21 : آيا آنان كه فراهم كردند بديها را مىپنداشتند كه آنها را مانند آنان كه ايمان آوردند و كردارهاى شايسته كردند در زندگيشان و مرگشان به يكسان قرار دهيم ؟ چه زشت است آنچه حكم مىكنند .\r\n( 68 ) . سوره بقره ، آيه 271 : اگر صدقه‌ها را آشكارا بدهيد چه خوب است .\r\n( 69 ) . سوره بقره ، آيه 216 : بر شما جنگ نوشته شد براى شما نامطبوع است و چه بسا چيزى را ناخوش داريد و آن براى شما خوب است و چه بسا چيزى را دوست داريد و آن براى شما بد است و خدا مىداند و شما نمىدانيد .\r\n( 70 ) . سوره نساء ، آيه 19 : و اگر آنان براى شما نامطبوع بودند چه بسا چيزى را ناخوش داريد و خدا در آن خير بسيارى قرار مىدهد .\r\n( 71 ) . سوره بقره ، آيه 197 و 215 و سوره نساء ، آيه 127 : و هر چه نيكى انجام دهيد .\r\n( 72 ) . سوره نساء ، آيه 128 : و صلح و آشتى بهتر است .\r\n( 73 ) . سوره بقره ، آيه 222 : همانا خداوند توبه‌كنندگان را دوست دارد و پاكيزگىجويان را دوست دارد .\r\n( 74 ) . سوره صف ، آيه 4 : همانا خدا آنان را كه در راه او درحالىكه صف بسته‌اند پيكار كنند دوست مىدارد .\r\n( 75 ) . سوره زمر ، آيه 7 : و خدا براى بندگانش كفر را نمىپسندد و اگر سپاسگزارى كنيد آن را براى شما مىپسندد .\r\n( 76 ) . سوره توبه ، آيه 46 : خداوند جنبش آنان را خوش نداشت .\r\n( 77 ) . سوره نساء ، آيه 165 : پيامبرانى نويددهندگان و ترسانندگان ، تا براى مردم پس از آمدن پيامبران بر خدا بهانه‌اى نباشد و خدا عزّتمند و حكيم است .\r\n( 78 ) . سوره طه ، آيه 134 : و اگر پيش از آن با عذابى نابودشان مىساختيم همانا مىگفتند پروردگارا چرا به سوى ما پيامبرى نفرستادى تا آيات تو را پيروى كنيم پيش از آنكه خوار و رسوا شويم .\r\n( 79 ) . سوره ليل ، آيه 12 : همانا بر ماست هدايت كردن .\r\n( 80 ) . سوره حجر ، آيه 21 : هيچ چيز نيست مگر آن كه گنجينه‌هايش نزد ما است و فرو نفرستيمش مگر به اندازهء معلوم .\r\n( 81 ) . سوره شورى ، آيه 27 : و اگر خدا روزى را براى بندگان خويش فراخ گرداند هرآينه در زمين سركشى كنند و لكن به هر اندازه‌اى كه مىخواهد فرو مىفرستد همانا او به بندگان خويش آگاه و بينا است .\r\n( 82 ) . سوره علق ، آيات 6 و 7 : همانا انسان كه خودش را بىنياز ببيند سركشى مىكند .\r\n( 83 ) . سوره زخرف ، آيات 33 تا 35 : اگر نبود كه ملّتى يگانه مىشدند هرآينه براى آنان كه به خداى مهربان\r\n\r\n","description":"","footnote":"","page_name":" 104 ","page_number":102},
  {"content":"\r\n\r\nكفر مىورزند براى خانه‌هايشان از نقره سقف‌هائى و نردبانهائى كه بر آنها برآيند و درهائى براى خانه‌هايشان و تختهائى كه بر آن تكيه زنند و زيورى قرار مىداديم و هرآينه همهء اينها بهره زندگى دنيا است .\r\n( 84 ) . كلينى ، اصول كافى ، كتاب الايمان و الكفر ، باب حبّ الدّنيا و الحرص عليها ، حديث 4 و باب ذمّ الدّنيا و الزّهد فيها ، حديث 11 .\r\n( 85 ) . سوره بقره ، آيه 220 : بگو كارسازى ايشان بهتر است و اگر با آنان بياميزيد پس برادران شمايند و خدا تبهكار را از كارساز مىشناسد .\r\n( 86 ) . سوره بقره ، آيه 205 : و خدا فساد را دوست نمىدارد .\r\n( 87 ) . سوره اعراف ، آيه 170 : همانا ما پاداش اصلاح كنندگان را تباه نسازيم .\r\n( 88 ) . كلينى ، اصول كافى ، كتاب التوحيد ، باب آخر و هو من الباب الاوّل ، حديث 4 .\r\n( 89 ) . مجلسى ، بحار ، كتاب الامامة ، باب جامع فى صفات الامام و شرائط الامامة ، حديث 38 ، ج 25 ، ص 170 و باب جوامع مناقبهم و فضائلهم ( ع ) ، حديث 31 ، ج 26 ، ، ص 256 و كتاب العدل و المعاد ، باب القضاء و القدر ، حديث 44 ، ج 5 ، ص 114 و حويزى ، تفسير نور الثقلين ، ذيل آيه 30 سوره انسان .\r\n( 90 ) . سوره مؤمنون ، آيه 115 : آيا پنداشتيد كه شما را بيهوده آفريديم .\r\n( 91 ) . سوره انبياء ، آيه 16 : و ما آسمان و زمين و آنچه ميان آنها است را جز به حق نيافريديم .\r\n( 92 ) . سوره حجر ، آيه 85 : و ما آسمان و زمين و آنچه ميان آنها است را جز به حق نيافريديم .\r\n( 93 ) . سوره ص ، آيه 27 : و ما آسمان و زمين و آنچه ميان آنها است را بيهوده نيافريديم آن گمان كسانى است كه كفر ورزيدند پس واى بر كسانى كه كافر شدند از آتش .\r\n( 94 ) . سوره دخان ، آيه 38 : و ما آسمان و زمين و آنچه ميان آنها است را به بازى نيافريديم آنها را جز به حقّ نيافريديم و لكن بيشتر آنان نمىدانند .\r\n( 95 ) . سوره قيامت ، آيه 36 : آيا انسان پندارد كه رها گذارده مىشود ؟\r\n( 96 ) . سوره انبياء : آيه 23 : از آنچه مىكند مورد سؤال قرار نگيرد و آنان پرسش‌شوندگانند .\r\n( 97 ) . سوره هود ، آيه 45 : پروردگارا همانا پسرم از خاندان من است و هرآينه وعدهء تو حق است . فاضل دربندى ، اسرار الشهادة ، المقدمة السادسه ، ص 77 .\r\n( 98 ) . مولى مهدى نراقى ، محرق القلوب ، مجلس اوّل ، ص 17 .\r\n( 99 ) . حاكم نيشابورى ، مستدرك ، جلد 1 ، ص 516 و احمد حنبل ، مسند ، جلد 5 ، ص 191 و ثقة الاسلام كلينى ، اصول كافى ، كتاب التوحيد ، باب المشية و الارده ، حديث 1 .\r\n( 100 ) . محدث قمى ، مفاتيح الجنان ، اعمال سحرهاى ماه مبارك رمضان ، دعاى ابو حمزه ثمالى : و تنها تو آنچه خواهى بدان گونه كه خواهى انجام مىدهى ، هر كه را خواهى به آنچه خواهى بدان گونه كه خواهى عذاب مىكنى و هر كه را خواهى به آنچه خواهى و بدان گونه كه خواهى مورد رحمت قرار مىدهى و از كارت مورد مؤاخذه و سؤال قرار نمىگيرى .\r\n( 101 ) . كلينى ، اصول كافى ، كتاب التوحيد ، باب المشيئة و الارادة ، احاديث 3 و 4 .\r\n\r\n","description":"","footnote":"","page_name":" 105 ","page_number":103},
  {"content":"\r\n\r\n( 102 ) . سوره هود ، آيه 118 : و اگر پروردگار تو مىخواست هرآينه مردم را ملّت واحدى قرار مىداد .\r\n( 103 ) . سوره يونس ، آيه 99 : و اگر پروردگار تو مىخواست هرآينه آنان كه در زمينند همگى با هم ايمان مىآوردند پس آيا تو به اكراه مردم را وامىدارى كه از مؤمنان باشند .\r\n( 104 ) . از قبيل سوره انعام ، آيات 23 و 27 و 128 و سوره اعراف ، آيات 38 و 44 و سوره نحل ، آيه 86 و سوره مؤمنون ، آيات 106 و 107 و سوره قصص ، آيه 63 و سوره سجده ، آيه 12 و سوره احزاب ، آيات 67 و 68 و سوره فاطر ، آيه 37 و سوره صافات ، آيه 31 و سوره ص ، آيه 61 و سوره فصّلت ، آيه 29 و سوره دخان ، آيه 12 و سوره احقاف ، آيه 34 و سوره ق ، آيه 27 .\r\n( 105 ) . سوره انعام ، آيه 23 : ما از مشركان نبوديم .\r\n( 106 ) . سوره شعراء ، آيه 3 : شايد تو جان خويش را براى اينكه چرا مؤمن نيستند ببازى ، اگر بخواهيم آيتى از آسمان برايشان فرو فرستيم پس گردنهايشان براى آن خاضع گردد .\r\n( 107 ) . سوره لقمان ، آيه 20 : و نعمتهاى آشكار و نهان خويش را بر شما فراوان كرد .\r\n( 108 ) . سوره نحل ، آيه 92 .\r\n( 109 ) . سوره طه ، آيه 50 : به هر چيزى آفرينش آن را اعطا كرد و سپس هدايت نمود .\r\n( 110 ) . سوره يوسف ، آيه 47 : در خوشهء خود بگذاريدش .\r\n( 111 ) . سوره نمل ، آيه 88 : ساخت خدائى كه مستحكم ساخت هر چيز را .\r\n( 112 ) . شيخ حرّ عاملى ، وسايل الشيعة ، كتاب التجارة ، باب عدم جواز ترك الدّنيا الّتي لا بدّ منها للآخرة و بالعكس ، حديث 2 ، جلد 12 ، ص 49 .\r\n( 113 ) . فيض ، تفسير صافى ، ذيل آيه 98 سوره نساء .\r\n( 114 ) . صدوق ، معانى الاخبار ، ص 203 و صدوق ، قرب الاسناد ، ص 50 و 51 و غزالى ، احياء العلوم ، جلد 4 ، ص 126 و سيوطى ، جامع صغير ، جلد 1 ، ص 52 و حسين خوارزمى ، كنوز الحقائق ، ص 17 .\r\n( 115 ) . كلينى ، اصول كافى ، كتاب الايمان و الكفر ، باب درجات الايمان .\r\n\r\n","description":"","footnote":"","page_name":" 106 ","page_number":104},
  {"content":"\r\n\r\n\r\nمقاله سوّم در بيان پيغمبرشناسى و در آن يك مقدّمه و چند فصل است .\r\n\r\nمقدّمه در بيان مراتب و درجات پيغمبران .\r\nمجلسى ( قدّس سره ) در حقّ اليقين فرموده : در احاديث معتبره وارد شده كه پيغمبران ( ع ) بر چهار قسمند : پيغمبرى كه مبعوث بر خود بوده و بر ديگرى مبعوث نبوده . و پيغمبرى كه در خواب مىديده و صدا مىشنيده و ملك را مىديده و بر گروهى مبعوث بوده امّا تابع پيغمبر ديگر بوده . و آن كه در خواب ببيند و صدا بشنود و ملك را در بيدارى ببيند و خود صاحب شريعت باشد ، او امام است . و در احاديث معتبره وارد شده كه نبىّ آن است كه در خواب مىبيند و صداى ملك را مىشنود امّا ملك را نمىبيند . و رسول آن است كه صدا را مىشنود و در خواب ملك را مىبيند و در بيدارى ملك را مىبيند . و امام صداى ملك را مىشنود و او را نمىبيند . و علماى اماميّه اتّفاق كرده‌اند كه انبياء و ائمّه ( ع ) افضلند از جميع ملائكه . و بر اين مضمون احاديث بسيار است و ادلّهء عقليّه نيز بسيار گفته‌اند . و عدد انبياء ثابت نيست و مشهور صد و بيست چهار هزار است و تفاوت در مراتب فضل ايشان بسيار است و افضل از همه پنج نفرند : نوح و ابراهيم و موسى و عيسى و محمّد ( ص ) و ايشان را اولو العزم مىنامند و شريعت ايشان ناسخ شريعت پيش است و افضل از همه حضرت رسالت است و بعد از او ، حضرت ابراهيم از ساير انبياء افضل است .\r\nتا اينجا كلام مجلسى ( قدّس سره ) بود و ديگران نيز مثل صاحب گوهر مراد و غير او نيز همين طور گفته‌اند و اين احاديث در اصول كافى و غير آن مذكور است 1 و همه قبول\r\n\r\n","description":"","footnote":"","page_name":" 107 ","page_number":105},
  {"content":"\r\n\r\nكرده‌اند و ردّ نكرده‌اند .\r\nو احاديث داريم كه ائمّه ( ع ) محدّثند 2 و هم فرمودند كه معنى محدّث آن است كه ملك از براى او حديث گويد و او را نبيند . 3 و برهان عقلى نيز بر اين مراتب شاهد است . پس اوّل درجه آن است كه در خواب الهام شود نظير خواب صادق . دويم آن است كه در خواب بشنود و به او وحى شود و لكن ملك را نبيند . سوّم آن است كه ملك را هم در خواب ببيند . و صاحب اين سه مرتبه را نبىّ گويند و او را رسول نگويند و بر كسى مبعوث نباشد . چهارم آن است كه در بيدارى هم ملك را ببيند كه از براى او وحى آورد و اين رسول و مرسل است و مبعوث بر ديگران است و تابع اولو العزم است و او را اولو العزم نگويند . پنجم آن است كه صاحب شريعت باشد و شريعت او ناسخ شريعت پيش باشد و جميع پيغمبران و تمام اهل دنيا تابع و مطيع او باشند و او مبعوث بر كافّهء خلق باشد و ايشان را هم امام گويند و هم اولو العزم . و خاصّه و عامّه آنچه ديده‌ايم ، همه قبول دارند كه اولو العزم همان پنج بزرگوارند كه ذكر شد و مراتب ايشان نيز مختلف است تا كشيده به آخر درجه امكان كه آن مرتبه ، مرتبهء ختم نبوّت و درجهء خاتميّت است و آن بالبديهه و بالضّروره و به نصّ قرآن مجيد مخصوص پيغمبر ما است ( ص ) . 4\r\nو امّا عدد پيغمبران مشهور ميان عامّه و خاصّه همان است كه مجلسى ( قدّس سره ) فرمود و صدوق ( قدّس سره ) در اعتقادات همان را فرموده و راوى حديث عدد انبياء چنانچه ذكر كرده‌اند ابى ذر ( قدّس سره ) مىباشد از رسول خدا ( ص ) . و در آن حديث است كه عدد رسولان ( ع ) سيصد و سيزده است يعنى به عدد اصحاب قائم ( ع ) و اصحاب بدر . 5\r\nو امّا آن كه مجلسى ( قدّس سره ) فرمود كه به اجماع ما ، انبياء و ائمّه ( ع ) از ملائكه افضلند در بعضى از جهات ، حكماء ما را ( قدّس سرهم ) تأمّل است . بلى ايشان هم مسلّم دارند كه ملائكه افضل نيستند . و ايشان به قاعدهء قوس صعود و نزول پيش آمده‌اند و در مجالس وعظ به بسط تامّ ، اين دو قوس را نوشته‌ام و بعد از فهم آن به يك اشاره مراد حكماء ظاهر مىشود . و در گوهر مراد ذكر آن اشاره نيكو شده . و هو العالم و نحن الجاهلون .\r\nو باز بدان كه دليل بر اين كه عدد انبياء همين است كه ذكر شد ، علاوه بر آنچه گفتيم ، احاديث زيارت سيّد الشهداء است . مجلسى ( قدّس سره ) در تحفه فرموده به چندين سند معتبر از حضرت امام زين العابدين و حضرت امام جعفر صادق ( ع ) منقول است كه هر كه خواهد مصافحه كند با او روح صد و بيست و چهار پيغمبر ، پس بايد كه زيارت كند قبر\r\n\r\n","description":"","footnote":"","page_name":" 108 ","page_number":106},
  {"content":"\r\n\r\nحضرت ابى عبد اللّه الحسين را در شب نيمه شعبان . به درستى كه ارواح پيغمبران رخصت مىطلبند در زيارت آن حضرت پس رخصت مىيابند ، كه از ايشانند پنج پيغمبر اولو العزم . پرسيدند كه كدامند ؟ فرمود كه نوح و ابراهيم و موسى و عيسى و محمّد صلوات اللّه عليهم اجمعين ، ايشانند كه مبعوث شده‌اند به مشرق و مغرب زمين 6 . و به سند معتبر از حضرت امام زاده عبد العظيم منقول است كه حضر امام محمّد تقى فرمود كه هر كه زيارت كند حضرت امام حسين ( ع ) را در شب بيست و سوّم ماه مبارك رمضان ، و آن شبى است كه اميد هست كه شب قدر باشد و در آن شب هر امر محكم خدا مقدّر شود ، مصافحه كنند با او روح صد و بيست و چهار هزار پيغمبر كه همه رخصت مىطلبند از خدا در زيارت آن حضرت در اين شب . 7 و شواهد ديگر نيز در اخبار زيارت هست رجوع كن . و باز بدان كه شكّى و شبهه‌اى نيست در اين كه اولو العزم همين پنج بزرگوارند بىكم‌وزياد ، پس آنچه محل تأمّل است همان عدد پيغمبران مرسل است ( ع ) و هو العالم و نحن الجاهلون .\r\n\r\nفصل اوّل در دليل عقلى .\r\nبدان كه هر كه قائل به حسن و قبح عقلى و وجوب لطف است ، قائل است كه فرستادن پيغمبران و ائمّه ( ع ) بر خدا واجب است . و وجوب او را از چندين جهت اثبات نموده‌اند . رجوع كن به كتاب گوهر مراد كه خوب جمع نموده و نيكو بيان فرموده . و ما اكتفاء نمائيم به حديث صادق آل محمّد ( ع ) كه در اصول كافى است .\r\nفرمود ما چون ثابت نموديم كه ما را خالق صانعى است كه متعالى است از ما و از همه خلق و بود ، آن صانع حكيم متعالى كه ممكن نيست اينكه مشاهده نمايد او را خلق او و ملامسه نمايند او را پس مباشرت نمايد ايشان را و مباشرت نمايند او را و محاجّه نمايد با ايشان و محاجّه نمايند با او ، ثابت شد كه او را سفيران و قاصدان و پيغام‌آوران است در ميان خلق او كه تعبير نمايند از او به سوى خلق او و بندگان او و هدايت نمايند ايشان را بر مصالح ايشان و منافع ايشان و آنچه به او است بقاى ايشان و در ترك او است فناى ايشان ؛ پس ثابت شد امر كنندگان و نهى كنندگان از قبل حكيم عليم در ميان خلق او و تعبير كنندگان از او جلّ و عزّ و ايشانند انبياء و صفوت او از خلق او . تا آخر\r\n\r\n","description":"","footnote":"","page_name":" 109 ","page_number":107},
  {"content":"\r\n\r\nحديث شريف . 8\r\nبدان كه امام ( ع ) دو مقدّمه چيد و نتيجه گرفت . مقدّمهء اوّل آن كه خداوند عالم متعال به جهت علوّ ذات و نهايت كمال ، احدى را از ممكنات ممكن نيست كه او را ببينند و نشست و برخاست با او نمايند و گفت و شنود در ميان آورند پس محتاج به واسطه نباشند و هر كسى خود با او سؤال و جواب نمايد . مقدّمهء دويم آن كه خداى تعالى حكيم است ، يعنى صنعت و كارهاى او همه از روى علم و اراده و اختيار و حكمت و مصلحت است و با فائده و غايت است . بيانش اين است كه هر ذى شعور و صاحب علمى ، اگر چه مور و ملخ باشد ، او را اراده و اختيار و محبوب و مبغوضى است . زيرا كه دانستى اشياء از حسن و قبح خالى نيستند ، پس هر صاحب علم و ذى شعور آنچه دانسته و فهميده به حسب حال خود نيك و بدى و زيبا و زشتى بيند ، پس ناچار او را ميل و شوق به فعل بعضى و ترك بعضى حاصل آيد ، پس اراده كند و اختيار نمايد نسبت به بعضى فعل را و نسبت به بعضى ترك را ، و همان نيك و بد كه فهميده غرض و فائده و غايت او باشد و اين قدر را واجب و ممكن ذى شعور ، همه دارند و تفاوت اين است كه فايده و غايت بعضى لهو و لعب و عبث و باطل و منقطع و ضايع است و از بعضى كامل و با حكمت و دائم است .\r\nو چون ثابت شد كه خداوند عالم حكيم است و او را محبوب و مبغوض است كه در محبوب او است تقرّب و بقاى خلق و در مبغوض او است دورى و هلاك خلق ، و ثابت شد كه همه را فهم اين ممكن نيست ، پس ثابت شد كه بايد بعضى را ممكن باشد تا خود به ايشان رساند و ايشان به پائين‌تر رسانند و هكذا تا منتهى شود به پست‌ترين بندگان و بىفهم و جاهلترين ايشان .\r\nو به همين بيان امام ( ع ) ثابت شد كه بايد پيغمبر ( ص ) از هر جهت كمال ، كامل‌تر از جميع امّت خود باشد زيرا كه هر كه از بزرگ و كامل اخذ نمايد از براى ديگران ، بايد بزرگتر ايشان باشد و هر كه از پست و ناقص اخذ نمايد به جهت بالاتران ، بايد پست‌تر از ايشان باشد . زيرا كه در صورت اوّل كوتاهى دست ديگران به جهت نقصان ايشان است و در صورت دويم به جهت كمال ايشان است . فكر كن بفهم و از اين دليل عقلى همين قدر برآيد و اثبات زياده از اين ، از صفات كماليّه ايشان كه اجماعى شيعه و مورد نصوص متواتره است ، از معصوم بودن در تمام عمر و كامل و نيكو\r\n\r\n","description":"","footnote":"","page_name":" 110 ","page_number":108},
  {"content":"\r\n\r\nبودن به حسب اعضاء و صورت و افعال و به حسب آباء و اجداد و امّهات و غير ذلك از آنچه در كتب فارسى و عربى اماميّه سيّما مرحوم مجلسى قدّس اللّه اسرارهم و شكّر مساعيهم ثابت و مملو است ، به قاعده وجوب لطف و وجوب اصلح و اتقن و محكم‌تر كه دانستى ثابت مىشود . مثلا گوئيم معصوم بودن ممكن است يا محال ؟ اوّل ثابت نمائيم كه ممكن است ، و ان شاء اللّه اشاره به ثبوت خواهيم نمود ، و چون ممكن است آيا بهتر است در قبول و ميل امّت و نزديك شدن به طاعت يا نيست ؟ شكى نيست كه بهتر است ، پس بر خدا واجب است .\r\nبدان كه هر چند ظاهر تعريف لطف به بيانى كه گذشت شامل مثل فرستادن پيغمبران و بيان اصل تكليف و رسانيدن ايشان نبود و لكن دليل و مراد هر دو اعمّ است ، چنانچه از كلام ما ظاهر شد ، و لذا در اين گونه مطالب نيز تمسّك به وجوب لطف مىجويند .\r\n\r\nفصل دويم در بيان وجوب عصمت ايشان ( ع ) به حكم عقل ، زيرا كه دليل نقلى از اجماع اماميّه و نصوص متواتره ظاهر و هويدا است .\r\nپس به يارى قائم عجّل اللّه فرجه گوئيم كه قدرت ، تابع اراده و اختيار است و اراده ، تابع ميل و مشيّت و شوق و خواهش است و ميل و خواهش ، تابع دانستن فائده و تصوّر غايت است . پس بىتصوّر فائده ، خواهش محال است و بىخواهش ، عزم و اراده محال است و بىاراده ، به كار بردن قدرت محال است . زيرا كه قدرت قادر و توانائى توانا نسبت به فعل و ترك آنچه مقدور او است يكسان است و هر دو از او برآيد و اگر همين قدر كافى است بايد هر دو در آن واحد حاصل شوند بلكه دائما با هم باشند ، چه تخلّف معلول از علّت محال است ، پس اجتماع نقيضين شود كه بالبديهه باطل است ، پس ضميمه‌اى ضرور است و آن نيست بالبديهه مگر اراده و عزم ، و اراده و عزم هم بالبديهه بدون ميل و خواهش محال است و خواستن چيزى هم بىملاحظهء فائده محال است و بيان اينها پيش گذشت . و اگر فائده در چيزى بيشتر و بهتر باشد و در چيزى كمتر و از جهات كمتر مساوى باشند ، خواهش و اختيار نكند مگر بهتر را چنانچه پيش اشاره نموديم كه بر هر ذى شعورى فعل اصلح واجب است و محال است كه با تساوى ، غير اصلح از او صادر\r\n\r\n","description":"","footnote":"","page_name":" 111 ","page_number":109},
  {"content":"\r\n\r\nشود .\r\nحال گوئيم بديهى است و شكّى نيست كه هر پيغمبر مىداند كه او فرستادهء خدا است ، پس خداى خود را به يقين داند و شناسد و به يقين داند اوامر و نواهى خدا را و به يقين داند فوائد و مصالح اوامر را و بدى و زشتى و مفاسد مناهى را ، پس خواهش نكند مگر آنچه را كه با فائده و مصلحت داند و اراده نكند مگر آنچه را كه خواهش نموده و قدرت قدم نگذارد مگر آنجا كه عزم پا نهاده ، پس با آن كه معصيت مقدور او است نظر به قدرت او ، بديهى شد كه صدورش از وى محال است نظر به اراده و علم او ، چنانچه در هر ذى شعور و با اراده ، حتى مور و ملخ ، چنين است كه هر چه مقدور ايشان باشد بالذّات و در او فائده نبينند محال است بالعرض . و به همين دليل اثبات نمائيم كه فعل مكروه نيز از هيچ معصوم ( ع ) صادر نشود مگر آن كه از كراهت بيفتد . بلكه صدور مباح را نيز از ايشان ( ع ) بسيار بسيار بعيد دانيم زيرا كه هر مباحى به اندك نيّتى راجح و مندوب شود ، چون اكل و شرب به قصد توانائى بر عبادت و هكذا . و خوش آمد مرا كه به تبسّم آرم تو را به واسطهء جوابى كه يكى از شيعيان در اين مسأله به قاضى مخالفان داده هر چند ركيك است و لكن در آن موقع به جا و مطابق واقع ، واقع شده . گفته بود آيا مىتوانى فضله ميل نمائى يا نه ؟ اگر گوئى مقدور تو نيست و از تو بر نمىآيد با آن كه خلاف بديهى است ، تجربه مىكنيم . و اگر مقدور تو هست پس چرا در اين عمر بسيار ميل نفرمودى و اين طرف فعل كه يك طرف مقدور شما است هيچ عمل ننمودى ؟  فَبُهِتَ الَّذِي كَفَرَ وَ اللَّهُ لا يَهْدِي الْقَوْمَ الظَّالِمِينَ  9 .\r\n\r\nتنبيه [ در بيان آنچه دلالت بر گناه معصوم كند 
  ]\r\nدر آيات و ادعيه و مناجات بسيارى نسبت گناه به پيغمبران و ائمّه ( ع ) داده شده و در اين معنى ظاهر بلكه صريح مىباشند و علماء ( قدّس سرهم ) آنها را حمل بر ترك اولى نموده‌اند و بسيارى از مردمان كه دست تصرّف در مشرب عرفان و تحقيق و مطالب عقليّه و تدقيق ندارند اين حمل را بعيد و تأويل سست مىشمارند . و ما به يارى قائم عجّل اللّه فرجه اين مطلب را نيز چون ساير مطالب اين كتاب چنان بيان نمائيم كه همه را معلوم شود كه در اينجا نه حمل است و نه تأويل .\r\nگوئيم چون بديهى شد كه اشياء را فى حدّ ذاته حسن و قبحى مىباشد ، و ظاهر و\r\n\r\n","description":"","footnote":"","page_name":" 112 ","page_number":110},
  {"content":"\r\n\r\nهويدا شد كه هر ذى شعورى آنچه را بهتر و با فائده‌تر داند همانا همان را بر خود واجب شمارد و صدور غير آن از وى محال باشد ، حيوان چون اسباب جماع مهيّا باشد به جو نيز اعتنا نكند و بعد تا جو ممكن است به كاه و علف نپردازد و چون جو نباشد در ميان ديگران همين را ملاحظه دارد و هر حيوان و اطفال بىزبان جز اين ننمايد و از عمل ايشان پى بريم كه آنچه را مقدّم داشته بهتر دانسته ، پس بعد از بداهت اين دو مطلب در اين مطلب جاى تأمّل نماند .\r\nو به جهت توضيح و اشاره به تفريع گوئيم هر كس كه بدون شعور و اختيار عمل قبيحى از وى صادر شود و يا در مقام ضرورت بر او واجب شود و به اختيار به امر مولى به عمل آورد و يا فوائد و مصالحى و اعمال خيرى كه مىداند به جهت عجز يا ضرورت ديگر از او فوت شود ، در هر سه صورت خود را خجل و شرمنده بيند . كيست كه قرآن را العياذ باللّه ندانسته لگد نمايد و خجل نشود ؟ و يا بر طفل شيرخوارى ندانسته پا گذارد و بميرد ، شرمنده نشود ؟ طفل چون شب در فراش بول نمايد بامداد چرا سر خجالت به زير اندازد ؟ و اگر يك انگشت مثلا كمتر يا بيشتر دارد پنهان نموده چون شمع گدازد ؟ و ايضا هر كه العياذ باللّه در مقام جان ، سبّ پيشوايان نمايد در تمام عمر لرزان است و يا نعوذ باللّه قرآن را بسوزاند مدام هراسان است ؟ و اگر به كذب و افتراء بر خدا و رسول و ائمّهء هدى ( ع ) از كشته شدن نجات يابد هميشه گريان است ؟ و غلام كه نتواند دفع دشمن از خواجه نمايد و به حكم شرع فرار نمود و خدا خواجه را از كشتن نجات داد هر وقت كه او را بيند سر در گريبان است ؟ و اگر گويد بيا پشت مرا لگد كن كه ضرور شده ، زبان به معذرت گشايد ؟ و يا گويد در فلان مجلس عام كه من نيز هستم مرا تا توانى دشنام ده كه عين مصلحت است ، تا تواند ابا نمايد ؟ و ايضا آن كه بيدار نشد تا آفتاب طلوع كرد و خجل نشد كيست ؟ و يا عادت به نماز شب داشت و فوت شد ، بگو كه استغفار و ملامت او به خود از براى چيست ؟ و اگر در ميان حرم به كسالت دعا و زيارت نمائى گوئى خاك بر سر من ، و چون در زهد و تقوى و هميشگى عبادت علماء و ابرار سير نمائى گوئى كيست بدتر از من ، و چون غلام خشنودى مولى را در خدمتى بيند و به قدر مقدور سعى نموده ناقص يا كمتر به عمل آورد باز شرمنده است ، و اگر دوست از دوست خواهشى نمايد نه به طور امر و الزام ، بلكه بگويد اگر مىشد خوب بود ، به قدر امكان كه ناقص يا كمتر است بياورد عذر خواه و سر افكنده است . صديقهء طاهره فرمود كه\r\n\r\n","description":"","footnote":"","page_name":" 113 ","page_number":111},
  {"content":"\r\n\r\nپدر بزرگوارم فرمود از على چيزى مخواه مبادا مقدور او نشود و از تو خجالت بكشد . 10 و اگر محبّت كسى به مقام عشق رسد و يا كسى مقرّب سلطان باشد ، در حالت او سير كن كه ترك خدمت بهتر و اولى با نرسيدن دست و كوتاه بودن قدرت و توانا چه گناه بزرگى و چه خجالت عظيمى است . آخر در اشعار شعراء و گرفتاران عشق مجازى قدمى بگذار كه چگونه مدام تمنّاى جان نثارى در راه معشوق و كوى يار دارد و چگونه مترنّم است كه كاش هزار جان مىداشتم ، جانى بعد از جانى فداى تو مىكردم ، يا كاش فداى تو شوم و خدا مرا زنده نمايد باز فداى تو شوم باز مرا زنده كند و ابد الآباد كار من همين باشد ، يا كاش تو را ببينم و جان بسپارم و جان را فداى يك غمزهء تو نمايم و باز غلط گفتم و خطا كردم ، جان چه لايق فداى گوشهء چشم و غمزهء تو است و اين چه محبّت پست و معرفت سستى است كه من دارم ، چرا به خيال تو جان نسپارم و چرا خود را فداى خيال تو ننمايم و هكذا ، چنانچه ديده‌اى و شنيده‌اى . و هر نافهم و عوام هم كه اين مضامين را مىشنود تحسين مىنمايد و آفرين و مرحبا مىگويد . آيا اين همه ، مخبر صادق و كاشف بديهى نيست كه واجب است عقلا محبّ و عاشق چنين باشد و كمتر از اين مايهء خجالت و عين گناه است ؟ با آن كه بديهى است كه هيچ معشوق چنين خواهشى از عاشق نكرده و چنين امرى و طلبى نفرموده . آيا نديده‌اى كه اصحاب و احباب سيّد الشهداء روحى لهم الفداء از روى حقيقت در مقام جان نثارى چه گفتند ؟ آيا بسيارى از همين مضامين شورانگيز و كلمات عشق‌آميز را بر زبان جارى نكردند ؟ آيا تو و هر كس كه مىشنود حالت او منقلب نمىشود و آفرين و مرحبا نمىگويد ؟ آيا سيّد الشهداء روحى و روح العالمين فداه آن مضامين را امر فرموده بود يا خواهش نموده بود يا در حيّز قدرت و امكان بود ؟ آيا در مناجات و ادعيهء ائمّه ( ع ) چون دعاى كميل و دعاى ابو حمزه و مناجات خمس عشر و نظاير ايشان سير كرده‌اى كه عرض مىكنند خدايا اگر ما را بارها از در خود برانى يا عذاب نمائى باز رو به تو آريم و محبّت تو از دل ما بيرون نمىرود ؟ آيا در اشعار عشق‌آميز و نظمهاى شورانگيز ايشان تأمّل كرده‌اى مثل رباعى سيّد الشهداء .\r\n تركت الخلق طرّا فى هواكا * و ايتمت العيال لكى اراكا \r\n و لو قطّعتنى فى الحبّ اربا * لما حنّ الفؤاد الى سواكا \r\n11 رها نمودم همه خلق را و تمام ما سوا را در هواى تو ، يتيم نمودم عيال و اطفال خود را به جهت ديدن جمال تو ، و اگر مرا در محبّت ريزريز نمائى هرآينه باز ميل نكند دل به\r\n\r\n","description":"","footnote":"","page_name":" 114 ","page_number":112},
  {"content":"\r\n\r\nسوى غير تو .\r\nآيا اينها مثل همان مضامين اشعار شعراء نيست ؟ آيا نگفته‌اند :\r\n من در وفاى عهد چنان كند نيستم * كاز دامن تو دست بدارم به تيغ تيز \r\nآيا به نظم نياورده‌اند :\r\n ز تو گر تفقّد و گر ستم * بود اين عنايت و آن كرم \r\n همه خوش بود ز تو اى صنم * چه وفا كنى چه جفا كنى \r\nآيا امير المؤمنين و يعسوب الدّين نفرمود : الهى ما عبدتك خوفا من نارك و لا طمعا فى جنّتك بل وجدتك اهلا للعبادة فعبدتك 12 آيا معنى اين كلام بعد از اندك تأمّل اين نيست كه خوف جهنّم و طمع بهشت مرا به عبادت وانداشت بلكه امر و نهى تو نيز در نظرم نبود و لكن يافتم تو را سزاوار محبّت و جان نثارى پس جان نثار تو كردم ؟ آيا يك باب واسع عبادت آن بزرگوار بىخبر شدن از خود و ترك لذائذ و جهاد و جان نثارى مگر نبود ؟ آيا نفرمود :\r\nحظر المليك حرامها و انا اجتنبت حلالها 13\r\nيعنى سلطان حقيقى منع از حرام دنيا نمود ، من اجتناب از حلال او كردم .\r\nآيا مباح و حلال كه خدا منع نفرموده چرا اجتناب از او نيكو شده ؟ آيا اين را به غير از مذهب عاشقان و مقرّبان سلطان توان درست كرد ؟ و يا به غير از اين طريقه كه تا بهتر و بالاتر ممكن است غير او و بال و محال است ، توان تمام نمود ؟ بيا انصاف بده ، همين عبادتها كه در ظاهر شرع درست نموده‌اى كه به اجماع علماء ( قدّس سرهم ) صحيح است و به جا مىآورى ، باز چرا از فعل آنها خجل و شرمنده‌اى و مىگوئى بايد اين عبادتها را بر فرق ما زد ؟ آيا اين نه به جهت آن است كه بعضى از مقامات را فهميده‌اى و آن توجّهات ائمّه ( ع ) را شنيده‌اى و تصوّر كرده‌اى و چون در خود نمىبينى شرمنده مىشوى ؟ با آن كه بديهى است كه آنچه فهميده‌اى تو را ممكن نيست و از قدرت تو بيرون و تكليف ما لا يطاق است . و شواهد بسيار و كواشف بىشمار است و لكن عاقل را اشاره‌گوئى وافى و نمونه نمائى كافى است . و چون محلّ سخن ما قسم ثالث بود فى الجمله در او بيشتر گفتگو نموديم و للّه الحمد و المنّه .\r\n\r\n","description":"","footnote":"","page_name":" 115 ","page_number":113},
  {"content":"\r\n\r\n\r\nفصل سوّم در بيان شناختن پيغمبر ( ص ) .\r\nبدان كه چون پيغمبران را به حسب بدن و سيما امتيازى كه منشأ تصديق هر كسى و اتمام حجّت شود نبود و عقلاء هم بديهى است كه به محض ادّعا ، تسليم هيچ دعوى نمىكنند سيّما چنين ادّعاء عالى و منصب متعالى ، پس بالضّروره در ميان ، شاهد و برهانى ضرور است و اگر چند نفر شهادت بدهند و يا آوازى بر صدق او از غيب شنوند ظاهر است كه سدّ احتمال و منع خيال نمىكند ، پس طريق و شاهد منحصر شد به معجزه . و چون معنى معجزه و تحقيق او را در مجالس وعظ اين كتاب نوشته‌ايم و ايضا تحقيق نموده‌ايم كه انسان بايد چند سفر نمايد تا به اوّل درجه نبوّت برسد و خلعت خلافت پوشد و سلسلهء نبوّت تا كجا دامن كشد كه به مقام خاتميّت رسد ، حال متعرّض نمىشويم . به آنجا رجوع كن .\r\nو در اينجا اشاره نمائيم كه معجزه شاهد پيغمبر است و لكن پس از اقرار به خدا .\r\nو اگر كسى خدا را نشناخته باشد ، معجزه او را كافى نيست و لذا چون فرعون از حضرت كليم ( ع ) سؤال از خدا كرد ، آن بزرگوار به ذكر آيات آفاق و انفس در مقام جواب و اثبات بر آمد . و ايضا معجزه بدون قاعدهء حسن و قبح عقلى كفايت در اثبات پيغمبرى نمىكند به جهت آن كه احتمال دارد كه العياذ باللّه پيغمبر نباشد و مع ذلك از او برآيد امرى كه از احدى بر نيايد يا در جاى ديگر شايد مثل او بسيار باشند و ما بىخبر باشيم . پس به قاعدهء حسن و قبح گوئيم اگر او العياذ باللّه پيغمبر نبودى بر خدا واجب بود كه اين امر را بر دست او جارى ننمايد يا مثل او را برساند ، و الّا خدا حجّت تمام نكرده باشد و آنان كه متابعت نكرده باشند ، ايشان را بر خدا حجّتى است كه به اين احتمالات عقل‌پسند تصديق نكرديم و راهى از براى سدّ اين احتمالات و تحصيل علم و يقين نداشتيم . و ايضا اگر كسى در واقع پيغمبر نباشد و چنين امرى با ادّعاء پيغمبرى از او صادر شود و بر خدا هم منع او لازم نباشد ، متابعان او را نيز بر خدا حجّتى است كه بهتر و بالاتر از او نشان نداشتيم و پيغمبرى هم لا بدّ بايد باشد كه دست مردم به او برسد لهذا گفتيم كه پيغمبر او است و جز او نيست . و ايضا همه را رسد كه انكار كنند و گويند شايد پيغمبر كسى باشد كه پست‌تر از تو است ، و يا گويند از كجا معجزه دليل پيغمبر باشد ، و يا گويند در هيچ زمان فرستادن پيغمبر ضرور نيست تا اقرار كنيم كه شايد تو باشى و شايد خدا خواسته\r\n\r\n","description":"","footnote":"","page_name":" 116 ","page_number":114},
  {"content":"\r\n\r\nباشد هر كس هر چه بفهمد به همان فهم خود خدا را عبادت نمايد ، و يا گويند چون حسن و قبح عقلى نيست پس خدا را نه پيغمبرى ضرور است و نه شرعى و نه عبادتى . و اللّه پيغمبر را بر فرض نبودن حسن و قبح بدون شرع ، هيچ جواب نماند . اگر گويد حسن و قبح شرعى كه هست ، گويند : ثبّت الارض ثمّ انقش . 14 و اگر گويد معجزه آورده‌ام يا شريعت آورده‌ام يا من پيغمبرم و اينها بايد باشد ، همان جواب او را كافى است . و اينها همه العياذ باللّه عبث و باطل و بىربط باشد ، تعالى اللّه و حججه عن ذلك علوّا كبيرا .\r\nو علماء ما ( قدّس سرهم ) در اين مقام همين قدر فرموده‌اند كه بدون وجوب عقلى توانند گفت بر ما واجب نيست كه نظر به معجزهء تو نمائيم تا به واسطه نظر كردن پيغمبرى تو ثابت شود و به ثبوت او وجوب اطاعت تو ثابت شود . و اين فرمايش موهم است كه از جهات ديگر نتوانند سخن گفت و لكن شأن ايشان اجلّ از اين است اگر چه از براى رسوائى معاندين در نزد هر عوام و خواص و ديندار و بىدين ساير جهاتى كه اشاره شد هم مىفرمودند بسيار خوب بود .\r\n لكن چه چيد ميوهء اشجار را كسى * بگذارد از براى عقب‌ماندگان بسى \r\nخداوند ان شاء اللّه ما را به فضل و كرم در سلك ايشان شمارد .\r\n\r\nفصل چهارم در بيان شناختن پيغمبر ما محمّد بن عبد اللّه ( ص ) .\r\nاگر چه به همان بزرگوار ، از نمايش اين گفتار خجل و شرمسارم ، هر كه بگويد مىخواهم اثبات آفتاب نمايم ، هرآينه جاى خجالت و شرمسارى است . اگر ماهى بگويد بيائيد شما را به آب رسانم ، همانا مستحقّ ملامت و بىاعتنائى است . لكن خواستم اظهار اعتقاد نمايم و امروز براى فردا برادران ايمانى را شاهد گيرم و اسم مبارك او را مايهء قبول سخنان نامقبول خود نمايم . آن كه در حقّ جمالش خدا  لَعَمْرُكَ  15 فرمايد پس بندگان چه گويند ؟ و آن كه ولىّ اللّه مطلق در شأن جلالش انا عبد من عبيد محمّد ( ص ) 16 بر زبان راند ديگران چه جويند ؟\r\n ز آب روى تو اين آبرو نكرد عيان * وليك ، آب ز روى تو آبروى جهان \r\nپس تيمّنا و تشرّفا گوئيم شكّى نيست كه بهتر و مهتر عالم و آدم حضرت خاتم محمّد بن عبد اللّه ( ص ) ادّعاء نبوّت و رسالت نمود و زياده از معجزات همهء پيغمبران ( ع )\r\n\r\n","description":"","footnote":"","page_name":" 117 ","page_number":115},
  {"content":"\r\n\r\nابواب معجزات و كرامات گشود . امّا اينكه ادّعاء رسالت نمود گذشته از فرق شيعه و سنّى بر سائر ارباب ملل مانند نصارى و مجوس و يهودى ظاهر است . و امّا اينكه معجزات لا يتناهى از او ظاهر شد فهم اين كما ينبغى محتاج به مقام معرفت خاتميّت است و صادر اوّل بودن حقيقت آن بزرگوار است كه در مجالس وعظ كتاب ، به تفصيل و تحقيق گفته‌ايم ، رجوع كن . و اگر كسى را فهم آن نيست كتب معجزات عربى و فارسى سيّما كتب مجلسى ( قدّس سره ) و حديقهء مقدّس اردبيلى ( قدّس سره ) هم كافى و وافى است و ما تبرّكا و تشرّفا اكتفا مىنمائيم به ذكر يك معجزهء آن بزرگوار كه قرآن مجيد و فرقان حميد است و چون جهات معجزات قرآن هم بسيار بسيار است ، زيرا كه يكى از جهات ، فصاحت و بلاغت او است كه اگر او را چند هزار قسمت نمائى همه جنّ و انس هرآينه عاجز از آوردن هر قسمت او خواهند بود ، و ما از همهء آن جهات اكتفا مىنمائيم به ذكر بعضى از اخبارات غيبى كه از جميع جهات شبهه دور تر و به فهم عوام و به ادراك امثال ايشان نزديكتر و از براى الزام خصم ظاهر و آسانتر است .\r\nاوّل : در آيات چندى فرمود كه اگر جنّ و انس و هر كه غير خدا است از ممكنات ، جمع شوند و امداد همديگر نمايند هرگز نتوانند مثل تمام قرآن بلكه مثل ده سورهء آن بلكه مثل يك سورهء آن بياورند . در اوائل بقره فرمود :   فَأْتُوا بِسُورَةٍ مِنْ مِثْلِهِ وَ ادْعُوا شُهَداءَكُمْ مِنْ دُونِ اللَّهِ إِنْ كُنْتُمْ صادِقِينَ فَإِنْ لَمْ تَفْعَلُوا وَ لَنْ تَفْعَلُوا   17 ( الخ ) . و در سورهء هود ( ع ) فرمود :  فَأْتُوا بِعَشْرِ سُوَرٍ مِثْلِهِ مُفْتَرَياتٍ وَ ادْعُوا مَنِ اسْتَطَعْتُمْ مِنْ دُونِ اللَّهِ  . 18 و در بنى اسرائيل فرمود :  قُلْ لَئِنِ اجْتَمَعَتِ الْإِنْسُ وَ الْجِنُّ  19 ( الخ ) . حال هزار و دويست سال متجاوز است كه از زمان نزول قرآن مىگذرد و اين آيات بيّنات به گوش دوست و دشمن مىرسد و كوچكى سورهء مباركهء ( قل هو اللّه و انّا اعطينا ) را مىبينند ، با همهء عداوت و غيظ كه مىدانى و مىبينى ، نتوانستند بياورند چيزى را كه لا اقلّ خودشان در ميان خودشان ، گذشته از پيش ديگران ، بگويند ما مثل يك سورهء كوچك آورده‌ايم . آنان كه منكرند بگو روبرو كنند .\r\nدويم : در سورهء مباركهء   تَبَّتْ يَدا   فرمود أبو لهب و زنش از اهل جهنّم‌اند كه ايمان نمىآورند تا بميرند . بياور از دشمنان كسى را كه بگويد ايمان آوردند .\r\nسوّم : در سورهء مباركهء ( انّا اعطينا ) فرمود ما به تو عطا كرديم كثرت اولاد و ذرّيّه و كثرت اتباع دين را و دشمنان تو از بنى اميّه و غير ايشان كه تو را ابتر مىگفتند ابتر و\r\n\r\n","description":"","footnote":"","page_name":" 118 ","page_number":116},
  {"content":"\r\n\r\nمنقطع خواهند شد .\r\nچهارم : در سورهء مباركهء   إِنَّا فَتَحْنا   فرمود :  لَتَدْخُلُنَّ الْمَسْجِدَ الْحَرامَ إِنْ شاءَ اللَّهُ آمِنِينَ  : 2 شما داخل مكّه خواهيد شد ان شاء اللّه با امن و اطمينان قلب ، و با آن كثرت اهل مكّه و عداوت ايشان فتح خواهيد نمود .\r\nپنجم : در سورهء روم فرمود :  وَ هُمْ مِنْ بَعْدِ غَلَبِهِمْ سَيَغْلِبُونَ  21 : روميان بعد از مغلوب شدن ، بر گبران عجم غالب خواهند بود .\r\nششم : در سورهء مائده فرمود :  وَ اللَّهُ يَعْصِمُكَ مِنَ النَّاسِ  22 : خدا حفظ مىكند تو را از مردم . مخفى نيست كه اين همه ظلم و ستم كه به عترت طاهره و ذرّيّهء مطهّره نمودند به جهت عداوتى بود كه به آن بزرگوار داشتند و با اين همه دشمنان از ملل خارجه و كفّار مكّه و مشركان عرب و با آن منافقان كه مىدانى ، هرگز آن بزرگوار حاجب و دربان و مستحفظ از براى خود قرار نداد و پنج وقت در مسجد حاضر بود و در ميان مردم راه مىرفت و پروا نداشت .\r\nهفتم : در سورهء آل عمران فرمود :  ضُرِبَتْ عَلَيْهِمُ الذِّلَّةُ  23 ( الخ ) خبر از مذلّت و خوارى اهل كتاب داد كه مراد به قرينهء آيات پيش ، يهودان باشند كه هنوز از ايشان پادشاه پيدا نشده و هر گروهى از ايشان در قيد حكم و فرمان يك پادشاهند و مردم به خوارى و مذلّت ايشان مثل مىزنند . 24\r\nهشتم : در سورهء مباركهء احزاب فرمود :  وَ لكِنْ رَسُولَ اللَّهِ وَ خاتَمَ النَّبِيِّينَ  25 خبر داد كه اين بزرگوار خاتم و آخر پيغمبران است و بعد از او تا قيامت پيغمبرى نخواهد آمد . ببين چقدر از سالها و قرنها گذشته كه اين خبر داده و مع ذلك دشمنان در ميان خودشان هم نتوانستند يكى را به دروغ پيغمبر قرار دهند و دور او جمع گردند . و از براى نمونه و اهل بصيرت همين چند آيهء مباركه كافى و شافى است زيرا كه جمع همهء آنها به انضمام آنچه از ما فى الضّمير و قصص و احكام گذشتگان خبر داده ، با آن كه آن بزرگوار نه كتابى خوانده بود و نه نوشته بود چنان كه در عنكبوت فرمود :  وَ ما كُنْتَ تَتْلُوا مِنْ قَبْلِهِ مِنْ كِتابٍ وَ لا تَخُطُّهُ بِيَمِينِكَ إِذاً لَارْتابَ الْمُبْطِلُونَ  ، 26 متعسّر بلكه متعذّر است .\r\n\r\nاشاره\r\nهر چند خصايص او بىپايان بلكه يكى از آنها وجود تمام عالم امكان است\r\n\r\n","description":"","footnote":"","page_name":" 119 ","page_number":117},
  {"content":"\r\n\r\nو لكن اگر قدرى از آنها كه به فهم و عقل غالب ناس نزديك است بخواهى ، در كتب مجلسى ( قدّس سره ) و در كتب فقه هم مذكور است و ما اهتمام تمام در بيان همان مقام خاتميّت او نموده‌ايم كه ما بقى همه نسبت به آن مقام چون چراغ نسبت به مهر و قطره نسبت به بحر است با آن كه در امامت ان شاء اللّه مطالب عجيبه خواهى شنيد . اللّهمّ اجعل محيانا محيا محمّد و آل محمّد و مماتنا ممات محمّد و آل محمّد صلواتك عليهم اجمعين .\r\n\r\n","description":"","footnote":"","page_name":" 120 ","page_number":118},
  {"content":"\r\n\r\n\r\nمنابع و توضيحات\r\n( 1 ) . كلينى ، اصول كافى ، كتاب الحجّة ، باب طبقات الانبياء و الرّسل و الائمّة و باب الفرق بين الرسول و النبىّ و المحدّث .\r\n( 2 ) . كلينى ، اصول كافى ، كتاب الحجّة ، باب انّ الائمه ( ع ) محدثون مفهّمون .\r\n( 3 ) . كلينى ، اصول كافى ، كتاب الحجّة ، باب انّ الائمه ( ع ) محدثون مفهّمون .\r\n( 4 ) . سوره احزاب ، آيه 33 .\r\n( 5 ) . مجلسى ، حقّ اليقين ، مباحث نبوّت ، مقصد چهارم ، ص 21 و صدوق ، اعتقادات ، باب 35 .\r\n( 6 ) . مجلسى ، بحار ، كتاب المزار ، باب فضل زيارته فى ايام رجب و شعبان و رمضان ، حديث 2 ، جلد 101 ، ص 93 .\r\n( 7 ) . مجلسى ، بحار ، كتاب المزار ، باب فضل زيارته فى ايام رجب و شعبان و رمضان ، حديث 31 ، جلد 101 ، ص 100 .\r\n( 8 ) . كلينى ، اصول كافى ، كتاب الحجّة ، باب الاضطرار الى الحجّة ، حديث 1 .\r\n( 9 ) . سوره بقره ، آيه 258 : پس آن كه كفر ورزيد بهت زده شد و خداوند گروه ستمگران را هدايت نمىكند .\r\n( 10 ) . مجلسى ، بحار ، تاريخ سيدة النساء فاطمة الزهراء ، باب مناقبها و بعض احوالها ، جلد 43 ، ص 32 .\r\n( 11 ) . محدّث قمّى ، نفس المهموم ، ص 192 و محدّث قمّى ، منتهى الامال ، جلد اوّل ، ص 393 .\r\n( 12 ) . مجلسى ، بحار ، تاريخ امير المؤمنين ( ع ) ، باب عبادته و خوفه ، جلد 41 ، ص 14 و سبط بن جوزى ، تذكرة الخواص ، ص 144 : خدايا از ترس آتش دوزخت و به طمع بهشتت تو را عبادت نمىكنم بلكه تو را شايسته عبادت يافتم پس به عبادتت پرداختم .\r\n( 13 ) . عبد العزيز جلودى بصرى ، ديوان حضرت على ( ع ) ، ترجمه محمد جواد نجفى ، ص 78 : خدا حرام آن را منع كرده و من از حلال آن اجتناب مىنمايم .\r\n( 14 ) . زمينه را محكم كن سپس به نقّاشى بر روى آن بپرداز .\r\n( 15 ) . سوره حجر ، آيه 72 : قسم به جان تو .\r\n\r\n","description":"","footnote":"","page_name":" 121 ","page_number":119},
  {"content":"\r\n\r\n( 16 ) . كلينى ، اصول كافى ، كتاب التّوحيد ، باب الكون و المكان ، حديث 5 ، جلد اوّل ، ص 121 .\r\n( 17 ) . سوره بقره ، آيه 23 : پس سوره‌اى همانند آن بياوريد اگر راست مىگوئيد . پس اگر نكرديد و هرگز نخواهيد كرد .\r\n( 18 ) . سوره هود ، آيه 13 : ده سوره به دروغ همانند آن بياوريد و غير خدا هر آن كه را بتوانيد به يارى بخوانيد .\r\n( 19 ) . سوره اسراء ، آيه 88 : بگو اگر آدميان و پريان گرد آيند كه مانند اين قرآن را بياورند مانند آن را نخواهند آورد اگر چه برخى از آنها پشتيبان برخى ديگر باشد .\r\n( 20 ) . سوره فتح ، آيه 27 .\r\n( 21 ) . سوره روم ، آيه 3 .\r\n( 22 ) . سوره مائده ، آيه 67 .\r\n( 23 ) . سوره آل عمران ، آيه 112 .\r\n( 24 ) . گرچه نويسنده آيه را ناظر بر وضعيت يهود تا زمان خويش توضيح داده است لكن امروز نيز حكومت آنان در فلسطين اشغالى تنها ابزار حقير و بىاراده دست قدرتهاى جهانى است كه به ذلّت مجبور به تمكين در برابر آنان است .\r\n( 25 ) . سوره احزاب ، آيه 33 .\r\n( 26 ) . سوره عنكبوت ، آيه 48 : اين گونه نبودى تو كه پيش از آن كتابى بخوانى و نه با دست چيزى بنويسى ، كه در آن صورت هرآينه نادرستان شك مىآورند .\r\n\r\n","description":"","footnote":"","page_name":" 122 ","page_number":120},
  {"content":"\r\n\r\n\r\nمقاله چهارم در امامت است و در آن چند فصل است .\r\n\r\nفصل اوّل در اقامهء برهان عقلى بر لزوم امام ( ع ) مانند وجود پيغمبر .\r\nبدان كه هيچ مسأله‌اى از مسائل اصول دين و فروع دين به قدر مسئلهء امامت محل اختلاف نيست ، زيرا كه امّت خاتم ( ص ) به جهت همين مسأله ، هفتاد و سه فرقه شدند و علماء ما ( قدّس سرهم ) آنچه شرح و بسط در اين مسأله داده‌اند در هيچ مسأله نداده‌اند و آنچه از كتب و مجلّدات و اسفار و مصنّفات در اين مقام ساخته و پرداخته‌اند در هيچ اصلّى و فرعى به قدر ثلث و خمس آن به كار نبرده‌اند و حق داشتند . مثلى است معروف : لعنت به همكار بد . چون همسايگان و شركاء ما در لفظ شهادتين ، آن قدر مزخرفات گفتند و چندان كذب و افتراء و انكار بديهيّات به هم بافتند كه علماء ما را چاره‌اى جز آنچه كردند نبود . بلى چون نادان سنگى به چاه اندازد چندين دانا و عقلا را به زحمت اندازد .\r\nخداوند ان شاء اللّه هر يك را با امام خود محشور گرداند و علماء ما را تاج كرامت عطا فرمايد كه زحمت كشيدند و از احاديث همان مخالفان اقامه برهان نمودند و زنگ شك و كدورت شبهه را از ميان برداشتند و از براى احدى عذرى باقى نگذاشتند . و اگر نبود كتابى مگر حق اليقين مجلسى ( قدّس سره ) و حديقهء مقدس اردبيلى ( قدّس سره ) و گوهر مراد فاضل لاهيجى ( قدّس سره ) ، هرآينه كافى و شافى بود ، با آن كه اينها مختصر و فارسى و رساله مىباشند . و ما در اين مقام نيز به جهت اظهار اعتقاد ، به اشاره و نمونه و خوشه اكتفا نمائيم .\r\nحال گوئيم مراد از امامت در نزد شيعه و سنّى ، رياست است در امور دين و\r\n\r\n","description":"","footnote":"","page_name":" 123 ","page_number":121},
  {"content":"\r\n\r\nدنيا . يعنى امام كسى است كه رئيس و مطاع و مرجع خلايق باشد در حفظ دين و نظم دنياى ايشان . و عامّه پس از آن كه گفتند نصب امام بر خدا و پيغمبر واجب نيست خلاف كرده‌اند كه آيا بر امّت واجب است عقلا يا شرعا يا نيست .\r\nو مقصود ما در اين فصل اين است كه به يارى قائم عجّل اللّه فرجه آشكار و هويدا سازيم كه نصب امام بر خدا واجب است مانند نصب پيغمبر و اگر اين واجب نباشد آن نيز واجب نخواهد بود و نصب خدا اين است كه به امام هم مانند پيغمبر معجزه و عصمت كرامت فرمايد و هر كه امام نباشد و دعوى نمايد بر دست او جارى ننمايد اگر چه سحر و شعبده باشد و اگر جارى سازد ، او را رسوا نمايد تا كسى به شبهه نيفتد و علاوه بر معجزه اگر امر نمايد پيغمبر را به تعيين او و بيان مقام او و يا امام را امر نمايد به تعيين امام ديگر ، از بابت تأكيد و زيادتى لطف و سهولت امر خواهد بود چنانچه از زيادتى لطف و مهربانى همين قسم نمود و منتهاى لطف را معمول داشت .\r\nحال گوئيم چون سابق بديهى شد كه اشياء را قطع نظر از شرع انور كرده ، حسن و قبحى است و هر كه را علم و حسّ و شعورى است ، لا بدّ او را خواهشى و محبوب و مبغوضى است و آنچه محبوب داند و قادر باشد ، به عمل آورد و آنچه را بد داند و بتواند ، از او احتراز جويد و اگر نتواند و قادر نباشد ، بر فعل و ترك معذور است و در آن قدر كه نتوانسته ، مختار نبوده بلكه مضطرّ و مجبور است . و چون بندگان ، بسيارى از مصالح و مفاسد امر دنيا و آخرت خود را نمىدانند و اگر يكى از هزار را هم بدانند بسيارى به خلاف واقع است و خداوند حكيم هم خلق را به عبث نيافريده بلكه از براى تكميل و عبادت آفريده و اين مطلب بدون تكليف و فرستادن پيغمبر ممكن نبود ، پس واجب شد كه پيغمبر بفرستد چنانچه اشاره شد . و چون به حكمت بالغهء الهى ، پيغمبر هم بايد دار دنيا را وداع نمايد ، پس اگر نايب و جانشين نباشد ، با آن حبّ شهوت و رياست كه بر مردم غالب است و آن قلّت علم و نايابى يقين كه از گوگرد احمر نايابتر است ، كه همه را شرح و بسط داده‌ايم ، و همه را به حال خود واگذارند و حدود و تعزيرات همه از ميان برخيزد و قاضى و حاكم و دادخواه در ميان نباشد ، چه هرج و مرجى بالاتر از اين خواهد بود و چه نقض غرضى بدتر از اين خواهد بود ؟ تعالى اللّه عن ذلك علوّا كبيرا . پس بالبديهه رئيس و مرجعى ضرور است و هر كه قائل به حسن و قبح عقلى است از فرق شيعه و معتزله از عامّه ، همه اين مطلب را كه وجوب نصب امام باشد قبول دارند و بديههء عقل شمارند و\r\n\r\n","description":"","footnote":"","page_name":" 124 ","page_number":122},
  {"content":"\r\n\r\nاشاعره نيز قبول دارند و لكن به حكم شرع واجب دانند و از براى وجود امام مصالح بسيارى ذكر كرده‌اند كه غالب آنها به حكم عقل است اگر چه گمان كرده‌اند كه او را به شرع تمام كرده‌اند .\r\nو عمده نزاع در اين است كه آيا خليفه و امام را بايد خدا و پيغمبر نصب نمايد يا رعيّت . پس بايد اوّل ببينيم كه فائدهء امام و خليفه چيست تا معلوم شود كه امام بايد چگونه شخصى باشد تا آن فائده از او حاصل شود . پس گوئيم كه عامّه ، حتّى منكرين حسن و قبح عقلى مانند فخر رازى ، گفته‌اند شكّ نيست كه اقامهء حدود و سدّ ثغور و تجهيز جيوش براى جهاد و غير ذلك از آنچه متعلّق است به خود نظام و نگهدارى بيضهء اسلام ، موقوف است به وجود امام . و ايضا در نصب امام جلب منافعى است لا تحصى و دفع ضرر بسيارى است آشكار و هويدا ، و هر چه چنين است واجب است بىنزاع . امّا صغرى ، كه بديهى است و امّا كبرى ، كه اجماعى است .\r\nحال گوئيم كه آيا كمال و قرب و سزاوارى بهشت موقوف است به عمل نمودن شريعت كه خدا و پيغمبر قرار داده ، از افعال و تروك ، يا هر كس هر چه به نظر او نيكو نمايد كفايت مىكند ، از رأى و استحسان و قياس ؟ شكّ نيست احدى را كه احتمال دويم باطل است و الّا فرستادن پيغمبر لغو و عبث بود ، و خود مخالف را قبول است كه حسن و خوب همان است كه شرع گفته و بد و زشت و قبيح نيز همان است كه در شرع وارد است چنانچه فرمود  وَ ما آتاكُمُ الرَّسُولُ فَخُذُوهُ وَ ما نَهاكُمْ عَنْهُ فَانْتَهُوا  1 يعنى آنچه پيغمبر ( ص ) امر به او كرد به جا آوريد و آنچه نهى از او كرد ترك كنيد و به جا نياوريد . و اين قدر محل نزاع و تأمّل احدى نيست چه از مسلمين و چه از اهل هر دين . بلى نزاع در اين بود كه آيا حسن و قبحى قطع نظر از شرع مطهّر هست تا شرع كاشف از آن و بر طبق آن باشد يا نه . پس همه را مسلّم است كه خوب و استحقاق ثواب منحصر است در آنچه شرع او را خوب گفته و بد و استحقاق عذاب منحصر است در آنچه شرع او را بد گفته . و نزاع در اين مطلب فرضى است كه آيا شارع طور ديگر هم ممكن بود بگويد ، پس واجبات را حرام و محرّمات را واجب نمايد يا نه ؟ منكرين حسن و قبح عقلى مىگويند ممكن بود و عيبى نداشت ، و قائلين به وى گويند قبيح و محال بود .\r\nمقدمهء ديگر آن كه آيا اين همه شقوق و فروع كه در اصول دين و فروع دين در كتب عامّه و خاصّه ثبت شده و محتاج اليه امّت است و آنچه روز به روز هم تا قيامت\r\n\r\n","description":"","footnote":"","page_name":" 125 ","page_number":123},
  {"content":"\r\n\r\nزياد شود ، همهء اينها را پيغمبر به امّت رسانيد و يا در قرآن مجيد همهء اينها به طورى ذكر شده كه اهل لسان بفهمند يا نه ؟ عامّه و خاصّه را مسلم و بديهى است كه عشرى از اعشار اينها از پيغمبر ( ص ) نرسيده و در ظاهر قرآن مجيد هم ذكر نشده و الّا اين همه خلاف در ميان نيامدى و اين همه قال و قيل پيدا نشدى .\r\nمقدّمهء ديگر آن كه اين همه مسائل را كه نفرموده و امّت را در صحراى حيرت فكنده ، حكمى در شريعت او و در نزد خدا داشتند يا نداشتند ؟ همه را مسلّم است كه حكمى در شريعت دارند و لذا هر كسى گويد گمان من آن است كه حكم اين مسأله در شرع بايد چنين باشد . حال كه همه را حكمى است ، آيا پيغمبر خدا ( ص ) مىدانست يا نمىدانست ؟ بديهى است كه همه را مىدانست و اگر العياذ باللّه نداند ، خداوند حكيم العياذ باللّه بخل كرده و او را پيغام‌آور همهء احكام نكرده و شريعت ناتمام و ناقص به او داده . و ايضا آنچه ندانسته ، شريعت او نخواهد بود . پس ما را چه واداشته كه شب و روز به اين زحمت و مرارت فكر نمائيم كه آيا حكم اين مسأله در شريعت پيغمبر ما ( ص ) اين است يا آن ؟ و ايضا در آيات بسيار فرموده كه ما هر تر و خشكى را در قرآن گفته‌ايم و كل شيئى را در او به تفصيل بيان كرده‌ايم 2 . و بديهى است كه پيغمبر علم به ظاهر و باطن قرآن داشت و اگر نداشت پس بگو قرآن را خدا از براى دانستن خود نوشته . و در آل عمران كه فرموده  وَ ما يَعْلَمُ تَأْوِيلَهُ إِلَّا اللَّهُ وَ الرَّاسِخُونَ فِي الْعِلْمِ  3 ، پيغمبر خود را از راسخين خارج كرده نستجير باللّه . پس ثابت شد كه بديهى مذهب شيعه و سنّى خواهد بود احاطهء علم پيغمبر ( ص ) به جميع احكام ، موافق علم خدا ، بدون اختلاف .\r\nمقدّمهء ديگر ، آيا اين همه مسائل خلافيّه كه عالم را فرو گرفته و محلّ احتياج مردم است ، بايد پيغمبر ( ص ) به امّت برساند تا مردم به حسن و قبح شرعى بر سند و عملشان لغو و بىحسن و قبح نماند يا نه ؟ اگر گوئى نه ، خلاف صريح قرآن است كه در مائده فرمود  يا أَيُّهَا الرَّسُولُ بَلِّغْ ما أُنْزِلَ إِلَيْكَ مِنْ رَبِّكَ وَ إِنْ لَمْ تَفْعَلْ فَما بَلَّغْتَ رِسالَتَهُ  . 4 و ايضا آنچه نرسانده ، نسبت به ما حسن و قبحى و حكمى ندارد پس ما چرا نزاع كنيم كه حكم شرع وى چيست و در شرع حسن است يا قبيح ، زيرا كه مراد از حسن و قبح شرعى آن است كه به ما رسيده باشد و تا پيغمبر نرسانده ، امر و نهى شرعى و حسن و قبح شرعى صدق نكند .\r\nمقدّمهء ديگر ، آيا تبليغ اين همه احكام كه بر پيغمبر ( ص ) واجب و لازم بود ، تبليغ\r\n\r\n","description":"","footnote":"","page_name":" 126 ","page_number":124},
  {"content":"\r\n\r\nنمود و اين واجب را به عمل آورد يا نياورد ؟ و اگر العياذ باللّه به جا نياورد ، سبب چه بود ؟\r\nخدا تعجيل كرد در وفات پيغمبر ( ص ) و نگذاشت كه اين مأمور به ، به عمل آيد العياذ باللّه ، يا پيغمبر كوتاهى كرد العياذ باللّه و بخالت كرد و مخالفت نمود نستجير باللّه ؟ ظاهر است كه همه را مسلّم است كه آن بزرگوار به احسن وجه تبليغ نمود چنانچه آيهء  الْيَوْمَ أَكْمَلْتُ لَكُمْ دِينَكُمْ وَ أَتْمَمْتُ عَلَيْكُمْ نِعْمَتِي  5 شهادت مىدهد .\r\nحال بعد از اين مقدّمات مسلّمه ، گوئيم شكر و سپاس مر خداوندى را كه از على بن ابى طالب گذشته ، به اتفاق شيعه و سنّى ، همهء آن احكام را پيغمبر به احدى تبليغ نكرده و به كسى تعليم نفرموده و آنچه داشت و دانست همه را به امير المؤمنين على بن أبي طالب ( ع ) تعليم فرمود . و مخالفين حتى نواصب لعنهم اللّه اين مطلب را قبول دارند ، چنانچه ان شاء اللّه در طى فضائل خواهى شنيد .\r\nو عجب آن كه همين آيهء مباركهء  الْيَوْمَ أَكْمَلْتُ لَكُمْ دِينَكُمْ  6 و آيهء  بَلِّغْ ما أُنْزِلَ إِلَيْكَ مِنْ رَبِّكَ  7 به قول مخالفان نيز در شأن على ( ع ) نازل شده . پس خواهى بگو كه تبليغ احكام و اكمال دين عبارت است از نصب امير المؤمنين ( ع ) ، يا خواهى بگو عبارت است از سپردن همهء احكام و تعليم آنها به آن بزرگوار . پس ثابت شد كه خاتم ( ص ) لا اقل نه عشر از احكام را به آن بزرگوار سپرد و يك عشر بلكه كمتر به مردم رساند . و تو اى معاند مىگوئى پيغمبر را بايد خدا بفرستد و به دست مردم نيست به جهت آن كه مردم را به واقع برساند و تكميل نمايد به احكام شرع و احكام را جز او كسى نداند و مردم هم او را بدون تعيين خدا نتوانند شناخت ، پس چرا نمىگوئى چون يك عشر را نرساند به مردم و لا بدّ بايد به كسى رسانده باشد به جهت همان فائدهء تكميل ، و چنانچه مردم از تميز پيغمبر عاجزند از تميز او نيز عاجزند ، پس بر خدا است كه او را بشناسند يا به معجزه يا به تعيين پيغمبر يا به هر دو . و ايضا فائده‌اى كه بر وجود امام مترتّب ساختى ، از حفظ بيضهء اسلام و دعوت كفّار و جهاد با ايشان ، اين مطلب بدون شناختن احكام و حدود و تعزيرات چگونه متصوّر و معقول است ؟ اگر ممكن بود ، محتاج به پيغمبر نبود و چون ممكن نيست ، پس بايد امام دانا به جميع احكام باشد و چنين كسى را مردم نشناسند ، به همان دليل كه پيغمبر را نشناسند ، پس بر خدا است كه او را بشناساند چنانچه بر خدا بود تعيين پيغمبر يا به معجزه يا به نصب پيغمبر ديگر يا به هر دو .\r\nدليل ديگر آن كه بديهى عوام و اطفال و حيوانات است كه نايب و جانشين\r\n\r\n","description":"","footnote":"","page_name":" 127 ","page_number":125},
  {"content":"\r\n\r\nكسى بايد مثل او باشد در آن جهت كه نائب است ، و از او برآيد آنچه از او برآيد . مثلا معلّم مكتب نايب خود نكند مگر آن را كه از عهدهء درس اطفال برآيد و نظم معلّم را نگهدارد . و خويش‌نويس نايب نكند مگر آن را كه در خوش‌نويسى مثل او باشد و از عهدهء سرمشق و تعليم ديگران برآيد . و طبيب چون از محكمه برخيزد جانشين كسى را نمايد كه از عهدهء امراض و معالجهء آن برآيد . و همچنين جانشين نجّار و خيّاط و صبّاغ و عطّار و زارع و اهل هر صنعت كه نظر نمائى .\r\nو هرگز ديده‌اى كه زنى مثلا به حمام يا پى شغلى رود و طفل شير خوار و ساير اطفال را به كسى سپارد كه از حفظ آنها عاجز باشد ؟ و اگر زنى به طفلى گويد گهواره را حركت بده و آن طفل پى كارى رود ، آيا نائب خود قرار مىدهد طفلى را كه بتواند گهواره را بجنباند يا طفلى را كه نتواند ؟ و مرغان كه اطفال ايشان محتاج تربيتند ، مانند گنجشك و كبوتر و غير آن ، ببين كه مدام يكى نزد اطفال است و يكى پى آب و دانه ، و چون آن بيايد اين برود ، پس نر نايب خود نكند مگر ماده را و ماده نكند مگر نر را ، و ديگرى را نايب نگيرند و جوجه‌ها را به غير نسپارند به جهت آن كه ماده مىداند كه دلسوزى و جانشينى او را نكند مگر نر ، و نر هم مىداند كه سرپرستى و جانشينى او را نكند مگر ماده .\r\nو اگر نجّار جانشين خيّاط و خيّاط جانشين عطّار و عطّار جانشين صبّاغ و صبّاغ جانشين طبيب و طبيب جانشين بقّال و بقّال جانشين معلّم اطفال شوند ، ببين چه خوب بازى با مزه و تماشاى پرخنده خواهد بود . و اگر به نجّار گويند استاد خيّاط كجا رفته ، گويد پى شغلى رفته من نايب و جانشين اويم ، چه شغل به او داشتى ، به من رجوع كن .\r\nگويد اين قبا را بدوز . گويد من نايب و جانشين او هستم و لكن عمل من نجّارى است ، تخت و كرسى تراشم و از خيّاطى هيچ خبر ندارم ، و اللّه طفل پنج‌ساله از خنده حفظ خود نتواند نمود و همچنين باقى مثالها . و همچنين است اگر آن شغل را نداند و شغل ديگر هم از او بر نيايد . مثل اين كه بگويد من جانشين خيّاطم و لكن نه خيّاطى دانم و نه شغل ديگر ، و نايب طبيبم نه طبابت دانم و نه شغل ديگر ، و هكذا . و در اين بازيچه فرق نكند ميان آن كه خود معلّم اطفال مثلا چنين شخص بىسواد را نايب خود نمايد يا خود بىسواد خود را نايب او نمايد يا همهء خلق جمع شوند و او را نايب معلّم نمايند . پس در صورت اوّل اين بىخردى و حماقت را نسبت به معلّم دهند و بر او طعن زنند ، و در صورت دويم\r\n\r\n","description":"","footnote":"","page_name":" 128 ","page_number":126},
  {"content":"\r\n\r\nخود آن بىسواد را احمق شمارند ، و در صورت سوّم مردم را . و اگر معلّم از مكتبخانه برخيزد و به اطفال بگويد يكى را خليفه قرار بدهيد تا من بيايم ، ببين اطفال بىعقل با بىعقلى خود ، آن را خليفه نمايند كه از عهدهء درس و اشتباه ايشان برآيد يا آن را كه مثل خودشان باشد و حال آن كه كاملتر از او نيز باشد ؟\r\nو چون اين مطلب بديهى را گفتيم حال گوئيم پس بايد نايب و جانشين پيغمبر مثل پيغمبر باشد در جميع جهات پيغمبرى ، از علم به جميع احكام و حدود و تعزيرات و ورع و تقوى و معجزه و كرامات و عصمت و كمال و صفات و ساير جهات ، و فرق نباشد مگر همين كه پيغمبر از خدا گيرد و امام از پيغمبر . پس اگر بر خدا است تعيين پيغمبر ، همانا بر خدا است تعيين مثل پيغمبر كه امام باشد . و اگر بر خلق است تعيين امام ، پس بر خلق است تعيين پيغمبر .\r\nو ايضا از امثلهء گذشته و از تجربه دانسته كه هر كسى بايد خود تعيين نايب خود نمايد به جهت آن كه او اهل خبره است نه ديگران . طبيب داند كه از عهدهء عمل او كه بر آيد و هكذا نجّار و خيّاط و صبّاغ و عطّار و معلّم و غير ايشان .\r\nدليل ديگر آن كه وجود امام لطف است مانند وجود پيغمبر ، و لطف بر خدا واجب است و بيان اين به تحقيق تمام گذشت .\r\nو ايضا اگر اهل ساير مذاهب به خليفهء پيغمبر بگويند دليل بر حقّيّت دين پيغمبر شما نداريم و معجزات او را ندانيم و از تو معجزه مىخواهيم به جهت آن كه نايب او بايد مثل او باشد ، آيا ممكن است كه بگويد من جانشين او هستم و لكن معجزه ندارم و نمىتوانم ؟ نه و اللّه . و اگر بگويد ، ببين چگونه بر او بخندند و همان نسبتها به او و به پيغمبر بدهند نعوذ باللّه . پس بديهى شد كه بايد امام نيز صاحب معجزه باشد ، و معجزه را ندهد مگر خدا ، و همين دادن معجزه ، نصب خدا و تعيين خدا است و همين معجزه شاهد حقّ و گواه صدق است كه خدا او را اختيار كرده و بالخصوص فرستاده ، چنانچه اين مطلب گذشت ، و مسلّمى جميع فرق است در حقّ پيغمبران و اوصياى ايشان . و در اين فصل به همين اكتفاء نمائيم ، كه در اتمام حجّت كافى است .\r\n\r\nفصل دويم در بيان آن كه آنچه پيغمبر ( ص ) مىدانست على ( ع ) مىدانست و غير از على ( ع ) و ساير ائمّهء ما احدى نمىدانست\r\n\r\n","description":"","footnote":"","page_name":" 129 ","page_number":127},
  {"content":"\r\n\r\nو در بيان آن كه اين بزرگوار نيز صاحب معجزات بسيار و كرامات بىشمار بود و بر دست او خدا جارى نمود تا يقين و بديهى شود كه به همين علم و معجزات كه خدا و پيغمبر ( ص ) به او داده‌اند او را نايب و خليفه نموده‌اند و همين دو را دو شاهد حقّ و دو گواه صدق او قرار داده‌اند و همراه او نموده‌اند كه هر يك هزار مرتبه بالاتر است در صراحت و دلالت از اينكه خدا و پيغمبر به سخن بگويند امير المؤمنين ( ع ) خليفه و امام است ، چنانچه در نبوّت معلوم شد . و اهل جميع مذاهب نيز اجماع دارند كه اجراى معجزه همان قول خدا است كه اين پيغمبر ما است و طريقه و سنّت خدا به غير از اين طور نبوده و نخواهد بود . و هر دو مطلب را به يارى قائم عجّل اللّه فرجه از زبان خصم و مسلّمات ايشان آشكار و هويدا سازيم تا چشم دوستان روشن‌تر شود و حجّت بر دشمنان تمامتر گردد . ( الفضل ما شهدت به الاعداء ) . پس در اينجا دو مطلب است .\r\n\r\nمطلب اوّل در بيان علم آن بزرگوار .\r\nبدان كه جميع علماى عامّه ، به اتّفاق اين مطلب را قبول دارند و احدى از ايشان منكر نشده ، رجوع كن به كلمات فاضل قوشچى در شرح تجريد و سخنان فخر رازى و كلمات ابن ابى الحديد . و ما اكتفاء مىنمائيم به آنچه مجلسى ( قدّس سره ) در حقّ اليقين از فخر رازى نقل كرده و سخن باقى ايشان نيز مثل او است . 8\r\nفخر در كتاب اربعين گفته : على ( ع ) اعلم صحابه است . امّا اجمالا به جهت آن كه هيچ كس را نزاعى نيست كه على در اصل خلقت ، در غايت ذكا و فطانت و استعداد و در غايت حرص در طلب علم بود و پيغمبر ( ص ) هم در نهايت حرص بود در تربيت و تعليم او ، و على در طفوليّت در حجر تربيت او بود و در بزرگى داماد او بود و در همه اوقات پيش او مىرفت و او را هرگز مانعى از خدمت او نبود و معلوم است كه چنين شاگردى در خدمت چنين استادى با اين خصوصيّات ، به انتهاء معارج فضل و كمال مىرسد .\r\nتا آنجا كه گفته : و امّا تفصيل آن به چند دليل مىشود . دليل اوّل :  وَ تَعِيَها أُذُنٌ واعِيَةٌ  9 كه در شأن على ( ع ) نازل شده و هرگاه مخصوص باشد به زيادتى فهم مخصوص\r\n\r\n","description":"","footnote":"","page_name":" 130 ","page_number":128},
  {"content":"\r\n\r\nخواهد بود به زيادتى علم . دليل دويم آن كه حضرت رسول ( ص ) فرمود ( اقضاكم علىّ ) 10 يعنى حكم كنندهء بهتر و داناتر از همه شما على است . چه حكم محتاج است به جميع علوم ، پس هرگاه او در قضاوت و حكم بر همه راجح باشد در همه علوم بر همه فايق خواهد بود . سيّم آن كه عمر چندين مرتبه در حكم ، غلط نمود و آن حضرت او را هدايت فرمود . پس فخر رازى چندين مورد از غلطهاى عمر را ذكر كرده و چون اقرار خودشان بس است محتاج به ذكر ما نيست . بعد گفت و امثال اين خطاها غير على را بسيار بود و از آن حضرت مثل اينها هرگز واقع نشد .\r\nچهارم آن كه خود آن حضرت فرمود به خدا سوگند اگر منصب خلافت براى من خالص شود و مسند حكومت براى من آماده گردد ، هرآينه حكم كنم براى اهل تورات به تورات ايشان و ميان اهل انجيل به انجيل ايشان و ميان اهل زبور به زبور ايشان و ميان اهل فرقان به فرقان ايشان ، و اللّه كه هيچ آيه نازل نشد در صحرا و دريا و دشت و كوه و آسمان و زمين و در شب و روز مگر آن كه همه را مىدانم كه در شأن كه آمده و براى چه آمده .\r\nپنجم آن كه افضل علوم علم اصول دين و معرفت خدا است و خطبه‌ها و كلمات آن حضرت مشتمل است بر اسرار توحيد و عدل و نبوّت و قضاء و قدر و احوال معاد ، آن قدر كه در كلام هيچ يك از صحابه شمّه‌اى از آن يافت نمىشود . و ايضا همهء فرق متكلّمين منسوبند به او در اين علم . امّا شيعه ، انتساب ايشان به آن حضرت ظاهر است . و امّا خوارج با كمال دورى كه از او دارند همه پيرو اكابر خودند و اكابر ايشان شاگردان آن حضرتند . پس ثابت شد كه همهء فرق متكلّمين كه افضل فرق اسلامند شاگرد اويند . و امّا علم تفسير ، ابن عباس كه رئيس مفسّران است شاگرد او است . و امّا علم فقه ، در اين علم به مقامى رسيده بود كه پيغمبر در شأن او فرمود اقضاكم علىّ . 11 و از آن جمله علم فصاحت است و معلوم است كه هيچ يك از فصحائى كه بعد از او بودند به اندكى از درجهء او نرسيده‌اند . و از آن جمله علم نحو است و معلوم است كه ابو الأسود ، مدوّن اين علم ، به ارشاد او تدوين اين علم نمود . و از آن جمله علم تصفيهء باطن است و معلوم است كه نسبت اين علم به او منتهى است . پس ثابت شد كه بعد از پيغمبر ( ص ) او استاد همه عالم است در همهء صفات رضيّه و مقامات شريفه و اعلم است از همه عالم .\r\nفاضل باذل بحرينى ( قدّس سره ) در كتاب غاية المرام ، از كتب ايشان چهار حديث\r\n\r\n","description":"","footnote":"","page_name":" 131 ","page_number":129},
  {"content":"\r\n\r\nنقل كرده كه پيغمبر ( ص ) به على تعليم كرد هزار باب از علم كه از هر بابى هزار باب ديگر مفتوح مىشود . و سى و دو حديث نقل كرده در زيادتى علم و اعلم بودن او از همه بعد از پيغمبر و اينكه پيغمبر آنچه مىدانست به على ( ع ) تعليم كرد و اين كه پيغمبر ترازوى علم است و على دو كفّهء او . و شانزده حديث نقل كرده كه پيغمبر ( ص ) فرمود من شهر علم و حكمتم و على در آن شهر است پس هر كه علم مىخواهد رو به در نمايد و از در در آيد . و هفت حديث نقل كرده كه آن بزرگوار فرمود سلونى قبل ان تفقدونى 12 و احدى جز او چنين سخنى از صحابه نگفت . و هفده حديث نقل كرده كه ابو بكر و عمر و عثمان و ديگران در فهم مسائل و حكم ، رجوع به على ( ع ) مىكردند . و چهارده حديث نقل كرده كه مهاجرين و انصار شك نداشتند كه خليفهء به حقّ بعد از پيغمبر امير المؤمنين است و ابو بكر و عمر و عثمان و معاويه مىدانستند و ابو بكر اقيلونى اقيلونى 13 تا آخر مىگفت . و پنج حديث نقل كرده كه آيهء  قُلْ كَفى بِاللَّهِ شَهِيداً بَيْنِي وَ بَيْنَكُمْ وَ مَنْ عِنْدَهُ عِلْمُ الْكِتابِ  14 كه آخر سورهء رعد است در شأن آن بزرگوار است و او است شاهد و در نزد او است تمام علم كتاب . و اين احاديث همه را از كتب معتبرهء ايشان نقل كرده و اسم آن كتابها را در اوّل كتاب ذكر فرموده .\r\n\r\nمطلب دويم در بيان شمّه‌اى و اشاره‌اى از معجزات و كرامات امير المؤمنين ( ع ) است كه بديهى ما و ايشان است .\r\nو آنچه بديهى طرفين است چند معجزه است . اوّل فصاحت و بلاغت آن بزرگوار كه جز چهارده معصوم ( ع ) كسى را ممكن نيست . و خود ايشان گفته‌اند كلام اين بزرگوار واسطه است ميان كلام خالق و مخلوق كه از قرآن پائين‌تر است و از كلام خلق خدا بالاتر است 15 ، و خطب و ادعيه و مناجات و كلمات او ميان شيعه و سنّى پر است . آنان كه منكرند بگو روبرو كنند . و در اين معجزهء بيّنه با قرآن مجيد شريك است كه تا قيامت حاضر و هويدا است و محتاج به نقل و اثبات و روايت از ديگران نيست .\r\nدوّم شجاعت او است كه ضرب المثل تمام عالم است و معاويه و عمرو عاص بارها نقل مىكردند . و در اين مطلب آنچه در خيبر و با عمرو عبد ودّ كرد بس است و محتاج به غزوهء بدر و حنين و احد و احزاب ندارد . و خود ايشان نقل كرده‌اند كه بعد از\r\n\r\n","description":"","footnote":"","page_name":" 132 ","page_number":130},
  {"content":"\r\n\r\nكشتن عمرو عبد ودّ ، پيغمبر ( ص ) فرمود همين يك ضربت على ( ع ) بهتر است از عبادت همهء جنّ و انس 16 . و خواهر عمرو فخر مىكرد كه برادر مرا على ( ع ) كشت و اشعار او معروف است . 17 و خود ايشان نقل كرده‌اند كه علم را در جنگ خيبر اوّل به ابى بكر دادند ، جنگ نكرده فرار كرد و روز ديگر به عمر دادند ، هم جنگ نكرده فرار كرد و در فرار اين دو پهلوان خود ايشان قصيده‌ها گفته‌اند . ابن ابى الحديد در قصيده‌اى مىگويد كه هر دو فرار كردند و حال آن كه مىدانستند كه فرار از جنگ گناه كبيره است ، يعنى خدا در آيات چندى امر به ثبات و نهى از فرار كرده . و در شعر ديگر مىگويد :\r\n و ليس ينكر فى حنين فراره * و فى احد قد فرّ خوفا و خيبرا \r\n18 يعنى كسى منكر نيست فرار ابو بكر را در حنين و در احد و خيبر هم فرار كرد .\r\nبلى پهلوانى خود را در سقيفه و در آتش زدن خانهء على و فاطمه ( ع ) و غصب فدك به كار بردند ، و در جهاد و غزوات پيغمبر ( ص ) فرار كردند و جان خود را حفظ كردند و شجاعت خود را ذخيره نمودند از براى آنچه بعد از پيغمبر كردند . خلاصه بعد از فرار ايشان پيغمبر ( ص ) فرمود لأعطينّ الرّاية غدا رجلا يحبّ اللّه و رسوله و يحبّه اللّه و رسوله يعنى هرآينه فردا علم را به جوانمردى دهم كه خدا و رسول را دوست داشته باشد و خدا و رسول هم او را دوست داشته باشند . و اين حديث را احدى از ايشان منكر نيست و سى و پنج طريق اين حديث از كتب ايشان نقل شده . 19 و در آخر حديث فرمود كرّار غير فرّار 20 باشد .\r\nاگر انصاف باشد بسيار ظاهر است كه كلام پيغمبر به كنايه و تعرّض ، بهتر از تصريح دلالت دارد كه آن دو فراركننده نه دوستى با خدا و رسول داشتند و نه خدا و رسول با ايشان دوستى داشتند ، چنانچه شكى نيست كه كلمهء كرّار غير فرار تعريض است بر ايشان . خلاصه ، روز ديگر امير المؤمنين را طلبيد و آب دهان مبارك بر چشم او نهاد و فى الفور رمد او رفع شد و علم را به دست او داد و روانهء خيبر شد ، كفّار در را بستند و خود ايشان نقل كرده‌اند كه حضرت در را كند و او را جسر خندق نمود كه لشكر بر او عبور كردند و بعد حضرت آن را به دست راست خود چندين ذراع انداخت و حال آن كه درى بود كه بيست نفر موكّل بودند كه او را ببندند و باز كنند و فرمود ( ع ) نكندم در خيبر را به قوّت بدنى جسمانى و لكن كندم او را به قوّت ربّانى . 21\r\nسوّم دارائى آن بزرگوار است صفات متضادّه را كه در هر يكى ممتاز بود و احدى در هيچ صفت به آن حضرت نرسيد چه جاى آن كه بتوانند همه را جمع كنند . و اين مطلب مسلّمى\r\n\r\n","description":"","footnote":"","page_name":" 133 ","page_number":131},
  {"content":"\r\n\r\nخصم است و احدى منكر نيست و آن صفت شجاعت است با آن كمى غذا و اكتفا به نان جو تنها ، و با آن سخاوت و كرم و با آن زهد و عبادت و با آن علم و حلم و با آن تواضع و فروتنى و با آن حسن خلق و طلاقت وجه به حدّى كه آن بزرگوار را نسبت به دعابت مىدادند . و اين مطلب را ابن ابى الحديد كه از ايشان است نيكو بيان كرده . 22\r\nچهارم خبر دادن آن بزرگوار است به غيب و امور آينده . فاضل قوشچى كه از ايشان است از بابت مثال مىگويد مثل خبر دادن او به كشته شدن ذو الثّديّه ، و چون اصحاب حضرت او را ميان كشتگان نيافتند فرمود و اللّه دروغ نگفته‌ام ، پس حضرت در ميان كشتگان او را پيدا كرد .\r\nو ايضا اصحاب حضرت گفتند اهل نهروان عبور كردند و از نهر گذشتند ، فرمود عبور نكردند ، دفعه دوم گفتند ، باز فرمود عبور نكرده‌اند ، جندب مىگويد با خود گفتم اگر ببينم عبور كرده‌اند اوّل كسى كه با على جنگ كند منم ، چون به نهر رسيديم ديديم كه عبور نكرده‌اند . پس حضرت رو به جندب كرد ، فرمود از براى تو مطلب ظاهر شد ؟ و از ما فى الضّمير او خبر داد .\r\nو ايضا در ماه مبارك رمضان خبر داد كه در همين ماه شهيد خواهم شد . و ايضا به او عرض كردند خالد در وادى قرى مرد ، فرمود نمرده و نخواهد مرد تا پيشاپيش لشكر ضلالت برود و پيشرو ايشان باشد و صاحب لواى او حبيب بن عمّار باشد . پس مردى از زير منبر او برخاست و گفت و اللّه من تو را دوست مىدارم و حبيب پسر عمّار منم . فرمود مبادا بردارى آن لوا را و البتّه خواهى برداشت پس داخل مىشوى با آن لوا از اين در ، و اشاره به سوى باب الفيل فرمود . پس چون ابن زياد ملعون عمر سعد لعين را به جنگ سيّد الشّهداء ( ع ) فرستاد ، قرار داد بر مقدّمهء لشكر ، خالد لعين را و حبيب پسر عمّار ملعون صاحب علم ميشوم او بود ، پس آمد با همان علم تا داخل مسجد شد از باب الفيل . و در اين مطلب به همين چند مثال كه اين معاند گفته اكتفا مىنمائيم . 23\r\nپنجم مستجاب الدّعوة بودن آن بزرگوار است . قوشچى مىگويد اين مطلب از زيادتى وضوح و شهرت ، احتياج به بيان ندارد 24 و ديگر مثالى ذكر نكرده و اين اقرار ايشان به اين حدّ چقدر كافى و شافى است در مطلب . و ما تشرّفا به چند فقره اشاره مىنمائيم .\r\nاوّل ، صاحب حديقه ( قدّس سره ) مىفرمايد : دو نوبت دعا كرد و آفتاب بعد از غروب برگشت و در اين فقره هيچ‌كس را شكّ و ريبى نيست . دوّم ، دعا كرد از براى اهل كوفه كه\r\n\r\n","description":"","footnote":"","page_name":" 134 ","page_number":132},
  {"content":"\r\n\r\nآب زياد شود و چون از زيادتى شكوه كردند باز دعا نمود تا كم شد . سوّم ، يكى از بنى اميّه با او در گفتگو بىادبانه سر كرده بود ، گفت اخسأ يعنى چخ ، كه اين لفظ را به سگ مىگويند . فى الحال آن مرد سگ شد . آخر چون زن و فرزندش عجز مىكردند باز دعا فرمود به صورت اوّل برگشت . چهارم ، بر منبر دعا كرد كه ابن ارطات ديوانه شود ، او به جنون گرفتار شد . 25 پنجم ، چون انس بن مالك را به شهادت طلبيد و كتمان كرد ، دعا نمود كه به مرضى مبتلا شود كه پنهان نتواند كرد ، به برص مبتلا شد . و آنچه معاندين از قبيل اين از آن بزرگوار و سيّد الشهداء ( ع ) در واقعهء كربلا نقل كرده‌اند بسيار . و حقيقت معجزه ، ذات مقدّس طيّب او و نفس منزّه طاهر او است كه مشيّت اللّه و يد اللّه و جنب اللّه و آية الكبرى و النبإ العظيم و صراط مستقيم و صادر اوّل خداوند حكيم كه اين فضائل بىانتهاء و كمالات بىمنتها ، از آن آفتاب تابيده و اين همه معجزات بىحساب و اين مجموع كرامات خارج از طاقت قلم بيان و صفحهء كتاب كاينات مبدء و مآب ، از آن دريا طراويده . چه خوب گفته :\r\n كتاب فضل تو را آب بحر كافى نيست * كه تر كنى سر انگشت و صفحه بشمارى \r\nصلوات اللّه و سلامه عليه و على اخيه و زوجته و ابنائهم الطيّبين الطاهرين و لعنة اللّه على اعدائهم اجمعين الى يوم الدّين .\r\n\r\nفصل سوّم [ در بيان آن كه خدا و پيغمبر ( ص ) آن حضرت را خليفه نمودند و علوم و مغيبات و معجزات به وى آموختند 
  ]\r\nدر بيان آن كه خدا و پيغمبر ( ص ) علاوه بر اينكه آن حضرت را خليفه نمودند به تعليم علوم و مغيبات و اعطاى معجزات ، چنانچه شاهد خدا بر پيغمبرى پيغمبران همين بود و جز اين نبود ، علاوه بر اين به سخن هم تصريح فرمودند به خلافت امير المؤمنين على بن أبي طالب ( ع ) . و اين مطلب را نيز به كتابهاى ايشان تمام نمائيم . پس در اين فصل نيز دو مطلب است .\r\n\r\nمطلب اوّل در قول خدا .\r\nو تبرّكا و تشرّفا چند آيه ذكر نمائيم .\r\nاوّل ،  يا أَيُّهَا الرَّسُولُ بَلِّغْ ما أُنْزِلَ إِلَيْكَ مِنْ رَبِّكَ  26 الخ ( مائده ) . در غاية المرام نه حديث از ايشان نقل كرده است كه اين آيه در شأن على ( ع ) نازل شده كه خدا امر كرده\r\n\r\n","description":"","footnote":"","page_name":" 135 ","page_number":133},
  {"content":"\r\n\r\nپيغمبرش را كه برسان ولايت آن بزرگوار را و آن حضرت در غدير خم رساند و فرمود من كنت مولاه فعلىّ مولاه يعنى هر كه من مولاى اويم پس على مولاى او است . 27 و در جاى ديگر هشتاد و نه حديث نقل كرده كه پيغمبر در غدير خم فرمود من كنت مولاه فعلىّ مولاه . 28 بيا بنگر بىانصافى جماعتى را كه خودشان نود و هشت حديث نقل كنند كه پيغمبر به امر خدا فرموده هر كه من مولاى اويم پس على مولاى او است ، علاوه بر آنچه شيعه نقل كرده ، و بازمىگويند كه اين حديث متواتر نيست و يا متواتر و لكن دلالت بر خلافت او ندارد و خدا و پيغمبر با آن هنگامه غدير خم مقصودشان العياذ باللّه بازيچه بوده .\r\nبا آن كه شش حديث ديگر از ايشان نقل كرده كه آيهء  الْيَوْمَ أَكْمَلْتُ لَكُمْ دِينَكُمْ وَ أَتْمَمْتُ عَلَيْكُمْ نِعْمَتِي وَ رَضِيتُ لَكُمُ الْإِسْلامَ دِيناً  29 كه ايضا در سورهء مائده است نازل شد در غدير خم بعد از فرمايش پيغمبر : من كنت مولاه فعلىّ مولاه . 30 و با آن كه بيست و چهار حديث ديگر از ايشان نقل كرده و همهء ايشان قبول دارند كه آيهء  إِنَّما وَلِيُّكُمُ اللَّهُ وَ رَسُولُهُ وَ الَّذِينَ آمَنُوا الَّذِينَ يُقِيمُونَ الصَّلاةَ وَ يُؤْتُونَ الزَّكاةَ وَ هُمْ راكِعُونَ  31 در شأن على ( ع ) نازل شده بعد از آن كه در ركوع خاتم به سائل بخشيد 32 و اين آيه نيز در سورهء مباركهء مائده است و لكن مىگويند قبول نداريم كه ولىّ به معنى صاحب اختيار و اولى به تصرّف باشد مثل ولايت جدّ و پدر ، شايد به معنى دوست و يارىكننده باشد . بگو اى معاند بىانصاف ، به اتفاق اهل لغت و به تسليم من و تو انّما كلمهء حصر است ، يعنى نيست ولىّ شما مگر سه نفر :\r\nخدا و پيغمبر و آن كه در ركوع انگشتر داد ، يعنى امير المؤمنين حيدر ، و جز اين سه كس شما ديگر ولىّ نداريد . و اگر به معنى دوست و يا يارىكننده باشد همهء مؤمنان همديگر را دوست و يارىكننده‌اند چنانچه فرمود انّما المؤمنون اخوة 33 و بديهى است كه اهل هر مذهب ، چه حق چه باطل ، دوست و ياوران همديگرند ، پس حمل آيه بر اين معنى يا كذب محض است يا تخصيص لغو و قبيح . تعالى اللّه عن ذلك علوّا كبيرا .\r\nچهارم آيهء  وَ اعْتَصِمُوا بِحَبْلِ اللَّهِ جَمِيعاً وَ لا تَفَرَّقُوا  34 ( آل عمران ) يعنى بچسبيد ريسمان خدا را همهء شما و جدا نشويد از او . هفت حديث نقل كرده كه حبل اللّه و عروة الوثقى كه در سورهء لقمان ذكر شده امير المؤمنين است . 35 و هفت حديث نقل كرده كه مراد از آيهء  يا أَيُّهَا الَّذِينَ آمَنُوا اتَّقُوا اللَّهَ وَ كُونُوا مَعَ الصَّادِقِينَ  36 كه در توبه است محمّد ( ص ) و على ( ع ) و آل محمّد است . 37 و سه حديث نقل كرده كه مراد از صراط مستقيم در قرآن ، محمّد و اهل بيت او است . 38 و سه حديث نقل كرده كه مراد از اهل ذكر در سورهء نحل :\r\n\r\n","description":"","footnote":"","page_name":" 136 ","page_number":134},
  {"content":"\r\n\r\n فَسْئَلُوا أَهْلَ الذِّكْرِ إِنْ كُنْتُمْ لا تَعْلَمُونَ  ، 39 اهل بيت پيغمبر است . 40 و هفت حديث ديگر نقل كرده كه مراد از هادى در سورهء رعد :  إِنَّما أَنْتَ مُنْذِرٌ وَ لِكُلِّ قَوْمٍ هادٍ  ، 41 امير المؤمنين ( ع ) است . 42 و شش حديث نقل كرده كه مراد از  صالِحُ الْمُؤْمِنِينَ  43 در سورهء تحريم ، امير المؤمنين ( ع ) است . 44 بگو اى معاند بىانصاف ، تو دست از صراط مستقيم و حبل اللّه و عروة الوثقى و صادقين و صالح المؤمنين و هادى و اهل ذكر چرا كشيده‌اى و دامن كه را گرفته‌اى ؟ خدا امر كرد بچسب حبل مرا ، چرا رها كردى ؟ گفت با صادقين باش ، چرا با ديگران باشى ؟\r\nدوازدهم ، آيهء مباركهء  يا أَيُّهَا الَّذِينَ آمَنُوا أَطِيعُوا اللَّهَ وَ أَطِيعُوا الرَّسُولَ وَ أُولِي الْأَمْرِ مِنْكُمْ  45 ( سورهء نساء ) . چهار حديث نقل كرده كه اين آيه در شأن امير المؤمنين ( ع ) و ائمّه ( ع ) نازل شده و مراد از اولى الامر ايشانند 46 و حديث ديگر نقل كرده در آيهء  وَ لَوْ رَدُّوهُ إِلَى الرَّسُولِ وَ إِلى أُولِي الْأَمْرِ مِنْهُمْ  47 ( الخ ) كه هم در سورهء نساء است . 48\r\nسيزدهم ، آيهء شريفهء  إِنِّي جاعِلُكَ لِلنَّاسِ إِماماً قالَ وَ مِنْ ذُرِّيَّتِي قالَ لا يَنالُ عَهْدِي الظَّالِمِينَ  49 ( بقره ) يعنى خدا به ابراهيم ( ع ) فرمود من تو را از براى مردم امام قرار دادم ، عرض كرد و از ذرّيّهء من هم قرار بده . از ايشان نقل كرد كه پيغمبر فرمود نوبهء اجابت دعاى او به من و على رسيده . 50 و ايضا آيهء شريفه فرمود كه اوّل حضرت خليل را به كلمات و مقامات ، ابتلاء و امتحان نمود ، پس همه را به اتمام رسانيد آنگه فرمود تو را امام كردم . پس در امامت ، هم مقامات بسيار لازم است و هم قرار داد الهى . باز سؤال كرد كه از ذرّيّهء من هم قرار بده . اين نيز كالصّريح است كه امامت محتاج به قرار داد الهى است . باز در آخر فرمود عهد من و امام قرار دادن من به ظالمان نمىرسد هم دلالت نمود بر قرار داد الهى و ظالم و گناهكار نبودن امام .\r\nچهاردهم ، آيهء مباركهء سورهء هود :  أَ فَمَنْ كانَ عَلى بَيِّنَةٍ مِنْ رَبِّهِ وَ يَتْلُوهُ شاهِدٌ مِنْهُ  51 يعنى آيا پس آن كسى كه مىباشد ثابت بر بيّنه يا با بيّنه از خداى خود ، كه مراد پيغمبر باشد ، و تالى و جانشين مىشود او را شاهدى از او . بيست و سه حديث نقل كرده كه مراد از شاهد امير المؤمنين ( ع ) است . 52 و تمام اين احاديث را از كتب ايشان نقل نموده . اجر او با امير المؤمنين كه زياد زحمت كشيده و زياد خوب جمع كرده . بگو اى معاند چرا ردّ قول خدا كردى و ديگرى را تالى پيغمبر قرار دادى با آن كه خود ، آيه را چنين تفسير كرده‌اى ؟ و در قيامت جواب خدا و پيغمبر و امير المؤمنين ( ع ) و قرآن را چه خواهى داد ؟\r\n\r\n","description":"","footnote":"","page_name":" 137 ","page_number":135},
  {"content":"\r\n\r\n  إِنْ تَسْخَرُوا مِنَّا فَإِنَّا نَسْخَرُ مِنْكُمْ كَما تَسْخَرُونَ فَسَوْفَ تَعْلَمُونَ   . 53\r\n\r\nمطلب دوّم در قول پيغمبر ( ص ) و نصّ و تصريح او به خلافت امير المؤمنين ( ع ) علاوه بر احاديث غدير خم .\r\nو اين احاديث چندين قسم است و ما اكتفا به چند قسم مىنمائيم .\r\nاوّل ، در نصّ پيغمبر ( ص ) به اين كه على است خليفهء بعد از او و به اين كه خلفاء بعد از على ( ع ) يازده فرزند او است و ايشانند ائمّهء اثنا عشر و خلفاء پيغمبر ، همان بزرگوار نود و چهار حديث از ايشان در دو باب نقل كرده . 54\r\nدوّم ، آنچه از ايشان رسيده كه پيغمبر و ائمّهء اثنا عشر حجج اللّه مىباشند بر خلق خدا ، و در اين باب نه حديث نقل كرده . 55\r\nسوّم ، آنچه از ايشان رسيده كه على امير المؤمنين است و سيّد مسلمين و امير برره است ، و در اين باب چهل و دو حديث نقل كرده . 56\r\nچهارم ، قول پيغمبر ( ص ) كه به على فرمود انت منّى بمنزلة هارون من موسى الّا انّه لا نبىّ بعدى 1 و در اين باب درست صد حديث نقل كرده از ايشان . 57\r\nپنجم ، آنچه از ايشان رسيده كه على وصى پيغمبر ( ص ) است و يازده فرزند او اوصياء پيغمبرند و ايشانند اوصياء و ائمّهء اثنا عشر ، و در اين باب هفتاد حديث نقل كرده . 58\r\nششم ، در بيان آن كه ائمّه بعد از پيغمبر ، به نصّ پيغمبر اجمالا و تفصيلا دوازده مىباشند و ايشان على و يازده فرزند او مىباشند ، و در اين باب پنجاه و هشت حديث از ايشان نقل كرده . 59\r\nهفتم ، در امر كردن پيغمبر ( ص ) به اقتداء نمودن به على بن أبي طالب ( ع ) و به ائمّه از آل محمّد ( ص ) و امر به ولايت ايشان ، و بيست و يك حديث از ايشان نقل كرده . 60\r\nهشتم ، در نصّ پيغمبر ( ص ) و امر او به وجوب تمسّك به ثقلين ، كه قرآن و اهل بيت او باشند ، كه فرمود من مىروم و دو چيز بزرگ و سنگين در ميان شما مىگذارم ، قرآن و اهل بيت خودم را ، اگر به اين دو تمسّك نمائيد هرگز گمراه نمىشويد و اين دو از هم جدا نمىشوند تا در قيامت در كنار حوض بر من وارد شوند ، و سى و نه حديث از ايشان نقل كرده . 61\r\nنهم ، قول پيغمبر ( ص ) كه فرمود مثل اهل بيت من مثل كشتى نوح است هر كه\r\n\r\n","description":"","footnote":"","page_name":" 138 ","page_number":136},
  {"content":"\r\n\r\nسوار شد نجات يافت و هر كه تخلّف كرد غرق شد ، يازده حديث از ايشان نقل كرده . 62\r\nدهم ، آنچه از ايشان رسيده كه ائمّهء اثنا عشر اركان ايمانند و خدا قبول نمىكند اعمال بندگان را مگر به ولايت ايشان ، شانزده حديث نقل كرده 63 . و سه حديث ديگر نقل كرده كه خدا همهء پيغمبران را به ولايت پيغمبر و ائمّهء اثنا عشر مبعوث نموده . 64\r\nيازدهم ، در اخوّت و برادرى قرار دادن پيغمبر ميان اصحاب ، مثلا سلمان را با ابا ذر ، و عمر را با ابا بكر ، و هكذا ، و اخوّت خود را با على قرار داد و غير از على را برادر خود قرار نداد و برادر نگفت ، و در اين باب پنجاه و هشت حديث از ايشان نقل كرده . 65\r\nدوازدهم ، قول پيغمبر ( ص ) و نصّ او كه حقّ با على و على با حقّ است ، چهارده حديث از ايشان نقل كرده . 66 و در جاى ديگر در باب ردّه كه واقع شد بعد از پيغمبر ( ص ) و حقّ با على بود ، پانزده حديث نقل كرده . 67\r\nسيزدهم ، آنچه از ايشان رسيده كه على وزير پيغمبر است ، يازده حديث نقل كرده . 68\r\nچهاردهم ، پيغمبر ( ص ) فرمود على سيّد مسلمين و سيّد عرب است و سيّد است در دنيا و آخرت و سيّد اوصياء و سيّد خلائق است بعد از پيغمبر ( ص ) ، و بيست و سه حديث در اينجا نقل كرده 69 و در باب ديگر بيست و سه حديث ديگر نقل كرده كه على بهترين خلق است بعد از پيغمبر و بهترين بشر و بهترين امّت است . 70 و يازده حديث نقل كرده در آيهء  أُولئِكَ هُمْ خَيْرُ الْبَرِيَّةِ  71 و 72 و نود و پنج حديث نقل كرده در فضيلت و رستگارى شيعيان و محبّان امير المؤمنين ( ع ) و يازده فرزند طاهرين او . 73 و جميع اين احاديث را از كتب معتبرهء ايشان نقل كرده و اگر كسى اينها را و قريب به مضامين اينها را كه در همان كتاب غاية المرام از كتب ايشان نقل كرده جمع كند ، از هزار مىگذرد با قطع نظر از احاديث شيعه كه از حساب و شماره بيرون است و اكثر اين مطالب در نزد مخالفين هم مسلّم و مقبول و متواتر است .\r\nابن ابى الحديد مىگويد كه حكايت غدير خم و خبر منزلت و امثال اينها نصّ صريح نيست ، بلى شيعه مىگويد كه تصريح و واضح گفت پيغمبر ( ص ) كه على خليفه او است و امير المؤمنين است و تصريح كرد در بسيارى از مقامات كه على خليفه او است بر ايشان بعد از او و امر كرد ايشان را به شنيدن و اطاعت كردن او و امر كرد همه را كه به لفظ امير المؤمنين او را سلام كنند ، و شخص با انصاف چون بشنود آن هنگامه و نزاع را\r\n\r\n","description":"","footnote":"","page_name":" 139 ","page_number":137},
  {"content":"\r\n\r\nكه بعد از پيغمبر ( ص ) كردند يقين مىكند كه نصّ نبوده بلكه تعريض و تلويح و كنايه بوده و شايد مصلحتى بازداشت پيغمبر را از تصريح كردن . 74\r\nحاصل جواب اين مخالف اين است ، اگر نصّ بود صحابه نزاع و مخالفت نمىكردند ؟ و همين يك كلمه ، جواب او و ديگران است كه در جواب مىگويند دليل با اجماع است و اجماع بر همهء اينها مقدّم است . و ما ان شاء اللّه اشاره به اجماع ايشان خواهيم نمود .\r\n\r\nتنبيه\r\nاگر فرضا خداوند عالم تمام ذرّيّهء هفتاد و سه گروه امّت پيغمبر ( ص ) كه بودند و هستند و مىآيند ، همه را يكباره مىآفريد با لوح ساده و دل بىنقش ، و از همه آيات و احاديث طرفين هم تا به آخر عمر بىخبر مىماندند و معلوم ايشان نمىشد مگر دو مطلب بديهى مسلّمى شيعه و سنّى ، يكى علم امير المؤمنين ( ع ) و يازده فرزند طاهرين او با معجزات و كرامات ايشان و يكى نادانى و گمراهى ابو بكر و عمر و عثمان با كلمهء اقيلونى 75 كه ابو بكر گفت ، و كلّ النّاس افقه من عمر 76 تا آخر كه عمر گفت ، و اللّه كه احدى ، غير از مذهب شيعه ، مذهبى اختيار نمىكرد الّا ما شاء اللّه ، و همه دشمن آن سه نفر مىشدند و همه را مستحقّ لعن ابدى و عذاب سرمدى مىدانستند . و لكن چه كند بيچاره كه از دين آباء و از تقليد گذشتگان گذشتن مشكل است و لوح دل و سينه را از اعتقاد طفوليّت شستن و از نقش كودكى پاك كردن هزار مرتبه مشكل‌تر است . لهذا ضرب المثل شده ( العلم فى الصّغر كالنّقش فى الحجر ) . 77 و اگر ما شيعيان نيز العياذ باللّه سنّى زاده بوديم و اللّه كه همهء ما نيز سنّى مىشديم الّا ما شاء اللّه و ما نيز همهء آيات و احاديث را پيچيده ، به كنارى مىگذاشتيم و شروع به مزخرف‌گوئى مانند ايشان مىنموديم . پس عمدهء شكرها همين شكر است كه به تشيّع تولّد يافتيم . و الّا هر كه بگويد كه من اوّل لوح سينه از نقش كودكى شستم و تخليهء نفس نمودم و بعد ، از روى آيات و اخبار و برهان عقل اين مذهب را اختيار كردم و اللّه متّهم و مستحقّ تكذيب است الّا من شاء اللّه تبارك و تعالى . و اگر از آيات قرآنى و احاديث شاهد بياورم كه تكذيب پيغمبران همه به واسطهء تقليد پدران بوده بسيار است و لكن طول مىكشد و لازم هم نيست بعد از آنچه پيش گفتيم و بديهى نموديم . الحمد للّه الّذى هدانا لهذا و ما كنّا لنهتدى لو لا ان هدانا اللّه .\r\n\r\n","description":"","footnote":"","page_name":" 140 ","page_number":138},
  {"content":"\r\n\r\n\r\nفصل چهارم در بيان آن كه امير المؤمنين على بن ابى طالب ( ع ) با صديقهء طاهره و يازده فرزند طاهرين ايشان از همان نور پاك خدا خلق شدند كه پيغمبر ( ص ) خلق شد و همه نور واحد و از نور واحدند و اوّل ما خلق اللّه‌اند\r\n، پس آنچه پيغمبر ( ص ) مىدانست ايشان نيز مىدانستند و آنچه پيغمبر ( ص ) داشت از معجزات و كرامات ، ايشان نيز داشتند ، پس اشرف از جميع موجودات و پيغمبران ( ع ) و ملائكه مىباشند ، و بر همهء ايشان ولايت اين بزرگواران را عرض نمودند و واجب ساختند و همه قبول كردند و هر كه قبول نكرد مردود و مطرود شد و همه از ايشان معرفت و بندگى آموختند و همهء عالم امّت و شيعهء ايشان است و ايشان پيغمبر و امام و واجب الاطاعه و مفترض الطّاعه همه مىباشند . و بيان عصمت چهارده معصوم صلوات اللّه و سلامه عليهم اجمعين . و هر چند همهء اين مطالب به قواعد حكميّه و براهين قطعيّه عقليّه مندرج و منطوى است در همان اوّل ما خلق اللّه بودن پيغمبر ( ص ) و على ( ع ) و خمسهء آل عبا و باقى ائمّهء هدى كه دو بزرگوار اوّل ، بلكه تمام خمسه ، مسلّمى و مقبول خصم است و ما بقى از بديهيات مذهب علماء شيعه است ، و لكن به چند قسم از آيات و اخبار به جهت تبرّك و تشرّف و زيادتى توضيح اشاره مىنمائيم .\r\nاوّل ،  فَتَلَقَّى آدَمُ مِنْ رَبِّهِ كَلِماتٍ فَتابَ عَلَيْهِ  . 78 اوائل بقره . با ملاحظه احاديث اهل بيت در تفسير او ، صاحب غاية المرام ( قدّس سره ) نوزده حديث از كتب عامّه نقل كرده كه اگر خمسهء طيّبه نبودند خداوند هيچ ممكنى از ممكنات را نمىآفريد از عرش و كرسى و آسمان و زمين و ملائكه و پيغمبران و جنّ و انس و ديگران ، و اين كه پيغمبر و على از نور خدا و از نور واحد خلق شده‌اند و ايشانند اوّل مخلوقات ، و ملائكه از نور روى على ( ع ) خلق شده‌اند . 79 و چهارده حديث از خاصّه نقل كرده كه اگر تمام چهارده معصوم نبودند ، خداوند چيزى را نمىآفريد ، و همه از نور واحدند و ايشانند اشباح . 80 و كفايت مىكند در اين باب زيارت جامعه معروفه و ساير زيارات و ادعيه ، و بهتر از همه كفايت مىكند آيهء  وَ لكِنْ رَسُولَ اللَّهِ وَ خاتَمَ النَّبِيِّينَ  81 كه در احزاب است . و بيان خاتم ( ص ) در مجالس وعظ به تحقيق و تفصيل نموده‌ايم ، رجوع كن .\r\nدويم ، آنچه دلالت دارد كه ايشان خلفاء و اوصياء پيغمبر ( ص ) و حجّتهاى خدا و خير خلق و خير بشر و سيّد الاوصياء و سيّد دنيا و آخرتند ، و در اين مطلب اگر جمع كنى زياده از دويست حديث در كتاب غاية المرام نقل كرده علاوه بر آنچه از زيارات و\r\n\r\n","description":"","footnote":"","page_name":" 141 ","page_number":139},
  {"content":"\r\n\r\nادعيّهء قطعيّه ظاهر و هويدا مىشود .\r\nسوّم ، آيهء شريفهء  وَ إِذْ أَخَذَ اللَّهُ مِيثاقَ النَّبِيِّينَ  82 ( الآية ) كه در آل عمران است و صريح است كه خدا از همهء پيغمبران عهد گرفته كه ايمان بياورند به پيغمبر ( ص ) و اهل بيت او و يارى كنند ايشان را ، و يارى ايشان در رجعت خواهد شد . امّا عهد گرفتن خدا از ايشان به ايمان آوردن به پيغمبر و يارى نمودن او كه صريح آيهء مباركه است . و امّا نسبت به اهل بيت طاهرين او ، از تفسير و اخبار اهل بيت ظاهر مىشود . با آنچه از احاديث قطعيّه وارد شده كه چهار ملك مقرّب خادم ايشانند ، تا به سائر ملائكه چه رسد ، و همه مطيع و فرمانبردارند و همه از ايشان تسبيح و تهليل و بندگى خدا ياد گرفتند .\r\nچهارم ،  وَ سْئَلْ مَنْ أَرْسَلْنا مِنْ قَبْلِكَ مِنْ رُسُلِنا  83 ( زخرف ) كه در غاية المرام در تفسير اين آيه سه حديث از طريق عامّه نقل كرده كه خدا تمام پيغمبران را به ولايت پيغمبر ( ص ) و على ( ع ) مبعوث نمود و شش حديث از خاصّه نقل كرده كه به ولايت ايشان و ائمّه ( ع ) همگى ايشان را مبعوث نمود . 84 و چون اين اخبار را ضمّ نمائى با آنچه در آيهء  إِنَّا عَرَضْنَا الْأَمانَةَ  85 نقل كرده ، 86 با آنچه از طرفين ذكر كرده در بيان آن كه ائمّهء اثنى عشر ( ع ) اركان ايمانند و قبول نمىشود اعمال عباد مگر به ولايت ايشان و شناخته نمىشود خدا و رسول مگر به معرفت ايشان 87 ، كافى و شافى است .\r\nپنجم ، آنچه از اخبار اهل بيت رسيده كه ايشان در زمان پيغمبران و امم سابقه بودند و تصرّف مىنمودند و پيغمبران را يارى نمودند و دشمنان ايشان را هلاك كردند به عذاب و اين اخبار بسيار است و جمله‌اى از ايشان را در مجالس وعظ ذكر كرده‌ايم ، رجوع كن . با آنچه رسيده است از اخبار متواتره از عامّه و خاصّه و در كتاب مذكور جمع فرموده كه امير المؤمنين ( ع ) قسيم الجنّة و النّار است و مخاطب به خطاب القيا فى جهنّم كلّ كفّار عنيد 88 پيغمبر و على ( ع ) است . 89\r\nو امّا بيان عصمت چهارده معصوم ( ع ) با ملاحظهء آنچه گفتيم از بديهيّات خواهد بود . گذشته از همه كفايت مىكند آيهء وافى هدايهء  إِنَّما يُرِيدُ اللَّهُ لِيُذْهِبَ عَنْكُمُ الرِّجْسَ أَهْلَ الْبَيْتِ وَ يُطَهِّرَكُمْ تَطْهِيراً  90 كه صاحب غاية المرام ( قدّس سره ) چهل و يك حديث از طرق عامّه نقل كرده كه اين آيه در شأن خمسهء طيّبه نازل شده و سى و چهار حديث نقل كرده كه در شأن همهء چهارده معصوم ( ع ) نازل شده 91 ، با آنكه از برهان عقلى آنچه در حقّ عصمت پيغمبران ( ع ) گفتيم در شأن ايشان به طريق اولى جارى است .\r\n\r\n","description":"","footnote":"","page_name":" 142 ","page_number":140},
  {"content":"\r\n\r\nو امّا بيان اينكه همهء پيغمبران ، امّت خاتم و شيعهء ائمّهء اثنا عشرند پس امّتان ايشان امّت امّت‌اند ، از همان مطالب گذشته ظاهر و هويدا شد و به ذكر بعضى از شواهد اين فصل را ختم نمائيم .\r\nاوّل ، در اخبار اهل بيت است ( ع ) كه روزهء ماه رمضان مخصوص اين امّت و پيغمبران است و امّتان ايشان نداشتند . 92 دوّم ، آيهء شريفهء   اهْدِنَا الصِّراطَ الْمُسْتَقِيمَ صِراطَ الَّذِينَ أَنْعَمْتَ عَلَيْهِمْ   93 به جهت آن كه ظاهر و هويدا است كه صراط مستقيم ، امير المؤمنين و ائمّهء طاهرين ( ع ) است 94 و  الَّذِينَ أَنْعَمْتَ عَلَيْهِمْ  پيغمبران ( ع ) و صدّيقان و شهداء و صالحانند چنانچه خدا خود فرمود در سورهء نساء  فَأُولئِكَ مَعَ الَّذِينَ أَنْعَمَ اللَّهُ عَلَيْهِمْ مِنَ النَّبِيِّينَ  95 تا آخر آيه ، و در سورهء مريم فرمود  أُولئِكَ الَّذِينَ أَنْعَمَ اللَّهُ عَلَيْهِمْ مِنَ النَّبِيِّينَ  96 تا آخر آيه . پس اين بزرگواران خود صراطند و پيغمبران همه سالك بر اين صراط و اين بزرگواران خود راه و جاده مىباشند و ديگران راه رونده بر اين راه . و سرّ اين مطلب اين است كه ميان چهارده معصوم ( ع ) و خدا ، واسطه نيست ، پس ايشان بالذّات واصلند و ديگران به واسطهء ايشان .\r\nچنانچه صراط هر شيئى بالذّات به آن شيئى و اصل است و ديگران به صراط و اصل مىشوند .\r\nحال گوئيم اهدنا تا به آخر ، يعنى هدايت كن ما را به راهى كه پيغمبران رفتند تا ما نيز برويم ، و خدا امر به طلب محال نمىكند ، پس ما را ممكن است صراط ايشان و ما همه به يك صراط سير مىكنيم . پس بفهم اين نكته را و معنى حديث علماء امّتى كانبياء بنى اسرائيل 97 را .\r\nسوّم آيهء شريفهء  فَكَيْفَ إِذا جِئْنا مِنْ كُلِّ أُمَّةٍ بِشَهِيدٍ وَ جِئْنا بِكَ عَلى هؤُلاءِ شَهِيداً  98 كه در سورهء نساء است . پس چنانچه در آخرت شاهد همهء پيغمبران ( ع ) پيغمبر ما است ( ص ) بديهى است كه شاهد ما نيز همان بزرگوار است و اين مطلب و بعضى از ساير مطالب كه ذكر شد ان شاء اللّه در معاد به تفصيل خواهى شنيد .\r\n\r\nفصل پنجم در بيان بعضى از قبايح ابى بكر و عمر و عثمان كه علماء ما ( قدّس سرهم ) يدا بيد ذكر كرده‌اند\r\nو همه را از كتب ايشان نقل كرده‌اند تا جاى انكار و حاشا نماند و نگويند احاديث شيعه بر ما حجّت نيست و يا اين احاديث در كتب ما نيست ، و همه را قبول\r\n\r\n","description":"","footnote":"","page_name":" 143 ","page_number":141},
  {"content":"\r\n\r\nكرده‌اند كه در كتب ايشان هست و عمدهء مقصود ما در اين فصل آشكار نمودن دشمنى ايشان است نسبت به پيغمبر ( ص ) و امير المؤمنين ( ع ) و فاطمهء طاهره و حسنين ، تا بديهى شود كه ايشان با كسانى كه دور ايشان را گرفتند و غصب حقّ على و فاطمه كردند از بابت بغض و كينه و حسد و عداوت بود نه از راه دوستى و دين‌دارى و نبودن نصّ . و در اين فصل سه مبحث است .\r\n\r\nمبحث اوّل در قبايح ابى بكر كه بعضى مختصّ به او است و بعضى مشترك ميان او و عمر و بعضى ميان هر دو و ديگران هم .\r\nاوّل از مشتركات آن است كه حضرت خاتم ( ص ) اسامه پسر زيد را سردار و امير لشكر كرد كه به جنگ روم رود و از جملهء لشكر ، ابو بكر و عمر و ابو عبيده و عبد الرحمن و طلحه و زبير بود . و حضرت خاتم ( ص ) در همان بيمارى كه دنيا را وداع كرد مكرر فرمود بيرون كنيد لشكر اسامه را ، خدا لعنت كند هر كسى را كه بر گردد و با او بيرون نرود . 99 و ظاهر است كه مقصود آن بزرگوار خالى كردن مدينه بود از اشرار براى استحكام امر حيدر كرّار . و آن اشرار اين لعن را بر خود تا قيامت قبول كردند و نرفتند . و نقل كرده‌اند كه چون ابو بكر خبر خلافت خود را براى اسامه فرستاد ، در جواب گفت من و لشكرى كه با منند تو را خليفه نكرده‌اند و حضرت رسول مرا بر شما امير كرد و شما را بر من امير نكرد تا از دنيا رفت . ابو بكر خواست خود را از خلافت عزل كند ، عمر نگذاشت . پس اسامه برگشت و بر در مسجد ايستاد و فرياد زد كه عجب دارم از مردى كه حضرت رسول مرا بر او امير كرد ، او مرا عزل كرده و دعوى اميرى بر من مىكند . 100 و صاحب ملل و نحل كه از علماى ايشان است از جملهء اختلاف صحابه كه در زمان بيمارى خاتم شد همين حكايت لشكر اسامه و لعن پيغمبر و تخلّف قوم را ذكر كرده . 101\r\nاز اين مطلب هم معلوم مىشود كه اجماع بر خلافت ابى بكر چگونه بوده و هم معلوم مىشود كه دوستى پيغمبر ( ص ) با ايشان و اطاعت ايشان فرمايش پيغمبر را چگونه بوده .\r\nدوّم از مشتركات آن است كه چون وفات حضرت خاتم ( ص ) معلوم شد ، منافقين مدينه را خالى كرده و نعش طيّب طاهر اشرف كاينات كه هنوز غسل داده نشده و كفن\r\n\r\n","description":"","footnote":"","page_name":" 144 ","page_number":142},
  {"content":"\r\n\r\nنشده و نماز بر او خوانده نشده و دفن نشده بود بر زمين گذاشتند و رفتند به سقيفه ، كه اسم مكانى است ، و حضرت امير ( ع ) با جمعى از بنى هاشم و جمعى از نيكان و ديگران باقى ماندند . و اين مطلب را همهء سنّيان قبول دارند و احدى انكار نكرده و گفته‌اند كه تعيين خليفه چندان لازم و واجب بود كه پيغمبر را غسل نداده و دفن ننموده رفتند و همّت گماشتند بر تعيين خليفه .\r\nاى مسلمانان شما را به خدا از يهود و نصارى و مجوس و اهل هر ملّت كه مىخواهيد بپرسيد كه تا حال هرگز شده كه در ميان قومى ميّتى واقع شود و دوستان او او را بر نداشته بروند با دل خوش و حواس جمع مجلسى بيارايند و با هم نزاع كنند كه منصب او با كيست و جانشين او كيست و هر يك گويد بايد من باشم ، با اينكه اينها به قول خود رعيّت او باشند و بيگانه باشند و اعتناء به خويشان او نكنند و يك كلمه به دختر و داماد و اطفال و خويشان او نگويند خدا شما را صبر بدهد ؟ چه جاى آن كه رئيس و مهتر همهء پيغمبران باشد و زياده از بيست سال هر چه از ايشان مرد اين بزرگوار به نماز و تشييع مردگان ايشان حاضر شود و در اين مدّت گذشته از فعل و كردار ، به زبان بفرمايد جمع شويد و تعجيل كنيد در تجهيز و دفن اموات و از براى هر فقره‌اى از احكام ميّت ثوابهاى بسيار گوشزد ايشان نمايد و در تمام اين مدّت به تسلّى و دلدارى بازماندگان ميّت اهتمام نمايد و ثواب بسيار بيان فرمايد و قرار دهد كه تا سه روز مردم از براى ايشان طبخ و طعام ببرند كه ايشان افسرده‌اند و حالت طبخ و طعام ندارند .\r\nو اللّه آنچه ايشان نسبت به پيغمبر ( ص ) و اهل بيت او كردند دشمن با دشمن نمىكند و لا اقلّ از شماتت مردم مىترسد . و ديده‌ايد كه چون دو شخص همدين كه با هم دشمنند همين كه يكى از ايشان از ميان برود دشمنى تمام مىشود و طلب مغفرت مىكند .\r\nبلى ايشان اين دشمنى و رسوائى و بىشرمى و بىحيائى را كردند تا بازماندگان ايشان نيز ياد گيرند و نعش سيّد جوانان بهشت را تا چند روز برهنه در ميان آفتاب بگذارند و كسى جرأت دفن ننمايد .\r\nحال بيائيد اين مطلب را از غير مسلمانان بپرسيد كه آيا آنان كه چنين كردند دوست پيغمبر و بازماندگان او بودند يا دشمن ؟ و آيا دشمنى و بىحيائى بالاتر از اين مىشود يا نه ؟ مگر نشنيده‌اى كه يهود سرزنش كرد بر مسلمانان كه پيغمبر خود را دفن نكرده و كفن مباركش خشك نشده دين او را بر هم زديد ؟ حضرت امير ( ع ) فرمود كه شما\r\n\r\n","description":"","footnote":"","page_name":" 145 ","page_number":143},
  {"content":"\r\n\r\nهم مثل اين كرديد كه از نيل گذشته و پاها خشك نشده از حضرت موسى ( ع ) خواهش بت‌پرستى كرديد . 102\r\nو ايضا بپرسيد مقصود ايشان رواج طريقهء پيغمبر بود كه نسبت به ميّت و بازماندگان او قرار داده بود يا ضايع و باطل كردن او بود به قبيح‌ترين وجهى كه همه را نسبت به او به هم زدند و باطل كردند .\r\nاى صاحبان هوش بشنويد چون علماى ما ( قدّس سرهم ) مىگويند كه تعيين خليفه و پيشوا از براى امّت امر مهمّى است و وصيّت و وصىّ قرار دادن در همهء مذاهب بوده ، بخصوص در اين شريعت كه پيغمبر ( ص ) و خدا در آيات بسيار زياد تأكيد كرده و با حكمت و قرآن خدا و رأفت و مهربانى و شريعت پيغمبر ( ص ) نمىسازد كه تعيين خليفه و وصىّ نكنند و امّت را مهمل بگذارند . در جواب مىگويند كه مسئلهء امامت از فروع دين است ، نقلى ندارد . و چون به مسئلهء لزوم نصب امام مىرسند مىگويند چندان مهمّ بود كه پيغمبر را غسل نداده و دفن ننموده اوّل پى اين امر مهم رفتند .\r\nو ايضا چون علماى ما مىگويند كه عمر به حدّى جاهل و بىخبر از قرآن و امور حتميّه بود كه بعد از وفات پيغمبر ( ص ) گفت و اللّه كه رسول خدا نمرده است و خواهد به حال آمد و دستها و پاهاى مردان چندى را خواهد بريد كه نسبت مرگ به او داده‌اند ، تا آن كه ابو بكر آمد و آيهء  إِنَّكَ مَيِّتٌ وَ إِنَّهُمْ مَيِّتُونَ  103 كه در سورهء زمر است خواند ، يعنى به درستى كه تو اى پيغمبر شربت مرگ خواهى چشيد و ايشان خواهند چشيد ، و آيهء ديگر هم خواند ، عمر گفت گويا اين آيات را هرگز نشنيده بودم . و كسى از شما اين را منكر نيست . در جواب مىگويند وفات پيغمبر امر كوچكى نبود كه هوش و فهم بماند ، بعضى زمينگير شدند و بعضى ديوانه شدند و بعضى سر به صحرا نهادند . اين از شدّت محبّت عمر بود كه فهم و شعور او زايل شده بود . بگو اى معاند اگر اين بىشعورى به جهت اين بود كه پيغمبر مريض بود ، تو خود مىگوئى نه بلكه به جهت وفات او بود . با آن كه اگر كسى بگويد به جهت بيمارى حضرت بود ، به او بگو كسى كه در آن بيمارى بگويد ، العياذ باللّه ، پيغمبر هذيان مىگويد شعور ندارد گوش به حرف او ندهيد ، معلوم مىشود كه چقدر دوستى داشته . و اگر به جهت وفات بود ، كه هنوز احتمال نداده بود به جهت آن كه قسم خورد كه نمرده است و بر اين افزود كه بر مىگردد ، يعنى به هوش مىآيد و دست و پاى هر كس را كه نسبت مرگ به او داده خواهد بريد . و همين كه باور كرد ،\r\n\r\n","description":"","footnote":"","page_name":" 146 ","page_number":144},
  {"content":"\r\n\r\nجست هروله‌كنان رو به سقيفه نهاد . با آن كه ببينيد كه چگونه قياس به نفس كرد كه گفت پيغمبر دست و پاى هر كه نسبت مرگ به او داده خواهد بريد . بگو اى ديندار مگر نبود كه منافقان و كفّار چندان بدگوئى از پيغمبر كردند و آن رحمة للعالمين به روى ايشان نياورد ، كه نام حضرت را گوش گذاشتند كه خدا خبر مىدهد در سورهء توبه  وَ يَقُولُونَ هُوَ أُذُنٌ  . 104 حال چه شد كه تو جزم كردى كه دست و پاى اين همه را خواهد بريد ؟\r\nآيا اينها كفر و ردّه گفته بودند كه نسبت مرگ دادند يا چند دفعه از پيغمبر دست و پا بريدن به جهت خاطر خود ديده بودى كه چنين ظلمى آشكار و ستمى هويدا در چنين وقتى نسبت به پيغمبر دادى ؟\r\nو ايضا اين بىاعتنائى ايشان نسبت به پيغمبر و سنّت پيغمبر و بازماندگان او كه گويا العياذ باللّه العياذ باللّه العياذ باللّه گوسفندى مرده كه بايد پى كار خود رفت و اعتناء به موت گوسفند نكرد ، نظير آن كه امام فرمود سيّد الشّهداء را ذبح كردند به طورى كه گوسفند ذبح مىشود ، يعنى كشتند و هيچ باك نداشتند و گويا گوسفندى كشته‌اند و گناهى نكرده‌اند . بلى اگر اينجا چنين نمىكردند آنجا چنين نمىكردند . خلاصه بگو اين بىحيائى و بىاعتنائى از جهت دوستى و يك‌رنگى با على و فاطمه بود يا از جهت دشمنى و اذيّت و نفاق بود ؟ اگر از جهت دوستى بود ، چرا اين دوستى منحصر به فوت پيغمبر و بازماندگان او بود و از اوّل دنيا تا حال در همه جا اين دشمنى بود و در اينجا دوستى شد ؟ مگر تا قيامت جگر شيعيان عثمان خون نيست از اين طعن شيعه كه اگر عثمان خوب بود و مردم با او دوست بودند چرا تا سه روز اعتناء به دفن و كفن او نكردند ؟\r\nو مگر عبيد اللّه زياد همين را به عمر سعد ننوشت و اين داغ خود را در كربلا مرهم نگذاشت و اين حكم را در آنجا جارى نكرد ؟ مگر نبود كه سيّد ساجدين به جهت دفن نشدن سيّد الشهداء روح الكونين له الفداء به حالتى شد كه نزديك بود دنيا را وداع كند و در هيچ مصيبت به آن حالت نشد ؟ مگر در جواب زينب مظلومانه نفرمود اى عمّه مگر اين بدن حجّت خدا نيست كه بىدفن افتاده ، گويا اين جماعت پدر مرا مسلمان نمىدانند . و آيا اين مسلّم نيست كه چون پادشاه كسى را بكشد به جهت اظهار دشمنى و خوارى بازماندگان او ، نمىگذارد او را دفن نمايند ؟\r\nحال گوئيم شما خود مسلّم داريد و كسى از شما انكار نكرده كه على را دشمن نمىدارد مگر منافق و حرامزاده 105 ، و همين از جمله خصايص آن بزرگوار است كه گوهر\r\n\r\n","description":"","footnote":"","page_name":" 147 ","page_number":145},
  {"content":"\r\n\r\nگرانمايهء مهر و محبّت او را لايق نيست مگر صدف سينه‌ها و دلهاى پاك حلال‌زادگان ، و هم مسلّم داريد كه پيغمبر ( ص ) فرمود هر كه اذيّت نمايد فاطمه را اذيّت كرده مرا و هر كه اذيّت نمايد مرا اذيّت كرده خدا را ، 106 و خدا فرمود در سورهء احزاب  إِنَّ الَّذِينَ يُؤْذُونَ اللَّهَ وَ رَسُولَهُ لَعَنَهُمُ اللَّهُ فِي الدُّنْيا وَ الْآخِرَةِ وَ أَعَدَّ لَهُمْ عَذاباً مُهِيناً  107 يعنى به درستى كه آنان كه اذيّت مىكنند خدا و رسول او را ، لعنت كرده خدا ايشان را در دنيا و آخرت و مهيّا و آماده كرده از براى ايشان عذاب خواركننده .\r\nو ايضا اين اجراى طريقهء پيغمبر بود يا به هم زدن و مخالفت او ؟ و خدا در سورهء نساء فرمود  وَ مَنْ يُشاقِقِ الرَّسُولَ  108 تا آخر ، يعنى هر كه در مقام ضدّ پيغمبر و در طرف ديگر باشد ، آخر آيه اين است كه او را به جهنّم درآوريم و بد جائى است جاى او . و ايضا گيرم پيغمبر العياذ باللّه تصريح نكرد به خليفه بودن امير المؤمنين ( ع ) ، آبا آن بزرگوار طالب خلافت بود يا نبود و صديقهء طاهره و حسن و حسين مىخواستند خلافت او را يا نمىخواستند ؟ اگر نمىخواستند چرا در آخر عمر شريف متصدّى شد و آن همه جنگها با معاويه و ديگران نمود كه به سبب همين شربت شهادت چشيد ؟ و حسن و حسين ( ع ) را نيز به واسطهء ادّعاى خلافت شهيد كردند . و چرا مىفرمودند اگر مسند حكومت و فرمان فرمائى خلافت از براى من مهيّا شود هرآينه حكم مىكنم ميان يهود به تورات ايشان ، تا آخر حديث ؟ 109 و چرا معاويهء عليه الهاويه آن بزرگوار را سرزنش مىكرد كه هر چيز را فراموش كنم اين را فراموش نمىكنم كه شبها زوجه‌ات فاطمه را سوار مىكردى و دو طفل خود را بر مىداشتى و در خانهء مهاجر و انصار مىرفتى و فرمايشات پيغمبر را به ياد ايشان مىآوردى 110 ؟ و چرا در خطبهء شقشقيّه و غير آن به آن تفصيل و تأكيد و اصرار شكوه مىنمايد 111 ؟ با آن كه شما همهء اين مطلب را مسلّم داريد .\r\nو ايضا احدى از شما منكر نيست كه حضرت بيعت نكرد تا بعد از مدّتى و بسيارى از شما گفته‌ايد مگر بعد از وفات فاطمه ( ع ) كه بزرگان و اشراف از او برگشتند و تنها ماند ، آن وقت بيعت كرد .\r\nو ايضا احدى از شما منكر نيست كه بنى هاشم جمع شده بودند در خانهء على ( ع ) به جهت آن كه با او بيعت كنند ، پس ابو بكر عمر را فرستاد و او با جمعيّت به در خانهء فاطمه ( ع ) آمد و گفت بهترين مردم در نزد من پدر تو بود و بعد از او توئى و مع ذلك اگر على بيرون نيايد و بيعت نكند هرآينه خانه را آتش مىزنم و شما را مىسوزانم . و در\r\n\r\n","description":"","footnote":"","page_name":" 148 ","page_number":146},
  {"content":"\r\n\r\nاحاديث شما هست كه هيزم هم آورده بود و قبسى و پاره‌اى از آتش هم در دست او بود . 112 بلى مىگوئيد امّا آتش نزد و در به پهلوى فاطمه ( ع ) نزد و طفل او را سقط نكرد و ريسمان به گردن على نيفكند ، اينها را شيعه به عمر افتراء بسته‌اند . بگو اى معاند اوّلا آن كه اينها و اللّه از اهل بيت رسيده و اهل البيت ادرى بما فى البيت . 113 و ثانيا همين قدر را كه شما قبول داريد و مىگوئيد ، اگر نصى از پيغمبر بود ابو بكر و عمر و ساير صحابهء پيغمبر چنين حركتى نسبت به على و دختر پيغمبر و بنى هاشم نمىكردند ، پس نصّى از براى على نبود چنانچه از براى ابى بكر و عمر نبود ، ما را و همهء دنيا را بس است . كدام دشمنى است نسبت به پيغمبر و على و فاطمه ( ع ) بالاتر از اين كه به عوض تسلّى و تعزيه ، ايشان را به حال خود نگذارند و در خانهء ايشان جمع شوند و بگويند يا به جهت بيعت بيرون بيائيد يا خانه را آتش مىزنيم و شما را مىسوزانيم ؟\r\nگيرم كه على و بنى هاشم طالب خلافت نبودند ، با آن كه خلاف بديهى است و مسلّمى شما است كه شمشير از دست زبير گرفتند و شكستند به جهت آن كه مىگفت با على بيعت مىكنم نه با شما ، همين قدر ما را بس است كه نمىخواستند با ابو بكر بيعت كنند و عمر به حكم ابو بكر آمد و با ايشان گفت آنچه گفت و كرد آنچه كرد . كدام دشمنى و اذيّت و بىحرمتى نسبت به پيغمبر ( ع ) و على و فاطمه بيش از اين مىشود ؟ آيا حسن و حسين در آن حالت چه حالت داشتند ؟ خوب وصيّت پيغمبر را در حقّ ايشان رعايت كردند و نيكو عمل به قول خدا كردند كه فرمود  قُلْ لا أَسْئَلُكُمْ عَلَيْهِ أَجْراً إِلَّا الْمَوَدَّةَ فِي الْقُرْبى  114 يعنى بگو اى پيغمبر خواهش نمىكنم از شما به جهت پيغمبرى و تبليغ و زحمت ، اجرى و مزدى مگر دوستى اهل بيت و خويشانم را و مزد رسالت من اين است .\r\nو خوب دادند مزد پيغمبر را . اى داد بيداد . گيرم اين آيه العياذ باللّه نيامده ، گيرم پيغمبر سفارش اين بيكسان و مظلومان نكرده ، آيا دشمنى پيغمبر كفر نيست ؟ اگر كسى در بلدى پيشنماز يا واعظ يا كدخدا و رئيس باشد و از دنيا برود و جز يك دختر نداشته باشد و نهايت دوستى به داماد خود داشته باشد و داماد او هم از همه جهت از براى امامت و موعظه و دفع دشمن و رياست آراسته باشد و اهل آن بلد نعش آن رئيس را نزد داماد بىغسل و كفن بگذارند و بروند بيرون آن بلد و هر يك گويند من مىخواهم جانشين اين رئيس بشوم ، كه هنوز دفن نشده بعد از قال و قيل بسيار اكثر ايشان يكى را قبول كنند و برگردند و بيايند در خانهء آن رئيس در حالتى كه دختر و داماد او و طايفهء او همه جمع و\r\n\r\n","description":"","footnote":"","page_name":" 149 ","page_number":147},
  {"content":"\r\n\r\nمشغول گريه و زارى و گرم عزادارى باشند ، و فرياد بلند كنند چرا بيرون نمىآئيد كه اطاعت كنيد اين كس را كه ما او را جانشين تازه گذشتهء شما كرده‌ايم ، يا به تعجيل بيرون بيائيد و يا خانهء شما را آتش مىزنيم و همهء شما را مىسوزانيم و يك كلمه نگويند خدا به شما صبر بدهد ، ما نيز با شما در مصيبت شريكيم ، آخر اين رئيس ، رئيس ما هم بود و هر چند به اين زودى جاى اين سخنان نيست و لكن امر بلد مختل است و هر چند شما قابليد و سزاواريد و لكن هنوز مصيبت زده‌ايد ، و اين قدر عذر كه در ميان دشمن با دشمن در اين مقامات متعارف است هم نياورند ؛ آيا اينها دشمن آن رئيس نبوده‌اند ؟ آيا اين معركه با دوستى او ممكن است ؟ ما طرفين اين محاكمه را مىبريم پيش يهود و نصارى و مجوس و فرنگى ، هر چه ايشان بگويند و اللّه ما قبول مىكنيم به شرطى كه شما هم قبول كنيد . آخر بپرسيد اين همه تعجيل از براى چه داشتند ؟ كرهء آسمان به هم مىخورد يا زمين اهلش را فرو مىبرد يا امرى رخ مىداد كه بدتر از اين عداوت و نفاق ايشان بود و يا خللى در دين پيغمبر واقع مىشد كه بدتر از اين خلل و بىحيائى و بىشرمى ايشان بود ؟ آخر اگر دو ساعت صبر مىكردند و كينهء خود را پنهان مىداشتند و لا اقلّ احترام صورى پيغمبر را در تشييع جنازه و دفن به عمل مىآوردند با مطلب ايشان چه منافات داشت ؟ گيرم سه روز عزادارى زياد بود .\r\nبلى راست مىگويند ، از براى ايشان مهمّى بالاتر از اين نبود كه على خانه‌نشين شود و فدك را از فاطمه بگيرند و دست به دست ، خلافت را به عثمان و معاويه و يزيد و بنى اميّه و بنى عباسيّه لعنة اللّه عليهم بدهند تا على و حسن و حسين و سيد ساجدين و باقر و صادق و كاظم و رضا و جواد و نقى و عسكرى صلوات اللّه عليهم اجمعين به آن خوارى و مذلّت زندگانى نمايند و در حبس و زنجير باشند ، و سالها و قرنها در مجالس و منابر ايشان را سبّ نمايند و يكان‌يكان را به زهر الم و تيغ ستم شهيد نمايند و سادات را در ميان ديوارها بگذارند و مثل ابو ذر و عمّار و قنبر و ميثم و ديگران را به آن خوارى و زارى بعضى را اخراج بلد كنند و بعضى را شهيد نمايند و حضرت قائم عجّل اللّه فرجه هنوز پنهان باشد . و پيغمبر ( ص ) تعيين وصى نكرد تا اين ظلمها به عترت و دوستان او واقع شود و از بىتدبيرى العياذ باللّه به چنين منافقين ، عبث عبث سفارش ذرّيّهء خود را كرد و تعيين وصىّ نكرد تا نقض غرض او شود و به عكس نتيجه دهد ؟ و از زمان آدم تا زمان خاتم ( ص ) بناى همهء انبياء و ملوك و رعايا و همچنين از زمان ابى بكر تا حال بر نصب خليفه و تعيين\r\n\r\n","description":"","footnote":"","page_name":" 150 ","page_number":148},
  {"content":"\r\n\r\nوصىّ باشد و در ميانه ، همين بزرگوار به تنهائى مخالفت كرد و مصلحت نديد كه به شريعت خود و طريقهء انبياء و ديدن عقلاء و طريقهء خدا كه فرمود  إِنِّي جاعِلٌ فِي الْأَرْضِ خَلِيفَةً  115 ( بقره ) عمل نمايد و به خلاف همهء انبياء خواست شريعت او به قياس و استحسان تمام شود ؟ آيا در كدام شريعت به قياس و استحسان عمل كردند كه در اين دين پيدا شود ؟ يا صاحب العصر و الزمان ، و اللّه كه سينهء شيعيان تنگ شده و خون ايشان مدام در جوش است . خدايا به حقّ او و به حقّ اجداد طاهرين او كه فرج او را نزديك كن و انتقام ما و سادات ما را بگير . آمين آمين آمين .\r\nسوّم از قبايح مشتركه ، غصب فدك است . و فدك به قول شيعه و سنّى قريه‌اى بود در نزديكى خيبر كه چون فتح خيبر به دست اسد اللّه الغالب جارى شد ، اهل فدك و ساير قرى و نواحى او دانستند كه تاب مقاومت آن حضرت را ندارند ، آنها را تسليم كردند ، و آيات كريمه نازل شد كه چون بىجنگ گرفته‌اند مال حضرت رسول ( ص ) است و پس از آن اين آيه نازل شد كه در بنى اسرائيل و روم هر دو ذكر شده :  وَ آتِ ذَا الْقُرْبى حَقَّهُ  . 116 حضرت از جبرئيل پرسيد كه  ذَا الْقُرْبى  كيست و حق او چيست ؟ گفت ذا القربى فاطمه ، و حقّ او فدك است . پس حضرت به امر خدا فدك را به فاطمه داد و فرمود اينها مخصوص من است و به امر خدا به تو دادم ، بگير ، اينها از تو و فرزندان تو است تا روز قيامت . 117\r\nو من به يارى قائم عجّل اللّه فرجه همان مسلّمى ايشان را مىگويم كه همان از براى اثبات عداوت شيخين با پيغمبر و على و فاطمه و حسنين ( ع ) زياده از قدر كفايت است .\r\nامّا مسلّمى ايشان چند فقره است . اوّل آن كه ابو بكر به اعانت عمر و تابعان ديگر ، فدك را متصرّف شد . دويم آن كه صدّيقهء طاهره آمد و ادّعا نمود . سوّم آن كه ابو بكر به فاطمه ( ع ) گفت من از پدرت شنيدم كه گفت نحن معاشر الانبياء لا نورّث ، ما تركناه صدقة يعنى ما گروه پيغمبران هيچ‌كدام ارث برده نمىشويم و كسى از ما ارث نمىبرد ، آنچه بگذاريم و از ما بماند صدقه است . چهارم آن كه فاطمه ( ع ) على ( ع ) و امّ ايمن را به شهادت آورد ، قبول نكردند و رد كردند . پنجم آن كه عمر بن عبد العزيز در زمان خود ، فدك را به اولاد فاطمه رد كرد . 118\r\nحال به جهت تبرّك و اثبات مطلب ، نقل مىكنيم بعضى از كلمات صدّيقهء\r\n\r\n","description":"","footnote":"","page_name":" 151 ","page_number":149},
  {"content":"\r\n\r\nطاهره را كه در مقام ادّعاء فدك فرموده و اين خطبهء شريف و كلمات لطيف را از ايشان ، چنانچه مجلسى ( قدّس سره ) در حقّ اليقين فرموده ، جماعتى نقل كرده‌اند مثل صاحب كتاب سقيفه و صاحب مروّج الذهب و صاحب كشف الغمّه كه مسلّم الطرفين است و سيّد مرتضى به سندهاى ايشان از عايشه ، و ابن طاوس از طريقهء عامه ، و سيّد احمد در كتاب بلاغات النّساء به چندين سند روايت كرده است و ابن اثير در نهايه اكثر الفاظش را روايت كرده و بسيار طولانى است . مجلسى فرموده قريب به دو جزو است و ما همان قدر كه متعلّق به ادّعاء فدك و اثبات عداوت است نقل مىنمائيم . و خود فصاحت و بلاغت كلام مباركش نه به حدّى است كه از غير معصوم بر آيد و يا كسى او را بتواند نسبت به غير او بدهد و خود كلام در شهادت بس است .\r\nآن طاهرهء مطهّره با جمعى از زنان چادر عصمت را در بر كرد و آمد تا داخل مسجد شد و ابو بكر در ميان گروهى از مهاجر و انصار نشسته بود ، پس پردهء سفيدى كشيدند و در پس پرده نشست و ناله‌اى كشيد كه خروش از مردم برخاست و صداى گريه و زارى بلند شد ، پس قدرى صبر كرد تا صداها فرو نشست ، پس شروع فرمود به خطبه و حمد و صلوات و پس از حمد و ثنا و صلوات فرمود : ايّها النّاس بدانيد كه منم فاطمه ، و پدرم محمّد است .\r\nپس شمرد بر ايشان جمله‌اى از زحمتها و تبليغ رسالت پدر بزرگوارش را و قدرى از حقوق و نعمتهاى دنيوى و اخروى پيغمبر ( ص ) را بر ايشان فرمود و در آن بين فرمود : و هر مرتبه كه شاخى از شيطان ظاهر شد يا فتنهء عظيمى از مشركان دهن گشود برادرش على را در كام ايشان انداخت و از جنگ رونگردانيد تا فرق جرأت ايشان را پامال قدم شجاعت خود گردانيد و سرهاى ايشان را در زير پاهاى خود ديد و آتش فتنهء ايشان را به آب تيغ بيدريغ خود فرونشانيد ، خود را به تعب مىافكند در اعلاء دين حق تعالى و اهتمام مىنمود در امر خدا و نزديك بود به رسول خدا و از او جدا نمىشد در هيچ حال و سيّد اولياى خدا بود ، دامن بر زده بود در طاعت خدا و خير خواه خلق بود ، خود را به مشقّت مىافكند در تحصيل رضاى خدا و در اين حال شما در رفاهيّت عيش ايمن بوديد و در مهد ايمنى متنعّم بوديد و از براى ما منتظر بلاها و فتنه‌ها بوديد و توقّع اخبار موحشه مىنموديد و چون جنگى رو مىداد پهلو تهى مىكرديد و در هنگام قتال پشت به دشمن داده مىگريختيد . چون حق تعالى از براى پيغمبرش خانهء پيغمبران خود را در آخرت اختيار كرد و او را به آرامگاه برگزيدگانش برد ، ظاهر شد در سينه‌هاى شما خار كفر و شقاق ، و هويدا گرديد در شما\r\n\r\n","description":"","footnote":"","page_name":" 152 ","page_number":150},
  {"content":"\r\n\r\nآثار عصبيّت و نفاق ، و كهنه شد جامهء دين ، و به سخن در آمدند گمراهانى كه از ترس شمشير دهان بسته بودند ، و پيدا شدند گمنامى چند كه از همه كس ذليل‌تر بودند ، و شتر اهل بطلان به صدا و به جولان در آمد در عرصه‌هاى شما و شيطان سر خود را از آنجا كه فرو برده بود بلند كرد و شما را صدا زد ، ديد كه همه اجابت او كرديد و چشم بر عزّت دنيا دوختيد ، و گفت برخيزيد ، سبكبار برخاستيد ، و شما را به غضب آورد بر اهل حقّ ، ديد كه غضبناكيد ، پس بر شتر ديگرى ، داغ ملكيّت گذاشتيد ، يعنى خلافت كه حقّ ديگرى بود به نام خود كرديد ، و حق ديگرى را به خانهء خود برديد و هنوز از عهد پيغمبر شما قدرى نرفته بود و جراحت مصيبت او مندمل نشده بود و هنوز جسد مطهّر او را به قبر نسپرده بودند ، و بهانه كرديد كه از فتنه ترسيديم و در عين فتنه افتاديد و جهنّم محيط است به كافران . هيهات چه دور است از شما تدبير امور امّت و چگونه به شما درست مىشود امر ملّت ، و شيطان شما را به كدام جانب مىبرد و حال آن كه كتاب خدا در ميان شما است و امور آن ظاهر است و احكام آن واضح است و نشانه‌هاى آن پيدا است و اوامر و نواهى آن لايح و هويدا است . انداختيد آن را بر پشت سر خود . يا رغبت به قرآن نداريد يا حاكمى به غير آن مىخواهيد . بد بدلى است براى ظالمان حكمى كه مخالف آن باشد ، و حق تعالى مىفرمايد كه هر كه طلب كند غير اسلام دينى را پس هرگز قبول كرده نمىشود از او و او در آخرت از زيانكاران است . پس آن قدر صبر كرديد كه خلافت باطل خود را به زور محكم كرديد ، آنگاه شروع كرديد در افروختن آتش فتنه‌ها و پيدا كردن بدعتها ، و هر صدائى كه از شيطان گمراه‌كننده در ميان شما بلند شد اجابت كرديد و انوار دين مبين جلىّ را فرونشانيديد و سنّتهاى پيغمبر برگزيده را محو كرديد و در پردهء مكر و حيله مىخواهيد در لباس دين‌دارى انوار شريعت را پنهان كنيد و كينه‌هاى رسول را در اهل بيت او تدارك و تلافى كنيد . و ما صبر مىكنيم بر ضررهاى شما مانند كسى كه بكارد و سبزهء او را پاره پاره كنند و چاره نداشته باشد .\r\nو از جملهء آنها آن است كه گمان مىكنيد كه من از پدر خود ميراث نمىبرم . آيا حكم جاهليّت را طلب مىكنند و كيست نيكوتر از خدا در حكم كردن از براى گروهى كه صاحب يقينند ؟ آيا نمىدانيد حقّيّت مرا ؟ بلكه دانسته پنهان مىكنيد و بر شما ظاهر است حقّ من مانند آفتاب تابان . اى گروه مهاجران آيا بر من غلبه كنند در ميراث پدرم و شما اعانت ايشان كنيد ؟\r\n\r\n","description":"","footnote":"","page_name":" 153 ","page_number":151},
  {"content":"\r\n\r\nاى پسر ابو قحافه آيا در كتاب خدا است كه تو از پدر خود ميراث ببرى و من از پدرم ميراث نبرم ؟ عجب افترائى بر خدا بسته‌اى ؟ ! آيا عمدا ترك مىكنيد عمل كردن به كتاب خدا را و پس پشت خود مىاندازيد ؟ زيرا كه مىفرمايد  وَ وَرِثَ سُلَيْمانُ داوُدَ  119 يعنى ميراث برد سليمان از داود ، و در قصّهء يحيى بن زكريّا گفته   فَهَبْ لِي مِنْ لَدُنْكَ وَلِيًّا يَرِثُنِي وَ يَرِثُ مِنْ آلِ يَعْقُوبَ   120 يعنى پروردگارا عطا كن به من وليّى كه ارث ببرد از من و از آل يعقوب ، و فرموده است  وَ أُولُوا الْأَرْحامِ بَعْضُهُمْ أَوْلى بِبَعْضٍ فِي كِتابِ اللَّهِ  121 ( انفال و احزاب ) يعنى خويشان و صاحبان ارحام بعضى اولى و سزاوارترند به بعضى در كتاب خدا . پس آن مظلومه آيات ارث را خواند ، بعد فرمود مىگوئيد مرا بهره و ميراثى نيست از پدرم و ميان من و پدرم رحم و خويشى نيست ؟ آيا مخصوص كرده است خدا شما را به آيات ميراث و من و پدرم را از آنها خارج نموده است ؟ يا مىگوئيد كه من و پدرم از اهل يك ملّت نيستيم و به اين سبب من از او ميراث نمىبرم ؟ يا شما داناتريد به عامّ و خاصّ قرآن از پدرم و پسر عمّم ؟\r\nپس چون آن مظلومه ديد كه احدى از آن منافقان اعانت او نكرد و حمايت ننمود و صدائى بلند نشد ، خطاب به ابو بكر كرد و گفت : بگير فدك را امروز بىمنازع و معارض و به آسانى ، تا در روز حشر تو را ملاقات كند و در مقام حساب از تو سؤال كند . پس نيكو حكم‌كننده است خدا و طلب‌كننده حقّ محمّد است و وعده‌گاه ، قيامت است و در قيامت زيانكار خواهيد شد و ندامت فائده نخواهد بخشيد و هر چيز را قرار گاهى است و زود خواهيد دانست كه كيست آن كه مىآيد به سوى او عذابى كه خوار كند او را و حلول كند بر او عذاب مقيم .\r\nپس خطاب به انصار نمود و فرمود اى گروه شجاعان كه خود را انصار دين و ملّت مىدانيد ، اين چه سستى است كه در گرفتن حقّ من مىكنيد و اين چه تغافل است كه مىنمائيد در ستمى و ظلمى كه در حقّ من مىشود ؟ آيا پدر من كه رسول خدا است نگفت كه بايد حرمت هر كس را در فرزندانش رعايت نمود ؟ خوش زود راضى شديد به بدعتها و دست از حمايت ملّت پيغمبر خود برداشتيد و حال آن كه قدرت داريد آنچه من از شما طلب مىكنم و قوّت بر امداد و يارى من در شما هست . و اگر مىگوئيد محمّد ( ص ) وفات نمود ، اين مصيبتى بود كه اثر آن در آسمان و زمين و كوه و دشت و صحرا ظاهر شد و ستاره‌ها به سبب آن تيره گرديد و حرمتها ضايع شد و از آن عظيم‌تر مصيبتى نمىباشد\r\n\r\n","description":"","footnote":"","page_name":" 154 ","page_number":152},
  {"content":"\r\n\r\nامّا اين سبب آن نمىشود كه شما از دين برگرديد . حق تعالى مىفرمايد  وَ ما مُحَمَّدٌ إِلَّا رَسُولٌ قَدْ خَلَتْ مِنْ قَبْلِهِ الرُّسُلُ  122 ( آل عمران ) تا آخر آيه . يعنى و نيست محمّد ( ص ) مگر پيغمبرى كه گذشته است پيش از او پيغمبران ، پس آيا اگر او بميرد يا كشته شود شما از دين بر مىگرديد ، تا آخر آيه . اى فرزندان قبيله آيا به ظلم و ستم ، ميراث پدرم را از من بگيرند و شما ببينيد و بشنويد و جمع باشيد و عدد بسيار و اسلحهء كارزار و قوّت و شوكت داشته باشيد و شما را به امداد و يارى خود طلب كنم و بخوانم اجابت من ننمائيد و نالهء مرا بشنويد و فريادرسى نكنيد و حال آن كه شما موصوف بوديد به شجاعت و مردانگى و معروف بوديد به صلاح و فرزانگى ؟ با قبايل عرب جنگها كرديد و در معركه‌ها رنجها كشيديد ، هر امرى كه مىكرديم اطاعت مىكرديد و قدم از قدم ما بر نمىداشتيد تا آن كه حق تعالى به بركت ما آسياى اسلام را به گردش در آورد و خيرات ايّام جارى شد و آتش كفر فرو نشست و نظام دين محكم گرديد . اكنون چرا حيران شده‌ايد بعد از بيان و مشرك شده‌ايد بعد از ايمان ؟  أَ لا تُقاتِلُونَ قَوْماً نَكَثُوا أَيْمانَهُمْ  123 ( توبه ) تا آخر آيه . يعنى آيا جنگ نمىكنيد با گروهى كه عهد شكستند و از دين برگشتند و خواستند كه پيغمبر ( ص ) را بيرون كنند ، و ايشان اوّل شروع به جنگ شما نمودند ؟ آيا مىترسيد از ايشان ؟ پس خدا سزاوارتر است كه از او بترسيد اگر ايمان داشته باشيد .\r\nچون آن مظلومه ديد كه اين همه آه و ناله و نصيحت و موعظه در ايشان اثرى ندارد فرمود : مىبينم به جانب خوش‌گذرانى و راحت ميل كرده‌ايد و كسى را كه احقّ است به خلافت ، دور كرده‌ايد و از شدّت به رفاهيّت مايل شده‌ايد و آنچه از علم دين در گلوى شما كرده بودند از دهان بيرون افكنديد . پس اگر كافر شويد شما و هر كه در زمين است خدا بىنياز است از عالميان . و مىدانستم كه غدر و مكر خواهيد نمود و مرا يارى نخواهيد كرد و لكن دردها و المها در سينهء من جمع شده بود ، اظهار كردم و خواستم حجّت را بر شما تمام كنم كه در قيامت عذرى نداشته باشيد . پس بگيريد و ببريد حقّ مرا با عار ابدى و غضب خدا و عقاب روز جزا . خدا مىبيند و مىداند آنچه مىكنيد  وَ سَيَعْلَمُ الَّذِينَ ظَلَمُوا أَيَّ مُنْقَلَبٍ يَنْقَلِبُونَ  124 ( شعراء ) يعنى به زودى خواهند دانست آنها كه ظلم و ستم كردند كه بازگشت ايشان به كجا خواهد بود . و من دختر آن كسم كه مىترسانيد شما را از عذاب شديد . پس بكنيد آنچه مىخواهيد ، ما مىكنيم آنچه حقّ مىدانيم . شما منتظر باشيد ، و ما انتظار مىكشيم روزى را كه حقّ و باطل ظاهر شود .\r\n\r\n","description":"","footnote":"","page_name":" 155 ","page_number":153},
  {"content":"\r\n\r\nچون كلام آن مظلومه به اينجا رسيد ، ابو بكر به سخن در آمد و بعد از سخنان چند گفت : شنيدم از رسول خدا كه گفت ما گروه انبياء ميراث نمىگذاريم ، نه طلا و نه نقره و نه خانه و نه ملك و مزرعه ، و نيست ميراث ما مگر كتابها و حكمت و علم پيغمبرى و آنچه طعمهء ما است ولىّ امر خلافت بعد از ما در آن حكم مىكند به حكم خود . و من حكم كرده‌ام كه آنچه تو از ما طلب مىكنى صرف اسبان و اسلحه شود كه مسلمانان با كفّار قتال كنند و اين را به اتّفاق مسلمانان كرده‌ام و در اين امر تنها نبوده‌ام و اموال خود را از تو مضايقه ندارم . آنچه خواهى بگير . تو سيّدهء امّت پدر خودى و شجرهء طيّبهء از براى فرزندان خود . انكار فضل تو كسى نمىتواند كرد . حكم تو نافذ است در مال من ، امّا در مال مسلمانان مخالفت گفتهء پدر تو نمىتوانم كرد .\r\nپس آن مظلومه فرمود : سبحان اللّه ، هرگز پدر من مخالفت احكام كتاب خدا نمىكرد و پيوسته پيروى آيات و سور قرآنى مىنمود . آيا با مكرى كه مىكنيد افتراء بر پدر من مىبنديد ؟ و اين حيلهء شما بعد از وفات او شبيه است به آن مكرها كه در هلاك او مىكرديد در ايّام حيات او . اينك كتاب خدا حاكم عادلى است ميان ما و شما . ميراث يحيى و سليمان در قرآن مذكور است و قسمت مواريث در ميان ذكور و اناث در كتاب الهى صريح است . بلكه نفسهاى شما زينت داده است براى شما امرى را ، پس صبر مىكنم صبر نيكو و از خدا يارى مىطلبم بر آنچه وصف مىكنيد .\r\nپس ابو بكر گفت : خدا راست گفته و رسول خدا راست گفته و تو كه دختر اوئى راست مىگوئى .\r\nبعد از چند كلمهء ديگر كه ابو بكر گفت باز آن مظلومه بار ديگر به مردم خطاب كرده كه : اى گروه مردم كه به سوى قول باطل به سرعت مىرويد و از كردار قبيح چشم مىپوشيد ، آيا تدبّر نمىكنيد در قرآن يا بر دلها قفلها زده شده است ؟ نه ، چنين نيست ، بلكه بديهاى اعمال شما راه حقّ را از دلهاى شما بسته است و گوشها و چشمهاى شما را گرفته است و بد تأويلى كرده‌ايد و به بدترين امور راهنمائى نموده‌ايد و ضلالت را به عوض هدايت اختيار كرده‌ايد و به زودى بارش را گران و عاقبتش را قرين خسران خواهيد يافت در وقتى كه پرده از پيش ديده‌ها گشوده شود و عذابها كه در مكمن غيب است نزد شما هويدا گردد و ظاهر شود از براى شما از پروردگار آنچه گمان نداشته باشيد و آن وقت زيانكار مىشوند اهل بطالت و ضلالت .\r\n\r\n","description":"","footnote":"","page_name":" 156 ","page_number":154},
  {"content":"\r\n\r\nپس روى مبارك به جانب مرقد منوّر حضرت رسالت ( ص ) نمود و شعرى چند خواند به اين مضمون : اى پدر بزرگوار بعد از رفتن تو فتنه و آشوب بسيار رو نمود كه اگر تو مىبودى آنها واقع نمىشد . ما بىتو مانند گلستانيم بىباران ، سر و برگ همه پژمرده از سموم جفاى بدكاران . گواه حال ما باش و دل ما را به خار تغافل مخراش . و اهل هر پيغمبر را نزد امّت او قرب و منزلتى بود به غير از ما . ظاهر كردند مردانى چند كينه‌هاى سينه‌هاى خود را چون رفتى و در خاك پنهان شدى . روها ترش كردند بر ما گروهى و سبك شمردند حقّ ما را چون تو را نديدند . زمين را بر ما تنگ نمودند . و بودى ماه تابان و نور درخشان كه به او روشنى مىيافتيم ، و بر تو نازل مىشد از جانب پروردگار كتابها و جبرئيل با آيات قرآن كه مونس ما بود . پس تو ناپيدا شدى و جميع خيرات پنهان شد .\r\nكاش پيش از تو ما را مرگ در مىيافت . رفتى و جمال خود را از ما پوشيدى . ما مبتلا شديم به بلاى چند كه هيچ اندوهناكى از خلايق به مثل آن مبتلا نشده ، نه از عجم و نه از عرب .\r\nچون آن مظلومه شكوهء آن منافقان را در حضور ايشان به پدر خود نمود برخاست و به خانه مراجعت نمود و كيفيّت را با دل پردرد و خشم و غضب از براى حضرت امير ( ع ) بيان نمود و حضرت او را تسلّى داد ، تا آن كه آرام گرفت و ساكت شد . 125\r\nاى كاش مرده بودم و اين تظلّم و ناله و زارى اين مظلومه را نديده بودم كه مثل نور ديده‌اش حسين مظلوم گاهى از مهاجر امداد خواست و گاهى از انصار طلب يارى نمود و احدى به فريادش نرسيد .  إِنَّا لِلَّهِ وَ إِنَّا إِلَيْهِ راجِعُونَ   وَ سَيَعْلَمُ الَّذِينَ ظَلَمُوا أَيَّ مُنْقَلَبٍ يَنْقَلِبُونَ  . 126\r\nحال به جهت تنبيه اشاره به چند چيز نمائيم . اوّل آن كه شهادت داد اين مظلومه در فقره‌اى بعد از فقره‌اى و مرتبه‌اى بعد از مرتبه‌اى ، كه ابو بكر و عمر و امثال ايشان كه حاضر بودند سالها بوده كه دشمن پيغمبر بودند و سعى و اهتمام در هلاك او مىكردند چون ميسّر نشد كينه و عداوت خود را پنهان نمودند و از بابت تلافى ، هم غصب خلافت كردند و هم غصب فدك نمودند . و ايضا مكرّر فرمود كه ايشان در زمان پيغمبر ( ص ) منافق بودند كه از ترس در ظاهر اسلام بودند و بعد از وفات پيغمبر ( ص ) مرتد شدند . و ايضا فرمود كم كم مىخواهيد بدعتها بگذاريد و دين را خراب كنيد و محو نمائيد . و ايضا به تأكيد بسيار ، تكذيب نمود آن حديثى را كه ابو بكر جعل كرده بود . و ايضا ايشان را\r\n\r\n","description":"","footnote":"","page_name":" 157 ","page_number":155},
  {"content":"\r\n\r\nوعدهء عذاب جهنّم و مخلّد بودن در عذاب نمود و همهء ايشان را مستحقّ آنچه وعده داد دانست . و اينها كه در مسجد حاضر بودند همانها بودند كه در سقيفه با ابو بكر بيعت كردند و مخالفين ، اجماع همين دشمنان فاطمه را مىگويند حجّت است كه هر چند اين مظلومه از ايشان امداد و يارى خواست با آن دل سوخته و جگر افروخته ، احدى از ايشان به يارى برنخاست سهل است ، جواب هم ندادند . و عداوت ايشان به حدّى بود كه آن مظلومه فرمود : من خود مىدانستم كه شما يارى من نخواهيد كرد و لكن خواستم درد دل خود را بگويم و حجّت را بر شما تمام كنم . و علاوه بر اين مكرّر به ايشان وعدهء عذاب داد و همه را يقين داشت كه از اهل جهنّم‌اند . بلى چون ابو بكر شهادت داد كه من خود به تنهائى نكرده‌ام بلكه به اتّفاق و به امداد اين مسلمانان كرده‌ام بايد حجّت باشد در نزد مريدان ابى بكر . و ايضا شهادت داد آن معصومهء طاهره بر خلافت امير المؤمنين آنجا كه فرمود : بر شتر ديگرى ، داغ ملكيّت گذاشتيد . يعنى خلافت مانند شترى بود كه پيغمبر ( ص ) او را ملك على قرار داده بود و على را بر او سوار كرده بود . و آنجا كه فرمود :\r\nو كسى را كه احقّ است به خلافت دور كرده‌ايد . شهادت داد كه ايشان خلافت را غصب كردند دانسته ، به جهت تلافى آن كينه و عداوتى كه با پيغمبر ( ص ) داشتند . و چندان دل مباركش از ابو بكر و عمر رنجيده بود كه وصيّت كرد به امير مؤمنان ( ع ) او را در شب دفن كند تا منافقان به جنازهء او حاضر نشوند . قاضى و روز بهان با آن تعصّب ، در شرح احقاق الحقّ ، مىگويند شكّى نيست كه فاطمه ( ع ) از دنيا رفت و ناراضى و رنجيده بود از ابو بكر و لكن ما اميدواريم كه چون به خدمت پيغمبر ( ص ) رسيد ، از فاطمه خواهش كند كه از ابو بكر درگذرد .\r\nابن ابى الحديد كه از ايشان است روايت كرده كه چون ابو بكر خطبهء فاطمه را در باب فدك شنيد ، بر منبر بالا رفت و گفت ايّها النّاس اين چه گوش دادنى است به هر سخنى ؟ اين آرزوها چرا در عهد رسول خدا نبود ؟ اين قصّه از بابت روباهى است كه گواهش دم او بود و او ملازم جميع فتنه‌ها است ، مىخواهد فتنهء پير شده را جوان كند استعانت مىجويد از ضعيفان و يارى مىطلبد از زنان مانند امّ طحال كه دوست‌ترين اهل او به سوى او ، زن زناكار بود و اگر بخواهم مىتوانم گفت و اگر بگويم ظاهر خواهم كرد ، تا مرا به حال خود مىگذارند ساكنم . پس گفت اى گروه انصار به من رسيده است سخنان سفيهان شما و من دست و زبان نمىگشايم تا كسى مستحقّ آن نشود . چون\r\n\r\n","description":"","footnote":"","page_name":" 158 ","page_number":156},
  {"content":"\r\n\r\nحضرت فاطمه اين سخنان را شنيد به خانه برگشت .\r\nابن ابى الحديد مىگويد من به نقيب ، استاد خود گفتم كه ابو بكر اين كنايه را با كه داشت ؟ نقيب گفت كنايه نيست صريح است و مرادش على بن أبي طالب است .\r\nمىگويد من تعجّب كردم ، گفتم اين قسم سخنان را به او داشت ؟ گفت بلى ، پادشاه بود هر چه مىخواست مىگفت و مىكرد ، چون ديد كه انصار از جا بر آمدند ترسيد كه مبادا ايشان اعانت حضرت امير ( ع ) نمايند به تهديد ايشان را ساكت و ساكن گردانيد . و نقيب گفت كه امّ طحال زن زناكارى بود در جاهليّت و به زناى او مثل مىزدند . 127 اى صاحبان هوش ببينيد كسى كه نسبت به برادر رسول خدا و دختر رسول خدا كه خدا در حقّ ايشان  إِنَّما يُرِيدُ اللَّهُ لِيُذْهِبَ عَنْكُمُ الرِّجْسَ أَهْلَ الْبَيْتِ وَ يُطَهِّرَكُمْ تَطْهِيراً  128 از آسمان نازل نمايد و به اين تأكيد بليغ شهادت بر عصمت و طهارت ايشان دهد ، كسى كه در ردّ قول خدا و در مقام ضدّ گفتار پيغمبر اين قسم سخنان نسبت به ايشان بگويد ببينيد كه عداوت تا چه حدّ بوده و كفر و نفاق او به چه مرتبه رسيده . خدا دهانش را پر از آتش نمايد ، كاش لال شده بود و طاق مسجد بر سر او و ياوران او خراب شده بود .\r\nو ابن ابى الحديد از يحيى بن سعيد حنبلى نقل كرده كه گفت من حاضر بودم نزد اسماعيل بن على حنبلى كه پيشواى حنابلهء بغداد بود ، و مردى از حنابله از مرد اهل كوفه طلبى داشت . او به نزد اسماعيل آمد . اسماعيل از او پرسيد با مديون خود چه كردى ، طلب خود را از او گرفتى ؟ گفت بيزار شدم از طلب خود . در روز غدير رفتم به نزد قبر امير المؤمنين ( ع ) كه شايد طلب خود را از او بگيرم ، حالتى مشاهده كردم از اقوال شنيعه و سبّ صحابه علانية بدون خوفى و بيمى ، كه طلب خود را فراموش كردم . اسماعيل گفت آنها چه گناه دارند ، و اللّه كه اين راه را نگشود و ايشان را جرأت نداد بر اين فضيحتها مگر صاحب آن قبر . آن مرد گفت صاحب آن قبر كيست ؟ گفت على ( ع ) . آن مرد از روى استبعاد گفت او ايشان را جرأت بر اين امر داده است ؟ اسماعيل گفت بلى و اللّه . آن مرد گفت اگر على محقّ بود در اين امر ، پس ما چرا اعتقاد به امامت ابو بكر و عمر داشته باشيم ؟ و اگر مبطل بود چرا او را امام دانيم ؟ راوى گفت چون اسماعيل اين سخن را شنيد برجست و كفش پوشيد و گفت خدا لعنت كند اسماعيل ولد الزّنا را اگر جواب اين مسأله را بداند . اين را گفت و داخل خانه شد . 129 غرض از نقل اين حكايت ، آشكار و هويدا بودن عداوت و دشمنى و ضدّيّت است ميان ابو بكر و عمر و تابعان ايشان و ميان على و\r\n\r\n","description":"","footnote":"","page_name":" 159 ","page_number":157},
  {"content":"\r\n\r\nفاطمه ( ع ) و شيعيان ايشان و چنانچه اين مطلب بر ما پوشيده نيست بر مخالفان نيز پوشيده نيست و مع ذلك مىخواهند جمع بين ضدّين نمايند و اين دو فرقه را كه به اين شدّت با هم عداوت و اختلاف در طريقه و ملّت دارند ، هر دو را از خود خوش‌حال نمايند . بگو اى بيچاره اظهار دوستى با دو دشمن ، عين دشمنى و منافقى است با هر دو . يا بيا العياذ باللّه مانند ابو بكر و عمر و عثمان و معاويه و يزيد و عايشه و طلحه و زبير و ديگران كه مىدانى ، ناصبى و خارجى شو و به عداوت پيغمبر و على و فاطمه و اهل بيت صلوات اللّه عليهم اجمعين كمر را محكم ببند و يا بيا شيعهء اثنا عشرى شو و خاك پا و جان نثار پيغمبر ( ص ) و اهل بيت او باش و همهء آنها كه پيغمبر را دفن نكرده به خوش‌حالى تمام در سقيفه جمع شدند اوّل خلافت على را غصب كردند دلشان آرام نگرفت ، پس از آن آتش به خانه‌اش زدند باز آتش كينهء ايشان فرو ننشست ، پس از آن فدك را غصب كردند مبادا كه اهل بيت نان آماده داشته باشند و چهار نفر دور ايشان جمع شود و شنيدى كه فاطمه ( ع ) به ايشان و ايشان به فاطمه ( ع ) چه گفتند باز آرام نگرفتند ، پس از آن آمدند خمس را از اهل بيت گرفتند كه خود ابن ابى الحديد و ديگران بيان كرده‌اند ، پس از آن اسباب قتل و غارت دوازده امام را چيدند و در آخر كار بناى تحريف كتاب و تغيير احكام و وضع بدعتها و قياس و رأى و اجتهاد را گذاشتند و همهء اينها را چنان محكم كردند كه هنوز شمشير اين دو فرقه كشيده و در غلاف نرفته و نخواهد رفت مگر به شمشير قائم عجّل اللّه فرجه كه آن روز شمشير ابو بكر و عمر و تابعان ايشان خواهد به غلاف گور رفت و شمشير زبان ايشان آن روز كند و لال خواهد شد ، و تا آن روز نشده هر دو شمشير [ كشيده‌اند . شمشير 
  ] ما شيعيان با آن كه كشيده ، در پس پردهء تقيه پنهان شده و ما نيز تا آن روز نشده مانند سادات ما مظلوم و مقهور و سر در گريبانيم و مدام منتظر آن روزيم چنانچه ابو بكر و عمر مدام منتظر روز وفات پيغمبر بودند .\r\nبگو اى بيچاره اين خبر متواتر ميان ما و شما كه يملأ الارض قسطا و عدلا كما ملئت ظلما و جورا 130 يعنى قائم عجّل اللّه فرجه پر مىكند زمين را از قسط و عدل همچنان كه پر شده است از ظلم و جور ، بگو ببينم اين ظلم و جور را على و فاطمه و اولاد ايشان به ديگران كرده‌اند يا ابو بكر و عمر و عثمان و عايشه و معاويه و يزيد و بنى اميّه و بنى عباسيّه و تابعين ايشان نسبت به على و فاطمه و اولاد طاهرين ايشان نموده‌اند ؟ بگو ببينم آن بزرگوار انتقام از على و فاطمه العياذ باللّه بايد بكشد يا از همين كسانى كه حقّ\r\n\r\n","description":"","footnote":"","page_name":" 160 ","page_number":158},
  {"content":"\r\n\r\nعلى و فاطمه را به اين ظلم و ستم گرفتند ؟ آيا آن بدعتها كه بر مىدارد ، على و فاطمه ( ع ) گذاشته‌اند يا ابو بكر و عمر كه خالد و مغيره را حدّ نزدند و خالد را در باطن قرار دادند كه در نماز على را به قتل رسان و پيش از سلام نماز ، ابو بكر پشيمان شد گفت يا خالد لا تفعل ، يعنى اى خالد مكن آنچه گفتم ، و فقهاى ايشان به همين دليل مىگويند پيش از سلام حرف زدن جايز است . و عمر ( حىّ على خير العمل ) 131 را برداشت ، و دو متعه را حرام كرد ، و آيهء تيمّم را ردّ كرد و گفت تا آب نيابيد نه تيمّم كنيد و نه نماز بخوانيد ، و نسبت هذيان به پيغمبر ( ص ) داد و هكذا و تفصيل اينها را در حديقه و حقّ اليقين تماشا كن .\r\nخلاصه ، يا بيا شيعهء اثنا عشرى شو و اينها همه را كه دشمن خدا و پيغمبر و اهل بيت پيغمبرند به تفصيل و تأكيد هر چه تمامتر لعنت كن . و هر يك از اين دو طرف را كه بگيرى ديگر مثل ابى الحديد و اسماعيل حنبلى و ديگران در نمىمانى و از اشكالات جمع بين الضّدّين فارغ و آسوده مىشوى . تا كى سخن از جمع بين الضّدّين آرى ؟ تا چند پا به روى حقّ گذارى ؟ اين پنبه چسبانى تا كى و اين اندودنمائى تا چند ، تا چند ؟\r\nمىگويم على و فاطمه تكذيب ابو بكر كردند و گفتند اين حديث را خود جعل كرده ، و شأن نزول آيات را و عامّ و خاصّ كتاب را و احكام تورات و زبور و انجيل را على و فاطمه ( ع ) بهتر از همه مىدانستند ، مىگوئى چه مىشود اين حديث را غير از ابو بكر كسى نشنيده باشد ؟ مىگويم پيغمبر ( ص ) نمىشود به على و فاطمه نگفته باشد و ايشان را به اين معركه و مصيبت انداخته باشد . مىگوئى مىشود ؟\r\nمىگويم چرا حجره‌ها را به عايشه و ديگران داد و مزاحم ايشان نشد ؟ مىگوئى شايد پيغمبر ( ص ) در حيات خود به ايشان بخشيده باشد و ابو بكر مىدانست و حاكم ، به علم خود عمل مىكند ، مىگويم در آيهء  لا تَدْخُلُوا بُيُوتَ النَّبِيِّ  132 چه مىگوئى ؟ شايد بگوئى در اضافه ، ادنى ملابست كافى و ملكيّت ضرور نيست ، و يا اين آيه پيش از هبه نازل شد .\r\nمىگويم پيغمبر ( ص ) اسب و شتر و درازگوش گوش و تازيانه و عمّامه و عبا و رداء و پيراهن و لباس داشت با اسباب ديگر هم و غالب اينها در تصرّف اهل بيت او بودند و انكار نتوان نمود كه سيّد الشهداء ( ع ) در كربلا عمّامه پيغمبر ( ص ) را بر سر داشت و بر ذو الجناح ، اسب خاصّهء او سوار بود .\r\nآيا العياذ باللّه غاصب مال مسلمين بودند يا به التماس و تضرّع از ابو بكر و ساير مسلمين به ايشان رسيد و رهين منّت ايشان شدند ؟ و آيا ارث حضرت آدم ( ع ) را چه\r\n\r\n","description":"","footnote":"","page_name":" 161 ","page_number":159},
  {"content":"\r\n\r\nكردند ؟ همه را شيث ( ع ) وصىّ او متصرّف شد يا به عنوان تصدّق به اولاد او داد ؟ آيا تركه و عمارت و اثاث البيت حضرت نوح ( ع ) و ابراهيم ( ع ) و ايّوب و داود و سليمان و اسماعيل و اسحاق و يعقوب و يوسف و موسى و هارون و ديگران را چه كردند ؟ آيا به محض وفات ايشان عليهم السّلام عيال و اطفال ايشان را از خانه بيرون مىكردند و يا نعش را بر زمين گذاشته ، اوّل مىرفتند اذن از وصىّ مىگرفتند ؟ و يا لباس خود را مىكندند ، همه بيرون مىرفتند ؟ و وصىّ چه كرد ؟ به ايشان نداد و صرف ديگران كرد يا از بابت تصدّق به ايشان واگذاشت ؟ آيا آن پيراهن كه حضرت يوسف از مصر به كنعان فرستاد كه در قرآن است ، از حضرت ابراهيم ( ع ) به عنوان ارث به يعقوب ( ع ) رسيده بود يا نحو ديگر بود ؟\r\nو ايضا واجب بود كه خليفهء ايشان ( ع ) به ورّاث ايشان هيچ ندهد ، چنانچه ابو بكر نداد ، يا جايز بود به خود ايشان هم بدهد از بابت تصدّق و از بابت آن كه ايشان هم داخل در امّتند ؟ مىخواست ابو بكر هم يك چيزى از فدك به فاطمه ( ع ) و به اولاد او بدهد . و اگر بالفرض جايز نبود و ابو بكر و عمر و ديگران مرد محتاط و مرتاضى بودند ، خود گفت بايد صرف اسبان و اسلحه شود . مىبايست يك قدرى از فدك قربة الى اللّه به على ( ع ) بدهد . آيا بهتر از او مرد نامدار و سوار ميدان كارزار و شجاع كرّار غير فرّار در روزگار بود ؟\r\nو اگر مىخواهى از اينها جواب بگوئى بيا تا اين محاكمه را پيش يهود و نصارى و ساير اهل كتاب ببريم كه ايشان از ما سلف بىخبر نيستند . و اگر مثل آن مىشوى كه خدا فرمود  فَبُهِتَ الَّذِي كَفَرَ  133 پس بيا بر آن كه دروغ گفت و افتراء به پيغمبر ( ص ) بست ، قربة الى اللّه لعنت كنيم چنانچه خدا فرمود  فَنَجْعَلْ لَعْنَتَ اللَّهِ عَلَى الْكاذِبِينَ  . 134\r\nآيا امّ المؤمنين عايشه به وصيّت و اذن پيغمبر ( ص ) و از راه دوستى با على ( ع ) و اهل بيت ، در روز وفات حضرت امام حسن ( ع ) سوار شد و گفت آنچه گفت ؟ و در بصره با على ( ع ) جنگ نمود ؟ و اين از راه دين‌دارى و جهاد فى سبيل اللّه و طلب بهشت بود يا از راه عداوت و بىحيائى و نقض آيهء  وَ قَرْنَ فِي بُيُوتِكُنَّ  135 بود ؟ و يا طلب خون عثمان مىنمود با آن كه در زندگى عثمان مىگفت بكشيد اين شلّ يهودى را ؟ آيا راست مىگفت كه على دشمن عثمان و شريك خون او بود يا دروغ مىگفت ؟ به هر دو تقدير معلوم مىشود حالت او و عثمان . افّ بر اين طريقهء منحوسهء  إِنَّا وَجَدْنا آباءَنا عَلى أُمَّةٍ وَ إِنَّا عَلى آثارِهِمْ مُقْتَدُونَ  136 كه عالم را خراب كرده . واى بر اين شيوهء ميشومهء  بَلْ نَتَّبِعُ ما وَجَدْنا عَلَيْهِ آباءَنا  137\r\n\r\n","description":"","footnote":"","page_name":" 162 ","page_number":160},
  {"content":"\r\n\r\nكه دين را بر باد داده .  أَلا لَعْنَةُ اللَّهِ عَلَى الظَّالِمِينَ  .\r\nو از قبايح ابو بكر به همين مشتركات اكتفا مىنمائيم . و وجه اشتراك هر سه در غصب فدك اين است ، علاوه بر اين كه به اعانت ايشان شد ، عمر و عثمان در زمان خود هم به شيوهء ابو بكر رفتار نمودند و فدك را به ذرّيّهء فاطمه ( ع ) و به على ( ع ) ندادند .\r\nابن ابى الحديد سخن ظريفى در اين مقام از على نام كه مدرّس مدرسهء غريبهء بغداد بود نقل كرده . گفت از او پرسيديم آيا فاطمه ( ع ) در دعوى فدك صادق بود ؟ گفت بلى . گفتم پس چرا ابو بكر فدك را به او نداد ؟ تبسّم كرد و گفت اگر آن روز فدك را به محض دعوى به او مىداد ، فردا مىآمد و خلافت را براى شوهرش ادعا مىكرد ، و بعد از آن ابو بكر را ممكن نبود عذر آوردن و مدافعه كردن به جهت آن كه روز پيش خودش بىبيّنه و شهود ، حكم به صدق او كرده بود . بعد ابن ابى الحديد مىگويد اگر چه اين سخن را بر سبيل شوخى و مزاح و خوش طبعى گفت امّا راست گفت . و سيعلم الّذين ظلموا اىّ منقلب ينقلبون .\r\n\r\nمبحث دوّم در قبايح عمر است .\r\nچون بعضى از مشتركات او معلوم شد ، از مختصّات اين بىحيا اكتفا مىشود به يك سخن او كه  تَكادُ السَّماواتُ يَتَفَطَّرْنَ مِنْهُ وَ تَنْشَقُّ الْأَرْضُ وَ تَخِرُّ الْجِبالُ هَدًّا  . 138 و خدا و انبياء و ائمّهء هدى را شاهد مىگيرم كه از همهء ايشان ، در حكايت اين فقره خجل و منفعلم و از نقل او منقلب و مضطرب و متزلزلم . و اين فقره متواتر و مسلّمى طرفين است و احدى انكار نكرده و صاحب غاية المرام ( قدّس سره ) هفده روايت از طريق ايشان نقل كرده و مجلسى ( قدّس سره ) در حقّ اليقين قدرى بسط داده . و ما را در اين مقام چهار مطلب است :\r\nاوّل آنكه رسول خدا ( ص ) قبل از سخن آن بىشرم و حيا و بعد از سخن آن كافر دغا چه فرمود ؟ دوّم آنكه مقصود پيغمبر ( ص ) چه بود و مىخواست چه بنويسد كه اين دشمن خدا و رسول و اهل بيت نگذاشت ؟ سوّم آنكه سخن اين منافق چه بود و لوازم او چيست ؟ چهارم آنكه در همان مجلس در حضور پيغمبر ( ص ) ، اين مايهء هر كفر و عناد و سر منشأ هر ظلم و فساد ، هم كيش خويش را از منافقان و موافق خود از دشمنان خاندان چقدر داشت تا معلوم شود كه سالها در خيال غصب خلافت بوده‌اند و مدّتها كمر بر\r\n\r\n","description":"","footnote":"","page_name":" 163 ","page_number":161},
  {"content":"\r\n\r\nعداوت بسته بودند كه همه به يك‌دفعه چون گرگان گرسنه رو به طعمه نهادند و در سقيفه جمع شدند و دست و پاى خود را از خون على و فاطمه و اهل بيت طاهره رنگين نمودند و به عكس گرگان يوسف ( ع ) ، خوردند آنچه خوردند و دريا دريا از خون شهداء آشاميدند و به عكس  هَلْ مِنْ مَزِيدٍ  139 جهنّم بنا بر يك معنى ، در جواب قول خدا  هَلِ امْتَلَأْتِ  ، 140 در جواب قول شيطان  هَلِ امْتَلَأْتِ ؟   هَلْ مِنْ مَزِيدٍ  گفتند . هر ظلم و فساد و كفر و شرك و شرّ از او است . خون شهداء تمام در گردن او است . و هم معلوم شود كه چگونه كسان بر بيعت ابى بكر اجتماع نمودند ، كه سنّيان گمان نيك به ايشان دارند و اجماع ايشان را حجّت دانسته‌اند و اصل مذهب خود را بر آن بنا نهاده‌اند . با آنكه آنان همانان بودند كه در حضور پيغمبر ( ص ) اجماع بر تصديق قول عمر كردند و گفتند العياذ باللّه ، قول قول عمر است . پس اى دينداران به موجب الاكرام بالاتمام اين اجماع را هم بگويند حجّت است العياذ باللّه .\r\nو ان شاء اللّه هر چهار مطلب در ضمن احاديث ظاهر مىشود و احاديث همه از طريقهء مخالفان است و همه را از كتاب غاية المرام نقل مىكنم و غالب آنها در حقّ اليقين هم نقل و اشاره شده و آنچه از ابن ابى الحديد نقل و ذكر مىشود همه در شرح نهج البلاغه است .\r\nحديث اوّل . ابن ابى الحديد از ابن عباس روايت مىكند و در آخر حديث مىگويد اين خبر را با سلسله سند در كتاب تاريخ احمد بن ابى طاهر ذكر كرده كه داخل شدم بر عمر در اوّل خلافتش و از براى او يك صاع خرما به روى حصير ريخته بودند . مرا تكليف نمود . يك دانه از خرما خوردم و او شروع كرد به خوردن . پس آب خورد از سبوئى كه نزد او بود و تكيه داد بر بالش و مكرّر حمد خدا كرد . پس گفت : از كجا آمدى ؟ گفتم : از مسجد . گفت : به چه حال گذاشتى ابن عمّت را ؟ گمان كردم كه عبد اللّه جعفر را مىگويد ، گفتم : با همسالهاى خود بازى مىكند . گفت : او را نمىگويم ، بزرگ شما اهل بيت را مىگويم . گفتم : در نخلستان مشغول آب كشيدن است و قرآن مىخواند .\r\nگفت : اى عبد اللّه خون شتران به گردن تو باشد اگر كتمان كنى . آيا هنوز در نفس او از ادّعاى خلافت چيزى مانده است ؟ گفتم : بلى . گفت : آيا گمان مىكند كه رسول خدا نصّ بر خلافت او نموده است ؟ گفتم : بلى و زياده از اين براى تو بگويم ، از پدرم پرسيدم از آنچه دعوى مىكند ، پدرم گفت راست مىگويد . عمر گفت : از رسول خدا در حقّ او\r\n\r\n","description":"","footnote":"","page_name":" 164 ","page_number":162},
  {"content":"\r\n\r\nگاهى سخنان چند صادر مىشد كه اثبات حجّتى نمىكرد و قطع عذرى نمىنمود و گاهى بود كه از حقّ به سوى باطل ميل مىكرد در امر او ، و به تحقيق كه خواست در مرض خود تصريح كند به اسم او ، من مانع شدم از اين به جهت شفقت بر امّت و محافظت بر اسلام . و بعد از چند كلمهء ديگر گفت : پس دانست رسول خدا كه من يافتم آنچه در خاطر او است ، پس خود را بازداشت از آنچه مىخواست و خدا جارى نكرد مگر آنچه حتم كرده بود . 141\r\nمؤلّف گويد اى صاحبان هوش ، در سخنان اين امّ الفساد تأمّل كنيد كه چگونه به مريدان خود ياد داد كه تا مرض موت ، پيغمبر نصّ نكرده بود و به كنايه و اشاره گفته بود ، كه اثبات حجّتى نمىكرد و قطع عذرى نمىنمود ، و چگونه تصريح كرد كه مراد پيغمبر از خواستن قلم و كاغذ و نوشتن چه بود و چگونه پيغمبر را نسبت به جهل و خطا داد و خود را داناتر قرار داد كه گفت : به جهت شفقت بر امّت و حفظ اسلام او را مانع شدم .\r\nيعنى اگر مانع نمىشدم و او تصريح به خلافت امير ( ع ) مىكرد جفا بر امّت كرده بود نه شفقت و مهربانى ، و اسلام را پراكنده كرده بود نه محافظت . ببينيد در اين سخن چند آيه از آيات قرآن را ردّ كرده كه همه دلالت بر شدّت رأفت و نهايت مهربانى و رحمة للعالمين بودن او مىكنند . و چگونه گفت : پيغمبر از حقّ ميل به باطل مىكرد كه مىخواست او را خليفه كند ، و خدا را ردّ نمود كه گفت  ما زاغَ الْبَصَرُ وَ ما طَغى  142 و صريح گفت : من مانع او شدم و آنچه او خواست و مصلحت ديد ، من نديدم و در طرف ضدّ او ايستادم . ببين چند آيه او را تكفير نموده جزاه اللّه بما فعل .\r\nحديث دوّم . ايضا ابن ابى الحديد از ابن عباس روايت كرده كه گفت : بيرون رفتم با عمر به سوى شام در يكى از سفرهاى او ، پس روزى تنها راه مىرفت بر شتر خود ، پس گفت به من يا بن عباس شكوه مىكنم به سوى تو از پسر عمّت ، خواهش كردم از او كه با من بيرون بيايد قبول نكرد و مىبينم با من مدام غيظ و عداوت دارد . باعث غيظ او چيست ؟ گفتم : يا امير المؤمنين تو خود نيكو مىدانى . گفت : گمانم اين است كه مدام محزون است به جهت آنكه خلافت از كف او بيرون رفته . گفتم : همين است ، گمان مىكند كه رسول خدا خلافت را از براى او مىخواست . گفت : يا بن عباس خواستن پيغمبر ( ص ) چه مىكرد با آنكه خدا نخواسته بود ، رسول خدا خواست امرى را و خدا خواست غير او را ، پس نافذ شد امر خدا و نافذ نشد مراد رسول خدا . آيا هر چه رسول خدا\r\n\r\n","description":"","footnote":"","page_name":" 165 ","page_number":163},
  {"content":"\r\n\r\nمىخواست مىبايست خدا همان را بخواهد ؟ هميشه مىخواست اسلام عمّش را و خدا نخواست ، پس اسلام نياورد . 143 مجلسى ( قدّس سره ) مىفرمايد مقصودش ابو طالب ( ع ) پدر حضرت امير ( ع ) بود كه كمال ايمان و جلالت شأن او اجماعى است .\r\nابن ابى الحديد مىگويد اين روايت طور ديگر هم روايت شده كه گفت عمر :\r\nيا بن عباس رسول خدا ( ص ) خواست تصريح كند از براى او در مرض موت خلافت را ، من بازداشتم او را و نگذاشتم به جهت آنكه ترسيدم فتنه شود و امر اسلام پراكنده شود ، پس دانست رسول خدا آنچه در خاطر من بود ، پس بازداشت خود را و نكرد و خدا جارى نساخت مگر آنچه را كه حتم نموده بود . 144\r\nمؤلّف گويد لوازم حرف او در اين دو حديث از آنچه در حديث سابق گفتيم ظاهر مىشود . و ايضا ظاهر كرد عداوت ميان خود و على را و ايضا تصريح كرد مكرّر كه پيغمبر ( ص ) بسا چيزها مىخواست كه خدا نمىخواست و مكرّر كرد كه خواستن پيغمبر ( ص ) خلافت على را خلاف خواستن خدا بود و او از پيش خود و به خواهش نفسانى مىخواست اين كار را بكند و خدا راضى نبود و خدا همان را خواست كه من خواستم . اى صاحبان هوش ببينيد چگونه لوازم رسالت را از اينكه قول رسول ( ص ) ، قول خدا و خواهش رسول ، خواهش خدا و اطاعت او ، اطاعت خدا و مخالفت او ، مخالفت خدا است همه را سلب كرد و اظهار كرد كه به قرآن هيچ اعتناء و اعتقاد نداشته . آيا دويست آيه را زيادتر ردّ كرده باشد در همين فقره كافى است در كفر او يا نه ؟ مثل  مَنْ يُطِعِ الرَّسُولَ فَقَدْ أَطاعَ اللَّهَ  145 و مثل  وَ يُرِيدُونَ أَنْ يُفَرِّقُوا بَيْنَ اللَّهِ وَ رُسُلِهِ  الى قوله  أُولئِكَ هُمُ الْكافِرُونَ حَقًّا  146 و مثل   وَ ما يَنْطِقُ عَنِ الْهَوى إِنْ هُوَ إِلَّا وَحْيٌ يُوحى   147 يعنى هر كه اطاعت كند رسول را اطاعت كرده خدا را ، و آنان كه جدائى ميان خدا و پيغمبران او مىاندازند حقّا كه كافرند ، و پيغمبر تكلّم نمىكند از روى هوا و هوس ، نيست سخن او مگر وحى خالص .\r\nحديث سوّم . ابن ابى الحديد پس از آن كه ذكر كرده در شرح نهج البلاغه احاديث بسيارى كه دلالت دارند بر نصّ پيغمبر ( ص ) به امامت و خلافت امير المؤمنين ( ع ) ، مىگويد سؤال كردم از ابو جعفر نقيب كه همين اخبار را بر او قرائت كرده بودم . پس گفتم به او نزديك است كه اين اخبار نصّ صريح باشند بر خلافت على ( ع ) و لكن از آن طرف هم بعيد مىدانم كه صحابهء پيغمبر جمع شوند و اجماع كنند بر دفع نصّ\r\n\r\n","description":"","footnote":"","page_name":" 166 ","page_number":164},
  {"content":"\r\n\r\nپيغمبر ( ص ) بر خلافت شخص به خصوص همانطور كه بعيد مىدانيم از صحابه كه اجماع كنند بر ردّ نصّ پيغمبر ( ص ) بر كعبه و ماه رمضان و غير اينها از معالم دين . پس در جواب من گفت همانا ميل به مذهب معتزله دارى . اين را گفت و شروع كرد به شمردن مواضعى كه عمر در آن مواضع پيغمبر را ردّ كرد و با او منازعه نمود . و چندتاى آنها را مجلسى ( قدّس سره ) در حقّ اليقين ذكر كرده . و نقيب در آخر گفت اگر از عمر صادر نشده بود مگر همان ردّى و انكارى كه بر پيغمبر ( ص ) كرد در مرض موت كه فرمود : بياوريد دواتى و شانه‌اى كه بنويسم از براى شما چيزى كه بعد از او گمراه نشويد . و گفت عمر بعد از اين سخن پيغمبر ( ص ) آنچه گفت . هرآينه همين يكى كافى بود در اثبات اين كه بدانى صحابه ردّ نص پيغمبر مىكردند . پس گفت نقيب عجيبتر از همه آن است كه عمر همان روز گفت حسبنا كتاب اللّه يعنى بس است ما را كتاب خدا . پس همان كسانى كه حاضر شده بودند در خانهء پيغمبر از مسلمانان دو فرقه شدند . بعضى گفتند قول قول پيغمبر است ضرور است چيزى بنويسد ، بعضى گفتند قول قول عمر است كه گفت پيغمبر ( ص ) العياذ باللّه هذيان مىگويد ، كتاب خدا بس است ما را . و چون نزاع در پيوست و صداها بلند شد رسول خدا فرمود دور شويد از من كه اين گونه نزاع در نزد پيغمبر سزاوار نيست . پس آيا با اين حالت ، ديگر از براى نبوّت شأنى و فضيلتى باقى مىماند كه كسى ردّ او نكند . با آن كه در حضور او و عمر مسلمين دو فرقه شوند ، بعضى قول اين را ترجيح دهند و بعضى قول آن را . آيا اين نمىفهماند كه آن جماعت پيغمبر ( ص ) و عمر را مساوى هم مىدانستند و ايشان را با هم برابر گرفته بودند و احتمال صدق و كذب و مصلحت و مفسده در قول هر دو برابر هم مىدادند . نظير يك مسأله خلافى كه در او دو قول باشد كه جمعى يارى يك قول كنند و جمعى قول ديگر را ترجيح دهند همان قسم كه دو نفر مسلمان با هم نزاع كنند پس جمعى اين را يارى كنند و جمعى آن را . پس آن كه برسد در قوّت و همّت تا به اين حدّ كه او را با پيغمبر مساوى گيرند ، چه استبعادى دارد از او كه با ابو بكر بيعت نمايد به جهت مصلحتى كه ديد و هر دو دست به دست بدهند و از نصّ عدول نمايند . و كه مىتوانست او را بازدارد از اين و حال آن كه چنان سخنى به پيغمبر ( ص ) روى به روى او گفت و هيچ ترس نداشت كه كسى او را بازدارد و سخن او را انكار نمايد و كسى هم نتوانست به او كارى كند ، نه پيغمبر ( ص ) و نه غير او ؟ و اين كه بالاتر است از مخالفت نصّ خلافت و هم شنيعتر\r\n\r\n","description":"","footnote":"","page_name":" 167 ","page_number":165},
  {"content":"\r\n\r\nاست و رسوائيش هم بيشتر است . تا اينجا سخن نقيب بود كه ابن ابى الحديد نقل كرده . 148\r\nمؤلّف گويد انصاف ، بيانى بهتر از اين نمىشود كه سلوك و رفتار عمر هميشه با پيغمبر ( ص ) چگونه بوده و منافقين هم چقدر بوده‌اند كه هر جا تا او پيش جنگ مىشد و با پيغمبر منازعه مىكرد و او را ردّ مىكرد و با او عتاب و خطاب مىنمود كه چرا چنين كردى ، همه با او همدست بودند و مىگفتند حقّ با او است . حتّى در چنين وقتى و چنين روز سياهى و چنين حرف قبيحى كه در بسيارى از احاديث راويان خجالت كشيده‌اند خود او را بگويند و عوض او گفته‌اند و قال ما قال يعنى و گفت عمر آنچه گفت ، چنانچه نقيب اين طور تعبير كرد ، و در احاديث ديگر هم ان شاء اللّه خواهى ديد . اللّه اكبر . اين نانجيب چقدر بىحيا بوده ؟ آن سخنى كه او در ملأ عام در خانهء پيغمبر ( ص ) رو به روى پيغمبر گفته ، مردم هنوز از حكايت آن حيا مىكنند حتى پيروان او تا به ديگران چه رسد .\r\nخدا دهنش را بشكند كاش لال شده بود .\r\nو ايضا خوب ظاهر و هويدا شد كه مخالفين ، به اقرار خود عمر مىدانند كه پيغمبر ( ص ) گذشته از همهء آيات و اخبار در آن روز واپسين و نفس آخرين جز تصريح و نصّ نمودن بر خلافت امير المؤمنين ( ع ) در نظر نداشت و علاوه بر اين عزم مباركش جزم شده بود كه به دست مبارك ، اين مطلب را در حضور جمعى از مهاجر و انصار بنويسد و همهء ايشان را شاهد بگيرد تا كسى حاشا نكند و ادّعا ننمايد . و از آفتاب روشن‌تر است كه خدا فرموده بود و به سوى او در خصوص اين امر وحى فرستاده بود به شهادت خدا  وَ كَفى بِاللَّهِ شَهِيداً  149 كه در سورهء نجم فرمود   وَ ما يَنْطِقُ عَنِ الْهَوى إِنْ هُوَ إِلَّا وَحْيٌ يُوحى   . 150 پس مخالفان را چاره نيست يا بگويند العياذ باللّه آنچه عمر گفت و انكار كنند قرآن را چنانچه عمر انكار كرد ، يا شيعه بشوند .\r\n تا كى زنى ميان نقيضين قدم ، بس است * تا چند مىكشى سر ضدّين به هم ، بس است \r\nحديث چهارم . ايضا از ابن عباس روايت كرده و او از پدرش ، كه چون حاضر شد وفات پيغمبر ( ص ) و در آن حجره جمعى از مردان بود كه يكى از ايشان عمر بن الخطّاب بود ، فرمود پيغمبر ( ص ) بياوريد دواتى و نامه ، بنويسم از براى شما كتابى كه گمراه نشويد ، بعد از او پس گفت عمر كلمه‌اى كه معنى او اين بود كه درد و بيمارى غلبه كرده است بر پيغمبر ، در نزد ما است قرآن ، كافى است ما را كتاب خدا . پس اختلاف شد ميان آنان كه در آن حجره بودند و با هم به نزاع و مخاصمه در آمدند . پس بعضى گفتند\r\n\r\n","description":"","footnote":"","page_name":" 168 ","page_number":166},
  {"content":"\r\n\r\nقول حق همان است كه پيغمبر ( ص ) گفت و بعضى گفتند قول حق همان است كه عمر گفت . پس چون زياد كردند نزاع و لغوگوئى و اختلاف را ، پيغمبر به غضب در آمد ، پس فرمود برخيزيد سزاوار نيست پيغمبر را كه در حضور او اين طور اختلاف شود . پس برخاستند و رسول خدا در همان روز وفات كرد . پس مدام ابن عباس مىگفت مصيبت ، همهء مصيبت همان بود كه عمر حايل شد ميان ما و ميان نوشتن رسول خدا .\r\nپس ابن ابى الحديد گفت اين حديث در صحيح بخارى و مسلم مذكور است و اجماع كرده‌اند محدّثين ، 151 همه بر روايت او . مجلسى ( قدّس سره ) مىفرمايد اين حديث در صحيح بخارى با آن تعصّب ، در هفت جا ذكر شده و مسلم و ساير محدّثين به طرق بسيار روايت كرده‌اند . 152\r\nمؤلّف گويد از حديث معلوم شد كه آنچه ذكر شد معنى سخن عمر بوده نه خود سخن عمر كه خود او را نتوانست گفت . و از اين بفهم در هر حديث كه به اين لفظ ذكر شده ، همان معنى سخن او است و سخن او در احاديث ديگر خواهد آمد .\r\nحديث پنجم . ايضا روايت كرده از صحيح بخارى و مسلم ، از ابن عباس كه بسيار و مدام مىگفت : روز پنجشنبه ، چه پنجشنبه . پس چندان گريست كه سنگريزه‌ها را تر نمود . گفتيم : يا بن عبّاس چيست پنجشنبه كه مىگوئى و گريه مىكنى ؟ گفت : شديد شد بيمارى پيغمبر ( ص ) ، پس فرمود بياوريد نامه بنويسم از براى شما ، گمراه نشويد بعد از من ، پس حاضران نزاع كردند ، پس فرمود سزاوار نيست در نزد من نزاع ، پس يكى گفت چه مىشود او را ؟ چگونه است حالت او ؟ آيا هذيان است كه مىگويد ؟ استفهام نمائيد از او . پس رفتند كه دوباره بپرسند . فرمود : واگذاريد و رها كنيد مرا ، پس آنچه من در او هستم بهتر است از حيثيّت عقل و شعور و حواس از آنچه شما در او هستيد . پس امر كرد و سفارش نمود به سه چيز : بيرون كنيد مشركين را از جزيرهء عرب و جايزه دهيد وفد را ، يعنى واردشوندگان و رسيدگان را ، به نحوى كه من جايزه مىدادم . گفتند سوّمى چه بود ؟ گفت يا پيغمبر نگفت يا من فراموش كردم . 153\r\nمؤلّف گويد در اين حديث و چند حديث ديگر اسم عمر را نبرده به جهت تقيّه ، چنانچه از آخرش ظاهر شد كه ابن عباس سوّمى را نگفت . و امّا معنى كلام بلاغت تمام آن فخر كائنات و خلاصهء موجودات ، صادر اوّل نزولى و عقل كلّ صعودى و مبدأ قوس مبدأ ابداعى و منتهاى دائره انتهاء معادى ، صاحب تاج  لَعَمْرُكَ  154 و  إِنَّما  155 ، سلطان عرش\r\n\r\n","description":"","footnote":"","page_name":" 169 ","page_number":167},
  {"content":"\r\n\r\nعرش  قابَ قَوْسَيْنِ أَوْ أَدْنى  ، 156 كه فرمود ( دعونى فما انا فيه خير من الّذى انتم فيه ) يعنى واگذاريد و رها كنيد مرا ، پس آنچه من در او هستم ، يعنى بيمارى ، بهتر است از آنچه شما در او هستيد ، يعنى تندرستى . اين است كه چون آن بىحياى ظلمت محض ، به آن نور پاك چنين نسبتى داد و آن منافقان برخاستند كه دوباره بپرسند ، آن بزرگوار با آن خلق عظيم كه هر چه در تمام عمر به او نسبت دادند نشنيده گرفت به حدّى كه نام او را گوش نهادند چنانچه فرمود  وَ يَقُولُونَ هُوَ أُذُنٌ  ، 157 خلق مباركش تنگ شد و به غضب در آمد و از روى غضب فرمود : واگذاريد مرا و كناره كنيد از من كه جمع حواس و هوش من بهتر است از جمع حواس و هوش شما .\r\nاى عالم به فداى دل پردردت ، به حقّ خودت قسم كه اذيّت هيچ پيغمبرى از پيغمبران به همين يك اذيّت نمىرسد ، و به حقّ خودت قسم كه ما با تو شريكيم .\r\nحديث ششم . ايضا از صحيح بخارى و مسلم از ابن عباس روايت كرده كه چون در رسيد حالت احتضار رسول خدا ( ص ) و در خانه مردانى بودند كه يكى از ايشان عمر بن الخطّاب بود ، پس فرمود پيغمبر ( ص ) : اكنون بنويسم از براى شما نامه‌اى كه هرگز بعد از او گمراه نشويد . پس گفت عمر : غالب شده است و غلبه كرده است به رسول خدا درد و بيمارى و در نزد شما است قرآن ، كفايت مىكند ما را كتاب خدا . پس حاضران مختلف شدند و مخاصمه نمودند . بعضى گفتند بياوريد به سوى او ، يعنى كاغذ و دوات را ، بنويسد از براى شما كتابى كه هرگز بعد از او گمراه نشويد . و بعضى همان را گفتند كه عمر گفت . چون بسيار شد لغوگوئى و نزاع در نزد او ، فرمود به ايشان : برخيزيد . پس برخاستند . و هميشه مىگفت ابن عباس الرّزيّة كلّ الرّزيّة مصيبت و تمام مصيبت همان بود كه حايل شد عمر ميان رسول خدا ( ص ) و ميان آنكه بنويسد از براى ايشان آن نامه را . 158\r\nمؤلّف گويد ظاهر شد از اين حديث كه آن منافقان همه همان سخن عمر را گفتند و همه همان نسبت را رو به رو به پيغمبر ( ص ) دادند . خدا بشكند دهن همهء ايشان را .\r\nبا آنكه آنچه در احاديث ديگر دارد كه گفتند قول قول عمر است ، همين معنى دارد بىكم‌وزياد . و امّا آنچه در اين احاديث دارد كه حضرت ايشان را بيرون كرد ، رفتند ، در احاديث ديگر ان شاء اللّه مىآيد كه از همانجا كه برخاستند كجا رفتند و از براى چه رفتند و چه كردند .\r\nحديث هفتم . ايضا روايت كرده از سعيد بن جبير ، گفت ابن عباس روز\r\n\r\n","description":"","footnote":"","page_name":" 170 ","page_number":168},
  {"content":"\r\n\r\nپنجشنبه ، چه روز پنجشنبه . پس گريه كرد چندان كه اشكهاى او سنگريزه‌ها را تر كرد .\r\nگفتيم به او : چه شد روز پنجشنبه ؟ گفت : روزى بود كه شديد شد بيمارى رسول خدا ( ص ) ، پس فرمود بياوريد از براى من لوحى و دواتى ، يا فرمود شانه‌اى و دواتى ، بنويسم از براى شما كتابى كه هرگز بعد از من گمراه نشويد . پس حاضران با هم نزاع كردند با آنكه سزاوار نيست نزاع در نزد هيچ‌يك از پيغمبران . گفتند چگونه است حالت او آيا هذيان است اين كه مىگويد ؟ بپرسيد از او . پس رفتند كه دوباره بپرسند ، فرمود :\r\nواگذاريد مرا كه آنچه من در او هستم بهتر و بالاتر است از آنچه مىخوانيد مرا به سوى او و مرا نسبت به او مىدهيد . پس وصيّت كرد به سه چيز ، فرمود : بيرون كنيد مشركين را از جزيرهء عرب و جايزه دهيد وفد را از آنچه من جايزه مىدادم و ابن عبّاس سوّمى را نگفت عمدا يا گفت فراموش كردم . 159\r\nمؤلّف گويد سوّمى را كه ابن عباس در بعضى از موارد به سبب تقيّه پنهان نمود در بعضى از موارد ديگر كه تقيّه نبود بيان نمود ، چنانچه ان شاء اللّه از احاديث آينده خواهى دانست ، و اسم عمر را نيز به جهت همين ، در چند جا پنهان نمود و در چند جاى ديگر صريح گفت زيرا كه ابن عبّاس به شهادت خود احاديث ، اين قضيّهء هايله را به كرّات مرّات مىگفته و مثل زن ثكلى مىناليده . و تفاوت جزئى كه در اين احاديث مىبينى به جهت همين است كه ابن عبّاس در مجالس بسيار ، بسيار اين هنگامه را به جهت مردم نقل مىكرده .\r\nو چون اين هفت حديث را از ابن ابى الحديد شنيدى بشنو آنچه صاحب غاية المرام ( قدّس سره ) از صاحب كتاب سير الصّحابه كه از عامّه است نقل مىكند و احاديث بعد همه از او است .\r\nحديث هشتم . گفت در اوّل كتابش ، بعد از بسم اللّه فرمود پيغمبر ( ص ) : زود است ظاهر شود در اسلام فرق مختلفه چنانچه ظاهر شد در اديان سابقه ، امّا يهود هفتاد و يك فرقه شدند و نصارى هفتاد و دو فرقه شدند و زود است امّت من بعد از من هفتاد و سه فرقه شوند ، همه در آتش‌اند جز يك فرقهء ناجيه . گفتند : يا رسول اللّه كيانند فرقهء ناجيه .\r\nفرمود : آنان كه باشند بر آنچه من بر او هستم با اهل بيت من و آنان كه بمانند بر عهد من بعد از وفات من . پس شروع كرد مصنّف در ذكر اختلاف امّت تا آنكه گفت اختلاف دويم در خانهء پيغمبر ( ص ) شد . عكرمه گفت شنيدم از ابن عباس كه مىگفت : روز\r\n\r\n","description":"","footnote":"","page_name":" 171 ","page_number":169},
  {"content":"\r\n\r\nدوشنبه و چه روز دوشنبه . اين را گفت و اشكش ريزان شد . گفتند : يا بن عبّاس چه روز دوشنبه ؟ گفت بود رسول خدا در غمرات موت ، پس فرمود : بياوريد نزد من صحيفه و دواتى بنويسم از براى شما كتابى كه گمراه نشويد بعد از من هرگز . پس نزاع كردند نزد رسول خدا ( ص ) ، و جايز نبود در نزد او نزاع ، و گفت مردى از حاضران : اين مرد هذيان مىگويد . پس به غضب در آمد رسول خدا و امر كرد به بيرون كردن او و بيرون كردن رفيق او . پس آوردند نامه و دوات كه بنويسد ، فرمود : آيا بنويسم بعد از آنكه گفت گويندهء شما آنچه گفت ؟ پس فرمود : آنچه من در او هستم بهتر است از آنچه مىخوانيد مرا به سوى او . 160\r\nمؤلّف گويد مقصود آن بزرگوار از اين سخن ظاهر است . يعنى پس از آنكه عمر نسبت به من داد آن را كه گفت و جمعى از منافقين تصديق او كردند و حال آنكه در حيات من و در حضور من كردند ، ديگر چه فائده دارد آنچه بنويسم ؟ در حيات و در حضور كه چنين گفتند و كردند پس بعد از گذشتن من چه خواهند گفت و با نامهء من چه خواهند كرد ؟\r\nحديث نهم . روايت كرد سعيد بن جبير از ابن عبّاس كه گفت : روز پنجشنبه و چه روز پنجشنبه . پس گريست تا سنگريزه‌ها را تر نمود . گفتم به او يا بن عبّاس چيست روز پنجشنبه ؟ گفت شديد شد بيمارى رسول خدا ( ص ) ، پس فرمود : بياوريد از براى من دواتى و بياضى بنويسم از براى شما كتابى به جهت آنكه گمراه نشويد بعد از من هرگز .\r\nپس نزاع كردند با آنكه سزاوار نبود نزاع نزد رسول خدا ، و گفت مردى : چگونه است حالت او ، هذيان مىگويد ؟ بپرسيد از او تا معلوم شود . پرسيدند ، فرمود : واگذاريد مرا ، آنچه من در او هستم بهتر است . 161\r\nمؤلّف گويد ان شاء اللّه اشاره خواهيم نمود كه باعث گريه و نالهء ابن عبّاس هر وقت كه ذكر اين قضيّهء هايله مىكرد چه بود . و ايضا بر اصرار او در نقل اين حكايت به اين شدّت ، چه در مقام خوف و چه در مقام امنيّت چه بود .\r\nحديث دهم . روايت كرد سعيد بن جبير ، گفت حالت ابن عبّاس اين بود ، هر وقت كه متذكّر شب پنجشنبه مىشد گريه مىكرد . گفتند يا بن عبّاس سبب گريهء تو چيست ؟ گفت رسول خدا ( ص ) فرمود : اى پسران عبد المطلّب ، بنشانيد مرا و تكيه دهيد مرا ، بنويسم از براى شما كتابى كه هرگز گمراه نشويد بعد از من . پس گفت بعضى از صحابه : او هذيان مىگويد . گفت سعيد كه ابن عبّاس ابا كرد نام آن مرد را بگويد . پس\r\n\r\n","description":"","footnote":"","page_name":" 172 ","page_number":170},
  {"content":"\r\n\r\nاز آن خدمت حضرت رسيديم ابا نمود كه بنويسد آن را از براى ما . پس از آن شنيديم از او كه مىگفت تجاوز كرد از حدّ خود عدوىّ و زود است كه نكث كند بكرى . 162\r\nمؤلّف گويد ظاهر آن است كه لفظ « پس از آن شنيديم » از سعيد است كه مىگفت ابن عبّاس تجاوز كرد تا آخر . يعنى در مجلس ديگر ابن عبّاس فهماند كه آن نامرد كه بود . به جهت آنكه عمر از طايفهء عدى بود و هم بكرى بود يعنى منتسب به ابى بكر ، كه از شدت اختصاص از اين لفظ او فهميده مىشد اگر چه باز ابن عبّاس اسم نحسش را نگفت . و احتمال مىرود كه لفظ « پس از آن شنيديم » از ابن عبّاس باشد كه رسول خدا فرمود تجاوز كرد عدوىّ تا آخر .\r\nحديث يازدهم . روايت عكرمه از ابن عبّاس كه گفت پيغمبر ( ص ) فرمود : بياوريد نزد من كتفى ، يعنى شانه‌اى ، و دواتى بنويسم از براى شما كتابى كه گمراه نشويد بعد از من . پس مانع شد او را مردى . عبد اللّه بن محمّد كه از عكرمه روايت كرده اين حديث را مىگويد گفتم به عكرمه آن مرد كه بود ؟ گفت شما هم مىشناسيد او را مثل من ، او و اللّه همان معذول است ، يعنى ملامت شده ، كه تا قيامت مؤالف و مخالف او را ملامت مىكنند . 163\r\nمؤلّف گويد اى صاحبان هوش ببينيد كه قباحت و فضيحت و زشتى و رسوائى سخن عمر تا چه حدّ است كه به سبب اين حركت ، نام نحسش را معذول گذاشتند به طور مطلق ، يعنى اين كلّى منحصر در اين فرد است ، نظير طاير الولود كه خفّاش باشد .\r\nحديث دوازدهم . روايت كرد عكرمه از ابن عبّاس كه گفت پيغمبر ( ص ) فرمود در آن مرضى كه دنيا را وداع كرد : بياوريد از براى من كتابى ، يعنى چيزى كه بر او نوشته شود ، بنويسم از براى شما كتابى كه هرگز بعد از او گمراه نشويد . پس گفت معذول :\r\nپيغمبر هذيان مىگويد همچنان كه هذيان مىگويد مريض . پس به غضب در آمد پيغمبر ( ص ) ، پس فرمود : شمائيد كه نيست عقلى از براى شما . يعنى شما عقل و هوش نداريد و هذيان مىگوئيد نه من . بعد فرمود : اين سخن را نگفتم مگر از غضب ، شما قومى هستيد ( تجهلون بهذا ) يعنى جاهليد به اين مرد ، خبر داد مرا برادرم جبرئيل از خداى من جل جلاله ، پس بيرون كنيد او را . پس بيرون كرديم او را . و اللّه فى الفور رفت پيش ابو بكر پس برد او را به سوى سقيفه و جمع كرد در سقيفه آن همه را كه جمع كرد و بيعت كرد به نحوى كه بيعت كرد 164\r\n\r\n","description":"","footnote":"","page_name":" 173 ","page_number":171},
  {"content":"\r\n\r\nمؤلّف گويد در اين حديث بىپرده و بىپروا گفت كه عمر از حضور پيغمبر كه برخاست بلا فاصله رفت پيش ابو بكر و از همانجا رفتند به سقيفه و كردند آنچه كردند . و در اين حديث گفت ، همان او را از مجلس بيرون كردند و در حديث پيش ، او و صاحبش ابو بكر را . و در آن احاديث بيشتر داشت كه پس از سخن عمر اهل مجلس دو فرقه شدند ، جمعى تصديق پيغمبر كردند و جمعى تصديق عمر و نزاع به طول انجاميد و بسيار حرف زدند و صداها بلند شد ، آن وقت فرمود : دور شويد از من . پس برخاستند و رفتند .\r\nاز احاديث روى هم رفته چنين ظاهر شد كه چون دو فرقه شدند و گرم مباحثه و مجادله گشتند ، حكم فرمود عمر و ابو بكر را بيرون كردند ، باز آنها نزاع را كوتاه نكردند و طول كشيد ، دوباره فرمود به ديگران : برخيزيد ، يا بگو همه را يك بار بيرون كرد ، كه فرمود : دور شويد از من . و چون غرض اصلّى بيرون كردن اين دو ملعون بود در اين احاديث چنين تعبير شد كه بيرون كنيد او را ، و بيرون كنيد او را و ابو بكر را . بارى هرطور باشد شكى نيست كه منافقين رفتند ، يا با هم يا پيش و پس ، كه ما بقى عقب آن دو مردود رفته باشند . و دانستى كه از همانجا رو به سقيفه نهادند و همانها كه در حضور پيغمبر تكذيب او و تصديق عمر نمودند با آنكه مىدانستند پيغمبر مىخواهد چه بنويسد ، چنانچه از احاديث پيش معلوم شد و باز ان شاء اللّه معلوم مىشود از احاديث بعد و پيغمبر ( ص ) ايشان را با عمر و ابو بكر يا بعد از ايشان بيرون كرد و همه همديگر را گرفته ، در سقيفه به طوع و رغبت با ابو بكر بيعت كردند ، معلوم مىشود كه چگونه مردمانى بودند و دين‌دارى و اعتقاد ايشان به پيغمبر و قرآن به چه نحو بوده .\r\nو ايضا آن فرقهء ديگر كه تكذيب عمر و تصديق پيغمبر نمودند و در همان مجلس دو لشكر به هم رسيد و دو سلطان ، يكى پيغمبر و يكى عمر ، و از دو طرف شمشيرهاى زبان كشيده شد و طعن نيزه سخن بسيار ردّ و بدل شد كه اگر ايشان را پيغمبر بيرون نكرده بود هرآينه شمشيرها از نيام و نيزه‌ها از كنام به عزم نمك‌پاشى زخم زبان و طعن سخنان بيرون آمده بودند ، معلوم مىشود كه اينها نيز به رضا و طيب نفس به ابو بكر بيعت كردند و زندگانى نمودند ، يا عاجز ماندند و چاره نديدند و بيعت را سپر خود ساختند و تقيّه را شعار خود نمودند و حيات را پيش از ممات خواستند . پس اى صاحبان هوش ، حالت اين اجماع را بنگريد و قد و بالاى او را تماشا كنيد .\r\nحديث سيزدهم . روايت كرده حسن ابى الحسن از على بن أبي طالب ( ع ) و هم از\r\n\r\n","description":"","footnote":"","page_name":" 174 ","page_number":172},
  {"content":"\r\n\r\nابن عبّاس ، گفت اوّل از حضرت شنيدم ، بعد از ابن عبّاس در زمان حكومت بصره‌اش در بصره بعينه بىتفاوت شنيدم . گفت ابن عبّاس ، فرمود پيغمبر در مرض وفات : بياوريد شانه‌اى بنويسم از براى شما كتابى كه گمراه نشويد بعد از من هرگز . پس بعضى از اهل مجلس برخاست كه بياورد ، پس مانع شد او را مردى از قريش ، گفت : رسول خدا هذيان مىگويد . رسول خدا شنيد و به غضب در آمد ، فرمود : شما مخالفت من و اختلاف مىكنيد و حال آنكه من هنوز زنده‌ام ، به تحقيق كه اعلام نموده‌ام اهل بيت خودم را به آنچه خبر داد به من جبرئيل از پروردگار عالميان كه شما چه مىكنيد به ايشان بعد از من ، و وصيّت كرده‌ام ايشان را چنانچه وصيّت نمود مرا پروردگار من ، پس صبر مىكنم صبر جميل . پس ابن عبّاس چنان گريه كرد كه ريش مباركش تر شد . پس گفت اگر آن شخص آن سخن را نگفته بود ، رسول خدا مىنوشت از براى ما كتابى كه اختلاف ميان امّت او بعد از او پيدا نمىشد و فرقه فرقه نمىشدند . 165\r\nمؤلّف گويد اكنون دانستى كه باعث گريه ابن عبّاس چه بود و باعث هفتاد و سه گروه شدن اين امّت چه شد ؟ ببينيد تأثير آن سخن را كه با پيغمبر چه كرد و با امّت چه كرد و هنوز چه مىكند . تماشا كنيد ( حسبنا كتاب اللّه ) 166 او را . مگر كتاب خدا از لبى جز آن لب كه به قول او هذيان مىگفت بر آمده ؟ مگر آن قرآنى كه او را كافى بود از دهانى جز آن دهان در آمده ؟ يا مگر كتاب خدا از سلسله سند ديگر به او رسيده ؟ مگر آيهء  وَ ما يَنْطِقُ عَنِ الْهَوى  167 از كتاب خدا نبود كه اوّل به لفظ مستقبل ، تمام زمان آينده اصل هوا و هوس را از او سلب نمود ، تا برآيد كه نطق آن لب صرف حكمت و عقل است ؟ يا به او ثانيا وصل ننمود  إِنْ هُوَ إِلَّا وَحْيٌ يُوحى  168 تا در آيد كه نطق آن دهان علاوه بر آن كه محض عقل است صرف وحى است ؟ يا مگر آيهء  إِنَّ الَّذِينَ يُؤْذُونَ اللَّهَ وَ رَسُولَهُ لَعَنَهُمُ اللَّهُ فِي الدُّنْيا وَ الْآخِرَةِ وَ أَعَدَّ لَهُمْ عَذاباً مُهِيناً  169 از كتاب خدا نيست ؟ يا راست گفت ، كه كتاب خدا از حيثيّت لعن و عذاب و حجّت و رسوائى تا قيامت او را كافى است ؟ آن كتاب خدائى كه او را به قول خود از لب هذيان‌گو اخذ نمود ، پيدا است كه قرب و منزلتش در نزد او چيست و با آن كس كه قرآن از دهان معجز بيانش جارى شد در وداع آخرين به موجب ( الاكرام بالاتمام ) چنين كرد ، هويدا است كه چنين قرآن با اين قدر و اعتبار چگونه او را كافى است .\r\nحديث چهاردهم . روايت كرد ابان بن عثمان از بعض اصحاب خود كه فرمود\r\n\r\n","description":"","footnote":"","page_name":" 175 ","page_number":173},
  {"content":"\r\n\r\nپيغمبر در مرض وفات خود : بياوريد نزد من صحيفه و دواتى به جهت آنكه بنويسم از براى شما كتابى كه گمراه نشويد بعد از من . پس طلب نمود عبّاس صحيفه و دواتى را .\r\nپس گفت بعضى از حاضران : پيغمبر هذيان مىگويد . پس به هوش آمد پيغمبر ( ص ) .\r\nعبّاس عرض كرد : اين است صحيفه و دوات كه حاضر كرده‌ام . فرمود : بعد از آنكه گفت گويندهء شما آنچه گفت ؟ پس رو نمود به حاضران و فرمود : محافظت كنيد مرا در اهل بيت من و وصيّت نمائيد دربارهء اهل ذمّه نيكوئى را و اطعام كنيد مساكين را و بسيار بخوانيد نماز را و وصيّت خير نمائيد دربارهء غلامان و كنيزان خود . بعد فرمود : و به درستى كه من هرآينه مىدانم كه بعضى از شما نقض كنندهء عهد من است و ظلم و ستم‌كننده بر اهل بيت من است . و اين سخن را همين مكرّر مىكرد و متّصل مىفرمود . 170\r\nمؤلّف گويد از اين سه حديث هم ظاهر و هويدا شد كه آن فقرهء سوّم وصيّت پيغمبر ( ص ) كه ابن عبّاس جرأت اظهار آن نكرد و گفت يا پيغمبر نگفت يا من فراموش كردم ، چه بود . و اگر مىگذاشتند چه مىخواست بنويسد كه به واسطهء آن نوشتهء مختصرى كه در نامه و شانه بگنجد ، اختلاف ميان امّت پيدا نشود و هفتاد و سه فرقه ، يك فرقه باشند و آن همان فرقه باشد كه فرقهء ناجيه ايشانند .\r\nحديث پانزدهم . روايت كرده ابو سعيد خدرى ، كه بعد از وفات پيغمبر ( ص ) نامهء طولانى نوشت ابو بكر به اسامه كه بيا و به اذن من و عمر باز امير لشكر باش و به جنگى كه پيغمبر ( ص ) تو را مىخواست بفرستد و نشد ، اكنون برو . اسامه در جواب نوشت تو در كلّ امور بر خلاف پيغمبر بودى . آيا امر نكرد تو را به خروج با من ؟ آيا داخل نشدى تو و عمر از براى عيادت پيغمبر ( ص ) پس چون ديد شما را بدش آمد از تخلّف نمودن شما از ملحق شدن به لشكر من ؟ تا آنكه عذر آورديد به استعداد و مهيّا شدن و از من خواهش كرديد مهلت دو روز يا سه روز را ، پس فرستادم به سوى شما كسى را كه بكشد شما را و بيرون بياورد ، پس همان جواب را داديد . و هر وقت خدمت حضرت رسيديد مىفرمود :\r\nروانه كنيد لشكر اسامه را . و در هر ساعت اين سخن را مكرر مىفرمود تا آنكه بيرون آمد در ميان اين احوال و گفت : محمّد هذيان مىگويد . پس چگونه ادّعا مىكنى كه مخالفت نكرده‌اى امر رسول خدا را و حال آنكه مخالفت مىكنى همهء اوامر او را ؟ آيا حيا نمىكنى از اهل بيت او و حال آنكه مقدّم داشت ايشان را و مؤخّر داشت تو را به سبب فضيلت ايشان ، و امير نمود ايشان را بر تو و تو را امير نكرد بر ايشان ؟ و نامهء ابو بكر و جواب اسامه\r\n\r\n","description":"","footnote":"","page_name":" 176 ","page_number":174},
  {"content":"\r\n\r\nهر دو طولانى است ، به همين اكتفا رفت .\r\nحديث شانزدهم . صاحب گوهر مراد ( قدّس سره ) از رسالهء سرّ العالمين غزالى روايت كرده كه پيغمبر ( ص ) فرمود : بياوريد نزد من دواتى و بياضى كه كاغذ يا چيز سفيدى باشد ، لازيل عنكم مشكل الامر و اذكر لكم من المستحقّ لها بعدى يعنى به جهت آنكه بردارم از شما امر مشكلى و مشكل امرى را و ذكر كنم و تصريح نمايم كه كيست مستحقّ خلافت و جانشينى بعد از من . عمر گفت واگذاريد اين مرد را به جهت آنكه او هذيان مىگويد . 171\r\nمؤلّف گويد اين حديث از ساير احاديث صريحتر و واضح‌تر است و مثل آن احاديث اوّل است كه از خود عمر نقل شد كه مراد حضرت چه بود و قول عمر از همه صريحتر و واضح‌تر است .\r\nابن ابى الحديد مىگويد هميشه در الفاظ عمر زشتى و درشتى بود و در اخلاق او جفا و عنجهيّت ، يعنى جهل و حماقت و تكبّر و اظهار بزرگى ، بود ، چنانچه در قاموس تفسير كرده ، كه سامع و شنونده چنان گمان مىكند كه آنچه مىگفت ، معنى همان را اراده مىكرد ، و حال آنكه نبود عمر كه آن را اراده كند ، و توهّم مىكند هر كه حكايت مىكند آنها را ، كه عمر قصد كرده به آنها معنىيى را كه قصد نكرده بود و از جملهء آنها آن كلمه است كه او را در مرض وفات رسول خدا گفت و معاذ اللّه كه قصد كرده باشد به آن كلمه ظاهر او را و لكن انداخت او را به مقتضاى غلظ طينتش و جفاى طبيعتش و خشونت غريزتش و حفظ نكرد خود را و بهتر آن بود كه بگويد مغمور است يا مغلوب است به مرض و حاشا كه قصد كرده باشد به آن كلمه غير اين را و بر او بحثى و حرجى در اين گونه سخنان نيست به جهت آنكه به غير از آن طور قادر نبوده و خدا او را چنين آفريده بود و او در اين سخنان مختار نبود و اختيارى او نبود و نمىتوانست طبيعت خود را تغيير دهد و ما يقين داريم كه او هميشه مىخواست تلطّف كند و سخن نرم و نيكو بگويد ، پس او را خلق از جا مىكند كه چنين مىگفت . 172\r\nاى صاحبان هوش ، كلام ابن ابى الحديد را به جهت آن نقل كردم كه شما اوّل ملاحظه نمائيد كه چنان يقينى است عمر آن سخن را گفته كه خودشان به هيچ طور نتوانستند انكار نمود . دوّم ببينيد قباحت و زشتى و رسوائى آن سخن را كه خودشان در مقام حكايت ، از گفتن آن خجالت مىكشند و به طور ديگر تعبير مىكنند ، مىگويند آنچه\r\n\r\n","description":"","footnote":"","page_name":" 177 ","page_number":175},
  {"content":"\r\n\r\nگفت ، تا آن كلمه‌اى كه گفت و هيچ حيله و تدبير از براى رفو كردن آن پيدا نكردند و ملجأ شدند كه بگويند اوّل آنكه طبيعت نحس داشت و خوى تكبّرى و نخوت زشت داشت ، دويم آنكه طينت او را خدا چنان به اين نحسى و زشتى سرشته بود كه تغيير و تبديل آن ممكن عمر نبود ، سوّم آنكه آن طينت زشت واداشت او را كه بدون اختيار آن سخن را انداخت ، چهارم آنكه معنى ظاهر آن آن قدر زشت است كه نمىشود گفت ظاهر آن را اراده كرده و نهايت زشتى آن ، قرينهء قطعيّه است كه چيز ديگر خواسته و معنى لغوى آن را نخواسته .\r\nسوّم تماشا كنيد طينت و خلق و طبيعت و خوى عمر را كه تا به چه مرتبه نحس و زشت و درشت و با كبر و نخوت بود و چقدر سخنان زشت و حركات درشت ناشايست او در عالم هنوز منتشر است كه معاندين آن را در نزد شيعه و سنّى آشكار و بر ملا مىبينند به حدّى كه آن را در مقام عذر خواهى ذكر مىكنند .\r\nچهارم ببينيد زشتى آن سخن چقدر است كه چنين طينت و طبيعت را عذر آن قرار مىدهند و روپوش او مىكنند .\r\nپنجم مشاهده نمائيد كه چگونه حلال‌زادهء عالم دانشمند خوش خلق مهربان با جرأت را خليفهء پيغمبر و شفيعهء روز محشر مىدانند . و شايد عمر به جهت آن حسبنا كتاب اللّه گفت و اين فضلاى دانشمند به جهت آن او را خليفه و جانشين رسول خدا مىدانند كه خدا در كتاب خود فرموده  لَقَدْ جاءَكُمْ رَسُولٌ مِنْ أَنْفُسِكُمْ عَزِيزٌ عَلَيْهِ ما عَنِتُّمْ حَرِيصٌ عَلَيْكُمْ بِالْمُؤْمِنِينَ رَؤُفٌ رَحِيمٌ  173 ( توبه ) و فرموده  وَ إِنَّكَ لَعَلى خُلُقٍ عَظِيمٍ  174 ( قلم ) و فرموده  وَ لَوْ كُنْتَ فَظًّا غَلِيظَ الْقَلْبِ لَانْفَضُّوا مِنْ حَوْلِكَ فَاعْفُ عَنْهُمْ  175 ( آل عمران ) و فرموده  وَ عِبادُ الرَّحْمنِ الَّذِينَ يَمْشُونَ عَلَى الْأَرْضِ هَوْناً وَ إِذا خاطَبَهُمُ الْجاهِلُونَ قالُوا سَلاماً  176 ( فرقان ) و فرموده   فَاسْتَقِمْ كَما أُمِرْتَ وَ مَنْ تابَ مَعَكَ وَ لا تَطْغَوْا إِنَّهُ بِما تَعْمَلُونَ بَصِيرٌ وَ لا تَرْكَنُوا إِلَى الَّذِينَ ظَلَمُوا   177 ( هود ) و فرموده  ادْعُ إِلى سَبِيلِ رَبِّكَ بِالْحِكْمَةِ وَ الْمَوْعِظَةِ الْحَسَنَةِ وَ جادِلْهُمْ بِالَّتِي هِيَ أَحْسَنُ  178 ( نحل ) و فرموده   وَ لا تَسْتَوِي الْحَسَنَةُ وَ لَا السَّيِّئَةُ ادْفَعْ بِالَّتِي هِيَ أَحْسَنُ فَإِذَا الَّذِي بَيْنَكَ وَ بَيْنَهُ عَداوَةٌ كَأَنَّهُ وَلِيٌّ حَمِيمٌ وَ ما يُلَقَّاها إِلَّا الَّذِينَ صَبَرُوا وَ ما يُلَقَّاها إِلَّا ذُو حَظٍّ عَظِيمٍ   179 ( حم سجده ) و فرموده  هَلْ يَسْتَوِي الَّذِينَ يَعْلَمُونَ وَ الَّذِينَ لا يَعْلَمُونَ إِنَّما يَتَذَكَّرُ أُولُوا الْأَلْبابِ  180 ( زمر ) و فرموده  أَ فَمَنْ يَهْدِي إِلَى الْحَقِّ أَحَقُّ أَنْ يُتَّبَعَ أَمَّنْ لا يَهِدِّي إِلَّا أَنْ يُهْدى فَما لَكُمْ كَيْفَ تَحْكُمُونَ  181 ( يونس ) و فرموده  وَ تِلْكَ الْأَمْثالُ نَضْرِبُها لِلنَّاسِ وَ ما يَعْقِلُها إِلَّا \r\n\r\n","description":"","footnote":"","page_name":" 178 ","page_number":176},
  {"content":"\r\n\r\n الْعالِمُونَ  182 ( عنكبوت ) و فرموده  الْخَبِيثاتُ لِلْخَبِيثِينَ وَ الْخَبِيثُونَ لِلْخَبِيثاتِ وَ الطَّيِّباتُ لِلطَّيِّبِينَ وَ الطَّيِّبُونَ لِلطَّيِّباتِ  183 ( سورهء نور ) .\r\nششم به دقّت مشاهده كنيد تعصّب و دين‌دارى و مذهب اين طايفه و اعتقاد و احترام ايشان را نسبت به پيغمبر ( ص ) كه مىگويد بهتر آن بود كه عمر بگويد رسول خدا ( ص ) مغمور است يا مغلوب است به مرض كه مرض و بيمارى بر او فائق شده و هوش و شعور و حواس را از او برده و از بيهوشى و هجوم درد و بيمارى حرفى زده و از روى قصد و اراده و شعور نبود تا كسى پى بىآن برود و اطاعت نمايد ، و اگر مىآوردند يا نمىنوشت يا العياذ باللّه سخنان پراكندهء بىرابطه و حروف رطب و يابس بىضابطه مىنوشت . من در اين توجيه ابن ابى الحديد يهود و نصارى و مجوس را به شهادت مىطلبم كه مغمور مگر به معنى بيهوش نيست و مغلوب به مرض مگر به معنى اين نيست كه ناخوشى و بيمارى بر او غالب و فائق شده ؟ بعد به شهادت مىطلبم كه اين دو كلمه مگر عبارت ديگر سخن عمر نيست و مگر معنى اين بعينه معنى آن نيست ؟  أَلا لَعْنَةُ اللَّهِ عَلَى الظَّالِمِينَ   وَ سَيَعْلَمُ الَّذِينَ ظَلَمُوا أَيَّ مُنْقَلَبٍ يَنْقَلِبُونَ  .\r\nهفتم ايضا مشاهده نمائيد عصبيّت و حميّت جاهليّت اين طايفه را كه ابن ابى الحديد از انصاف داران ايشان است و انصاف اين است كه نسبت به ديگران او و امثال او خيلى با انصاف است و مع ذلك از مذهب خود كه معتزلى و مفوّضه است دست كشيد و علاوه بر اين كه آخر تاب نياورد و گفت مثل آن حاضران كه قول قول عمر است و گفته گفتهء او است به همين قناعت نكرد و به چنين ظلمى كه به رسول خدا نمود اكتفا ننمود و به مقتضاى ( الاكرام بالاتمام ) دست بريده و زبان كشيده به سمت خدا دراز نمود گفت : خدا او را چنين آفريده و خالق پاك او را به اين ناپاكى سرشته كه تغيير آن محال و تبديل آن غير ممكن در هر حال . پس عجب عمرى بود مظلوم ، امّا ظالم او العياذ باللّه خدا ، و نيكو خليفه‌اى بود ميشوم ، امّا شومى او از آفريدگار سبحانه و تعالى .\r\n گر جملهء كاينات كافر گردند * بر دامن كبرياش ننشيند گرد \r\n\r\nتتمه\r\nمحمّد شهرستانى صاحب كتاب ملل و نحل كه از فضلاى ايشان است مىگويد اوّل مخالفتى كه در عالم واقع شد مخالفت شيطان بود كه سجده نكرد و اوّل خلافى كه\r\n\r\n","description":"","footnote":"","page_name":" 179 ","page_number":177},
  {"content":"\r\n\r\nدر اسلام شد ممانعت عمر بود از كاغذ و قلم . 184 و از غزّالى و ديگران نيز نقل شده . ابن ابى الحديد مىگويد كه اگر عمر بيعت نمىكرد ، احدى با ابو بكر بيعت نمىكرد و ابن عبّاس اين قضيّهء هايله از خاطرش نمىرفت و در مجالس بسيار و محافل بيشمار حكايت مىكرد و در تمام عمر هر وقت حكايت كرد محاسن پريشان را از سرشك چشم ، و ريگ بيابان را از اشك ديده‌تر نمود و گوئى كه مترنّم به اين مقال بود .\r\n علاجى نما كاز دلم خون نريزد * سرشك از رخم پاك كردن چه حاصل \r\nو نام سخن عمر را الرّزيّة كلّ الرّزيّة 185 نهاد و نام ديگر او را سبب هفتاد و سه گروه و باعث هفتاد و سه مذهب گفت .\r\nابن ابى الحديد مىگويد آن شورى كه عمر پس از زخم خوردن از ابو لؤلؤه و يقين كردن به مرگ ، در امر خلافت قرار داد همان سبب هر فتنه است كه واقع شد و واقع مىشود تا انقضاى دنيا . و بسيار خوب بيان كرده و بسط و شرح داده كه چگونه آن شورى باعث هر فتنه شد . و مجلسى ( قدّس سره ) در حقّ اليقين به تفصيل نقل كرده . 186\r\n آن اوّلش اين آخرش * اين شد دمش آن شد سرش \r\nاللّهمّ عذّبه عذابا يستغيث منه اهل النّار .\r\n\r\nمبحث سوّم در قبايح عثمان است\r\nهر چند احتياج به ذكر نيست و همان تعريف عمر در مرض موت در زمان طرح شورى كه گفت امّا تو اى عثمان و اللّه كه سرگينى بهتر از تو است و اگر خليفه شوى خويشان خود را بر مردم مسلّط گردانى و همهء اموال بيت المال را به ايشان دهى ، 187 كافى است . و قول خودش كه در روز شورى پس از آنكه عبد الرّحمن به امير مؤمنان گفت با تو بيعت مىكنم به كتاب خدا و سنّت رسول خدا و طريقهء شيخين ، و حضرت فرمود من قبول مىكنم بر كتاب خدا و سنّت رسول و آنچه خود دانم . و بعد همان را به عثمان گفت ، عثمان گفت به همين شرط قبول كردم . و سه مرتبه عبد الرّحمن تكرار كرد ، حضرت ( ع ) طريقهء شيخين را ردّ كرد و او قبول كرد ، 188 همين دو مطلب وافى است . و از همين سخن عبد الرّحمن و قبول او و ردّ حضرت ، و قول عمر كه همان زمان طرح شورى به حضرت گفت اگر تو مزاح و شوخى نمىداشتى براى خلافت خوب بودى ، و اللّه اگر ايمان تو را به ايمان اهل زمين بسنجند بر همه زيادتى كند ، بعد حضرت بيرون رفت ، عمر\r\n\r\n","description":"","footnote":"","page_name":" 180 ","page_number":178},
  {"content":"\r\n\r\nگفت و اللّه قدر اين مرد را مىدانم و مرتبه‌اش را مىشناسم اگر كار خود را به او واگذاريد شما را بر مهجّهء بيضاء و راه حقّ بدارد ، گفتند پس چرا به او نمىدهى ؟ گفت نمىخواهم كه اين كار در زندگى و مردگى به دوش من باشد . 189 در غير آن روز گفت نبوّت و خلافت را براى بنى هاشم جمع نمىكنم . و به روايتى ، گفت كم سنّ است . 190 بر صاحبان هوش ظاهر مىشود كه حضرت با ايشان در يك طريقه بودند يا آن سه در طريقه‌اى بودند و حضرت در طريقه‌اى و طريقهء ايشان موافق كتاب و سنّت بود يا طريقهء حضرت ، و با اين اختلاف طريقه ميان ايشان و حضرت دوستى بود يا كمال بغض و عداوت . و لكن مع ذلك به جهت تسويه و رفع گله و شكوه به نقل قليلى از حقّ اليقين مجلسى ( قدّس سره ) قناعت مىنمائيم به ذكر دو مبحث .\r\nاوّل آنكه جمع كرد مردم را بر قرآنى كه زيد بن ثابت جمع كرد ، براى آنكه عثمانى بود و دشمن امير المؤمنين ( ع ) بود و چون خواست مناقب اهل بيت و مثالب اعداى ايشان را از قرآن بيندازد ، او را براى جمع قرآن اختيار كرد . و به اين سبب قرآنى كه حضرت امير المؤمنين ( ع ) بعد از وفات حضرت رسول ( ص ) جمع كرد ، با آنكه اعلم خلق بود به كتاب و سنّت رسول ، قبول نكردند . و چون عمر خليفه شد آن قرآن را از حضرت امير ( ع ) طلبيد كه آنچه خواهد از آن بردارد و آنچه خواهد باطل كند ، حضرت نداد و فرمود مسّ نمىكند آن مصحف را مگر مطهّران از فرزندان من ، و ظاهر نمىشود تا قائم از اهل بيت من ظاهر شود و مردم را به خواندن و عمل كردن به آن بدارد .\r\nخلاصه چون عثمان خواست كه قرآن را جمع كند ، زيد بن ثابت را امر كرد به جمع كردن ، و قرآنهاى ديگر كه عبد اللّه بن مسعود و ديگران داشتند به جبر گرفت و سوزانيد ، بعضى گفته‌اند در ديگ جوشانيد بعد از آن سوزانيد ، تا كسى را بر آنها اطلاع نباشد . و يك سبب زدن ابن مسعود همين بود كه به تسليم قرآن خود به ايشان راضى نمىشد ، آخر به آن خفّت و اهانت از او گرفتند و سوزاندند . و مصحفى كه الآن در ميان است و مشهور به مصحف عثمان است نسخه‌اى است كه از آن برداشته‌اند . و چون اين خبر به عايشه رسيد گفت اقتلوا حرّاق المصاحف 191 يعنى بكشيد بسيار سوزانندهء قرآن بسيارى را . و هويدا است كه اين عمل عثمان از چند جهت كفر و شرك و بغض و عداوت او را نسبت به خدا و پيغمبر ( ص ) و اهل بيت و دين و قرآن مىرساند و حكايت مىنمايد . 192\r\nدوّم آنكه ظلم و ستمهاى او و هرج و مرج و بدعتهاى او به جائى رسيد كه كبار\r\n\r\n","description":"","footnote":"","page_name":" 181 ","page_number":179},
  {"content":"\r\n\r\nصحابه كه به تسليم مخالفين ، عدول بودند و اقوال و افعال ايشان را حجّت مىدانند ، عثمان را تفسيق و تكفير نمودند و به اتّفاق چندين هزار از مسلمانان كه از اطراف و جوانب و از خود مدينه گرد آمدند قربة الى اللّه و طلبا لمرضاته او را كشتند ، مثل عمّار كه به طرق بسيار روايت كرده‌اند كه مكرّر مىگفت سه آيه از قرآن شهادت بر كفر عثمان مىدهند و من چهارم آنهايم . آيهء  وَ مَنْ لَمْ يَحْكُمْ بِما أَنْزَلَ اللَّهُ فَأُولئِكَ هُمُ الْكافِرُونَ . \r\n وَ مَنْ لَمْ يَحْكُمْ بِما أَنْزَلَ اللَّهُ فَأُولئِكَ هُمُ الظَّالِمُونَ .   وَ مَنْ لَمْ يَحْكُمْ بِما أَنْزَلَ اللَّهُ فَأُولئِكَ هُمُ الْفاسِقُونَ  193 ( هر سه در سورهء مائده است ) و من گواهى مىدهم كه او حكم كرد به غير آنچه خدا فرستاده است . و ابو وائل روايت كرده است كه عمّار مىگفت عثمان نامى در ميان مردم نبود سواى كافر تا آنكه معاويه والى شد .\r\nو اعثم در فتوح روايت كرده كه عمرو بن عاص از عمّار پرسيد عثمان را كه كشت ؟ گفت خدا كشت . ابن ابى الحديد روايت كرده كه عمرو پرسيد عثمان را على كشت ؟ گفت خداى على كشت و على با او بود . گفت تو با قاتلان او بودى ؟ گفت بودم و امروز هم با ايشان قتال مىكنم . گفت چرا كشتيد ؟ گفت خواست دين ما را تغيير دهد او را كشتيم . و مثل ابو ذر و ابن مسعود چنانچه گذشت و حذيفه گفت به حمد اللّه در عثمان شكى ندارم امّا شكى كه دارم اين است كه قاتل او كافرى بود كه كافرى را كشت يا مؤمنى بود كه ايمانش از همهء مؤمنان افضل بود كه به نيّت خالص مرتكب قتل او شد .\r\nو ايضا حذيفه مىگفت هر كه اعتقاد دارد كه عثمان مظلوم كشته شد ، در قيامت گناه او بيشتر است از گناه جمعى كه گوساله پرستيدند . و از زيد بن ارقم پرسيدند كه شما چرا عثمان را كافر مىدانيد ؟ گفت به سه وجه : مال خدا را اسباب زينت و دولت اغنياء گردانيد و مهاجران اصحاب رسول خدا را مثل محارب خدا و رسول كرد و به غير كتاب خدا عمل كرد . و عايشه پيراهن حضرت رسالت را به دست گرفت و گفت هنوز اين پيراهن كهنه نشده و تو دين آن حضرت را كهنه كردى .\r\nو ايضا جميع صحابه كه در مدينه با سكينه بودند از مهاجران و انصار و مردم ساير بلاد كه به مدينه آمده بودند ، اجماع بر قتل او نمودند ، بعضى مرتكب آن شدند و بعضى اعانت كردند و بعضى راضى بودند . و انكار ننمودند مگر معدود قليلى كه در آن ظلمها و بدعتها شريك او بودند .\r\n\r\n","description":"","footnote":"","page_name":" 182 ","page_number":180},
  {"content":"\r\n\r\nپس سنّيان كه خلافت ابا بكر را به اجماع ثابت مىكنند بايد قائل شوند به وجوب قتل عثمان از جهت كفر او يا گناه عظيمى كه موجب قتل باشد . و خليفه واجب الازاله نيكو خليفه‌اى است . يا اقرار دهند به بطلان اجماع خلافت ابو بكر ، زيرا كه اكثر اهل آن اجماع با اين اجماع بودند با آنكه اهل آن اجماع معدود قليلى از اهل مدينه ، و اهل اين اجماع به قولى ده هزار و به قولى پانزده هزار و به قولى بيست و پنج هزار ، هم از اهل مدينه و هم از اطراف و جوانب بلكه تمام اهل اسلام ، زيرا كه همه دو فرقه بودند يا شريك در قتل بودند و يا اعانت و يارى او ننمودند . حتى عايشه و معاويه ، چنانچه در تاريخ اعثم و ساير كتب ايشان مسطور است ، با آنكه همين دو به سبب عداوتى كه با حضرت امير ( ع ) داشتند خون عثمان را بهانه كردند كه كردند آنچه كردند . وقتى كه اهل اسلام عازم قتل عثمان شدند عايشه ارادهء حجّ نمود ، و مروان هر چند التماس كرد كه حجّ را تأخير بينداز و مردم را از اين كار بازدار ، قبول نكرد و گفت دوست مىدارم كه عثمان در جوالى باشد و او را به دريا افكنند تا هلاك شود ، و او را نعثل مىگفت ، يعنى احمق ريش دراز يا پير كفتار يا مرد يهودى كه نعثل نام داشت . و ساير اهل تاريخ و اهل لغت روايت كرده‌اند كه عايشه مكرّر مىگفت اقتلوا نعثلا قتل اللّه نعثلا بكشيد نعثل ، را خدا بكشد او را . ابن ابى الحديد از استاد خود ابو يعقوب معتزلى نقل مىكند كه حريص‌ترين مردم بر قتل عثمان عايشه بود كه مردم را ترغيب و تحريص مىنمود و چون از براى عثمان از معاويه مدد طلبيدند گفت تا او اطاعت خدا مىكرد خدا هم رعايت او مىنمود و بعد از آنكه او تغيير داد و حرمت دين خدا را نگاه نداشت خدا هم او را واگذاشت و كسى را كه حقّ تعالى رعايت نكند من اعانت نمىكنم . چه خوب گفت ( ويل لمن كفّره نمرود ) . 194\r\nو علاوه مثل ابو ذر و عمّار و ساير صحابهء كبار كه در آن اجماع مخالفت نمودند در اين اجماع همراهى كردند و مثل امير مؤمنان ( ع ) به قول بسيارى از سنّيان فتوى به قتل او داد و به قول ديگران كراهت از آن نداشت و از روى رضا مىفرمود قتله اللّه و انا معه خدا او را كشت و من با خدا بودم . چنانچه ابن ابى الحديد روايت كرده كه بعد از كشتن عثمان حضرت فرمود خوشم نيامد و بدم نيامد . و ايضا پرسيدند راضى به قتل او بودى ؟\r\nفرمود نه . پرسيدند آزرده شدى ؟ باز فرمود نه . و ابن ابى الحديد بعد از نقل بسيارى از اين اخبار مىگويد : از اينها ظاهر مىشود كه آن حضرت نه امر به قتل او كرد و نه نهى از آن نمود ، پس خونش را مباح مىدانست و مباح بودن خون او در نزد آن حضرت دليل است بر\r\n\r\n","description":"","footnote":"","page_name":" 183 ","page_number":181},
  {"content":"\r\n\r\nكفر او يا ظلمى و فسق عظيمى كه موجب قتل او باشد . و راضى نبودن به قتل او دلالت بر اسلام و خوبى او ندارد بلكه از آن جهت بود كه حضرت مىدانست كه قتل او سبب حدوث فتنه‌هاى بسيار و سبب ارتداد و كفر و ضلالت و قتل چندين هزار خواهد شد در جمل و صفّين و نهروان ، و ظاهر است كه هرگاه قتل يك كافر مستلزم اين همه فتنه و قتل باشد راضى به آن نتوان بود . پس با وجود اين ، مضايقه نداشتن آن حضرت از قتل او برهان قاطع است بر اين كه ظلم و كفر و طغيان او به مرتبه‌اى بوده كه با همهء اين فتنه و آشوب كه از قتل او برخاست ، باز فرمود بدم نيامد ، بلكه اظهار فرح و سرور مىنمود چنانچه عامّه روايت كرده‌اند كه آن بزرگوار بعد از قتل عثمان و پس از استقرار بر سرير خلافت موروثى خود خطبه‌اى خواند كه اين فقرات از جملهء او بود : قد طلع طالع و لمع لا مع و لاح لائح و اعتدل مائل و استبدل اللّه بقوم قوما و بيوم يوما و انتظرنا الغير انتظار المجدب المطر 195 يعنى آفتاب خلافت از افق ولايت طالع گرديد و ماه امامت ساطع و هويدا شد و ستارهء امارت بدرخشيد و امورى كه از منهاج حقّ كج شده و ميل به باطل كرده بود معتدل و راست گرديد و خداى تعالى قومى را به قومى و يومى را به يومى تبديل نمود و ما منتظر تغيير دولتهاى باطل و زوال آنها بوديم مثل انتظار كشيدن و طالب بودن مردم در سالهاى قحط باران را .\r\nابن ابى الحديد در شرح اين خطبه مىگويد كه مراد از سه فقرهء اوّل انتقال خلافت است به آن حضرت ، و بعد از تفسير ساير فقرات مىگويد ، خوش‌حالى آن بزرگوار از جهت خلافت به حقّ و احياى دين و شريعت سيّد المرسلين بود نه از جهت حبّ جاه و ميل به دنيا ، كه سه طلاق داده بود . بعد مىگويد آيا به مذهب معتزله مىشود كه على ( ع ) منتظر قتل عثمان باشد مانند انتظار باران در سال قحط ؟ و اين عين مذهب شيعه است .\r\nجواب گوئيم كه حضرت انتظار تغيير گفت نه انتظار قتل ، پس ممكن است كه منتظر عزل و راضى به خلع بوده به سبب اختراعاتى كه كرده بود ، و اين موافق مذهب اصحاب ما است .\r\nبارى عجبتر از همه آن است كه مسلمانان و اهل مدينه تجويز غسل و دفن و نماز او نكردند چنانچه مداينى در مقتل عثمان و واقدى و اعثم كوفى و طبرى و ابن عبد البرّ و ساير علماى ايشان در كتب و تواريخ خود ذكر كرده‌اند كه بعد از كشتن او ، سه روز اهل مدينه و اكابر صحابه او را در مزبله‌اى انداخته بودند و مردم را از غسل و نماز و دفن او منع مىكردند ، حتى آنكه مروان با سه نفر از ملازمانش او را مىبردند كه دفن\r\n\r\n","description":"","footnote":"","page_name":" 184 ","page_number":182},
  {"content":"\r\n\r\nكنند ، مردم مطلع شدند و نعشش را سنگباران كردند . و بعد از سه روز حضرت امير ( ع ) مردم را منع كرد ، پس او را شب برداشتند و در گورستان يهودان دفن كردند . و به قول اكثر غسل و كفن نديد . و چون معاويه والى شد ، حكم كرد آن ديوارى كه ميان مقبرهء يهود و مزار مسلمانان بود برداشتند و به امر او اموات را در حوالى قبر او دفن كردند تا قبر او به قبور مسلمين متصل شد .\r\nو در تاريخ اعثم ذكر شده كه حضرت امير ( ع ) فرمود عثمان را دفن كردند و حال آنكه سه روز بود كه او را در مزبله‌ها انداخته بودند و سگان ، يك پاى او را برده بودند .\r\nپس او را برداشته به روى تختهء درى كه كوچك بود گذاشتند كه پايش از آن گذشته بود و سرش به روى آن مىجنبيد . و روايت ديگر ، سرش به آن تخته مىخورد و طقطق مىكرد .\r\nهر كه هر جا رفت با خود مىبرد اتباع را .\r\nدر كتاب صراط المستقيم نقل كرده كه ابن جوزى كه از اكابر علماى عامّه است روزى به تقليد حضرت امير ( ع ) گفت سلونى قبل ان تفقدونى . 196 زنى برخاست گفت سلمان در مداين فوت شد و على ( ع ) از مدينه كه يك ماه راه بود در يك شب آمد و او را تجهيز فرمود و بازگشت ؟ گفت بلى چنين روايت كرده‌اند . گفت عثمان در مدينه كشته شد و سه روز در مزبله‌ها افتاده بود و على ( ع ) در مدينه حاضر بود و بر او نماز نكرد ؟ گفت راست است . گفت پس بر يكى از ايشان خطا لازم آيد . گفت اگر بىاذن شوهرت از خانه بيرون آمده‌اى لعنت بر تو باد و اگر به اذن او آمده‌اى لعنت بر او باد . زن گفت عايشه به اذن حضرت رسول به جنگ على ( ع ) از خانه بيرون رفت يا بىاذن او ؟ فبهت الّذي كفر و اللّه لا يهدى القوم الظّالمين . 197\r\n\r\nفصل ششم در بيان حقّيّت مذهب اماميّه و بطلان ساير مذاهب . و در آن سه مطلب است .\r\n\r\nمطلب اوّل در بطلان فرق سنى و مخالفان .\r\nبدان كه مسلّمى جميع طوائف و مركّز همه عقول است كه طائفهء انسان را رئيس\r\n\r\n","description":"","footnote":"","page_name":" 185 ","page_number":183},
  {"content":"\r\n\r\nو مرجعى لازم است و به همين وتيره تا حال معمول شده و خواهد شد ، و آن رؤساء كوچك را هم رئيسى و مرجعى ضرور است و هكذا . پس در هر خانه بايد يكى مطاع باشد و در هر قريه و محلّه نيز يكى و هكذا تا به پادشاه رسد . زيرا كه نزاع و فساد لازمهء شهوت و رياست است و شهوت و رياست لازمهء انسان است و چون دو نفر با هم در مقام ظلم و فساد برآيند بالفطره مقهورند كه دادخواهى و محاكمه را پيش بزرگتر از خود برند و اگر امر نگذشت رجوع به بالاتر از او نمايند تا به پادشاه رسد . و اگر پادشاه ربع مسكون يكى باشد ، كار همه ساخته است و اگر متعدّد باشد و فساد ميان ايشان شود ، فساد عظيم خواهد شد به جهت آن كه ايشان را رئيس و مطاعى نباشد . و اگر يكى از ايشان شاهنشاه باشد هم زود رفع فساد شود و مثل آن باشد كه پادشاه يكى باشد . و تا اين قدر مسلّمى كافر و مسلمان و منكر معاد و قائل به معاد ، همه مىباشند . پس فائده رئيس آن است كه اوّلا از ترس او به آسانى نزاع نكنند و طمع در عرض و مال همديگر ننمايند و ثانيا اگر گاه گاهى نمايند هر حكمى كه او نمايد ، خواه به حق و خواه به باطل ، طوعا او كرها قبول نمايند و پياله حكم او را ، خواه تلخ و خواه شيرين ، به سر كشند . و اين است كه ضرب المثل است هر عيب كه سلطان بپسندد هنر است .\r\nحال گوئيم چون هر قسم نظم كه متصوّر شود ، مرضىّ و محبوب خدا نيست ، و سعادت دنيا و آخرت بسته به نظم او است ، و هر كسى را بدون تعليم و ارشاد او اطلاعى به نظم او نيست ، لهذا بزرگواران چندى را در هر عصر و زمان پسنديد و نظم خود را تعليم ايشان نمود و ايشان را رسول و پيغامبر خود خواند و به اجماع جميع طوائف ، ايشان در تعليم و تبليغ نظم خدائى از سهو و غلط و كذب و اشتباه پاك و مبرّا بودند . بلى خلاف فى الجمله ميان ما و مخالفين است كه آيا گناه كبيره يا صغيره عمدا يا سهوا ممكن است از ايشان صادر شود يا نه ، و بر فرض امكان ، شد يا نشد ، چنانچه ياد نموديم . و نظم الهى مشتمل است بر دو طريقه . يكى طريقهء تحصيل آخرت و يكى طريقهء تعيّش و زندگانى دنيا كه مقدّمهء آخرت و بهشت و جهنّم و ثواب و عقاب است . و حدود و تعزيرات و قصاص و تقاص و تقيّه و قاضى و شهود و حاكم ، همه را از براى بقاى نظم و ترسيدن مردم و رفع نزاع و فساد و دادخواهى و سياست و رياست و شاهنشاهى قرار داد ، و همه را به فرستاده خود تفويض نمود ، و از براى او همسرى قرار نداد و اگر در يك زمان رسول و سفراء متعدّد فرستاد ، چون زمان خليل ( ع ) ، خود يكى را بر ديگران برترى داد تا مدام\r\n\r\n","description":"","footnote":"","page_name":" 186 ","page_number":184},
  {"content":"\r\n\r\nشاهنشاه ، يكى باشد . و از براى همهء ايشان و تمام عالم امكان نيز رئيس و مطاع و مرجع و سلطانى قرار داد ، محمّد بن عبد اللّه ( ص ) و لهذا نام او را خاتم گذاشت يعنى منتهى و مرجع همهء ايشان . و چون حكمت بالغه چنين اقتضا نمود كه ايشان نيز دنيا را وداع نمايند ، و دنيا بىپادشاه نماند و نظم خدائى هميشه بايد باشد ، پس پادشاه ديگرى لازم است . و حال خالى از دو حال نيست ، يا بايد به امر خدا همان نظم پادشاه گذشته را بدون تغيير و كم و زياد مراعات نمايد و تابع او باشد مثل زمان او ، و يا او نيز صاحب نظم تازه خواهد بود ، و هكذا تا زمان خاتم ( ص ) . و چون بعد از آن بهتر و مهتر عالم و آدم شقّ دوّم ممكن و متصوّر نيست ، همان شقّ اوّل را بيان نمائيم .\r\nحال گوئيم گذشته از گذشتگان و قطع نظر از بيگانگان ، همهء ما اهل قبله را از اماميّه و ساير فرق شيعيان و خوارج و نواصب و مخالفان ، همه را مسلّم و قبول است كه پيغمبر ( ص ) را جانشين و خليفه لازم است تا حافظ آن نظم محكم و رئيس و مرجع عالم و امير و پادشاه بنى آدم باشد ، و هم مسلّم است كه ما اهل قبله بىكم‌وزياد هفتاد و سه فرقه مىباشيم ، و هم همه را قبول است كه يك گروه ناجى و مستحقّ بهشت و هفتاد و دو فرقه هالك و مستحقّ جهنّم ، و هم مسلّم است كه سبب نجات و هلاك اصل مذهب است نه عمل به مذهب زيرا كه در ميان اهل هر مذهب بالبديهه نيك و بد و مطيع و عاصى بسيار است و غلبهء بدان و زيادتى ايشان بر نيكان ظاهر و آشكار است و مع ذلك همهء آن يك فرقه را ناجى مىدانيم ، يعنى عاقبت به بهشت خواهند بود و مخلّد در عذاب نيستند مگر آنكه كسى باشد كه از آن فرقه خارج و مرتدّ و مردود ايشان باشد . پس ظاهر شد كه معنى هالك بودن آن هفتاد و دو گروه نيست مگر آنكه مخلّدند در عذاب و جاويدند با كفّار و شياطين در عقاب .\r\nحال مىخواهيم ، به يارى قائم عجّل اللّه فرجه ، از روى همين مسلّمات هفتاد و سه فرقه ، آن مذهب ناجى را پيدا نمائيم و با قطع نظر از آيات و احاديث و آباء و گذشتگان ، آن فرقه را بشناسيم .\r\nحال گوئيم دو احتمال است كه ثالث ندارد . يا آن است كه مذهب ناجى ، مذهبى است عين مذهب پيغمبر ( ص ) و موافق او و حافظ او بدون تفاوت و بىكم‌وزياد ، يا آن است كه ناجى ، مذهبى است غير مذهب او و مخالف با او ، هر يك را خواهى اختيار كن . شكّى نيست و همه را مسلّم است كه ناجى همان است كه عين او باشد و\r\n\r\n","description":"","footnote":"","page_name":" 187 ","page_number":185},
  {"content":"\r\n\r\nهيچ تجاوز نكرده باشد زيرا كه جز شريعت او تا قيامت شريعتى نيست و حلال او تا قيامت حلال و حرام او تا قيامت حرام است و اگر كسى از امّت او پيدا شود و بگويد شايد العياذ باللّه نجات در مخالفت و ترك شريعت باشد ما را با او سخنى نيست .\r\nحال گوئيم داشتن مذهب خاتم ( ص ) و حفظ نمودن و مردم را به او واداشتن و نگهداشتن ، يا موقوف است به دانستن تمام شريعت ، حتّى ارش خدش 198 ، يا احتياج نيست . شكّى نيست كه محتاج است به دانستن . اگر كسى گويد احتياج ندارد ، سخن ما نيز به او راه ندارد .\r\nحال گوئيم شكّى نيست كه مقسم اوّل امّت خاتم ( ص ) مسئلهء خلافت است كه اوّل دو فرقه شوند ، شيعه و سنّى ، كه شيعه گويد خليفهء بلا فصل و جانشين و حافظ شريعت على بن أبي طالب است و سنّى گويد خليفهء اوّل و حافظ شرع ابو بكر است و هر كه او را خليفهء اوّل داند عمر را خليفهء دوّم و عثمان را سوّم و امير المؤمنين را خليفهء چهارم داند . پس ناجى ، بالبديهه يكى از فرق شيعه خواهد بود يا يكى از فرق سنّى .\r\nحال گوئيم يا اين است كه هر يك از اين چهار خليفه تمام شريعت را و تمام قرآن و تفسير و شأن نزول و محكم و متشابه و ناسخ و منسوخ و بطون و عامّ و خاصّ و مطلق و مقيّد و هكذا ساير جهات او را مىدانستند ، يا هيچ يك به اين طور نمىدانستند ، يا بعضى از ايشان مىدانستند و بعضى نمىدانستند . و اين مطلب يا معلوم است يا مجهول . و ايضا يا همهء ايشان در تمام عمر يا زمان خلافت به قسمى رفتار نمودند و موافق شريعت پيغمبر ( ص ) عمل نمودند كه هيچ معصيت و مخالفت و بدعت و خطاى در حكم و جهل به مسأله و تأمّل در جواب و عجز در محاجّه و مباحثه از هيچ يك صادر نشد ، يا از همه شد ، يا از بعضى شد و از بعضى نشد . و اين مطلب هم يا معلوم است يا مجهول . و ما در هر دو فقره ، به مسلّمات ايشان ، يعنى خود سنّيان ، اكتفا مىنمائيم و خود ايشان را حكم قرار مىدهيم بگويند كه ابو بكر در معنى لفظ كلاله و ابّ كه در قرآن است عاجز نماند ؟ 199 و عمر در مواضع بسيار خطا نكرد و لو لا على لهلك عمر 200 نگفت ؟ و كلّ النّاس افقه من عمر حتّى المخدّرات فى الحجال 201 نگفت ؟ و عثمان قرآن را نسوزانيد و كم و زياد نكرد ؟ 202 و يا آنكه حضرت امير ( ع ) كه سلونى قبل ان تفقدونى 203 فرمود از عهده آن برنيامد ؟ و يا چيزى از شريعت و يا جهتى از جهات قرآن را آن حضرت نمىدانست ؟ و يا در حكمى از احكام خطا كرد ؟ و يا در عملى از اعمال به خلاف رفتار كرد ؟ و يا پيغمبر انا مدينة العلم و علىّ\r\n\r\n","description":"","footnote":"","page_name":" 188 ","page_number":186},
  {"content":"\r\n\r\nبابها 204 نگفت ؟ و يا اقضاكم علىّ 205 نفرمود ؟ و يا جميع علوم مستند به او نيست ؟ و يا تمام دانستهء عمر و ابو بكر و عثمان ، هر سه ، برابر عشر دانستهء على بود ؟ هر چه بگوئيد ما قبول داريم . و يا آنكه از آن بزرگوار مانند پيغمبر ( ص ) معجزات بيشمار صادر نشد ؟ و يا از آن سه خليفه معجزهء پيدا و كرامتى هويدا صادر شد ؟ پس اگر مذهب ناجى مذهب پيغمبر است و مذهب پيغمبر تمام شريعت است و موافقت با پيغمبر در مذهب ، بسته به دانستن تمام شريعت است و تمام شريعت و علم پيغمبر را جز على ( ع ) كسى نداشت ، پس حافظ شريعت و هم مذهب با پيغمبر جز على ( ع ) كسى نبود .\r\nو اگر گوئى فائدهء خليفه عمل كردن براى خود است ، خواه حافظ شرع باشد و خواه مخرّب ، و خواه موافق باشد و خواه مخالف ؛ و او و متابعان او ناجىاند ، خواه هم مذهب باشد با پيغمبر يا نباشد ؛ و يا در موافقت با او علمى و دانستنى ضرور نيست ؛ و يا گوئى همهء اينها صحيح است و مسلّمى هفتاد و سه فرقه است كه فائدهء خليفه حفظ شريعت است و حفظ شريعت بسته به دانستن تمام شريعت است و مذهب ناجى ، مذهب پيغمبر ( ص ) است و علم پيغمبر و تمام شريعت و قرآن را جز على كسى نداشت ، و لكن اين مطالب همه جمع مىشود با اجماعى كه ما ادّعاء مىكنيم بر خلافت ابو بكر و با حجّت بودن اين اجماع به حكم خدا و رسول خدا ( ص ) ، و تناقضى ندارند و يا تناقض دارند و لكن ما اين اجماع را مىگيريم و مقدّم مىداريم و از تمام آنچه گفتى چشم مىپوشيم ، در خليفه نه حفظ شريعتى شرط است و نه علمى ضرور است و نه با پيغمبر موافقت مذهبى لازم است و نه علم را مدخليّتى و فائده‌اى در كار است و نه معجزات و كرامت و زهد و عبادت و تقوى و فصاحت و بلاغت و جهاد و شجاعت را ربطى است و نه جهل و خطا را ضررى است و تهذيب اخلاق و مدح توسّط و حسن علم ، همه العياذ باللّه افسانه است ، و مذمّت افراط و تفريط و قبح جهل خيالات است و آنچه خدا در تعريف علم گفته  وَ مَنْ لَمْ يَحْكُمْ بِما أَنْزَلَ اللَّهُ فَأُولئِكَ هُمُ الْكافِرُونَ  206 فرموده ، همه درست است و لكن نه در حقّ خليفه ، و خليفه از همه مستثنى است ؛ و ابو بكر با همهء جهالت و خطا و فرار از جهاد و گاهى در تفريط و گاهى در افراط ، افضل و بهتر از همه است و دليل همهء اينها اجماع است و مراد از اجماع اتّفاق اهل سقيفه است بر خلافت ابو بكر ، نه حسن و قبح عقلى به اين اجماع ضرر دارد و نه حسن و نه قبح شرعى .\r\nاگر تو همهء اينها را بگوئى و ملتزم شوى ، يا يهود و مجوس و نصارى و دهرى و\r\n\r\n","description":"","footnote":"","page_name":" 189 ","page_number":187},
  {"content":"\r\n\r\nبت‌پرست و هر كه را تو خواهى حكم قرار دهم ، يا گويم ديگر مرا با تو سخنى نيست . و بديهى شد كه انّا او ايّاكم لعلى هدى او فى ضلال مبين . 207\r\n\r\nمطلب دويم در بطلان فرق شيعه و حقّيّت خصوص مذهب اماميّه .\r\nچون بديهى است كه بعد از حضرت خاتم ( ص ) تا قيامت پيغمبرى نخواهد آمد و مذهبى و شريعتى جز اين شريعت ، خدا نخواهد فرستاد و راه حقّ و سبب نجات منحصر است به اين شريعت و هيچ حكمى و اصلّى و فرعى نيست كه در اين شريعت و كتاب خدا ذكر نشده باشد و رسول خدا ( ص ) تبليغ نكرده باشد ، چنانچه فرمود  ما فَرَّطْنا فِي الْكِتابِ مِنْ شَيْءٍ  208 و فرمود  وَ لا رَطْبٍ وَ لا يابِسٍ إِلَّا فِي كِتابٍ مُبِينٍ  209 ( انعام ) و فرمود  وَ نَزَّلْنا عَلَيْكَ الْكِتابَ تِبْياناً لِكُلِّ شَيْءٍ  210 ( نحل ) و فرمود  فَاحْكُمْ بَيْنَهُمْ بِما أَنْزَلَ اللَّهُ  211 و  أَنِ احْكُمْ بَيْنَهُمْ بِما أَنْزَلَ اللَّهُ  212 و  مَنْ لَمْ يَحْكُمْ بِما أَنْزَلَ اللَّهُ  213 ( مائده ) و هكذا .\r\nو دانستى كه قوام و بقاى شريعت و ثبات و دوام نظم دنيا و آخرت بسته به وجود خليفه و سلطان است و لزوم وجود او در هر زمان است و مردم ، از عالم و جاهل و مطيع و عاصى ، همه به او محتاجند از براى رفع شكوك و شبهات و دانستن واقع و ما انزل اللّه و دفع مضلّين و مشكّكين و جهاد با اعداء و مفسدين و بريدن اميد عاصين و قطع طمع ظالمين به اجراء حدود و تعزيرات و بستن خصومات و طىّ مرافعات به حكم نمودن بما انزل اللّه و به اجراى قصاص و تقاص و كم كم تربيت نمودن و درجه درجه بالا بردن همهء خلايق به ارشاد و موعظه و نصايح و بيم عقاب و نويد بهشت و ثواب و قصص نيكان رفتگان و حكايت بدان گذشتگان و فهماندن پستى لذائذ شهوت بهيمى و رياست سبعى و جلوه دادن و با عظم نمودن لذائذ ابدى روحانى و هكذا ، و بديهى است كه حفظ شريعت و بقاى راه نجات به اين نحو مذكور محتاج است به دو چيز : يكى دانستن جميع ما انزل اللّه و داشتن تمام علم پيغمبر ( ص ) به شريعت و حاضر داشتن جميع فروع و احكام واقعيّه و قصص و حكايات ماضويّه و درجات و طبقات برزخيّه و اخرويّه و حفظ حدود و مقامات حيوانيّه و روحانيّه و علم رياسات شرعيّه و سياسات مدنيّه ، چنانچه فرمود  إِنَّما أَنْتَ مُنْذِرٌ وَ لِكُلِّ قَوْمٍ هادٍ  214 ( رعد ) و فرمود  وَ كُلَّ شَيْءٍ أَحْصَيْناهُ فِي إِمامٍ مُبِينٍ  215 و ظاهر است كه هادى و مضلّ ضدّ همديگرند و هر دو فرع وجود واقعند ، پس در هر جزئى بايد\r\n\r\n","description":"","footnote":"","page_name":" 190 ","page_number":188},
  {"content":"\r\n\r\nواقعى باشد تا دلالت به او هدايت باشد و نمودن غير او ضلالت . دوّم اجراء و امضاء و انفاذ آنچه مىداند به حكم واقعى در مرافعات و اجراء حدود و تعزيرات و امر به معروف و نهى از منكر است و هكذا از ساير جهات . و ظاهر است كه امر دوّم نسبت به امر اوّل بسيار سهل است و تابع كثرت اتباع و انصار و رياست است ، اگر چه فى حدّ ذاته بسيار مشكل است به جهت آنكه بايد همهء خلق در نظر او يكسان باشد و فرق ميان خويش و بيگانه و فقير و غنى و عزيز و ذليل و كوچك و بزرگ و دوست و دشمن و غريب و آشنا نگذارد ، و ظاهر است كه تا از جميع هوى و هوس خالى نباشد اين تسويه متصوّر نشود و تا اين نحو تسويه نباشد حيف و ميل در ميان آيد و چون حيف و ميل در ميان آيد افراط و تفريط پيدا شود و شريعت و توسّط و واقع و راه حقّ از ميان به كنارى رود و نقض غرض لازم آيد ، و چون هوى و هوس بالكلّيّه رفع شود عين عصمت باشد و لكن مع ذلك كلّه ، امر اوّل كه دانستن و خاطر داشتن جميع احكام و شريعت و ساير آنچه اشاره شد ، در نظرها مشكل‌تر است .\r\nو چون به حكم عقل بتّى پيدا و به اجماع هفتاد و سه فرقه امّت هويدا است كه تا قيامت همين شريعت برپا است كه شريعت خدا است و فرقهء ناجيه همانا همان است كه مطيع خدا و پيغمبر و تابع مذهب پيغمبر و شريعت خدا است ، و هم اجماعى دوست و دشمن و بديهى هفتاد و سه فرقه است كه امير مؤمنان ( ع ) داراى جميع علوم بود و آنچه پيغمبر دانست و داشت همه را به على ( ع ) واگذاشت ، و ايضا دنيا را سه طلاق داده بود و پشت پا به جميع هوى و هوس زده بود و ابو بكر لست بخيركم و علىّ فيكم 216 گفتى و عمر دم از لو لا علىّ لهلك عمر 217 زدى و مىگفتى اگر امر با او باشد به مهجّهء بيضا هدايت نمايد و معاويه با آن همه عداوت و كينه ، چون اوصاف حميده و مقامات پسنديدهء او را شنيدى هكذا و اللّه كان ابو الحسن 218 گفتى ، و هم مسلّمى دوست و دشمن است كه غير از آن بزرگوار احدى از امّت و مهاجر و انصار همهء احكام را نمىدانستند و در شش يك علوم ، آن بزرگوار را شريك معظم مىدانستند و در پنج سهم ديگر كه مخصوص او بود احدى خود را شريك او نمىانگاشتند ، و هم بديهى شد كه حفظ شريعت و اطاعت خدا و پيغمبر ( ص ) و پيروى شريعت ، بدون علم محيط حاضر و بىخالى بودن از هوس و هوى و ترك ما سوا و طلاق دنيا ممكن نيست ، بديهى شد كه هم مذهب با پيغمبر ( ص ) و حافظ شريعت و قابل خلافت و ثمرهء سلطنت و خلافت منحصر است به على بن أبي طالب ( ع ) و در غير او محال\r\n\r\n","description":"","footnote":"","page_name":" 191 ","page_number":189},
  {"content":"\r\n\r\nو ممتنع است .\r\nاين بود بيان آنچه صلا زديم و ندا در داديم كه همان دادن علم و زهد و كرامت ، عين نصب خدا و نصّ پيغمبر است على را از براى خلافت و همچنين باقى ائمّه ( ع ) را ، چنانچه نصب و نصّ خدا سلسلهء انبياء ( ع ) را جز اين نبوده . و به همين بديهيّات و مسلّمات هويدا شد بطلان جميع مذاهب سنّيان و مخالفان .\r\nو ظاهر مىشود بطلان جميع مذاهب شيعه غير از فرقهء محقّهء اماميّهء اثناعشريّه ، زيرا كه از فرق شيعه باقى نمانده مگر اسماعيليّه و زيديّه و اماميّه ، اگر چه وجود زيديّه هم محقّق و معلوم نيست .\r\nو كشته شدن زيد بديهى است و يك سال يا كمتر يا بيشتر بنى اميّه نعش او را بر درخت آويختند و آخر سوزاندند و همچنين وفات حضرت اسماعيل پسر صادق ( ع ) ظاهر و هويدا است و شكّى نيست كه خليفه و حافظ شريعت ، هميشه لازم است و چگونه معقول است كه نصب و وجود خليفه به محض مفارقت روح اقدس حضرت خاتم ( ص ) با آن قرب عهد مردم به آيات و احاديث و مواعظ و احكام چنان واجب و لازم بود كه مقدّم بر تجهيز آن جان جهان بود ، و بعد رفته رفته با اين بعد و نسيان و اختلاف و شعب و فرق از لزوم و وجوب افتاد ؟ با آنكه هر فائده و مصلحتى كه از براى نصب و وجود خليفه از عقل و نقل گفته‌اند بديهى است كه بعينه در هر زمان قائم است و اختصاص به زمانى دون زمانى ندارد و دائم است .\r\nو ايضا حديث من مات و لم يعرف امام زمانه مات ميتة جاهليّة 219 يعنى هر كه بميرد و نشناسد امام زمان خود را مرده است مردن كفر و جاهليّت ، مسلّم بين الفريقين است و مذكور در كتب طرفين است و غير از فرقهء محقّهء اثناعشريّه احدى امام زمان ندارد .\r\nو ايضا از جمله براهين قطعيّه بر حقّيّت اثنىعشريّه و بطلان باقى هفتاد و سه فرقه ، احاديث متواتره مسلّمه است ما بين سنّى و شيعه كه پيغمبر ( ص ) فرموده بعد از من دوازده خليفه است و تا قيامت دين به ايشان برپا است و همه از قريشند . و به جهت تشرّف ، چند حديث از حقّ اليقين نقل نمائيم .\r\nصاحب جامع الاصول از صحيح بخارى و مسلم از جابر بن سمره روايت كرده است كه گفت شنيدم از رسول خدا ( ص ) كه گفت بعد از من دوازده امير خواهد بود ، پس كلمه‌اى گفت كه نشنيدم آن را ، پس از پدرم پرسيدم كه چه بود ، گفت فرمود كه\r\n\r\n","description":"","footnote":"","page_name":" 192 ","page_number":190},
  {"content":"\r\n\r\nهمه از قريشند . و به روايت ديگر ، فرمود كه پيوسته امر مردم ماضى و جارى است مادامىكه دوازده مرد والى ايشان باشند . 220\r\nو مسلم به سند ديگر روايت كرده است از جابر كه گفت با پدرم رفتم خدمت رسول خدا ، شنيدم كه مىگفت پيوسته اين دين عزيز و غالب و منيع و بلند مرتبه است تا دوازده خليفه ، و پدرم گفت كه فرمود همه از قريشند . و باز به سند ديگر همين را روايت كرده و به جاى دين ، اسلام گفته . و باز در جامع همين مضامين را از صحيح ترمذى و نسائى روايت كرده . و در بعضى از روايات است كه پيوسته اين دين قائم و برپا است تا والى ايشان باشند دوازده امير . 221\r\nو ايضا در صحيح مسلم از عامر روايت كرده كه نوشتم به سوى جابر خبر ده مرا به چيزى كه از رسول خدا شنيده‌اى ، پس به من نوشت كه شنيدم از رسول خدا در روز جمعه در پسينى كه اسلمى را سنگسار كرد ، پيوسته اين دين برپا است تا قيامت برپا شود و بر ايشان دوازده نفر خليفه خواهند بود از قريش . 222\r\nو در كتب معتبرهء ايشان به چندين سند از شعبى از مسروق روايت كرده‌اند كه گفت ما نزد ابن مسعود بوديم و قرآن بر ما مىخواند ، پس مردى برخاست و پرسيد كه آيا از رسول خدا پرسيديد كه چند خليفه بعد از او خواهند بود ؟ ابن مسعود گفت تا من به عراق آمدم كسى اين را از من نپرسيد ، بلى سؤال كرديم حضرت فرمود دوازده نفر خواهند بود ، به عدد نقباى بنى اسرائيل ، و همه از قريش خواهند بود . 223\r\nو از ابو جحيفه روايت كرده‌اند كه رسول خدا ( ص ) فرمود پيوسته امر امّت من شايسته است تا بگذرد دوازده خليفه ، همه از قريشند . و از انس روايت كرده كه حضرت رسول خدا ( ص ) فرمود پيوسته اين دين برپا است تا دوازده خليفه از قريش ، پس هرگاه ايشان بروند زمين به موج خواهد آمد با اهلش . 224\r\nو ايضا از عبد اللّه پسر عمر روايت كرده‌اند كه حضرت رسول ( ص ) فرمود بعد از من دوازده خليفه خواهد بود . و ايضا روايت كرده‌اند كه حضرت رسول ( ص ) فرمود بعد از من دوازده خليفه خواهد بود . و ايضا روايت كرده‌اند كه ابن عمر به ابى الطفيل گفت دوازده خليفه بشمار ، بعد از آن هرج و مرج و قتل و قتال خواهد بود . 225\r\nو ايضا روايت شده از عايشه پرسيدند كه از براى حضرت رسول ( ص ) چند خليفه خواهد بود ، گفت حضرت مرا خبر داد كه دوازده خليفه خواهند بود . گفتند نامهاى\r\n\r\n","description":"","footnote":"","page_name":" 193 ","page_number":191},
  {"content":"\r\n\r\nايشان . گفت نزد من به املاى رسول خدا ( ص ) نوشته هست . گفتند بگو . ابا كرد و نگفت . 226 و به همين مضامين به الفاظ ديگر بسيار روايت كرده‌اند .\r\nدر صحيح بخارى و مسلم از عبد اللّه پسر عمر روايت شده كه رسول خدا ( ص ) فرمود كه پيوسته اين امر در قريش خواهد بود مادامىكه از مردم دو كس باقى مانده باشد . 227\r\nو از اسحاق بن سليمان عيّاشى روايت كرده‌اند كه گفت هارون الرّشيد مرا خبر داد از پدرانش از عبّاس ، كه حضرت رسول ( ص ) فرمود اى عمّ از فرزندان من دوازده خليفه خواهند بود ، پس امور كريهه و شدّت عظيمه رو خواهد داد ، پس مهدى از فرزندان من بيرون خواهد آمد و خدا امر او را در يك شب به اصلاح خواهد آورد ، پس زمين را پر از عدل و داد خواهد كرد بعد از آنكه پر از جور شده باشد . 228\r\nو شكّى نيست كه از همهء هفتاد و سه فرقه ، احدى قائل به دوازده خليفهء قرشى كه تا آخر خلق خلافت ايشان باقى باشد نيست مگر شيعهء اثناعشريّه . و مخالفين چون ديدند كه انكار اين احاديث نمىتوانند نمود ، در مقام توجيه بر آمده‌اند . بعضى گفته‌اند آن دوازده ، ابو بكر و عمر و عثمان و على ( ع ) و امام حسن ( ع ) است و هفت ديگر از بنى اميّه است . و بعضى گفته‌اند مراد حضرت رسول ( ص ) اين است كه صلحاى خلفاء دوازده نفرند و صلحاء همان پنج نفر و حسن بن عبد اللّه بن زبير و عمر بن عبد العزيز است و پنج ديگر از بنى عبّاسند .\r\nاى صاحبان هوش ، قدرى تماشاى قد و بالاى اين سخنان دلاراى اين قوم بىبرگ و نوا نماييد .\r\nو ايضا از ادلّهء قطعيّه بر بطلان همه و حقّيّت اماميّه ، احاديث ثقلين است كه مقبول الطّرفين است و حاصل مضمونشان اين است كه رسول خدا ( ص ) فرمود : من در ميان شما دو چيز سنگين مىگذارم ، كتاب خدا و عترت خودم ، اگر به اين دو با هم تمسّك بجوئيد هرگز گمراه نمىشويد و اين دو از هم مفارقت نمىكنند و با هم هستند و تصديق همديگر نمايند و تكذيب همديگر نكنند و با هم صديق باشند و عداوت با هم نكنند تا در قيامت به هم رسند . 229\r\nوجه دلالت اين است كه تمسّك به عترت ، فرع علم ايشان است به تمام كتاب و سنّت و مطابقهء قول ايشان است به واقع ، مانند كتاب خدا و الّا با هم نخواهند بود و از هم جدا و بيگانه خواهند بود ، و چنين عترتى منحصر است به اتّفاق و تصديق شيعه و سنّى\r\n\r\n","description":"","footnote":"","page_name":" 194 ","page_number":192},
  {"content":"\r\n\r\nدر دوازده امام ما ، اعنى حجّة بن حسن بن علىّ بن محمّد بن علىّ بن موسى بن جعفر بن محمّد بن علىّ بن الحسين اخ الحسن ابنى على بن أبي طالب صلوات اللّه و سلامه عليهم اجمعين .\r\n على چهار و محمّد سه و حسن دو بنام * حسين و جعفر و موسى مرا دوازده امام \r\n\r\nمطلب سوّم در بيان بعضى از امور چند كه آنها نيز دليلند بر بطلان هفتاد و دو فرقه و بر حقّيّت فرقهء محقّهء اماميّهء اثناعشريّه .\r\nاوّل آنكه به احاديث متواتر مسلّم معلوم شد كه حضرت خاتم ( ص ) نزديك وفات خود فرمود بياوريد دوات و صحيفه‌اى تا بنويسم از براى شما نامه‌اى كه هرگز بعد از من تا قيامت گمراه نشويد . و هم معلوم و مسلّم است كه امّت خاتم ( ص ) هفتاد و سه فرقه است كه هفتاد و دو فرقهء ايشان گمراه و جهنّمى و يك فرقهء ايشان در ميان راه و بهشتى است . پس هفتاد و دو فرقه را به اتّفاق جميع امّت عمر گمراه كرده و همه را او به جهنّم برده و ابو بكر نيز با او در همان مجلس به تصديق احاديث موافقت كرده و خداوند يكتاى قهّار در آيات بسيار از متابعت و پيروى گمراه‌كننده منع فرموده و در آيات بسيار به ايشان وعدهء عذاب ابدى و عقاب سرمدى داده . و ايضا هيچ حيوان ، گذشته از انسان ، پيروى گمراه‌كننده را تجويز نمىكنند . هر كه افسار خرى را بگيرد و او را از راه به بىراه كشد اطاعت نكند و تا مجبور نشود قدم نگذارد . بلى اگر كسى بگويد فائدهء وجود خليفه و نصب خليفه آن است كه مردم را گمراه نمايد و هر كه در گمراه كردن كامل‌تر است به خلافت سزاوارتر است ، هرآينه سزاوارترين خلق خدا از اوّل دنيا تا آخر دنيا به خلافت به اين معنى ، ابو بكر و عمر خواهند بود .\r\nدوّم آنكه هر يك از ائمّهء ما ( ع ) به اقرار شيعه و سنّى ، از جميع جهات كمال از علم لدنّىّ و زهد و تقوى و اخلاق و معجزات ، برتر از همهء اهل زمان و سرآمد دوران بوده‌اند ، و در مشكلات مسائل و دقائق و وقايع ، علماء و فقهاء به ايشان رجوع مىنموده‌اند و سخن ايشان را حجّت و متّبع مىدانسته‌اند ، و در مشكلات مرجع امراء و سلاطين بوده‌اند و همهء خلفاى بنى اميّه و بنى عبّاسيّه ايشان را مستحقّ امامت و داراى خلافت مىدانسته و عارف به حقّ و جلالت و عظمت و باطن و كرامت ايشان بوده‌اند و به جهت\r\n\r\n","description":"","footnote":"","page_name":" 195 ","page_number":193},
  {"content":"\r\n\r\nهمين ، ايشان را به زهر ستم ، يكان‌يكان شهيد كرده‌اند و لهذا با آن كثرت سادات و با آن نهايت تقيّه و گوشه‌نشينى و احتياط اين بزرگواران ، باز مدام در كمين ايشان بوده‌اند و به قدر ايشان از احدى خائف نبوده‌اند و با آنكه در قيد زنجير و كمند اسيرى ايشان بودند مدام از ايشان مانند روباه از شير اسير با زنجير در هراس بودند و به كمتر از كشتن ايشان ايمن نمىشدند . و هر كه اندك رجوع و اطّلاع به كتب تواريخ و كتب احاديث عامّه ، گذشته از كتب خاصّه ، داشته باشد مانند آفتاب اين امر بر او روشن و ظاهر خواهد بود و حالت هر يك از خلفاء ظلم و سلاطين جور با امام زمان خود مانند حالت ابو بكر و عمر و عثمان و معاويه و عايشه و طلحه و زبير و ديگران بود با امير المؤمنين ( ع ) كه با آن عداوت ، مقرّ به فضل او و خائف از او بودند و زبان جز به مدح او نمىگشودند و با آنكه ايشان را سبّ مىنمودند فعل شنيعى و عمل قبيحى به ايشان نسبت ندادند ، و بهانهء عايشه و معاويه جز خون عثمان نبود . و از جلالت ايشان است كه اسماء و القاب و زمان و مكان و اقوال حميده و افعال و كرامات پسنديدهء ايشان در كتب دوست و دشمن ظاهر و مضبوط است و از همهء مخالفين ، جز خوارج كه مانند يزيد پليد و معاويهء عنيدند ، همه بالعيان اظهار جلالت و شأن ايشان مىنمايند ، محبّت و دوستى ايشان را لازم مىدانند . و چه معجزه بالاتر كه ايشان را از شدّت عداوت يا حبّ جاه و سلطنت ، شهيد نمايند و حكم به سبّ ايشان نمايند و مع ذلك انكار فضل و جلالت ايشان نكنند و افتراء بر ايشان نبندند و افعال قبيحه و اعمال شنيعه و سهو و خطا و شبهه به ايشان نسبت ندهند . حتّى يزيد پليد كه طريد و رجيم و مردود اهل آسمان و زمين و دوست و دشمن است سيّد السّاجدين را تعظيم مىنمود و از او خائف بود و روزى كه حضرت در مسجد شام اذن منبر خواست و اهل شام توسّط نمودند اقرار نمود كه از علم او و فصاحت او خائفم و اينها علم لدنّى دارند . آيا جز به امر خدا و اذن خدا ممكن خواهد بود ؟\r\nسوّم آنكه روضات مقدّسه و مشاهد مشرّفهء ايشان به اذن پروردگار عالميان نداى انا الحقّ و صداى انا الولىّ المطلق چنان در داده و فضاى جهان را پر نموده كه احتياج به دليل ديگر نمانده . و هر چه سعى در اطفاى نور خدا نمودند و مردم را از زيارت و مراودت منع نمودند ، جز زيانكارى و نقض غرض ثمرى نديدند . و با خامس آل عبا ، سيّد الشهداء روحى و روح العالمين له الفداء ، آنچه در حيّز امكان بود از ظلم و ستم و سعى در اخفاء نمودند ببين الحمد للّه مآل كار به كجا انجاميده و نور آن بزرگوار چگونه بر\r\n\r\n","description":"","footnote":"","page_name":" 196 ","page_number":194},
  {"content":"\r\n\r\nفضاى عالم امكان خيمه زده . و آيا تربت او در حقّيّت كافى نيست و برادر نامدار او حضرت ابى الفضل العبّاس در نزد دوست و دشمن حجّت شافى و برهان وافى نيست ؟ و همچنين مشاهد ساير امامزادگان عظام و روضات سادات اجلّه ذوى العزّ و الاحترام كه مانند ستارگان در هر مكان و زمان ضياءبخش جهانيانند . چه شدند خلفاى مخالفان كه از ايشان اثرى جز افعال شنيعهء ايشان باقى نمانده و كجا رفتند غاصبان حقّ ايشان كه جز جهل و خطا و ظلم و جفاء ، از ايشان به دست دشمن و دوست نيفتاده ؟ آيا حضرت اسماعيل بن صادق ( ع ) و يا زيد بن على بن الحسين ( ع ) و يا محمّد بن الحنفيّه و غير ايشان از معصوم‌زادگان ، كه بعضى از ايشان را امام گفتند ، از آثار علوم و معجزات و نشر احاديث و ترتّب سلسلهء امامت و معجزات قبور ايشان و جلالت و عظمت شأن ايشان در كتب و تواريخ شيعه و مخالفان چه باقى مانده تا به كتب و تصانيف پيروان ايشان چه رسد ؟ و نظر نما به كتب و مصنّفات اماميّه و علماء و ثقات و روات شيعهء اثناعشريّه با وجود آنكه خود ايشان مانند ائمّهء طاهرينشان مدام در خوف و تقيّه و مظلوم و مقهور و پراكنده بودند و دنيا و دولت و سلطنت با دشمنان ايشان بود در عصر هر يك . از دوازده امام ( ع ) گذشته ، از علوم و احكام چندان نصّ از امام سابق نسبت به امام لا حق نقل و ضبط نمودند كه از حدّ تواتر گذراندند و اگر ايشان را جز آخرت و دين‌دارى غرضى بود مىبايست با خلفاى جور همدست شوند تا دولت و عزّت يابند و كام خود را از دنياى دون شيرين نمايند . و اگر از ائمّهء طاهرين ( ع ) جز ادعيه و خطب و اذكار و مناجات و زيارات كه حال موجود است ديگر چيزى باقى نمانده بود هرآينه همين بس و به درجه اعلى كافى و شافى بود و هر كه منكر است كه اينها مانند صحيفهء سجّاديه و زيارت جامعه و غير اينها ، كه از هر امامى حتّى قائم عجّل اللّه فرجه بسيار در دست شيعه هست ، معجزه نيست و از معصوم صادر نشده بگو بياورند مانند يكى از مختصرهاى آنها را .\r\nچهارم آيهء شريفهء  يا أَيُّهَا الَّذِينَ آمَنُوا أَطِيعُوا اللَّهَ وَ أَطِيعُوا الرَّسُولَ وَ أُولِي الْأَمْرِ مِنْكُمْ فَإِنْ تَنازَعْتُمْ فِي شَيْءٍ فَرُدُّوهُ إِلَى اللَّهِ وَ الرَّسُولِ إِنْ كُنْتُمْ تُؤْمِنُونَ بِاللَّهِ وَ الْيَوْمِ الْآخِرِ ذلِكَ خَيْرٌ وَ أَحْسَنُ تَأْوِيلًا  230 ( نساء ) . اولى الامر منحصر است به ايشان و صادق نيست در حقّ غير ايشان به حكم قرآن و برهان .\r\nامّا قرآن . آيهء شريفهء  وَ إِذا جاءَهُمْ أَمْرٌ مِنَ الْأَمْنِ أَوِ الْخَوْفِ أَذاعُوا بِهِ وَ لَوْ رَدُّوهُ إِلَى الرَّسُولِ وَ إِلى أُولِي الْأَمْرِ مِنْهُمْ لَعَلِمَهُ الَّذِينَ يَسْتَنْبِطُونَهُ مِنْهُمْ  231 كه به كمتر از يك حزب بعد\r\n\r\n","description":"","footnote":"","page_name":" 197 ","page_number":195},
  {"content":"\r\n\r\nاز آيهء سابق است ، و در همهء قرآن وجوب اطاعت و ردّ امر و مرجع امور را منحصر ساخت به خدا و رسول و اولى الامر و بيان نمود اولى الامر را به صفت علم به اينكه ايشان آنانند كه هر امر كه ردّ و رجوع او به سوى ايشان شود استنباط مىكنند او را از قرآن . و ظاهر است كه آيات احكام به افكار همهء علماء چقدر كم است و احكام مستنبطهء از آن آيات هم چقدر كم است .\r\nو امّا برهان . بديهى است كه حال از دو حال بيرون نيست . يا آن است كه اولى الامرى كه خدا اطاعت ايشان را واجب و در عرض اطاعت خود و رسول خود نموده ، قول ايشان در جميع احكام موافق قول خدا و رسول است يا مخالف . اگر موافقت شرط است ، در ائمّهء ما ( ع ) منحصر است . و اگر شرط نيست ، لازم آيد كه خدا امر به مخالفت خود نموده باشد . تعالى اللّه عن ذلك علوّا كبيرا . و ايضا هر امرى به ايشان رجوع شود بايد بتوانند از آن قرآن استنباط نمايند يا نه ؟ اگر توانائى شرط است ، در ائمّهء ما ( ع ) منحصر است . اگر شرط نيست ، پس ردّ امر به سوى او چه ثمر دارد ؟ با آنكه خلاف شرط و وصف قرآن است و مخالفت قرآن است .\r\nاگر كسى گويد شايد آنچه گفتى ، در ائمّهء شما نيز نباشد يا در ديگرى باشد ، جواب گوئيم كه از فرقهء ما اثنىعشريّهء گذشته ، جميع فرقى كه امروز موجودند مسلّم دارند كه غير از دوازده امام ما ( ع ) كسى اين دو مقام را نداشته . پس اگر اين بزرگواران نيز نباشند احدى نخواهد بود . پس لازم آيد دو چيز ، يكى امر خدا به مخالفت خود ، و اين نقض غرض و قبيح است و امر به ضدّين يا نقيضين است ، و يكى تعليق امر بر معدوم و محال ، زيرا كه بنابراين چنين اولى الامر مستنبطى نخواهد بود .\r\nپنجم آنكه احاديث متواترهء مذكورهء در كتب فريقين كه دلالت بر وجود و ظهور مهدى موعود عجّل اللّه فرجه مىنمايد ، مصداق آنها منحصر است در امام دوازدهم غائب منتظر ما عجّل اللّه فرجه . و به همين واضح مىشود حقّيّت مذهب اماميّه و بطلان مذاهب هفتاد و دو فرقه . و ما تشرّفا قدرى از احاديث كتب عامّه را به تنهائى از حقّ اليقين مجلسى ( قدّس سره ) نقل نمائيم .\r\nدر جامع الاصول از صحيح بخارى و مسلم و ابو داود و ترمذى از ابو هريره روايت كرده است كه رسول خدا ( ص ) فرمود به حقّ آن خداوندى كه جانم در قبضهء قدرت او است كه نزديك است كه نازل شود فرزند مريم كه حاكم عادل باشد پس چليپاى\r\n\r\n","description":"","footnote":"","page_name":" 198 ","page_number":196},
  {"content":"\r\n\r\nنصارى را بشكند و خوكها را بكشد و جزيه را بر طرف كند ، يعنى از ايشان به غير از اسلام چيزى قبول نكند ، و چندان مال را فراوان گرداند كه مال را دهند و كسى قبول نكند .\r\nپس گفت كه رسول خدا ( ص ) فرمود چگونه خواهيد بود در وقتى كه نازل شود در ميان شما فرزند مريم و امام شما از شما باشد ، يعنى مهدى . 232\r\nو از صحيح مسلم از جابر روايت كرده است كه رسول خدا ( ص ) فرمود پيوسته طايفه‌اى از امّت من مقاتله بر حقّ خواهند كرد و غالب خواهند بود تا روز قيامت ، پس فرود خواهد آمد عيسى ( ع ) پسر مريم ، پس امير ايشان خواهد گفت بيا تا با تو نماز كنيم ، او خواهد گفت نه ، شما بر يكديگر اميريد براى آنكه خدا اين امّت را گرامى داشته است . 233\r\nو از مسند ابو داود و ترمذى از ابن مسعود روايت كرده است كه حضرت رسول ( ص ) فرمود اگر از دنيا نمانده باشد مگر يك روز ، البتّه حقّ تعالى آن يك روز را طولانى خواهد كرد تا آنكه برانگيزاند در آن روز مردى را از امّت من ، يا اهل بيت من ، كه نام او موافق نام من باشد و پر كند زمين را از عدالت چنانچه پر از ظلم و جور شده باشد . و به روايت ديگر ، منقضى نشود دنيا تا پادشاه عرب شود مردى از اهل بيت من كه نامش موافق نام من باشد . و از ابو هريره روايت كرده‌اند كه اگر باقى نماند از دنيا مگر يك روز ، خدا طول دهد آن روز را تا پادشاه شود مردى از اهل بيت من كه موافق باشد با نام من . و از سنن ابو داود روايت كرده است از على ( ع ) كه حضرت رسول ( ص ) گفت اگر از دهر و روزگار باقى نماند مگر يك روز ، البته بر انگيزد خدا مردى از اهل بيت من كه پر كند زمين را از عدالت چنانچه پر شده باشد از جور . 234\r\nو ايضا از سنن ابو داود از امّ سلمه روايت است كه حضرت فرمود كه مهدى از عترت من از فرزندان فاطمه است . و از ابو داود و ترمذى روايت كرده از ابو سعيد خدرى كه حضرت فرمودند كه مهدى از فرزندان من گشاده پيشانى و كشيده بينى باشد و زمين را مملوّ كند از قسط و عدالت چنانچه مملوّ شده باشد از جور و ظلم ، و هفت سال پادشاهى كند . و باز روايت كرده‌اند كه ابو سعيد گفت كه ما مىترسيديم كه بعد از پيغمبر ( ص ) بدعتها به هم رسد ، پس سؤال كرديم از آن حضرت ، فرمود در امّت من مهدى خواهد بود ، بيرون خواهد آمد و پنج سال ، يا هفت سال ، يا نه سال ، پادشاهى خواهد كرد ، پس مردى به نزد او خواهد آمد و خواهد گفت اى مهدى عطا كن به من . حضرت\r\n\r\n","description":"","footnote":"","page_name":" 199 ","page_number":197},
  {"content":"\r\n\r\nآن قدر زر در دامنش بريزد كه دامنش پر شود . 235\r\nو از سنن ترمذى از ابو اسحاق روايت كرده كه حضرت امير ( ع ) نظر كرد روزى به پسر خود حسين ( ع ) ، پس گفت اين پسر من سيّد و مهتر قوم است چنانچه حضرت رسول ( ص ) او را سيّد نام نهاده ، و از صلب او مردى بيرون خواهد آمد كه نام پيغمبر شما را دارد و شبيه است با او در خلقت و شبيه است با او در خلق ، و زمين را پر از عدالت خواهد كرد . 236\r\nو حافظ ابو نعيم كه از محدّثين مشهور عامّه است چهل حديث از صحاح ايشان روايت كرده است كه مشتملند بر صفات و احوال و اسم و نسب آن حضرت . و از جملهء آنها از على بن هلال از پدرش روايت كرده كه گفت رفتم خدمت حضرت رسول ( ص ) در حالتى كه آن حضرت از دنيا مفارقت مىكرد و حضرت فاطمه ( ع ) نزد سر آن حضرت نشسته و مىگريست . چون صداى گريهء آن حضرت بلند شد ، حضرت رسول سر به جانب او برداشت و گفت اى حبيبهء من فاطمه ، چه چيز باعث گريهء تو شده است ؟ فاطمه گفت مىترسم كه بعد از تو امّت تو مرا ضايع گذارند و رعايت حرمت من نكنند . حضرت فرمود اى حبيبهء من مگر نمىدانى كه خدا مطّلع شد بر زمين مطّلع شدنى ، پس اختيار كرد از آن پدر تو را ، پس او را مبعوث گردانيد به رسالت خود ، پس بار ديگر مطّلع گردانيد و برگزيد شوهر تو را و وحى كرد به سوى من كه تو را به او نكاح كنم . اى فاطمه خدا عطا كرده است هفت خصلت را كه به احدى پيش از ما نداده و به احدى بعد از ما نخواهد داد . منم خاتم پيغمبران و گرامىترين ايشان بر خدا و محبوبترين خلق به سوى خدا و من پدر توام و وصىّ من بهترين اوصياء است و محبوبترين ايشان است به سوى خدا و او شوهر تو است ، و شهيد ما بهترين شهيدان است و محبوب‌ترين ايشان است به سوى خدا و او حمزه عمّ پدر و شوهر تو است ، و از ما است آن كه دو بال به او خدا داده است كه پرواز مىكند در بهشت با ملائكه هر جا كه خواهد و او پسر عمّ پدر تو و برادر شوهر تو است ، و از ما است دو سبط اين امّت و آنها دو پسر تواند حسنين و ايشان بهترين جوانان بهشتند و پدر ايشان به حقّ آن خدائى كه مرا به حقّ فرستاده بهتر است از ايشان . اى فاطمه به حقّ خداوندى كه مرا به حقّ فرستاده ، كه از حسن و حسين به هم خواهد رسيد مهدى اين امّت و ظاهر خواهد شد در وقتى كه دنيا پر از هرج و مرج شود و فتنه‌ها ظاهر گردد و راهها بسته شود و غارت آورند بعضى بر بعضى ، نه پيرى رحم كند بر كودكى و نه كودكى تعظيم\r\n\r\n","description":"","footnote":"","page_name":" 200 ","page_number":198},
  {"content":"\r\n\r\nكند پيرى را ، پس خدا بر انگيزد در آن وقت از فرزندان ايشان كسى را كه فتح كند قلعه‌هاى ضلالت را و دلهائى را كه غافل از حقّ باشد و قيام نمايد به دين خدا در آخر الزّمان چنانچه من قيام نمودم و پر كند زمين را از عدالت چنانچه پر شده باشد از جور .\r\nاى فاطمه اندوهناك مباش و گريه مكن كه خداى عزّ و جلّ رحيم‌تر و مهربانتر است بر تو از من به سبب منزلتى كه نزد من دارى و محبّتى كه از تو در دل من است . و خدا تو را تزويج كرده است به كسى كه حسبش از همه بزرگتر و منصبش از همه گراميتر و رحيم‌ترين مردم است بر رعيّت و عادل‌ترين مردم است در قسمت بالسويّه و بيناترين مردم است به احكام الهى . و من از خدا سؤال كردم كه تو اوّل كسى باشى از اهل بيت من كه به من ملحق شوند . و على ( ع ) فرمود كه فاطمه نماند بعد از حضرت رسول ( ص ) مگر هفتاد و پنج روز كه به پدر خود ملحق گرديد . 237\r\nمؤلّف گويد كه رسول خدا حضرت مهدى را به حسنين ( ع ) هر دو نسبت داد براى آنكه از جهت مادر از نسل حضرت امام حسن است ، زيرا كه مادر حضرت امام محمّد باقر ( ع ) دختر امام حسن ( ع ) بود .\r\nو چند حديث ديگر روايت كرده كه از نسل حضرت امام حسين است . و دارقطنى كه از محدّثين مشهور عامّه است همين حديث طولانى را از ابو سعيد خدرى روايت كرده و در آخرش گفته كه حضرت فرمود از ما است مهدى اين امّت كه عيسى ( ع ) در عقب او نماز خواهد كرد ، پس دست زد بر دوش حسين ( ع ) و فرمود كه از اين به هم خواهد رسيد مهدى اين امّت . 238\r\nو ايضا ابو نعيم از حذيفه و ابو امامهء باهلى روايت كرده كه مهدى رويش مانند ستاره درخشان است و بر جانب راست روى مباركش خال سياهى هست . و به روايت عبد الرّحمن بن عوف ، دندانهايش گشاده است . و به روايت عبد اللّه عمر ، بر سرش ابرى سايه خواهد كرد و بر بالاى سرش ملكى ندا خواهد كرد كه اين مهدى است و خليفهء خدا است ، پس او را متابعت كنيد . و به روايت جابر بن عبد اللّه و ابو سعيد ، عيسى ( ع ) پشت سر مهدى نماز خواهد كرد . 239\r\nو صاحب كفاية الطالب محمّد بن يوسف شافعى كه از علماى عامّه است كتابى نوشته است در باب ظهور مهدى و صفات و علامات او مشتمل بر بيست و پنج باب ، و گفته است كه من همه را از غير طريق شيعه روايت كرده‌ام . و كتاب شرح السنّة\r\n\r\n","description":"","footnote":"","page_name":" 201 ","page_number":199},
  {"content":"\r\n\r\nحسين بن سعيد بغوى كه از كتب مشهورهء معتبرهء عامّه است نسخهء قديمى از آن نزد فقير هست كه اجازات علماى ايشان بر آن نوشته است و در آن پنج حديث در اوصاف مهدى از صحاح ايشان روايت كرده . و حسين بن مسعود فرّاء در مصابيح ، كه الحال در ميان عامّه متداول است ، پنج حديث در خروج مهدى روايت كرده است . و بعضى از علماى شيعه از كتب معتبرهء عامّه صد و پنجاه و شش حديث در اين باب نقل كرده و از كتب معتبرهء شيعه زياده از هزار حديث روايت كرده است در ولادت حضرت مهدى و غيبت او و آنكه او امام دوازدهم است و نسل امام حسن عسكرى است . و اكثر اين احاديث مقرون به اعجاز است زيرا كه خبر داده‌اند به ترتيب ائمّه ( ع ) تا امام دوازدهم و خفاى ولادت آن حضرت و اطّلاع جمع كثير بر ولادت با سعادت آن بزرگوار و ديدن جماعت بسيار ، آن حضرت را .\r\nو صاحب فصول مهمّه و مطالب السئول و شواهد النبوّه و ابن خلّكان و بسيارى از مخالفان ، در كتب خود ولادت آن حضرت را با ساير خصوصيّاتى كه شيعه روايت كرده‌اند نقل نموده‌اند .\r\n\r\nتنبيه\r\nچون از امّت حضرت خاتم ( ص ) در مواقف سؤال كه عن قريب خواهد شد سؤال نمايند ، ما اماميّه بعون اللّه به يارى ائمّه ( ع ) خواهيم گفت خدايا تو فرمودى  أَ فَمَنْ يَهْدِي إِلَى الْحَقِّ  240 تا آخر آيه ، يعنى متابعت كنيد آن را كه هدايت به سوى حقّ نمايد نه آن را كه خود حقّ نداند تا بنمايد ، و فرمودى كه اجر و مزد پيغمبر من مودّت و محبّت اقرباى او است ، 241 و فرمودى كه اهل بيت او را از هر بدى و رجسى پاك كردم ، 242 و پيغمبر تو فرمود انا مدينة العلم و علىّ بابها 243 ؛ من شهر علمم و على در او است و هر كه علم مرا مىخواهد از اين در در آيد ، و ابو بكر و عمر و جميع امّت هم اجماع و اتّفاق نمودند كه على بهتر و داناتر از جميع امّت است و هادى به سوى حقّ است ، و عمر گفت زنهاى پشت پرده از من داناترند و مكرّر گفت اگر على نبود عمر هلاك مىشد ، و ايضا پيغمبر تو فرمود كه اوصياء و خلفاى من دوازده نفرند ، و فرمود من در ميان شما مىگذارم قرآن و عترت خودم را و اين دو تا قيامت با هم هستند اگر تمسّك به اين دو بجوئيد هرگز گمراه نمىشويد ، و فرمود من دوستم با هر كه با على دوست است و دشمنم با هر كه با او دشمن است ، و فرمود هر كه فاطمه را اذيّت كند مرا اذيّت كرده و هر كه مرا اذيّت كرده خدا را اذيّت كرده ، و تو\r\n\r\n","description":"","footnote":"","page_name":" 202 ","page_number":200},
  {"content":"\r\n\r\nفرمودى آنان كه اذيّت مىكنند خدا و رسول او را خدا ايشان را در دنيا و آخرت لعنت نموده و از براى ايشان عذاب مهين آماده نموده ، و پيغمبر تو فرمود امام دوازدهم همنام من و از نسل حسين من است و حسن و حسين سيّد و بهتر و مهتر همهء جوانان اهل بهشتند و هفت امام ديگر ما به اجماع امّت و به اقرار دشمنان و قاتلان ايشان و بالبديهه ، عترت پيغمبر و اعلم و ازهد اهل زمان و جهان و هادى به حقّ و صاحب معجزات و كرامات بودند لهذا ما متابعت ايشان و قرآن نموديم و در متشابهات قرآن و بطون و تأويل آن به امر تو رجوع به همين راسخان در علم نموديم و مودّت و محبّت ايشان را كه اجر و مزد پيغمبر تو بود چون جان شيرين در دل و سينه نهان نموديم و دل و سينه را صدف اين گوهر ناياب قرار داديم و جان شيرين را فداء و وقاء و سپر بلاى او ساختيم و از قرآن و فرمايش ايشان تعدّى نكرديم و رأى و قياس و استحسان و خرص و تخمين و گمان را به پشت سر انداختيم و همه را كاذب و دشمن داشتيم و از دشمنان و جاهلان و غاصبان منصب امامت و خلافت ايشان تبرّى نموديم و دشمن داشتيم و مثل آن تولّا به اين تبرّا تقرّب جستيم و جمع بين ضدّين و نقيضين ننموديم .\r\nو چون از سنّى بپرسند كه شما با آنكه دانستيد و اقرار داشتيد كه ابو بكر و عمر و عثمان گذشته از لغزشها و خطاها و گناهان ايشان ، جاهل به احكام بودند و پيغمبر شما گفت علم من نيست مگر در نزد على ، و فرمود على با حقّ و حقّ با على است ، و فرمود هر كه به قرآن و عترت من تمسّك جويد گمراه نمىشود ، و من گفتم در قرآن خود كه عالم و جاهل مساوى نيستند و متابعت نمائيد آن را كه به حقّ هدايت مىنمايد ، و من علم و زهد و معجزه را برهان قاطع و نصّ واضح قرار دادم از براى اثبات پيغمبرى پيغمبران و شما نيز به همين تصديق ايشان نموديد آيا امامت و خلافت را بالاتر از نبوّت دانستيد كه در ثبوت او به اينها اكتفا نكرديد و حال آنكه او را از اصول خارج كرده از فروع دين حساب كرديد ؟ و يا على ( ع ) اعلم و ازهد و با معجزه نبود و يا ابو بكر و عمر و عثمان عالم به احكام و ازهد زمان و صاحب معجزه بودند ؟ آخر شما به چه دليل متابعت ابو بكر و عمر و عثمان نموديد و دست از عترت پيغمبر برداشتيد و تقليد ابو حنيفه و ديگران نموديد ؟\r\nدوازده امام شما كو ؟ امام غايب شما كه همنام پيغمبر و از نسل حسين و امام دوازدهم است كيستند ؟ چه خواهند گفت ؟ البته در آنجا نيز مثل اينجا خواهند گفت دليل ما نيست مگر اتّفاق جمعى از اهل مدينه در سقيفه بر خلافت ابو بكر و نصّ ابو بكر بر\r\n\r\n","description":"","footnote":"","page_name":" 203 ","page_number":201},
  {"content":"\r\n\r\nخلافت عمر و طرح شوراى عمر بر خلافت عثمان ، و پيغمبر تو گفت امّت من اجماع بر خطا نمىكنند . پس چون بپرسند كه اجماع همهء اهل مدينه اجماع امّت نبود و امّت آن بزرگوار در مكّه و ساير بلاد متفرّق بود ، و گذشته از اين بنى هاشم و جمعى ديگر و خصوص على ( ع ) داخل نبودند با آنكه از اهل مدينه بودند و خود مىگوئيد تا فاطمه در حيات بود ، بيعت نكرد و چون بعد از آن طاهره وجوه خلق از او منصرف شد بيعت كرد ، و فاطمه اقرار به خلافت ايشان نكرد و از ايشان غضبناك بود كه از دنيا رفت ، و بر شما ظاهر و هويدا بود كه على طالب خلافت بود و ايشان ندادند و احكام قرآن را تغيير و تبديل دادند ، و گيرم كه اجماع اهل سقيفه مورد حديث پيغمبر بود آيا معارض نبود اجماع اهل سقيفه با قول پيغمبر كه حقّ با على است و علم من در نزد على و هدايت در عترت من است و با قول من كه متابعت نكنيد مگر آن را كه به حقّ هدايت نمايد و با قول پيغمبر كه دشمن على دشمن من است و اذيّت كنندهء فاطمهء من ملعون است ؟ و از اينها گذشته آن عترت پيغمبر كه بايد تا قيامت ، ايشان و قرآن با هم باشد و هر كه به ايشان تمسّك جويد گمراه نمىشود ، چرا متابعت نكرديد و تمسّك به آنها نجستيد و عوض آنها ابو حنيفه و شافعى و حنبلى و مالكى را گرفتيد و متابعت نموديد ؟ آيا هفتاد و دو فرقهء گمراه متابعان ابو بكر و عمر و عثمان و معاويه و ابو حنيفه و سه رفيق ديگر او كه در مقابل بساط عترت پيغمبر بساط چيدند و به سلاطين جور و قاتلان عترت تقرّب جستند و همراهى نموده بودند با خود ايشان ، يا على و فاطمه و حسنين و عترت پيغمبر تا امام ثانى عشر ، العياذ باللّه ، و شيعيان ايشان بودند ؟ يا آنكه على و فاطمه و عترت طاهره با ساير فرق همه به حقّ بودند و شيعيان على و فاطمه و عترت طاهره به جهت دوستى ايشان و متابعت ايشان و تبرّاى از دشمنان ايشان گمراه بودند ؟ آيا در جواب همهء اينها و امثال اينها بازخواهند گفت اجماع سقيفه ؟ يا خواهند گفت قول پدر و مادر و طائفه ؟\r\n زود از انبان برآيد بادشان * زود آيد گفته‌هايم يادشان \r\n هر چه خواهند گفت در قبر و معاد * در جواب حقّ ، گوارا بادشان \r\n\r\n","description":"","footnote":"","page_name":" 204 ","page_number":202},
  {"content":"\r\n\r\n\r\nمنابع و توضيحات\r\n( 1 ) . سوره حشر ، آيه 7 .\r\n( 2 ) . سوره انعام ، آيه 59 و سوره اسراء ، آيه 12 .\r\n( 3 ) . سوره آل عمران ، آيه 7 : جز خداوند و راسخان در علم تأويل آن را نمىدانند .\r\n( 4 ) . سوره مائده ، آيه 67 : اى پيامبر آنچه از خدايت بر تو نازل شد ابلاغ كن و اگر نكردى رسالت خدا را ابلاغ ننموده‌اى .\r\n( 5 ) . سوره مائده ، آيه 3 : امروز دين شما را برايتان كامل نمودم و نعمتم را بر شما تمام كردم .\r\n( 6 ) . سوره مائده ، آيه 3 .\r\n( 7 ) . سوره آل عمران ، آيه 7 .\r\n( 8 ) . مجلسى ، حقّ اليقين ، ص 80 و 81 .\r\n( 9 ) . سوره حاقّه ، آيه 12 : و گوش‌هاى شنوا آن را مىشنود .\r\n( 10 ) . تواناترين شما در امر قضاوت على ( ع ) است .\r\n( 11 ) . تواناترين شما در امر قضاوت على ( ع ) است .\r\n( 12 ) . پيش از آنكه مرا از دست بدهيد از من بپرسيد .\r\n( 13 ) . بركنارم كنيد . بركنارم كنيد .\r\n( 14 ) . سوره رعد ، آيه 43 : بگو بين من و شما شهادت خدا و آن كس كه دانش كتاب در نزد او است كفايت مىكند .\r\n( 15 ) . ابن ابى الحديد ، شرح نهج البلاغه ، مقدّمه ، طبع چهار جلدى دار الهدى الوطنيّه ، جلد اوّل .\r\n( 16 ) . حاكم نيشابورى ، مستدرك الصحيحين ، جلد 3 ، ص 32 .\r\n( 17 ) . حاكم نيشابورى ، مستدرك ، جلد 3 ، ص 33 و ابن ابى الحديد ، شرح نهج البلاغه ، جلد 1 ، ص 7 .\r\n( 18 ) . ابن ابى الحديد ، شرح نهج البلاغه .\r\n( 19 ) . سيد هاشم بحرانى ، غاية المرام فى تعيين الامام عن طريق الخاصّ و العامّ ، مقصد 2 ، فصل 2 ، باب 9 ، ص\r\n\r\n","description":"","footnote":"","page_name":" 205 ","page_number":203},
  {"content":"\r\n\r\n465 تا 470 .\r\n( 20 ) . حمله‌ورى كه فراركننده نيست .\r\n( 21 ) . مجلسى ، بحار ، تاريخ نبيّنا ( ص ) ، باب غزوة خيبر و فدك ، حديث 25 ، ج 21 ، ص 26 .\r\n( 22 ) . ابن ابى الحديد ، شرح نهج البلاغه ، مقدمه ، جلد اوّل ، ص 17 .\r\n( 23 ) . فاضل قوشچى ، تجريد ، ص 412 ، طبع سنه 1301 تبريز .\r\n( 24 ) . فاضل قوشچى ، تجريد ، ص 412 .\r\n( 25 ) . مقدّس اردبيلى ، حديقة الشيعة ، فصل شمّه‌اى از فضائل آن حضرت ، فضيلت هفتم ، ص 189 و 190 .\r\n( 26 ) . سوره مائده ، آيه 67 : اى پيامبر آنچه از خدايت بر تو نازل شد ابلاغ كن و اگر نكردى رسالت خدا را ابلاغ ننموده‌اى .\r\n( 27 ) . سيد هاشم بحرانى ، غاية المرام ، مقصد 1 ، باب 37 ، ص 334 و 335 .\r\n( 28 ) . سيد هاشم بحرانى ، غاية المرام ، مقصد 1 ، باب 16 ، ص 79 .\r\n( 29 ) . سوره مائده ، آيه 3 : امروز دين شما را برايتان كامل نمودم و نعمتم را بر شما تمام كردم .\r\n( 30 ) . سيد هاشم بحرانى ، غاية المرام ، مقصد 2 ، فصل 1 ، باب 39 ، ص 336 تا 338 .\r\n( 31 ) . سوره مائده ، آيه 55 : هرآينه ولىّ شما تنها خدا و رسولش و كسانى كه ايمان آورده ، نماز برپا مىدارند و در حال ركوع صدقه مىدهند مىباشند .\r\n( 32 ) . سيد هاشم بحرانى ، غاية المرام ، مقصد 1 ، باب 18 ، ص 103 تا 107 .\r\n( 33 ) . سوره حجرات ، آيه 10 : هرآينه مؤمنان برادران يكديگرند .\r\n( 34 ) . سوره آل عمران ، آيه 103 .\r\n( 35 ) . سيد هاشم بحرانى ، غاية المرام ، مقصد 1 ، باب 36 ، ص 242 و 243 .\r\n( 36 ) . سوره توبه ، آيه 119 : اى كسانى كه ايمان آورديد تقواى الهى پيشه كنيد و با صادقان باشيد .\r\n( 37 ) . سيد هاشم بحرانى ، غاية المرام ، مقصد 1 ، باب 42 ، ص 248 و 249 .\r\n( 38 ) . سيد هاشم بحرانى ، غاية المرام ، مقصد 1 ، باب 40 ، ص 246 .\r\n( 39 ) . سوره نحل ، آيه 43 : پس از اهل ذكر بپرسيد اگر نمىدانيد .\r\n( 40 ) . سيد هاشم بحرانى ، غاية المرام ، مقصد 1 ، باب 34 ، ص 240 .\r\n( 41 ) . سوره رعد ، آيه 7 : تو تنها ترساننده و اخطار كننده‌اى و هر قومى هدايتگرى دارند .\r\n( 42 ) . سيد هاشم بحرانى ، غاية المرام ، مقصد 1 ، باب 30 ، ص 235 .\r\n( 43 ) . سوره تحريم ، آيه 4 : صالح مؤمنان .\r\n( 44 ) . سيد هاشم بحرانى ، غاية المرام ، مقصد 2 ، فصل 1 ، باب 67 ، ص 365 و 366 .\r\n( 45 ) . سوره نساء ، آيه 59 : اى كسانى كه ايمان آورديد از خدا اطاعت كنيد و از رسول و اولى الامرتان فرمان بريد .\r\n( 46 ) . سيد هاشم بحرانى ، غاية المرام ، مقصد 1 ، باب 56 ، ص 263 تا 265 .\r\n( 47 ) . سوره نساء ، آيه 83 : و اگر آن را به پيامبر و اولى الامرشان ارجاع نمايند .\r\n\r\n","description":"","footnote":"","page_name":" 206 ","page_number":204},
  {"content":"\r\n\r\n( 48 ) . سيد هاشم بحرانى ، غاية المرام ، مقصد 2 ، فصل 1 ، باب 61 ، ص 433 تا 434 .\r\n( 49 ) . سوره توبه ، آيه 124 .\r\n( 50 ) . سيد هاشم بحرانى ، غاية المرام ، مقصد 1 ، باب 62 ، ص 270 .\r\n( 51 ) . سوره هود ، آيه 17 .\r\n( 52 ) . سيد هاشم بحرانى ، غاية المرام ، مقصد 2 ، فصل 1 ، باب 61 ، ص 359 تا 361 .\r\n( 53 ) . سوره هود ، آيه 38 : اگر شما ما را مسخره مىكنيد ما هم شما را همانگونه كه به سخره مىگيريد مسخره خواهيم كرد پس آنگاه خواهيد دانست .\r\n( 54 ) . سيد هاشم بحرانى ، غاية المرام ، مقصد 1 ، باب 12 ، ص 32 تا 47 و باب 14 ، ص 65 تا 71 .\r\n( 55 ) . سيد هاشم بحرانى ، غاية المرام ، مقصد 1 ، باب 10 ، ص 27 و 28 .\r\n( 56 ) . سيد هاشم بحرانى ، غاية المرام ، مقصد 1 ، باب 8 ، ص 16 تا 22 .\r\n( 57 ) . سيد هاشم بحرانى ، غاية المرام ، مقصد 1 ، باب 20 ، ص 109 تا 126 : ( يا على ) تو نسبت به من به منزلهء هارون نسبت به موسى هستى جز آنكه پس از من پيامبرى نيست .\r\n( 58 ) . سيد هاشم بحرانى ، غاية المرام ، مقصد 1 ، باب 22 ، ص 152 تا 168 .\r\n( 59 ) . سيد هاشم بحرانى ، غاية المرام ، مقصد 1 ، باب 24 ، ص 191 تا 200 .\r\n( 60 ) . سيد هاشم بحرانى ، غاية المرام ، مقصد 1 ، باب 26 ، ص 209 تا 211 .\r\n( 61 ) . سيد هاشم بحرانى ، غاية المرام ، مقصد 1 ، باب 28 ، ص 211 تا 217 .\r\n( 62 ) . سيد هاشم بحرانى ، غاية المرام ، مقصد 1 ، باب 32 ، ص 237 تا 239 .\r\n( 63 ) . سيد هاشم بحرانى ، غاية المرام ، مقصد 1 ، باب 46 ، ص 250 تا 253 .\r\n( 64 ) . سيد هاشم بحرانى ، غاية المرام ، مقصد 1 ، باب 48 ، ص 258 و 259 .\r\n( 65 ) . سيد هاشم بحرانى ، غاية المرام ، مقصد 2 ، فصل 2 ، باب 13 ، ص 478 تا 481 و باب 15 ، ص 482 تا 486 .\r\n( 66 ) . سيد هاشم بحرانى ، غاية المرام ، مقصد 2 ، فصل 2 ، باب 45 ، ص 539 و 540 .\r\n( 67 ) . سيد هاشم بحرانى ، غاية المرام ، مقصد 2 ، فصل 2 ، باب 67 ، ص 575 تا 576 .\r\n( 68 ) . سيد هاشم بحرانى ، غاية المرام ، مقصد 2 ، فصل 2 ، باب 83 ، ص 612 تا 614 .\r\n( 69 ) . سيد هاشم بحرانى ، غاية المرام ، مقصد 2 ، فصل 2 ، باب 85 ، ص 618 تا 621 .\r\n( 70 ) . سيد هاشم بحرانى ، غاية المرام ، مقصد 2 ، فصل 2 ، باب 1 ، ص 448 تا 451 .\r\n( 71 ) . سوره بيّنه ، آيه 7 : آنان همان بهترين آفريدگانند .\r\n( 72 ) . سيد هاشم بحرانى ، غاية المرام ، مقصد 2 ، فصل 1 ، باب 27 ، ص 326 و 327 .\r\n( 73 ) . سيد هاشم بحرانى ، غاية المرام ، مقصد 2 ، فصل 2 ، باب 71 ، ص 578 تا 588 .\r\n( 74 ) . ابن ابى الحديد ، شرح نهج البلاغه ، جلد 1 ، ص 135 .\r\n( 75 ) . ابن ابى الحديد ، شرح نهج البلاغه ، جلد 1 ، ص 56 و جلد 4 ، ص 166 و يعقوبى ، تاريخ ، جلد 2 ، ص 127 و ابن قتيبه دينورى ، الامامة و السياسة ، ص 16 .\r\n\r\n","description":"","footnote":"","page_name":" 207 ","page_number":205},
  {"content":"\r\n\r\n( 76 ) . ابن ابى الحديد ، شرح نهج البلاغه ، جلد 1 ، ص 61 و فخر رازى ، اربعين ، ص 467 و قرطبى ، تفسير قرآن ، ج 5 ، ص 99 .\r\n( 77 ) . دانشى كه در كودكى آموخته شود همچون نقشى است كه بر سنگ حكّ شود .\r\n( 78 ) . سوره بقره ، آيه 37 : پس آدم از پروردگارش كلماتى آموخت ، پس خداوند بر او بخشيد .\r\n( 79 ) . سيد هاشم بحرانى ، غاية المرام ، مقصد 1 ، باب 1 ، ص 3 تا 5 .\r\n( 80 ) . سيد هاشم بحرانى ، غاية المرام ، مقصد 1 ، باب 2 ، ص 5 تا 13 .\r\n( 81 ) . سوره احزاب ، آيه 40 : و لكن فرستاده خدا و خاتم پيامبران است .\r\n( 82 ) . سوره آل عمران ، آيه 81 : و هنگامى كه خداوند از پيامبران پيمان گرفت .\r\n( 83 ) . سوره زخرف ، آيه 45 : از پيامبرانى كه پيش از تو فرستاديم بپرس .\r\n( 84 ) . سيد هاشم بحرانى ، غاية المرام ، مقصد 1 ، ابواب 44 و 45 ، ص 249 و 250 .\r\n( 85 ) . سوره احزاب ، آيه 72 : ما امانت را عرضه نموديم بر . . .\r\n( 86 ) . سيد هاشم بحرانى ، غاية المرام ، مقصد 1 ، ابواب 115 و 116 ، ص 396 .\r\n( 87 ) . سيد هاشم بحرانى ، غاية المرام ، مقصد 1 ، ابواب 46 و 47 ، ص 250 تا 257 .\r\n( 88 ) . سوره ق ، آيه 24 : هر كافر معاند را به دوزخ درافكنيد .\r\n( 89 ) . سيد هاشم بحرانى ، غاية المرام ، مقصد 2 ، فصل 2 ، ابواب 139 و 140 ، ص 682 تا 691 و مقصد 2 ، فصل 1 ، ابواب 101 و 102 ، ص 389 تا 391 .\r\n( 90 ) . سوره احزاب ، آيه 33 : هرآينه خداوند مىخواهد كه هر گونه پليدى را از شما اهل بيت دور نگاهدارد و شما را پاك و منزّه گرداند .\r\n( 91 ) . سيد هاشم بحرانى ، غاية المرام ، مقصد 2 ، فصل 1 ، ابواب 1 و 2 ، ص 287 تا 300 .\r\n( 92 ) . شيخ حرّ عاملى ، و سائل الشيعة ، كتاب الصّوم ، ابواب احكام شهر رمضان ، باب وجوب صومه ، جلد 4 ، ص 172 .\r\n( 93 ) . سوره حمد ، آيات 6 و 7 : ما را به راه مستقيم هدايت كن . راه آنان كه به ايشان نعمت بخشيدى .\r\n( 94 ) . فيض ، تفسير صافى ، ذيل آيه 6 سوره حمد .\r\n( 95 ) . سوره نساء ، آيه 69 : ايشان با كسانى هستند كه خداوند به آنها نعمت بخشيده است از پيامبران و . . .\r\n( 96 ) . سوره مريم ، آيه 58 : ايشان كسانى هستند كه خداوند به آنها نعمت بخشيده است از پيامبران و . . .\r\n( 97 ) . مجلسى ، بحار ، كتاب العلم ، باب ثواب الهدايه و التعلّم و . . . ، حديث 67 ، جلد 2 ، ص 22 .\r\n( 98 ) . سوره نساء ، آيه 41 : پس چگونه است آنگاه كه از هر طايفه گواهى آريم و تو را بر اين امّت به گواهى بخواهيم .\r\n( 99 ) . ابن ابى الحديد ، شرح نهج البلاغه ، جلد 2 ، ص 21 .\r\n( 100 ) . سيد هاشم بحرانى ، غاية المرام ، مقصد 2 ، فصل 2 ، باب 75 ، ص 602 تا 605 .\r\n( 101 ) . ابن ابى الحديد ، شرح نهج البلاغه ، جلد 1 ، ص 53 و جلد 4 ، ص 173 و شهرستانى ، توضيح الملل ترجمه كتاب الملل و النّحل ، ترجمه هاشمى ، جلد 1 ، ص 36 .\r\n\r\n","description":"","footnote":"","page_name":" 208 ","page_number":206},
  {"content":"\r\n\r\n( 102 ) . سيد رضى ، نهج البلاغه ، قصار الحكم ، حكمت 317 .\r\n( 103 ) . سوره زمر ، آيه 30 .\r\n( 104 ) . سوره توبه ، آيه 61 : و مىگويند او گوش است .\r\n( 105 ) . عبد الوهاب شعرانى ، طبقات الكبرى ، جلد 1 ، ص 17 و احمد حنبل ، مسند ، جلد 1 ، ص 84 و 95 و ترمذى ، صحيح ، جلد 13 ، ص 177 و نسائى ، خصائص ، ص 27 و ابن ابى الحديد ، شرح نهج البلاغه ، جلد 1 ، ص 373 و حسين مرعشى ، احقاق الحق ، جلد 7 ، ص 159 تا 208 و مجلسى ، بحار ، كتاب الامامه ، باب انّ حبّهم ( ع ) علامة طيب الولاده و بغضهم علامة خبث الولاده ، جلد 27 ، ص 145 و مجلسى ، بحار ، كتاب تاريخ امير المؤمنين ، باب حبّه و بغضه ، جلد 39 ، ص 401 .\r\n( 106 ) . بخارى ، صحيح ، جلد 5 ، ص 274 و مسلم ، صحيح ، جلد 4 ، ص 261 و حاكم ، مستدرك ، جلد 3 ، ص 154 و ابى جعفر محبّ طبرى ، ذخائر العقبى ، ص 39 و ابن حجر ، الصواعق ، ص 105 و احمد حنبل ، مسند ، جلد 4 ، ص 328 و ترمذى ، جامع ، جلد 2 ، ص 219 .\r\n( 107 ) . سوره احزاب ، آيه 57 .\r\n( 108 ) . سوره نساء ، آيه 115 .\r\n( 109 ) . مجلسى ، بحار ، تاريخ امير المؤمنين ، باب انّ النبىّ علّمه الف باب ، جلد 40 ، ص 136 .\r\n( 110 ) . سيد هاشم بحرانى ، غاية المرام ، مقصد 2 ، فصل 2 ، باب 63 ، ص 569 .\r\n( 111 ) . سيد رضى ، نهج البلاغه ، خطبه 3 .\r\n( 112 ) . بلاذرى ، انساب الاشراف ، جلد 1 ، ص 404 و طبرى ، تاريخ ، جلد 3 ، ص 198 و شهرستانى ، الملل و النّحل ، ص 83 و ابن قتيبه دينورى ، الامامة و السياسة ، جلد 1 ، ص 13 و ابن عبد ربّه ، عقد الفريد ، جلد 2 ، ص 250 و ابى الفداء ، تاريخ ، جلد 1 ، ص 156 و عمر رضا كحّاله ، اعلام النّساء ، جلد 3 ، ص 1207 و عبد الفتّاح عبد المقصود ، امام على بن أبي طالب ، جلد 4 ، ص 373 و ابن ابى الحديد ، شرح نهج البلاغه ، جلد 1 ، ص 130 و 134 و جلد 2 ، ص 19 و جلد 3 ، ص 97 .\r\n( 113 ) . اهل خانه به آنچه كه در خانه است آگاهترند .\r\n( 114 ) . سوره شورى ، آيه 23 .\r\n( 115 ) . سوره بقره ، آيه 30 : همانا من در روى زمين خليفه‌اى قرار مىدهم .\r\n( 116 ) . سوره اسراء ، آيه 26 : و به خويشاوند حقّش را بده .\r\n( 117 ) . عبد على بن جمعه عروسى حويزى ، تفسير نور الثقلين ، ذيل آيه 26 سوره اسراء ، جلد 3 ، ص 154 .\r\n( 118 ) . ابن ابى الحديد ، شرح نهج البلاغه ، جلد 4 ، ص 78 تا 106 . براى آگاهى بيشتر در مورد مسأله فدك رجوع كنيد به : سيد محمد كاظم قزوينى ، فاطمه زهرا از ولادت تا شهادت ترجمه كتاب فاطمة الزهراء من المهد الى اللحد ، ترجمه حسين فريدونى ، فصل دوّم و سيد محمد باقر صدر ، فدك در تاريخ ترجمه كتاب الفدك فى التاريخ ، ترجمه محمود عابدى و خليل كمره‌اى ، ملكه اسلام فاطمه زهراء ( ع ) .\r\n( 119 ) . سوره نحل ، آيه 16 .\r\n( 120 ) . سوره مريم ، آيه 6 .\r\n\r\n","description":"","footnote":"","page_name":" 209 ","page_number":207},
  {"content":"\r\n\r\n( 121 ) . سوره انفال ، آيه 75 و سوره احزاب ، آيه 6 .\r\n( 122 ) . سوره آل عمران ، آيه 144 .\r\n( 123 ) . سوره توبه ، آيه 13 .\r\n( 124 ) . سوره شعراء ، آيه 227 .\r\n( 125 ) . مجلسى ، حق اليقين ، ص 197 .\r\n( 126 ) . سوره بقره ، آيه 156 و سوره شعراء ، آيه 227 .\r\n( 127 ) . ابن ابى الحديد ، شرح نهج البلاغه ، جلد 4 ، ص 79 و 80 .\r\n( 129 ) . سوره بقره ، آيه 258 : پس آن كه كفر ورزيد بهت زده شد و خداوند گروه ستمگران را هدايت نمىكند .\r\n( 130 ) . ابى داود ، سنن ، جلد 4 ، ص 152 و احمد حنبل ، مسند ، جلد 1 ، ص 99 و جلد 3 ، ص 37 و قندوزى ، ينابيع الموده ، ص 448 و 454 .\r\n( 131 ) . فرازى از اذان و اقامه : بشتابيد به سوى بهترين كار .\r\n( 132 ) . سوره احزاب ، آيه 53 : به خانه‌هاى پيامبر وارد نشويد . . .\r\n( 133 ) . سوره بقره ، آيه 258 : پس آن كس كه كفر ورزيد متحيّر شد .\r\n( 134 ) . سوره آل عمران ، آيه 61 : پس لعنت الهى را بر دروغگويان قرار دهيم .\r\n( 135 ) . سوره احزاب ، آيه 33 : و در خانه‌هايتان آرام گرفته ، بمانيد .\r\n( 136 ) . سوره زخرف ، آيه 33 : ما پدرانمان را بر دينى يافتيم و ما پيروان آثار آنان هستيم .\r\n( 137 ) . سوره لقمان ، آيه 21 : بلكه ما از آنچه پدرانمان را بر آن يافتيم پيروى مىكنيم .\r\n( 138 ) . سوره مريم ، آيه 90 : نزديك است كه آسمانها از آن پاشيده شوند و زمين از هم بشكافد و كوهها فرو ريخته بيافتد .\r\n( 139 ) . سوره ق ، آيه 30 : آيا بيشتر هست ؟ .\r\n( 140 ) . سوره ق ، آيه 30 : آيا پر شدى ؟ .\r\n( 141 ) . ابن ابى الحديد ، شرح نهج البلاغه ، جلد 3 ، ص 97 .\r\n( 142 ) . سوره نجم ، آيه 17 : چشم منحرف نشد و سركشى نكرد .\r\n( 143 ) . ابن ابى الحديد ، شرح نهج البلاغه ، جلد 3 ، ص 114 .\r\n( 144 ) . ابن ابى الحديد ، شرح نهج البلاغه ، جلد 3 ، ص 114 .\r\n( 145 ) . سوره نساء ، آيه 80 : هر كه از پيامبر پيروى كند همانا از خدا پيروى نموده است .\r\n( 146 ) . سوره نساء ، آيه 150 : و مىخواهند بين خدا و پيامبرش جدائى قائل شوند . . . آنان همان كافران حقيقيند .\r\n( 147 ) . سوره نجم ، آيات 3 و 4 : از روى هواى نفس سخن نمىگويد ، آنچه مىگويد نيست جز وحيى كه به او مىشود .\r\n( 148 ) . ابن ابى الحديد ، شرح نهج البلاغه ، جلد 3 ، ص 115 تا 118 .\r\n( 149 ) . سوره نساء ، آيه 79 : به عنوان شاهد ، خدا كافى است .\r\n( 150 ) . سوره نجم ، آيات 3 و 4 : از روى هواى نفس سخن نمىگويد ، آنچه مىگويد نيست جز وحيى كه به او\r\n\r\n","description":"","footnote":"","page_name":" 210 ","page_number":208},
  {"content":"\r\n\r\nمىشود .\r\n( 151 ) . ابن ابى الحديد ، شرح نهج البلاغه ، جلد 2 ، ص 20 .\r\n( 152 ) . مجلسى ، حق اليقين ، در بيان مطاعن عمر ، طعن اوّل ، ص 220 .\r\n( 153 ) . ابن ابى الحديد ، شرح نهج البلاغه ، جلد 1 ، ص 133 .\r\n( 154 ) . سوره حجر ، آيه 72 : قسم به جان تو .\r\n( 155 ) . سوره كهف ، آيه 110 .\r\n( 156 ) . سوره نجم ، آيه 9 : به اندازه پهناى دو كمان يا نزديكتر .\r\n( 157 ) . سوره توبه ، آيه 61 : و مىگويند او گوش است .\r\n( 158 ) . ابن ابى الحديد ، شرح نهج البلاغه ، جلد 1 ، ص 133 .\r\n( 159 ) . ابن ابى الحديد ، شرح نهج البلاغه ، جلد 3 ، ص 190 .\r\n( 160 ) . سيد هاشم بحرانى ، غاية المرام ، مقصد 2 ، فصل 2 ، باب 73 ، ص 597 ، حديث 9 .\r\n( 161 ) . سيد هاشم بحرانى ، غاية المرام ، مقصد 2 ، فصل 2 ، باب 73 ، ص 598 ، حديث 10 .\r\n( 162 ) . سيد هاشم بحرانى ، غاية المرام ، مقصد 2 ، فصل 2 ، باب 73 ، ص 598 ، حديث 12 .\r\n( 163 ) . سيد هاشم بحرانى ، غاية المرام ، مقصد 2 ، فصل 2 ، باب 73 ، ص 598 ، حديث 13 .\r\n( 164 ) . سيد هاشم بحرانى ، غاية المرام ، مقصد 2 ، فصل 2 ، باب 73 ، ص 598 ، حديث 14 .\r\n( 165 ) . سيد هاشم بحرانى ، غاية المرام ، مقصد 2 ، فصل 2 ، باب 73 ، ص 598 ، حديث 15 .\r\n( 166 ) . كتاب خدا ما را كفايت مىكند .\r\n( 167 ) . سوره نجم ، آيه 3 : از روى هواى نفس سخن نمىگويد .\r\n( 168 ) . سوره نجم ، آيه 4 : آنچه مىگويد نيست جز وحيى كه به او مىشود .\r\n( 169 ) . سوره احزاب ، آيه 57 : همانا كسانى كه خدا و رسولش را اذيّت مىكنند در دنيا و آخرت خداوند لعنتشان مىكند و براى آنان عذاب خوار كننده‌اى فراهم كرده است .\r\n( 170 ) . سيد هاشم بحرانى ، غاية المرام ، مقصد 2 ، فصل 2 ، ص 598 ، حديث 16 .\r\n( 171 ) . غزّالى ، سرّ العالمين و كشف الدّارين ، ص 15 .\r\n( 172 ) . ابن ابى الحديد ، شرح نهج البلاغه ، جلد 1 ، ص 61 .\r\n( 173 ) . سوره توبه ، آيه 128 .\r\n( 174 ) . سوره قلم ، آيه 4 .\r\n( 175 ) . سوره آل عمران ، آيه 159 .\r\n( 176 ) . سوره فرقان ، آيه 63 .\r\n( 177 ) . سوره هود ، آيه 112 .\r\n( 178 ) . سوره نحل ، آيه 125 .\r\n( 179 ) . سوره حم سجده ، آيه 34 .\r\n( 180 ) . سوره زمر ، آيه 18 .\r\n\r\n","description":"","footnote":"","page_name":" 211 ","page_number":209},
  {"content":"\r\n\r\n( 181 ) . سوره يونس ، آيه 35 .\r\n( 182 ) . سوره عنكبوت ، آيه 43 .\r\n( 183 ) . سوره نور ، آيه 26 .\r\n( 184 ) . شهرستانى ، توضيح الملل ترجمه الملل و النّحل ، هاشمى ، جلد 1 ، ص 29 و 35 .\r\n( 185 ) . مصيبت و همهء مصيبت .\r\n( 186 ) . مجلسى ، حق اليقين ، ص 243 .\r\n( 187 ) . مجلسى ، حق اليقين ، ص 244 .\r\n( 188 ) . مجلسى ، حق اليقين ، ص 246 .\r\n( 189 ) . مجلسى ، حق اليقين ، ص 245 .\r\n( 190 ) . مجلسى ، حق اليقين ، ص 245 .\r\n( 191 ) . مجلسى ، حق اليقين ، ص 247 .\r\n( 192 ) . مجلسى ، حق اليقين ، ص 266 تا 269 .\r\n( 193 ) . سوره مائده ، آيات 44 و 45 و 47 .\r\n( 194 ) . واى بر آن كس كه نمرود او را تكفير كند .\r\n( 195 ) . سيد رضى ، نهج البلاغه ، خطبه 152 .\r\n( 196 ) . قبل از اينكه مرا از دست دهيد از من سؤال كنيد .\r\n( 197 ) . سوره بقره ، آيه 258 .\r\n( 198 ) . ديه خراش .\r\n( 199 ) . مجلسى ، حق اليقين ، ص 217 .\r\n( 200 ) . بيهقى ، سنن ، جلد 7 ، ص 443 و ابن حجر ، اصابه ، جلد 3 ، ص 427 و ابن ابى الحديد ، شرح نهج البلاغه ، جلد 3 ، ص 150 و متقى ، كنز العمّال ، جلد 7 ، ص 82 و عسقلانى ، فتح البارى ، جلد 12 ، ص 120 و بخارى ، صحيح ، كتاب المحاربين ، باب لا يرجم المجنون و ابن ماجه ، سنن ، جلد 2 ، ص 227 .\r\n( 201 ) . كشف الخفاء ، جلد 1 ، ص 296 و جلد 2 ، ص 118 و ابن ابى الحديد ، شرح نهج البلاغه ، جلد 1 ، ص 361 و تفسير خازن ، جلد 1 ، ص 353 و فخر رازى ، اربعين ، ص 467 و قرطبى ، تفسير ، جلد 5 ، ص 99 .\r\n( 202 ) . بخارى فضائل القرآن ، ص 2 و 3 و طبرى ، تفسير قرآن ، ذيل آيات 20 و 21 سوره بقره و سيوطى ، تفسير اتقان ، ذيل آيه 209 سوره بقره و يعقوبى ، تاريخ ، ترجمه فارسى ، ج 2 ، ص 64 و محمود راميار ، تاريخ قرآن ، ص 431 و محدث قمى ، سفينة البحار ، ج 2 ، ص 414 .\r\n( 203 ) . سيد رضى ، نهج البلاغه ، خطبه 189 .\r\n( 204 ) . حاكم نيشابورى ، مستدرك ، جلد 3 ، ص 126 و بغدادى ، تاريخ ، جلد 4 ، ص 348 و جلد 7 ، ص 172 و جلد 11 ، ص 48 و 49 و ابن اثير ، اسد الغابه ، جلد 4 ، ص 22 و ابن حجر ، تهذيب التهذيب ، جلد 6 ، ص 320 و جلد 7 ، ص 427 و متقى ، كنز العمّال ، جلد 6 ، ص 152 و جلد 9 ، ص 156 .\r\n( 205 ) . ابن ماجه ، صحيح ، ص 14 و حاكم نيشابورى ، مستدرك ، جلد 2 ، قسم 2 ، ص 102 و جلد 3 ، ص 135 و\r\n\r\n","description":"","footnote":"","page_name":" 212 ","page_number":210},
  {"content":"\r\n\r\nابن اثير ، اسد الغابه ، جلد 4 ، ص 22 و ابن حجر ، صواعق ، ص 46 و ابن عبد البرّ ، استيعاب ، جلد 2 ، ص 461 و 462 و شبلنجى ، نور الابصار ، ص 73 و عسقلانى ، فتح البارى ، جلد 9 ، ص 243 .\r\n( 206 ) . سوره مائده ، آيه 44 : و هر كس كه به آنچه خدا نازل فرموده حكم نمىكند پس آنان همان كافرانند .\r\n( 207 ) . سوره سباء ، آيه 24 : ما و يا شما بر هدايتيم يا بر گمراهى آشكار .\r\n( 208 ) . سوره انعام ، آيه 38 : چيزى را در كتاب فروگذار ننموديم .\r\n( 209 ) . سوره انعام ، آيه 59 : تر و خشكى نيست مگر اينكه در كتاب مبين هست .\r\n( 210 ) . سوره نحل ، آيه 89 : و كتاب را بر تو فرو فرستاديم كه آشكاركننده هر چيزى است .\r\n( 211 ) . سوره مائده ، آيه 48 : بين آنها بر پايه آنچه خدا نازل كرده داورى و حكومت كن .\r\n( 212 ) . سوره مائده ، آيه 49 : و اينكه بين آنها بر پايه آنچه خدا نازل كرده داورى و حكومت كن .\r\n( 213 ) . سوره مائده ، آيات 44 و 45 و 47 : و هر كس كه بر اساس آنچه خدا فرو فرستاده داورى و حكومت نكند . . .\r\n( 214 ) . سوره رعد ، آيه 7 : هرآينه تو تنها ترساننده‌اى و براى هر قومى هدايتگرى است .\r\n( 215 ) . سوره يس ، آيه 12 : و همه چيز را در امام مبين بر شمرديم .\r\n( 216 ) . يعقوبى ، تاريخ ، جلد 2 ، ص 127 .\r\n( 217 ) . بيهقى ، سنن ، جلد 7 ، ص 443 و ابن حجر ، اصابه ، جلد 3 ، ص 427 و ابن ابى الحديد ، شرح نهج البلاغه ، جلد 3 ، ص 150 و متقى ، كنز العمّال ، جلد 7 ، ص 82 و عسقلانى ، فتح البارى ، جلد 12 ، ص 120 و بخارى ، صحيح ، كتاب المحاربين ، باب لا يرجم المجنون و ابن ماجه ، سنن ، جلد 2 ، ص 227 .\r\n( 218 ) . ابو نعيم ، حلية الاولياء ، جلد 1 ، ص 84 و ابن عبد البرّ ، استيعاب ، جلد 2 ، ص 463 و محبّ طبرى ، رياض النضره ، جلد 2 ، ص 212 .\r\n( 219 ) . بخارى ، صحيح ، كتاب احكام و خواجه كلان قندوزى ، ينابيع المودّه ، باب 77 و احمد حنبل ، مسند ، جلد 5 ، ص 90 و 92 .\r\n( 220 ) . مسلم ، صحيح ، كتاب امارة\r\n( 221 ) . مسلم ، صحيح ، كتاب امارة و احمد حنبل ، مسند ، جلد 5 ، ص 89 و 92 و 94 و 99 و 108 و ترمذى ، صحيح ، جلد 2 ، ص 35 و ابن حجر ، صواعق ، ص 113 .\r\n( 222 ) . حاكم نيشابورى ، مستدرك ، جلد 4 ، ص 501 و احمد حنبل ، مسند ، جلد 1 ، ص 389 و 406 و هيثمى ، مجمع ، جلد 5 ، ص 190 و متقى ، كنز العمّال ، جلد 3 ، ص 205 و جلد 6 ، ص 201 .\r\n( 223 ) . سيد هاشم بحرانى ، غاية المرام ، مقصد 1 ، باب 24 ، ص 193 ، حديث 27 .\r\n( 224 ) . سيد هاشم بحرانى ، غاية المرام ، مقصد 1 ، باب 24 ، ص 193 و 194 ، احاديث 28 و 33 .\r\n( 225 ) . سيد هاشم بحرانى ، غاية المرام ، مقصد 1 ، باب 24 ، ص 194 ، حديث 35 .\r\n( 226 ) . سيد هاشم بحرانى ، غاية المرام ، مقصد 1 ، باب 24 ، ص 194 ، حديث 37 .\r\n( 227 ) . سيد هاشم بحرانى ، غاية المرام ، مقصد 1 ، باب 24 ، ص 191 ، حديث 3 .\r\n( 228 ) . سيد هاشم بحرانى ، غاية المرام ، مقصد 1 ، باب 24 ، ص 194 و 195 ، احاديث 38 و 44 .\r\n\r\n","description":"","footnote":"","page_name":" 213 ","page_number":211},
  {"content":"\r\n\r\n( 229 ) . مسلم ، صحيح ، كتاب فضائل الصحابة ، باب فضل على و احمد حنبل ، مسند ، جلد 4 ، ص 366 و بيهقى ، سنن ، جلد 2 ، ص 148 و جلد 7 ، ص 30 و دارمى ، سنن ، جلد 2 ، ص 431 و متقى ، كنز العمّال ، جلد 1 ، ص 45 و 48 و جلد 7 ، ص 102 و ترمذى ، صحيح ، جلد 2 ، ص 308 و ابن اثير ، اسد الغابه ، جلد 2 ، ص 12 و سيوطى ، درّ المنثور ، ذيل آيه 23 سوره شورى و حاكم نيشابورى ، مستدرك ، جلد 3 ، ص 109 و 148 و نسائى ، خصائص ، ص 21 و هيثمى ، مجمع ، جلد 9 ، ص 163 و احمد حنبل ، مسند ، جلد 3 ، ص 14 و 17 و 26 و 59 و جلد 4 ، ص 371 و جلد 5 ، ص 181 و فخر رازى ، تفسير كبير ، ذيل آيه 103 سوره آل عمران و ابن سعد ، طبقات ، جلد 2 ، قسم 2 ، ص 2 .\r\n( 230 ) . سوره نساء ، آيه 59 : اى كسانى كه ايمان آورديد از خدا فرمان بريد و از رسول و از اولى الامرتان اطاعت كنيد . پس اگر در چيزى اختلاف نموديد به خدا و رسول بازگردانيد اگر به خدا و روز قيامت ايمان داريد ، آن بهتر و خوش‌فرجامتر است .\r\n( 231 ) . سوره نساء ، آيه 83 : و چون امرى از امنيّت يا ترس بر ايشان پيش آيد آن را آشكار مىنمايند و اگر آن را به رسول و به اولى الامرشان بازگردانند كسانى كه آن را استنباط مىكنند آن را خواهند دانست .\r\n( 232 ) . مجلسى ، حق اليقين ، ص 294 .\r\n( 233 ) . احمد حنبل ، مسند ، جلد 3 ، ص 345 و 348 و مجلسى ، حق اليقين ، ص 294 .\r\n( 234 ) . ابى داود ، صحيح ، كتاب المهدى و احمد حنبل ، مسند ، ج 1 ، ص 99 و مجلسى ، حق اليقين ، ص 294 .\r\n( 235 ) . ابى نعيم ، حلية الاولياء ، جلد 3 ، ص 184 و محبّ طبرى ، ذخائر العقبى ، ص 44 و سيوطى ، درّ المنثور ، تفسير سوره محمّد ( ص ) و ابى داود ، صحيح ، جلد 27 ، ص 134 و حاكم نيشابورى ، مستدرك ، جلد 4 ، ص 557 و مجلسى ، حق اليقين ، ص 295 .\r\n( 236 ) . ترمذى ، صحيح ، جلد 2 ، ص 36 و مجلسى ، حق اليقين ، ص 295 .\r\n( 237 ) . ترمذى ، صحيح ، جلد 2 ، ص 36 و مجلسى ، حق اليقين ، ص 295 و 296 .\r\n( 238 ) . محبّ طبرى ، ذخائر العقبى ، ص 135 و مجلسى ، حق اليقين ، ص 296 .\r\n( 239 ) . ابى داود ، صحيح ، جلد 27 ، ص 136 و حاكم نيشابورى ، مستدرك ، جلد 4 ، ص 557 و مجلسى ، حق اليقين ، ص 296 .\r\n( 240 ) . سوره يونس ، آيه 35 .\r\n( 241 ) . سوره شورى ، آيه 23 .\r\n( 242 ) . سوره احزاب ، آيه 33 .\r\n( 243 ) . سيوطى ، جامع صغير ، ج 1 ، ص 107 .\r\n\r\n","description":"","footnote":"","page_name":" 214 ","page_number":212},
  {"content":"\r\n\r\n\r\nمقاله پنجم در بيان آنچه متعلّق است به ظهور قائم عجّل اللّه فرجه و رجعت . و در آن دو باب است .\r\n\r\nباب اوّل در ظهور آن نور ، و در آن چند فصل است .\r\n\r\nفصل اوّل در علامات و مقدّمات .\r\nبدان كه نسب و وجود و غيبت و ظهور آن بزرگوار كالشّمس فى رابعة النّهار است و بسيارى از مخالفان در كتب و تواريخ خود به تفصيل ذكر نموده‌اند و خود ايشان احاديث اين مقام را از متواترات و قطعيّات شمرده‌اند . و صاحب غاية المرام ( قدّس سره ) صد و شصت و پنج حديث از طريق عامّه در حقّ آن بزرگوار ذكر كرده و از طريق خاصّه ، گذشته از اخبار كه بعضى گفته‌اند زياده از هزار است ، صد و بيست آيه و سوره كه از جملهء آنها سورهء قدر و عصر است در حقّ آن بزرگوار در همان كتاب ثبت و ضبط نموده و پنجاه و پنج نفر را كه آن جان جهان را ديده‌اند و مكالمه نموده‌اند به تفصيل آورده‌اند . و قدر كفايت از اين احاديث و آيات و اشخاص در كتب فارسى شيعه چون حقّ اليقين و حديقه به وضوح پيوسته .\r\nو اگر بعضى از اهل نادانى استبعادى در طول عمر و بقاى شباب آن آفتاب عالمتاب نمايند ، پس بقاى حضرت خضر و الياس و حضرت عيسى ( ع ) و دجّال لعين و\r\n\r\n","description":"","footnote":"","page_name":" 215 ","page_number":213},
  {"content":"\r\n\r\nخر او و شيطان رجيم را چون تصديق نمايند ؟ و اين گونه اشخاص تصديق معجزات و خوارق عادات چگونه نموده‌اند و حال آنكه اين مطلب ما از معجزه سهل‌تر است ؟ و اين كوته‌نظران تصديق احاديث و قرآن و خلود اهل عذاب و اهل ثواب و مطالب معاد چگونه خواهند نمود ، اگر اين مقام را بعيد شمارند و از يقين او عاجز باشند ؟ نستجير باللّه .\r\nو امّا علامات ظهور آن آفتاب از پس پردهء حجاب ، در اخبار و احاديث بسيار به اختلاف و تفاوت ذكر شده و ما به طريق اختصار متعرّض مىشويم .\r\nصاحب حديقه ( قدّس سره ) و ديگران به سند صحيح ذكر كرده‌اند كه حضرت امير ( ع ) روزى بعد از خطبه فرمود سلونى قبل ان تفقدونى . 1 صعصعه برخاست ، عرض كرد يا امير المؤمنين دجّال كى خواهد آمد ؟ فرمود : علمى است از اسرار خفيّه و شايد رخصت اظهار آن نباشد ، امّا آن را نشانها و علامتها است كه به هم متّصل است : فوت كردن و سهل شمردن نماز و بر طرف شدن امانت و رواج يافتن و حلال دانستن دروغ و افتراء و رشوه خوردن و محكم ساختن بناها و فروختن دين به دنيا و قطع صلهء رحم نمودن و تابع هوى شدن و مشورت با زنان كردن و سفهاء را امور عظيمه فرمودن و خون ريختن را سهل شمردن ، و در آن زمان علم ضعيف باشد و به ظلم فخر كنند و امراء فاجر شوند و وزراء ظالم گردند و علماء خيانت پيشه كنند و قرّاء فسق را پيشه نمايند و ظاهر شود زور و هويدا گردد فجور و مناره‌ها بلند شود و مسجدها كنگره‌دار گردد و مصحفها حلىّ و حلل به هم رساند و بهتان شايع شود و اثم و طغيان رونق گيرد و صفهاى نماز درهم رفته و به هم پيوسته باشد امّا دلها متفرّق و از هم دور باشد و نقض عهد را سهل شمرند و خلاف وعده را آسان گيرند و شريك شوند زنان با شوهران در تجارت به جهت حرص دنيا و آوازهاى فاسقان بلند باشد و مسموع الكلمه باشند و كفيل مهمّات و رئيس قوم رذل‌ترين ايشان باشد و از فجّار مىترسيده باشند و به تقيّه با ايشان سلوك مىبايد كرد و تصديق دروغ دروغگويان بايد نمود و كاذب صادق باشد و خائن امين باشد ، زنان به مردان شبيه شوند و مردان به زنان تشبّه جويند و مردان به مردان اكتفاء كنند و زنان به زنان رغبت نمايند و زنان چون مردان به زينها سوار شوند و در زمينها گردش كنند و شاهدان شهادت دهند بىآنكه از ايشان بخواهند و شهادت راست را گوش نكنند و گواهى دروغ به كار آيد و بىمعرفت و فقه و علم حكم كنند و فتواها دهند و عمل دنيا را بر آخرت ترجيح دهند و بپوشند پوست ميشها را بر دلهاى گرگان ، يعنى خوش ظاهر و بد باطن باشند ، و دلهاى\r\n\r\n","description":"","footnote":"","page_name":" 216 ","page_number":214},
  {"content":"\r\n\r\nايشان از مردار بدبوتر و از صبر تلختر باشد . پس بر شما باد كه در آن روزگار خود را از ميان به كنار كشيد و بهترين مسكنى و موطنى در آن وقت بيت المقدّس است و زمانى بيايد كه مردم آرزوى توطّن آنجا نمايند .\r\nپس اصبغ بن نباته برخاست ، عرض كرد يا امير المؤمنين دجّال كيست ؟ فرمود :\r\nدجّال كسى است كه تصديق كنندهء او شقىّ و تكذيب نمايندهء او سعيد است و از اصفهان بيرون آيد و چشم راست ندارد و چشم چپش در پيشانى است مانند ستارهء سرخ و در ميان دو چشمش لفظ كافر نوشته شده كه هر كسى آن را مىخواند و به درياها داخل مىشود و آفتاب با او سير مىكند و در پيش رويش كوهى مىباشد از دود و در پشت سرش كوه سفيدى كه خلايق چنين مىدانند كه آن طعام است و در ايّام قحط شديد خروج مىكند و بر خر سرخ رنگ سوار ، طىّ ارض به سرعت نمايد و قدمش به هر چشمه رسد آن چشمه به زمين فرو رود و اكثر تابعان او اولاد زنا و اصحاب طيلسان و يهودان باشند و آن ملعون با آنكه طعام خورد و در بازارها گردش كند به آواز بلند به همه جا كه رسد  أَنَا رَبُّكُمُ الْأَعْلى  2 گويد . بقيّة اللّه در حوالى شام بر عقبه‌اى كه آن را افيق گويند در ساعت سيّم روز جمعه او را به قتل آورد . بعد از آن طامّه كبرى است .\r\nكسى پرسيد يا امير المؤمنين آن كدام است ؟ فرمود : وقت بيرون آمدن دابّة الارض از ميان صفا ، كه انگشترى سليمان و عصاى موسى ( ع ) با او است اگر گذارد خاتم را بر پيشانى مؤمن نقش هذا مؤمن حقّا بر پيشانى او ظاهر شود و اگر بر پيشانى كافر نهد نقش هذا كافر حقّا بر آن نقش گيرد . و در صافى چنين نقل نموده كه مىگذارد خاتم را بر روى هر مؤمن پس نقش گيرد در او هذا مؤمن حقّا و مىگذارد او را بر روى هر كافر پس نوشته مىشود هذا كافر حقّا 3 و مراد از هر دو نقل يكى است . پس از اين در هر دو اين است : حتّى آنكه مؤمن به كافر گويد واى بر تو و كافر به مؤمن خطاب كند خوشا حال تو ، اى مؤمن دوست مىدارم كه مثل تو باشم فافوز فوزا عظيما 4 . پس بلند كند دابّة الارض سر خود را و خافقين به اذن اللّه او را ببينند و اين طامّهء كبرى بعد از طلوع آفتاب است از مغرب و آن زمان هيچ توبه قبول نشود و هيچ عمل به بالا نرود . پس حضرت اين آيه را خواند  يَوْمَ يَأْتِي بَعْضُ آياتِ رَبِّكَ لا يَنْفَعُ نَفْساً إِيمانُها لَمْ تَكُنْ آمَنَتْ مِنْ قَبْلُ أَوْ كَسَبَتْ فِي إِيمانِها خَيْراً  5 ( انعام ) . پس فرمود ( ع ) : آنچه بعد از آن خواهد شد سؤال مكنيد كه رسول ( ص ) مرا فرموده كه به غير از عترت او كسى را اطلاع ندهم .\r\n\r\n","description":"","footnote":"","page_name":" 217 ","page_number":215},
  {"content":"\r\n\r\nو نزّال از صعصعه پرسيد كه معنى اين كلام را نفهميدم . صعصعه گفت مراد از دابّة الارض آن كسى است كه عيسى ( ع ) در پس سر او نماز كند و او دوازدهم است از عترت و نهم است از فرزندان حسين ( ع ) و مراد از آفتابى كه طلوع كند از مغرب هم آن حضرت است كه از ميان صفا بيرون آيد و از ميان ركن و مقام ظاهر شود و او ميزان عدلى وضع نمايد كه احدى بر احدى ظلم نخواهد كرد و گناهى نخواهد بود كه توبه بايد كرد و عملها به بركت او مقبول است ، به بالا نمىرود تا ردّ و قبولش ظاهر شود . و چندين كس همين حديث را با بيان صعصعه و با تفاوت كمى نقل نموده‌اند . 6 مؤلّف گويد كه بيان صعصعه پسنديده نيست چنانچه ان شاء اللّه بيايد .\r\nو چون همهء آيات و احاديث علامات را سير نمائى دو قسم بينى : يكى آنچه دلالت نمايد بر افشاء و شيوع ظلم و فسق و فجور و اشتغال به دنيا و غفلت از دين و عقبى و بر چيده شدن اوضاع علوم و علماء و فقهاء ، و اكثر احاديث باب اين قسم است و آنچه از اين قبيل است همه تفصيل و تفسير دو كلمه است كه در احاديث شيعه و سنّى مسلّم و متواتر است و آن دو كلمهء شريفه اين است يملأ الارض قسطا و عدلا كما ملئت ظلما و جورا 7 يعنى قائم عجّل اللّه فرجه پر نمايد زمين را از قسط و عدل چنانچه پر شده باشد از ظلم و جور . دوّم آنچه دلالت نمايد بر امور غريبه و اشياء عجيبه مثل آنكه منادى ندا كند در شب بيست و سيّم ماه رمضان به اسم قائم آل محمّد ( ص ) كه حقّ با على و شيعهء او است و در آخر همين روز منادى ندا كند كه حقّ با عثمان و شيعهء او است ، و مثل كشته شدن جوانى بىگناه كه نفس زكيّه‌اش گويند در مدينه به دست لشكر بنى اميّه ، و گرفتن آفتاب در وسط همين ماه رمضان و ماهتاب در آخر او به عكس قواعد نجوم ، و مثل خروج سفيانى و يمانى . و از اين علامات در اخبار بسيار است و آنچه از اين قبيل است همگى بسيار نزديك به زمان ظهور آن نور است و بعضى بعد از ظاهر شدن آن بزرگوار است در مكّه كه اطراف و اكناف را اطّلاع دهد بر ظهور آن نور مثل نداى آن دو منادى و بسيارى از اينها تا زمان ظهور و تا شيوع امر آن نور است . و چون ظلم و جور و اندراس علوم شرعيّه و انطماس دين و سنن و آداب نبويّه در زمان ما بسيار و بيشمار ظاهر و آشكار است پس فرج ان شاء اللّه بسيار نزديك است و باقى نمانده مگر ظاهر شدن يكى از علامات عجيبه كه تمام آنها بسيار نزديك به ظهور آن نور است . اللّهمّ عجّل فرجه و سهّل مخرجه و اجعلنا من اشياعه و اتباعه و انصاره بمحمّد و آله .\r\n\r\n","description":"","footnote":"","page_name":" 218 ","page_number":216},
  {"content":"\r\n\r\nحال اشاره نمائيم به خروج دجّال شناعت فعال كه عجيبتر و پرفتنه‌تر و مشكل‌تر از همه ، خروج آن ملعون است كه پيغمبر ( ص ) فرمود هيچ فتنه‌اى در زمين زياده از فتنهء دجّال نيست و حقّ تعالى هر پيغمبرى كه فرستاده است قومش را از فتنهء دجّال ترسانيده است و يك سال ثلث باران و ثلث حاصل زمين كم شود و سال دويم دو ثلث كم شود و سال سوّم هيچ باران نيايد و هيچ گياه نرويد و اين لعين در چنين سالى خروج كند و انواع سازها و نغمه‌ها از خر او ظاهر شود و ساحرى مثل او نشده و نباشد كه در طرف راست او با او بهشتى به انواع نعمتها آراسته روان باشد و در طرف چپ او جهنّمى و كوهى از نان و نهرى پر از آب همراه او سير خواهد نمود و از ما فى الضّمير مردم خبر دهد و به شكل مردگان مردم به نظر ايشان در آرد و ظاهر نمايد كه مرده‌ها را زنده نموده و ظاهر است كه مردم از زن و مرد فوج فوج در چنين سالى اطاعت چنين شخصى خواهند نمود مگر آنان كه خدا ايشان را از شرّ او نگهدارد . اين است مجمل آنچه از كتب و اخبار منقوله در وصف دجّال لعين ظاهر مىشود . 8 خدا ان شاء اللّه ما شيعيان را از شرّ او و جميع شرور حفظ نمايد .\r\nبدان كه هرگاه دجّال لعين ، غير خدائى ، از امور ممكنه چون امامت يا نيابت ادّعا مىنمود بر خدا بود كه چنين امور بر دست او جارى ننمايد و لكن چون بطلان و محال بودن ادّعاء خدائى او ظاهر و باهر است و خدا به بديههء عقول ، جسم و جسمانى نيست سيّما چنين كور خرسوارى ، لهذا او را به خود واگذارد .\r\nو ايضا بدان كه مجلسى ( قدّس سره ) و ديگران از صادق ( ع ) و غير آن روايت كرده‌اند كه مثل قائم ( ع ) چون مثل حضرت يوسف ( ع ) است كه برادران او را مىديدند و با او سخن مىگفتند و نمىشناختند و او مىشناخت ، تا آنكه خدا رخصت داد و خود را به ايشان شناسانيد و قائم ( ع ) نيز در ميان مردم تردّد كند و در بازارهاى ايشان راه رود و پا به روى فرشهاى ايشان گذارد و ايشان نشناسند او را تا خدا رخصت دهد كه خود را به ايشان شناساند . و ايضا هر سال به حجّ مىآيد و مردم را مىشناسد و مردم او را نمىشناسند و چون ظاهر شود گويند كه ما او را مىديديم و نمىشناختيم . 9\r\nو آنچه وارد شده كه در غيبت كبرى هر كه ادّعاء رؤيت نمايد تكذيب نماييد ، با آنكه در نزد علماء ( قدّس سرهم ) به صحّت پيوسته كه جمع كثيرى خدمت او رسيده ، به چند وجه توان منافات را برداشت . اوّل آنكه هر كه او را ديد در حين ديدن نشناخت و بعد از\r\n\r\n","description":"","footnote":"","page_name":" 219 ","page_number":217},
  {"content":"\r\n\r\nغايب شدن از نظر معلوم شد كه او قائم ( ع ) بوده . دوّم آنكه نفى رؤيت نسبت به غالب خلق و به طريقهء متعارف است ، پس منافات با ديدن شاذّ و نادر ندارد و اين توجيه ، پسند داعى نيست . سوّم آنكه چون در ميان مردم در هر زمان فريب و زاهد با ريا خواهد بود و از اعظم اسباب و فتنه ادّعاء رؤيت و نيابت و بابيّت است ، چنانچه در زمان ما واقع شد و هنوز آثار ايشان منقطع نشده و پيش از اين نيز واقع مىشد ، پس بر ما و بر همهء خلق لازم است كه مدّعى رؤيت را تكذيب نمائيم و بدون سند و برهان اين امر غير عادى را قبول نكنيم و اگر كسى سند و برهان و كرامتى بياورد البتّه تصديق او خواهيم نمود و تكذيب معلوم نتوانيم نمود ، و از چنين كس بالبديهه جز هدايت نيايد و الّا خداوند عالم به دست او كرامت جارى ندارد . و از آنچه گفتيم ظاهر شد كه آنچه خود قائم ( ع ) فرموده كه فائدهء من در زمان غيبت مانند فائدهء آفتاب است از پشت ابر ، 10 اين تشبيه از براى ما است نسبت به او نه از براى او است نسبت به ما ، زيرا كه از براى او هيچ حجابى و ظهورى و غيبتى نيست و نيست چون آفتاب كه چيزى مانند ابر حجاب او شود ، بفهم . و هو العالم .\r\n\r\nفصل دوّم در بيان خفاى مدّت غيبت و زمان ظهور و سرّ آن .\r\nبدان كه معلوم نبودن زمان ظهور ، اتّفاقى شيعه و سنّى است و اباء نمودن ائمّه ( ع ) از بيان او در نزد شيعه معلوم و هويدا است . و صادق ( ع ) در حديث مفضّل فرمود آياتى كه خدا در امر قيام ساعت در قرآن فرموده همگى در باب قيام آن حضرت نازل شده . 11\r\nمؤلّف گويد از اين است كه حديث اشراط السّاعة كه در صافى در سورهء محمّد ( ص ) ذكر كرده از سلمان از خاتم ( ص ) همان علاماتى است كه در احاديث ديگر از براى ظهور آن نور و خروج دجّال كور ذكر شده ، از انطماس دين و عدل و طغيان ظلم و جور . پس آيات قيام ساعت و اشراط السّاعة همه نزولش در شأن آن نور است و مراد از ساعت زمان ظهور آن نور است . و ايضا هيچ منافات نيست شمول آن آيات و نزول آن بيّنات هم ساعت ظهور آن نور را و هم ساعت قيامت را ، زيرا كه از هر دو سؤال بسيار شده و حكيم تعالى از تعيين زمان هر دو اباء نموده و لفظ كذب الوقّاتون 12 يعنى دروغگويند وقت‌قراردهندگان ، بسيار وارد شده . و از خود آن بزرگوار سؤال نمودند ، جواب آمد  لا تَسْئَلُوا عَنْ أَشْياءَ إِنْ تُبْدَ لَكُمْ تَسُؤْكُمْ  13 ( مائده ) يعنى نپرسيد از امورى كه اگر ظاهر\r\n\r\n","description":"","footnote":"","page_name":" 220 ","page_number":218},
  {"content":"\r\n\r\nشود از براى شما بد آيد شما را . 14 و چون به حسّ و تجربه و همين آيهء شريفه و اخبار ائمّه ( ع ) ظاهر و بديهى است كه كلّيتا نسبت به همهء مردم علم هر شيء بهتر از جهل او نيست و جهل بسا چيزها بهتر از علم به او است ، مثل ندانستن مرگ و نزول بلاها و هكذا ، و هم بديهى است مجملا كه ندانستن زمان ظهور بهتر از دانستن او است و الّا بالبديهه خدا و ائمّه ( ع ) از خلق او را پنهان نمىكردند .\r\nحال به يارى قائم ( ع ) مىخواهيم يك سرّ عمده از اسرار خفا را آشكار نمائيم و لا بدّيم كه اوّل قدرى از روايات انتظار و قدرى از ساير اخبار ذكر نمائيم ، و چون غرض ما به اختصار است به ذكر چند حديث از اصول كافى و حقّ اليقين تبرّك جوئيم .\r\nاز حضرت امير ( ع ) پرسيدند كه كدام عمل محبوبتر است نزد خدا ؟ فرمود انتظار فرج . 15 و از سيّد السّاجدين منقول است كه فرمود غيبت امام دوازدهم ممتدّ خواهد شد و اهل زمان غيبت او كه قائل باشند به امامت او و انتظار ظهور او كشند بهترين اهل هر زمان خواهند بود زيرا كه حقّ تعالى از عقل و فهم و معرفت آن قدر به ايشان عطا فرموده كه غيبت نزد ايشان به منزلهء مشاهده است و خدا ايشان را به منزلهء جماعتى گردانيده كه در پيش رسول خدا به شمشير جهاد كنند ، ايشانند مخلصان به حقّ و شيعيان به راستى و صدق و دعوت كنندگان خلق به سوى دين خدا در پنهان و آشكارا . 16 و فرمود كه انتظار فرج كشيدن از بزرگترين فرجها است . 17 و ايضا از آن حضرت منقول است كه هر كه ثابت بماند بر ولايت ما در غيبت قائم ما ، عطا كند به او حقّ تعالى ثواب هزار شهيد از شهيدان بدر و احد . 18\r\nو به سندهاى بسيار از صادق ( ع ) منقول است كه هر كه انتظار حضرت قائم ( ع ) كشد و بميرد به منزلهء كسى است كه در خيمهء حضرت قائم ( ع ) با آن حضرت باشد ، بلكه مثل كسى است كه در پيش روى او شمشير بزند و جهاد كند ، بلكه مثل كسى است كه در خدمت حضرت رسول ( ص ) شهيد شده باشد . 19\r\nو از حضرت صادق ( ع ) منقول است كه بر مردم زمانى خواهد آمد كه غايب شود از ايشان امام ايشان ، پس خوشا حال آنها كه ثابت بمانند به امر ما در آن زمان و كمتر ثوابى كه براى ايشان خواهد بود آن است كه ندا كند حقّ تعالى ايشان را كه اى بندگان من ايمان آورديد به سرّ من و تصديق نموديد به غيبت من ، پس بشارت باد شما را به ثواب نيكو از جانب من ، به درستى كه شمائيد غلامان و كنيزان من ، از شما قبول مىكنم\r\n\r\n","description":"","footnote":"","page_name":" 221 ","page_number":219},
  {"content":"\r\n\r\nعبادت را و بس ، و از شما عفو مىكنم گناه را نه از غير شما ، و شما را مىآمرزم و بس ، و به بركت شما باران مىفرستم از براى بندگان خود و به سبب شما دفع مىكنم بلا را از ايشان ، اگر شما نمىبوديد عذاب خود را بر ايشان مىفرستادم . راوى گفت يا بن رسول اللّه بهترين كارها در آن زمان چيست كه مردم بكنند ؟ فرمود زبان را نگه داشتن و ملازم خانه‌ها بودن . 20 و احاديث در اين باب زياده از حدّ و احصاء است . مؤلّف گويد تا اينجا از حقّ اليقين بود و اكثر اينها در كافى است .\r\nو ايضا در كتاب كافى است از صادق ( ع ) كه بعد از ترجيح و تفضيل اعمال زمان غيبت بر زمان حضور به اضعاف مضاعف ، راوى سؤال از سرّ آن نمود . حضرت از جملهء وجوه فرمود كه شما انتظار دولت حق مىكشيد و خائفيد بر امام ( ع ) و بر خودتان از سلاطين ظلمه و نظر مىكنيد كه حقوق امام شما و حقوق شما به دست ظلمه افتاده كه به شما نمىدهند و مضطرّ نموده‌اند شما را كه زراعت كنيد و طلب معاش نمائيد . راوى عرض كرد حال كه چنين است ديگر ما چرا طالب باشيم كه از اصحاب قائم ( ع ) باشيم و حقّ ظاهر شود ؟ فرمود سبحان اللّه آيا نمىخواهيد كه خدا حقّ و عدل را در همه جا ظاهر كند و ميان دلهاى مختلفه الفت دهد و معصيت او نكنند و حدود جارى شود و حقّ به اهلش بر گردد پس ظاهر نمايد به طورى كه پنهان نكند هيچ حقّى را از خوف احدى از خلق ؟ اما و اللّه يا عمّار ، احدى از شما نمىميرد به اين حالتى كه هستيد مگر آنكه افضل است در نزد خدا از بسيارى از شهداى بدر و احد . پس مژده باد شما را . 21\r\nو حضرت امير ( ع ) به اصحاب خود فرمود ايشان كجا و شما كجا ؟ ايشانند به حسب عدد كم و اعظم عند اللّه به حسب قدر . تا آنكه فرمود : سكوتند در دولت باطل ، منتظرند دولت حقّ را ، هاها طوبى لهم ، خوشا حال ايشان كه صبر كردند بر دين خود در حال هدنه و يا شوقاه الى رؤيتهم اى شوق من به سوى ديدن ايشان در حال ظهور دولت ايشان ، و زود است كه خدا جمع كند ما را و ايشان را در جنّات عدن با آنكه صالح باشد از آباء و ازواج و ذرّيّات ايشان . 22\r\nراوى به صادق ( ع ) عرض كرد فرج كى مىشود ؟ فرمود هر كه عارف به امر ما باشد فرج او حاصل شده است به جهت انتظار او . 23 و باقر ( ع ) فرمود هر كه به انتظار امر ما بميرد نمرده است مگر در وسط خيمهء مهدى ( ع ) يا عسكر او . 24\r\nو ايضا در كافى در باب نيّت است كه رسول خدا ( ص ) فرمود نيّت مؤمن بهتر از\r\n\r\n","description":"","footnote":"","page_name":" 222 ","page_number":220},
  {"content":"\r\n\r\nعمل او است و نيّت كافر بدتر از عمل او است و هر عاملى بر طبق نيّت خود عمل مىكند . 25 و صادق ( ع ) فرمود كه اهل جهنّم مخلّد نشدند در آتش مگر به جهت آنكه نيّاتشان اين بود كه اگر در دنيا مخلّد باشند خدا را هميشه معصيت كنند ، و مخلّد نشدند اهل بهشت در بهشت مگر به جهت آنكه نيّاتشان اين بود كه اگر در دنيا مخلّد بمانند هميشه خدا را اطاعت نمايند ، پس به سبب نيّات مخلّد شدند اينها و اينها ، پس خواند  قُلْ كُلٌّ يَعْمَلُ عَلى شاكِلَتِهِ  26 ( بنى اسرائيل ) قال ( ع ) على نيّته 27 . يعنى بگو اى پيغمبر هر كسى عمل مىكند بر طبق نيّت خود ، يعنى داعى بر عمل هر كسى ملاحظهء فائده است به حسب اعتقاد او كه عمل را به جهت حصول و ترتّب او مىكند و او را كمال خود مىداند و ميانهء او و او لا بدّ مشاكله و مشابهتى ضرور است زيرا كه شخص ، چنانچه مكرّر بديهى نموده‌ايم ، به مشابه خود مايل و طالب است و از ضدّ خود بر حذر و هارب است .\r\nو فرمود ( ع ) : عبد مؤمن فقير مىگويد اى پروردگار من روزى وسيع كرامت كن مرا تا چنين و چنان از برّ و وجوه خير نمايم . و چون خدا اين عزم را به صدق نيّت از او داند مىنويسد از براى او از اجر مثل همان را كه اگر عمل مىكرد مىنوشت . 28\r\nو باقر و صادق ( ع ) هر دو فرمودند : هر كه برسد به او ثواب عملى و عمل با ثوابى پس به جا آورد او را به قصد آن ثواب ، خدا همان را به او مىدهد اگر چه آنچه به او رسيده بود خلاف واقع باشد . 29 و احاديث ديگر نيز در كافى هست ، به همين اكتفاء شد .\r\nو ديده‌اى كه در دعاهاى ماه مبارك رمضان چقدر ذكر شده كه خدايا روزى كن به من حجّ را امسال و هر سال ، با آنكه حجّ هر ساله در حقّ غالب ناس محال عادى است . و چه بسيار ذكر شده كه بنويس مرا از حاجيان . و در ادعيّه مبعث و غدير و متعلّق به قائم ( ع ) چقدر اظهار شده كه كاش بودم و بيعت مىكردم ، و كاش برسم و مرا برسان و هكذا از اين مضامين بىنهايت . و سرّ همه همان اظهار نيّت و عزم و شوق است .\r\nو خداوند حكيم در سورهء و الصّافّات به حضرت ابراهيم ( ع ) مىفرمايد  قَدْ صَدَّقْتَ الرُّؤْيا  30 يعنى آنچه در خواب تو را امر كرديم كه فرزند خود را ذبح كن ، به همين نيّت درست و همّت تمام كه او را خوابانيدى و كارد كشيدى و ما مانع شديم ، به جا آوردى و به اتمام رسانيدى .\r\nو ائمّه ( ع ) فرمودند كه حضرت قائم ( ع ) ذرّيّه و نسل قاتلان سيّد الشهداء را به قتل مىآورد . عرض كردند تقصير ايشان چيست ؟ فرمودند كه راضى به فعل آباء خود بودند و\r\n\r\n","description":"","footnote":"","page_name":" 223 ","page_number":221},
  {"content":"\r\n\r\nراضى به فعل مثل عامل او است . 31\r\nو در زيارات لعن نموده‌اند هم قاتلان و هم ظالمان و هم راضيان را . و هم فرمودند اگر خواهى ثواب شهيدان كربلا داشته باشى هر وقت كه مصيبت آن حضرت را به يادآورى بگو يا ليتنى كنت معهم فافوز فوزا عظيما يعنى كاش بودم با ايشان پس فايز مىشدم به فوز عظيم ، يعنى شهيد مىشدم .\r\nدر زيارت جامعهء سوّم كه در تحفهء مجلسى ( قدّس سره ) مذكور است ، يك فقرهء او اين است كه ما شاهد مىگيريم خدا را كه ما شركت نموديم اولياى شما و انصار شما را كه پيشى گرفتند در ريختن خونهاى ناكثين و قاسطين و مارقين و قاتلان سيّد الشهداء ( ع ) روز كربلا ، به نيّات و دلها و تأسّف بر فوت اين مواقفى كه حاضر شدند به جهت يارى شما . 32\r\nو در اوايل نهج البلاغه است كه چون خداوند عالم حضرت امير را به اصحاب جمل ظفر بخشيد يكى عرض كرد بسيار دلم مىخواست كه فلان برادر من با ما بود تا ببيند نصرتى كه خدا به تو بر دشمنان تو داد . فرمود : اهوى اخيك معنا : آيا ميل و دل برادرت با ما است ؟ عرض كرد بلى . فرمود فقد شهدنا و لقد شهدنا فى عسكرنا هذا قوم فى اصلاب الرّجال و ارحام النّساء سيرعف بهم الزّمان و يقوى بهم الايمان يعنى برادرت با ما بود و با ما بودند در همين جنگ و در ميان همين لشكر ما قومى كه هنوز در اصلاب مردان و ارحام زنانند و هنوز به وجود نيامده‌اند ، زود است كه روزگار ايشان را از بينى خود بيرون اندازد و ايمان به ايشان قوّت گيرد . 33 و هم از اهل بيت ( ع ) رسيده : شيعيان ما شهيدند اگر چه در فراش بميرند . 34\r\nحال به يارى قائم ( ع ) گوئيم چون بديهى شد كه با عزم درست همّت بر كارى بستن و به انتظار او نشستن بعينه مقام او را دارد اگر چه مانع روى دهد و نكند ، پس اگر زمان ظهور آن نور مستور نبود و معلوم بود اين همه ثواب انتظار كه از حدّ احصاء و شمار گذشته ، كجا ممكن و متصوّر بود ؟ حال زياده از هزار سال است كه فرقهء ناجيهء اماميّه پشت در پشت اين انتظار را كشيدند و با اين همه ثواب از دنيا رفتند و هنوز در انتظار نشسته‌ايم و از علامات ، ظهور آن نور را بسيار نزديك شمرده‌ايم و مدام مترنّم به اين كلام شده‌ايم :\r\n اى پادشه خوبان داد از غم تنهائى * جان بىتو به لب آمد وقت است كه بازآيى \r\nو در ديوان امير مؤمنان است كه : شبهاى هجر را دوست دارم به اميد وصال و ايّام\r\n\r\n","description":"","footnote":"","page_name":" 224 ","page_number":222},
  {"content":"\r\n\r\nوصال را كراهت دارم به جهت خوف زوال . 35\r\n گر به آن نور رسيديم چه خوب * ور به امّيد بمرديم چه باك \r\n آن كه جان در ره امّيد دهد * نزد عشاق همان عاشق پاك \r\nاگر گوئى از آيات و اخبار ظاهر و آشكار آمد كه افسوس و حسرت و تمنّاى هر خيرى كه دست از آن كوتاه است هم ثواب همان را دارد پس اگر زمان ظهور معلوم بود باز به سبب حسرت و تمنّا همين ثواب بىانتها حاصل بود اگر چه انتظار نبود ؛ جواب گوئيم نه چنين است و از همهء آيات و اخبار جز اين بر نمىآيد كه رضا و همّت و افسوس و تمنّا و حسرت مثل آن عمل است بلكه در احاديث ديگر دارد كه نيّت و همّت بر حسنه يك ثواب دارد و اگر به جا آورده ده برابر آن ثواب دارد و همين صريح آيهء شريفه است  مَنْ جاءَ بِالْحَسَنَةِ فَلَهُ عَشْرُ أَمْثالِها  36 ( انعام ) . اين كجا و آن ثوابهاى بىانتهاى انتظار كجا كه فرمود محبوبترين اعمال نزد خدا انتظار فرج است و فرمود منتظران بهتر از اهل هر زمانند و فرمود ثواب هزار شهيد از شهيدان بدر و احد دارند و فرمود به بركت ايشان باران برآيد و بلاها دفع شود ؟ چنانچه ذكر شد .\r\nاگر گوئى سرّ عقلى اين تفاوت چيست ؟ گوئيم در مذاق اهل حال و در مشرب طالبان وصال بسيار ظاهر و هويدا است و حديث اليأس احدى الرّاحتين 37 قابل انكار نيست و قصّهء الانتظار اشدّ من الموت 38 را مجال بحث و سؤال نيست و شديدتر از دوران امر بين خوف و رجاء نيست و اين است كه از اعظم تربيت خدا و هر رئيس مطاع ، نگهداشتن ميان خوف و رجا است كه از اعظم مصائب و بلاها است .\r\nاگر گوئى سرّ عقلى آن احاديث و آيات چيست كه رضا و همّت و افسوس هر شيء مثل آن شيء است ؟ گوئيم آن است كه بديهى نموديم كه قدرت و فعل ، اسير عزم و اراده است و عزم و اراده ، اسير علّت غائيّه است و چون علّت غائيّه قوّت گيرد و به انتهاء رسد بالبديهه عزم و نيّت بر سر دست در آيد و اراده و همّت سر از گريبان بر آرد و چون نيّت پرده بر افكند و همّت بىپرده رخ نمود ، دست و پا به حركت آيد و اعضاء و جوارح به گردش در آيد و فعل و عمل بىمهابا از شهرستان عدم به اقليم وجود قدم گذارد . پس آن مقدّمات چون باد و نسيم است كه به گرد شكوفه و برگ گردد و فعل و عمل چون برگ و گل و شاخهء نازك است كه بىاختيار ، باد را اطاعت نمايد ، و يا آن چون دريا و موج و گرداب است و اين چون كشتى و تخته پارهء بر آب است . پس اگر همّت قامت بر افراشت\r\n\r\n","description":"","footnote":"","page_name":" 225 ","page_number":223},
  {"content":"\r\n\r\nو يا حضرت خليل تيغ بيدريغ بر گلوى نازك اسماعيل گذاشت و كشش داد به آن قوّتى كه داشت و مع ذلك دست خدا كه هميشه پيش دستى دارد نگذاشت و مانعى از گذشتن زمان و يا گرفتن جان و يا غير اين و آن بر وى گماشت ، از عبد ذليل چه باقى مانده كه نكرده و چه در اقليم وجود او ماند كه به كار نبرده ؟ پس آنچه شنوى كه حضرت خليل مأمور به مقدّمات ذبح بوده نه خود ذبح ، و يا ثواب نيّت و اجر همّت صرف تفضّل او است از عبد چيزى صادر نشده ، زنهار كه نشنوى . و اگر مطلب به اين سستى بود ، حضرت خاتم ( ص ) همانا انا ابن الذّبيحين 39 نمىفرمود . بلى گناه ننوشتن با آنكه همّت بر گناه گماشتن ، تفضّل بحت و عفو صرف است و كشتن اولاد قتله و بنى اميّه به جهت كفر ايشان است كه به كشتن عزيز فاطمه ( ع ) خوش‌حال و راضى باشند نه همّت بر گناه است با وجود اسلام و ايمان .\r\nبدان كه فهم مقام نيّت و همّت بر بسيارى پوشيده است و خود را داراى اين مقام دانند و حال آنكه ندارند به جهت آنكه چند مرحله مىباشد . اوّل محض خيال و وسوسه و حديث نفس ، دوّم آنكه كمى دارد و انفاق به قدر وسع نكند ، و گويد خدايا به من چنين و چنان بده تا چنين و چنان نمايم ، و يا به من توفيق نماز شب بده و حال آنكه با امكان نكند ، و يا آنكه به من رياست و تسلّط بده تا ترويج شرع و قضاى حوائج مسلمين نمايم و حال آنكه بالفعل آنچه مقدور او است به كار نبرد . مقام اوّل كه ظاهر است دخلى به مقام ما ندارد و مقام دوّم نيز كذب است و خود را گول زدن است ، اگر راست بود آنچه داشت مىكرد و اگر آنچه ممكن است به عمل آورد و يا با عادت نماز شب شبى را در خواب بماند و يا آنچه حضرت خليل به قدر امكان نمود بنمايد ، آنچه گفتيم به قامت او زيبا و اين خلعت به اندام او رسا است . اللّهمّ ارزقنا .\r\n\r\nتتمه\r\nبدان كه از آيهء شريفهء  وَ إِذْ أَخَذَ اللَّهُ مِيثاقَ النَّبِيِّينَ  40 كه در آل عمران است و از تفسير او و از اين برهان قطعى كه گفتيم ظاهر و هويدا است كه تربيت امم سالفه نيز به شوق و انتظار و حسرت و افسوس ديدار محمّد ( ص ) و آل محمّد ( ع ) و وصول دولت آن بزرگوار و اهل بيت اطهار بوده ، بلكه خدا انبياى سلف را به تشبّه ايشان و به انتظار دولت و نصرت اين بزرگواران تربيت نموده و به حكم صريح آيهء شريفه از همهء ايشان به آوردن\r\n\r\n","description":"","footnote":"","page_name":" 226 ","page_number":224},
  {"content":"\r\n\r\nايمان و كمر بستن بر يارى ايشان عهد و پيمان گرفته . و اين مطلب چون بر اهل سواد روشن و دانايان قصص و حكايات مبرهن است به همين اشاره اكتفاء نمائيم و در احكام رجعت نيز ان شاء اللّه قدرى در حيّز بيان در آريم .\r\n\r\nتنبيه\r\nزنهار كه هر كسى به خود گمان نبرد كه از اهل انتظار و داراى اين ثواب بىحدّ و شمار است بلكه غالب خلق غير طالب و مانند خفّاش از ظهور آفتاب خائف و هاربند .\r\nظاهر است كه گرگ بازار را آشفته خواهان است و شخص تا مظلوم و عاجز مانند گوسفند نباشد البته كى طالب شبان است ؟ پس تا ترك هوى و هوس نكنى و پشت پا به دنياى دنىّ نزنى و به روش ، رعيّت و شيعه نباشى و دلتنگ و ملول از ظلم و جور و شيوع فسق و فجور و در ميان ظلمه و تن‌پروران چون اسير و زندانيان خود را نبينى و طالب قسط و عدل و ظهور و رواج دين نباشى و مدام چون حضرت يعقوب  إِنَّما أَشْكُوا بَثِّي وَ حُزْنِي إِلَى اللَّهِ  41 نگوئى ، البتّه طالب آن يوسف جهان و آفتاب تابان نخواهى بود . و اين گونه اشخاص البته نادرند و در كمى از هر هزار يكى را نشمرند و به جهت كمى و صعوبت اين مقام چند حديث از كافى تيمّنا و تبرّكا ذكر نمائيم .\r\nصادق ( ع ) فرمود : از براى صاحب اين امر غيبتى است كه هر كه بچسبد در او دين خود را مثل خارط قتاد است ، يعنى آنكه بوته خار را به دست بگيرد كه خارهاى او را مانند برگ بچيند ، و به دست مبارك اشاره نمود كه اين طور . پس فرمود : پس كدام يك از شما مىتواند كه بچسبد خار قتاد را به دست خود ؟ پس سر مبارك به زير انداخت ، پس فرمود صاحب اين امر را غيبتى است ، پس بترسد از خدا بندهء خدا و بچسبد به دين خود . 42\r\nو كاظم ( ع ) فرمود زمانى كه مفقود شود امام پنجم از اولاد امام هفتم پس اللّه اللّه در دينهاى شما ، زايل نكند شما را از او احدى . اى پسرك من لا بدّ است از براى صاحب اين امر از غيبتى تا آنكه بر مىگردد از اين امر آن كه قائل بود به او . اين است و جز اين نيست ، آن غيبت محنتى است از خداى عزّ و جلّ امتحان نموده به آن خلق خود را . 43\r\nو صادق ( ع ) فرمود اما و اللّه هرآينه غايب مىشود امام شما سالها از دهر شما ، تا آنكه فرمود ، و هرآينه متزلزل و مضطرب و زير و رو شويد مانند كشتيها در موجهاى دريا پس نجات نيابد مگر كسى كه گرفته خدا ميثاق او را و نوشته در دل او ايمان را و مؤيّد\r\n\r\n","description":"","footnote":"","page_name":" 227 ","page_number":225},
  {"content":"\r\n\r\nنموده او را به روحى از خود . 44\r\nو در اخبار چندى ائمّه ( ع ) فرموده‌اند اين امر نخواهد شد تا تميز بيابيد و خالص شويد و در بوتهء امتحان مانند طلا امتحان شويد و مأيوس شويد و غربال شويد و در غربال نمودن خلق بسيارى بيرون روند تا آنكه شقىّ شود هر كه شقىّ مىشود و سعيد شود هر كه سعيد مىشود . 45 و از كافى همين قدر كافى است .\r\nو در آن حديث سابق شنيدى كه فرمود ( ع ) بهترين كارها در آن زمان بستن زبان و ملازم شدن خانه و آشيان است ، پس اى عزيز تو نيز مانند مؤلّف گوشه‌گير و جز قرآن و احاديث انيس و مونس مگير و از خلق كناره كن مگر با كمى از اهل سوز و آهى ، و با ايشان نيز خلطه و آميزش مكن مگر گاه‌گاهى . اگر آنچه در اين زمان مىبينم بنويسم هرآينه عنان اختيار از كف رها شود و اگر آنچه دانم بگويم هرآينه اين قفس و آشيانه از مرغ روح خالى و سر از تن جدا شود .  إِنَّما أَشْكُوا بَثِّي وَ حُزْنِي إِلَى اللَّهِ .   إِنَّ الْأَرْضَ لِلَّهِ يُورِثُها مَنْ يَشاءُ مِنْ عِبادِهِ وَ الْعاقِبَةُ لِلْمُتَّقِينَ   وَ سَيَعْلَمُ الَّذِينَ ظَلَمُوا أَيَّ مُنْقَلَبٍ يَنْقَلِبُونَ  46 الا لعنة اللّه على القوم الظّالمين .\r\n\r\nفصل سوّم در بيان بعضى از اسرار طول زمان غيبت و تعيين ظهور به طور ابهام و اشاره .\r\nو محتاجيم به ذكر چند مطلب جسيم و به اشاره نمودن بعضى از دقايق عظيم و چون غالب آنها را به طور تفرقه و به طرز بسط و اجمال در كتاب ما خواهى يافت در اينجا به نحو قبض و جمع خواهى شناخت .\r\nحال به يارى قائم عجّل اللّه فرجه زبان گشائيم و قلم را به جولان درآوريم .\r\nمطلب اوّل : بدان كه همهء عالم امكان دو درخت است ، شجرهء طيّبه و شجرهء خبيثه ، كه در سورهء ابراهيم ( ع ) هر دو را وصف نموده . 47 صادق ( ع ) فرمود رسول خدا اصل و ريشهء شجرهء طيّبه است و امير المؤمنين ( ع ) فرع و تنهء او است و ائمّه ( ع ) شاخه‌هاى او است و شيعيان برگهاى او است . فرمود و اللّه مؤمن متولّد مىشود ، در آن درخت يك برگ زياد مىشود و مؤمن مىميرد ، يك برگ از او مىريزد و كم مىشود . و فرمود اين دو درخت ضرب المثلى است كه خدا از براى اهل بيت پيغمبر ( ص ) و دشمنان ايشان ذكر نموده . 48 و ما به قاعدهء حقيقه و رقيقه و به قاعدهء عرض ولايت و به قاعدهء عقل و جهل و لشكر ايشان و\r\n\r\n","description":"","footnote":"","page_name":" 228 ","page_number":226},
  {"content":"\r\n\r\nبه قاعدهء كلّ شيء يرجع الى اصله 49 يعنى توجّه فطرى هر شيء به سوى اصل و مبدء خود است و به قاعدهء عشق جبلّى و شوق فطرى ، و غير اينها كه همه متلازم بلكه راجع به يك قاعده‌اند و همه را به طور اختصار يا اشاره در اين كتاب نوشته‌ايم ، به هر يكى اثبات نموده‌ايم كه نيست ذرّه‌اى و قطره‌اى و ترى و خشكى مگر آنكه يا جزء اين درخت است يا آن درخت ، و در عالم امكان چيزى از ايشان خارج نخواهد بود .\r\nدوّم آنكه عالم امكان و اجزاى اين دايرهء بىپايان را دو حركت است ، يكى حركت طولى و يكى حركت عرضى . و ظاهر است كه هر حركتى مقدّمهء وصول به غايتى است و هر حركتى را فائده و نتيجه‌اى است كه چون فائده و نتيجه به دست آيد حركت تمام شود و معدوم گردد . مراد از حركت طولى بلند شدن و از مرتبه‌اى به مرتبهء بالاتر رسيدن است و مراد از حركت عرضى پهن شدن و در همان مرتبه سير نمودن و همان مرتبه را كامل نمودن است . و به قاعدهء توجّه هر شيء به سوى اصل و مبدء و كمال ، ظاهر است كه حركت طولى مقدّم است بر حركت عرضى ، پس اوّل به حسب طول در حركت آيد و به تتبّع او نيز حركت عرضى دارد تا رسد به مقامى كه از براى او ممكن و مقدّر است ، پس حركت طولى تمام شود و همان حركت عرضى ماند ، و چون او نيز به انتهاء رسد سلسلهء حركت بر چيده شود و ثمرات كمال و ترقّى خواه رسيده و خواه نارس ، چيده و طومار جنبش و آرايش همه پيچيده شود . مثلا گياه و اشجار و حيوان و انسان ، اوّل قامت كشد و قد علم نمايد با حصول سطبرى و ضخامت به تبع وى ، و چون از اين حركت بازماند ميل و جنبش به جانب عرض نمايد و تا خشك نشده و از دنيا نگذشته لا بدّ او را به حسب عرض حركتى است اگر چه همان حفظ مرتبه باشد . و همچنين شخص ، اوّل تحصيل صنعت و علمى نمايد و بعد به ممارست و مداومت او را لطيف و كامل و پخته نمايد .\r\nسوّم آنكه همهء عالم قياس به هم ، قشر و لبّ است كه بعضى مقدّمه و وقايه و سپر و لباس و قربانى و فداى بعض ديگرند ، و ظاهر است كه قشر مقصود بالذّات نيست و اصل مقصود مغز و لبّ است و قشر كه پوست باشد مطلوب بالعرض است ، و ظاهر است كه تا قشر مقدّمه و ضرور است و تا لبّ به عمل نيامده و به حدّ كمال نرسيده قشر نيز معزّز و محترم است و چون قشر از لبّ جدا شد و مغز پرده بر افكند و چهره بر افروخت و عارض از گرد احتياج پاك نمود بديهى است كه عزّت و احترام قشر تمام شود پس او را در هم\r\n\r\n","description":"","footnote":"","page_name":" 229 ","page_number":227},
  {"content":"\r\n\r\nشكنند و بسوزانند و يا در خاك مذلّت و مزبله‌ها افكنند . درخت تا قد و قامت كشد و يا گل و ميوه دهد زينت باغ و نور چشم باغبان است و چون خشك شود و يا گل و ميوه ندهد گرفتار چنگال ارّه و منقار تبر و طعمهء تيشه خواهد بود و هر كدام كه از جور ارّه و جفاى تبر گريزد خويش را در عذاب اليم آتش بيند و چون خاكستر شود از او اجتناب لازم است تا صورت و لباس ضايع نكند . و غذا تا در هم آميخته ، در صندوق معده و ساير اعضاء به احترام نشسته و چون نيك و بد وى از هم جدا شد ظاهر است كه بد او را كجا ريزند و از وى چگونه گريزند . و تا آهن و فولاد و ساير معدنيّات به كوره نرفته و تا خلط و زنگ و اجنبى آميخته همه را عزّتى است و چون هر يك به كنارى روند ظاهر است كه خلط و زنگ را چه مذلّتى است . پس اى عزيز سعى كن كه لبّ باشى و زنهار كه قشر ديگران نباشى .\r\nچهارم آنكه ظاهر است كه هر چيزى را غايتى است كه بالفطره ميل و توجّه به او دارد و ظاهر است كه هر قدر به غايت و كمال نزديك‌تر شود امتياز قشر از لبّ و نيك از بد هم نزديكتر شود و چون به غايت و كمال رسد بالبديهه قشر از لبّ و لبّ از قشر جدا شود . و بس ظاهر است كه عالم كون و امكان مدام در ترقّى بوده و هر قدر كه ترقّى و حركت او كمتر ، خلط قشر و لبّ و مزج نيك و بد او بيشتر و هر چند به غايت و كمال نزديكتر آيد تميز نيك و بد ظاهرتر آيد و چون بالمرّه از هم جدا شوند از براى مقصود ، دو قسم كه يكى مقصود بالذّات و ديگرى مقصود بالعرض است باقى نماند و همان مقصود بالذّات باقى ماند .\r\nحال به يارى ولىّ ذى الجلال گوئيم كه حركت طولى عالم امكان به وجود خاتم پيغمبران و بهتر و مهتر عالميان و به وصول او به مقام قاب قوسين او ادنى 50 و به وجود اهل بيت و ائمّهء هدى ( ع ) به انتهاء رسيد و درخت كمال از حيثيّت شاخ و بال به كمال رسيد و برگ زد و ميوه داد و لكن هنوز حركت عرضى او تمام نگشته و اوراق و برگهاى اين شجرهء طيّبه همه از عالم كمون به عالم بروز نيامده و چون يك صنف از حركت عرضى او تمام شود و يك نوع قشر و لبّ او كه خروج مؤمنان از اصلاب كافران است از هم جدا و هر يك به كنارى رود ، يقينا بلا تأمّل احترام عرضى كفّار تمام شود و حضرت قائم عجل اللّه فرجه با شمشير آبدار آشكار گردد و دست خدا به جهت انتقام از آستين بر آيد و سدّ تقيّه و مماشات و حفظ ظاهر و مدارا همه را در هم شكند و پس از آن از عالم امكان به\r\n\r\n","description":"","footnote":"","page_name":" 230 ","page_number":228},
  {"content":"\r\n\r\nجز يك حركت عرضى كه خروج مؤمنان از اصلاب مؤمنان است باقى نماند ، و چون اين نيز به انتهاء رسيد و آباء علوى و امّهات سفلى از توالد و تناسل افتادند و برگهاى شجرهء طيّبه همه در آمدند ، بالبديهه آسمان و زمين صدف بىگوهر و قشر خالى از لبّ باشند پس لا بدّ حكيم على الاطلاق و دهقان ازل و باغبان اين باغ ايشان را در هم شكند و قيامت كبرى و دار جزا را برپا نمايد ، چنانچه فرمود   يَوْمَ تَمُورُ السَّماءُ مَوْراً وَ تَسِيرُ الْجِبالُ سَيْراً   51 ( طور ) و فرمود  يَوْمَ نَطْوِي السَّماءَ كَطَيِّ السِّجِلِّ لِلْكُتُبِ  52 ( انبياء ) و فرمود   إِذَا الشَّمْسُ كُوِّرَتْ   53 ( تكوير ) و فرمود  إِذا دُكَّتِ الْأَرْضُ دَكًّا دَكًّا  54 ( و الفجر ) و آيات بسيار است .\r\nپنجم در ذكر بعضى از آيات و شواهد مطلب و اكتفاء به سورهء   إِنَّا فَتَحْنا   نمائيم . اجمالش اين است كه چون رسول خدا به امر خدا از مكّه به مدينهء طيّبه نزول اجلال فرمودند جمعى از مردان مؤمن و زنان مؤمنه در مكّه ماندند و از ترس كفّار قريش در ميان ايشان به تقيّه عمل مىكردند تا آن سالى كه رسول خدا ( ص ) با لشكر بسيار و استعداد تمام به قصد دخول مكّهء معظّمه و عمل حجّ و احرام از مدينهء طيّبه بيرون آمدند .\r\nكفّار قريش بعد از اطّلاع ، به لات و عزّى قسم ياد كردند كه حضرت را مانع شوند و نگذارند و مقاتله نمايند . حضرت به امر خدا در جنگ را بست و باب صلح را گشود و با ايشان بعضى از شرطها نمودند كه يكى از آنها اين بود كه مؤمنان و مسلمانان مكّه اظهار ايمان و شرايع اسلام نمايند و كفّار متعرّض ايشان نشوند ، و خداوند حكيم در سورهء مباركهء فتح بيان مىفرمايد سرّ و لمّ و نكتهء صلح را . فرمود  وَ هُوَ الَّذِي كَفَّ أَيْدِيَهُمْ عَنْكُمْ وَ أَيْدِيَكُمْ عَنْهُمْ بِبَطْنِ مَكَّةَ مِنْ بَعْدِ أَنْ أَظْفَرَكُمْ عَلَيْهِمْ  : و او است خدائى كه كوتاه نمود و بازداشت دست ايشان را از شما و دست شما را از ايشان در ميان مكّه بعد از آنكه ظفر داد شما را بر ايشان ، يعنى ميان شما صلح قرار داد و جنگ و جدال را به كنارى نهاد . بعد فرمود  وَ لَوْ لا رِجالٌ مُؤْمِنُونَ وَ نِساءٌ مُؤْمِناتٌ  الى قوله  لَوْ تَزَيَّلُوا لَعَذَّبْنَا الَّذِينَ كَفَرُوا مِنْهُمْ عَذاباً أَلِيماً  حاصل معنى ظاهر آنكه اگر نبود در مكّه مردان مؤمن و زنان مؤمنه كه اگر جنگ مىكرديد با كفّار مكّه ، ندانسته مؤمنان را نيز پامال مىكرديد و مىكشتيد ، هرآينه شما را امر به جنگ ايشان مىكردم و به صلح راضى نمىشدم . بعد فرمود لو تزيّلوا تا آخر . يعنى اگر ايشان از كفّار جدا و ممتاز مىشدند ، هرآينه ايشان را عذاب مىكرديم در دنيا به كشتن و اسير و غارت نمودن . و نام اين صلح را كه مسلمانان محفوظ ماندند فتح عظيم نهاد و آيهء   إِنَّا فَتَحْنا لَكَ فَتْحاً مُبِيناً   55 در شأن او فرستاد .\r\n\r\n","description":"","footnote":"","page_name":" 231 ","page_number":229},
  {"content":"\r\n\r\nدر صافى چند حديث نقل كرده كه از صادق ( ع ) پرسيدند كه حضرت امير ( ع ) با آن قوّت يد اللّهى و شجاعت اسد اللّهى چرا در خانه نشست و جنگ نكرد ؟ فرمود سؤال كردى بفهم جواب را . آن بزرگوار را مانع شد از اين ، آيه‌اى كه در كتاب خدا است .\r\nسؤال كردند كدام است ؟ حضرت خواند همين آيهء  لَوْ تَزَيَّلُوا  را ، بعد فرمود از براى خدا ودايعى بود از مؤمنان در اصلاب كفّار و نبود شأن على ( ع ) كه بكشد آباء را تا آنكه خارج شوند ودايع و امانتها و چون بيرون آمدند غالب شد آن بزرگوار بر آنان كه غالب شد و كشت ايشان را ، و همچنين قائم ما اهل بيت هرگز ظاهر نخواهد شد تا بيرون بيايند ودايع خدا پس چون خارج شوند ظاهر و غالب شود آن بزرگوار بر هر كه غالب مىشود پس مىكشد ايشان را . 56\r\nو فاضل دربندى سلّمه اللّه در كتاب اسرار الشّهادة روايتى نقل كرده از سيّد السّاجدين ( ع ) كه سيّد الشهداء روحى له الفداء نيز در روز عاشورا نمىكشت آن را كه از نسل او مؤمنى پيدا مىشد . 57\r\nو از سورهء نوح ( ع ) ظاهر مىشود كه انبياء ( ع ) نيز اين مطلب را مرعى مىداشتند .\r\nحضرت نوح ( ع ) عرض كرد  رَبِّ لا تَذَرْ عَلَى الْأَرْضِ مِنَ الْكافِرِينَ دَيَّاراً  : خدايا وانگذار بر صفحهء زمين و روزگار از كافران احدى را . بعد سرّ او را فرمود  إِنَّكَ إِنْ تَذَرْهُمْ يُضِلُّوا عِبادَكَ وَ لا يَلِدُوا إِلَّا فاجِراً كَفَّاراً  : 58 اگر رها كنى ايشان را گمراه مىكنند بندگان تو را و نمىزايند و طفل نمىآورند مگر فاجر كفّار ، يعنى بر وجود ايشان هيچ ثمرى مترتّب نيست نه خود ايمان مىآورند و نه مؤمن از نسل ايشان خواهد آمد و علاوه بر اين مؤمنان را نيز گمراه مىكنند . درست بفهم كه چه گفتم و قدرى از شواهد و اقسام خلط و مزج را در مجالس وعظ ذكر كرده‌ايم ، چون ان شاء اللّه سير نمائى خواهى يافت .\r\n\r\nفصل چهارم در بيان بعضى از گزارشات زمان و احوال آن جان جهان .\r\nبدان كه در كتب علماء ( قدّس سرهم ) گزارشات زمان قائم خاتم اوصياء و زمان رجعت را از هم جدا نكرده‌اند و ما ان شاء اللّه به يارى قائم عجّل اللّه فرجه هر يك را جدا آوريم و بعضى اسرار را در حيّز تحرير درآوريم و اوّل به ذكر چند فقره از مضامين حديث طولانى مفضّل ( قدّس سره ) كه مشهور است و در كتب فارسى نيز مثل حقّ اليقين و تحفة المجالس و\r\n\r\n","description":"","footnote":"","page_name":" 232 ","page_number":230},
  {"content":"\r\n\r\nمخزن البكاء مذكور است تبرّك جوئيم 59 .\r\nفقرهء اوّل . مفضّل پرسيد كه در ايّام غيبت ، آن حضرت با كى مخاطبه خواهد نمود و كى با او سخن خواهد گفت ؟ صادق ( ع ) فرمود ملائكه و مؤمنان از جنّ ، و امر و نهيش بيرون خواهد آمد به سوى معتمدان و نايبان آن حضرت كه به شيعيانش برسانند .\r\nو اللّه اى مفضّل گويا مىبينم او را كه برد حضرت رسالت در بر و عمّامهء زردى بر سر و عصاى آن حضرت در دست و نعلين او در پا و بزى چند در پيش افكنده تنها بيايد به نزد خانهء كعبه چون شب در آيد و ديده‌ها به خواب رود جبرئيل و ميكائيل و صفّ صفّ از ملائكه بر او نازل شوند ، پس آن بزرگوار به صداى بلند ندا كند كه اى مخصوصان من كه خدا شما را از براى من ذخيره كرده بياييد به سوى من ، پس هر جا كه باشد از مشرق و مغرب عالم بشنوند و به يك چشم زدن همه نزد او حاضر شوند ، پس چون صبح شود اين سيصد و سيزده تن كه به طىّ الارض آمدند در خدمتش ايستاده باشند ، پس پشت به كعبه دهد و دست مبارك بگشايد ، پس گويد هر كه به اين دست بيعت كند چنان است كه با خدا بيعت كرده ، پس اوّل كسى كه دستش را بوسد و بيعت كند جبرئيل است پس ساير ملائكه بيعت نمايند پس نجباء جنّ پس سيصد و سيزده تن نقباء .\r\nمؤلّف گويد چنانچه در زمان غيبت ، ملائكه و جنّ در خدمت آن بزرگوارند و ديگران نمىبينند ، بايد زمان ظهور و اهل او چندان با ترقّى و كامل باشند كه ايشان و ملائكه و جنّ هر سه با هم آشنا و صديق باشند و با هم نشست و برخاست نمايند چنانچه ان شاء اللّه بيايد .\r\nو امّا آنكه فرمود امر و نهيش بيرون آيد به سوى معتمدان ، يا اشاره است به غيبت صغرى كه وكلاء آن حضرت در آن هفتاد و چهار سال كه زمان غيبت صغرى بود تقريبا ، آن نور را مىديدند و واسطهء فيض بودند ، و يا اشاره به تمام زمان غيبت است و اين معنى بلا شبهه ظاهرتر است و عيب هم ندارد و در حقّ اليقين است كه صادق ( ع ) فرمود حضرت قائم را دو غيبت است يكى كوتاه ، يكى دراز و در غيبت اوّل نخواهند دانست جاى او را مگر خواصّ شيعيان او و در غيبت دويم نخواهند دانست مكان او را مگر مخصوصان موالى . و در روايت ديگر وارد شده كه سى نفر ، از مخصوصا آن حضرت خواهند بود ، يعنى هر يك كه بميرند ديگرى به جاى او خواهد آمد . 60 مؤلّف گويد بعضى گفته‌اند و احتمال بعيد هم نيست كه رجال الغيب و اوتاد و ابدال كه در روايات است و ابدال را\r\n\r\n","description":"","footnote":"","page_name":" 233 ","page_number":231},
  {"content":"\r\n\r\nخود در روايات ديده‌ام ، همين مواليان مخصوص باشند و هو العالم .\r\nفقرهء دوّم . پس چون آفتاب بلند شود منادى از پيش قرص آفتاب به آواز بلند ندا كند كه اهل آسمانها و زمينها بشنوند كه اى گروه خلايق ، اين مهدى آل محمّد است ، و نسب آن حضرت تا سيّد الشهداء بشمارد ، با او بيعت نمائيد تا هدايت يابيد ، و همه مىشنوند و متوجّه مىشوند خلايق از شهرها و بيابانها و درياها . پس چون نزديك غروب آفتاب شود شيطان از مغرب ندا كند كه پروردگار شما در وادى الياس ظاهر شده است و او عثمان بن عنبسه است ، از فرزندان يزيد بن معاويه عليه اللّعنه ، با او بيعت كنيد تا هدايت يابيد . پس هر صاحب شكّى و منافقى و كافرى كه باشد به نداى آخر از راه برود .\r\nمؤلّف گويد مراد از خروج سفيانى كه بسيار ديده‌اى و شنيده‌اى همين عثمان بن يزيد ملعون است كه شيطان مردم را به سوى او دعوت مىكند و ندا كردن منادى حقّ بعد از بلند شدن آفتاب اشاره است به بلند شدن حقّ كه تا آن زمان حقّ و اهل حقّ مانند آفتاب تازه بر آمده زرد و گردآلود و كم رنگ و همنشين زمين و در پس حجاب زمين و كوهها ، گاهى ظاهر و غالب و گاهى پنهان و مغلوب بوده . و ندا كردن او از پيش قرص آفتاب اشاره است به جلاء و هويدائى حقّ در آن روز بر هر ذى شعورى مانند آفتاب بلند بىحجاب . و ندا كردن منادى باطل نزديك غروب اشاره است كه بنيان او در شرف انهدام و كوكب رواج وى قريب به غروب و انعدام است و ندا كردن او از مغرب نيز هم اشاره به اين است و هم اشاره به تاريكى و بىسند و بىحجّت بودن او است مانند آفتاب سر كوه كه كسى را بر وى اعتمادى و اعتقادى نيست .\r\nفقرهء سوّم . مفضّل عرض كرد آيا ملائكه و جنّ در آن زمان بر مردم ظاهر خواهند شد كه ايشان را ببينند و ملائكه و جنّ با او مىروند ؟ فرمود بلى و اللّه اى مفضّل و با ايشان گفتگو خواهند كرد مثل اينكه مردى با ياران و با اهل خود صحبت دارد ، و آن گروه ملائكه و جنّ با او فرود آيند به زمين هجرت ما بين نجف و كوفه و لشكر او در آن وقت چهل و شش هزار از ملائكه و شش هزار از جنّ ، و به روايت ديگر و چهل هزار از جنّ ، باشد و خدا به اين لشكر او را نصرت خواهد داد .\r\nمؤلّف گويد ديدن ملائكه و جنّ قبل از آن زمان مخصوص ائمّه و پيغمبران است و شايد بعضى از خواصّ نيز ببينند ، پس ببينيد كمال آن زمان و كمال اهل آن زمان را كه اين هر سه طائفه در آن زمان مانند نسل يك پدر و مادر و اهل يك خانه با هم مأنوس و\r\n\r\n","description":"","footnote":"","page_name":" 234 ","page_number":232},
  {"content":"\r\n\r\nهمجنس باشند . پس آن زمان شبيه است به زمان آخرت كه در بهشت حور و غلمان و ساير فرشتگان جليس و انيس انسان است . پس اهل آن زمان نيز شبيه است به اهل آخرت و رتبهء ايشان قريب است به رتبهء نبوّت .\r\nراوى به امام ( ع ) عرض كرد تا در خدمت شمايم اهل آخرتم و غافل از دنيايم و چون از خدمت شما جدا مىشوم طور ديگر مىشوم . فرمود اگر به همان حالت بمانى ملائكه را معاينة بينى و با ايشان نشينى 61 . و اين حديث را ظاهرا در جلد موعظه بحار ديده‌ام .\r\nخلاصه از آنچه گفتيم بديهى است كه فرشته را ديدن و با او مجالست و اخوّت نمودن مقام بلندى است آشكار و مستلزم ضعيف و مغلوب شدن جنبهء بهيمى و سبعى است بسيار و بيشمار .\r\nفقرهء چهارم . مفضّل پرسيد با اهل مكّه چه مىكند ؟ فرمود ايشان را به حكمت و موعظه به سوى حق دعوت كند و ايشان نيز اطاعت كنند ، پس از اهل بيت خود كسى را بر ايشان حاكم و خليفه گرداند و خود متوجّه مدينهء طيّبه شود ، پس ايشان خليفهء او را بكشند ، پس باز به مكّه معاودت فرمايد و ايشان زبان معذرت و توبه گشايند و گريه و زارى نمايند ، حضرت ايشان را پند و نصيحت نمايد و از اهل مكّه شخصى را بر ايشان والى كند ، آن را نيز بكشند ، آنگاه ياوران خود را از جنّ و نقباء به سوى ايشان فرستد و بفرمايد كه هر كه ايمان آورد او را ببخشند و هر كه نياورد بكشند و از هزار يكى ايمان نياورد .\r\nفقرهء پنجم . فرمود چون وارد مدينه شود امرى عجيب از او به ظهور آيد كه موجب شادى مؤمنان و خوارى كافران باشد و آن اين است كه امر فرمايد ابو بكر و عمر هر دو را از قبر بيرون آورند با بدن تازه و كفن ايشان را در آورند و بگشايند و ايشان را به حلق كشند بر درخت خشكى ، پس براى امتحان خلق در حال ، آن درخت سبز و بلند شود و برگ آورد و چون اين خبر منتشر شود هر كه در دل به قدر حبّه‌اى از محبّت ايشان دارد حاضر شود ، پس منادى از جانب قائم ( ع ) ندا كند كه هر كه اين دو نفر را دوست دارد از ميان مردم جدا شود ، پس خلق دو طايفه شوند دوست ايشان و دشمن ايشان . حضرت به دوستان ايشان فرمايد كه از ايشان بيزارى جوئيد و گرنه به عذاب الهى گرفتار شويد . ايشان جواب بد و ناپسند گويند . پس حضرت باد سياهى را امر نمايد كه بر ايشان بوزد و همه را به هلاكت\r\n\r\n","description":"","footnote":"","page_name":" 235 ","page_number":233},
  {"content":"\r\n\r\nرساند . پس بفرمايد آن دو نفر را به زير آورند و ايشان را به قدرت الهى زنده گرداند و امر نمايد كه خلايق همگى جمع شوند . پس هر ظلمى و كفرى كه از اول عالم تا آخر شده گناهش را بر ايشان لازم آورد و زدن سلمان و افروختن آتش به در خانهء امير المؤمنين ( ع ) و ريختن خون آل محمّد در هر زمانى و هر خونى كه به ناحق ريخته شد و هر فرجى كه به حرام جماع شد و هر سودى و حرامى كه خورده شد و هر گناهى و ظلمى و جورى كه واقع شده تا قيام قائم آل محمّد ( ص ) همه را بر ايشان بشمارد كه از شما شده و ايشان اعتراف كنند . پس امر فرمايد كه از براى مظالم ، هر كه حاضر باشد از ايشان قصاص نمايند . پس بفرمايد ايشان را بر درخت كشند و آتشى را فرمايد كه از زمين بيرون آيد و ايشان را با درخت بسوزاند و بادى را امر فرمايد كه خاكستر ايشان را به درياها پاشد .\r\nو در روايت ديگر كه اسحاق از صادق ( ع ) روايت كرده چنين است كه چون قائم ( ع ) بر مىخيزد براى خراب كردن ديوارى كه بالاى قبر رسول ( ص ) است ناگاه خداى تعالى باد تندى و صاعقه‌اى برانگيزاند كه مردم گويند اين براى خراب كردن اين ديوار است ، پس همه پراكنده و متفرّق مىشوند حتّى آنكه احدى در خدمتش نمىماند ، پس آن حضرت خود كلنگ به دست گيرد و به آن ديوار زند . چون اصحابش بينند كه خود او ( ع ) كلنگ مىزند به خدمتش بر مىگردند . پس در آن روز فضيلت و زيادتى بعضى از ايشان بر بعضى ديگر به قدر سبقت و پيشى گرفتن ايشان است در برگشتن به خدمت او . يعنى هر كه مراجعتش پيشتر فضيلتش بيشتر . پس آن ديوار را خراب مىكنند ، پس آن حضرت ايشان را ، يعنى ابو بكر و عمر را ، با بدنهاى تر و تازه از قبر بيرون مىآورد و به ايشان لعنت مىكند و به دار مىكشد بعد پائين مىآورد و مىسوزاند و خاكسترشان را به باد مىدهد . 62\r\nمؤلّف گويد از اين دو فقره ظاهر شد كه پس از ظهور آن نور ، باز در توبه باز و هنوز زمان قبول ايمان و معذرت و تضرّع و نياز است . پس تفسير نمودن صعصعه در حديث سابق طلوع نمودن آفتاب را از مغرب به ظهور آن حضرت ، راهى ندارد و صحيح نيست و ان شاء اللّه باز خواهيم بيان نمود .\r\nو امّا بار كردن حضرت گناهان و ظلمها و ستمهائى كه پيش از اين دو خبيث واقع شده بر ايشان ، حتى كشتن هابيل ( ع ) و آتش خليل ( ع ) و هكذا ، سرّ و نكته و لمّ آن را به تفصيل در مجالس وعظ نوشته‌ايم رجوع كن كه لازم است تا از شبهه بيرون آئى و در\r\n\r\n","description":"","footnote":"","page_name":" 236 ","page_number":234},
  {"content":"\r\n\r\nجهل و شكّ و ريب غوطه نزنى .\r\nفقرهء ششم . فرمود پس خروج كند جوان خوش روى حسنى به جانب ديلم و قزوين ، و استغاثه نمايد ، پس اجابت نمايد او را گنجهاى خدا كه در طالقان است . چه گنجها ، نه از نقره و نه از طلا بلكه مردانى چندند مانند پاره‌هاى آهن در شجاعت و عزم و صلابت و پيوسته بكشند تا به كوفه در آيد و اكثر زمين را از كافران پاك كرده باشد و در كوفه ساكن شود و به او خبر رسد كه مهدى و اصحابش به نزديك كوفه رسيده‌اند . تا آنكه فرمود پس حضرت دست مبارك دراز كند و سيّد حسنى و جميع لشكرش بيعت كنند به غير از چهل هزار نفر از زيديّه ، پس حضرت هر چند ايشان را پند دهد و معجزات نمايد سودى نبخشد و تا سه روز قتال ايشان را تأخير اندازد پس زياده شود كفر و طغيان ايشان ، پس فرمايد همه را به قتل رسانند .\r\nمؤلّف گويد كه اين فقره نيز شاهد است بر قبول عذر و توبه و ردّ تفسير صعصعه .\r\nو ايضا آمدن بشير نامى كه از لشكر سفيانى بود بعد از فرو رفتن و هلاك شدن ايشان در زمين بيداء به خدمت حضرت و قبول كردن حضرت توبهء او را شاهد ديگرى است . و ايضا در همان حديث حضرت امير ( ع ) كه صعصعه ( قدّس سره ) آخر او را تفسير نمود ، چنين فرمود كه بقيّة اللّه در حوالى شام در روز جمعه دجّال لعين را به قتل آورد ، بعد از آن طامّهء كبرى است . كسى پرسيد كه يا امير المؤمنين آن كدام است ؟ فرمود وقت بيرون آمدن دابّة الارض و نقش نمودن او پيشانى مؤمن و كافر را . تا آنكه فرمود پس بلند كند دابّة الارض سر خود را كه خافقين به اذن اللّه او را ببينند و آفتاب در آن وقت از مغرب طلوع كند و بعد از آن هيچ توبه قبول نشود . و خود اين حديث صريح است كه طلوع آفتاب از مغرب بعد از خروج دجّال و بعد از ظهور قائم ( ع ) و بعد از كشتن قائم ( ع ) آن لعين را و بعد از خروج دابّة الارض و نقش نمودن او است . پس چگونه ممكن است كه طلوع آفتاب از مغرب به آن بزرگوار تفسير شود ؟ و ايضا همين حديث صريح است كه دابّة الارض نيز غير از حضرت قائم ( ع ) است و ادلّهء قطعيّه داريم كه مراد از دابّة الارض حضرت امير المؤمنين ( ع ) است چنانچه ان شاء اللّه در مسئلهء رجعت ذكر نمائيم . و ايضا نقش زدن آن بزرگوار و مهر نمودن پيشانى مؤمن و كافر را و خواندن او بعد از بيان طلوع آفتاب از مغرب و قبول نشدن توبه آيهء شريفهء  لا يَنْفَعُ نَفْساً إِيمانُها  63 را صريح است بر ردّ صعصعه ( قدّس سره ) كه گفت گناهى نيست تا توبه خواهد و عمل بالا نرفته مقبول است و بالا\r\n\r\n","description":"","footnote":"","page_name":" 237 ","page_number":235},
  {"content":"\r\n\r\nرفتنى نيست تا ردّ و قبول در ميان آيد . پس هيچ يك از فقرات تفسير آن جليل الشّأن پسنديده نيست و علماء را نيز اعتقاد و رأى آن است .\r\nو ايضا از احاديث ديگر و كلمات شيعه و سنّى ظاهر مىشود كه اوّل زمان قبول نكردن توبه همان زمان مهر زدن حضرت امير ( ع ) است و زمان طلوع كردن آفتاب از مغرب ، و اين مدّتى بعد از زمان رجعت ائمّه و رجعت بسيارى از نيكان و بدان خواهد بود چنانچه در حقّ اليقين از سيّد الشهداء ( ع ) حديث مطوّلى نقل مىكند و در آن حديث آن بزرگوار بعد از بيان رجعت خود و رجعت پدر بزرگوار خود مىفرمايد : پس آنگاه حضرت امير ( ع ) شمشير حضرت رسول ( ص ) به من دهد و مرا به جانب مشرق و مغرب فرستد . تا آنكه فرمود : و جزيه را بر طرف كنم و يهود و نصارى و ساير ملل را مخيّر كنم ميان اسلام و شمشير ، پس هر كه مسلمان شود بر او منّت گذارم و هر كه اسلام را نخواهد خونش را بريزم . 64 و ايضا در همان حديث مفضّل است كه حضرت قائم ( ع ) از هيچ كس به غير دين حقّ قبول نكند ، يعنى از ايشان دين حقّ و اسلام را قبول كند .\r\nو ايضا شيعه و سنّى دابّة الارض و طلوع آفتاب از مغرب و شكستن سدّ و خروج يأجوج و مأجوج و دخان كه در حم دخان است ، اينها را از اشراط و علامات قيامت شمرده‌اند و با هم ذكر كرده‌اند كه بايد نزديك قيامت و نفخهء اوّل ظاهر شوند و كفر و ايمان اضطرارى گردند . خلاصه در ايمان و توبه باز است تا آنكه خداوند عالم چندان از آيات بديهى و بيّنات قطعى از ظهور آن نور و رجعت ائمّه ( ع ) و برگشتن پيغمبران و زنده شدن بسيارى از مردگان چه از مؤمنان و چه از كافران و ظهور قرآن تمام و فرقان و غير اينها چندان بفرستد و آشكار نمايد كه هر كه با وجود همهء آنها باز ايمان نياورد ديگر ايمان ايشان از حيّز امكان بيرون است . و ايضا اهل ايمان را به سبب فتنه و خروج دجّال و سفيانى و نداى شيطانى و غير اينها چندان امتحان نمايد كه ديگر كفر ايشان ممكن نيست . آن گه قسيم الجنّة و النّار همان زمان كه قريب به قيامت و نمونهء آخرت است ظاهر شود و ايشان را تقسيم نمايد و مصداق  سِيماهُمْ فِي وُجُوهِهِمْ مِنْ أَثَرِ السُّجُودِ  65 ( فتح ) ، در پيشانى مؤمنان و مصداق  يُعْرَفُ الْمُجْرِمُونَ بِسِيماهُمْ  66 ( الرّحمن ) در پيشانى كافران ظاهر سازد .\r\nفقرهء هفتم . فرمود پايتخت آن حضرت شهر كوفه خواهد بود و مجلس ديوان و حكمش مسجد كوفه خواهد بود و در كافى و جلد غيبت بحار اخبار بسيار دارد كه حكم\r\n\r\n","description":"","footnote":"","page_name":" 238 ","page_number":236},
  {"content":"\r\n\r\nقائم ( ع ) مانند حكم داود است كه شاهد و بيّنه نمىخواهد و حكم به باطن مىنمايد و بىبيّنه حق را به صاحبش مىرساند .\r\nو در صافى در تفسير آيات سدّ كه در كهف است از صادق ( ع ) روايت مىكند كه آن بزرگوار تفسير مىكند سدّ را به تقيّه و عوض او در اين امّت تقيّه را قرار مىدهد تا آنكه فرمود  فَإِذا جاءَ وَعْدُ رَبِّي جَعَلَهُ دَكَّاءَ  67 : پس وقتى كه بيايد وعدهء پروردگار من مىگرداند سدّ را مندكّ و پراكنده . فرمود رفع تقيّه است در نزد كشف ، يعنى در ظهور قائم ( ع ) ( فانتقم من اعداء اللّه ) 68 : پس انتقام كشيده مىشود از دشمنان خدا .\r\nفقرهء هشتم . فرمود اجابت نمايند او را گنجهاى خدا در طالقان كه مردان چندند مانند پاره‌هاى آهن در شجاعت و عزم و صلابت ، چنانچه پيش گذشت . و در بحار اخبار و احاديث بسيار آورده كه ائمه ( ع ) فرمودند چون صاحب اين امر خروج نمايد به هر مردى از شيعيان قوّت چهل مرد داده مىشود و دلها مانند پاره‌هاى آهن مىباشد به نوعى كه اگر آنها را به كوهها بزنند شكافته مىشود . 69 و صادق ( ع ) فرمود خداى تعالى بيم و ترس را از دلهاى شيعيان ما بر مىدارد و در دلهاى دشمنان قرار مىدهد ، پس هر يكى از شيعيان ما از نيزه كارگرتر و گذرنده‌تر و از شير دليرتر مىباشند ، با دستش نيزه و شمشير مىزند و با پاهايش پايمال مىگرداند . 70 و احاديث به اين مضامين بسيار است . و حضرت باقر ( ع ) فرمود كه هر كه از آفت رسيدگان دريابد قائم اهل بيت مرا ، از آفت پاك مىشود و شفا مىيابد . 71 و سيّد ساجدين ( ع ) فرمود چون قائم ( ع ) قيام مىكند خداوند عالم از همهء مؤمنان آفت و ضعف و سستى را زايل مىكند و قوّتهاى ايشان را بر مىگرداند و دوباره به ايشان عطا مىفرمايد . 72 و قريب به اين مضامين نيز هست . و مراد از آفت عيب بدنى است مانند كورى و كرى و لنگى و مثل اينها .\r\nفقرهء نهم . صادق ( ع ) فرمود بعد از آن مهدى ( ع ) به كوفه بر مىگردد و آسمان به آنجا ملخ طلا مىبارد ، چنان كه در بنى اسرائيل به ايّوب ( ع ) باريد ، و خزاين زمين را از طلا و نقره و جواهر به اصحاب خويش قسمت مىنمايد . و ايضا مفضّل در غير اين حديث طولانى روايت كرده كه صادق ( ع ) فرمود كه چون قائم ما قيام نمايد زمين به نور پروردگار خود نورانى و روشن مىگردد و خلايق از نور و روشنائى آفتاب مستغنى و بىنياز مىشوند و تاريكى زايل مىگردد و مردم در ايّام سلطنت آن حضرت بسيار عمر مىكنند ، حتّى براى شخص هزار پسر متولّد مىشود و در ميان ايشان هرگز اناث متولّد نمىشود ، و زمين خزاين\r\n\r\n","description":"","footnote":"","page_name":" 239 ","page_number":237},
  {"content":"\r\n\r\nخود را آشكار مىگرداند به نوعى كه خلايق همهء آنها را در زمين مىبينند و مرد در آن وقت كسى را مىطلبد براى آنكه از مالش به او عطا نمايد تا صلهء رحم به جا آورد يا از وجه زكات چيزى به او بدهد چنين كسى كه اينها را از او قبول نمايد پيدا نتواند نمود و خلايق به سبب آنچه خدا از فضل خود به ايشان روزى كرده مستغنى و بىنياز مىباشند . 73 و احاديث به اين مضمون كه محتاجى باقى نمىماند بسيار است .\r\nفقرهء دهم . فرمود ( ع ) در آن زمان وسعت شهر كوفه پنجاه و چهار ميل ، يعنى هيجده فرسخ ، مىشود و قصرهاى كوفه به كربلاى معلّى متّصل گردد و حقّ تعالى كربلا را پناهى گرداند كه پيوسته محلّ آمد و شد ملائكه و مؤمنان باشد و حقّ تعالى آن زمين مقدّس را بلند گرداند و چندان از بركتها و رحمتها در آن قرار دهد كه اگر مؤمنى در آنجا بايستد و بخواند خدا را هرآينه به يك دعا هزار برابر ملك دنيا به او عطا فرمايد . و حضرت امير ( ع ) در وصف مسجد كوفه فرمود زمان قائم ( ع ) ميان او چشمه‌اى بيرون مىآيد از روغن و چشمه‌اى از آب كه براى آشاميدن مؤمنان است و چشمه‌اى ديگر كه براى طهارت ايشان است . 74 و در حديقه چندين هزار چشمه نقل كرده كه در زمين ظاهر مىشود تا آنكه اصحاب آن بزرگوار را در هيچ مكان عسرت و تنگى نباشد . 75 و باقر ( ع ) فرمود كه قائم ( ع ) با بيدق رسول خدا ( ص ) و انگشتر سليمان و عصاى موسى و سنگ او ظاهر مىشود ، پس بعد از آن منادى حضرت ندا مىكند كه احدى از شما خوردنى و آشاميدنى با خود بر ندارد ، اصحابش چون شنوند گويند حضرت مىخواهد ما و چهار پايان ما را از گرسنگى و تشنگى هلاك نمايد ، پس حضرت روانه شود و ايشان نيز روانه شوند و اوّل منزلى كه فرود آيند آن سنگ را نصب مىكند خوردنى و آشاميدنى و علف به قدر كفايت ايشان و چهار پايان از آن سنگ بيرون مىآيد تا به نجف اشرف فرود مىآيند و چون در آنجا فرود آمدند پس ، از آن سنگ آب و شير بيرون مىآيد ، پس هر كه گرسنه باشد سير مىشود و هر كه تشنه باشد سيراب مىشود . 76 و اخبار قريب به اين مضامين عجيب بسيار است .\r\nو آنچه از فقرات حديث مفضّل در باب ظهور خواستيم ذكر كنيم اين ده فقره بود و در بعضى از فقرات او اشاره به احاديث ديگر نيز نموديم و بعضى از فقرات او را نيز ان شاء اللّه در باب رجعت ذكر خواهيم نمود . حال اشاره نمائيم به چند فقرهء ديگر كه در حديث مفضّل نيست و در بحار از احاديث بسيار هر يك ذكر شده .\r\nفقرهء اوّل . باقر ( ع ) در حديث طولانى مىفرمايد كه قائم ( ع ) بدعتى را نمىگذارد\r\n\r\n","description":"","footnote":"","page_name":" 240 ","page_number":238},
  {"content":"\r\n\r\nمگر آنكه او را بر طرف مىنمايد و سنّتى نمىگذارد مگر آنكه او را برپا مىدارد ، پس هفت سال در اين خلافت مكث مىنمايد مقدار هر سال ده سال است از سالهاى شما ، بعد از آن خدا هر چه مىخواهد مىكند . راوى عرض كرد چگونه مىشود ؟ فرمود خدا امر مىكند فلك را كه به كندى و درنگ حركت كند . عرض كرد ايشان مىگويند ، يعنى حكماء و منجّمين ، كه اگر فلك تغيير يابد فاسد و خراب گردد . فرمود اين سخن زنديقان و كافران است ، تا آخر حديث . 77 و اخبار در دراز و طولانى شدن روزها و سال و ماه به ده برابر ، بسيار است و ايضا احاديث بسيار دارد كه مدّت سلطنت قائم ( ع ) هفت سال است و به طورهاى ديگر نيز بسيار دارد و جمع ميان آنها در بحار چنين نموده كه بعضى از آن احاديث بيان تمام مدّت سلطنت او است ( ع ) و بعضى از براى بيان زمان استقرار سلطنت است و بعضى بر سال و ماه ما محمول است و بعضى بر سال و ماه زمان قائم ( ع ) كه طولانى است و هو العالم .\r\nو امّا آنكه فرمود در اين خلافت هفت سال مىماند اشاره است به اينكه از براى قائم ( ع ) نيز رجعتى و كرّتى خواهد بود كه او نيز مانند ساير ائمّه ( ع ) پس از آنكه دنيا را پر از عدل و داد كرد و دار دنيا را وداع نمود باز به دنيا بر مىگردد و سلطنت مىنمايد .\r\nفقرهء دوّم . صادق ( ع ) فرمود كه چون قائم ( ع ) در هر اقليم از اقاليم زمين مردى نصب كند به او مىفرمايد كه كف دست تو دستور العمل و عهدنامه‌اى است از من در نزد تو ، پس هر وقت كه مسأله‌اى بر تو مشكل شود و ندانى و نفهمى ، در آن حال به كف دست خود نگاه كن و هر چه در آن بينى عمل نما . 78\r\nمؤلّف گويد شايد مثل معروف كه كف دست بو نكرده‌ام از اين حكايت اخذ شده باشد .\r\nبعد از آن فرمود كه قائم ( ع ) لشكرى به قسطنطنيّه مىفرستد ، پس چون به خليج مىرسند چيزى به زير پاى خودشان مىنويسند و از بركت آن در روى آب راه مىروند . 79\r\nمؤلّف گويد در فنّ اخلاق نوشته‌ايم كه خدمت خاتم ( ص ) عرض شد كه حضرت عيسى بر روى آب راه رفتى ، فرمود اگر يقين او كاملتر بودى به روى هوا رفتى . به آنجا رجوع كن شايد حديث را فى الجمله تغييرى باشد .\r\nو حضرت باقر ( ع ) فرمود كه در زمان قائم ( ع ) به شما حكمت داده مىشود حتّى آنكه زن در خانهء خويش به كتاب خدا و سنّت رسول خدا حكم مىكند . 80 و در حديث\r\n\r\n","description":"","footnote":"","page_name":" 241 ","page_number":239},
  {"content":"\r\n\r\nديگر فرمود كه چون قائم ما قيام مىنمايد دست مبارك بر سر بندگان خدا مىگذارد ، پس عقلهاى ايشان در سرهاى ايشان جمع و زياد مىشود و اخلاقشان كامل مىگردد . 81\r\nصادق ( ع ) فرمود كه چون قائم ما قيام نمايد خداوند عالم چندان به گوشها و چشمهاى ايشان قوّت دهد كه ميان ايشان و قائم ( ع ) پيك و قاصد شود ، حضرت به ايشان سخن مىگويد ايشان مىشنوند و ايشان به آن حضرت نگاه مىكنند در حالتى كه در جاى خود نشسته باشند و او را مىبينند . 82 و در حديث ديگر فرمود كه اگر مؤمن در زمان قائم ( ع ) در مشرق باشد هرآينه برادر دينى خود را كه در مغرب است مىبيند و همچنين كسى كه در مغرب است برادر دينى خود را كه در مشرق است مىبيند . 83\r\nو در حديث ديگر فرمود كه علم بيست و هفت حرف است و همهء آنچه پيغمبران آوردند دو حرف است و احدى از خلايق تا امروز چيزى غير از آن دو حرف ندانسته ، پس وقتى كه قائم ما قيام مىنمايد آن بيست و پنج حرف را بيرون مىآورد و آن دو حرف را به آنها ضمّ و علاوه مىنمايد تا اينكه بيست و هفت حرف را در يك جا منتشر گرداند . 84\r\nمؤلّف گويد از اين اخبار و امثال اين فقرات ظاهر مىشود معنى دعاء افتتح الثّناء 1 كه در شبهاى ماه رمضان از خود قائم ( ع ) وارد شده ، آنجا كه فرمود اللّهمّ انّا نرغب اليك فى دولة كريمة تعزّ بها الاسلام و اهله و تذلّ بها النّفاق و اهله تا آنجا كه فرمود اللّهمّ ما عرّفتنا من الحقّ فحمّلناه و ما قصرنا عنه فبلّغناه تا آنجا كه فرمود و اعطنا به فوق رغبتنا 85 .\r\nو صادق ( ع ) فرمود آن سيصد و سيزده نفر اصحاب قائم ( ع ) شمشيرها به گردنهاى خود حمايل مىكنند ، در هر يكى از آن شمشيرها كلمه‌اى نوشته شده كه از آن كلمه هزار كلمه فهميده مىشود . 86 و در روايت ديگر ، هر كلمه از آنها كليد هزار كلمه است . 87\r\nمؤلّف گويد وا عجباه كه اين اخبار شبيه است به آنچه حضرت امير ( ع ) فرمود كه رسول خدا ( ص ) به من هزار باب از علم تعليم نمود كه از هر بابى هزار باب ديگر مفتوح مىشود . 88\r\nفقرهء سوّم . حضرت امير ( ع ) فرمود خدا در ايّام نادانى مردم مردى را مبعوث مىنمايد و او را بر همهء اهل زمين غالب مىگرداند تا آنكه از راه ميل و رغبت اسلام را قبول نمايند و يا از راه جبر و اكراه . 89\r\nمؤلّف گويد كه بسيارى از اختلاف اخبار به سبب اختلاف زمان آن بزرگوار\r\n\r\n","description":"","footnote":"","page_name":" 242 ","page_number":240},
  {"content":"\r\n\r\nاست . و در بعضى از اخبار دارد كه چون قائم ( ع ) ظاهر شود و در بعضى ديگر دارد كه چون قائم ( ع ) قيام نمايد و ميان اين دو لفظ فرق بسيار است و معنى اوّل همان ظاهر شدن او است و معنى دوّم زمان استقرار و تسلّط و استيلاء او است و اين حديث بيان اوايل امر او است و همچنين حديث ديگر كه امام ( ع ) فرمود از ناصبيان جزيه قبول مىكند مانند يهود و نصارى . 90 و در حديث ديگر فرمود كه از اهل كتاب جزيه قبول مىكند و از ناصبى جز اسلام قبول نمىكند هر كه اسلام نياورد او را به قتل آورد . 91 و در اخبار بسيار است مثل حديث مفضّل كه گذشت كه از احدى جز دين حقّ قبول نمىكند و هر كه در باطن او نفاق و خلافى باشد او را به قتل مىآورد و زمان او  يَوْمَ تُبْلَى السَّرائِرُ  92 است ، يعنى روزى است كه باطنها همه ظاهر و اسرارها همه آشكار مىشود ، و آنها را در بوتهء امتحان و آزمايش در مىآورند و از هم جدا مىكنند و جز صرف حقّ و صرف بحت قبول نكنند . و در اخبار ديگر است كه اگر كافران و دشمنان در ميان سنگ پنهان شوند همان سنگ ندا مىكند كه مرا بشكنيد و اين دشمن خدا را بيرون بياوريد و بكشيد . 93 عجب زمانى است كه جمادات مانند عالم برزخ و فشار قبر و شهادت جوارح و شب و روز در قيامت گويا و دانا و توانا مىباشند .\r\nخلاصه ، بعد حضرت امير ( ع ) فرمود و در ملك خود با درندگان مصالحه مىكند و زمين نباتات خود را مىروياند و آسمان بركتش را نازل مىنمايد و خزاين زمين براى وى ظاهر و آشكار مىشود . 94 و در حديث طولانى ديگر فرمود هرگاه قائم ما ظهور كند درندگان با حيوانات مصالحه مىكنند ، يعنى متعرّض ايشان نمىشوند ، و همه برادر وار با هم سير و سلوك نمايند ، و زن از عراق به شام مىرود و پاهايش نمىگذارد مگر به روى گياه و سبزه ، و اسباب زينتش در سرش مىباشد و هيچ‌كس به او متعرّض نمىشود و هيچ درنده به او تعرّض نمىكند و او هم از آنها نمىترسد . 95\r\nو اخبار قريب به اين مضامين بسيار است و اين در زمان ظهور و اوايل امر است .\r\nو در اخبار رجعت چنين وارد شده كه حيوانات حرام گوشت همه را سيّد الشهداء ( ع ) بر طرف مىكند ، و ظاهر است كه هر درنده و گزنده‌اى حرام گوشت است . 96 بلى ظاهر است كه هر قدر به قيامت نزديكتر ، تميز و جدائى و صاف شدن نيك از بد بيشتر و ظاهرتر و شباهتش به عالم آخرت نزديكتر .\r\nفقرهء چهارم . حضرت امير ( ع ) در حديث سابق فرمود و هرآينه عداوت و خصومت\r\n\r\n","description":"","footnote":"","page_name":" 243 ","page_number":241},
  {"content":"\r\n\r\nاز دلهاى بندگان زايل مىشود . و بريد عجلى به حضرت باقر ( ع ) عرض كرد اصحاب ما در كوفه بسيارند پس ادّعاى خلافت نما . فرمود چگونه مىشود ايشان اطاعت من نمايند با آنكه يكى از ايشان براى حاجتى نزد برادر دينى خود مىرود ، حاجت او را روا نمىكند ؟\r\nايشان كه از دادن مال مضايقه دارند در باختن جان به طريق اولى مضايقه خواهند نمود .\r\nتا آنكه فرمود چون قائم ( ع ) قيام نمايد خلايق با يكديگر دوستى و رفاقت مىورزند و مردى براى حاجت به نزد برادر دينى خود مىرود ، حاجت او را روا مىكند و او را محروم نمىكند . 97\r\nمؤلّف گويد از امثال اين اخبار هويدا مىشود كه شيعيان در آن زمان به صفت اهل بهشتند كه فرمود خدا در حقّ ايشان  وَ نَزَعْنا ما فِي صُدُورِهِمْ مِنْ غِلٍّ إِخْواناً عَلى سُرُرٍ مُتَقابِلِينَ  98 ( حجر ) : كنديم آنچه در سينه‌هاى ايشان بود از كينه ، برادرانند بر تختها برابر هم .\r\nفقرهء پنجم . باقر ( ع ) فرمود در حديث طولانى : پس در وقتى كه صاحب اين امر به بعضى از احكام حكم مىكند و بعضى از سنّتها و طريقه‌ها به خلايق مىگويد ، ناگاه طايفه‌اى از مسجد بيرون مىآيند ، اراده مىكنند كه بر آن حضرت خروج نمايند ، پس آن حضرت به اصحاب خود مىفرمايد كه به مقابل ايشان برويد ، پس اصحاب آن حضرت در تمّارين ، يعنى مكان خرمافروشان ، به ايشان مىرسند و همهء ايشان را گرفته ، اسيروار به خدمت حضرت مىآورند . آن حضرت امر مىفرمايد سرهاى همهء ايشان را مىبرند . و اين طائفه آخرين طايفه است كه بر آن حضرت خروج مىكنند . 99\r\nو در حديث ديگر فرمود كه قائم ( ع ) حكمهاى چند مىكند ، در آن حال بعضى از اصحابش كه در پيش روى او جهاد كرده‌اند آنها را انكار مىكنند و ناخوش مىدارند و آن حكم حكم آدم ( ع ) مىباشد . پس آن حضرت ايشان را مىآورد و گردن مىزند . بعد از آن حكمى مىكند آن را هم جماعت ديگر كه در پيش روى او جهاد كرده‌اند انكار مىكنند و آن حكم حكم داود ( ع ) است . پس آن حضرت ايشان را نيز مىآورد و گردن مىزند . بعد از آن بار سيّم حكم ديگر مىكند ، آن را هم جماعت ديگر از آنان كه در پيش روى او جهاد كرده‌اند و شمشير زده‌اند انكار مىكنند و آن حكم حكم ابراهيم ( ع ) مىباشد . پس آن حضرت ايشان را نيز مىآورد و گردن مىزند . بعد از آن در مرتبهء چهارم حكمى مىكند و آن حكم حكم محمّد ( ص ) مىباشد و آن را احدى بر آن حضرت انكار نمىكند . 100\r\n\r\n","description":"","footnote":"","page_name":" 244 ","page_number":242},
  {"content":"\r\n\r\nو در چند حديث اين مضمون وارد شده كه اسلام در اوّل امر و ابتداى كار غريب بود و بعد از اين هم غريب خواهد شد ، پس طوبى و گوارائى باد براى غرباى اسلام .\r\nراويان سؤال از شرح اين سخن نمودند . فرمودند كه قائم ما ( ع ) خلايق را به سوى احكام تازه دعوت مىنمايد و دعوت را از سر مىگيرد و از سر نو خلايق را دعوت مىكند چنانچه رسول خدا ( ص ) با دعوت تازه ، خلايق را دعوت نمود . 101\r\nزراره به حضرت باقر ( ع ) عرض كرد كه آيا قائم ( ع ) به سيرت و طريقهء رسول خدا ( ص ) رفتار مىكند ؟ فرمود هيهات هيهات ، آن حضرت به طريقهء رسول خدا رفتار نمىكند . تا آخر حديث . 102\r\nعبد اللّه بن عطا از آن بزرگوار پرسيد كه قائم ( ع ) به كدام طريقه رفتار مىكند ؟\r\nفرمود بر هم مىزند آن احكام را كه پيشتر از او بود چنانچه رسول خدا ( ص ) احكام سابقه را بر هم زد ، و اسلام تازه احداث مىكند . 103\r\nصادق ( ع ) فرمود در وقتى كه مردى در پشت سر قائم مىايستد و به حكم آن حضرت امر و نهى مىكند ، مىفرمايد او را بگردانيد ، به پيش روى آوريد . و چون بياورند ، مىفرمايد گردنش را مىزنند . بعد از آن در ميان مشرق و مغرب چيزى نمىماند مگر آنكه از او مىترسد . 104 و در روايت ديگر فرمود گويا مىبينم قائم ( ع ) را در بالاى منبر در حالتى كه در برش قبائى باشد ، پس از زير قبايش مكتوبى كه با مهر طلا سر به مهر شده بيرون مىآورد و آن را به خلايق مىخواند . چون آن را مىشنوند مانند گريختن گوسفند از گرگ به سرعت از او مىگريزند و در خدمتش نمىماند مگر نقباء . پس آن حضرت سخنى مىفرمايد ، ايشان هم از آن سخن مىگريزند و آنان كه گريخته‌اند ملجأ و پناهى نمىيابند تا آنكه به خدمت آن حضرت بر مىگردند . و به درستى كه من هرآينه مىدانم آن سخن را كه آن حضرت مىفرمايد . 105\r\nمؤلّف گويد از اين احاديث بفهم معنى فقرهء دعاى افتتح الثّناء كه فرمود مكّن له دينه الّذى ارتضيته له يعنى خدايا متمكّن ساز از براى قائم عجّل اللّه فرجه دين منتسب و مضاف به او را آنچنان دينى كه پسنديده‌اى و رضاشده‌اى او را از براى او . و ايضا بدان كه اينها نسخ شريعت خاتم ( ص ) نيست و عين شريعت او است و آن معلّم جهان و مربّى عالم امكان به هر يك از اوصياء و ائمّه ، طريقه‌اى سپرده بود از شريعت خود كه به آن رفتار نمايد و هر يك به آنچه مأمور بودند نمودند و همچنين قائم ( ع ) نيز به آنچه مأمور\r\n\r\n","description":"","footnote":"","page_name":" 245 ","page_number":243},
  {"content":"\r\n\r\nاست خواهد نمود . و شريعت مطهّرهء خاتم ( ص ) تا دامان قيامت دامن كشيده و موافق اهل هر زمان نحوى مقرّر فرموده و چنانچه اهل يك زمان به حسب تكليف از قصر و اتمام و وجوب جمعه و حجّ و عدم آن و هكذا در اصول دين و ساير احكام ، چنانچه پيش مقرّر و مبرهن نموديم ، با هم تفاوت دارند ، همچنين اهل دو زمان .\r\nو چون اين فقرات در كتب علماء ( قدّس سرهم ) درهم ، و به اين نحو از هم جدا و منظّم نبود ما چنين نموديم تا تو را از سير آن به سهولت اطّلاعى بر تفاوت زمان و اهل آن زمان حاصل شود و بيدار و هشيار شوى و اندكى از معنى توجّه جهان و هر ذرّهء آن به سوى غايت و كمال ، و كون در ترقّى است تصوّر نمائى و قدرى از معنى خلط نيك و بد و مزج قشر و لبّ كه گفتيم دريابى . و آنچه گفتيم كه هر قدر به سمت غايت روند و به سوى قيامت ، بلكه قيامت به سوى ايشان شتابد ، جدائى نيك و بد و امتياز قشر و لبّ و شدّت عذاب و كمال لذّت و خلوص هر يك هويدا و ظاهرتر مىشود ، تصديق نمائى . و از سير اجمالى اين فقرات ملاحظه كن كه زمان قائم عجّل اللّه فرجه چقدر نزديك و شباهت دارد به عالم برزخ و قيامت و آخرت ، چه در حقّ نيكان و چه در حقّ بدان . و ان شاء اللّه در مسئلهء رجعت بهتر خواهى دريافت و زودتر به سوى تصديق آن خواهى شتافت و له الحمد .\r\n\r\nتتمه در بيان دو مطلب .\r\n\r\nمطلب اوّل [ پيرامون اصحاب قائم ( ع ) 
  ]\r\nجمعى را شايد گمان اين باشد كه اصحاب قائم ( ع ) كه سيصد و سيزده نفرند ، همه از اهل آن زمان نيستند بلكه بعضى يا اكثر ايشان از مردگانند كه در آن زمان رجعت مىكنند و زنده مىشوند . و حكايت شيخ زين الدّين على بن فاضل مازندرانى كه مشهور به حكايت جزيرهء خضرا است بر اين دلالت دارد و اجمالش اين است كه اين شيخ بزرگوار سياحتى كرده به جزيره‌اى چند رسيده و در آنجا جمع بسيار و خلق بيشمار ديده و به خدمت يكى از اولاد امام عصر ( ع ) كه نام او سيّد شمس الدّين محمّد عالم بوده و ميان او و قائم ( ع ) پنج واسطه بوده ، يعنى اولاد ششم بوده ، رسيده و اوضاع نماز جمعه و رواج شريعت مطهّره و نعمت گونه گونه ديده . مىگويد روز جمعه نيمهء ماه بود و از نماز فارغ\r\n\r\n","description":"","footnote":"","page_name":" 246 ","page_number":244},
  {"content":"\r\n\r\nشديم و سيّد هم در مجلس افاده قرار گرفت ، ناگاه صدائى از بيرون مسجد به گوشم رسيد . به سيّد گفتم اين چه صدا است ؟ گفت هر روز جمعه‌اى كه به نيمهء ماه افتد امراء لشكر ما سوار شده ، منتظر فرج مىباشند . پس به جهت تماشاى ايشان از سيّد اذن طلبيدم . اذن داد ، بيرون رفتم . ناگاه جمع كثيرى ديدم كه تسبيح و تهليل و حمدگويان و از خدا فرج امام قائم ( ع ) را مسئلت مىنمايند . بعد از آن به مسجد برگشتم . سيّد گفت آيا لشكر را ديدى ؟ گفتم آرى . گفت آيا امراى ايشان را شمردى ؟ گفتم نه . گفت كه عدد ايشان سيصد است ، سيزده نفر باقى مانده . گفتم اى سيّد ، فرج كى خواهد شد ؟ گفت علم او در نزد خدا است و لكن براى اين امر پاره‌اى علامات هست . بعد قدرى ذكر علامات كرده . اين نحو در كتاب بحار ذكر شده . 106\r\nو در كتاب تحفة المجالس چنين ذكر كرده كه سيّد فرمود امراء ايشان را شماره نمودى ؟ گفتم نه و اللّه . فرمود عدد ايشان سيصد و يازده است و به درستى كه آنچه مانده از امراء ، دو امير ديگر است . 107\r\nو مجلسى ( قدّس سره ) در بحار بابى جدا وضع نموده در بيان كسانى كه نزديك به زمان او شده ، حضرت قائم ( ع ) را ديده‌اند ، و اين حكايت را در ضمن آنها ذكر كرده . در اوّل باب مىفرمايد كه چون مطالب اين باب را در كتابهاى معتبر نديدم لهذا در ذيل ساير بابها ذكر نكردم .\r\nو بالجمله ، ما به يارى قائم عجّل اللّه فرجه قطعى سازيم و بديهى نمائيم كه تمام اين سيصد و سيزده نفر همگى از اهل همان زمان ظهور حجّة اللّه و بقيّة اللّه مىباشند و همگى در وقت خواندن و طلبيدن قائم ( ع ) زنده و بر روى زمين در اطراف عالم پراكنده هستند به چند دليل . اوّل آنكه بالبديهه قبل از چهارده معصوم صلوات اللّه و سلامه عليهم اجمعين احدى را رجعتى و بازگشتى به دنيا نيست . دوّم آنكه رجعت ، مدّتى بعد از زمان ظهور خواهد بود و اين بزرگواران همان شب اوّل در مكّه به خدمت قائم مشرّف مىشوند كه هنوز احدى از ملائكه و جنّ و انس به آن حضرت بيعت نكرده و هنوز بعضى از علامات ظهور از براى اهل عالم ، مانند قتل نفس زكيّه و نداى منادى حقّ و نداى شيطان ، به ظهور نپيوسته . سوّم ، احاديث بسيار بر طبق مدّعاى ما از معدن عصمت به ظهور پيوسته و ما به ذكر بعضى از بحار مجلسى ( قدّس سره ) تبرّك جوئيم .\r\nسيّد السّاجدين ( ع ) فرمود آنان كه از رختخوابشان مفقود و ناياب مىشوند سيصد و\r\n\r\n","description":"","footnote":"","page_name":" 247 ","page_number":245},
  {"content":"\r\n\r\nسيزده نفرند كه عدد اهل بدر است . پس در شب از ميان رختخوابشان برمىخيزند و مىروند و صبح را در مكّه مىكنند . اين است معنى قول خداى عزّ و جلّ  أَيْنَ ما تَكُونُوا يَأْتِ بِكُمُ اللَّهُ جَمِيعاً  108 ( بقره ) يعنى هركجا باشيد مىآورد خداى تعالى همهء شما را . 109 و صادق ( ع ) فرمود وقتى كه قائم در ظهور نمودن اذيّت كرده شد ، به اذن خدا دعا مىكند ، پس دعاى او به اجابت مىرسد . اصحابش كه سيصد و سيزده نفرند مانند ابرهاى پاييز به خدمتش جمع مىشوند و ايشان صاحب بيدقهايند . پاره‌اى از ايشان در وقت شب از ميان رختخوابشان مفقود مىشوند و صبح را در مكّه مىكنند و پارهء ديگر در روز به روى ابر نشسته ، مىروند . و فرمودند آنان كه به روى ابر مىروند ايمان ايشان بيشتر و كاملتر است و آنان كه از رختخوابشان مفقود مىشوند اين آيه در شأن ايشان نازل شده  أَيْنَ ما تَكُونُوا يَأْتِ بِكُمُ اللَّهُ جَمِيعاً  . 110 ، 111\r\nو حضرت باقر ( ع ) فرمود اوّل كسى كه به آن حضرت بيعت مىكند جبرئيل است و بعد از او آن سيصد و سيزده نفر بيعت مىكنند . پس هر يك از ايشان كه به راه افتاده همان ساعت به خدمت آن حضرت مىرسد . و از ايشان پاره‌اى هستند كه از ميان رختخوابهاى خود مفقود مىشوند و اين است معنى قول امير المؤمنين ( ع ) كه ايشان آنانند كه از ميان رختخوابشان مفقود و ناياب مىشوند ، اين است معنى قول خدا  فَاسْتَبِقُوا الْخَيْراتِ أَيْنَ ما تَكُونُوا يَأْتِ بِكُمُ اللَّهُ جَمِيعاً  . 112\r\nو در حديث ديگر فرمود كه اصحاب قائم ( ع ) سيصد و سيزده نفرند از اولاد عجم .\r\nبعضى از ايشان در روز به روى ابر مىنشينند و با نامش و نام پدرش و صفتش و نسبش شناخته مىشوند و بعضى ديگر در ميان رختخوابهاى خود خوابيده مىشوند ناگاه ايشان را در مكّه در غير موسم حجّ مىبينند . 113\r\nو صادق ( ع ) فرمود كه جوانان شيعه در بالاى بامهاى خودشان خوابيده مىباشند ، ناگاه شبى در غير موسم حجّ به خدمت صاحب خودشان مىروند و در مكّه صبح مىكنند . 114\r\nو احاديث بسيار است و همان حديث طولانى مفضّل بسيار خوب دلالت دارد كه فرمود ( ع ) : پس بايستد قائم ( ع ) ميان ركن حجر الاسود و مقام ابراهيم ( ع ) و به صداى بلند ندا كند كه اى گروه بزرگواران و مخصوصان و آنانى كه حقّ تعالى ايشان را براى يارى من ذخيره كرده است پيش از ظاهر شدن من بر روى زمين ، بيائيد به سوى من . پس حقّ تعالى صداى آن حضرت را برساند به ايشان در هر جاى عالم كه باشند از مشرق و مغرب عالم و\r\n\r\n","description":"","footnote":"","page_name":" 248 ","page_number":246},
  {"content":"\r\n\r\nبر هر حالى كه بوده باشند ، پس بشنوند همه به يك آواز و همگى متوجّه آن حضرت شوند و به يك چشم بر هم زدن همه حاضر شوند نزد آن حضرت در ما بين ركن و مقام . و آن گه فرمود كه خدا ايشان را ذخيره كرده است بر روى زمين از براى يارى من . چقدر خوب دلالت دارد . و در اين مطلب به همين اكتفا نمائيم .\r\n\r\nتنبيه [ مدح عجم و طالقان 
  ]\r\nحال به يارى قائم عجّل اللّه فرجه نمونه‌اى از مدح عجم و خصوص اهل طالقان بياوريم .\r\nاوّل از كمالات ايشان دين و مذهب و ايمان و محبّت اهل بيت خاتم پيغمبران است ( ص ) كه غايت و نتيجهء جهان و فائده و سرآمد عالم امكان است .\r\nدوّم . مملكت ايشان است كه عمدهء آن در اقليم چهارم و وسط معمورهء عالم و چشم چراغ زمين و افسوس و آرزوى تمام سلاطين است كه آب و هواى او روح‌افزا و نعمتهاى گوناگون و ميوه‌هاى رنگارنگ او دلربا و جمال اهل او جامع ميان سفيدى و سياهى و عقل و شعورشان از اوج عالم مجرّدات كشيده تا حضيض مادّى .\r\nسوّم . سورهء نحل آيهء  وَ أَوْحى رَبُّكَ إِلَى النَّحْلِ أَنِ اتَّخِذِي مِنَ الْجِبالِ بُيُوتاً وَ مِنَ الشَّجَرِ وَ مِمَّا يَعْرِشُونَ  115 . صادق ( ع ) فرمود مائيم و اللّه نحلى كه وحى كرد خدا به سوى او كه بگير از جبال خانه‌ها . امر كرد ما را كه بگيريم از عرب شيعه ، و من الشّجر فرمود يعنى از عجم ، و ممّا يعرشون فرمود يعنى از غلام و كنيز . 116 و از تشبيه عرب به كوه كه سخت و جماد است و تشبيه عجم به درخت كه نبات و دهندهء برگها و گلها و ميوه‌ها است ظاهر است كه فرق و امتياز تا چه حدّ است .\r\nچهارم . آيهء   وَ لَوْ نَزَّلْناهُ عَلى بَعْضِ الْأَعْجَمِينَ فَقَرَأَهُ عَلَيْهِمْ ما كانُوا بِهِ مُؤْمِنِينَ   117 .\r\nصادق ( ع ) فرمود يعنى اگر مىفرستاديم قرآن را بر عجمها ، ايمان نمىآوردند به او عربها ، و نازل شد بر عرب ، پس ايمان آورد به او عجم ( فهذه فى فضيلة العجم ) : پس اين آيه در فضيلت عجم نازل شده . 118\r\nپنجم . احاديث معتبره نوروز است كه صادق ( ع ) در حديث طولانى كه در زاد المعاد ذكر شده فرمود كه عيد نوروز ، روز ما و روز شيعيان ما است . آن روز را عجمان حفظ كردند و حرمت آن را رعايت نمودند و شما عربها آن را ضايع كرديد . 119\r\n\r\n","description":"","footnote":"","page_name":" 249 ","page_number":247},
  {"content":"\r\n\r\nششم . حديثى است كه در جلد سماء و عالم است كه ايمان اگر معلّق به ثريّا بودى هرآينه عجم او را به چنگ آوردى . 120\r\nهفتم . حديثى است كه عن قريب ذكر شد كه باقر ( ع ) فرمود اصحاب قائم ( ع ) سيصد و سيزده نفرند از اولاد عجم .\r\nو امّا مدح اهل طالقان . يكى حديث مفضّل بود كه جوان حسنى از ديلم خروج مىكند و گنجهاى طالقان او را يارى مىكنند . و ديلمان ييلاقى است مشتمل بر دهات چند و نزديك طالقان ما است .\r\nدويم حديث ديگر مفضّل است كه حضرت فرمود گويا جوانان اهل طالقان را كه به منزلهء خزينه‌هايند مىبينم كه حربه‌ها به دست گرفته و به اسبهاى سفيد سوار شده و از بسيارى شوق به سوى جنگ و جهاد ، مانند گرگان صدا مىكنند . سردارشان مردى باشد از قبيله تيمى كه او را شعيب بن صالح گويند ، پس امام حسين ( ع ) در ميان ايشان رو مىآورد در حالتى كه روى مباركش مانند دايرهء قمر مىباشد و پى قتل ظالمان مىافتد . 121 مؤلف گويد از اين حديث شريف ظاهر مىشود كه اين مردان از اهل رجعت‌اند و الآن در طالقان قبرى است كه مشهور است به قبر شعيب بن صالح و محل زيارت و احترام است . پس اينان غير از آنانند كه در حديث اوّل گذشت .\r\nسوّم حديث فضل بن يسار است كه صادق ( ع ) فرمود خزينه‌اى در طالقان است كه نه طلا است و نه نقره و بيدقى هست از روزى كه پرچمش پيچيده شده تا به حال گشوده نشده و پاره‌اى مردان در آنجا هستند كه دلهاشان مانند پارهء آهن است و در توحيد الهى هرگز ايشان را شك عارض نمىشود . ايشان از سنگ سخت‌ترند . اگر ايشان را به كوهها دچار كنند هرآينه آنها را از جا بر كنند و با بيدقهاى خود هيچ شهرى را قصد نمىكنند مگر آنكه او را خراب مىكنند . و در روى اسبهاشان زينهاى طلا مىباشد و خودشان را براى بركت به زين اسب امام ( ع ) مىمالند و آن حضرت را به ميان مىگيرند و خودشان را براى او سپر مىكنند و او را در جنگها محافظت مىنمايند و هر چه آن حضرت مىخواهد به انجام مىرسانند ، و در ميان ايشان مردمانى هستند كه شبها نمىخوابند . تا آنكه فرمود خلايق را به شهادت كلمهء طيّبه دعوت مىنمايند و آرزو مىكنند كه در راه خدا كشته شوند . شعارشان يا لثارات الحسين گفتن است . وقتى كه آن لشكر رو به سمتى مىگذارند رعب و بيم ايشان تا يك ماه راه پيشاپيش به دلهاى خلايق مىنشيند . 122 و\r\n\r\n","description":"","footnote":"","page_name":" 250 ","page_number":248},
  {"content":"\r\n\r\nاحاديث ديگر نيز هست به همين اكتفا نموديم و بيان مطالب را به اشاره پيموديم . اللّهمّ عجّل فرجه .\r\n\r\nمطلب دوّم [ تحريف قرآن 
  ]\r\nبدان كه علماى اماميّه ( قدّس سرهم ) را خلاف است كه آيا قرآن مجيد و فرقان حميد كه خداوند يكتا بر خاتم انبياء ( ع ) فرستاد همين است كه امروز در ميان شيعه و سنّى متداول است و در دست ايشان حاصل است يا آنكه تحريف و كم و زياد شده و آن قرآن تمام در نزد اهل بيت عصمت است .\r\nمذهب صدوق ( قدّس سره ) و سيّد مرتضى ( قدّس سره ) و شيخ طوسى ( قدّس سره ) و شيخ ابو على طبرسى ( قدّس سره ) اين است كه ما دو قرآن ، يكى ناقص و يكى تمام ، نداريم و قرآنى كه نازل شد همين است كه در دست ما است .\r\nو مذهب على بن ابراهيم قمى ( قدّس سره ) صاحب تفسير و مذهب كلينى صاحب كافى ( قدّس سره ) و مذهب مشهور علماى اماميّه ( قدّس سرهم ) و بسيارى از عامّه اين است كه اين قرآن عين آن قرآن نيست بلكه كمتر و پيش و پس دارد و لكن به ضرورت مذهب شيعه و سنّى و اجماع جميع ، همين قرآن حجّت است به جهت احاديث متواترهء ثقلين و غير آن كه مسلّمى طرفين است . و ايضا مسلّم است كه در قرآن كلمه تامّ و كلام تامّ زياد نشده به جهت آنكه شبيه او آوردن نتوان .\r\nبلى از اخبار چندى بر مىآيد كه بعضى از حروف زياد شده مثل آنكه صادق ( ع ) فرمود كه آيهء  وَ اجْعَلْنا لِلْمُتَّقِينَ إِماماً  123 كه در فرقان است ، خدا او را چنين نازل نموده ( و اجعل لنا من المتّقين اماما ) 124 كه من را حذف كردند و به جاى او لام نهادند و لام لنا را نيز انداختند . و در مقدمهء ششم صافى است كه آن حضرت فرمودند به درستى كه قرآن انداخته شده از او آيات بسيارى و زياد نشده است در او مگر حروفى . 125\r\nو بالجمله نزد اين فقير مثل بديهى است كه اين قرآن كمتر است و آنچه خدا فرستاد از آيات ، در اين قرآن تمام آن نيست و از احاديث بسيار ظاهر مىشود كه عمده آنچه انداختند ، اسماء ائمّهء ما عليهم السّلام و آيات صريح الدّلاله‌اى بود كه دلالت بر عظمت و جلال شأن ايشان و دلالت بر وصايت و خلافت ايشان مىنمود . و ايضا اسمها و مذمّت و لعنت جمعى از منافقان بود كه بخصوص ذكر شده بودند . و لهذا باز اين قرآن در\r\n\r\n","description":"","footnote":"","page_name":" 251 ","page_number":249},
  {"content":"\r\n\r\nاحكام اصول دين و فروع دين و قصص پيشين حجّت است به جهت آنكه آنچه انداختند چندان مدخليّتى به اين مطالب نداشت .\r\nو ما به جهت اثبات كم بودن اين قرآن چند دليل به طور قاعده و اختصار بياوريم و اگر به تفصيل آن بپردازيم شايد زياده از هزار حديث به دست آوريم و اگر باور ندارى جمع كن آنچه در اين باب در تفسير على بن ابراهيم ( قدّس سره ) و كافى و بحار و غاية المرام و صافى است تا بدانى كه اغراق نگفته‌ام و گوهر خام ناتمام نسفته‌ام .\r\nدليل اول احاديث متواترهء مسلّمى شيعه و سنّى است كه پيغمبر خدا ( ص ) فرموده لتركبنّ سنن من كان قبلكم حذو النّعل بالنّعل و القذّة بالقذّة حتّى لو دخلوا جحر ضبّ لدخلتموه 126 يعنى هرآينه مرتكب خواهيد شد و به عمل خواهيد آورد همان طريقها و سنّتهاى كسانى را كه پيش از شما بودند از امّت ساير پيغمبران مثل نشستن نعل به جاى نعل و تير به جاى تير يا مثل مساوى و موافق بودن نعل به نعل و تير به تير حتى آنكه اگر ايشان داخل شده باشند و رفته باشند به سوراخ سوسمارى شما نيز داخل او خواهيد شد . و اين حديث در كتب عامّه مثل صحيح بخارى و غير آن مذكور است . ابن ابى الحديد مىگويد در احاديث صحيحه آمده كه پيغمبر ( ص ) فرمود لتركبنّ تا آخر حديث ، و چيزى علاوه ذكر مىكند . و علماى ما بسيارى از اين احاديث را از ائمهء طاهرين ( ع ) در تفسير آيهء شريفهء  لَتَرْكَبُنَّ طَبَقاً عَنْ طَبَقٍ  127 كه در سورهء انشقاق در جواب قسمهاى مؤكّدهء خدائى است نقل نموده‌اند 128 و به همين اخبار مسلّمه ، ائمّه و علماء در ردّ عامّه و اثبات مطالب مهمّه مثل ارتداد و اختلاف و افتراق امّت خاتم ( ص ) بعد آن سر خيل عالم و مثل مسئلهء خفاى ولادت و غيبت امام قائم و طولانى بودن عمر شريف او و مثل مسئلهء رجعت و زنده شدن جمعى از دنيا گذشتگان متمسّك مىشوند .\r\nحال گوئيم شبهه‌اى نيست و مسلّمى شيعه و سنّى است كه امّتان سابق ، كتب آسمانى را تحريف و تبديل نمودند و كم و زياد كردند چنانچه آيات بسيارى بر اين شهادت مىدهند . مثل  يُحَرِّفُونَ الْكَلِمَ عَنْ مَواضِعِهِ  129 كه در قرآن مجيد مكرّر است و در بعضى از آيات  مِنْ بَعْدِ مَواضِعِهِ  130 فرموده و مثل  يا أَهْلَ الْكِتابِ قَدْ جاءَكُمْ رَسُولُنا يُبَيِّنُ لَكُمْ كَثِيراً مِمَّا كُنْتُمْ تُخْفُونَ مِنَ الْكِتابِ  131 الآية : اى اهل كتاب آمد به سوى شما رسول ما بيان مىكند از براى شما بسيارى از آنچه بوديد كه پنهان مىكرديد از كتاب خدا .  وَ إِنَّ مِنْهُمْ لَفَرِيقاً يَلْوُونَ أَلْسِنَتَهُمْ بِالْكِتابِ  132 الآية ( آل عمران ) : و بعضى از اهل كتاب فرقه‌اى\r\n\r\n","description":"","footnote":"","page_name":" 252 ","page_number":250},
  {"content":"\r\n\r\nهستند كه مىپيچند زبانهاى خود را به كتاب به جهت آنكه گمان كنيد شما آن را از كتاب و نيست آن از كتاب و مىگويند اين از نزد خدا نازل شده و نيست آن نازل شده از نزد خدا و مىبندند بر خدا دروغ را و حال آنكه ايشان مىدانند .\r\nدليل دوّم . علماى ما ( قدّس سرهم ) پشت در پشت و دست به دست از جمله مطاعن عثمان جمع كردن قرآن از اطراف و اكناف و تغيير دادن و به امداد ديگران كم و پيش و پس نمودن و آن را نگهداشتن و باقى را سوزاندن شمرده‌اند و عامّه قبول كرده‌اند و بر ايشان ردّ نكرده‌اند .\r\nسوّم آنكه شيعه و سنّى روايت كرده‌اند كه حضرت امير ( ع ) قرآن را به آن طور كه نازل شده بود جمع كرد و به مسجد آورد . عمر و ديگران گفتند قرآن عثمان ما را كافى است و احتياج به قرآن تو نيست . حضرت فرمود ديگر كسى غير از اهل بيت من نخواهد ديد و ظاهر نخواهد شد مگر زمان حضرت قائم ( ع ) عجّل اللّه فرجه .\r\nچهارم آنكه در جلد غيبت بحار احاديث بسيارى ذكر كرده كه در زمان قائم ( ع ) در ميان مردم آن قرآن كامل متداول است و حفظ كردن آن برايشان مشكل است به جهت اختلاف و تفاوت او با اين قرآن . و در آن احاديث مضامين ديگر نيز دارد و ما به جهت تبرّك همان فقرهء حديث طولانى مفضّل كه بر مطلب ما شاهد است ذكر نمائيم .\r\nصادق ( ع ) فرمود : و در تمام آن روز ، يعنى همان روز اوّل كه جبرئيل ( ع ) و ديگران بيعت كردند و آن دو ندا در آن روز بلند شد ، حضرت صاحب ( ع ) پشت به كعبه داده گويد كه هر كه خواهد نظر كند به آدم و شيث و نوح و سام و ابراهيم و اسماعيل و موسى و يوشع و عيسى و شمعون پس نظر كند به من كه علم و كمال همه با من است و هر كه خواهد نظر كند به محمّد و على و حسن و حسين و ائمّهء از ذرّيهء حسين پس نظر كند به من و آنچه خواهد از من سؤال كند كه علم همه نزد من است . آنچه آنها مصلحت ندانسته‌اند و خبر ندادند من خبر مىدهم و هر كه كتب آسمانى و صحف پيغمبران را مىخواهد بيايد و از من بشنود . پس ابتدا كند و صحف آدم و شيث را مىخواند . امّت آدم و شيث گويند كه اين است و اللّه صحف آدم و شيث كه هيچ تغيير نيافته است و خواند بر ما از آن صحف آنچه نمىدانستيم . پس بخواند صحف نوح و صحف ابراهيم و تورات موسى و انجيل عيسى و زبور داود را ، پس علماى آن ملّتها همه شهادت دهند كه اين است آن كتابها به نحوى كه از آسمان نازل شده بود و تغيير نيافته است و آنچه از ما فوت\r\n\r\n","description":"","footnote":"","page_name":" 253 ","page_number":251},
  {"content":"\r\n\r\nشده بود و به ما نرسيده بود همه را بر ما خواند . پس بخواند قرآن را به نحوى كه حقّ تعالى بر حضرت رسول نازل ساخته بىآنكه تغيير و تبديل يافته باشد چنانچه در قرآنهاى ديگر شده .\r\nپنجم آنچه وارد شده كه در خلوات ائمّه را مىديدند كه قرآن را به طور ديگر داشتند مىخواندند . چون سؤال مىكردند ، مىفرمودند بر شما حرجى نيست ، همان قرآن كه در نزد شما است بخوانيد .\r\nششم آنچه وارد شده كه اين آيه چنين بود ، و اين سوره به قدر بقره يا فلان قدر بود ، و ميان اين كلمه و آن كلمه اين قدر افتاده ، و اينجا چنين نازل شده بود . و اين گونه اخبار بيرون از شمار است .\r\nهفتم آنچه وارد شده كه چون معصوم ( ع ) بيان آيات و تفسير كلمات مىفرمود ، بلا تأمّل راوى سؤال مىكرد كه اين تنزيل است يا تأويل ؟ يعنى اين الفاظ كه فرمودى جزء قرآن است و اين طور نازل شده بود و دشمنان انداختند يا آنكه بيان معنى و تأويل قرآن است ؟ و اين معنى مسلّمى و ذهنى اصحاب ائمّه ( ع ) بوده . و اين قسم اخبار نيز بيرون از شمار است .\r\nهشتم آنچه از ادعيّه ، مثل دعاى صنمى قريش و غير آن ، مستفاد مىشود . چند فقره از زيارات كتاب تحفه ذكر نمائيم . در زيارت دوّم و سوّم هر دو هست و حرّفوا كتابك 133 . و در زيارت جامعهء اوّل است و احى به ما بدّل من كتابك : 134 احيا كن به قائم ( ع ) آنچه تبديل شده از كتاب تو . و در جامعهء سوّم است و حرّفت القرآن 135 : بيعت شوم ايشان تحريف نمود قرآن را . و نظير اين الفاظ بسيار است در ادعيّه و زيارات . ملتفت باش .\r\nنهم آنچه وارد شده كه امّت به ثقلين هر دو ظلم و جفا كردند يكى را كه اهل بيت بود به ظلم و ستم شهيد كردند و آن ديگر را كه قرآن بود تحريف و تغيير دادند و كم و زياد نمودند .\r\nدهم آنچه در تفسير آيهء  لا يَمَسُّهُ إِلَّا الْمُطَهَّرُونَ  136 ( واقعه ) ذكر شده كه چون عمر خليفه شد خواست كه قرآن حضرت امير را بگيرد و در ميان خودشان آن را نيز تحريف نمايند . عرض كرد يا ابا الحسن اگر بياورى حالا آن قرآن را كه در زمان ابو بكر آوردى ما همه بر قبول او اتّفاق مىنموديم . فرمود هيهات شما را به سوى او راهى نيست . تا آنكه\r\n\r\n","description":"","footnote":"","page_name":" 254 ","page_number":252},
  {"content":"\r\n\r\nفرمود آن قرآن را مس نمىكند مگر مطهّرون و اوصياء از اولاد من . پس عمر گفت از براى اظهار آن زمان معلومى هست ؟ فرمود بلى وقتى كه قائم ما قيام نمايد او را ظاهر نمايد و مردم را بر او وادارد ، پس جارى مىشود سنّت و طريقه به آن قرآن . 137 و اين ده دليل شخص منصف با شعور را البتّه كافى است  تِلْكَ عَشَرَةٌ كامِلَةٌ  138 .\r\nو از براى سيّد مرتضى ( قدّس سره ) و چند بزرگوار ديگر دليلى نيست مگر دو چيز . يكى آنكه ما ديوان شعراء و كتب علماء ( قدّس سرهم ) كه دست به دست به ما رسيده مىدانيم كه اينها درست به ما رسيده و همانا همان است كه گفته‌اند و مردم در حفظ اين گونه امورات اهتمام دارند تا چه رسد به قرآن مجيد و فرقان حميد كه كتاب خدا و حجّت خلق خدا و شفيع روز جزا است .\r\nجواب اين سخن آن است كه تحريف قرآن و پنهان نمودن قدرى از آن عجيب‌تر از حكايت غدير خم و پنهان داشتن حديث من كنت مولاه 139 در چنان مجمعى و در چنان محفلى كه پيغمبر ( ص ) فرمود نيست و عجيب‌تر از غصب خلافت و غصب فدك و تبديل حلال و حرام نيست . آيا آن داعيه‌اى كه واداشت دشمنان را بر اين امور چگونه وانداشت بر تحريف قرآن ؟ و مىگوئى اگر كسى به كتاب سيبويه يا ديوان شاعرى بابى بيفزايد واضح و آشكار مىشود . جواب اين است كه كسى نگفته در قرآن سوره و كلامى زياد كرده‌اند تا اين سخن گفته شود . و مىگوئى اگر كم كرده بودند بر ما معلوم بود . بهتر از اين چگونه معلوم شود كه با آن شدّت تقيّه و مقهور بودن شيعه و ائمّه ( ع ) و اجماع مردم بر قاعدهء النّاس على دين ملوكهم 140 باز اين قدر از ادلّهء قطعيّه در تحريف قرآن و رسوائى آن اعداء خاندان به ما رسيده ؟\r\nدوّم آنكه اگر اين قرآن تمام نبودى هرآينه حجّت نبودى و امر پيغمبرى و ائمّه ( ع ) به تمسّك به او العياذ باللّه لغو و عبث بودى . و جواب اين شبهه اشاره شد .\r\n\r\nخاتمه در بيان شمائل با اعتدال عديم المثال بقيّة اللّه فى الأرضين و قوام السّماوات و الأرضين حضرت قائم خاتم اوصياء خاتم پيغمبران ( ص ) .\r\nمجلسى ( قدّس سره ) در حقّ اليقين به سندهاى صحيح از ابن مهزيار كه خدمت قائم ( ع ) رسيده و او را ديده روايت نموده كه چون داخل خيمه شدم ديدم آن حضرت بر روى نمدى\r\n\r\n","description":"","footnote":"","page_name":" 255 ","page_number":253},
  {"content":"\r\n\r\nنشسته و نطع سرخى بر روى نمد افكنده و بر بالشى از پوست تكيه داده . سلام كردم . بهتر از سلام مرا جواب داد . روئى مشاهده كردم مانند ماه شب چهارده ، از طيش و سفاهت منزّه و مبرّا ، نه بسيار بلند و نه كوتاه ، اندكى به طول مايل ، گشاده پيشانى با ابروهاى باريك كشيده و به يكديگر پيوسته و چشمهاى سياه گشاده و بينى كشيده و گونه‌هاى رو هموار و بر نيامده ، در نهايت حسن و جمال ، و بر گونه راستش خالى بود مانند فتات مشكى كه بر صفحه نقره افتاده باشد ، و موى عنبربوى سياهى بر سرش بود نزديك به نرمه گوش آويخته ، از پيشانى نورانيش نور ساطع بود مانند ستاره درخشان ، با نهايت سكينه و وقار و حيا و حسن لقا . 141\r\nو علماى شيعه و سنّى در كتب خود احاديث نقل كرده‌اند كه حضرت قائم ( ع ) شبيه‌ترين مردم است به حضرت خاتم ( ص ) در خلق و خلق و شمايل و اقوال و افعال و گفتار و كردار . اللّهمّ عجّل فرجه و يسرّ لنا لقائه و نصرته بمحمّد و آله .\r\n\r\nباب دوّم در رجعت و در آن يك مقدّمه و يك خاتمه و چند فصل است .\r\n\r\nمقدّمه در معنى رجعت است .\r\nبدان كه لفظ رجعت به معنى برگشتن و بازگشتن است مثل لفظ رجوع . چنانچه فقهاء ( قدّس سرهم ) در كتاب طلاق مىگويند رجعت به قول و فعل هر دو مىشود ، يعنى رجوع كردن شوهر به زن خود كه او را طلاق داده ، پس چنانچه اوّل او را زن خود نموده بود باز بعد از طلاق برگشت و او را دوباره زن خود نمود . و مىگوئى فلان به سفر رفت و برگشت ، و سايه برگشت و هكذا . پس عود روح به سوى بدن و دوباره ديده شدن رجعت است خواه بعد از زنده شدن به دنيا بيايند ، مثل امواتى كه مقرّبان خدا به اعجاز زنده نمودند ، و يا به قيامت و صحراى محشر حاضر شوند ، مثل همه خلايق كه در قيامت زنده مىشوند . و در آيات به اين دو قسم زنده شدن هر دو ، لفظ بازگشت اطلاق شده . امّا رجوع به دنيا ، مثل   رَبِّ ارْجِعُونِ لَعَلِّي أَعْمَلُ صالِحاً   142 ( مؤمنون ) و مثل  رَبَّنا أَبْصَرْنا وَ سَمِعْنا فَارْجِعْنا نَعْمَلْ \r\n\r\n","description":"","footnote":"","page_name":" 256 ","page_number":254},
  {"content":"\r\n\r\n صالِحاً  143 ( الم سجده ) و هكذا . و امّا رجوع به قيامت مثل  أَ فَحَسِبْتُمْ أَنَّما خَلَقْناكُمْ عَبَثاً وَ أَنَّكُمْ إِلَيْنا لا تُرْجَعُونَ  144 ( مؤمنون ) و مثل  وَ ظَنُّوا أَنَّهُمْ إِلَيْنا لا يُرْجَعُونَ  145 و مثل  كُلُّ شَيْءٍ هالِكٌ إِلَّا وَجْهَهُ لَهُ الْحُكْمُ وَ إِلَيْهِ تُرْجَعُونَ  146 ( قصص ) و هكذا . و نكته‌اى كه كسى ملتفت نشده اين است كه در آيات لفظ رجوع هر جا كه به معنى آخرت و بازگشت به سوى خدا است به لفظ الى ذكر شده و هر جا كه به معنى برگشتن به دنيا است لفظ الى ندارد ، بفهم ، و چون اين لفظ به هر دو گفته مىشد به جهت تميز ، ائمّه ( ع ) و علماء ( قدّس سرهم ) لفظ رجعت را در معنى بازگشتن به دنيا غالبا استعمال نمودند و زنده شدن در قيامت را به لفظ معاد و غير آن ادا نمودند .\r\nحال به يارى قائم عجّل اللّه فرجه مىخواهيم در اين باب اثبات نمائيم كه در زمان قائم ( ع ) و پيش از قيام قيامت جمعى از نيكان و جمعى از بدان را خدا زنده مىگرداند و ايشان را به دنيا بر مىگرداند و معنى رجعت اين است . و باز بدان كه رجعت از ضروريّات مذهب شيعه است و هر كه منكر او باشد از شيعه ، البتّه منكر معاد نيز خواهد بود مگر بعضى از عوام كه به گوش ايشان مسأله رجعت نرسيده باشد . و اين مسأله از مخصوصات شيعه است و عامّه و معاندين اين رجعت را منكرند .\r\nو بالجمله پس دانستى كه ظهور قائم عجّل اللّه فرجه رجعت نيست زيرا كه اين بزرگوار از روزى كه متولّد شده دنيا را وداع نكرده و هنوز زنده است و غائب است و در دنيا است و زنده خواهد ماند تا ظاهر شود و زمين را پر از عدل و داد سازد و سالها سلطنت و پادشاهى نمايد و بعد از آن روح مطهّرش به عالم قدس پرواز مىنمايد و چون بعد از وفات دوباره به دنيا برگردد ، چنانچه از احاديث ظاهر مىشود ، آن برگشتن رجعت آن بزرگوار است عجّل اللّه فرجه .\r\n\r\nفصل اوّل در بيان بعضى از آيات با تفسير اهل بيت .\r\nو چون آياتى كه در لسان ائمّه ( ع ) تفسير به رجعت شده بسيار است و بناى ما به اختصار است لهذا به ذكر بعضى ، از كتاب حقّ اليقين اكتفاء مىنمائيم 147 و به ذكر آن تبرّك مىجوئيم با آنكه بعد از اجماع و ضرورت اماميّه و احاديث متواترهء ائمّه ( ع ) چندان اهتمامى لازم نداريم .\r\n\r\n","description":"","footnote":"","page_name":" 257 ","page_number":255},
  {"content":"\r\n\r\nمجلسى ( قدّس سره ) در اوّل رجعت مىفرمايد : بدان كه از جملهء اجماعيّات شيعه ، بلكه ضروريّات مذهب حقّ فرقهء حقّه ، حقّيّت رجعت است و اكثر علماى اماميّه دعواى اجماع بر حقّيّت رجعت كرده‌اند مانند محمّد بن بابويه در رسالهء اعتقادات و شيخ مفيد و سيّد مرتضى و شيخ طبرسى و سيّد بن طاووس و غير ايشان از اكابر علماى اماميّه ، و اين حقير در كتاب بحار الانوار زياده از دويست حديث از زياده از چهل نفر از مصنّفين علماى اماميّه كه در پنجاه اصل معتبر ايراد نموده‌اند ، بيرون نوشته‌ام . هر كه را شكّى باشد به آن كتاب رجوع كند . 148\r\nچون اين سخن بلند را از مجلسى ( قدّس سره ) شاهد آورديم اكنون به ذكر آيات بيّنات شروع نمائيم .\r\nآيهء اوّل .  وَ لَنُذِيقَنَّهُمْ مِنَ الْعَذابِ الْأَدْنى دُونَ الْعَذابِ الْأَكْبَرِ  149 ( الم سجده ) يعنى هرآينه مىچشانيم به ايشان از عذاب پست‌تر يا نزديك‌تر پيش از عذاب بزرگتر . در آن حديث طولانى مفضّل پس از آنكه صادق ( ع ) ذكر رجعت فرمود ، كه ان شاء اللّه در فصل دوّم ذكر آن خواهيم نمود ، مفضّل عرض نمود كه اى مولاى من جمعى از شيعيان شما هستند كه قائل نيستند كه شما و دوستان شما و دشمنان در آن روز زنده خواهيد شد .\r\nفرمود : مگر نشنيده‌اند سخن جدّ ما رسول خدا را و سخن ما اهل بيت را كه مكرّر خبر داده‌ايم از رجعت ؟ مگر نشنيده‌اند اين آيه را  وَ لَنُذِيقَنَّهُمْ مِنَ الْعَذابِ الْأَدْنى دُونَ الْعَذابِ الْأَكْبَرِ  ؟ فرمود كه عذاب پست‌تر ، عذاب رجعت است و عذاب بزرگتر ، عذاب قيامت است . تا آنكه فرمود مگر نشنيده‌اند اين آيه را   وَ نُرِيدُ أَنْ نَمُنَّ عَلَى الَّذِينَ اسْتُضْعِفُوا فِي الْأَرْضِ وَ نَجْعَلَهُمْ أَئِمَّةً وَ نَجْعَلَهُمُ الْوارِثِينَ وَ نُمَكِّنَ لَهُمْ فِي الْأَرْضِ وَ نُرِيَ فِرْعَوْنَ وَ هامانَ وَ جُنُودَهُما مِنْهُمْ ما كانُوا يَحْذَرُونَ   150 ( قصص ) يعنى و مىخواهيم كه منّت گذاريم بر آنانى كه ضعيف كرده شدند در زمين و بگردانيم ايشان را امامان و پيشوايان و بگردانيم ايشان را وارثان و تمكين دهيم ايشان را در زمين و بنمائيم فرعون و هامان و لشكرهاى ايشان را از آنان ، آنچه را كه بودند حذر مىكردند . و اللّه كه تنزيل اين آيه در بنى اسرائيل است و تأويلش در رجعت ما اهل بيت است و فرعون و هامان ، ابو بكر و عمرند . و در اوايل اين حديث شريف فرمود : پس خدا او را ، يعنى حضرت قائم ( ع ) ، بر همهء دينها غالب گرداند چنانچه حقّ تعالى پيغمبرش را وعده داده است كه  لِيُظْهِرَهُ عَلَى الدِّينِ كُلِّهِ وَ لَوْ كَرِهَ الْمُشْرِكُونَ  151 ( صف ) يعنى او است آنكه فرستاد رسول خدا را با هدايت و دين حقّ ، تا\r\n\r\n","description":"","footnote":"","page_name":" 258 ","page_number":256},
  {"content":"\r\n\r\nغالب گرداند او را بر همهء دينها و هر چند كراهت داشته باشند مشركان . و در آيهء ديگر فرموده است  وَ قاتِلُوهُمْ حَتَّى لا تَكُونَ فِتْنَةٌ وَ يَكُونَ الدِّينُ كُلُّهُ لِلَّهِ  152 ( انفال ) يعنى قتال كنيد با كافران تا نماند فتنه و كفر و بوده باشد دينها همه از براى خدا . پس فرمود : و اللّه اى مفضّل بردارد از جميع ملّتها و دينها اختلاف را و همهء دينها به دين حقّ برگردد و از احدى به غير دين حقّ قبول نكند . و در اواخر اين حديث شريف پس از آنكه مفضّل پرسيد كه مگر پيغمبر بر همهء دينها هنوز غالب نشده‌اند ؟ فرمود : اى مفضّل اگر بر همه غالب شده بود مذهب يهود و نصارى و مجوس و صائبان و غير ايشان از دينهاى باطل در زمين نمىماند ، بلكه اين در زمان مهدى ( ع ) و رجعت حضرت رسول ( ص ) خواهد بود و اين آيه نيز در آن زمان به عمل خواهد آمد  وَ قاتِلُوهُمْ حَتَّى لا تَكُونَ فِتْنَةٌ وَ يَكُونَ الدِّينُ كُلُّهُ لِلَّهِ  .\r\nمؤلّف گويد كه آيهء شريفهء  لِيُظْهِرَهُ عَلَى الدِّينِ كُلِّهِ  153 كه در چند حديث ، تفسير به زمان قائم ( ع ) و به زمان رجعت شده ، در توبه و فتح و صفّ هر سه مذكور است و آيهء  وَ نُرِيدُ أَنْ نَمُنَّ  154 در وسط اين حديث شريف نيز هست كه ان شاء اللّه ذكر خواهد شد .\r\nآيهء ديگر .  وَ يَوْمَ نَحْشُرُ مِنْ كُلِّ أُمَّةٍ فَوْجاً مِمَّنْ يُكَذِّبُ بِآياتِنا  155 ( نمل ) يعنى روزى كه مبعوث گردانيم از هر امّتى فوجى از آنان كه تكذيب مىكنند به آيات ما . و در احاديث بسيار صادق ( ع ) فرمود اين آيه در رجعت است كه حقّ تعالى از هر امّتى فوجى را زنده مىكند و آيهء قيامت اين است :  وَ حَشَرْناهُمْ فَلَمْ نُغادِرْ مِنْهُمْ أَحَداً  ( كهف ) يعنى محشور گردانيدم ايشان را ، پس وانگذاريم از ايشان احدى را كه زنده نكنيم . و فرمود مراد به آيات ، امير المؤمنين ( ع ) و ائمّه‌اند . 156\r\nآيهء ديگر .  إِنَّ الَّذِي فَرَضَ عَلَيْكَ الْقُرْآنَ لَرادُّكَ إِلى مَعادٍ  ( قصص ) يعنى به تحقيق آن كه واجب كرده بر تو قرآن را هرآينه بر مىگرداند تو را به سوى معاد ، يعنى محل عود . و احاديث بسيار وارد شده كه مراد ، رجعت رسول خدا است ( ص ) به سوى دنيا . 157\r\nآيهء ديگر .  وَ لَئِنْ قُتِلْتُمْ فِي سَبِيلِ اللَّهِ أَوْ مُتُّمْ  الى قوله  لَإِلَى اللَّهِ تُحْشَرُونَ  ( آل عمران ) يعنى البتّه اگر كشته شويد در راه خدا يا بميريد هرآينه به سوى خدا محشور مىشويد . و به طرق بسيار منقول است كه اين آيه در رجعت است و سبيل اللّه ولايت على ( ع ) و ذرّيّهء او است . هر كه ايمان به اين داشته باشد او را كشته شدنى ، و مرگى هست . اگر در راه ايشان كشته شود در رجعت زنده مىشود تا مرگ را بچشد و به اجل حتمى بميرد و اگر بميرد در رجعت بر مىگردد تا در راه ايشان كشته شود . 158 و ايضا فرمود در\r\n\r\n","description":"","footnote":"","page_name":" 259 ","page_number":257},
  {"content":"\r\n\r\nتفسير  كُلُّ نَفْسٍ ذائِقَةُ الْمَوْتِ  كه در همين سوره و سورهء انبياء ( ع ) و عنكبوت است : هر كه كشته شود مرگ را نچشيده و البتّه در رجعت بر مىگردد تا مرگ را بچشد . 159\r\nمؤلّف گويد كه از اين نحو احاديث بسيار ، ظاهر مىشود كه در زمان قائم ( ع ) و زمان رجعت پيغمبر ( ص ) و ائمّه ( ع ) نيز گاهى شيعيان و دوستان خدا مغلوب مىشوند و به فيض شهادت فايز مىگردند .\r\nو آيهء ديگر  وَ إِذْ أَخَذَ اللَّهُ مِيثاقَ النَّبِيِّينَ  الى قوله  وَ أَنَا مَعَكُمْ مِنَ الشَّاهِدِينَ  160 ( آل عمران ) يعنى به يادآور وقتى را كه گرفت خدا پيمان پيغمبران را كه هرآينه آنچه داده‌ام به شما از كتاب و حكمت پس بيايد به سوى شما پيغمبرى كه تصديق‌كننده است آنچه با شما است ، البتّه ايمان بياوريد به او و يارى كنيد او را ، گفت خدا آيا اقرار كرديد و گرفتيد بر همين عهد و پيمان مرا ؟ گفتند اقرار كرديم . گفت پس شاهد باشيد بر يكديگر و من با شما از شاهدانم .\r\nو در احاديث معتبره بسيار وارد شده است كه اين نصرت در رجعت است و صادق ( ع ) فرمود يعنى ايمان به رسول خدا خواهند آورد و امير المؤمنين ( ع ) را يارى خواهند كرد در رجعت . پس فرمود و اللّه هر پيغمبرى كه خدا مبعوث گردانيده ، از آدم و هر كه بعد از او است ، جميع ايشان را بر مىگردانند به دنيا تا قتال و جهاد كنند در پيش روى حضرت امير ( ع ) . 161\r\nو حضرت امير المؤمنين ( ع ) در حديث طولانى فرمود : و چون ارواح پيغمبران را آفريد عهد و پيمان از ايشان گرفت كه به ما ايمان بياورند و ما را يارى كنند . پس حضرت همين آيه را خواند و گفت يعنى ايمان بياوريد به محمّد ( ص ) و يارى كنيد وصىّ او را ، و همهء پيغمبران يارى او خواهند كرد . و به تحقيق كه خدا گرفت پيمان مرا و پيمان محمّد را كه يارى يكديگر بكنيم و به تحقيق كه من يارى كردم محمّد را و جهاد كردم در پيش روى او و كشتم دشمنان او را و وفا كردم براى خدا به آنچه گرفته از من از ميثاق و پيمان در نصرت و يارى محمّد ( ص ) و هنوز يارى من نكرده‌اند احدى از پيغمبران و رسولان خدا و بعد از اين در رجعت يارى من خواهند نمود و ما بين مشرق و مغرب زمين ، همه از من خواهد بود و البتّه خدا همه را مبعوث خواهد كرد از آدم تا خاتم ( ص ) هر پيغمبرى و رسولى كه بوده باشد و در پيش روى من شمشير خواهند زد بر سر زنده‌ها و مرده‌ها كه زنده شده باشند از جنّ و انس ، و چه بسيار عجب است و چگونه تعجّب نكنم\r\n\r\n","description":"","footnote":"","page_name":" 260 ","page_number":258},
  {"content":"\r\n\r\nاز مرده‌هائى كه خدا ايشان را زنده گرداند و گروه گروه از قبرها بيرون آيند لبيك‌گويان و صدا بلند كنند كه لبيك لبيك يا داعى اللّه و در ميان بازارهاى كوفه راه روند و شمشيرهاى برهنه بر دوشهاى خود گذاشته باشند و بر سرهاى كافران و جبّاران و اتباع ايشان زنند از جبّاران اوّلين و آخرين تا آنكه حقّ تعالى وفا كند به وعده‌اى كه به ايشان داده است در قرآن كه  وَعَدَ اللَّهُ الَّذِينَ آمَنُوا مِنْكُمْ  162 تا آخر آيه ( نور ) . يعنى وعده داده خدا آنان را كه ايمان آورده‌اند از شما و عملهاى صالح كرده‌اند كه هرآينه ايشان را خليفه گرداند در زمين چنانچه خليفه نمود آنان را كه پيش از ايشان بوده‌اند و هرآينه متمكّن گرداند از براى ايشان دين ايشان را آنچنان دينى كه پسنديده از براى ايشان ، و بدل كند ايشان را بعد از خوف ايشان ايمنى را كه عبادت كنند مرا و هيچ چيز را شريك من نگردانند .\r\nحضرت فرمود يعنى عبادت كنند مرا در حالتى كه ايمن باشند و نترسند از احدى از بندگان من و محتاج نباشند به تقيّه كردن از كسى . بعد فرمود به تحقيق كه مرا برگشتنى بعد از گشتنى و رجعتى بعد از رجعتى خواهد بود و منم صاحب كرّات و رجعات ، يعنى خواهم بسيار برگشت و بسيار رجعت نمود ، و منم صاحب حكمها و انتقام كشيدنها و دولتهاى عجيب . تا آخر حديث . 163\r\nمؤلّف گويد از اين حديث شريف كه بلاغتش كافى است در تصديق به صدورش ، ظاهر مىشود كه آن بزرگوار رجعت بسيار خواهد نمود و ان شاء اللّه اشاره خواهيم نمود كه از براى پيغمبر ( ص ) و ساير ائمّه ( ع ) نيز رجعت متعدّد خواهد بود و همچنين از براى بعضى از دشمنان ايشان .\r\nو صادق ( ع ) فرمود خلفاى جور ، خود را امير المؤمنين مىگويند و اين نام مخصوص على بن أبي طالب است و هنوز تأويل اين نام و معنى او بر مردم ظاهر نشده .\r\nراوى گفت تأويل آن كى خواهد بود ؟ فرمود وقتى خواهد بود كه خدا جمع كند در پيش روى او پيغمبران و مؤمنان را تا يارى كنند او را چنانچه خدا فرموده  وَ إِذْ أَخَذَ اللَّهُ مِيثاقَ النَّبِيِّينَ  164 تا آخر آيه . پس در آن روز مىدهد رسول خدا علم را به على بن ابى طالب ( ع ) ، پس او امير جميع خلايق خواهد بود و خلايق همه در زير علم آن حضرت خواهند بود و او امير و پادشاه همه خواهد بود ، اين است تأويل امير المؤمنين و معنى آن . 165\r\nآيهء ديگر  رَبَّنا أَمَتَّنَا اثْنَتَيْنِ وَ أَحْيَيْتَنَا اثْنَتَيْنِ  166 ( مؤمن ) يعنى گفتند كافران اى پروردگار ما ، ميراندى ما را دو بار و زنده نمودى ما را دو بار . و در احاديث وارد شده كه\r\n\r\n","description":"","footnote":"","page_name":" 261 ","page_number":259},
  {"content":"\r\n\r\nيك زنده كردن در رجعت است و ديگرى در قيامت ، و يك ميراندن در دنيا است و ديگرى در رجعت .\r\nآيهء ديگر  إِنَّا لَنَنْصُرُ رُسُلَنا وَ الَّذِينَ آمَنُوا فِي الْحَياةِ الدُّنْيا وَ يَوْمَ يَقُومُ الْأَشْهادُ  167 ( مؤمن ) يعنى به تحقيق كه ما هرآينه يارى مىكنيم پيغمبران مرسل خود را و آنان را كه ايمان آورده‌اند ، در حيات دنيا و در روزى كه مىايستند گواهان براى گواهى . يعنى ايشان را در دنيا و آخرت هر دو يارى مىكنيم .\r\nصادق ( ع ) فرمود كه يارى دنيا در رجعت است ، مگر نمىدانى كه بسيارى از پيغمبران يارى كرده نشدند در دنيا تا كشته شدند ؟ بلكه اين يارى در رجعت خواهد بود . 168\r\nآيهء ديگر  وَ مَنْ أَعْرَضَ عَنْ ذِكْرِي فَإِنَّ لَهُ مَعِيشَةً ضَنْكاً  169 ( طه ) يعنى هر كه اعراض كند از ذكر من پس به تحقيق كه از براى او است معيشت تنگ .\r\nو به سند معتبر روايت شده كه دشمنان اهل بيت در رجعت خوراك ايشان عذرهء انسان خواهد بود چنانچه حقّ تعالى فرموده  فَإِنَّ لَهُ مَعِيشَةً ضَنْكاً  170 و مراد از ذكر ، امير المؤمنين ( ع ) و ولايت او است . و حضرت باقر ( ع ) و حضرت صادق ( ع ) فرمودند هر قومى را كه حقّ تعالى به عذاب هلاك گردانيده در رجعت نخواهند برگشت چنانچه خدا فرموده  وَ حَرامٌ عَلى قَرْيَةٍ أَهْلَكْناها أَنَّهُمْ لا يَرْجِعُونَ  171 ( انبياء ) يعنى حرام است بر اهل قريه‌اى كه هلاك كرده‌ايم ايشان را ، به درستى كه ايشان بر نمىگردند و رجوع نمىكنند . 172 مؤلّف گويد انّهم لا يرجعون بدل و تفسير لفظ حرام است و سرّ بر نگشتن ايشان اين است كه غرض از رجعت كفّار و دشمنان ، چنانچه آشكار نمائيم ان شاء اللّه ، چشيدن عذاب است ، عذابى كه نمونهء عذاب قيامت است ، و قريهء هلاك شده او را در همان هلاك شدن چشيده .\r\nآيهء ديگر  وَ أَقْسَمُوا بِاللَّهِ جَهْدَ أَيْمانِهِمْ لا يَبْعَثُ اللَّهُ مَنْ يَمُوتُ  173 الآية ( نحل ) يعنى قسم مىخورند به مبالغهء تمام ، كه خدا زنده نمىكند آنها را كه مرده‌اند . بلى زنده مىكند و وعدهء لازمى است بر خدا و لكن اكثر مردم نمىدانند .\r\nحضرت صادق ( ع ) پرسيد از ابو بصير كه سنّيان چه مىگويند با تو و تو چه مىگوئى در اين آيه ؟ گفتم يعنى مشركان قسم مىخوردند كه خدا مرده‌ها را در قيامت زنده نمىكند . فرمود هلاك و زيان كار باد كسى كه اين سخن را مىگويد . بپرس از ايشان كه سوگند مشركان به خدا بود يا به لات و عزّى ؟ گفت فداى تو شوم بفرما معنى آيه را . فرمود\r\n\r\n","description":"","footnote":"","page_name":" 262 ","page_number":260},
  {"content":"\r\n\r\nچون قائم ما ( ع ) ظاهر شود ، خدا جماعتى از شيعيان ما را براى او زنده كند كه شمشيرها بر دوش گذاشته ، مهيّاى جنگ به يارى آن حضرت بيايند . چون اين خبر به جمعى از شيعيان ما برسد كه نمرده باشند گويند كه فلان و فلان از قبرها مبعوث شده‌اند و در خدمت حضرت قائم‌اند . جمعى از سنّيان به ايشان گويند كه اى گروه شيعه چه بسيار دروغ مىگوييد ، نه و اللّه كه زنده نشده‌اند و تا قيامت زنده نخواهند شد . و حقّ تعالى در اين آيه حكايت قول ايشان را فرموده . 174\r\nآيهء ديگر  إِنْ نَشَأْ نُنَزِّلْ عَلَيْهِمْ مِنَ السَّماءِ آيَةً فَظَلَّتْ أَعْناقُهُمْ لَها خاضِعِينَ  175 ( شعراء ) يعنى اگر بخواهيم ، مىفرستيم بر ايشان از آسمان آيتى ، پس مىگردد گردنهاى ايشان به جهت آن آيت ذليل .\r\nباقر ( ع ) فرمود گردنهاى بنى اميّه براى آن آيت خاضع و ذليل مىگردد و آيه آن است كه على بن أبي طالب ( ع ) در هنگام زوال شمس نزد قرص آفتاب ظاهر مىگردد از براى مردم تا بشناسند او را به حسب و نسبش . پس بنى اميّه را بكشد حتّى آنكه بنى اميّه مردى را از خود در پهلوى درختى پنهان كنند درخت به سخن آيد و فرياد كند كه اين مردى است از بنى اميّه كه اينجا پنهان شده ، بكشيد او را . 176\r\nمؤلّف گويد ظهور حضرت امير در نزد قرص آفتاب و نداى منادى كه اين امير المؤمنين است كه به جهت انتقام و هلاكت دشمنان به دنيا برگشته ، در احاديث بسيار وارد شده و به جهت اختصار به همين آيات بيّنات تبرّك جستيم و اكتفاء نموديم .\r\n\r\nفصل دوّم در بيان بعضى از احاديث و ادعيه و زيارات كه دلالت بر رجعت دارند و زنگ شكّ و خلجان را از هر مؤمنى بر مىدارند .\r\nدر حديث طولانى مفضّل ( قدّس سره ) پس از آنكه صادق ( ع ) فرمود كه ابو بكر و عمر را به جهت مظالم هر كه حاضر باشد قصاص نمايند پس ايشان را بسوزانند و باد خاكستر ايشان را به درياها پاشد ، چنانچه گذشت ، مفضّل گفت اى سيّد من اين آخر عذاب ايشان خواهد بود ؟ فرمود هيهات اى مفضّل و اللّه كه سيّد اكبر محمّد رسول اللّه ( ص ) و صديق اكبر امير المؤمنين ( ع ) و فاطمهء زهرا و حسن مجتبى و حسين شهيد كربلا و جميع ائمّهء هدى ( ع ) همگى زنده خواهند شد و هر كه ايمان محض خالص داشته و هر كه كافر\r\n\r\n","description":"","footnote":"","page_name":" 263 ","page_number":261},
  {"content":"\r\n\r\nمحض بوده ، همگى زنده خواهند شد و از براى جميع ائمّه و مؤمنان ، ايشان را عذاب خواهند كرد حتّى آنكه در شبانه‌روزى هزار مرتبه ايشان را بكشند و زنده كنند پس خدا به هر جا خواهد ايشان را ببرد و معذّب گرداند . پس حضرت بعد از اين فقره كيفيّت خرابى بغداد و خروج جوان حسنى به جانب ديلم و قزوين ، كه پيش اشاره شد ، بيان نمود .\r\nآن گه مفضّل پرسيد كه ديگر قائم ( ع ) چه‌كار خواهد كرد ؟ فرمود لشكرها بر سر سفيانى خواهد فرستاد تا آنكه او را بگيرند در دمشق و بر روى صخرهء بيت المقدّس ذبح نمايد .\r\nپس حضرت امام حسين ( ع ) ظاهر شود با دوازده هزار صديق و هفتاد و دو نفر كه با او در كربلا شهيد شدند و هيچ رجعتى از اين رجعت خوشتر نيست . پس بيرون آيد صدّيق اكبر امير المؤمنين على بن ابى طالب ( ع ) و براى او قبّه‌اى در نجف اشرف نصب كنند كه يك ركنش در نجف اشرف باشد و يكى در بحرين و يكى در صنعاى يمن و ركن چهارم در مدينهء طيّبه و گويا مىبينم قنديلها و چراغهايش را كه آسمان و زمين را روشنى مىدهد زياده از آفتاب و ماه . پس بيرون مىآيد سيّد اكبر محمّد رسول ( ص ) با هر كه ايمان آورده باشد به آن حضرت از مهاجر و انصار و غير ايشان و هر كه در جنگهاى آن حضرت شهيد شده باشد ، پس زنده مىكنند جمعى را كه تكذيب آن حضرت كرده بودند و شكّ مىكردند در حقّيّت او يا ردّ گفتهء او مىنمودند ، مىگفتند ساحر است و كاهن است و مجنون است و به خواهش خود سخن مىگويد ، و هر كه با او جنگ كرده باشد و نزاع نموده باشد ، همه را به جزاى خود مىرساند . و همچنين بر مىگرداند يك يك از ائمّه را تا صاحب الامر ( ع ) و هر كه يارى ايشان كرده تا خوش‌حال شوند و هر كه از ايشان دورى كرده تا آنكه پيش از آخرت به عذاب و خوارى دنيا مبتلا گردند و در آن وقت ظاهر مىشود تأويل آيهء  وَ نُرِيدُ أَنْ نَمُنَّ  177 الخ كه پيش اشاره شد . مفضّل پرسيد كه رسول خدا ( ص ) و امير المؤمنين ( ع ) با حضرت صاحب الامر ( ع ) خواهند بود ؟ فرمود بلى ناچار است كه ايشان جميع زمين را بگردند حتّى پشت كوه قاف و آنچه در ظلمات است و جميع درياها را تا آنكه هيچ موضعى از زمين نماند مگر آنكه ايشان طى نمايند و دين خدا را در آنجا برپا دارند . پس فرمود گويا مىبينم اى مفضّل آن روز را كه ما گروه امامان نزد جدّ خود رسول خدا ايستاده باشيم و به آن حضرت شكايت كنيم آنچه بر ما واقع شد از امّت جفا كار بعد از وفات آن حضرت ، پس ابتدا كند حضرت فاطمه ( ع ) و شكايت كند از ابو بكر و عمر . تا آنكه فرمود پس نماند احدى از كشندگان ما و ستمكاران بر ما و آنها كه\r\n\r\n","description":"","footnote":"","page_name":" 264 ","page_number":262},
  {"content":"\r\n\r\nراضى بودند به ستمهاى ما مگر آنكه هزار مرتبه در آن روز كشته شوند . و در اين حديث صادق ( ع ) شكوهء صديقهء طاهره و همهء ائمّه ( ع ) حتّى شكوهء حضرت قائم ( ع ) را بتمامه بيان مىفرمايد و از فقرهء عذاب ابو بكر و عمر هويدا و از فقرهء عذاب ساير دشمنان حتّى آنان كه راضى بودند ، كه فرمود هزار مرتبه كشته مىشوند ، ظاهر و آشكار است كه هر مرتبه و هر دفعه زنده شدن ايشان يك رجعتى است . 178\r\nو حضرت باقر ( ع ) فرمود اوّل كسى كه در رجعت خواهد برگشت حضرت امام حسين ( ع ) است و چندان پادشاهى خواهد نمود كه از پيرى موهاى ابروها بر روى ديده‌اش آويخته شود . 179\r\nو صادق ( ع ) فرمود كه حساب خلايق با امام حسين ( ع ) خواهد بود در رجعت پيش از قيامت . 180\r\nو حضرت كاظم ( ع ) فرمود برگردند در رجعت ، ارواح مؤمنان با ارواح دشمنان ايشان به سوى بدنها تا حقّ خود را از ايشان استيفاء نمايند و هر كه ايشان را عذاب و شكنجه كرده باشد انتقام از او بكشند و اگر ايشان را به خشم آورده باشند او را به خشم آورند و اگر كشته باشند به عوض بكشند . پس سى ماه بعد از مردن دشمنان خود زندگانى كنند و بعد از آن همه در يك شب بميرند و ايشان به نعيم بهشت برگردند و دشمنان به بدترين عذابهاى جهنّم برگردند . 181\r\nو مأمون از حضرت رضا ( ع ) پرسيد كه چه مىگوئى در رجعت ؟ فرمود حقّ است و در امم سابقه بوده است و قرآن مجيد به آن ناطق است و رسول خدا ( ص ) فرمود كه مىباشد در اين امّت آنچه در امم سابقه بوده حذو النّعل بالنّعل و القذّة بالقذّة : مانند دوتاى نعل كه با يكديگر موافق‌اند و مانند پرهاى تير كه با هم مساويند . 182\r\nو صادق ( ع ) فرمود كه على ( ع ) را در زمين رجعتى خواهد بود با فرزندش حسين ( ع ) با علم خواهد . آمد تا انتقام بكشد از بنى اميّه و معاويه و هر كه با آن حضرت جنگ كرده باشد ، پس خدا ياوران او را از اهل كوفه زنده نمايد و هفتاد هزار كس از ساير مردم ، پس با ايشان ملاقات كند در صفّين مثل مرتبهء اوّل تا همه را بكشد و كسى از ايشان نماند كه خبر بيرون برد ، پس خدا ايشان را ببرد به سوى بدترين عذابها با فرعون و آل فرعون ، پس بار ديگر امير المؤمنين ( ع ) رجوع كند با رسول خدا ( ص ) و او خليفه باشد بر زمين و ساير ائمّه ( ع ) عاملان او باشند در اطراف زمين تا عبادت حقّ تعالى آشكار كرده\r\n\r\n","description":"","footnote":"","page_name":" 265 ","page_number":263},
  {"content":"\r\n\r\nشود چنانچه پيشتر پنهان عبادت كرده بودند ، و اضعاف آن عبادت خواهد شد و خدا به پيغمبرش خواهد داد به قدر پادشاهى جميع اهل دنيا از روزى كه خدا خلق كرده است دنيا را تا روزى كه دولتهاى ديگران بر طرف شود تا آنكه خدا وفا كند به وعده‌اى كه به او داده كه غالب گرداند او را بر همهء دينها هر چند نخواهند مشركان . 183\r\nو حضرت امير ( ع ) فرمود كه منم سيّد و مهتر پيران و در من سنّتى از ايّوب ( ع ) هست . و اللّه كه خدا از براى من اهل مرا جمع خواهد كرد چنانچه از براى ايّوب اولاد او را زنده كرد و جمع كرد . 184\r\nو صادق ( ع ) فرمود اوّل كسى كه به دنيا بر مىگردد حضرت امام حسين ( ع ) و اصحاب او و يزيد و اصحاب او خواهند بود ، پس همهء ايشان را بكشند مثل آنكه ايشان كشته‌اند . 185\r\nو باقر ( ع ) فرمود گويا مىبينم عبد اللّه بن شريك را كه عمّامهء سياهى بر سر دارد و دو علاقه در ميان دو كتفش آويخته و از دامن كوه بالا مىرود در پيش روى قائم ما با چهار هزار كس كه در رجعت زنده شده‌اند و صدا به تكبير بلند كرده‌اند . 186\r\nو صادق ( ع ) فرمود سؤال كردم از خدا كه اسماعيل فرزند مرا بعد از من باقى بدار ، ابا كرد و لكن در باب او منزلت ديگر به من عطا نمود كه اوّل كسى باشد كه در رجعت بيرون آيد با ده نفر از اصحاب خود كه يكى از آنها عبد اللّه بن شريك عامرى باشد و او علمدارش خواهد بود . 187\r\nداود رقّى به صادق ( ع ) عرض كرد كه پير شده‌ام و مىخواهم ختم اعمال من به آن باشد كه در راه شما كشته شوم . فرمود چاره‌اى از اين نيست ، اگر در اين وقت نشود در رجعت خواهد شد . 188\r\nو حضرت امير ( ع ) در خطبهء طولانى فرمود ضبط نمىكند احاديث ما را مگر قلعه‌اى حصين يا سينه‌اى امين يا عقلهاى متين زرّين . پس فرمود العجب كلّ العجب بين جمادى و رجب : اى تعجّب تمام ، تعجّب از آنچه مىشود ميان جمادى و رجب . پس مردى از شرطة الخميس پرسيد كه اين چه تعجب است كه مكرّر مىفرمائيد ؟ فرمود چون تعجّب نكنم از آنكه مرده‌اى چند زنده خواهند شد و شمشير بر سر زنده‌ها خواهند زد ؟ و به حق خداوندى كه دانه را شكافته و گياه را بيرون آورده و خلايق را آفريده گويا مىبينم ايشان را كه در ميان بازارهاى كوفه راه مىروند و شمشيرهاى برهنه بر دوش گذاشته و\r\n\r\n","description":"","footnote":"","page_name":" 266 ","page_number":264},
  {"content":"\r\n\r\nمىزنند بر دشمنان خدا و رسول و مؤمنان ، و اين است معنى آنچه خدا فرموده  يا أَيُّهَا الَّذِينَ آمَنُوا لا تَتَوَلَّوْا قَوْماً غَضِبَ اللَّهُ عَلَيْهِمْ قَدْ يَئِسُوا مِنَ الْآخِرَةِ كَما يَئِسَ الْكُفَّارُ مِنْ أَصْحابِ الْقُبُورِ  189 ( ممتحنه ) يعنى اى گروه مؤمنان ، دوستى مكنيد با قومى كه غضب كرده خدا بر ايشان ، به تحقيق كه مأيوس و نااميد شده‌اند از آخرت چنانچه نااميد شده‌اند كافران از اصحاب قبرها . 190\r\nمؤلّف گويد بنابر تفسير امير ( ع ) لفظ من اصحاب القبور متعلّق به يئس نخواهد بود بلكه متعلّق به كفّار است و متمّم و مبيّن او است ، و متعلّق يئس محذوف خواهد نمود . و معنى بنابراين چنين است كه اى مؤمنان دوستى نكنيد با مغضوبان خدا كه مأيوس‌اند از آخرت چنانچه كافرانى كه از اصحاب قبرهايند و در رجعت زنده شده‌اند مأيوس‌اند از فتح و ظفر يا از آخرت .\r\nو باقر ( ع ) فرمود كه چون قائم ما ( ع ) ظاهر شود عايشه را زنده كند تا بر او حدّ زند و انتقام فاطمه ( ع ) را بكشد . 191\r\nو صادق ( ع ) فرمود كه چون وقت قيام قائم آل محمّد ( ص ) بشود در جمادى الآخر و ده روز از ماه رجب بارانى ببارد كه خلايق مثل آن نديده باشند ، بروياند خدا به آن باران گوشتهاى مؤمنان و بدنهاى ايشان را ، و گويا نظر مىكنم به سوى ايشان كه مىآيند از جانب قبيلهء جهنيه و خاك قبر را از سرهاى خود مىافشانند . 192 و ايضا فرمود بيرون مىآيد با قائم ( ع ) از پشت كوفه ، يعنى نجف اشرف ، بيست و هفت مرد ، پانزده نفر از قوم موسى ( ع ) از آنها كه خدا فرموده است  يَهْدُونَ بِالْحَقِّ وَ بِهِ يَعْدِلُونَ  193 ( اعراف ) يعنى هدايت مىكردند به حقّ و به حقّ عدالت مىكردند ، و هفت نفر از اصحاب كهف و يوشع بن نون و سلمان و ابو ذر و جابر انصارى و مقداد و مالك اشتر ، پس در پيش روى آن حضرت خواهند بود و ياران و حاكمان او خواهند بود . 194\r\nو باقر ( ع ) فرمود كه چون قائم آل محمّد ( ص ) بيرون آيد خدا او را يارى كند به ملائكه ، و اوّل كسى كه با او بيعت كند محمّد باشد و بعد از آن على ( ع ) . 195\r\nمؤلّف گويد از اين حديث ظاهر مىشود كه اوّل رجعت كنندگان رسول خدا است ( ص ) و بعد از او على ( ع ) و همچنين از اين فقرهء حديث مفضّل كه فرمود هيهات اى مفضّل و اللّه كه سيّد اكبر محمّد رسول اللّه ، تا آنجا كه فرموده همگى زنده خواهند شد .\r\nو حضرت رضا ( ع ) فرمود كه از علامت ظهور حضرت قائم ( ع ) آن است كه بدن\r\n\r\n","description":"","footnote":"","page_name":" 267 ","page_number":265},
  {"content":"\r\n\r\nبرهنه‌اى در پيش قرص آفتاب ظاهر خواهد شد و منادى ندا خواهد كرد كه اين امير المؤمنين ( ع ) است ، برگشته است كه ظالمان را هلاك كند . 196 و از اين حديث شريف و امثال او ظاهر مىشود كه اوّل رجعت كنندگان امير مؤمنان ( ع ) است و احاديث بسيار دارد كه اوّل ايشان سيّد الشهداء ( ع ) است و هيچ منافات ميان احاديث نيست و تفاوت احاديث به جهت بسيارى رجعت ايشان است ( ع ) ، گاهى به ترتيب و گاهى با اجتماع و با هم و گاهى به خلاف ترتيب ، و رجعت بعضى ( ع ) كمتر و بعضى ( ع ) بيشتر نيز احتمال دارد .\r\nو صادق ( ع ) فرمود : چون قائم ( ع ) خروج كند نزد قبر هر مؤمنى ملكى بيايد و او را ندا كند كه اى فلان ، صاحب تو و امام تو ظاهر شده اگر مىخواهى ملحق شوى به او ملحق شو و اگر مىخواهى در كرامت و نعمت خدا باشى همانجا باش . پس بعضى بيرون آيند و بعضى در نعيم الهى بمانند . 197\r\nو در حديث طولانى ديگر فرمود ، در تفسير و قضينا الى بنى اسرائيل 198 كه در سورهء بنى اسرائيل است :  ثُمَّ رَدَدْنا لَكُمُ الْكَرَّةَ عَلَيْهِمْ  199 اشاره است به خروج حضرت امام حسين ( ع ) با هفتاد نفر از اصحابش . پس چون معرفت سيّد الشهداء در دلهاى مؤمنان قرار گيرد حضرت قائم ( ع ) از دنيا برود و سيّد الشهداء او را غسل دهد و كفن و حنوط نمايد و بر او نماز كند و او را در لحد بگذارد ، زيرا كه امور وصىّ را به غير وصىّ مرتكب نمىشود . 200\r\nو باقر ( ع ) در حديث جابر ( قدّس سره ) فرمود : و اللّه كه مردى از ما اهل بيت پادشاهى خواهد كرد بعد از وفاتش سيصد و نه سال . گفتم اين چه وقت خواهد بود ؟ فرمود : بعد از آنكه قائم از دنيا برود . گفتم قائم چند سال پادشاهى خواهد كرد ؟ فرمود : نوزده سال ، و بعد از وفات آن حضرت هرج و مرج و فتنه بسيار خواهد بود تا پنجاه سال ، پس منتصر ، يعنى انتقام‌كشنده ، به دنيا خواهد آمد كه امام حسين ( ع ) است و طلب خون خود و اصحاب خود را خواهد كرد و آن قدر بكشد و اسير كند كه مردم بگويند اگر اين از ذرّيّهء پيغمبران بود اين قدر آدم نمىكشت . پس بعد از آن سفّاح بيرون آيد ، يعنى حضرت امير المؤمنين ( ع ) . 201\r\nو صادق ( ع ) فرمود : اوّل كسى كه رجعت خواهد كرد حضرت امام حسين ( ع ) خواهد بود كه بعد از قائم ( ع ) بيرون خواهد آمد با اصحابش كه با او شهيد شدند ، و هفتاد\r\n\r\n","description":"","footnote":"","page_name":" 268 ","page_number":266},
  {"content":"\r\n\r\nپيغمبر ( ص ) با او خواهند بود چنانچه با حضرت موسى ( ع ) مبعوث شدند . پس قائم ( ع ) انگشتر خود را به او خواهد داد و از دنيا خواهد رفت و سيّد الشهداء ( ع ) او را غسل و كفن و حنوط خواهد كرد و او را در قبر مدفون خواهد نمود . 202\r\nو از اين احاديث ظاهر مىشود كه معنى آن اخبار بسيار كه اوّل رجوع كنندگان سيّد الشهداء ( ع ) است اين است كه او بلا فاصله بعد از قائم ( ع ) مدّتى پادشاهى خواهد نمود تنها ، پس حضرت امير ( ع ) ايضا رجوع كند و با هم باشند .\r\nو در حديث مفضّل اوّل ذكر كرد اجتماع چهارده معصوم را و شكوه ايشان را نزد خاتم ( ص ) و قصاص گرفتن ايشان را ، و بعد از فقرهء جوان حسنى ذكر كرد رجعت سيّد الشهداء ( ع ) را به تنهائى ، و بعد رجعت حضرت امير ( ع ) را ، بعد رجعت رسول خدا ( ص ) و يك يك از ائمّه را حتّى رجعت صاحب الامر را . با آن كه آن قبّه كه براى حضرت امير ( ع ) نصب كنند از نجف تا بحرين و صنعا و مدينه همه را احاطه نمايد و قنديلهايش آسمان و زمين را روشنى دهد زياده از آفتاب و ماه ، ظاهر است كه در اوايل امر صاحب الامر ( ع ) كه ابو بكر و عمر را زنده مىكند نيست بلكه در تمام زمان او ( ع ) نيست به چند قرينه كه يكى آن است كه اين در رجوع حضرت امير ( ع ) است بعد از سيّد الشهداء ( ع ) و ظاهر شد كه سلطنت سيّد الشهداء ( ع ) بعد از وفات قائم ( ع ) است و عمده اين است كه هنوز زمان اين قدر تلطيف و لياقت و نزديكى و تشبّه به آخرت پيدا نكرده .\r\nو ايضا صادق ( ع ) تفسير نمود راجفة را به حضرت امام حسين ( ع ) و رادفة را به حضرت امير ( ع ) كه در سورهء نازعات است   يَوْمَ تَرْجُفُ الرَّاجِفَةُ تَتْبَعُهَا الرَّادِفَةُ   203 . و اين اشاره‌ها به جهت آن مىنمائيم كه تو اعتقاد نمائى به تكرار رجعت همهء ايشان ( ع ) .\r\nو ايضا گذشت در آن حديث صادق ( ع ) كه فرمود : حضرت امير را رجعتى خواهد بود با سيّد الشهداء . تا آنكه فرمود : بار ديگر رجوع كند با رسول خدا ( ص ) و او خليفه باشد در زمين و ائمّه عاملان او باشند . پس اين حديث نيز مثل همان احاديث است كه پادشاهى تنها با سيّد الشهداء ( ع ) است بعد از قائم ( ع ) ، بعد او با حضرت امير ( ع ) باشند و دوباره رسول خدا ( ص ) و حضرت امير ( ع ) همه با هم باشند .\r\nو ايضا ابو مروان از صادق ( ع ) سؤال كرد از تفسير آيهء  إِنَّ الَّذِي فَرَضَ عَلَيْكَ الْقُرْآنَ لَرادُّكَ إِلى مَعادٍ  204 . فرمود كه دنيا آخر نمىشود تا جمع شوند رسول خدا و\r\n\r\n","description":"","footnote":"","page_name":" 269 ","page_number":267},
  {"content":"\r\n\r\nامير المؤمنين ( ع ) در ثوبه كه موضعى است از كوفه . در آنجا مسجدى بنا كنند كه دوازده هزار در داشته باشد . 205\r\nو سيّد بن طاووس از عمران روايت كرده كه مجموع عمر دنيا صد هزار سال است ، بيست هزار سال دولت ساير مردم است و هشتاد هزار سال ايام دولت محمّد و آل محمّد است ( ص ) . و سيّد فرموده كه اين روايت را در كتاب ظهير بن عبد اللّه ، مبسوطتر از اين ديده‌ام .\r\nو صادق ( ع ) فرمود : چون قائم ( ع ) ظاهر شود و داخل كوفه گردد ، حقّ تعالى از پشت كوفه هفتاد هزار صدّيق را مبعوث خواهد نمود كه در ميان اصحاب او و از ياوران او باشند . 206 و در حديث ديگر فرمود كه شيطان لعنه اللّه از خدا سؤال كرد كه او را مهلت دهد تا روز قيامت كه مردم زنده مىشوند . خداى تعالى ابا نمود و فرمود تو را مهلت دهم تا يوم وقت معلوم . چون آن روز شود ظاهر شود شيطان با جميع اتباعش از روزى كه خدا آدم را خلق كرده است تا آن روز ، و حضرت امير المؤمنين بر گردد و اين آخر برگشتنهاى آن حضرت است . راوى گفت مگر رجعتهاى بسيار خواهد كرد ؟ فرمود بلى ، و هر امامى كه در قرنى بوده باشد نيكوكاران و بدكاران زمان او با او بر مىگردند تا خداى تعالى مؤمنان را بر كافران غالب گرداند و مؤمنان از ايشان انتقام بكشند . چون آن روز شود حضرت امير المؤمنين ( ع ) برگردد با اصحابش و شيطان بيايد با اصحابش و ملاقات ايشان در كنار فرات واقع شود نزديك به كوفه ، پس قتالى واقع شود كه هرگز مثل آن واقع نشده باشد .\r\nگويا مىبينم اصحاب حضرت امير المؤمنين را كه صد قدم به پشت برگشته‌اند و پاى بعضى در ميان آب فرات داخل شود پس ابرى به زير آيد از آسمان كه پر شده باشد از ملائكه ، و رسول خدا ( ص ) حربه‌اى از نور در دست داشته باشد و در پيش آن ابر آيد .\r\nچون نظر شيطان بر آن حضرت افتد نكث على عقبيه به عقب بر گردد و اصحابش به او گويند اكنون كه ظفر يافتى به كجا مىروى ؟ او گويد  إِنِّي أَرى ما لا تَرَوْنَ إِنِّي أَخافُ اللَّهَ  207 ( انفال ) يعنى من مىبينم آنچه شما نمىبينيد ، من مىترسم از پروردگار عالميان . پس حضرت رسول به او برسد و حربه را در ميان دو كتفش بزند كه او و اصحابش همه هلاك شوند . پس بعد از آن همهء مردم خدا را به يگانگى بپرستند و هيچ چيز را با خدا شريك نگردانند و حضرت امير المؤمنين ( ع ) چهل و چهار هزار سال پادشاهى كند تا آنكه يك مرد از شيعيان آن حضرت هزار فرزند از صلب او متولّد شود ، همه پسر ، هر سال\r\n\r\n","description":"","footnote":"","page_name":" 270 ","page_number":268},
  {"content":"\r\n\r\nيك فرزند . پس در آن وقت مدهامّتان 208 ، دو باغ سبز كه خدا در سورهء الرّحمن فرموده ، در دو طرف مسجد كوفه به هم رسد . 209\r\nمؤلّف گويد از اين حديث شريف ، كه موافق است با آن حديث كه بيان كرد معنى امير المؤمنين چيست و كى ظاهر خواهد شد ، پيدا است كه از براى ائمّه و پيغمبران و نيكان و بدان ، همه رجعت متعدّد خواهد بود و مراد از اصحاب امير همهء ايشان و مؤمنان‌اند و از اصحاب شيطان همهء كافران و بدانند ، و رفته رفته ترقّى زمان و تشبّه اين جهان را به جهنّم و بهشت جاودان تماشا كنيد كه در اين برگشتن و رجعت آخر حضرت امير ( ع ) در دو طرف كوفه ظاهر شود آيهء  وَ مِنْ دُونِهِما جَنَّتانِ  210 تا آخر سورهء الرّحمن . و در چند آيهء پيش اين است  وَ لِمَنْ خافَ مَقامَ رَبِّهِ جَنَّتانِ  211 . و چون از وصف آن دو جنّت و حوريان او فارغ شد فرمود  وَ مِنْ دُونِهِما جَنَّتانِ  212 يعنى پيش از آن دو جنّت يا پست‌تر از آن دو جنّت دو جنّت است . تا آنكه فرمود  حُورٌ مَقْصُوراتٌ فِي الْخِيامِ  213 يعنى در همين دو بهشت كه در دو طرف كوفه به فرمودهء صادق ( ع ) ظاهر مىشود حوريها است كه پرده‌نشينند در خيمه‌ها .\r\nبدان كه چون اين آخر جنگها و آخر انتقامها و آخر جهادهاى حضرت امير ( ع ) است پس هيچ منافات ندارد با رجعت آن بزرگوار ، آخر زمان و نزديك نفخهء صور با عصا و ميسم و نقش زدن و نشان كردن نيكان و داغ نهادن بدان . پس معنى اين حديث شريف اين است كه اين آخر برگشتنهاى آن حضرت است از براى جهاد و انتقام . بفهم و در شبهه مباش .\r\nو حضرت باقر ( ع ) فرمود كه حضرت امام حسين ( ع ) در صحراى كربلا پيش از شهادت فرمود كه جدّم رسول خدا ( ص ) به من گفت كه اى فرزند ، تو را به سوى عراق خواهند برد در زمينى كه پيغمبران و اوصياى ايشان در آنجا ملاقات يكديگر كرده‌اند يا خواهند كرد و آن زمين را عمو را گويند و در آنجا شهيد خواهى شد و با تو جماعتى از اصحاب تو شهيد خواهند شد كه درد و الم آهن به ايشان نخواهد رسيد چنانچه آتش را حقّ تعالى بر حضرت ابراهيم برد و سلام گردانيد همچنين آتش جنگ بر تو و اصحاب تو برد و سلام خواهد بود ، پس بشارت باد شما را و شاد باشيد كه ما به نزد پيغمبر خود مىرويم ، پس مىمانيم در آن عالم آن قدر كه خدا خواهد ، پس اوّل كسى كه زمين شكافته مىشود و از زمين بيرون مىآيد من خواهم بود و بيرون آمدن من موافق مىافتد با\r\n\r\n","description":"","footnote":"","page_name":" 271 ","page_number":269},
  {"content":"\r\n\r\nبيرون آمدن امير المؤمنين و قيام قائم ما ( ع ) ، پس نازل مىشوند بر من گروهى از آسمان از جانب حقّ تعالى كه هرگز به زمين فرود نيامده باشند ، با جبرئيل و ميكائيل و اسرافيل و لشكرها از ملائكه ، و فرود مىآيد محمّد و على و من و برادرم و جميع آنها كه خدا بر ايشان منّت گذاشته از انبياء و اوصياء ، سوار شده بر اسبهاى خدائى ابلق از نور كه هيچ مخلوقى پيشتر بر آنها سوار نشده ، پس حضرت رسول ( ص ) علم خود را به دست مىگيرد و حركت مىدهد و شمشير خود را به دست قائم ما مىدهد ، پس بعد از آن آنچه خدا خواهد مىمانيم ، پس حقّ تعالى بيرون مىآورد از مسجد كوفه چشمه‌اى از روغن و چشمه‌اى از آب و چشمه‌اى از شير ، پس آنگاه حضرت امير المؤمنين ( ع ) شمشير حضرت رسول به من دهد و مرا به جانب مشرق و مغرب بفرستد ، پس هر كه دشمن خدا باشد خونش را بريزم و هر بتى را كه بيابم بسوزانم تا آنكه به زمين هند برسم و جميع بلاد هند را فتح نمايم و حضرت دانيال و يوشع زنده شوند و بيايند به سوى حضرت امير المؤمنين ( ع ) و گويند راست گفتند خدا و رسول او در وعده‌هائى كه دادند ، پس هفتاد نفر با ايشان بفرستد به سوى بصره كه هر كه در مقام مقاتله برآيد او را بكشند و لشكرى به سوى بلاد روم بفرستد كه آنها را فتح كنند ، پس هر حيوان حرام گوشت كه باشد بكشم تا آنكه به غير طيّب و نيكو در روى زمين نباشد و جزيه را بر طرف كنم و يهود و نصارى و ساير ملل را مخيّر كنم ميان اسلام و شمشير پس هر كه مسلمان شود بر او منّت گذارم و هر كه اسلام را نخواهد خونش را بريزم و هيچ مرد از شيعيان ما نماند مگر آنكه خدا ملكى به سوى او بفرستد كه خاك را از روى او پاك كنند و زنان و منزل او را در بهشت به او بنمايند و هر كور و زمين‌گير و مبتلائى كه باشد خدا به بركت ما اهل بيت آن بلا را از او دفع كند و حقّ تعالى بركت را از آسمان به زمين فرستد به مرتبه‌اى كه شاخه‌هاى درختان ميوه از بسيارى ميوه بشكند و ميوهء تابستان در زمستان و ميوهء زمستان در تابستان به عمل آيد ، يعنى جميع ميوه‌ها در جميع فصلها باشد ، و اين است معنى قول خداى تعالى  وَ لَوْ أَنَّ أَهْلَ الْقُرى آمَنُوا وَ اتَّقَوْا لَفَتَحْنا عَلَيْهِمْ بَرَكاتٍ  214 الآية ( اعراف ) : اگر اهل قريه‌ها و شهرها ايمان بياورند و پرهيزكار گردند هرآينه بگشائيم بر ايشان بركتها از آسمان و زمين و لكن تكذيب كردند پيغمبران ما را پس گرفتيم ايشان را به آنچه كسب كردند ، و ببخشد خدا به شيعيان ما كرامتى كه مخفى نماند بر ايشان هيچ چيز در زمين و آنچه در زمين است ، حتّى آنكه كسى كه خواهد احوال اهل خانهء خود را بداند خدا او را الهام كند به آنچه ايشان\r\n\r\n","description":"","footnote":"","page_name":" 272 ","page_number":270},
  {"content":"\r\n\r\nمىكنند . 215\r\nمؤلّف گويد كه همين حديث شريف مشتمل است بر تعدّد رجعت كه اوّل فرمود بيرون آيم از زمين با امير المؤمنين ( ع ) بعد فرمود فرود مىآيد ، يعنى از آسمان ، محمّد و على و من و برادرم ، تا آنجا كه فرمود و شمشير خود را به دست قائم ما مىدهد پس بعد از آن آنچه خدا خواهد مىمانيم پس بيرون آورد خدا آن چشمه‌ها را . از اين دو لفظ پس و سياق كلام ظاهر مىشود كه بيرون آمدن چشمه‌ها چقدر طول مدّت دارد نسبت به اوّل رجعت . بعد فرمود پس آنگاه حضرت امير شمشير حضرت رسول ( ص ) به من دهد . و ظاهر است كه اين رجعتى است ديگر به قرينهء انضمام اين فقره با فقرهء پيش كه فرمود آنچه خدا خواهد مىمانيم يعنى بعد مىرويم ، و به قرينه آنچه بعد فرمود پس هر حيوان حرام گوشت كه باشد بكشم و به غير طيّب و نيكو نماند و هر شيعه كه باشد ملكى خاك از روى او پاك نمايد و زنان و منزل او را در بهشت به او نمايد . و ظاهر آن است كه ملائكه به زنده‌هاى شيعه مىنمايند منزل بهشتى ايشان را و مراد از پاك كردن خاك تلطيف و ترقّى و رفع حجاب است و عجيب‌تر از همه آن فقرهء آخر است كه از زمين و ما فيها چيزى بر شيعيان ما مخفى نماند و به الهام الهى خبر از باطن اهل خانهء خود داشته باشد . و در زمان ظهور فرمودند كه مردان و زنان شيعه به كتاب و سنّت خدا حكم مىنمايند و فرمودند كه درندگان هستند و لكن اذيّت نمىكنند و ميان گرگ و ميش صلح است . و اينجا فرمودند به غير اشياء طيّب و نيكو در زمين نماند يعنى جميع درندگان و حرام گوشت و بد آواز بلكه گياه مضرّ و تلخ و بد بو و خار و خاشاك ، همه بر طرف شوند .\r\nببين تفاوت ره از كجا است تا به كجا .\r\nخلاصه در اين حديث شريف نمونه بيان فرموده از رجعت نسبت به زمان بسيار و قرنهاى بيشمار و در چندين احاديث فرمودند كه سيّد الشهداء با اصحابش رجعت مىكنند و در اين حديث و امثال او فرمودند اوّل كسى كه رجعت نمايد او است تنها ، و اينها نيست مگر به تعدّد و بسيارى رجعات .\r\nو صادق ( ع ) فرمود گويا مىبينم كه كرسيى از نور بگذارند و بر آن نصب كنند قبّه‌اى از ياقوت سرخ مكلّل بسيار جواهر ، و حضرت امام حسين ( ع ) بر آن كرسىّ بنشيند و بر دور آن كرسىّ نود هزار قبّهء سبز بوده باشد و مؤمنان بيايند و آن حضرت را زيارت نمايند و بر او سلام كنند ، پس حقّ تعالى خطاب كند ايشان را كه اى دوستان من آنچه خواهيد\r\n\r\n","description":"","footnote":"","page_name":" 273 ","page_number":271},
  {"content":"\r\n\r\nاز من سؤال كنيد ، بسيار آزار كشيديد و ذليل و مظلوم شديد ، امروز هر حاجت از حاجتهاى دنيا و آخرت كه از من سؤال كنيد بر آورم از براى شما ، پس خوردن و آشاميدن ايشان از بهشت باشد ، اين است و اللّه كرامت و بزرگوارى عظيم . 216\r\nمؤلف گويد كه از سياق حديث ظاهر مىشود كه اين حالت در رجعت است و آن كه فرمود پس خوردن و آشاميدن ايشان از بهشت باشد مثل نصّ است در مطلب ، بفهم . و ايضا ملاحظه كن تفاوت اين كرسىّ و زيادتى اين قبّه را با قبّهء امير المؤمنين ( ع ) كه پيش از اين گذشت و اين خوردن و آشاميدن را ، و اين نيست مگر به اعتبار ترقّى زمان و بودن اين كرسىّ رفيع و اين نود هزار قبّهء مباركه ، مدّتى بعد از آن قبّهء مباركه .\r\nو نظير اين تفاوت تفاوتى است ميان مساجدى كه زمان قائم ( ع ) بنا مىشوند كه حضرت امير ( ع ) فرمود كوفه و حيره به هم وصل مىشوند و در شهر حيره مسجدى ساخته مىشود براى او پانصد در مىباشد ، نائب قائم ( ع ) در آن مسجد نماز مىگذارد زيرا كه مسجد كوفه تنگ مىگردد و اصحاب قائم ( ع ) را نمىگيرد و در مسجد كوفه دوازده پيشنماز عادل نماز مىگذارند . راوى عرض كرد يا امير المؤمنين آيا مسجد كوفه در آن وقت اين قدر خلايق را كه وصف مىكنى مىگيرد ؟ فرمود كه براى قائم ( ع ) چهار مسجد ساخته مىشود اين مسجد كوچكترين آنها مىباشد ، يكى از آنها اين مسجد مىباشد كه حالا هست و دوتاى ديگر در دو طرف كوفه ساخته مىشود يكى در اين سمت و يكى در آن سمت ، 217 و ميان آن مسجدى كه صادق ( ع ) فرمود دنيا آخر نمىشود تا جمع شوند رسول خدا ( ص ) و امير المؤمنين ( ع ) در ثوبه كه موضعى است از كوفه ، در آنجا مسجدى بنا كنند كه دوازده هزار در داشته باشد . 218 ببين تفاوتشان از كجا است تا به كجا .\r\nو اگر در آيات و احاديث ظهور قائم ( ع ) و زمان او و سيرت او و در آيات و احاديث رجعت و دولت ايشان و سيرت ايشان و اوضاع زمين و آسمان در رجعت و اهل آن زمان و اين زمان از دوستان و دشمنان سير نمائى همين قسم تفاوتها كه فى الجمله اشاره نموديم بسيار خواهى ديد و همين نحو كشيده تا دامان قيامت و از اين اشاره‌هاى نازك نيكو ، ادراك كن آنچه در احاديث اهل بيت عصمت و طهارت است كه شما از براى بقا خلق شده‌ايد نه از براى فنا و پيوسته كوچ مىكنيد از خانه‌اى به خانه‌اى ، يعنى از عالمى به عالمى . و درست دريافت نما كه چون مردم از خانه‌اى به خانهء ديگر كوچ كنند چقدر تفاوت در ايشان حاصل مىشود و اين خانه‌ها كه عبارت از دنيا و رجعت و برزخ و قيامت\r\n\r\n","description":"","footnote":"","page_name":" 274 ","page_number":272},
  {"content":"\r\n\r\nو دار ثواب و دار عقاب و بهشت و دوزخ است چقدر با هم تفاوت دارند و هر خانهء بعد نسبت به خانهء قبل چقدر كاملتر و صاف و خالص‌تر است ، چه از براى نيكان و چه از براى بدان .\r\nحال به يارى قائم عجّل اللّه فرجه علاوه بر گذشته اشاره نمائيم به بعضى از آنچه دلالت بر رجعت همهء ائمّه ( ع ) مىكنند حتى قائم ( ع ) ، و آن بسيار است .\r\nيكى زيارت جامعهء كبيرهء معروف است كه توان قسم ياد نمود كه از سرچشمهء عترت جارى شده ، كه راوى به امام على النقى ( ع ) عرض كرد به من تعليم نما سخن كامل بليغى كه در زيارت هر يك از شما بخوانم و يك فقرهء او اين است : و يردّكم فى ايّامه يعنى يارى من براى شما آماده است تا خدا دين خود را به شما زنده كند و برگرداند شما را در ايّام خود . تا آنكه فرمود : و يكرّ فى رجعتكم يعنى خدا مرا از آنان گرداند كه رجعت مىكنند در رجعت شما .\r\nو از آن جمله ، زيارت وارث است كه مىفرمايد : و اشهد انّ الائمّة من ولدك كلمة التّقوى تا آنجا كه فرمود انّى بكم مؤمن و بايابكم موقن يعنى شهادت مىدهم كه جميع ائمّه ( ع ) كه از نسل تواند امام و حجّت‌اند و شاهد مىگيرم خدا و ملائكه و انبياء و رسل او را كه من ايمان آورده‌ام به شما و يقين دارم به رجعت شما و شكّى ندارم در رجعت شما . و از اين قبيل در زيارات و ادعيه بسيار است ، قدرى كافى از آن در حقّ اليقين و كتاب بحار است ، و به همين اكتفا شد به جهت آنكه بناى ما به نمونه و اختصار است .\r\n\r\nفصل سوّم در بيان بعضى از نكات و قدرى از اشارات و رموزات .\r\nاوّل آنكه فائده و سرّ رجعت و غرض وى ، بىتفاوت همان سرّ عالم برزخ و قيامت و عالم آخرت است ، و غرض از هر دو جزاى نيكان است به نيكى و راحت و خواهش دل و بهشت عنبر سرشت ، و سزاى بدان به بدى و زحمت و عذاب و آتش و غذا و لباس زشت . زيرا كه بعد از موت اوّل ، عالم عالم جزا است ( من مات فقد قامت قيامته ) 219 هر كه مرد قيامت و جزاى او برپا است . فرمود :   حَتَّى إِذا جاءَ أَحَدَهُمُ الْمَوْتُ قالَ رَبِّ ارْجِعُونِ لَعَلِّي أَعْمَلُ صالِحاً فِيما تَرَكْتُ كَلَّا إِنَّها كَلِمَةٌ هُوَ قائِلُها وَ مِنْ وَرائِهِمْ بَرْزَخٌ إِلى  \r\n\r\n","description":"","footnote":"","page_name":" 275 ","page_number":273},
  {"content":"\r\n\r\n  يَوْمِ يُبْعَثُونَ   220 ( مؤمنون ) . يعنى بعد از موت اوّل ، تكليف و عمل صالح ممكن نيست و بعد از موت ، عالم برزخ و جزاى وسط است تا روز قيامت اگر چه به دنيا برگردند و رجعت نمايند .\r\nو فرمود :  وَ أَنْفِقُوا مِنْ ما رَزَقْناكُمْ مِنْ قَبْلِ أَنْ يَأْتِيَ أَحَدَكُمُ الْمَوْتُ فَيَقُولَ رَبِّ لَوْ لا أَخَّرْتَنِي  221 الخ ( منافقون ) يعنى هر چه مىكنيد پيش از مردن بكنيد كه بعد از موت جز حسرت و ندامت نمانده و راه تلافى و تدارك مسدود گردد . و فرمود :  وَ اعْبُدْ رَبَّكَ حَتَّى يَأْتِيَكَ الْيَقِينُ  222 ( حجر ) عبادت كن خداى خود را تا تو را مرگ در رسد . يعنى منتهاى تكليف و عبادت تا روز مرگ است . و فرمود :  لا يَذُوقُونَ فِيهَا الْمَوْتَ إِلَّا الْمَوْتَةَ الْأُولى  223 ( دخان ) يعنى مردن ، همان يك مردن است كه اوّل ديدند و مرگ ، همان يكى بود كه چشيدند و ديگر مثل آن حيات دنيوى و دار تكليف و آن مردن نخواهد آمد .\r\nو ايضا در جميع كتب و رسائل عامّه و خاصّه به تأسّى پيغمبر ( ص ) و كتاب و ائمّه اتّفاق دارند كه بعد از مردن تا قيامت كبرى عالم برزخ و دار جزاى وسط است اگر چه در قبر زنده شوند و از ايشان سؤال نمايند و اگر چه هزار مرتبه به دنيا برگردند و رجعت نمايند .\r\nو آيات و احاديث رجعت از اين مطلب مملوّ است و ما به جهت سرمشق و نمونه همان حديث مفضّل را ذكر نمائيم .\r\nدر فقرهء ابو بكر و عمر فرمود : هر شبانه روزى هزار مرتبه ايشان را بكشند و زنده نمايند و قصاص گيرند . و فرمود كه سيّد اكبر حضرت خاتم ( ص ) با جميع مكذّبين و مصدّقين او رجعت مىنمايند و همچنين هر يك از ائمّه ( ع ) و هر كه يارى ايشان كرده تا خوش‌حال شوند ، و دشمنان ايشان تا آنكه پيش از آخرت به عذاب و خوارى دنيا مبتلا گردند . و در جاى ديگر فرمود : پس نماند احدى از كشندگان و ستمكاران و آنان كه راضى بودند مگر آنكه در آن روز هزار مرتبه كشته شوند . و فرمود :  مِنَ الْعَذابِ الْأَدْنى  224 عذاب رجعت است و عذاب اكبر عذاب قيامت است . پس كسى گمان نكند چنانچه مخالفين گمان كرده‌اند كه اگر رجعت و بازگشتن به دنيا حقّ است البتّه كفّار و اهل عذاب بعد از ديدن هنگامهء سكرات و سؤال و فشار قبر و عذاب قبر چون به دنيا بازگشت كنند خواهند ايمان آورد . جواب اين است ايمان مىآورند و لكن ايمان الجائى و اضطرارى هيچ فائده ندارد و وجود و عدم او يكسان است بلكه هر كسى توان گفت حين سكرات ، يقين به حقّ و باطل پيدا مىكند ، و لكن نمىپذيرند چنانچه از فرعون نپذيرفتند . و فرمود :  فَلَمْ يَكُ يَنْفَعُهُمْ إِيمانُهُمْ لَمَّا رَأَوْا بَأْسَنا سُنَّتَ اللَّهِ الَّتِي قَدْ خَلَتْ فِي عِبادِهِ  225 ( مؤمن )\r\n\r\n","description":"","footnote":"","page_name":" 276 ","page_number":274},
  {"content":"\r\n\r\nيعنى پس ممكن نبود كه نفع دهد به ايشان ايمان ايشان زمانى كه ديدند عذاب ما را و اين است طريقه و عادت خدا هميشه . و فرمود  يَوْمَ يَأْتِي بَعْضُ آياتِ رَبِّكَ لا يَنْفَعُ نَفْساً إِيمانُها  226 الخ ( انعام ) روزى كه بيايد بعضى از آيات خداى تو كه باعث ايمان اضطرارى است ، نفع ندارد ايمان كسى . و اهل جهنّم نيز همه ايمان را دارند و هميشه  رَبَّنا غَلَبَتْ عَلَيْنا شِقْوَتُنا  227 و  رَبَّنا أَخْرِجْنا مِنْها  228 و  رَبَّنا أَبْصَرْنا وَ سَمِعْنا فَارْجِعْنا  229 و امثال اين مىگويند و لكن چه فائده كه نمىپذيرند .\r\nو مجلسى ( قدّس سره ) نيز در حقّ اليقين در اوّل رجعت اشاره به غرض و غايت آن نموده و اين مطلب را به طور اشاره فرموده كه از اجماعيّات بلكه ضروريّات مذهب اماميّه حقّيّت رجعت است كه پيش از قيامت جمعى از نيكان بسيار نيك و بدان بسيار بد به دنيا بر مىگردند تا نيكان به دولت ائمّه خود ديده‌هاى ايشان روشن شود و بعضى از جزاى خوب در دنيا ببينند و بدان از براى آنكه عذاب دنيا را ببينند و از ايشان ، شيعيان انتقام بكشند . 230\r\nدوّم آنكه از آنچه ذكر شد از آيات بسيار و اخبار ائمّهء اطهار ( ع ) هويدا و آشكار شد كه همهء خلق اوّلين و آخرين رجعت نمىكنند و آن مخصوص قيامت است . و در حقّ اليقين بعد از فقرهء سابق فرموده : و ساير مردم در قبرها مىمانند تا در قيامت محشور شوند . چنانچه در احاديث بسيار وارد شده كه رجوع نمىكند در رجعت مگر كسى كه محض ايمان داشته باشد يا محض كفر ، امّا ساير مردم ، پس ايشان را به حال خود مىگذارند . 231\r\nمؤلّف گويد كه در سؤال قبر نيز احاديث بسيار است كه سؤال مخصوص كامل از نيكان و بدان است و باقى را وامىگذارند و اعتناء به شأن ايشان نمىكنند . و سرّ اين مطلب آن است كه لازمهء پادشاهى پادشاه و لازمهء عدل و داد و حكمت حكيم فرمان فرماى جهان پناه چنين است كه پس از گذشتن زمان خدمت و آمدن هنگام سياست و نوازش و خلعت ، همانا بايد اوّل شروع كند به نوازش وزراء و خدمتگزاران كامل بر وجه أتمّ و كامل ، و به سياست و عذاب دشمنان بزرگتر ، و هكذا رفته رفته تا به آخر مرتبه رسد ، و به جهت اين است كه اوّل از همه زودتر ابو بكر و عمر را از قبر در آورند و بر دار كشند .\r\nو از اين سرّ آشكار ، ظاهر و آشكار آمد كه رجعت نيز مرتبه مرتبه دارد و كم كم\r\n\r\n","description":"","footnote":"","page_name":" 277 ","page_number":275},
  {"content":"\r\n\r\nزياد مىشود و به جهت اين است كه در اخبار ، رجعت رجوع كنندگان را كم و زياد مىبينى . مثلا در بعضى دارد سيّد الشهداء تنها بر مىگردد و در بعضى با اصحاب خود و در بعضى با چندين هزار ديگر و همچنين . و در رجعت آخر امير ( ع ) ملاحظه كردى كه صادق ( ع ) چقدر زياد نمود . دقّت كن ، بفهم .\r\nسوّم بدان كه رجعت را شباهت تامّى است به قيامت و برزخ را نمايش تمامى است به بهشت و دوزخ و ما بعد قيامت . و شباهت رجعت به قيامت البتّه بيشتر است از شباهت برزخ به وى از چندين جهت .\r\nاوّل آنكه در هر دو ، عود روح است به بدن و در برهوت و وادى السّلام كه عالم برزخند اين نيست ، و لذا در حديث سابق فرمودند كه ، تمام جمادى و ده روز رجب ، باران عجيبى در اين چهل روز ببارد كه مثل آن ديده نشده باشد و بروياند خدا به آن گوشتها و بدنهاى مردگان را براى رجعت . و مثل همين باران قبل از قيامت كبرى خواهد بود چنانچه در صافى در ذيل آيهء  فَصَعِقَ  232 كه در زمر است از صادق ( ع ) روايت كرده كه فرمود : وقتى كه خدا مىخواهد مبعوث نمايد خلق را ، بباراند آسمان را بر زمين چهل صباح ، پس جمع شود اوصال ، يعنى رگها و پيوندها ، و برويد لحوم ، يعنى گوشها . 233\r\nدوّم آنكه در رجعت نيز از اهل رجعت حساب كشند مثل صحراى قيامت چنانچه دارد كه حساب خلايق در رجعت با امام حسين ( ع ) است .\r\nسوّم آنكه در برزخ ، مانند بهشت و دوزخ ، تقاصّ و تلافى نيست و در رجعت مانند صحراى قيامت ، هست ؛ كه جميع دادخواهى و تقاصّ و تشفّى و تلافى در رجعت و قيامت است . پس رجعت قيامتى است صغرى و قيامت رجعتى است كبرى و برزخ دار ثواب و عقاب الهى است و بهشت و دوزخى است صغرى و بهشت و دوزخ دار ثواب خدائى و عقاب الهى است و وادى السّلام و برهوتى است كبرى .\r\nچهارم آنكه اوّل زمان ظهور قائم و خاتم اوصياء خاتم ( ص ) اوّل زمان سلطنت ظاهرى و امامت و خلافت و فرمان فرمائى محمّد و آل محمّد است تا دامان قيامت ، و ادلّهء قطعيّه از عقليّه و نقليّه و اجماع اثناعشريّه بر اين قائم است . و ادلّهء عقليّه مبتنى است بر فهم پيغمبر آخر الزّمان و خاتم پيغمبران بودن آن رئيس عالم امكان . و از نقليّه نمونه بياوريم .\r\nدر زيارت جامعه كبير فرمود بكم فتح اللّه و بكم يختم 234 . و راوى جليل الشأن\r\n\r\n","description":"","footnote":"","page_name":" 278 ","page_number":276},
  {"content":"\r\n\r\nمفضّل ( قدّس سره ) چون در آخر آن حديث طولانى عرض كرد كه مدّت خلافت قائم ( ع ) چقدر است ؟ حضرت در جواب او فرمود كه خدا فرموده  فَمِنْهُمْ شَقِيٌّ وَ سَعِيدٌ  خواند تا  عَطاءً غَيْرَ مَجْذُوذٍ  235 ( هود ) . بعد فرمود : عطاء غير مجذوذ آن است كه از ايشان بريده نمىشود بلكه نعمتى است دائمى و سلطنتى است هميشگى و حكمى است كه منقطع نمىشود و امرى است كه باطل نمىشود مگر به اختيار خدا و مشيّت او و آن مشيّت و اراده را نمىداند مگر او . پس فرمود : و بعد از آن ، قيامت و چيزهائى كه خداى تعالى در كتاب خود وصف نموده و بيان فرموده واقع مىشود . و سؤال مفضّل هر چند از زمان سلطنت قائم ( ع ) بود و لكن حضرت بيان استمرار آن سلطنت الهى نمود تا دامان قيامت از براى محمّد و آل محمّد ( ص ) و چون همه نور واحدند پس نسبت تمام آن سلطنت را به هر كدام دادن تمام و بلا كلام است ، با آنكه همهء ايشان قائم‌اند و در بعضى از احاديث بحار چنين است كه : چون قيام نمايد اوّل قائم ما . و در حقّ اليقين نقل كرده اين حديث را كه : از ما دوازده امام و دوازده مهدى است . 236\r\nو حضرت امير ( ع ) در تفسير آيهء  إِنَّ الْأَرْضَ لِلَّهِ يُورِثُها مَنْ يَشاءُ مِنْ عِبادِهِ وَ الْعاقِبَةُ لِلْمُتَّقِينَ  237 فرمود : منم و اهل بيت من ، آنان كه خدا ارث داده به ما زمين را و مائيم متّقين ، يعنى عاقبت سلطنت زمين با ما است . 238 و باقر ( ع ) در حديث طولانى فرمود : دولت ما آخر دولتها است . تا آنكه فرمود : اين است معنى قول خدا  وَ الْعاقِبَةُ لِلْمُتَّقِينَ  239 پس آخر دولتها دولت ائمّه مىباشد . 240\r\nمؤلّف گويد مقصود حضرت از كلمهء  وَ الْعاقِبَةُ لِلْمُتَّقِينَ  يا خصوص آيهء شريفه است كه ذكر شد يا مطلق اين كلمه در هر جاى قرآن كه بوده باشد .\r\nو در حقّ اليقين است كه خداى تعالى بشارت داد پيغمبر خود را به امام حسين ( ع ) پيش از آنكه فاطمه به او حامله شود و اعلام كرد آن حضرت را كه او كشته خواهد شد پس خدا او را به دنيا خواهد برگردانيد چنانچه فرموده  وَ نُرِيدُ أَنْ نَمُنَّ  241 الخ و فرموده  وَ لَقَدْ كَتَبْنا فِي الزَّبُورِ مِنْ بَعْدِ الذِّكْرِ أَنَّ الْأَرْضَ يَرِثُها عِبادِيَ الصَّالِحُونَ  242 . به تحقيق نوشتيم در زبور بعد از ذكر حضرت رسول ( ص ) كه زمين را به ميراث مىبرند بندگان شايسته ما . پس خدا بشارت داد پيغمبرش را كه اهل بيت تو مالك زمين خواهند شد ، تا آخر 243 . و احاديث در بحار بسيار است و مؤمن را آنچه گفتيم كافى است .\r\nپنجم آنكه از آيهء  وَ إِذْ أَخَذَ اللَّهُ مِيثاقَ النَّبِيِّينَ  244 كه اشاره شد و آيهء  وَ لَقَدْ كَتَبْنا فِي \r\n\r\n","description":"","footnote":"","page_name":" 279 ","page_number":277},
  {"content":"\r\n\r\n الزَّبُورِ  245 كه الآن گذشت و در سورهء انبياء است و آيهء  لَقَدْ أَرْسَلْنا مُوسى بِآياتِنا أَنْ أَخْرِجْ قَوْمَكَ مِنَ الظُّلُماتِ إِلَى النُّورِ وَ ذَكِّرْهُمْ بِأَيَّامِ اللَّهِ  246 ( ابراهيم ) يعنى به تحقيق فرستاديم حضرت موسى را با آياتمان كه بيرون آور قوم خود را از ظلمات به سوى نور و متذكّر نما ايشان را به ايّام اللّه ، يعنى روزهاى خدا . و ايّام اللّه به تحقيق تفسير شده به زمان رجعت و لذا فرمود در زيارت جامعه و يردّكم فى ايّامه 247 . و چرا نام آن ايّام ايّام اللّه است ؟ سرّش غلبهء حقّ و نقض اختيار خلق و ظهور قدرت مطلق است و واضح‌تر از اين ، بيان او بيايد .\r\nخلاصه از اينها و غير اينها از ادلّه ، ظاهر و هويدا است كه رجعت محمّد و آل محمّد ( ص ) اجماعى و معلوم همهء پيغمبران بوده و هر يك به امّت خود خبر داده . و در حقّ اليقين از اصبغ بن نباته روايت كرده كه معاويه به من گفت شما گروه شيعه گمان مىكنيد كه دابّة الارض على ( ع ) است ؟ گفتم ما نمىگوئيم به تنهائى ، يهود نيز چنين مىگويند . معاويه فرستاد و اعلم علماء يهود را حاضر نمود ، پرسيد شما در كتب خود دابّة الارض را مىيابيد ؟ گفت بلى . معاويه گفت چه چيز است ؟ گفت مردى است .\r\nمعاويه گفت مىدانى چه نام دارد ؟ گفت اليا . معاويه گفت اليا چه نزديك است به على ! 248\r\nششم در بيان آنكه دابّة الارض امير المؤمنين ( ع ) است . در سورهء نمل فرمود   وَ إِذا وَقَعَ الْقَوْلُ عَلَيْهِمْ أَخْرَجْنا لَهُمْ دَابَّةً مِنَ الْأَرْضِ تُكَلِّمُهُمْ أَنَّ النَّاسَ كانُوا بِآياتِنا لا يُوقِنُونَ وَ يَوْمَ نَحْشُرُ مِنْ كُلِّ أُمَّةٍ فَوْجاً   249 الخ . يعنى وقتى كه واقع شود قول بر ايشان ، يعنى حتمى شود حكم خدا بر ايشان ، بيرون آوريم از براى ايشان دابّه‌اى ، يعنى شخص حركت‌كننده ، از زمين كه سخن گويد با ايشان به درستى كه مردم بودند كه به آيات ما يقين نداشتند .\r\nبدان كه كلمهء  طَبَعَ اللَّهُ عَلى قُلُوبِهِمْ  250 و  خَتَمَ اللَّهُ عَلى قُلُوبِهِمْ  251 و  بَلْ رانَ عَلى قُلُوبِهِمْ  252 و  لَوْ لا كَلِمَةٌ  253 و  لَوْ لا كِتابٌ  254 و  أَ فَمَنْ حَقَّ عَلَيْهِ كَلِمَةُ الْعَذابِ  255 و  إِذا وَقَعَ الْقَوْلُ عَلَيْهِمْ  256 و  كَذلِكَ حَقَّتْ كَلِمَةُ  257 و   إِنَّ الَّذِينَ حَقَّتْ عَلَيْهِمْ كَلِمَتُ رَبِّكَ لا يُؤْمِنُونَ وَ لَوْ جاءَتْهُمْ كُلُّ آيَةٍ حَتَّى يَرَوُا الْعَذابَ الْأَلِيمَ   258 ( يونس ) و امثال اينها كه در قرآن مجيد است همه از براى حكم و حتم و جزم است .\r\nخلاصه مجلسى ( قدّس سره ) در حقّ اليقين مىفرمايد در احاديث بسيار وارد شده كه مراد از اين دابّه ، على ( ع ) است كه نزديك قيامت ظاهر خواهد شد و عصاى موسى ( ع ) و\r\n\r\n","description":"","footnote":"","page_name":" 280 ","page_number":278},
  {"content":"\r\n\r\nانگشتر سليمان با او خواهد بود و عصا را بر ميان دو ديده مؤمن خواهد زد و نقش خواهد بست كه مؤمن است حقّا و انگشتر را بر ميان دو چشم كافر خواهد زد و نقش خواهد گرفت كه او كافر است حقّا . و در احاديث عامّه و خاصّه متواتر است كه حضرت امير المؤمنين ( ع ) در خطبه‌ها مكرّر مىفرمود منم صاحب عصا و ميسم ، يعنى چيزى كه به آن داغ كنند ، تا آخر كلام او ( قدّس سره ) . 259\r\nو در همان حديث طولانى كه حضرت امير ( ع ) فرمود انا صاحب الكرّات 260 فرمود منم كه نزد قرص آفتاب ظاهر خواهم شد و منم دابّة الارض . تا آنكه فرمود و منم صاحب عصا و ميسم 261 .\r\nو حضرت باقر ( ع ) فرمود كه حضرت امير ( ع ) فرمود خدا شش چيز به من داده ، دانستن مرگها و بلاها و حكم به حقّ ميان خلايق و منم صاحب رجعتها و منم صاحب دولتها و منم صاحب عصا و ميسم و منم دابّه‌اى كه با مردم سخن خواهد گفت . 262\r\nو در بحار و حقّ اليقين در اين مطلب احاديث بسيار ذكر كرده . و در صافى است كه پيغمبر ( ص ) فرمود يا على در وقتى كه بشود آخر زمان ، بيرون آورد تو را خدا در بهترين صورتى و با تو است ميسم ، داغ نمائى به او دشمنان خود را . 263\r\nمؤلّف گويد در احاديث است كه چون خدا مىدانست آنچه صريح است خواهند از قرآن انداخت لهذا به كنايه بسيار تعبير كرده مثل  فُلاناً خَلِيلًا  264 ( فرقان ) و استعمال دابّه در حضرت امير المؤمنين ( ع ) با آنكه معنى او مطلق جنبنده است نه خصوص انسان ، يك نكتهء او همين بود كه ذكر شد . و چون لفظ دابّه موهم صورت غير انسان بود لهذا پيغمبر خدا ( ص ) فرمود بيرون آورد خدا تو را در بهترين صورتى . و لفظ آخر الزّمان كه در اين حديث است كالصّريح است كه اين نزديك قيامت و نفخهء صور خواهد بود . و لفظ و اذا وقع القول عليهم و وقع القول عليهم كه بعد از اين آيه است و لفظ حقّا كه در پيشانى مؤمن و كافر خواهد ظاهر شد همه دلالت دارند كه آن زمان كفر و ايمان اختيارى در ميان نيست و عمل نيك و بدى از روى تكليف و فرمان هم نيست چنانچه حضرت امير ( ع ) در آن حديث سابق ، بعد از ذكر دجّال ، چون حكايت خروج دابّه و نقش زدن او را بيان نمود فرمود : و اين امر بعد از طلوع آفتاب است از مغرب خود پس آن گه برداشته مىشود توبه ، پس قبول نمىشود توبه‌اى و بالا نمىرود عملى  لا يَنْفَعُ نَفْساً إِيمانُها  265 نفعى ندارد به كسى ايمان او كه پيش از آن ايمان نياورده باشد . و در پيش نيز ذكر اين\r\n\r\n","description":"","footnote":"","page_name":" 281 ","page_number":279},
  {"content":"\r\n\r\nمطلب كرديم و تفسير صعصعه را به وجه واضحى ردّ نموديم . و له الحمد و المنّة و الصّلاة على محمّد و آله .\r\nهفتم . بدان كه شكّى نيست كه اختيار و قدرت ، فرع شعور و ادراك است و در ممكن ، منحصر به حيوان و جنّ و ملائكه و انسان است . و شكّى نيست كه جميع ما سوى اللّه را خدا خلق كرد و ايشان را اختيارى در خلق شدن و نشدن نبود ، زيرا كه بود و هستيشان نبود پس اختيارشان كجا بود ؟ و همچنين در جهات بيشمار نيز احدى از ايشان را اختيار نيست ، چون موت و حيات و جوانى و پيرى و گرسنگى و سيرى و هكذا . و در آن امورى كه مختاريد به تجربهء همه رسيده كه بسا شده كه نشده و موانع و نواقص به هم رسيده . حقّا كه حق است عرفت اللّه بفسخ العزائم و نقض الهمم : 266 شناختم خدا را به فسخ عزيمتها و نقض همّتها . پس اختيار ما همه بسيار كم و بسيار ضعيف است و مخصوص و منحصر به موارد تكليف است . پس حكم شرعى نيست مگر آنجا كه اختيار است و نيست اختيارى مگر آنكه حكم خدا در آنجا استوار است . و شكّى نيست كه اين اختيارى كه مناط تكليف و ترقّى و تنزّل است ، بعد از مرگ ابد الآباد مسلوب و منتفى است مگر در حقّ جمعى كه قيامت ، دنياى يشان و زمان تكليفشان است اگر به اجماع و ضرورت و تواتر آن احاديث اين باب قطعى شود . و شكّى نيست كه در دنيا نيز چون به هر كسى فوق طاعت او وارد آيد اختيار او بدل به اضطرار مىشود مانند ايمان فرعون و ايمان هر كسى بعد از رفع حجاب و رسيدن روح به حنجره و مثل توبه و استغفار اشقياى مسلمانان در حين زلزلهء شديد و نحو آن . و البتّه هر قدر اختيار كاملتر و از اضطرار دور تر و زحمت و خوف و تقيّه بيشتر ، ايمان كاملتر و ثواب و تقرّب بيشتر . و از اين است كه تصدّق و انفاق در مرض موت و وصيّت به وجوه برّ چندان ثوابى ندارد و روغن چراغ ريخته‌اى است كه نذر مسجد است . و اين مطلب را در پيش گفتيم و ادلّهء اربعه و ضرورت مذهب جميع پيغمبران و ائمّه ( ع ) همه بر او قائم است .\r\nو چون از ظهور قائم عجّل اللّه فرجه كم كم زمان ظهور آيات و ضعف اختيارات است هنوز تكليف باقى و اختيار بر قرار است اگر چه ضعيف‌تر و نزديكتر به اضطرار است ، تا رسد به جائى كه ايمان و كفر اضطرارى شود چنانچه گذشت . بلى تأمّلى در اين است كه بعد از طلوع آفتاب از مغرب و نشان نمودن يد اللّه هر مؤمن و كافر را ، آيا توالد و تناسل باقى است يا نه ؟ و اگر باقى است رفع تكليف از اولاد ايشان به هيچ قاعده\r\n\r\n","description":"","footnote":"","page_name":" 282 ","page_number":280},
  {"content":"\r\n\r\nنتوان و اگر باقى نيست آيا اطفال و غير مكلّف در ميان هست يا نه ؟ اگر هست هم همچنين . بلى اگر نه اين باشد و نه تناسل ، به جهت نزديكى او به قيامت و پير شدن آباء علوى و امّهات سفلى و از كار افتادن ايشان ، رفع شبهه و اشكال خواهد شد ، و هو العالم .\r\nو لكن اظهر آن است كه تناسل باقى و تكليف هم بر اطفال تازه مكلّف جارى است و خود آيه شاهد مطلب است زيرا كه شكّ نيست كه قول خدا  لَمْ تَكُنْ آمَنَتْ مِنْ قَبْلُ أَوْ كَسَبَتْ فِي إِيمانِها خَيْراً  267 در حقّ مكلّفين است نه اطفال . فافهم .\r\nبدان كه طلوع آفتاب از مغرب و سير او به عكس سابق ، اشارهء ظاهرى است به عكس تقاضا و ضدّيّت دورهء لاحق ، يعنى راه اختيار و تكليف و دنيا مبدّل به اضطرار و جزا و معاد و آخرت شد و در توبه كه باز بود مسدود گشت و سلسلهء مبدأ و من اللّه منقلب به معاد و الى اللّه شد .  أَلا إِلَى اللَّهِ تَصِيرُ الْأُمُورُ .   كُلُّ شَيْءٍ هالِكٌ إِلَّا وَجْهَهُ لَهُ الْحُكْمُ وَ إِلَيْهِ تُرْجَعُونَ  . 268 و از آنچه ياد آورديم و به اشاره پيموديم براى تو بديهى نموديم كه مختار ، فى الحقيقه جز خداوند كردگار نيست و هر كه تخلّق و تقرّب او به خدا بيشتر ، اختيار عرضى و مجازى او نيز بيشتر ، و هر كه دور تر ، كمتر ، تا آنكه به حيوان رسد و دامن برچيند . و خدا و خلق خدا را در جميع كمالات به همين نمونه بشناس و تا توانى خود را بينداز و چشم بپوش و نشناس .\r\n\r\nخاتمه در فتح بابى است كه از وى هزار باب مفتوح شود و شكوك و چون و چرا به او مقطوع گردد .\r\nبدان كه چون اندك تأمّل در طريقهء انبياء و ائمّه ( ع ) شود اشكالات چندى ظاهر آيد كه رفع آن مشكل و از تطبيق آن با ظاهر شرع پاى ادراك در گل . مثلا حضرت خليل يك بار بتان شكند و تبر بر دوش بت بزرگ استوار كند و چون از او پرسند ،  بَلْ فَعَلَهُ كَبِيرُهُمْ  269 گويد و به تعليق  إِنْ كانُوا يَنْطِقُونَ  270 تعليق بر محال نمايد و از كذب احتراز جويد و راه صدق و صفا پويد و جان خود را حفظ نمايد ، و يك بار او را به منجنيق گذاشته كه در آتش كذائى اندازند و مع ذلك هر چند ملائكه خواهش كنند كه تو را نجات دهيم التفاتى نكند و به مثل جبرئيل ، ( امّا اليك فلا ) . 271 گويد . و حضرت كليم با آنكه مىدانست كه حضرت هارون ( ع ) معصوم است سر و ريش او را گيرد و هارون ( ع ) فرياد  لا تَأْخُذْ \r\n\r\n","description":"","footnote":"","page_name":" 283 ","page_number":281},
  {"content":"\r\n\r\n بِلِحْيَتِي وَ لا بِرَأْسِي  272 نمايد . و حضرت خضر طفل بىگناه را به قتل آورد  فَخَشِينا أَنْ يُرْهِقَهُما طُغْياناً وَ كُفْراً  273 در جواب موسى ( ع ) آرد . و حضرت ختمى مآب ( ص ) كفر و نفاق را از جمعى هويدا بيند باز با ايشان وصلت و مدارا نمايد و با آن شوكت و قدرت ، ايشان را به قتل نياورد . و حضرت امير المؤمنين ( ع ) نماز را عمدا ترك نمايد تا آفتاب غروب كند پس آفتاب را برگرداند و نماز را ادا نمايد . و ابن ملجم ملعون كافر را با آنكه خود آن بزرگوار خبر داد و مىدانست كه از خوارج و كفّار است به قتل نياورد و فرمود كه قصاص قبل از قتل روا نيست و كرد با خوارج نهروان آنچه كرد . و سيّد الشهداء ( ع ) روحى له الفداء مانند حضرت امام حسن ( ع ) صلح و بيعت ننمود و شهادت را بر حفظ جان اختيار نمود . و حضرت قائم مردان بنى اميّه را مىكشد و شكم زنان حامله ايشان را مىشكافد و بچّه‌هاى ايشان را بر سر نيزه‌ها نصب مىكند چنانچه در بحار از باقر ( ع ) است . 274 و تمام ائمّه ( ع ) گاهى به اشاره حاجت برآورند و اينكه خزاين خدا با ايشان است فرمايند و گاهى از سائل اظهار خجالت نمايند و هكذا .\r\nو جواب از اين گونه شبهات بر چند وجه است .\r\nاوّل جواب اجمالى كه عين صدق و مطابق واقع است و در همه جارى است ، به اين نحو كه بلا شكّ هر نبىّ و هر وصىّ معصوم است و معصوم هر چه نمايد عين صدق و صواب است اگر چه سرّ آن مخفى و در حجاب است .\r\nدوّم آن است كه شخص احتمالاتى القاء نمايد كه بر فرض آن احتمالات افعال معصوم ( ع ) با ظاهر شرع درست و موافق آيد نظير آنچه شيخ ( قدّس سره ) در جمع ما بين اخبار به كار برده و القاء احتمالات نموده و لا بدّ در هر فعلى كه محلّ اشكال است محتاج به ذكر احتمالات مخصوصى است چنانچه علم الهدى ( قدّس سره ) چنين پيموده و آمدن سيّد الشهداء ( ع ) را به كربلاى معلّى از قاعدهء  وَ لا تُلْقُوا بِأَيْدِيكُمْ إِلَى التَّهْلُكَةِ  275 خارج نموده .\r\nو بر تو ظاهر است كه همان جواب اوّل هزار مرتبه از اين طريقه بهتر است و از براى رفع شكوك و شبهات سالم‌تر است .\r\nسوّم آن است كه گفته شود كه ايشان را تكاليفى است مخصوص ايشان كه ديگران را در آن شركتى نيست ، چنانچه مجلسى ( قدّس سره ) به اين جواب تكيه نموده . و ظاهر است كه اين عبارت ديگر همان جواب اوّل است ، كه آنچه معصوم مىكند به امر خدا مىكند و عمل او از حكم خدا هرگز تجاوز نمىكند .\r\n\r\n","description":"","footnote":"","page_name":" 284 ","page_number":282},
  {"content":"\r\n\r\nپس حاصل جواب علماء ( قدّس سرهم ) دو چيز شد : يكى آن است كه ما مسلّم داريم كه اينها با ظاهر شرع موافقت ندارد و لكن نظير شبههء مقابل بديهى است زيرا كه ما را شكّى در عصمت ايشان نيست و اگر سرّ اين افعال را مىپرسى نمىدانيم . و يكى ديگر آنكه ما قبول نداريم كه از ايشان امرى صادر شده كه موافق ظاهر و احكام شرع نيست بلكه همه موافق است به اين احتمال و آن احتمال .\r\nو ما به يارى قائم عجّل اللّه فرجه مىخواهيم سرّ اين مطلب را آشكار نمائيم و جواب ثالثى در ميان آريم . حال به يارى قائم عجّل اللّه فرجه گوئيم شكّى نيست كه پروردگار عالميان را دو عالم است ، يكى عالم ايجاد و تكوين و يكى عالم ارشاد و تشريع . و مراد از عالم تكوين هر چيزى است كه از اختيار و تكليف بيرون است مانند خلق و رزق و احياء و اماته و عزّت و ذلّت و مرض و صحّت و هكذا . و مراد از عالم تشريع هر چيزى است كه متعلّق اختيار و تكليف است و تمام اين ، عبارت از جميع شرايع انبياء و مرسلين ( ع ) است .\r\nو ايضا شكّى نيست كه خداوند عالم جمعى را به هر يك از اين دو عالم موكّل نموده و هر راهى را به راهدارى سپرده . مثلا حضرت عزرائيل را بر قبض روح موكّل نموده و خدّام و اعوان بسيارى به جهت او قرار داده و ملائكه ديگر را بر خلق و رزق و احياء موكّل نموده و حضرت جبرئيل را امين وحى خود قرار داده و هكذا . و ظاهر است كه عالم ارشاد و شرايع را به انبياء و ائمّه سپرده و ايشان را بر اين موكّل نموده و چنانچه ظاهر است كه ارشاد و تعليم معصومين اوّل به علماء و كمّلين و بعد به متوسّطين و هكذا تا در آخر به مرتبهء آخرين مىرسد و مدام از بساطت و جمع ، رو به تنزّل و تركيب و بسط و تفصيل مىآورد ، همچنين عالم تكوين كه چون از ملائكه مقرّبين به دست اعوان و انصار افتد رو به كثرت و بسط آورد و طوايف بسيار و شغلهاى بيشمار پيدا شود ، جمعى موكّل باد و گروهى موكّل خاك و هكذا ، تا آنكه به هر قطره‌اى از باران ملكى موكّل شود . و آيات و احاديث در اين باب ظاهر و هويدا است مثل   وَ الذَّارِياتِ ذَرْواً . . .    فَالْمُقَسِّماتِ أَمْراً  276 و مثل   وَ الْمُرْسَلاتِ عُرْفاً   تا   فَالْمُلْقِياتِ ذِكْراً ، عُذْراً أَوْ نُذْراً   277 و مثل   وَ النَّازِعاتِ غَرْقاً . . .  \r\n فَالْمُدَبِّراتِ أَمْراً  . 278 و چون نظر به دستگاه سلاطين نمائى اين مطلب را واضح و آشكار بينى .\r\nو ايضا شكّى نيست كه اطاعت و تقرّب هر كسى به همان است كه او را امر\r\n\r\n","description":"","footnote":"","page_name":" 285 ","page_number":283},
  {"content":"\r\n\r\nنموده‌اند و آن شغل را از براى او مقرّر داشته‌اند . و ايضا شكّى نيست كه شغلهاى موكّلان عالم تكوين با موكّلان عالم تشريع در بسيارى ، تضادّ و تنافى دارند و مدام با هم در كشاكش و گيرودارند . پس بر ما است كه بدون رضاى مالك دانه‌اى بر نداريم و كف خاك از ملك او به كف نياوريم ، و بر فرشتگان است كه زراعتها بر باد دهند و به تگرگ و سرما ميوه‌ها ضايع نمايند ، و بر ايشان نه گناهى و ضمانتى و نه مذمّتى و خيانتى . و حضرت ملك الموت هزار هزار قبض روح نمايد و به اين عمل به سوى خدا تقرّب جويد و بر او نه قصاصى و نه جنايتى ، و بر ما است كه از خدش نيز احتراز نمائيم و ارش او را واجب شماريم و علاوه بر اين ، نفوس محترمه را به قدر امكان حفظ نمائيم و تكاهل و تساهل را در عهده شناسيم . بلى :\r\n از شير حمله خوش بود و از غزال رم * هم آن مطيع باشد و هم اين ، بسان هم \r\nشكّى نيست كه چهارده معصوم صلوات اللّه و سلامه عليهم اجمعين اوّل ما خلق اللّه و اشرف ما سوى مىباشند و ملائكه از ايشان عبادت و طريق بندگى ياد گرفتند و جميع ملائكه و انبياء امّت ايشانند و امر ايشان بر همه سارى و نهى ايشان در همه جارى ، و مثل جبرئيل امين به خادمى ايشان فخر مىكند و هر پيغمبرى براى تكميل و تقرّب به ايشان تأسّى مىجويد . پس اين بزرگواران كه مشيّة اللّه و يد اللّه‌اند از هر دست ايشان بحرى جارى و از هر انگشت ايشان نهرى سارى است . پس يك بحر را كه مجراى تكوين است به طائفه‌اى دهند و به اذن اللّه ايشان را بر وى موكّل سازند و يك بحر ديگر را كه مجراى تشريع است به سلسله‌اى عطا كنند و ايشان را بر وى موكّل نمايند ، پس اگر خودشان آنچه به غير واگذاشته‌اند نمايند و يا به تو خدمتى از جهت تكوين رجوع فرمايند و تو را قابض ارواح هزاران طفل سازند و امر به كشتن ايشان نمايند بر ايشان چه بحثى و تو را چه تأمّلى ؟ و اگر تأمّل نمائى همانا جاهل و منافقى .\r\nو ايضا شكّى نيست كه انبياء را نيز كلّا تصرّف در عالم تكوين بوده بلكه بناى معجزات و خوارق عادات بر آن آمده ، پس اگر حضرت خضر يا غير او از انبياء كشتى سوراخ نمايد و يا طفل را به قتل آورد و قابض روح او شود چه بحثى ؟ و يا كسى را به نفرين مسخ يا هلاك نمايد چه اشكالى ؟ و چون به نظر بلند بنگرى هر دو را يكى بينى .\r\nپس تكوين نيز عين تشريع است و تشريع نيز عين تكوين و هر دو طريقهء خدا است .  سُنَّتَ اللَّهِ الَّتِي قَدْ خَلَتْ فِي عِبادِهِ  279 . نهايت امر اين است كه هر فرقه را تكليفى است كه فرقهء\r\n\r\n","description":"","footnote":"","page_name":" 286 ","page_number":284},
  {"content":"\r\n\r\nديگر از آن ممنوعند ، چنانچه مسافر كند آنچه حاضر نكند و جاهل كند آنچه از عالم نپذيرند . بلى عاقبت اين كشاكش تمام شود و تشريع به تكوين بر گردد و دار عمل دار جزا شود و از براى كسى تكليف و اختيار طاعت و معصيت نماند ، آنگاه معنى  مالِكِ يَوْمِ الدِّينِ  280 و  الْمُلْكُ يَوْمَئِذٍ لِلَّهِ  281 و امثال او ظاهر شود .\r\nبدان كه هر چه سلطنت و جلال الهى در او بيشتر و اختيار خلق در او كمتر اختصاص و انتساب او به خدا بيشتر و اين است كه عيسى ( ع ) را كلمة اللّه و روح اللّه نام نهاد و ماه رمضان را ماه خود خواند و يوم قائم و يوم رجعت و يوم قيامت را مسمّى به ايّام اللّه گرداند ، و هكذا . و در عرف و لغت نيز همين طريقه جارى است و اين انتساب و اختصاص در همه جا سارى است ، دقّت كن بفهم . و مثل اين مطلب را در رسالهء فارسى ، بيان واضح‌تر از اين پسنديده نيست و زيرك اهل را اشاره كافى است . فالحمد للّه و الصّلاة و السّلام على محمّد و آله خير الورى .\r\n\r\n","description":"","footnote":"","page_name":" 287 ","page_number":285},
  {"content":"\r\n\r\n\r\nمنابع و توضيحات\r\n( 1 ) . پيش از آنكه مرا از دست بدهيد از من سؤال كنيد .\r\n( 2 ) . سوره ذاريات ، آيه 23 : من پروردگار برتر شمايم .\r\n( 3 ) . فيض ، تفسير صافى ، ذيل آيه 158 سوره انعام .\r\n( 4 ) . مقدس اردبيلى ، حديقة الشيعة ، ص 757 و فيض ، تفسير صافى ، ذيل آيه 158 سوره انعام و مجلسى ، بحار ، تاريخ الامام الثانى عشر ، باب علامات ظهوره ( ع ) ، حديث 26 ، جلد 52 ، ص 192 .\r\n( 5 ) . سوره انعام ، آيه 158 : روزى كه بعض آيات خداى تو برسد ، آن روز هيچ‌كس را ايمان نفع نبخشد اگر پيش از آن ايمان نياورده و يا در ايمان ، كسب خير و سعادت نكرده باشد .\r\n( 6 ) . مقدس اردبيلى ، حديقة الشيعة ، ص 757 و فيض ، تفسير صافى ، ذيل آيه 158 سوره انعام و مجلسى ، بحار ، تاريخ الامام الثانى عشر ، باب علامات ظهوره ( ع ) ، حديث 26 ، جلد 52 ، ص 192 .\r\n( 7 ) . صافى ، گلپايگانى ، منتخب الاثر .\r\n( 8 ) . مجلسى ، بحار ، تاريخ الامام الثانى عشر ، باب علامات ظهوره ( ع ) ، جلد 52 ، ص 181 .\r\n( 9 ) . صافى ، گلپايگانى ، منتخب الاثر ، فصل 2 ، باب 38 ، ص 301 و كلينى ، اصول كافى ، كتاب الحجّة ، باب الغيبة ، حديث 4 ، جلد 2 ، ص 134 .\r\n( 10 ) . مجلسى ، بحار ، تاريخ الامام الثانى عشر ، باب علّة الغيبة و كيفيّة انتفاع الناس به ، حديث 7 ، جلد 52 ، ص 92 .\r\n( 11 ) . مجلسى ، بحار ، تاريخ الامام الثانى عشر ، باب ما يكون عند ظهوره ( ع ) ، حديث 1 ، جلد 53 ، ص 1 .\r\n( 12 ) . مجلسى ، بحار ، تاريخ الامام الثانى عشر ، باب باب التمحيص و النهى عن التوقيت ، احاديث 5 و 6 و 7 ، جلد 52 ، ص 103 و 104 .\r\n( 13 ) . سوره مائده ، آيه 101 .\r\n( 14 ) . مجلسى ، بحار ، تاريخ الامام الثانى عشر ، باب علّة الغيبة و كيفيّة انتفاع الناس به ، حديث 7 ، جلد 52 ، ص 92 .\r\n\r\n","description":"","footnote":"","page_name":" 288 ","page_number":286},
  {"content":"\r\n\r\n( 15 ) . مجلسى ، بحار ، تاريخ الامام الثانى عشر ، باب فضل انتظار الفرج ، حديث 3 ، جلد 52 ، ص 122 .\r\n( 16 ) . صدوق ، كمال الدين ، ص 319 و صافى گلپايگانى ، منتخب الاثر ، ص 243 و مجلسى ، بحار ، تاريخ الامام الثانى عشر ، باب فضل انتظار الفرج ، حديث 4 ، جلد 52 ، ص 122 .\r\n( 17 ) . صدوق ، كمال الدين ، ص 319 و صافى گلپايگانى ، منتخب الاثر ، ص 243 و مجلسى ، بحار ، تاريخ الامام الثانى عشر ، باب فضل انتظار الفرج ، حديث 4 ، جلد 52 ، ص 122 .\r\n( 18 ) . مجلسى ، بحار ، تاريخ الامام الثانى عشر ، باب فضل انتظار الفرج ، حديث 13 ، جلد 52 ، ص 125 .\r\n( 19 ) . مجلسى ، بحار ، تاريخ الامام الثانى عشر ، باب فضل انتظار الفرج ، حديث 18 ، جلد 52 ، ص 126 .\r\n( 20 ) . مجلسى ، حق اليقين ، ص 332 .\r\n( 21 ) . كلينى ، اصول كافى ، كتاب الحجّة ، باب نادر فى حال الغيبه ، حديث 2 ، جلد 2 ، ص 128 .\r\n( 22 ) . كلينى ، اصول كافى ، كتاب الحجّة ، باب نادر فى حال الغيبه ، حديث 3 ، جلد 2 ، ص 131 .\r\n( 23 ) . كلينى ، اصول كافى ، كتاب الحجّة ، باب من عرف امامه لم يضرّه تقدّم هذا الامر او تأخّر ، حديث 3 ، جلد 2 ، ص 198 .\r\n( 24 ) . كلينى ، اصول كافى ، كتاب الحجّة ، باب من عرف امامه لم يضرّه تقدّم هذا الامر او تأخّر ، حديث 3 ، جلد 2 ، ص 198 .\r\n( 25 ) . كلينى ، اصول كافى ، كتاب الايمان و الكفر ، باب النّيّه ، حديث 2 ، جلد 3 ، ص 133 .\r\n( 26 ) . سوره اسراء ، آيه 84 .\r\n( 27 ) . كلينى ، اصول كافى ، كتاب الايمان و الكفر ، باب النيّه ، حديث 5 ، جلد 3 ، ص 135 .\r\n( 28 ) . كلينى ، اصول كافى ، كتاب الايمان و الكفر ، باب النيّه ، جلد 3 ، ص 135 .\r\n( 29 ) . كلينى ، اصول كافى ، كتاب الايمان و الكفر ، باب من بلغه ثواب من اللّه على عمل ، احاديث 1 و 2 ، جلد 3 ، ص 139 .\r\n( 30 ) . سوره صافّات ، آيه 105 .\r\n( 31 ) . مجلسى ، بحار ، تاريخ الامام الثانى عشر ، باب سيره و اخلاقه و خصائص زمانه ، حديث 6 ، جلد 52 ، ص 313 .\r\n( 32 ) . مجلسى ، تحفة الزائر ، باب يازدهم ، ص 473 تا 488 .\r\n( 33 ) . سيد رضى ، نهج البلاغه ، خطبه 12 .\r\n( 34 ) . مجلسى ، بحار ، تاريخ الامام الثانى عشر ، باب فضل انتظار الفرج ، حديث 63 ، جلد 52 ، ص 144 .\r\n( 35 ) . عبد العزيز جلودى بصرى ، ديوان حضرت على عليه السلام ، ترجمه محمد جواد نجفى ، حرف لام ، ص 86 .\r\n( 36 ) . سوره انعام ، آيه 160 : هر كس كار نيكو كند ، او را ده برابر آن خواهد بود .\r\n( 37 ) . آمدى ، غرر الحكم ، فصل اوّل ، حرف الالف ، حديث 1636 : يأس و قطع اميد يكى از دو راحت است .\r\n( 38 ) . انتظار سخت‌تر از مرگ است .\r\n( 39 ) . مجلسى ، بحار ، كتاب النبوّه ، ابواب قصص ابراهيم ( ع ) ، باب قصّة الذبح و تعيين الذّبيح ، حديث 3 ، جلد\r\n\r\n","description":"","footnote":"","page_name":" 289 ","page_number":287},
  {"content":"\r\n\r\n12 ، ص 127 .\r\n( 40 ) . سوره آل عمران ، آيه 81 .\r\n( 41 ) . سوره يوسف ، آيه 86 : من غم و اندوه خود را تنها به خدا خواهم گفت .\r\n( 42 ) . كلينى ، اصول كافى ، كتاب الحجّه ، باب فى الغيبه ، حديث 1 ، جلد 2 ، ص 132 .\r\n( 43 ) . كلينى ، اصول كافى ، كتاب الحجّه ، باب فى الغيبه ، حديث 2 ، جلد 2 ، ص 132 .\r\n( 44 ) . كلينى ، اصول كافى ، كتاب الحجّه ، باب فى الغيبه ، حديث 3 ، جلد 2 ، ص 133 .\r\n( 45 ) . كلينى ، اصول كافى ، كتاب الحجّه ، باب التّمحيص و الامتحان ، احاديث 2 و 3 و 6 ، جلد 2 ، ص 195 و 196 .\r\n( 46 ) . سوره يوسف ، آيه 86 و سوره اعراف ، آيه 128 و سوره شعراء ، آيه 227 : من غم و اندوه خود را تنها به خدا خواهم گفت . زمين از آن خدا است و او به هر كس از بندگان خود كه خواهد واگذارد و عاقبت از آن تقواپيشگان است . آنان كه ستم كردند به زودى خواهند دانست كه به چه وضعى خواهند افتاد .\r\n( 47 ) . سوره ابراهيم ، آيه 24 .\r\n( 48 ) . فيض ، تفسير صافى ، ذيل آيه 24 ، سوره ابراهيم .\r\n( 49 ) . فيض ، كلمات مكنونه ، كلمة فيها اشارة الى ميراث الدرجات و الدركات : هر چيز به اصل خويش بازمىگردد .\r\n( 50 ) . سوره نجم ، آيه 9 : به اندازهء دو كمان يا نزديكتر از آن .\r\n( 51 ) . سوره طور ، آيات 9 و 10 : روزى كه آسمان سخت به جنبش آيد و كوهها به شدّت به گردش آيند .\r\n( 52 ) . سوره انبياء ، آيه 104 : روزى كه آسمانها را مانند طومار در هم پيچيم .\r\n( 53 ) . سوره تكوير ، آيه 1 : هنگامى كه آفتاب تاريك شود .\r\n( 54 ) . سوره فجر ، آيه 21 : هنگامى كه زمين از شدّت لرزش به كلّى خرد و متلاشى شود .\r\n( 55 ) . سوره فتح ، آيات 24 و 25 و 1 .\r\n( 56 ) . فيض ، تفسير صافى ، ذيل آيه 26 سوره فتح .\r\n( 57 ) . فاضل دربندى ، اسرار الشهادة ، المجلس الثانى عشر ، ص 406 و 411 .\r\n( 58 ) . سوره نوح ، آيات 26 و 27 .\r\n( 59 ) . مجلسى ، بحار ، تاريخ الامام الثانى عشر ، باب ما يكون عند ظهوره ، جلد 53 ، ص 1 تا 38 .\r\n( 60 ) . مجلسى ، حق اليقين ، ص 331 .\r\n( 61 ) . كلينى ، اصول كافى ، كتاب الايمان و الكفر ، باب فى تنقّل احوال القلب ، حديث 1 ، جلد 4 ، ص 153 .\r\n( 62 ) . مجلسى ، بحار ، تاريخ الامام الثانى عشر ، باب باب سيره و اخلاقه و خصائص زمانه ، حديث 201 ، جلد 52 ، ص 386 .\r\n( 63 ) . سوره انعام ، آيه 158 .\r\n( 64 ) . مجلسى ، حق اليقين ، ص 343 .\r\n( 65 ) . سوره فتح ، آيه 29 : بر رخسارشان از اثر سجده ، نشانها هويدا است .\r\n\r\n","description":"","footnote":"","page_name":" 290 ","page_number":288},
  {"content":"\r\n\r\n( 66 ) . سوره الرّحمن ، آيه 41 : بدكاران به سيمايشان شناخته شوند .\r\n( 67 ) . سوره كهف ، آيه 98 .\r\n( 68 ) . فيض ، تفسير صافى ، ذيل آيه 98 سوره كهف .\r\n( 69 ) . مجلسى ، بحار ، تاريخ الامام الثانى عشر ، باب سيره و اخلاقه و خصائص زمانه ، احاديث 12 ، 48 ، 164 ، 202 ، جلد 52 ، ص 317 ، 328 ، 372 ، 386 .\r\n( 70 ) . مجلسى ، بحار ، تاريخ الامام الثانى عشر ، باب سيره و اخلاقه و خصائص زمانه ، حديث 164 ، جلد 52 ، ص 372 .\r\n( 71 ) . مجلسى ، بحار ، تاريخ الامام الثانى عشر ، باب سيره و اخلاقه و خصائص زمانه ، حديث 68 ، جلد 52 ، ص 335 .\r\n( 72 ) . مجلسى ، بحار ، تاريخ الامام الثانى عشر ، باب سيره و اخلاقه و خصائص زمانه ، حديث 138 ، جلد 52 ، ص 364 .\r\n( 73 ) . مجلسى ، بحار ، تاريخ الامام الثانى عشر ، باب سيره و اخلاقه و خصائص زمانه ، حديث 52 ، جلد 52 ، ص 330 .\r\n( 74 ) . مجلسى ، بحار ، تاريخ الامام الثانى عشر ، باب سيره و اخلاقه و خصائص زمانه ، حديث 172 ، جلد 52 ، ص 374 .\r\n( 75 ) . مقدس اردبيلى ، حديقة الشيعة ، علامات قيام قائم ، ص 755 و 756 .\r\n( 76 ) . مجلسى ، بحار ، تاريخ الامام الثانى عشر ، باب سيره و اخلاقه و خصائص زمانه ، حديث 105 ، جلد 52 ، ص 351 .\r\n( 77 ) . مجلسى ، بحار ، تاريخ الامام الثانى عشر ، باب سيره و اخلاقه و خصائص زمانه ، حديث 84 ، جلد 52 ، ص 339 .\r\n( 78 ) . مجلسى ، بحار ، تاريخ الامام الثانى عشر ، باب سيره و اخلاقه و خصائص زمانه ، حديث 144 ، جلد 52 ، ص 365 .\r\n( 79 ) . مجلسى ، بحار ، تاريخ الامام الثانى عشر ، باب سيره و اخلاقه و خصائص زمانه ، حديث 144 ، جلد 52 ، ص 365 .\r\n( 80 ) . مجلسى ، بحار ، تاريخ الامام الثانى عشر ، باب سيره و اخلاقه و خصائص زمانه ، حديث 106 ، جلد 52 ، ص 352 .\r\n( 81 ) . مجلسى ، بحار ، تاريخ الامام الثانى عشر ، باب سيره و اخلاقه و خصائص زمانه ، حديث 71 ، جلد 52 ، ص 336 .\r\n( 82 ) . مجلسى ، بحار ، تاريخ الامام الثانى عشر ، باب سيره و اخلاقه و خصائص زمانه ، حديث 72 ، جلد 52 ، ص 336 .\r\n( 83 ) . مجلسى ، بحار ، تاريخ الامام الثانى عشر ، باب سيره و اخلاقه و خصائص زمانه ، حديث 213 ، جلد 52 ، ص 391 .\r\n\r\n","description":"","footnote":"","page_name":" 291 ","page_number":289},
  {"content":"\r\n\r\n( 84 ) . مجلسى ، بحار ، تاريخ الامام الثانى عشر ، باب سيره و اخلاقه و خصائص زمانه ، حديث 73 ، جلد 52 ، ص 336 .\r\n( 85 ) . محدث قمى ، مفاتيح الجنان ، اعمال شبهاى ماه رمضان ، دعاى افتتاح : پروردگارا ما به تو رغبت مىجوئيم در دولت شريفى كه بوسيلهء آن اسلام و اهلش را عزيز و نفاق و اهلش را خوار گردانى . . . خدايا آنچه از حق را كه به ما شناساندى ما را عامل به آن قرار ده و آنچه در شناختنش كوتاهى داريم پس ما را به آن برسان . . . و به ما فوق آنچه مايليم عطا فرما .\r\n( 86 ) . مجلسى ، بحار ، تاريخ الامام الثانى عشر ، باب يوم خروجه و ما يحدث عنده ، حديث 19 ، جلد 52 ، ص 286 .\r\n( 87 ) . مجلسى ، بحار ، تاريخ الامام الثانى عشر ، باب يوم خروجه و ما يحدث عنده ، حديث 20 ، جلد 52 ، ص 286 .\r\n( 88 ) . خواجه كلان سليمان بلخى حنفى ، ينابيع المودّه ، باب 14 ، ص 77 و مولى على متّقى ، كنز العمّال ، جلد 6 ، ص 392 .\r\n( 89 ) . مجلسى ، بحار ، تاريخ الامام الثانى عشر ، باب باب يوم خروجه و ما يحدث عنده ، حديث 6 ، جلد 52 ، ص 280 .\r\n( 90 ) . مجلسى ، بحار ، تاريخ الامام الثانى عشر ، باب سيره و اخلاقه و خصائص زمانه ، حديث 175 ، جلد 52 ، ص 375 .\r\n( 91 ) . مجلسى ، بحار ، تاريخ الامام الثانى عشر ، باب سيره و اخلاقه و خصائص زمانه ، احاديث 177 و 191 ، جلد 52 ، ص 376 و 381 .\r\n( 92 ) . سوره طارق ، آيه 9 : روزى كه پنهانيها بر ملا شود .\r\n( 93 ) . مجلسى ، بحار ، تاريخ الامام الثانى عشر ، باب سيره و اخلاقه و خصائص زمانه ، حديث 36 ، جلد 52 ، ص 324 .\r\n( 94 ) . مجلسى ، بحار ، تاريخ الامام الثانى عشر ، باب سيره و اخلاقه و خصائص زمانه ، حديث 71 ، جلد 52 ، ص 336 .\r\n( 95 ) . مجلسى ، بحار ، تاريخ الامام الثانى عشر ، باب سيره و اخلاقه و خصائص زمانه ، حديث 11 ، جلد 52 ، ص 316 .\r\n( 96 ) . مجلسى ، بحار ، تاريخ الامام الثانى عشر ، باب الرّجعة ، حديث 52 ، جلد 53 ، ص 62 .\r\n( 97 ) . مجلسى ، بحار ، تاريخ الامام الثانى عشر ، باب سيره و اخلاقه و خصائص زمانه ، حديث 164 ، جلد 52 ، ص 372 .\r\n( 98 ) . سوره حجر ، آيه 47 .\r\n( 99 ) . مجلسى ، بحار ، تاريخ الامام الثانى عشر ، باب سيره و اخلاقه و خصائص زمانه ، حديث 91 ، جلد 52 ، ص 345 .\r\n( 100 ) . مجلسى ، بحار ، تاريخ الامام الثانى عشر ، باب سيره و اخلاقه و خصائص زمانه ، حديث 207 ، جلد 52 ،\r\n\r\n","description":"","footnote":"","page_name":" 292 ","page_number":290},
  {"content":"\r\n\r\nص 389 .\r\n( 101 ) . مجلسى ، بحار ، تاريخ الامام الثانى عشر ، باب سيره و اخلاقه و خصائص زمانه ، احاديث 147 و 148 ، جلد 52 ، ص 366 .\r\n( 102 ) . مجلسى ، بحار ، تاريخ الامام الثانى عشر ، باب سيره و اخلاقه و خصائص زمانه ، حديث 109 ، جلد 52 ، ص 353 .\r\n( 103 ) . مجلسى ، بحار ، تاريخ الامام الثانى عشر ، باب سيره و اخلاقه و خصائص زمانه ، حديث 112 ، جلد 52 ، ص 354 .\r\n( 104 ) . مجلسى ، بحار ، تاريخ الامام الثانى عشر ، باب سيره و اخلاقه و خصائص زمانه ، حديث 117 ، جلد 52 ، ص 355 .\r\n( 105 ) . مجلسى ، بحار ، تاريخ الامام الثانى عشر ، باب سيره و اخلاقه و خصائص زمانه ، حديث 42 ، جلد 52 ، ص 326 .\r\n( 106 ) . مجلسى ، بحار ، تاريخ الامام الثانى عشر ، باب نادر فى ذكر من رآه قريبا من زماننا ، جلد 52 ، ص 159 .\r\n( 107 ) . تاج الدين سلطان محمّد ، تحفة المجالس ، خاتمه ، ص 386 .\r\n( 108 ) . سوره بقره ، آيه 148 .\r\n( 109 ) . مجلسى ، بحار ، تاريخ الامام الثانى عشر ، باب سيره و اخلاقه و خصائص زمانه ، حديث 34 ، جلد 52 ، ص 323 .\r\n( 110 ) . مجلسى ، بحار ، تاريخ الامام الثانى عشر ، باب سيره و اخلاقه و خصائص زمانه ، حديث 153 ، جلد 52 ، ص 368 .\r\n( 111 ) . سوره بقره ، آيه 148 : هركجا كه باشيد خداى تعالى همهء شما را مىآورد .\r\n( 112 ) . مجلسى ، بحار ، تاريخ الامام الثانى عشر ، باب سيره و اخلاقه و خصائص زمانه ، حديث 10 ، جلد 52 ، ص 316 .\r\n( 113 ) . مجلسى ، بحار ، تاريخ الامام الثانى عشر ، باب سيره و اخلاقه و خصائص زمانه ، حديث 157 ، جلد 52 ، ص 370 .\r\n( 114 ) . مجلسى ، بحار ، تاريخ الامام الثانى عشر ، باب سيره و اخلاقه و خصائص زمانه ، حديث 159 ، جلد 52 ، ص 370 .\r\n( 115 ) . سوره نحل ، آيه 68 : و خداوند به زنبور عسل وحى كرد كه از كوهها و درختان و سقفهاى رفيع ، منزل گيرد .\r\n( 116 ) . فيض ، تفسير صافى ، ذيل آيه 68 سوره نحل .\r\n( 117 ) . سوره شعراء ، آيه 198 : و اگر ما اين كتاب را بر بعض مردم عجم نازل مىگردانيديم و او بر ايشان آيات را مىخواند ، عربها ايمان نمىآوردند .\r\n( 118 ) . فيض ، تفسير صافى ، ذيل آيه 199 سوره شعراء .\r\n( 119 ) . مجلسى ، بحار ، تاريخ الامام الثانى عشر ، باب يوم خروجه و ما يحدث عنده ، حديث 84 ، جلد 52 ، ص\r\n\r\n","description":"","footnote":"","page_name":" 293 ","page_number":291},
  {"content":"\r\n\r\n308 و كتاب السماء و العالم ، باب النيروز و تعيينه ، حديث 1 ، جلد 59 ، ص 91 و مجلسى ، زاد المعاد ، باب دوازدهم ، فصل هفتم .\r\n( 120 ) . طبرى ، تفسير مجمع البيان ، ذيل آيه 54 سوره مائده .\r\n( 121 ) . مجلسى ، بحار ، تاريخ الامام الثانى عشر ، باب ما يكون عنده ظهوره ، جلد 53 ، ص 35 .\r\n( 122 ) . مجلسى ، بحار ، تاريخ الامام الثانى عشر ، باب يوم خروجه و ما يحدث عنده ، حديث 82 ، جلد 52 ، ص 307 .\r\n( 123 ) . سوره فرقان ، آيه 74 : ما را پيشواى متّقين قرار ده .\r\n( 124 ) . براى ما از متّقين پيشوائى قرار ده . فيض ، تفسير صافى ، ذيل آيه 74 سوره فرقان .\r\n( 125 ) . فيض ، تفسير صافى ، مقدمه ششم ، ص 25 .\r\n( 126 ) . بخارى ، صحيح ، جلد 1 ، ص 491 .\r\n( 127 ) . سوره انشقاق ، آيه 123 .\r\n( 128 ) . عبد على بن جمعه عروسى حويزى ، تفسير نور الثقلين ، ذيل آيه 123 سوره انشقاق .\r\n( 129 ) . سوره مائده ، آيه 13 : كلمات خدا را از جاهاى خود تغيير مىدهند .\r\n( 130 ) . سوره مائده ، آيه 41 : كلمات حقّ را بعد از آن كه به جاى خويش مقرّر گشت تغيير دهند .\r\n( 131 ) . سوره مائده ، آيه 15\r\n( 132 ) . سوره آل عمران ، آيه 78 .\r\n( 133 ) . مجلسى ، تحفة الزائر ، باب يازدهم ، ص 464 تا 488 .\r\n( 134 ) . مجلسى ، تحفة الزائر ، باب يازدهم ، ص 460 تا 461 .\r\n( 135 ) . مجلسى ، تحفة الزائر ، باب يازدهم ، ص 473 تا 488 .\r\n( 136 ) . سوره واقعه ، آيه 79 : جز پاكان با آن تماس نمىگيرند .\r\n( 137 ) . فيض ، تفسير صافى ، ذيل آيه 79 سوره واقعه .\r\n( 138 ) . اشاره به آيه 196 سوره بقره : اين ده تاى كامل .\r\n( 139 ) . ترمذى ، صحيح ، جلد 2 ، ص 298 و احمد حنبل ، مسند ، جلد 1 ، ص 152 و ابن ماجه ، صحيح ، باب فضائل النبى ، ص 12 .\r\n( 140 ) . مردم بر دين فرمانروايانشان هستند .\r\n( 141 ) . مجلسى ، حق اليقين ، ص 327 .\r\n( 142 ) . سوره مؤمنون ، آيه 99 : پروردگارا ، مرا به دنيا بازگردان تا شايد به تدارك گذشته عمل صالحى به جاى آورم .\r\n( 143 ) . سوره سجده ، آيه 12 : پروردگارا ، اينك عذاب تو را به چشم ديديم و حقيقت را به گوش گرفتيم ، ما را به دنيا بازگردان تا نيكوكار شويم .\r\n( 144 ) . سوره مؤمنون ، آيه 115 : آيه چنين پنداشتيد كه ما شما را به عبث و بازيچه آفريده‌ايم و شما به نزد ما باز نخواهيد گشت ؟\r\n\r\n","description":"","footnote":"","page_name":" 294 ","page_number":292},
  {"content":"\r\n\r\n( 145 ) . سوره قصص ، آيه 39 : و چنين پنداشتند كه به سوى ما باز نخواهند گشت .\r\n( 146 ) . سوره قصص ، آيه 88 : هر چيزى جز وجه الهى نابود است و حاكميت عالم با او و رجوع همگان به سوى او است .\r\n( 147 ) . مجلسى ، حق اليقين ، ص 335 .\r\n( 148 ) . مجلسى ، حق اليقين ، ص 335 و 336 .\r\n( 149 ) . سوره سجده ، آيه 21 .\r\n( 150 ) . سوره قصص ، آيه 5 .\r\n( 151 ) . سوره صف ، آيه 9 .\r\n( 152 ) . سوره انفال ، آيه 39 .\r\n( 153 ) . سوره توبه ، آيه 33 و سوره فتح ، آيه 28 و سوره صف ، آيه 9 .\r\n( 154 ) . سوره قصص ، آيه 5 .\r\n( 155 ) . سوره نمل ، آيه 83 .\r\n( 156 ) . سوره كهف ، آيه 47 . مجلسى ، بحار ، تاريخ الامام الثانى عشر ، باب الرّجعة ، احاديث 30 و 49 ، جلد 53 ، ص 52 .\r\n( 157 ) . سوره قصص ، آيه 85 . مجلسى ، بحار ، تاريخ الامام الثانى عشر ، باب الرّجعة ، حديث 19 ، جلد 53 ، ص 46 .\r\n( 158 ) . سوره آل عمران ، آيات 157 و 158 . مجلسى ، بحار ، تاريخ الامام الثانى عشر ، باب الرّجعة ، حديث 8 ، جلد 52 ، ص 40 .\r\n( 159 ) . سوره آل عمران ، آيه 185 و سوره انبياء ، آيه 35 و سوره عنكبوت ، آيه 57 . مجلسى ، بحار ، تاريخ الامام الثانى عشر ، باب الرّجعة ، حديث 58 ، جلد 53 ، ص 66 .\r\n( 160 ) . سوره آل عمران ، آيه 81 .\r\n( 161 ) . مجلسى ، حق اليقين ، ص 337 .\r\n( 162 ) . سوره نور ، آيه 55 .\r\n( 163 ) . مجلسى ، بحار ، تاريخ الامام الثانى عشر ، باب الرّجعة ، حديث 20 ، جلد 53 ، ص 46 .\r\n( 164 ) . سوره آل عمران ، آيه 81 .\r\n( 165 ) . مجلسى ، بحار ، تاريخ الامام الثانى عشر ، باب الرّجعة ، حديث 67 ، جلد 53 ، ص 70 .\r\n( 166 ) . سوره مؤمن ، آيه 11 .\r\n( 167 ) . سوره مؤمن ، آيه 51 .\r\n( 168 ) . مجلسى ، بحار ، تاريخ الامام الثانى عشر ، باب الرّجعة ، حديث 57 ، جلد 53 ، ص 65 .\r\n( 169 ) . سوره طه ، آيه 124 .\r\n( 170 ) . مجلسى ، بحار ، تاريخ الامام الثانى عشر ، باب الرّجعة ، حديث 28 ، جلد 53 ، ص 51 .\r\n( 171 ) . سوره انبياء ، آيه 95 .\r\n\r\n","description":"","footnote":"","page_name":" 295 ","page_number":293},
  {"content":"\r\n\r\n( 172 ) . مجلسى ، بحار ، تاريخ الامام الثانى عشر ، باب الرّجعة ، حديث 29 ، جلد 53 ، ص 52 .\r\n( 173 ) . سوره نحل ، آيه 38 .\r\n( 174 ) . مجلسى ، بحار ، تاريخ الامام الثانى عشر ، باب الرّجعة ، حديث 69 ، جلد 53 ، ص 71 .\r\n( 175 ) . سوره شعراء ، آيه 4 .\r\n( 176 ) . مجلسى ، بحار ، تاريخ الامام الثانى عشر ، باب الرّجعة ، حديث 138 ، جلد 53 ، ص 109 .\r\n( 177 ) . سوره قصص ، آيه 5 .\r\n( 178 ) . مجلسى ، بحار ، تاريخ الامام الثانى عشر ، باب ما يكون عنده ظهوره ، جلد 53 ، ص 1 .\r\n( 179 ) . مجلسى ، بحار ، تاريخ الامام الثانى عشر ، باب الرّجعة ، حديث 14 ، جلد 53 ، ص 44 .\r\n( 180 ) . مجلسى ، بحار ، تاريخ الامام الثانى عشر ، باب الرّجعة ، حديث 13 ، جلد 53 ، ص 43 .\r\n( 181 ) . مجلسى ، بحار ، تاريخ الامام الثانى عشر ، باب الرّجعة ، حديث 16 ، جلد 53 ، ص 44 .\r\n( 182 ) . مجلسى ، بحار ، تاريخ الامام الثانى عشر ، باب الرّجعة ، حديث 45 ، جلد 53 ، ص 59 .\r\n( 183 ) . مجلسى ، بحار ، تاريخ الامام الثانى عشر ، باب الرّجعة ، حديث 75 ، جلد 53 ، ص 74 .\r\n( 184 ) . مجلسى ، بحار ، تاريخ الامام الثانى عشر ، باب الرّجعة ، حديث 83 ، جلد 53 ، ص 77 .\r\n( 185 ) . مجلسى ، بحار ، تاريخ الامام الثانى عشر ، باب الرّجعة ، حديث 78 ، جلد 53 ، ص 76 .\r\n( 186 ) . مجلسى ، بحار ، تاريخ الامام الثانى عشر ، باب الرّجعة ، حديث 81 ، جلد 53 ، ص 76 .\r\n( 187 ) . مجلسى ، بحار ، تاريخ الامام الثانى عشر ، باب الرّجعة ، حديث 82 ، جلد 53 ، ص 76 .\r\n( 188 ) . مجلسى ، بحار ، تاريخ الامام الثانى عشر ، باب الرّجعة ، حديث 84 ، جلد 53 ، ص 77 .\r\n( 189 ) . سوره ممتحنه ، آيه 13 .\r\n( 190 ) . مجلسى ، بحار ، تاريخ الامام الثانى عشر ، باب الرّجعة ، حديث 86 ، جلد 53 ، ص 81\r\n( 191 ) . مجلسى ، بحار ، تاريخ الامام الثانى عشر ، باب سيره و اخلاقه و خصائص زمانه ، حديث 9 ، جلد 52 ، ص 314 و باب الرّجعة ، حديث 93 ، جلد 53 ، ص 90 .\r\n( 192 ) . مجلسى ، بحار ، تاريخ الامام الثانى عشر ، باب الرّجعة ، حديث 94 ، جلد 53 ، ص 90 .\r\n( 193 ) . سوره اعراف ، آيه 155 .\r\n( 194 ) . مجلسى ، بحار ، تاريخ الامام الثانى عشر ، باب الرّجعة ، حديث 95 ، جلد 53 ، ص 90 .\r\n( 195 ) . مجلسى ، بحار ، تاريخ الامام الثانى عشر ، باب الرّجعة ، حديث 96 ، جلد 53 ، ص 91 .\r\n( 196 ) . مجلسى ، بحار ، تاريخ الامام الثانى عشر ، باب الرّجعة ، حديث 97 ، جلد 53 ، ص 91 .\r\n( 197 ) . مجلسى ، بحار ، تاريخ الامام الثانى عشر ، باب الرّجعة ، حديث 98 ، جلد 53 ، ص 91 .\r\n( 198 ) . سوره اسراء ، آيه 4 .\r\n( 199 ) . سوره اسراء ، آيه 6 .\r\n( 200 ) . مجلسى ، بحار ، تاريخ الامام الثانى عشر ، باب الرّجعة ، حديث 103 ، جلد 53 ، ص 93 .\r\n( 201 ) . مجلسى ، بحار ، تاريخ الامام الثانى عشر ، باب الرّجعة ، حديث 122 ، جلد 53 ، ص 101 .\r\n( 202 ) . مجلسى ، بحار ، تاريخ الامام الثانى عشر ، باب الرّجعة ، حديث 130 ، جلد 53 ، ص 103 .\r\n\r\n","description":"","footnote":"","page_name":" 296 ","page_number":294},
  {"content":"\r\n\r\n( 203 ) . مجلسى ، بحار ، تاريخ الامام الثانى عشر ، باب الرّجعة ، حديث 134 ، جلد 53 ، ص 109 . سوره نازعات ، آيات 6 و 7 : روزى كه لرزاننده‌اى جهان را بلرزاند و لرزهء ديگرى از پى بىآن در آيد .\r\n( 204 ) . سوره قصص ، آيه 85 : آن خدائى كه احكام قرآن را بر تو فرض گردانيد ، البتّه تو را به جايگاه خود بازگرداند .\r\n( 205 ) . مجلسى ، بحار ، تاريخ الامام الثانى عشر ، باب الرّجعة ، حديث 15 ، جلد 53 ، ص 113 .\r\n( 206 ) . مجلسى ، بحار ، تاريخ الامام الثانى عشر ، باب سيره و اخلاقه و خصائص زمانه ، حديث 212 ، جلد 52 ، ص 390 .\r\n( 207 ) . سوره انفال ، آيه 48 .\r\n( 208 ) . سوره الرّحمن ، آيه 64 .\r\n( 209 ) . مجلسى ، بحار ، تاريخ الامام الثانى عشر ، باب الرّجعة ، حديث 12 ، جلد 53 ، ص 42 .\r\n( 210 ) . سوره الرّحمن ، آيه 62 : غير از آن دو بهشت ، دو بهشت ديگر است .\r\n( 211 ) . سوره الرّحمن ، آيه 46 : هر كه از مقام خدايش بترسد ، او را دو بهشت خواهد بود .\r\n( 212 ) . سوره الرّحمن ، آيه 62 : غير از آن دو بهشت ، دو بهشت ديگر است .\r\n( 213 ) . سوره الرّحمن ، آيه 72 : حوريانى كه در سرا پرده‌هاى خويش مستورند .\r\n( 214 ) . سوره اعراف ، آيه 96 .\r\n( 215 ) . مجلسى ، بحار ، تاريخ الامام الثانى عشر ، باب الرّجعة ، حديث 52 ، جلد 53 ، ص 61 .\r\n( 216 ) . مجلسى ، بحار ، تاريخ الامام الثانى عشر ، باب الرّجعة ، حديث 140 ، جلد 53 ، ص 116 .\r\n( 217 ) . مجلسى ، بحار ، تاريخ الامام الثانى عشر ، باب سيره و اخلاقه و خصائص زمانه ، حديث 173 ، جلد 52 ، ص 374 .\r\n( 218 ) . مجلسى ، بحار ، تاريخ الامام الثانى عشر ، باب الرّجعة ، حديث 17 ، جلد 53 ، ص 113 .\r\n( 219 ) . فيض ، محجّة البيضاء ، جلد 8 ، ص 297 .\r\n( 220 ) . سوره مؤمنون ، آيه 100 .\r\n( 221 ) . سوره منافقون ، آيه 10 .\r\n( 222 ) . سوره حجر ، آيه 99 .\r\n( 223 ) . سوره دخان ، آيه 56 .\r\n( 224 ) . سوره سجده ، آيه 21 .\r\n( 225 ) . سوره مؤمن ، آيه 85 .\r\n( 226 ) . سوره انعام ، آيه 158 .\r\n( 227 ) . سوره مؤمنون ، آيه 106 : بار الها شقاوت بر ما غلبه كرد .\r\n( 228 ) . سوره مؤمنون ، آيه 107 : پروردگارا ما را از جهنّم نجات ده و بيرون بر .\r\n( 229 ) . سوره سجده ، آيه 12 : پروردگارا عذابت را ديديم و حقيقت را به گوش گرفتيم ، پس ما را بازگردان .\r\n( 230 ) . مجلسى ، حق اليقين ، ص 335 .\r\n\r\n","description":"","footnote":"","page_name":" 297 ","page_number":295},
  {"content":"\r\n\r\n( 231 ) . مجلسى ، حق اليقين ، ص 335 .\r\n( 232 ) . سوره زمر ، آيه 68 .\r\n( 233 ) . فيض ، تفسير صافى ، ذيل آيه 68 سوره زمر .\r\n( 234 ) . محدث قمى ، مفاتيح الجنان ، زيارت جامعه كبيره : خداوند به شما آفرينش را آغاز نمود و به شما ختم مىنمايد .\r\n( 235 ) . سوره هود ، آيات 105 تا 108 : برخى شقى و بد روزگارند و بعضى سعيد و خوشوقت . امّا اهل شقاوت ، همه را در آتش دوزخ در حالى كه آه و ناله حسرت مىكشند در افكنند . آنها در آتش دوزخ ، تا آسمان و زمين باقى است ، مخلّدند مگر آنكه مشيّت خدا بخواهد نجاتشان دهد كه البتّه خدا هر چه خواهد ، مىكند . امّا اهل سعادت هم تا آسمان و زمين باقى است در بهشت مخلّدند مگر آنچه مشيّت پروردگار باشد ، كه عطايش ابدى و نامقطوع است .\r\n( 236 ) . مجلسى ، حق اليقين ، ص 354 .\r\n( 237 ) . سوره اعراف ، آيه 128 : زمين از آن خدا است و به هر كس كه بخواهد واگذار مىكند و عاقبت از آن تقواپيشگان است .\r\n( 238 ) . فيض ، تفسير صافى ، ذيل آيه 128 سوره اعراف .\r\n( 239 ) . مجلسى ، حق اليقين ، ص 354 .\r\n( 240 ) . مجلسى ، بحار ، تاريخ الامام الثانى عشر ، باب سيره و اخلاقه و خصائص زمانه ، حديث 58 ، جلد 52 ، ص 332 .\r\n( 241 ) . سوره قصص ، آيه 5 .\r\n( 242 ) . سوره انبياء ، آيه 105 .\r\n( 243 ) . مجلسى ، حق اليقين ، ص 351 .\r\n( 244 ) . سوره آل عمران ، آيه 81 .\r\n( 245 ) . سوره انبياء ، آيه 105 .\r\n( 246 ) . سوره ابراهيم ، آيه 5 .\r\n( 247 ) . محدث قمى ، مفاتيح الجنان ، زيارت جامعه كبيره : و شما را در ايّام خود بازگرداند .\r\n( 248 ) . مجلسى ، بحار ، تاريخ الامام الثانى عشر ، باب الرّجعة ، حديث 12 ، جلد 53 ، ص 112 و مجلسى ، حق اليقين ، ص 237 .\r\n( 249 ) . سوره نمل ، آيات 82 و 83 .\r\n( 250 ) . سوره توبه ، آيه 93 و سوره نحل ، آيه 108 و سوره محمّد ، آيه 16 : و خداوند بر دلهاى ايشان نقش كفر زده است .\r\n( 251 ) . سوره بقره ، آيه 7 : خداوند بر دلهايشان مهر نهاده است .\r\n( 252 ) . سوره مطفّفين ، آيه 14 : ظلمت بدكارى آنها بر دلهايشان غلبه كرده است .\r\n( 253 ) . سوره يونس ، آيه 19 و سوره هود ، آيه 110 و سوره طه ، آيه 129 و سوره فصّلت ، آيه 45 و سوره\r\n\r\n","description":"","footnote":"","page_name":" 298 ","page_number":296},
  {"content":"\r\n\r\nشورى ، آيه 14 : و اگر نبود سخنى .\r\n( 254 ) . سوره انفال ، آيه 68 : و اگر نبود نوشته‌اى .\r\n( 255 ) . سوره زمر ، آيه 19 : آيا كسى كه وعده عذاب بر او محقّق و حتمى است .\r\n( 256 ) . سوره نمل ، آيه 82 : و هنگامى كه وعدهء عذاب بر آنان واقع شود .\r\n( 257 ) . سوره يونس ، آيه 33 و سوره غافر ، آيه 6 : اين گونه مستحقّ كلمهء عذاب شدند .\r\n( 258 ) . سوره يونس ، آيات 96 و 97 : البته آنان كه حكم عذاب خدا بر آنها حتم است ايمان نمىآورند ، و اگر چه هر گونه معجزه و آيه‌اى براى آنها بيايد ، تا اينكه عذاب دردناك را مشاهده نمايند .\r\n( 259 ) . مجلسى ، حق اليقين ، ص 336 .\r\n( 260 ) . من صاحب رجعتهاى مكرّرم .\r\n( 261 ) . مجلسى ، بحار ، تاريخ الامام الثانى عشر ، باب الرّجعة ، حديث 20 ، جلد 53 ، ص 46 .\r\n( 262 ) . مجلسى ، بحار ، تاريخ الامام الثانى عشر ، باب الرّجعة ، حديث 123 ، جلد 53 ، ص 101 .\r\n( 263 ) . فيض ، تفسير صافى ، ذيل آيه 83 سوره نمل .\r\n( 264 ) . سوره فرقان ، آيه 28 .\r\n( 265 ) . سوره انعام ، آيه 158 .\r\n( 266 ) . سيد رضى ، نهج البلاغه ، قصار الحكم ، حكمت 250 .\r\n( 267 ) . سوره انعام ، آيه 158 .\r\n( 268 ) . سوره شورى ، آيه 53 و سوره قصص ، آيه 88 : آگاه باشيد كه همهء امور به خدا بازمىگردد . هر چيز جز وجه خدا ، نابود است . حاكميت عالم از آن او است و به سوى او بازمىگردند .\r\n( 269 ) . سوره انبياء ، آيه 63 : بلكه بزرگشان كرده است .\r\n( 270 ) . سوره انبياء ، آيه 63 : اگر سخن مىگفتند .\r\n( 271 ) . مجلسى ، بحار ، كتاب النبوّه ، باب قصص ولادة ابراهيم ( ع ) الى كسره الاصنام ، حديث 21 ، جلد 12 ، ص 38 : امّا به تو ، نه .\r\n( 272 ) . سوره طه ، آيه 94 : ريشم و سرم را مگير .\r\n( 273 ) . سوره كهف ، آيه 80 : و ترسيديم كه آن پسر ، آن دو را به خوى كفر و طغيان خويش در آورد .\r\n( 274 ) . فاضل دربندى ، اسرار الشّهادة ، المجلس الثالث من مجالس خاتمة الكتاب ، التذييل الثالث ، ص 574 و 575 و جزايرى ، الانوار النعمانيّه ، ج 2 ، ص 94 .\r\n( 275 ) . سوره بقره ، آيه 195 : به دست خويش ، خود را به هلاكت نيافكنيد .\r\n( 276 ) . سوره ذاريات ، آيه 1 تا 4 : قسم به بادها كه بذرها را مىپراكند . . . قسم به فرشتگانى كه كار جهانيان را تقسيم مىكنند .\r\n( 277 ) . سوره مرسلات ، آيات 1 تا 5 : قسم به رسولانى كه از پى هم فرستاده شدند . . . و قسم به آنان كه ذكر را به انبياء وحى مىكنند تا عذر نيكان و تهديد بدان شوند .\r\n( 278 ) . سوره نازعات ، آيات 1 تا 5 : قسم به فرشتگانى كه جان كافران را به سختى بگيرند . . . قسم به فرشتگانى\r\n\r\n","description":"","footnote":"","page_name":" 299 ","page_number":297},
  {"content":"\r\n\r\nكه به تدبير نظام خلق پردازند .\r\n( 279 ) . سوره غافر ، آيه 85 : سنّت خداوندى ، كه در ميان بندگانش حكمفرما بوده است .\r\n( 280 ) . سوره حمد ، آيه 4 : مالك روز جزا .\r\n( 281 ) . سوره حج ، آيه 56 : در آن روز سلطنت و حكمفرمائى تنها مخصوص خدا است .\r\n( 282 ) . مجلسى ، بحار ، تاريخ الامام الثانى عشر ، باب الرّجعة ، حديث 53 ، جلد 53 ، ص 63 .\r\n\r\n","description":"","footnote":"","page_name":" 300 ","page_number":298},
  {"content":"\r\n\r\n\r\nمقالهء ششم در بيان معاد و شناختن قيامت و عالم آخرت . و در آن چند مقدمه و يك فاصله و چند فصل و يك خاتمه است .\r\n\r\nمقدّمهء اوّل در حفظ ظواهر شرع .\r\nبدان كه اگر مردم راه بندگى و عبادت مىدانستند و احتياج به پيغمبر و امام نداشتند و با ايشان تساوى و همسرى داشتند ، هرآينه ارسال رسل و تنزيل كتب و وجوب اطاعت ايشان لغو و عبث بودى و اين كار حكيم و آفريدگار نبودى ؛ سبحانه و تعالى و تقدّس . پس چون همهء امّت را احتياج به هادى و رهنما است ، ظاهر است كه هدايت و راهنمائى منحصر به تكلّم و سخن است و هزار يك مطالب از فعل و تقرير معلوم نمىشود . و ظاهر است كه اگر پيغمبر و امام ( ع ) به زبانى سخن گويد كه مردم نفهمند و يا آنكه به لسان قوم سخن گويد و معنى ديگر كه ايشان نفهمند اراده نمايد ، هرآينه فرستادن ايشان بىفائده و منشأ گمراهى و ضلالت و نقض غرض گردد ؛ تعالى اللّه علوّا كبيرا . پس بالضروره واجب آمد كه موافق قوم سخن گويند و آنچه قوم با خود سخن گويند و اراده نمايند ايشان نيز همان معانى را اراده نمايند ، چنانچه فرمود :  وَ ما أَرْسَلْنا مِنْ رَسُولٍ إِلَّا بِلِسانِ قَوْمِهِ لِيُبَيِّنَ لَهُمْ  1 ( ابراهيم ) ، يعنى نفرستاديم هيچ پيغمبرى مگر به زبان قوم او تا بيان كند او براى ايشان .\r\nپس بر قوم نيز واجب آمد كه آنچه از لفظ پيغمبر ( ص ) و امام ( ع ) بفهمند همان را حكم خدا دانند و هوى و هوس را كنار گذارند و خواهش خود را قرينهء خلاف ظاهر و معنى مجازى قرار ندهند كه عين شرك و اضلال است ، و هر كه دانسته چنين نمايد يقينا به آن پيغمبر و امام ايمان نياورده ، سهل است در مقام تخريب شرع و گمراه نمودن امّت\r\n\r\n","description":"","footnote":"","page_name":" 301 ","page_number":299},
  {"content":"\r\n\r\nاست و با خدا در مقام جدال و با فرستادگان او در مقام جنگ و قتال است ؛ نعوذ باللّه .\r\nبلى ، گاهى به جهت مصالح بسيار و حكمتهاى بىشمار ، سخنان متشابه بر زبان معجز بيان آورند ؛ و در اين قسم نيز بر امّت واجب و لازم است كه دست تصرّف دراز نكنند و خيال و هوى و هوس خود را بيان و تفسير او قرار ندهند ، و اگر توانستند او را موافق محكم نمايند چه خوب و الّا او را به حال خود گذارند و اقرار به عجز آورند و علم او را به خدا و فرستادگان مخصوص دانند و به ايمان اجمالى اكتفاء نمايند ، و الّا همان لازم آيد كه در شقّ اوّل لازم آمد ، چنانچه فرمود :  هُوَ الَّذِي أَنْزَلَ عَلَيْكَ الْكِتابَ مِنْهُ آياتٌ مُحْكَماتٌ هُنَّ أُمُّ الْكِتابِ وَ أُخَرُ مُتَشابِهاتٌ فَأَمَّا الَّذِينَ فِي قُلُوبِهِمْ زَيْغٌ فَيَتَّبِعُونَ ما تَشابَهَ مِنْهُ ابْتِغاءَ الْفِتْنَةِ وَ ابْتِغاءَ تَأْوِيلِهِ وَ ما يَعْلَمُ تَأْوِيلَهُ إِلَّا اللَّهُ وَ الرَّاسِخُونَ فِي الْعِلْمِ  2 الآية ( آل عمران ) ، يعنى اوست خدائى كه فرستاد بر تو كتاب را ، كه قرآن باشد ، بعضى از او آيات محكمات است ، آنها امّ الكتابند ، يعنى آنها را بايد به حال خود گذاشت و عمل نمود ، و متشابهات را بايد به سوى آنها ردّ و تأويل نمود و دست تأويل به آنها نبايد گشود ، و بعض ديگر او متشابهات است كه معنى ظاهر بىشبهه ندارد ؛ پس امّا آنان كه در دل ايشان ميل به باطل است پس متابعت مىنمايند آنچه را كه متشابه است از كتاب به جهت طلب نمودن فتنه و طلب نمودن تأويل و تفسير او ، و نمىداند تأويل او را مگر خدا و راسخان در علم ، كه فرستادگان خدا باشند . و ظاهر است كه طرف ديگر امّاى تفصيليّه به قرينه محذوف است ، يعنى بعد از آمدن چنين كتابى مردم دو قسمند : امّا آنان كه دل ايشان پاك و مايل به حق و طالب هدايتند متابعت مىكنند محكمات و ظواهر را بدون حمل و تصرّف ، و آنان كه ميل به باطل دارند متابعت مىكنند متشابهات را و به رأى و خواهش خود آنها را تأويل و تفسير مىكنند . پس بديهى شد كه ايمان و تصديق پيغمبران جز به متابعت ظاهر سخنان ايشان راست نيايد و جز اين طريقه هر چه نمايد جز كفر و زندقه و شرك حاصل ندارد . بلى اگر ظاهرى به دست آيد كه بداهت عقول و ضرورت عقلاء بر خلاف آن حكم نمايد چاره‌اى جز طرح ظاهر و حمل او بر معنى ديگر نيست ، مثل آياتى كه دلالت بر تجسّم و جبر و جهل و بداء و نحو اينها دارد كه تصديق آنها عين تكذيب شرع و صاحب شرع است ، پس از وجودشان عدمشان لازم آيد ؛ بفهم .\r\nحال گوئيم آنچه دلالت مىكند بر معاد جسمانى و عود روح به سوى بدن در قيامت و ابدى و دائمى بودن عالم آخرت ، از آيات قرآنى و احاديث پيغمبر و ائمّهء\r\n\r\n","description":"","footnote":"","page_name":" 302 ","page_number":300},
  {"content":"\r\n\r\nطاهرين ، چندين هزار است و آنچه در رجعت گفتيم ، بالبديهه نسبت به وى ، عشرى از اعشار است ، پس دست تأويل ، العياذ باللّه ، در همهء آنها گشودن و منكر معاد جسمانى شدن و اقتصار به روحانى نمودن و بهشت و باغ و حور و قصور و ايضا جهنّم و آتش و مار و عقرب و زنجير همه را از ميان برداشتن ؛ هرآينه با خدا جدال و قتال كردن است و دست به خون پيغمبر و ائمّه رنگين و آلوده نمودن است و با زبان بريده ليسيدن و خوردن و آشاميدن است ؛ نستجير باللّه .\r\nاگر كسى گويد كه : تو گفتى و همه گفته‌اند و حق گفته‌اند كه اگر ظاهر آيات و احاديث محال باشد طرح او لازم است و آن كه منكر معاد جسمانى است همين را مدّعى است ؛ جواب گوئيم : اگر عود روح به بدن بعد از بيرون رفتن محال است ، پس حكايت زنده شدن مرغان به دست خليل الرّحمن و زنده شدن عزير و حمار او و زنده شدن آن چندين هزار كه خدا مىفرمايد  وَ هُمْ أُلُوفٌ  3 و زنده شدن آن هفتاد نفر كه با حضرت كليم به مقام مناجات رفتند كه فرمود  وَ اخْتارَ مُوسى قَوْمَهُ سَبْعِينَ رَجُلًا  4 و زنده نمودن حضرت روح اللّه جمعى از مردگان را به اذن اللّه كه در آيات مكرّر ذكر شده و آيات رجعت و احاديث آن به آن بسط و بيان كه ذكر شد ، گذشته از زنده نمودن ائمّه و ساير پيغمبران ( ع ) به اذن پروردگار عالميان ، اين شخص مدّعى بايد همهء اينها را ، العياذ باللّه ، انكار نمايد و تمام اينها را خيال و افسانه شمارد . علاوه بر اين ، چگونه شد كه ارباب ملل و مذاهب و اين همه فرق مختلف پيغمبر ( ص ) همه اين مطلب را مسلّم داشتند و هر چه تأمّل نمودند او را ممكن و جايز ديدند ، و با وصف اين ، چگونه شد كه اين معدود قليل اگر در اين امّت نيز از ايشان باشد او را محال شمرده‌اند و از اتفاق اين همه آيات و احاديث و انبياء و ائمّه و طوايف امّت و عقلاء ، يقين بر جواز ننمودند ، و اين سهل است كه به مقام شكّ و شبهه در نيامدند ؟ پس با وصف اين برهان متين ، همانا بهتر همين است كه از ذكر شبهات و منكرين معاد جسمانى و اهل مذهب تناسخ و منكرين خلود عذاب ، همه درگذريم و ذكر آنها را در رسالهء فارسى بىمناسبت و تضييع عمر شمرديم و عنان كميت خامه را به يارى قائم عجّل اللّه فرجه به سمت ديگر كشيم .\r\n\r\nمقدّمهء دوّم [ ضرورت اعتقاد به اصل معاد و عدم ضرورت علم به تفاصيل آن 
  ]\r\nبدان كه در اوايل كتاب اثبات نموديم كه گاهى علم و اعتقاد مقصود بالذّات\r\n\r\n","description":"","footnote":"","page_name":" 303 ","page_number":301},
  {"content":"\r\n\r\nاست و گاهى مقدّمهء عمل و مطلوب بالعرض ، و مقصود بالذّات عمل است . حال بدان كه هر جا كه علم مقصود بالذّات است كه مراد از اصول دين و عقايد او است ، بر خدا و انبياء و ائمّهء هدى است كه چندان از آيات و احاديث و علامات در ميان مردم پهن و منتشر نمايند كه علم از براى مردم به سهولت حاصل آيد و راه تأويل و تشابه و تعارض بسته گردد و الّا نقض غرض و تكليف ما لا يطاق لازم آيد ، چنانچه در اثبات نبوّت و امامت و وجود و ظهور قائم ( ع ) و حقّيّت رجعت و معاد و قيامت چنين است ؛ و هر جا نه چنين است ، يقين بدان كه تعليم و اعتقاد مردم را نخواسته‌اند ، چنانچه به اشاره بديهى نموديم كه گاهى خلق را به دانستن تربيت نمايند و گاهى به ندانستن . پس تعمّق و تفكّر در اين گونه مطالبى كه بناى خدا و مقرّبان بارگاه به ابهام و خفاى او است و جز آيات متشابه و احاديث متعارض به دست مردم نداده‌اند ، مثل كيفيّت علم ائمّه ( ع ) و مانند خصوصيّات سؤال و فشار قبر و عالم برزخ و حساب و ميزان و صراط و بهشت و دوزخ و غير آن ، همانا مقابل بساط خدا بساط چيدن است و آنچه خدا مصلحت ديده و از براى او راضى شده آن را مصلحت ندانستن و به رضاى خدا راضى نشدن است . و به جهت اين است كه در آيات بسيار و اخبار بىشمار به اين اشعار و اظهار نموده‌اند ، مثل :  فَلا تَعْلَمُ نَفْسٌ ما أُخْفِيَ لَهُمْ مِنْ قُرَّةِ أَعْيُنٍ  5 ( الم سجده ) ، يعنى پس نمىداند كسى آنچه پنهان و ذخيره شده از براى ايشان از روشنى چشمها ؛ و مثل :  وَ فِيها ما تَشْتَهِيهِ الْأَنْفُسُ وَ تَلَذُّ الْأَعْيُنُ  6 ( زخرف ) :\r\nدر بهشت است آنچه خواهش نمايد نفسها و لذّت برد چشمها ؛ و مثل :  وَ إِذا رَأَيْتَ ثَمَّ رَأَيْتَ نَعِيماً وَ مُلْكاً كَبِيراً  7 ( دهر ) : و زمانى كه ببينى آنجا را خواهى ديد نعيم و نعمت و پادشاهى و سلطنت بزرگ را ؛ و در احاديث بسيار است كه چشمى نديده و گوشى نشنيده و در خاطرى خطور نكرده و هكذا . و به جهت اين است كه علماء ( قدّس سرهم ) به صداى بلند در كتب فارسى و عربى ندا مىكنند كه اقرار و ايمان و اعتقاد به اصل اين امورات كافى است و علم به تفاصيل اينها ضرور و لازم نيست و در ادعيه و تلقين ميّت و غير تلقين نيز همين قسم ارشاد و هدايت نموده‌اند كه : ( انّ الموت حقّ و سؤال منكر و نكير فى القبر حقّ و البعث حقّ و النّشور حقّ و الميزان حقّ و الجنّة حقّ و النّار حقّ و انّ السّاعة آتية لا ريب فيها و انّ اللّه يبعث من فى القبور ) 8 ؛ و هر چند سؤال از وقت ساعت و قيام قيامت نمودند جواب جز اينكه  قُلْ إِنَّما عِلْمُها عِنْدَ اللَّهِ  9 و نحو اين نشنيدند ؛ و آن كه از بيان زمان شيء اباء نمايد چگونه از بيان حقيقت و تفصيل آن اباء ندارد ؟\r\n\r\n","description":"","footnote":"","page_name":" 304 ","page_number":302},
  {"content":"\r\n\r\nو غرض علماء از ذكر اين خصوصيات مختلفه و تفاصيل متفاوته و اقوال متفرقه بسيار است : يكى آن است كه بديهى و آشكار شود كه قدر مشترك آنها ، مانند جود حاتم و شجاعت رستم ، معلوم و قطعى است . دوّم آنكه شايد به تفكّر و تعمّق ، رفته رفته ، بعضى از آن تفاصيل و حقيقت آنها معلوم شود . سوّم آنكه ذكر عقوبات و عذاب طبقات و هنگامهء دركات منشأ خوف گردد و ذكر مثوبات و حور و قصور و جنّات و حسن و زيبائى درجات و نهايت و كمال لذّات منشأ ذوق و شوق گردد ، و همين مطلوب است .\r\nو امّا نقل اقوال متفرّقه متشتّته ، اعظم فوائدش اين است كه چون امرى از معصوم اخذ نشود و به دست سليقه و اذهان مردم افتد ، اگر چه علماء باشند ، بدانى و بفهمى كه چگونه در بحث و جدال باز مىشود و تا قيام قيامت به جائى نمىرسد .\r\n\r\nمقدّمهء سوّم [ سرّ عدم مداقّه در تفصيلات مطلبى كه اصل آن به طور اجمال معلوم است 
  ]\r\nدر بيان سرّ يك مطلب مهمّ .\r\nو آن اين است كه هر اصلّى و مطلبى كه به طور اجمال معلوم باشد ، در مقام تفصيل و خصوصيّات آن چرا مداقّه نمىكنند و تا معلوم الكذب نباشد از شنيدن و گفتن و نوشتن آن مضايقه ندارند ، و لهذا در مقام ذكر معجزات و كمال مقرّبان و معايب و مثالب دشمنان ، از روايات ضعيفه و تواريخ منقوله اباء ندارند ، حتى آنكه خوابها را نقل مىكنند و حكايات مسموعه كه در كتب هم نباشد از او نمىگذرند ؛ و ذكر مصايب اهل بيت ( ع ) نيز از اين قبيل است . و يك سرّ اين مطلب اين است كه هر چه از اين تفاصيل ذكر شود ، هرآينه از آن قدر مشترك معلوم تجاوز نمىكند . مثل آنكه معلوم است كه پس از تنزّل از مقام ربوبيّت نيست كمالى و جمالى كه در محمّد و آل محمّد ( ص ) نباشد ؛ و مثل آنكه معلوم است كه در بهشت حاضر است  ما تَشْتَهِيهِ الْأَنْفُسُ وَ تَلَذُّ الْأَعْيُنُ  10 - اللّهمّ ارزقنا ؛ و همچنين است ضدّ اين در جهنّم ؛ نستجير باللّه . و معلوم است كه آنچه از مثالب اعداء اللّه گفته شود ، باز حقيقت مطلب باقى مانده و گفته نشده و آنچه از مصائب اهل بيت اطهار گفته شود هنوز آنچه از امّت جفا كار كشيدند گفته نگشته . و سرّ ديگر آنكه تكرار اين مطالب و ذهنى شدن ايشان و ازدياد خوف و رجاء و شوق حاصل از معجزات و تألّم و گريهء حاصل از مصائب و اشتداد محبّت مقرّبان و عداوت دشمنان ، همه مطلوب است و منشأ تقرّب و رفع درجات و محو سيّئات است و اين فوائد همه از اخبار ضعيفه و تواريخ و\r\n\r\n","description":"","footnote":"","page_name":" 305 ","page_number":303},
  {"content":"\r\n\r\nحكايات و خوابها حاصل است و بر گوينده و شنونده تا معلوم الكذب نشده جز اين فوائد ضررى ندارد . و همهء اين انواع و اقسام داخل در فنّ خطابه و موعظه است كه در منطق ، حكماء و عقلاء به وى اشاره نموده‌اند ، و تسامح در سنن نيز از اين قبيل است . خلاصه ، فنّ خطابه فنّى است وسيع و بابى است عظيم ؛ بشناس او را .\r\n\r\nمقدمهء چهارم [ پرهيز از اعتقاد به آنچه از تفاصيل كه قطعى نيست و اجتناب از تأويل آنچه كه قطعى است 
  ]\r\nمخفى نيست كه كافر و مشرك شدن و راه معصيت پيمودن بسيار سهل و آسان است و اعتقاد به حق و دين‌دارى مشكل است كه لازمهء انسان است . حال گوئيم : بدان كه انكار و ردّ يكى از آنچه اقرار و اعتقاد به او لازم است ، چنانچه او منشأ كفر و الحاد است ، مثل انكار يكى از انبياء و ائمّه ( ع ) ، چنانچه فرمود :  وَ يَقُولُونَ نُؤْمِنُ بِبَعْضٍ وَ نَكْفُرُ بِبَعْضٍ  ، الى قوله ،  أُولئِكَ هُمُ الْكافِرُونَ حَقًّا  11 ( نساء ) ؛ همچنين ملحق ساختن و اعتقاد نمودن و زياد كردن چيزى كه در شريعت مطهّره نباشد ، مثل آنكه پيغمبرى يا امامى زياد نمايد و قائل به الوهيّت متعدد شود و يا ركعتى در نماز بيفزايد و هكذا . در اصول كافى است كه صادق ( ع ) فرمود سه نفرند كه تكلّم نمىكند خدا با ايشان در روز قيامت و تزكيه نمىكند ايشان را و از براى ايشان است عذاب اليم : كسى كه ادّعا نمايد امامت را از جانب خدا با آنكه نباشد از براى او ، و كسى كه انكار كند امامى را كه از جانب خدا است و كسى كه گمان كند كه از براى آن دو كس نصيبى است در اسلام . 12 در حديث ديگر فرمود هر كه شريك قرار دهد با امامى كه امامت او از نزد خدا است كسى را كه نيست امامت او از خدا ، بوده است مشرك به خدا . 13 در حديث ديگر محمّد بن مسلم به صادق ( ع ) عرض كرد كه : گفت مردى به من كه بشناس آخر ائمّه را و ضرر ندارد تو را كه نشناسى اوّل را . فرمود لعنت كند خدا او را و نمىشناسم او را ، و آيا شناخته مىشود آخر مگر به اوّل ؟ 14 و احاديث بسيار است . و معلوم هر كسى است كه انكار حاكم منصوب از قبل پادشاه و تصديق حكومت آن كه نيست از قبل پادشاه مثل هم است و هر دو مورد غضب و سياست سلطان است ، و همچنين اگر يك حاكم را انكار كند و باقى حكّام را قبول كند و يا يك حكم را ردّ كند و باقى احكام سلطان را قبول كند ؛ و ظاهر است كه ردّ يكى مثل ردّ مجموع است . پس اى عزيز ، زنهار كه دين خود را بازيچه نشمارى و هوى و هوس را كنار گذارى و آنچه از تفصيل اين عقايد معلوم نگشته بر خود نبندى و آنچه\r\n\r\n","description":"","footnote":"","page_name":" 306 ","page_number":304},
  {"content":"\r\n\r\nمعلوم شده راه تأويل و تصرّف را مسدود سازى و مدام از خدا توفيق طلبى و پناه به او برى و هو الموفّق .\r\n\r\nفصل اوّل در بيان مرگ و سكرات موت و بقاى روح بعد از مردن و پس از مفارقت بدن در عالم برزخ و ثواب و عقاب ديدن او تا دامان قيامت و بيان سؤال قبر و فشار قبر .\r\nبدان كه چون مردن هر ذى روحى و مفارقت روح از بدن هر ذى نفسى محسوس و مشاهد و معلوم جميع اهل عالم است و در سه جاى قرآن مجيد فقرهء  كُلُّ نَفْسٍ ذائِقَةُ الْمَوْتِ  15 مذكور است ، پس غير از خداوند واحد يكتا هر زنده شربت مرگ را خواهد چشيد و اين جام تلخ و شيرين را خواهد نوشيد . پس از آنكه اشرف مخلوقات چشيد ، ديگر كيست كه نخواهد به سر كشيد ؟\r\nبدان كه تا چشم و گوش ظاهر بسته نگشته و به چشم و گوش ديگر عالم ديگر را نديده ، هنوز در عالم دنيا و دار تكليف است و در توبه به روى او باز است . اين است كه در احاديث اصول كافى وارد شده كه توبه مقبول است قبل ان يعاين ، پيش از آنكه معاينة ببيند عالم آخرت را و مرگ و موت را . 16 و اين است معنى آيهء شريفهء  وَ لَيْسَتِ التَّوْبَةُ لِلَّذِينَ يَعْمَلُونَ السَّيِّئاتِ حَتَّى إِذا حَضَرَ أَحَدَهُمُ الْمَوْتُ قالَ إِنِّي تُبْتُ الْآنَ  الآية 17 ( نساء ) : و نيست توبه از براى آنان كه عمل سيّئات مىكنند تا زمانى كه حاضر شود يكيشان را موت مىگويد به تحقيق كه من توبه كردم الآن . زيرا كه تا چشم به عالم آخرت نيفتاده هنوز موت و مرگ حاضر نشده و يقين به مرگ ننموده و بأس خدا را رؤيت نكرده . و اين است معنى احاديث كه در توبه باز است تا روح به حنجره و چنبره نرسيده . 18 و اين است معنى احاديثى كه ولايت ما اهل بيت نفع مىدهد وقتى كه روح به اينجا برسد و آن وقت خواهيد ديد كه ولايت ما چگونه نفع مىبخشد . 19 پس تا آن زمان از اهل دنيا است و هر چه درد و صدمه بيند منشأ ثواب و تخفيف گناه است و هر عملى نمايد از وصيّت و توبه و غير آن مقبول است و به محض اينكه چشم باطن به عالم آخرت و به چهارده معصوم و به حضرت ملك الموت افتاد دنياى او تمام شده و دفتر تكليف و عمل پيچيده شده و اوّل عالم جزاى او رسيده . پس حضور چهارده معصوم و ائمّه ( ع ) ، كلّا يا بعضا ، به بالين دوست و دشمن ، از براى اين است كه به دوست خود نمونه‌اى بنمايند و از لذّات آخرت اندكى بچشانند و\r\n\r\n","description":"","footnote":"","page_name":" 307 ","page_number":305},
  {"content":"\r\n\r\nبه دشمن خود نيز عذابى برسانند . مجلسى ( قدّس سره ) در حقّ اليقين مىفرمايد بايد اقرار نمود به آنچه در اخبار صحيحه و معتبره وارد شده از سكرات موت و شدايد آن و كيفيّات آن و حاضر شدن رسول خدا ( ص ) و ائمّهء هدى ( ع ) در قبض روح هر شخص ، مؤمنان را از براى بشارت دادن و آسان كردن مرگ بر ايشان و كافران و منافقان و مخالفان را براى زيادتى شدت و صعوبت مرگ بر ايشان و اخبار ايشان به عذاب و نكال ابدى . و تفكّر در كيفيّت آن نبايد كرد كه حضور ايشان ( ع ) در جسد اصلّى يا مثالى است ، زيرا كه تفكّر در آنها موجب استيلاى شيطان و وساوس او مىگردد . و احاديث در اين باب متواتر است و شعر حضرت امير المؤمنين ( ع ) كه به حارث همدانى خطاب كرد نزديك به تواتر است :\r\n يا حار همدان من يمت يرنى * من مؤمن او منافق قبلا \r\n20 .\r\nيعنى اى حارث همدانى ، هر كه مىميرد مرا معاينة مىبيند ، خواه مؤمن باشد و خواه منافق .\r\nمؤلّف گويد كه شخص با ذوقى اين شعر مبارك را تضمين نيكو نموده و مطلب خود را به رباعى تمام كرده و آن اين است :\r\n اى كه گفتى كه من يمت يرنى * جان فداى كلام دلجويت \r\n كاش روزى هزار مرتبه من * مردمى تا بديدمى رويت \r\nخدا رحمت كند ناظمش را . بعد مجلسى فرمود : و در احاديث معتبرهء بسيار از حضرت امام جعفر صادق ( ع ) منقول است كه چون هنگام وفات مؤمن مىشود حق تعالى دو يار براى او مىفرستد ، يكى منسيه و ديگرى مسخيه . پس منسيه اهل و مال را از خاطر او محو مىكند و مسخيه او را جوانمرد و راضى مىگرداند به جان دادن . و چون ملك موت مىآيد كه قبض روح او بكند به او مىگويد اى دوست خدا جزع مكن ، به حق آن خداوندى كه محمّد را به حق فرستاده ، من مهربانتر و مشفقترم نسبت به تو از پدر مهربان ، بگشا ديده‌هاى خود را و نظر كن . پس متمثّل مىشود از براى او رسول خدا ( ص ) و امير المؤمنين و فاطمه و حسن و حسين و امامان از ذرّيهء ايشان ، پس به او مىگويند اينهايند رسول خدا و امامان كه تو رفيق ايشان خواهى بود . پس چشم مىگشايد و ايشان را مىبيند و منادى ندا مىكند او را از جانب ربّ العزّه كه     يا أَيَّتُهَا النَّفْسُ الْمُطْمَئِنَّةُ ارْجِعِي إِلى رَبِّكِ راضِيَةً مَرْضِيَّةً فَادْخُلِي فِي عِبادِي وَ ادْخُلِي جَنَّتِي     21 ( فجر ) ، يعنى اى نفسى كه مطمئن گرديده‌اى به سوى محمّد و اهل بيت او ، به سوى پروردگار خود ، در حالتى كه\r\n\r\n","description":"","footnote":"","page_name":" 308 ","page_number":306},
  {"content":"\r\n\r\nراضى باشى به ولايت ائمّهء خود و مرضىّ و پسنديده باشى به سبب ثواب خدا ، پس داخل شو در ميان بندگان من ، يعنى محمّد و اهل بيت او ، داخل شو در بهشت من . پس در آن وقت هيچ چيز محبوبتر نيست به سوى او از آنكه روحش كشيده شود و ملحق شود به منادى . و در احاديث معتبرهء ديگر فرمود : هيچ نفسى نمىميرد هرگز تا رسول خدا و امير المؤمنين را نبيند . راوى پرسيد كه چون ايشان را ديد به دنيا بر مىگردد ؟ فرمود نه ، چون ايشان را ديد مىرود به سوى آخرت ، و هر دو مىآيند و رسول خدا مىآيد نزديك سر او مىنشيند و على ( ع ) نزديك پاى او مىنشيند . پس حضرت رسول ( ص ) سر را نزديك گوش او مىبرد و مىگويد بشارت باد تو را ، منم رسول خدا و منم كه بهترم از براى تو از آنچه گذاشته‌اى در دنيا . پس حضرت امير المؤمنين ( ع ) بر مىخيزد و سر را نزديك او مىبرد و مىگويد اى ولىّ خدا شاد باش ، منم على بن ابى طالب كه او را دوست مىداشتى و در اين وقت نفع من به تو مىرسد . پس فرمود كه اين در كتاب خدا است :\r\n  الَّذِينَ آمَنُوا وَ كانُوا يَتَّقُونَ لَهُمُ الْبُشْرى فِي الْحَياةِ الدُّنْيا وَ فِي الْآخِرَةِ لا تَبْدِيلَ لِكَلِماتِ اللَّهِ ذلِكَ هُوَ الْفَوْزُ الْعَظِيمُ   22 ( يونس ) ، يعنى آنها كه ايمان آورده‌اند و پرهيزگار بوده‌اند ، از براى ايشان است بشارت در زندگانى دنيا و در آخرت ، نيست تبديلى از براى كلمات خدا ، آن است فوز عظيم . و در روايت معتبرهء ديگر فرمود كه چون زبان محتضر بند مىشود رسول خدا ( ص ) و امير المؤمنين ( ع ) حاضر مىشوند و رسول خدا در دست راست او مىنشيند و حضرت امير در دست چپ او ، و حضرت رسول به او مىفرمايد كه آنچه اميد داشتى در پيش روى تو است و آنچه مىترسيدى از آن ايمن گرديدى . پس در بهشت را به روى او مىگشايند و مىگويند اين منزل تو است در بهشت ، اگر مىخواهى تو را بر مىگردانيم به دنيا و آنچه خواهى از طلا و نقره به تو مىدهيم . گويد مرا حاجتى به دنيا نيست . پس در آن وقت رنگش سفيد مىشود و جبينش عرق مىكند و لبهايش به هم كشيده مىشود و بينى او دراز مىشود و آب از ديده‌اش روان مىگردد . و چون جان از بدنش بيرون رفت باز دنيا را بر او عرض مىكنند و او اختيار آخرت مىكند . پس روح با او است و او را غسل مىدهد با آنها كه غسل مىدهند و مىگرداند بدن خود را با آنها كه مىگردانند ، و چون او را كفن كردند و در جنازه گذاشتند و جنازه را برداشتند روح در پيش روى آن جماعت مىرود و ارواح مؤمنان به استقبال او مىآيند و بر او سلام مىكنند و بشارت مىدهند او را به آنچه حق تعالى از براى او مهيّا كرده از نعيم بهشت . و چون او را در قبر گذاشتند روح را به او\r\n\r\n","description":"","footnote":"","page_name":" 309 ","page_number":307},
  {"content":"\r\n\r\nبر مىگردانند از سر او تا كمر و از او سؤال مىكنند از آنچه مىداند از اعتقادات حق ؛ چون جواب گفت در بهشت را به روى او مىگشايند ، پس داخل مىشود بر او و قبر او از نور بهشت و خنكى و بوى خوش آن .\r\nو ايضا به سند معتبر از آن حضرت روايت كرده‌اند كه خطاب به شيعيان نمود و فرمود به خدا قسم كه خدا اعمال را از شما قبول مىكند و شما را مىآمرزد و بس ؛ و چون جان مؤمن به حلق او مىرسد شاد و خوش‌حال مىشود و مىبيند آنچه موجب روشنى چشم او است ؛ و چون متحضر مىشود حاضر مىگردد نزد او رسول خدا ( ص ) و امير المؤمنين ( ع ) و جبرئيل و ملك الموت . پس حضرت امير ( ع ) نزديك مىآيد و مىگويد يا رسول اللّه ، اين شخص دوست ما اهل بيت است ، او را دوست بدار . و رسول خدا ( ع ) به جبرئيل مىگويد كه اين خدا و رسول و اهل بيت او را دوست مىداشت ، پس او را دوست بدار . پس جبرئيل به ملك موت مىگويد كه اين دوست مىداشت خدا و رسول و اهل بيت او را ، پس او را دوست بدار و با او رفق و مدارا كن . پس ملك موت نزديك او مىآيد و مىگويد اى بندهء خدا آيا گرفتى چيزى را كه به آن گردن خود را از عذاب خدا آزاد كنى و امان يافتى و بيزار شدى از آن به آتش جهنّم و چنگ زدى در عصمت كبراى خدا در زندگى دنيا ؟ گويد بلى . پرسيد كه آن كدام است ؟ مؤمن گويد ولايت على بن ابى طالب است .\r\nملك موت گويد كه راست گفتى ، آنچه از آن مىترسيدى خدا تو را به آن امان داد و آنچه اميد داشتى يافتى ، پس بشارت باد تو را به رفاقت سلف صالح رسول خدا و على و فاطمه و ائمّه از ذرّيّت ايشان . پس جان او را قبض مىكند به رفق و مدارا و آسانى . پس كفن و حنوط او را از بهشت مىآورند و حنوط او از مشك خوشبوتر خواهد بود و حلّهء زردى به او مىپوشانند از حلّه‌هاى بهشت . و چون او را در قبر گذارند درى از درهاى بهشت براى او بگشايند كه از شميم و گلهاى بهشت بر او داخل شود ، و از پيش رويش و از دست راست و چپش به قدر يك ماهه راه بگشايند و به او گويند بخواب مانند خوابيدن داماد در حجلهء خود ؛ پس به او گويند بشارت باد تو را به روح و ريحان و جنّت نعيم پروردگارى كه بر تو غضبناك نيست . پس زيارت مىكند آل محمّد ( ص ) را در باغستانهاى بهشت و با ايشان مىخورد از طعامها و مىآشامد از شراب ايشان و با ايشان سخن مىگويد در مجالس ايشان تا وقتى كه قائم آل محمّد ظاهر شود و چون آن حضرت ظاهر شود حق تعالى او را مبعوث گرداند با ايشان تلبيه‌گويان .\r\n\r\n","description":"","footnote":"","page_name":" 310 ","page_number":308},
  {"content":"\r\n\r\nو چون كافر را مرگ در رسد باز رسول خدا ( ص ) و امير المؤمنين ( ع ) و جبرئيل و ملك موت حاضر شوند نزد او . پس على ( ع ) نزديك آيد و گويد يا رسول اللّه ، اين دشمن ما اهل بيت بود ، او را دشمن دار ؛ و رسول خدا ( ص ) باز به جبرئيل گويد اين دشمن خدا و رسول و اهل بيت بود ، او را دشمن دار و جانش را به عنف و دشوارى بگير . پس ملك موت به نزديك او رود و بگويد اى بندهء خدا آيا در زندگانى دنيا گرفتى چيزى را كه خود را از گرو عذاب خدا بدر آورى و گرفته‌اى برات بيزارى خود را از آتش جهنّم و متمسّك شده‌اى به عصمت كبرى ؟ گويد نه . ملك موت گويد بشارت باد تو را اى دشمن خدا به غضب خدا و عذاب او و آتش جهنّم ؛ آنچه از او مىترسيدى به آن رسيدى .\r\nپس جان او را به عنف و دشوارى از بدن او مىكشند و موكّل مىگرداند به روح او سيصد شيطان را كه همه آب دهان به روى او مىاندازند و از روح او متأذّىاند . و چون او را به قبر مىگذارند درى از درهاى جهنّم در قبر او مىگشايند كه داخل مىشود بر او زبانه و بوى بد جهنّم . و احاديث در اين باب بسيار است ؛ بايد مجملا به همهء اينها اقرار نمايند و در مقام تجسّس و تفاصيل آنها نباشند . 23\r\nمؤلّف گويد تا اينجا كه از حقّ اليقين نقل نموديم ثابت شد كه آخر دار تكليف و اوّل دار جزا ديدن عالم آخرت است و آن ديدن به چشم بدن مثالى است ، چنانچه در اين حديث و احاديث بعد كه ان شاء اللّه مىآيد فرمودند كه متمثّل مىشوند از براى او معصومين ( ع ) ، و ظاهر است كه متمثّل را جز چشم مثالى نمىبيند ؛ و فرمودند اگر مىخواهى تو را به دنيا بر مىگردانيم ، پس ظاهر است كه اگر در دنيا و دار تكليف بود اين سخن گفته نمىشد . و ظاهر شد كه ديدن معصومين ( ع ) و ملك موت ، اوّل جزا يافتن است . و ظاهر شد كه روح بعد از مفارقت بدن باقى است ؛ پس معنى مردن اين است كه روح از بدن مفارقت كند نه آنكه روح معدوم و فانى شود ؛ و آيات كثيره و اخبار متواتره داريم بر بقاى روح بعد از مردن و بر طرف شدن بدن و از ضروريّات دين است و شيعه و سنّى هر دو را اعتقاد همين است . و در بقره فرمود :  وَ لا تَقُولُوا لِمَنْ يُقْتَلُ فِي سَبِيلِ اللَّهِ أَمْواتٌ بَلْ أَحْياءٌ  ، 24 يعنى و نگوئيد از براى آنان كه كشته مىشوند در راه خدا كه امواتند بلكه زنده و احيائند . و در آل عمران فرمود :  وَ لا تَحْسَبَنَّ الَّذِينَ قُتِلُوا فِي سَبِيلِ اللَّهِ أَمْواتاً بَلْ أَحْياءٌ عِنْدَ رَبِّهِمْ يُرْزَقُونَ  ، 25 يعنى و گمان مكن آنان را كه كشته شدند در راه خدا مردگان بلكه زندگانند در نزد پروردگار خودشان كه روزى داده مىشوند . و در اعراف فرمود كه حضرت\r\n\r\n","description":"","footnote":"","page_name":" 311 ","page_number":309},
  {"content":"\r\n\r\nصالح ( ع ) و حضرت شعيب ( ع ) بعد از هلاك شدن قومشان به عذاب ، ايشان را مخاطب ساختند و فرمودند :  يا قَوْمِ لَقَدْ أَبْلَغْتُكُمْ  26 الخ . و در مؤمنون فرمودند :  حَتَّى إِذا جاءَ أَحَدَهُمُ الْمَوْتُ قالَ رَبِّ ارْجِعُونِ  الى قوله  وَ مِنْ وَرائِهِمْ بَرْزَخٌ إِلى يَوْمِ يُبْعَثُونَ  27 ، يعنى تا وقتى كه بيايد يكى از كفّار يا منع كنندگان زكات را مرگ مىگويد اى پروردگار من برگردان مرا به دنيا شايد عمل شايسته كنم در آنچه ترك كردم و يا گذاشتم ؛ پس فرمود كلّا نمىشود اين ، به درستى كه اين كلمه‌اى است كه او مىگويد و فائده ندارد و از عقب ايشان برزخى است تا روزى كه مبعوث شوند ، يعنى تا روز قيامت . و از لفظ مبارك  جاءَ أَحَدَهُمُ الْمَوْتُ  و لفظ  ارْجِعُونِ  پيدا است كه معنى حضور موت و آمدن موت وقتى است كه عالم ديگر را ديده و خود را در عالم ديگر يافته لهذا تمنّاى بازگشت دارد ، چنانچه بيان نموديم . و در ( مؤمن ) در حق آل فرعون فرمود :  النَّارُ يُعْرَضُونَ عَلَيْها غُدُوًّا وَ عَشِيًّا وَ يَوْمَ تَقُومُ السَّاعَةُ أَدْخِلُوا آلَ فِرْعَوْنَ أَشَدَّ الْعَذابِ  28 ، يعنى معروض مىشوند بر آتش صبح و شام ، و روزى كه برپا شد قيامت گفته مىشود كه داخل كنيد آل فرعون را در سخت‌ترين عذاب . پس اوّل آيه بيان عذاب برزخ است به قرينهء آخر آيه كه در بيان عذاب قيامت است . و در سورهء نوح در حق قوم نوح ( ع ) فرمودند :  أُغْرِقُوا فَأُدْخِلُوا ناراً  ، 29 يعنى غرق گرديده شدند پس بلا فاصله داخل گرديده شدند در آتش . و گذشت آيهء شريفهء  يا أَيَّتُهَا النَّفْسُ الْمُطْمَئِنَّةُ  30 الخ . و در جنگ بدر چون مشركان را كشتند و در چاه بدر انداختند حضرت خاتم ( ص ) بر سر چاه ايستاد و فرمود بد همسايه‌اى بوديد ، تا آخر فرمايش او . پس عمر گفت يا رسول اللّه خطاب تو چيست با مردگانى كه جان ايشان رفته است ؟ فرمود بس كن اى پسر خطّاب ، به خدا كه تو شنواتر نيستى از آنها و نمانده ميان ايشان و ميان آنكه ملائكه بگيرند ايشان را به گرزهاى آهنى مگر همين قدر كه من رو از ايشان بگردانم . 31 و مثل اين نيز از حضرت امير ( ع ) نسبت به كشتگان جنگ بصره منقول است كه در ميان كشتگان مىگشت تا رسيد به كعب بن سور ، قاضى بصره كه عمر او را نصب كرده بود و در فتنهء بصره مصحفى به گردن انداخته بود و با اهل و فرزندانش به جنگ حضرت امير ( ع ) آمده بود و همه كشته شدند ، فرمود او را بنشانيد ؛ نشانيدند . فرمود اى كعب ، من وعدهء خداى خود را يافتم كه حق بود ، آيا تو وعدهء خداى خود را يافتى كه حق بود ؟ پس فرمود بخوابانيد او را ؛ چون به طلحه رسيد با او نيز چنين كرد . پس مردى از اصحاب آن حضرت گفت چه فائده دارد سخن تو با دو كشته‌اى كه سخن تو را نمىشنوند ؟ فرمود اى مرد به\r\n\r\n","description":"","footnote":"","page_name":" 312 ","page_number":310},
  {"content":"\r\n\r\nخدا قسم كه هر دو سخن مرا شنيدند ، چنانچه اهل چاه بدر سخن حضرت رسول را شنيدند . 32\r\nحال به يارى قائم عجّل اللّه فرجه اشاره نمائيم به بدن مثالى و غالب مثالى .\r\nمجلسى ( قدّس سره ) مىفرمايد در احاديث بسيار از طرق خاصّه و عامّه مذكور است كه روح بعد از مفارقت از بدن تعلّق مىگيرد به بدن لطيفى مثل بدن دنيا كه در لطافت مثل اجسام ملائكه و جنّ است و به آن بدن حركت مىكند و پرواز مىكند . و حضرت صادق ( ع ) به راوى فرمود مردم چه مىگويند در ارواح مؤمنان بعد از مرگ ايشان ؟ عرض كرد مىگويند كه در حوصلهء مرغان سبز مىباشند . فرمود سبحان اللّه ! مؤمن گراميتر است نزد خدا از اين . بعد فرمود چون وقت مرگ او مىشود مىآيد به نزد او رسول خدا ( ص ) و على و فاطمه و حسن و حسين ( ع ) و با ايشان ملائكه مقرّبان خدا هستند ، تا آنكه فرمود ، چون حق تعالى قبض روح او نمود مىبرد اين روح را به سوى بهشت در صورتى مثل اين صورتى كه در دنيا داشته ، مىخورد و مىآشامد ؛ پس مردهء تازه كه به نزد ايشان مىرود مىشناسد ايشان را به آن صورت كه در دنيا داشته‌اند . 33\r\nو حضرت امير المؤمنين در صحراى نجف به روى سنگ ريزه خوابيد . قنبر گفت من جامهء خود را در زير تو بيندازم . حضرت فرمود نه نيست مگر تربت مؤمنى يا مزاحمت نمودن در مجلس مؤمنى و با او همنشينى كردن . اصبغ بن نباته گفت تربت مؤمن را دانستم كه بود و خواهد بود ، و مزاحمت در مجلس او چه معنى دارد ؟ فرمود اى پسر نباته ، در اين صحرا ارواح مؤمن و مؤمنه هست در قالبها از نور بر منبرها از نور . و حسن بن سليمان اين حديث را روايت كرده و در آخرش زياد كرده كه اى پسر نباته اگر پرده برداشته شود هرآينه خواهى ديد ارواح مؤمنان را كه حلقه‌ها نشسته‌اند و به ديدن يكديگر مىروند و با يكديگر صحبت مىدارند و روح هر مؤمن در اين وادى است و روح هر كافر در برهوت يمن است . 34\r\nو در محاسن از صادق ( ع ) روايت است كه فرمود به ابو بصير هر كه از شما به اعتقاد ولايت ما بميرد شهيد است ، هر چند در ميان رختخواب خود بميرد ، و زنده است نزد خدا و روزى مىخورد . 35 و حضرت كاظم ( ع ) در جواب اسحاق كه گفت آيا ميّت به زيارت اهل خود مىآيد ، فرمود بلى . گفت در چند مدت ؟ فرمود در هفته يا ماهى يا سالى يك بار به قدر منزلت خود . گفت به چه صورت مىآيد ؟ فرمود به صورت مرغ لطيفى بر ديوار\r\n\r\n","description":"","footnote":"","page_name":" 313 ","page_number":311},
  {"content":"\r\n\r\nايشان نشيند و بر ايشان مشرف مىشود ، اگر ايشان را به خير و خوبى بيند شاد مىشود و اگر به شرّ و پريشانى بيند محزون و غمگين مىشود . 36 و به روايت ديگر فرمود مىآيند به قدر فضائل خود ، بعضى هر روز و بعضى هر دو روز و بعضى هر سه روز ، و كمتر ايشان در هر هفته در وقت زوال شمس يا مثل آن به صورت گنجشك يا كوچكتر ؛ و با او ملكى مىآيد و به او مىنمايد آنچه باعث سرور او است و از او مىپوشاند آنچه باعث اندوه او است ؛ و بر مىگردد با شادى و خوش‌حالى . 37 و صادق ( ع ) فرمود كه از پروردگار خود مرخص مىشود و حق تعالى دو ملك را با او مىفرستد و به صورت بعضى از مرغان مىآيد و بر خانهء خود مىنشيند و نظر مىكند به سوى اهل خود و سخن ايشان را مىشنود . 38 و در روايت ديگر فرمود مؤمن به زيارت اهل خود مىآيد و مىبيند چيزى را كه دوست مىدارد و از او مىپوشانند آنچه را كراهت دارد . و كافر به زيارت اهل خود مىآيد و مىبيند آنچه را نمىخواهد و مىپوشانند از او آنچه را مىخواهد . و بعضى در هر جمعه مىآيند و بعضى كمتر و بعضى بيشتر به قدر عمل ايشان . 39 و در روايت ديگر فرمود هيچ مؤمنى و كافرى نيست مگر در وقت زوال شمس به زيارت اهل خود مىآيد . اگر مؤمن مىبيند كه اهل او عمل صالح مىكنند خدا را حمد مىكند بر اين و اگر كافر مىبيند كه ايشان اعمال صالحه مىكنند موجب حسرت مىگردد . 40 مؤلّف گويد كه در اين حديث شريف نفرمود كه در وقت زوال هر روز مىآيند ، پس با احاديث ديگر منافات ندارد .\r\nو ابو بصير از صادق ( ع ) سؤال كرد از ارواح مؤمنان . فرمود در حجره‌اى چندند در بهشت كه مىخورند از طعام آن و مىآشامند از شراب آن و مىگويند پروردگارا قيامت را از براى ما برپا كن و آنچه ما را وعده كرده‌اى عطا كن و ملحق كن آخر ما را به اوّل ما . و ارواح مشركان در آتش معذّبند و مىگويند برپا مدار از براى ما قيامت را و آنچه وعده داده‌اى به ما به عمل مياور و ملحق مگردان آخر ما را به اوّل ما . 41\r\nو در احاديث وارد شده كه انبياء و ائمّه ( ع ) ، ارواح ايشان با بدنهاى ايشان از زمين به آسمان مىروند و تنعّم ايشان در بدنهاى اصلّى است كه در دنيا داشته‌اند و اين مخصوص ايشان است و در غير ايشان نمىباشد . و كلينى از حضرت امام على النقى ( ع ) روايت كرده كه خواب ديدن در اوّل خلق بنى آدم نبود و بعد از آن حادث شد . راوى پرسيد سبب حدوث آن چه بود ؟ فرمود كه خداى عزّ ذكره رسولى فرستاد به سوى اهل زمان او ، ايشان را خواند به سوى عبادت الهى و طاعت او . گفتند اگر اين را بكنيم از براى\r\n\r\n","description":"","footnote":"","page_name":" 314 ","page_number":312},
  {"content":"\r\n\r\nما چه خواهد بود ؟ مالت از ما بيشتر نيست و عشيره‌ات از ما عزيزتر نيست . گفت اگر اطاعت من بكنيد خدا شما را داخل بهشت مىكند و اگر معصيت كنيد شما را داخل جهنّم مىكند . گفتند جنّت و نار چيست ؟ پيغمبر ( ص ) از براى ايشان وصف كرد . گفتند ما كى به آنجا مىرويم ؟ گفت بعد از مردن . گفتند ما مىبينيم مرده‌هاى خود را كه استخوان شده‌اند و پوسيده‌اند . پس تكذيب ايشان به آن حضرت زياده شد . پس خدا خواب ديدن را احداث كرد . پس آمدند به نزد آن پيغمبر ( ع ) و خبر دادند به آنچه ديده بودند و تعجّبى در اين باب داشتند . پيغمبر گفت خدا خواست حجّت بر شما تمام كند ، اين حالت را بر شما وارد كرد ؛ بعد از مردن ارواح شما چنين خواهد بود ، هر چند بدنهاى شما پوسيده باشد ؛ روحهاى شما به اين نحو معذّب خواهند بود تا وقتى كه بدنهاى شما مبعوث گردد . 42\r\nو احاديث در بقاى روح و بدن و قالب مثالى و وادى السّلام و بهشت برزخ و لذايذ برزخ و برهوت و جهنّم برزخ و عذاب برزخ بسيار است ، و در حقّ اليقين مجلسى ( قدّس سره ) مذكور است ، و چون بصير عارف را اين آيات و اخبار كافى و شافى است به همين اكتفاء شد .\r\nو چون به ذكر اين آيات شريفه و اخبار لطيفه تبرّك جسته ، قناعت نموديم ، زبان قلم را به يارى قائم عجّل اللّه فرجه در بيان نكات و اسرار چند گشوديم :\r\nاوّل ، بدان كه يكى از عمده جهات شدّت سكرات و تلخى دادن جان ، شدّت علاقه به اين جهان است . ملاحظه كن كه به هر درهم و دينار از مالت و به هر يك از دوستان و خويشان و اهل و اطفال و عيالت و به هر يك از اجزاء بدن از چشم و گوش و دست و پا و ساير اعضاء بدنت چقدر محبّت و علاقه دارى ؟ و چون رو به سفرى نمائى ، با آنكه نهايت اميد برگشتن دارى ، ببين در چه حال زارى . و مرگ امرى است و مردن چيزى است كه همهء اينها را يكباره به يك بار از تو مىگيرد و اينهمه علاقه‌ها و زنجيرها كه از تو به دنيا و به آنها بسته در يك طرفة العين مىگسلد و از هم مىپاشد . اگر همين مطلب را به تصوّر درست در آرى و به ميزان عقل بگذارى و درست بسنجى علانية مىبينى هنگامهء جان دادن را و معاينة مشاهده مىكنى سختى جان كندن را . پس اى عزيز بيا بر خود رحم كن و كم كم محبّت اين غدّار ناپايدار را از خود دور كن و آنچه به عنوان عاريه به تو داده‌اند و خواهى نخواهى از تو خواهند گرفت آمادهء تسليم باش و به قصد تملّك در امانت و عاريه غاصب و خائن مباش و تا توانى در حيات خود لا اقل به خرج كردن و\r\n\r\n","description":"","footnote":"","page_name":" 315 ","page_number":313},
  {"content":"\r\n\r\nصرف نمودن ثلث مال خود وصىّ خود باش . و يكى از جهات شدّت سكرات بسيارى سيّئات است كه با اينهمه خيانت و روسياهى چگونه وارد بر پروردگار شود و به چه سان روانهء چنين سفر پرخوف و خطر دور و دراز گردد و با چنان خانهء تنگ و تاريك بىفرش و چراغ با مور و مار چه كند ؛ نستجير باللّه .\r\nدوّم ، از ادلّهء قطعيّه پيدا و براهين يقينيّه هويدا است كه خواب برادر مرگ است و نمونهء عالم برزخ است و فرق ميان آنها جز نفس و لوازم آن نيست . چه نيكو گفته هر كه گفته :\r\n اين جهان تا آن جهان بسيار نيست * در ميان جز يك نفس ديوار نيست \r\nپس همان بدن لطيف كه در خواب مركب تو و محل تصرّف تو است ، همان قالب مثالى بدن و صورت مثالى است كه با آنكه اين بدن عنصرى ثقيل بعينه مثل بدن ميّت از جميع جوارح بىقوّت گشته و بىحسّ و شعور افتاده ، باز تو را در خواب بدنى است آراسته و به جميع قوا و حواس و اعضاء پيراسته و لذّات او محسوس و پيدا و الم و عذاب او ظاهر و هويدا . پس هر كه به مقام رؤيا و خواب ديدن رسيده ، هرآينه بدن مثالى را در آغوش كشيده . پس بدن مثالى در دنيا نيز با هر كه چنين است بوده . پس تو را در دنيا دو بدن است ، چون نجّار دو تيشه و صاحب دو پيشه ، كه تا بيدارى يكى را به كار برى و تا خوابى به آن ديگرى در سؤال و جوابى . و چون در مجالس وعظ بيان اين مطلب را به بسط و تحقيق نموده‌ام اينجا به دليل چند به اشاره پيموده‌ام .\r\nاوّل ، آيهء شريفهء  وَ هُوَ الَّذِي يَتَوَفَّاكُمْ بِاللَّيْلِ وَ يَعْلَمُ ما جَرَحْتُمْ بِالنَّهارِ ثُمَّ يَبْعَثُكُمْ فِيهِ  43 الخ ( انعام ) : او است آن خدائى كه مىميراند شما را در شب و مىداند آنچه مىكنيد در روز ، پس مبعوث مىكند شما را در او . و در مردن نيز همين لفظ يتوفّى فرمود و در زنده ساختن قيامت نيز همين لفظ بعث را ادا نمود .\r\nدوّم ، آيهء شريفهء  اللَّهُ يَتَوَفَّى الْأَنْفُسَ حِينَ مَوْتِها وَ الَّتِي لَمْ تَمُتْ فِي مَنامِها فَيُمْسِكُ الَّتِي قَضى عَلَيْهَا الْمَوْتَ وَ يُرْسِلُ الْأُخْرى إِلى أَجَلٍ مُسَمًّى إِنَّ فِي ذلِكَ لَآياتٍ لِقَوْمٍ يَتَفَكَّرُونَ  44 ( زمر ) : خدا مىميراند نفسها را وقت مردنشان و آن را كه نمرده است در خوابش ، پس نگاه مىدارد آن را كه حتم كرده بر او موت را كه ديگر تا محشر از خواب برنمىخيزد و رها مىكند آن ديگر را كه حتم نكرده بر او مرگ را تا اجل مسمّى ، به تحقيق كه در اين هرآينه آياتى است از براى گروهى كه تفكّر مىكنند . و آيات خواب\r\n\r\n","description":"","footnote":"","page_name":" 316 ","page_number":314},
  {"content":"\r\n\r\nبسيار است كه همه را به لفظ ديدن به طور حقيقت فرموده ؛ مثل خواب يوسف ( ع ) :  إِنِّي رَأَيْتُ أَحَدَ عَشَرَ كَوْكَباً وَ الشَّمْسَ وَ الْقَمَرَ رَأَيْتُهُمْ لِي ساجِدِينَ  45 : ديدم يازده ستاره و مهر و ماه را كه مرا سجده كردند .\r\nسوّم ، حديث سابق كه فرمود خواب ديدن در اوّل نبود ، تا آنكه فرمود كه ، چون خواب ديدند و از براى پيغمبرشان ( ع ) حكايت كردند پيغمبر ( ص ) به ايشان فرمود بعد از مردن ارواح شما چنين خواهد بود هر چند بدنهاى شما پوسيده باشد و روحهاى شما به اين نحو معذّب خواهند بود تا وقتى كه بدنهاى شما مبعوث گردد . و حديث معروف كما تنامون تموتون و كما تستيقظون تبعثون ، 46 يعنى همانطور كه مىخوابيد مىميريد و همانطور كه بيدار مىشويد زنده مىشويد . و دعاى بعد از خواب : الحمد للّه الّذى احيانى بعد ما اماتنى 47 : حمد آن خدائى را كه زنده كرد مرا بعد از آنكه ميرانيد مرا . و دعاى ديگر : الحمد للّه الّذى ردّ علىّ روحى 48 : حمد خدائى را كه ردّ كرد بر من روح مرا .\r\nو حكايت سيّد الشهداء ( ع ) است كه نزد قبر مطهّر جدّش به خواب رفت و در ميان خواب عرض كرد : لا حاجة لى فى الرّجوع الى الدّنيا : اى جدّ بزرگوار مرا حاجتى به برگشتن به دنيا نيست ، مرا بگير و با خود داخل در قبر نما . پس جدّ بزرگوارش فرمود : لا بدّ لك من الرّجوع الى الدّنيا : اى نور ديده ، لا بدّ بايد به دنيا برگردى و به درجهء شهادت عظمى برسى . 49 و اين حديث در بسيارى از كتب مصيبت مذكور است . و هكذا ساير احاديث .\r\nچهارم آنكه شخص مردگان را در خواب بسيار مىبيند و همچنين معصومين ( ع ) را ؛ و دانستى كه مردگان در قالب مثالند پس تو نيز با ايشان همجنس و همدرجه شده‌اى كه با ايشان در خواب گفت و شنود دارى و نشست و برخاست مىنمائى و ايشان تو را و تو ايشان را مىبينى ؛ و ايضا شياطين و جنّ را مىبينى ، چنانچه به اخبار متواتر فوق التواتر اين مطلب به وضوح پيوسته ، مثل احاديث من رآنا فقد رآنا فانّ الشّيطان لا يتمثّل بنا ، 50 يعنى هر كه ببيند در خواب يكى از ما را پس به تحقيق كه ديده ما را ، به جهت آنكه شيطان متمثّل نمىشود به ما و به صورت مادر نمىآيد ؛ و همچنين ملائكه را مىبينى و ايشان به تو وحى مىرسانند و آنچه از ايشان بگيرى خواب صادق است . و اين است معنى احاديث كه خواب مؤمن يا رؤياى صادقه يك جزء است از هفتاد جزء نبوّت ؛ 51 يعنى چنانچه خواب انبياء ( ع ) همه وحى و صحيح است كمى از خواب مؤمنان نيز چنين است لهذا او را هفتاد يك جزو پيغمبرى قرار داد . پس از اينجا بفهم لطافت قالب مثالى را\r\n\r\n","description":"","footnote":"","page_name":" 317 ","page_number":315},
  {"content":"\r\n\r\nكه او نيز مثل ملائكه و شياطين به اشكال مختلفه در مىآيد ، چنانچه از احاديث آمدن ارواح به زيارت اهل دنيا كه گذشت اين مطلب ظاهر است ؛ و ايضا بفهم ترقّى اهل زمان قائم ( ع ) و ما بعد آن را كه با ملائكه و جنّ نشست و برخاست مىكنند ، چنانچه اشاره شد ، و تا آن زمان نشده ، ديدن ايشان يا در خواب است يا بعد از موت يا آشكارا از براى معصومين ( ع ) . اين است معنى احاديث چندى كه حضرت امير ( ع ) فرمود به راوى ، مثل حديث اصبغ كه گذشت كه اگر پرده برداشته شود هرآينه خواهى ديد ارواح مؤمنان را كه حلقه حلقه نشسته‌اند ؛ و آن پرده پردهء طبيعت است كه از براى مردم در خواب نيست و از براى كمّلين در بيدارى هم نيست ؛ و بفهم آنچه گفتيم كه ديدن معصومين و ملائكه در وقت احتضار به اين چشم نيست ، به چشم قالب مثالى است كه آن حين او نيز از اهل برزخ است .\r\nنكته سوّم ، بدان كه علاقه يا طبيعى است ، مثل علاقهء روح با بدن كه در خلقت داده شده ، و يا عرضى است مثل علاقهء شخص به دوستان و خويشان و عيال و اموال و علاقهء معصومين ( ع ) به امّتان و شيعيان و علاقهء اينها به ايشان ( ع ) و هكذا . و بر هر يك از اين دو علاقه احكام بسيارى مترتّب است . ديده‌اى كه چون طفل تو مريض شود گويا تو مريضى و چون او را حجامت كنند و صداى او به جزع و فزع بلند شود ديده‌اى كه چگونه حالت تو منقلب است ، و چون از اولاد يا غلام تو قتل نفسى يا جنايتى و خيانتى واقع شود چگونه تو خجل و سر افكنده‌اى و صحيح است كه به لحاظى آن گناه به تو نسبت داده شود . اين است سرّ آنچه در تفسير آيهء شريفهء  لِيَغْفِرَ لَكَ اللَّهُ ما تَقَدَّمَ مِنْ ذَنْبِكَ وَ ما تَأَخَّرَ  52 در حديث طولانى مفضّل فرمودند كه مراد گناه امّت است كه خدا او را گناه رسول خدا خوانده و به آن بزرگوار بخشيده 53 ، و سرّ آنچه دارد كه روح به غسّال التماس مىكند كه اين بدن را به رفق و مدارا غسل بده كه سختيها كشيده با آنكه علاقهء طبيعى از ميان رفته و به جهت همين علاقهء عرضى است كه ارواح به زيارت اهل خود مىآيند و آنچه بد است از روح مؤمن پنهان مىكنند و خوش‌حال شده بر مىگردد و اين نيز يك جزاى نيك است به او مىدهند و به روح كافر بد را نشان مىدهند تا اين نيز عذابى باشد او را . و فرمودند چون به زيارت اموات مىرويد به شما انس مىگيرند و چون بر مىگرديد وحشت مىكنند 54 ؛ و فرمودند به اندازهء مقام خود به زيارت اهل خود مىآيند ، يعنى هر كه مقام او بالاتر زيارت آمدن و مرخّص شدن او بيشتر . و امّا در آن حديث كه فرمود اگر اهل خود را به خير و\r\n\r\n","description":"","footnote":"","page_name":" 318 ","page_number":316},
  {"content":"\r\n\r\nخوبى ديد شاد مىشود و اگر به بدى ديد محزون مىشود ، شايد در حقّ مؤمن ناقص الايمان باشد كه توقع و انتظار احسان از اهل خود دارد و آنكه هر بدى را از او مىپوشانند مؤمن كامل باشد و هو العالم .\r\nچهارم ، بدان كه مكرر گوشزد تو نمودم كه جهان و هر ذرّهء آن روز به روز و آن به آن در ترقّى آشكار و نمايان است و از همين قاعدهء مبرهنه ظاهر مىشود سرّ آنكه فرمودند كه خواب ديدن در اوّل خلق بنى آدم نبود ، كه اين قدر ضعيف العقل و گرفتار حواس ظاهره بودند كه قابل خواب ديدن و در خواب هم عالم ديگر را ديدن نبودند . بنى اسرائيل تصديق حضرت كليم در وجود خدا نكردند و تمنّاى رؤيت نمودند و ارنا اللّه جهرة 55 گفتند . و از روى همين قاعده كه اشاره به قاعدهء قشر و لبّ و خلط و مزج نموديم و گفتيم هر چه به كمال و عالم قيامت نزديكتر مىشود تميز ايشان از هم بهتر مىشود خواهى فهميد معنى امثال آن حديث گذشته را كه ارواح مؤمنان با آنكه در بهشت برزخى متنعّمند باز در برزخ مدام تمنّاى قيامت دارند كه مىگويند پروردگارا قيامت را از براى ما برپا كن و آنچه به ما وعده داده‌اى عطا كن و آخر ما را ملحق به اوّل ما كن ، و ارواح مشركان با آنكه در آتش معذّبند باز مدام تمنّاى آن دارند كه قيامت برپا نشود كه مىگويند اى خدا برپا مدار از براى ما قيامت را و به ما مده آنچه وعده داده‌اى ما را و ملحق مكن به اوّل ما آخر ما را ؛ به جهت آنكه بر هر دو فرقه ظاهر است كه ثواب و عقاب عالم برزخ با آن شدّت كه هيچ به راحت و زحمت دنيا نسبت ندارد باز هنوز نسبت به قيامت و ثواب و عقاب دار آخرت مشوب و ناقص است ، چه در كمّ و چه در كيفيّت . و امّا آنكه مؤمنان مىگويند آخر ما را به اوّل ما ملحق كن و مشركان مىگويند مكن ، وجهش آن است كه مؤمنان به اجتماع همديگر و رسيدن به خدمت آقايان خود در بهشت شاد مىشوند و بدان به ديدن همديگر در جهنّم بدحال مىشوند و از همديگر تبرّى مىجويند و لعنت مىكنند ، چنانچه فرمود :\r\n كُلَّما دَخَلَتْ أُمَّةٌ لَعَنَتْ أُخْتَها  56 ( اعراف ) : هر گه كه داخل مىشود در جهنّم گروهى لعنت مىكند گروه ديگر را ؛ و فرمود :  الْأَخِلَّاءُ يَوْمَئِذٍ بَعْضُهُمْ لِبَعْضٍ عَدُوٌّ إِلَّا الْمُتَّقِينَ  57 ( زخرف ) : دوستان در آن روز بعضى با بعضى دشمنند مگر متّقيان ؛ و آيات بسيار است ، با آنكه ان شاء اللّه در فصل بهشت تحقيق اين مطلب را به يارى قائم عجّل اللّه فرجه بر وجه تمام و كمال خواهى ديد ؛ منتظر باش . خداوند عالم ان شاء اللّه به بركت ائمّهء طاهرين ( ع ) همهء ما شيعيان را بيامرزد و ايمان كامل عطا كند و آمرزيده و با ايمان كامل از دنيا ما را\r\n\r\n","description":"","footnote":"","page_name":" 319 ","page_number":317},
  {"content":"\r\n\r\nبيرون برد .\r\nحال به يارى قائم عجّل اللّه فرجه اشاره نمائيم به سؤال قبر ؛ نستجير باللّه .\r\nمجلسى ( قدّس سره ) مىفرمايد بدان كه اجماعى مسلمانان است كه در قبر سؤال مىباشد و روح را از براى سؤال به بدن بر مىگردانند ؛ بلكه از ضروريّات دين اسلام است و منكرش كافر است . و ابن بابويه از حضرت صادق ( ع ) روايت كرده كه كسى كه سه چيز را انكار كند شيعهء ما نيست : معراج و سؤال قبر و شفاعت . و همچنين آمدن دو ملك از براى سؤال متواتر و ضرورى است و در اكثر اخبار وارد است كه يكى منكر است و ديگرى نكير ؛ و در بعضى از روايات وارد شده كه نسبت به مؤمنان مبشّر و بشير است و نسبت به مخالفان منكر و نكير است ، زيرا كه از براى مؤمنان به صورتهاى خوب مىآيند و بشارت مىدهند ايشان را به ثوابها و نعيم بىانتها و براى كافران و مخالفان به صورت مهيب مىآيند و ايشان را وعيد به عذاب مىكنند . و مشهور ميان متكلّمين اماميّه آن است كه سؤال قبر عامّ نيست بلكه مخصوص مؤمن كامل و كافر بحت است و مستضعفان و اطفال و مجانين را سؤالى نيست ؛ و همچنين كسى را كه بعد از گذاشتن در قبر تلقين كنند از او سؤال نمىكنند ، چنانچه در روايت وارد شده كه چون او را در قبر تلقين كنند دو ملك به يكديگر مىگويند بيا برويم تلقين حجّت او كردند . و شيخ شهيد ( قدّس سره ) گفته سؤال قبر حق است اجماعا مگر كسى را كه تلقين او كرده باشند . 58 و خلاف كرده‌اند كه آيا انبياء و اوصياء ( ع ) را سؤال قبر مىباشد يا نه ، و تفكّر در اين مسأله ضرور نيست ، اگر چه عدم سؤال اظهر است . و در سؤال اطفال نيز عامّه خلاف كرده‌اند و اظهار عدم سؤال است . و شيخ مفيد ( قدّس سره ) در شرح عقايد صدوق ( قدّس سره ) گفته كه ارواح بعد از موت اجساد بر دو نوعند : بعضى منتقل به ثواب و عقاب مىشوند و نوع ديگر آن است كه سؤال و عذاب و ثواب ايشان را نمىباشد . و در احاديث از حضرت صادق ( ع ) وارد شده كه سؤال قبر و رجعت مخصوص كسى است كه محض ايمان داشته باشد يا محض كفر ، و باقى خلق را سؤال و رجعت نمىباشد 59 و كلينى ( قدّس سره ) احاديث بسيار از حضرت صادق ( ع ) روايت كرده كه سؤال كرده نمىشود در قبر مگر كسى كه خالص كرده باشد ايمان را خالص‌كردنى و خالص كرده باشد كفر را خالص‌كردنى ؛ و امّا جماعت ديگر از ايشان غافلند يعنى متعرّض ايشان نمىشوند . 60 و حضرمى روايت كرده كه گفتم به حضرت صادق ( ع ) كيستند آنها كه در قبر از ايشان سؤال مىكنند ؟ فرمود كسى كه ايمان را خالص كرده\r\n\r\n","description":"","footnote":"","page_name":" 320 ","page_number":318},
  {"content":"\r\n\r\nباشد و كسى كه كفر را خالص داشته باشد . گفتم پس باقى اين خلق چه مىشوند ؟\r\nگفت به خدا سوگند كه ايشان را وامىگذارند و اعتناء به شأن ايشان نمىكنند . 61\r\nو به سند معتبر از آن حضرت روايت كرده كه ميّت مؤمن را چون از خانه‌اش بيرون مىآورند مشايعت مىكنند او را ملائكه تا قبر او و ازدحام مىكنند براى او تا به قبرش مىرسانند . چون به قبرش رسيد زمين به او مىگويد مرحبا خوش آمدى و به سوى اهل خود آمدى ، به خدا سوگند كه دوست مىداشتم كه مثل تو كسى بر روى من راه رود ، خواهى ديد كه با تو چه خواهم كرد . پس قبر او را مىگشايند به قدر آنكه چشم او كار كند و داخل مىشوند بر او دو ملك در قبر او - منكر و نكير ؛ و سؤال مىكنند از او كه كيست پروردگار تو ، مىگويد خدا . مىگويند چيست دين تو ، مىگويد اسلام . مىگويند كيست پيغمبر تو ، مىگويد محمد ( ص ) . مىگويند كيست امام تو ، مىگويد فلان . پس منادى از آسمان ندا مىكند كه راست گفت بندهء من ، از فرشهاى بهشت در قبرش بگسترانيد و درى از بهشت به سوى قبرش بگشائيد و از جامه‌هاى بهشت بر او بپوشانيد تا بيايد به نزد ما و آنچه نزد ما است از براى او بهتر است . پس به او گويند بخواب مانند خواب نو داماد و بخواب خوابيدنى كه در آن خواب پريشانى نباشد . و اگر كافر باشد ملائكه مشايعت او كنند تا قبر او و زمين به او گويد لا مرحبا به جاى بدى آمدى ، و اللّه كه من دشمن مىداشتم كه مثل تو كسى بر روى من راه رود و البته خواهى ديد كه با تو چه خواهم كرد . پس بر او تنگ مىگردد و مىفشارد او را تا استخوان‌هاى پهلوهايش به يكديگر مىچسبند . پس منكر و نكير بر او داخل مىشوند به غير آن صورت كه بر مؤمن داخل مىشوند و او را مىنشانند و روح را تا كمر او بازمىگردانند و مىگويند پروردگار تو كيست ؟ پس او مضطرب مىشود ، مىگويد مىشنيدم كه مردم مىگفتند خدا . مىگويند هرگز ندانى . و همچنين از پيغمبر و امام مىپرسند و همين جواب را مىگويد . پس از آن ندا مىرسد كه دروغ گفت بندهء من ، فرش كنيد قبرش را از آتش و بپوشانيد او را جامه‌هاى آتش و بگشائيد از براى او درى به سوى آتش تا بيايد به سوى ما ، و آنچه نزد ما است بدتر است از براى او از اين حالت . پس سه مرتبه گرز آتش بر او مىزنند كه در هر مرتبه آتش از قبرش پرواز مىكند كه اگر آن ضربت را بر كوه‌هاى تهامه بزنند همه ريزه ريزه مىشود . و مسلّط مىگرداند خدا بر او در قبرش مارها كه او را سخت مىگزند و مىدرند و شيطان او را به غم و اندوه مىدارد و صداى عذاب او را مىشنوند هر كه خدا خلق كرده\r\n\r\n","description":"","footnote":"","page_name":" 321 ","page_number":319},
  {"content":"\r\n\r\nمگر جن و انس . به درستى كه مىشنوند صداى كفش‌هاى مشايعت كنندگان خود را و صداى بر هم زدن دست‌هاى ايشان را و اين است معنى قول حق تعالى :  يُثَبِّتُ اللَّهُ الَّذِينَ آمَنُوا بِالْقَوْلِ الثَّابِتِ  تا آخر آيه 62 ( ابراهيم ) . يعنى ثابت مىدارد خدا آنان را كه ايمان آورده‌اند به قول و اعتقاد ثابت در زندگى دنيا و آخرت و گمراه مىكند و به خود وامىگذارد ظالمان را و مىكند خدا آنچه مىخواهد .\r\nو ايضا به سند معتبر از آن حضرت منقول است كه هيچ محل قبرى نيست مگر آنكه هر روز سه مرتبه مىگويد : منم خانهء خاك ، منم خانهء بلا ، منم خانهء كرم . و به روايت ديگر : منم خانهء غربت ، منم خانهء وحشت ، منم خانهء كرم ، منم خانهء فقر ، منم باغى از باغ‌هاى بهشت يا گودالى از گودال‌هاى جهنم . پس در حديث اول فرمود كه چون داخل آن مىشود بندهء مؤمن ، مىگويد خوش آمدى ، تا آخر حديث سابق ، تا آنكه فرمود از براى او درى مىگشايند كه جاى خود را در بهشت مىبيند ؛ پس از آن در مردى بيرون آيد كه ديده‌هاى او از او نيكوتر چيزى نديده باشد . پس مؤمن گويد اى بندهء خدا هرگز از تو نيكوتر چيزى نديده بودم ، گويد من اعتقاد نيكم كه تو داشتى و عمل صالحم كه تو مىكردى . پس بگيرند روحش را و در آنجائى كه در بهشت به او نموده بودند بگذارند و بگويند بخواب با ديدهء روشن . پس پيوسته نسيمى از بهشت به جسد او مىرسد كه لذت و خوشبوئى او را بيابد تا مبعوث گردد در قيامت . و چون كافر داخل قبر شود گويد لا مرحبا ، پس او را فشارى بدهد كه استخوان‌هاى او را رميم كند و باز به حال اول برگردد و درى از براى او به سوى آتش بگشايند و از در مردى بيرون آيد كه هرگز به آن بد صورتى و قباحت منظر نديده باشد . پس گويد من عمل بدم كه مىكردى و آن اعتقاد خبيثم كه داشتى . پس روح او را همانجا كه به او نموده بودند در آتش بگذارند و پيوسته نفخه‌اى از آتش به بدنش برسد و الم و حرارت آن در جسد خود يابد تا روزى كه مبعوث شود ، و مسلّط گردانند بر روح او شصت و نه مار عظيم كه او را گزند و گوشتش را درند كه اگر يكى از آن مارها بر زمين بدمد هرگز گياه از آن نرويد . 63\r\nو كلينى از صادق ( ع ) روايت كرده كه سؤال كرده مىشود ميّت در قبر او از پنج چيز ، از نمازش و زكاتش و حجّش و روزه‌اش و از ولايت ما اهل بيت . پس مىگويد ولايت از كنار قبر به آن چهار ديگر : هر نقصى كه بر شماها باشد بر من است كه تمام كنم . 64\r\n\r\n","description":"","footnote":"","page_name":" 322 ","page_number":320},
  {"content":"\r\n\r\nو در مجالس به سند صحيح روايت كرده كه چون مؤمن مىميرد به او داخل مىشود در قبرش شش صورت كه يكى از آنها خوش صورت و خوش‌هيئت‌تر و خوش‌بوتر و پاكيزه‌تر است از باقى صورت‌ها . پس يكى در جانب راست مىايستد و يكى در جانب چپ و يكى در پيش رو و يكى در پائين پا و يكى در عقب سر ، آن كه خوش‌صورت‌تر است از بالاى سر . پس سؤال يا عذاب از هر جهت كه مىآيد آن كه در آن جهت ايستاده مانع مىشود . پس آن كه از همه خوش‌صورت‌تر است به ساير صورت‌ها مىگويد شما كيستيد ، خدا شما را جزاى خير دهد از جانب من . صاحب جانب راست مىگويد من نمازم ، صاحب جانب چپ مىگويد من زكاتم ، آن كه در پيش است گويد من روزه‌ام ، آن كه در عقب است گويد من حج و عمره‌ام ، و آن كه در پائين پا است گويد من برّ او و احسان به پدران مؤمنم . پس آنها گويند تو كيستى كه از همه بهتر و خوشبوتر و خوش‌روترى . گويد من ولايت آل محمّدم .\r\nو ابن بابويه به سند معتبر از على بن الحسين ( ع ) روايت كرده كه آن حضرت در هر جمعه در مسجد حضرت رسول ( ص ) مردم را موعظه مىكرد و از جملهء آن موعظه اين بود كه اى فرزند آدم اجل تو سريعترين چيزها است به سوى تو و نزديك است كه تو را دريابد و ملك قبض كند روح تو را و به روى به سوى منزلى تنها . پس برگردانند به سوى تو روح تو را و بيايند به سوى تو منكر و نكير از براى سؤال تو و امتحان شديد تو . و به درستى كه اوّل چيزى كه از تو سؤال مىكنند از دين تو است كه به آن اعتقاد داشته‌اى و از كتاب تو است كه آن را تلاوت مىكرده‌اى و از امامى است كه ولايت او را اختيار كرده بودى . پس مىپرسند از عمر كه در چه چيز فانى كرده‌اى و از مال خود كه از كجا كسب كرده‌اى و در چه چيز تلف كرده‌اى . پس عذر خود را بگير و مهيا شو جواب را پيش از امتحان و سؤال . اگر مؤمن و پرهيزگارى و عارفى به دين خود و متابعت ائمهء صادقين كرده‌اى و موالات با اولياء و دوستان خدا كرده‌اى خدا حجّت تو را تلقين تو مىكند و زبانت را گويا مىگرداند به صواب ، پس جواب را نيكو مىگوئى و بشارت مىدهند تو را به بهشت و خوشنودى خدا و زنان نيكوى خوش خوى و استقبال مىكنند تو را ملائكه به روح و ريحان . و اگر چنين نباشى زبانت مضطرب مىشود و حجّت تو باطل مىشود و كور مىشوى از جواب ، و بشارت مىدهند تو را به آتش و استقبال مىكنند تو را ملائكه به نزل حميم و تصليهء جحيم . 65\r\nو كلينى ( قدّس سره ) به سند معتبر از صادق ( ع ) روايت كرده كه دو ملك مىآيند كه\r\n\r\n","description":"","footnote":"","page_name":" 323 ","page_number":321},
  {"content":"\r\n\r\nمسمّايند به منكر و نكير به سوى ميّت در وقتى كه مدفون شد ؛ صداى ايشان مانند رعد قاصف و ديده‌هاى ايشان مانند برق خاطف . زمين را مىشكافند به نيش‌هاى خود ، و موهاى ايشان آويخته كه در ميان آنها راه مىروند و سؤال مىكنند كه كيست پروردگار تو و چيست دين تو . اگر مؤمن است مىگويد كه خدا پروردگار من است و دين من اسلام است . پس از او مىپرسند كه چه مىگوئى در حق اين مردى كه از ميان شما بيرون آمد .\r\nگويد كه آن محمد رسول خدا را از من مىپرسيد . و گويند شهادت مىدهى كه او رسول خدا است . گويد كه شهادت مىدهم كه او رسول خدا است . پس به او بگويند بخواب خوابى كه در آن خواب پريشانى نباشد ، و قبر او را نه ذرع گشاده مىگردانند و از براى او درى به سوى بهشت مىگشايند و جاى خود را در بهشت مىبيند . و اگر ميّت كافر باشد آن دو ملك به آن هيئت بر او داخل مىشوند و شيطانى را در پيش او بازمىدارند كه ديده‌هاى او از مس سرخ است . چون آن سؤالها را از او مىكنند مىگويد نمىدانم .\r\nپس شيطان را به او مىگذارند و مسلّط مىگردانند بر او در قبرش نود و نه اژدها كه اگر يكى از آنها بر زمين بدمد هرگز گياه از زمين روئيده نشود ، و درى از براى او به سوى جهنم مىگشايند و جاى خود را در آنجا مىبيند . 66\r\nو از حضرت باقر ( ع ) روايت كرده كه رسول خدا ( ص ) فرمود هيچ پيغمبرى نبوده مگر آنكه پيش از پيغمبرى گوسفند مىچرانيده و من نيز گوسفند مىچرانيدم قبل از نبوت و نظر مىكردم به سوى شتران و گوسفندان كه در چراگاه خود در غايت امنيّت مىچريدند و در اطرافشان چيزى نبود كه آنها را از جا به در آورد . ناگاه همه مىترسيدند و سر از چرا بر مىداشتند و من تعجّب مىكردم از حال ايشان ، تا آنكه جبرئيل مرا خبر داد كه در قبر كافرى را ضربتى مىزنند كه جميع مخلوقات صداى آن را مىشنوند و مىترسند . پس در آن وقت دانستم كه سبب فزع و خوف آنها آن بوده است . پس پناه بريد به خدا از عذاب قبر 67 .\r\nو چون اين آيات و احاديث را تبرّكا از حق اليقين نقل كرديم ، حال به يارى قائم عجّل اللّه فرجه به چند امر اشاره نمائيم .\r\nامر اول آنكه ملاحظه نمودى كه در احاديث چندى فرمودند كه سؤال و رجعت مخصوص كسى است كه محض ايمان داشته باشد يا محض كفر و باقى خلق را سؤال و رجعت نمىباشد . و پيش دانستى كه انبياء و اوصياء ( ع ) به رجعت اولى مىباشند از\r\n\r\n","description":"","footnote":"","page_name":" 324 ","page_number":322},
  {"content":"\r\n\r\nديگران ، پس بايد به اين قاعده از ايشان ( ع ) نيز سؤال بشود . و در مسئلهء حسن و قبح بيان نموديم كه سؤال و حساب گاهى از براى عزت و جلال است . پس آنچه مجلسى ( قدّس سره ) فرمود ظاهر عدم سؤال است ، خلاف ظاهر اين اخبار است و هو العالم .\r\nدوّم آنكه از احاديث بسيار ظاهر شد كه از براى مؤمن بعد از سؤال جز راحت و نعمت چيز ديگر نيست و اين است معنى احاديث كه بعد از سؤال مىگويند به او بخواب مانند نو داماد ، بخواب خوابيدنى كه در او پريشانى نباشد . و در عرف نيز مىگويند كارت درست شد حالا برو بخواب ، يعنى آسوده شدى و آسوده باش . پس مراد خواب متعارف نيست و احتمال دارد كه مراد اين باشد كه حالا برو به عالم برزخ و قالب مثالى كه از كشاكش بدن عنصرى فارغ شدى . زيرا كه ظاهر اقوال و اخبار آن است كه سؤال و فشار به اين بدن است .\r\nسوّم آنكه از اطفال و ضعفاء كه سؤال نمىكنند و ايشان را به حال خود مىگذارند و اعتناء به شأن ايشان تا قيامت نمىكنند همانا بايد مراد اين باشد كه نه عذاب مشركان را دارند و نه لذت و ثواب مؤمنان را ، مثل كسى كه به خواب باشد و خواب هم نبيند ؛ و اين حالت از زيادتى ضعف و عدم لياقت ايشان است ، و رفته رفته به تربيت كامل مىشوند و لياقت پيدا مىكنند . چنانچه حق اليقين از رسول خدا ( ص ) روايت كرده كه آن حضرت در شب معراج گذشت به مرد پيرى كه در زير درختى نشسته بود و كودك بسيارى بر دور او بودند . حضرت از جبرئيل ( ع ) پرسيد كه اين مرد پير كيست . گفت اين پدر تو ابراهيم ( ع ) است . فرمود اين اطفال كه بر دور اويند كيستند . گفت اينها اطفال مؤمنانند ، ايشان را غذا مىدهند . و از صادق ( ع ) روايت كرده كه اطفال شيعيان ما را حضرت فاطمه ( ع ) تربيت مىكند . 68\r\nچهارم آنكه احاديث و اقوال علماء شيعه و سنى همه دلالت دارند كه سؤال و فشار در اين بدن است نه بدن مثالى ، مثل آن احاديث كه روح تا كمر بر مىگردد و روح را بر مىگردانند و احاديث تلقين و قول پيغمبر ( ص ) بعد از تسويهء قبر فاطمه بنت اسد مادر على بن أبي طالب ( ع ) : پسر تو نه جعفر و نه عقيل ، پسر تو على بن أبي طالب ( ع ) ؛ سه مرتبه اين را فرمود . چون پرسيدند فرمود بعد از خدا و پيغمبر ( ص ) سؤال كردند از امام ، او شرم كرد كه بگويد على فرزند من ، پس من گفتم بگو فرزند من على بن ابى طالب ( ع ) . 69 زيرا كه اگر به اين بدن نباشد به چشم مثالى اين عالم را نمىبيند و سخن اهل اين عالم را\r\n\r\n","description":"","footnote":"","page_name":" 325 ","page_number":323},
  {"content":"\r\n\r\nنمىشنود . لهذا چون ميّت تازه به نزد ايشان مىرود از او احوال اين عالم را مىپرسند .\r\nچنانچه مجلسى ( قدس سره ) فرموده كه در اخبار بسيار وارد شده كه ارواح مؤمنان در درختى مىباشند در بهشت بر صفت بدن‌ها ، يكديگر را مىشناسند و از يكديگر سؤال مىكنند و از طعام و شراب بهشت مىخورند و مىآشامند و مىگويند اى پروردگار ما قيامت را از براى ما برپا كن و آنچه وعده داده‌اى عطا كن و آخر ما را به اول ما ملحق كن . و هرگاه روحى از ارواح بر ايشان وارد مىشود جمع مىشوند نزد او كه سؤال كنند . پس بعضى مىگويند بگذاريد الحال او را كه از هول عظيمى رها شده . و چون اطمينانى به هم مىرساند از هر يك از ياران و اصحاب خود از او سؤال مىكنند . اگر مىگويد زنده است اميدوار مىشوند كه شايد از سعداء باشد و اگر گفت مرده است مىگويند رفت به پائين به سوى جهنم كه او را نديديم و به ما ملحق نشد 70 . پس تلقين دادن او و حركت دادن بدن او وقت تلقين و اسمع و افهم گفتن به او همه العياذ باللّه لغو خواهد بود .\r\nپس انصاف اين است كه دست تصرف و تأويل در همه اين‌ها گشودن خلاف طريقهء دين است . بلى آن حيات ، حيات بسيار ضعيفى است كه روح از اعالى بدن و كمر تجاوز ندارد و علاقهء طبيعى اوّل به ميان نمىآيد ، پس ثانيا حالت احتضار و شدّت سكرات را نمىبيند ، پس اين بين بين است نسبت به حيات دنيوى تمام و قالب مثالى . و آيا آن را كه خورده باشند يا سوخته و يا ريزريز نموده باشند سؤال و فشار او چگونه است ، چيزى از تفصيل او به نظر نرسيده و هو العالم .\r\nپنجم آنكه آنچه مجلسى ( قدس سره ) سابقا از مفيد ( قدس سره ) نقل كرد كه در احاديث وارد شده كه ارواح انبياء و ائمه را با بدن‌هاى ايشان به آسمان مىبرند و تنعم ايشان در بدن اصلّى است و اين مخصوص ايشان است ، 71 منافات دارد اين احاديث با احاديث بسيار ديگر كه دلالت مىكند بر بقاى جسد مطهر منور ايشان در قبور منوّرهء ايشان ، بخصوص ادعيهء تربت و فقرات زيارت . پس شايد مراد از احاديث اول اين باشد كه ايشان جامع همه عوالمند و بعد از گذشتن از دنيا باز در دنيا تصرف دارند و لهذا مردم از ايشان و زيارت و قبور ايشان به مطالب عاليه مىرسند ، و تكلّم و تلاوت سر مبارك سيد الشهداء ( ع ) خفا ندارد ، و مع ذلك لذت جسمانى و روحانى همه را در عالم برزخ نيز دارند و ديگران تا به بهشت نروند ندارند ؛ چنانچه ايشان ( ع ) در دنيا نيز به اذن اللّه خلاقيّت داشتند و از طعام بهشت تناول مىنمودند و ملائكه را مىديدند و صحبت مىنمودند و از\r\n\r\n","description":"","footnote":"","page_name":" 326 ","page_number":324},
  {"content":"\r\n\r\nبراى ديگران تمام اينها در بهشت خواهد بود و بعضى در برزخ و رجعت و از براى ضعفاء و اطفال دانستى كه در برزخ نيز چيزى نيست . و در اين گونه امور توقف بهتر است و هو العالم .\r\nحال به يارى قائم عجل اللّه فرجه اشاره نمائيم به فشار قبر كه او را ضغطه مىگويند . مجلسى ( قدس سره ) در حق اليقين مىفرمايد و امّا ضغطهء قبر و ثواب و عقاب قبر فى الجمله اجماعى جميع مسلمانان است و از احاديث معتبره ظاهر مىشود كه ضغطهء قبر در بدن اصلّى است و عام نيست و تابع سؤال قبر است و كسى را كه سؤال نكنند او را ضغطه نمىباشد . 72\r\nو كلينى ( قدس سره ) به سند صحيح از صادق ( ع ) روايت كرده كه سؤال از كسى مىشود كه ضغطه بر او واقع مىشود . و به سند معتبر از ابو بصير روايت كرده كه گفت از صادق ( ع ) سؤال كردم كه آيا از ضغطهء قبر كسى نجات مىيابد . فرمود پناه مىبرم به خدا از آن ، چه بسيار كم است كسى كه از آن رهائى يابد . به درستى كه رقيه را چون عثمان ملعون شهيد كرد رسول خدا ( ص ) بر قبر او ايستاد ، پس گفت خداوندا رقيّه را به من ببخش از فشار قبر . پس خدا آن مظلومهء شهيد را به آن حضرت بخشيد . و رسول خدا ( ص ) در جنازهء سعد بن معاذ بيرون آمد و هفتاد هزار ملك تشييع جنازه او كرده بودند . پس حضرت سر به سوى آسمان برداشت و فرمود كه مثل سعد كسى بر او ضغطه واقع مىشود ! ابو بصير گفت شنيده‌ايم كه فشار او براى آن بود كه احتراز از بول كم مىكرد . فرمود معاذ اللّه چنين نبود بلكه نبود فشار او مگر براى آنكه با اهلش به خلق بد سلوك مىكرد ، 73 و به روايت ديگر در زبانش غلظتى بود با اهلش 74 . و در كتاب حسن بن سعيد از صادق ( ع ) روايت كرده كه چون سعد را دفن كردند حضرت رسول ( ص ) خطابى به او كرد و دستى بر قبرش ماليد و پشت مباركش لرزيد و گفت با سعد چنين مىكنند ! سؤال كردند فرمود كه هيچ مؤمنى نيست مگر آنكه فشارى او را در قبر مىباشد . 75\r\nو ابن بابويه از صادق ( ع ) روايت كرده كه رسول خدا ( ص ) فرمود ضغطهء قبر از براى مؤمن كفّاره‌اى است از براى آنچه از او صادر شده از ضايع كردن نعمت‌هاى خدا . 76 و راوندى از ابن عباس روايت كرده كه عذاب قبر سه حصّه است ، ثلثى از براى غيبت است و ثلثى از براى نميمه كه سخن‌چينى باشد و ثلثى از براى عدم احتراز از بول است .\r\nو در محاسن از صادق ( ع ) روايت كرده كه عمده عذاب قبر در بول است . 77 و به سند\r\n\r\n","description":"","footnote":"","page_name":" 327 ","page_number":325},
  {"content":"\r\n\r\nصحيح رضا ( ع ) فرمود آن كه او را بر دار كشيده باشند خدا هوا را امر مىكند كه او را بفشارد . و صادق ( ع ) فرمود كه پروردگار زمين و پروردگار هوا يكى است ؛ وحى مىكند خدا به هوا پس مىفشارد او را بدتر از ضغطهء قبر . 78\r\nو از بسيارى از اخبار معتبره ظاهر مىشود كه مؤمن را ضغطه نمىباشد . چنانچه كلينى از ابو بصير روايت كرده كه چون مؤمن را در قبر مىگذارند روح او را به اعالى بدن او بر مىگردانند و سؤال مىكنند از او آنچه مىداند از عقايد حقّه . چون جواب گفت درى از بهشت به سوى قبر او مىگشايند كه داخل مىشود بر او نور و خنكى و بوى خوش بهشت .\r\nگفتم فداى تو شوم پس كجا است ضغطهء قبر . فرمود هيهات ، بر مؤمنان از ضغطه چيزى نيست . به خدا سوگند زمينى كه مؤمن بر روى او راه مىرود فخر مىكند بر زمين ديگر كه :\r\nبر پشت من راه رفت و بر پشت تو راه نرفت . و چون داخل قبر مىشود زمين او را خطاب مىكند كه من تو را دوست مىداشتم در وقتى كه بر پشت من راه مىرفتى ، اكنون كه كار تو با من است مىدانم كه با تو چه كنم ؛ پس گشاده مىشود از براى او به قدر آنكه ديده كار كند . 79 و ابن بابويه از صادق ( ع ) روايت كرده كه هر كه بميرد ما بين زوال آفتاب روز پنجشنبه تا زوال آفتاب روز جمعه از مؤمنان ، خدا او را پناه دهد از فشار قبر . و در روايت ديگر ، هر كه در شب جمعه و روز جمعه بميرد فشار قبر و عذاب قبر از او دور گردد . 80 و در حديث حسن كالصحيح باقر ( ع ) فرمود جريده را با ميّت براى آن مىگذارند كه عذاب و حساب از ميّت دور مىشود مادامىكه تر است . و همهء عذاب در يك روز و يك ساعت مىباشد قدر آنكه ميّت را داخل در قبر مىكنند و قوم بر مىگردند و دو جريده را از براى اين قرار داده‌اند كه در آن ساعت عذاب نكنند و هرگاه در آن وقت نشد ان شاء اللّه بعد از خشك شدن هم نمىشود . 81\r\nمؤلف گويد چون تا اينجا از حق اليقين مجلسى ( قدس سره ) انتخاب نموديم ، حال به يارى قائم عجل اللّه فرجه گوئيم چون تأمل رود وجه اختلاف اخبار ظاهر شود زيرا كه عذاب نيست مگر گناهكار و مستحق را . و شكى نيست كه بسيارى از اهل ايمان به جهت كفارهء گناهان و پاك شدن از سياهى و كثافت آن به بلاها و عذاب گرفتار خواهند بود تا آنكه پاك شوند و چون پاك شدند همانا در بهشت و از اهل بهشتند . پس بعضى به مصائب و بلاهاى دنيا پاك مىشوند و بعضى به سكرات و بعضى به فشار قبر پاك شوند و بعضى بعد از آن نيز پاك نشوند و محتاج به كورهء جهنّمند و در آنجا به\r\n\r\n","description":"","footnote":"","page_name":" 328 ","page_number":326},
  {"content":"\r\n\r\nتفاوت خواهند بود تا پاك شوند و ايشان را به بهشت برند . زيرا كه از ضروريات اين دين بلكه جميع اديان است كه مؤمن مخلّد نخواهد بود و خلود بالبديهه مخصوص كفّار و مشركان و منافقان خواهد بود . پس بالبديهه هر كه تا قبر رسيده پاك شده ، او را فشارى نيست و هر كه نشده بعضى از ايشان را فشار خواهد بود و بعضى از ايشان را به واسطهء عفو خدا بدون سببى يا به واسطهء اسبابى كه نيز خود قرار داده ، مثل زمان پنجشنبه و جمعه و مثل مكان‌هاى شريف مثل جوار ائمه ( ع ) و مثل جريدتين و هكذا ، فشار نخواهد بود .\r\nمجلسى ( قدس سره ) در فصل هيجدهم مىفرمايد در تفسير امام حسن عسكرى ( ع ) مذكور است كه حضرت رسول ( ص ) فرمود از خدا بترسيد اى گروه شيعه و بدانيد كه بهشت از شما فوت نمىشود ، هر چند به سبب قبايح اعمال شما دير به دست شما آيد ، پس سعى كنيد به طاعات و عبادات و زيادتى و رفعت درجات بهشت . گفتند آيا داخل جهنم مىشود احدى از محبان تو و محبان على ( ص ) ؟ فرمود كسى كه چركين كرده باشد نفس خود را به مخالفت محمد ( ص ) و على ( ع ) و مرتكب محرمات شده باشد و ستم بر مردان مؤمن و زنان مؤمنه كرده باشد و مخالفت كرده باشد شرايعى را كه براى او مقرر كرده باشند بيايد در روز قيامت كثيف و چرك آلوده و نجس . پس گويند به او محمد ( ص ) و على ( ع ) كه تو چركين و نجسى و صلاحيت رفاقت نيكان و معانقهء حوريان و مصاحبت ملائكهء مقربان ندارى مگر آنكه تو را پاك كنند از اين كثافات . پس او را داخل مىكنند در طبقات بالاى جهنم و به بعضى از گناهان او را عذاب مىكنند . و بعضى از ايشان هستند كه در صحراى محشر بعضى از شدايد به ايشان مىرسد به سبب بعضى از گناهان ايشان ؛ پس ائمه ( ع ) بعضى از برگزيدگان شيعيان خود را مىفرستند كه بر مىچينند و مىربايند ايشان را از ميان مردم چنانچه مرغ دانه برچيند و داخل بهشت مىگردانند . و بعضى گناهان ايشان كمتر است ، پس پاك مىكنند ايشان را به شدايد و نوائب كه از پادشاهان و غير ايشان به ايشان مىرسد و به آفتها كه در دنيا به بدن‌هاى ايشان مىرسد تا آنكه او را در قبر گذارند طاهر و مطهّر . و بعضى هستند كه نزديك مرگ ايشان مىشود و گناهى برايشان مانده است ، جان كندن را بر ايشان سخت مىكنند تا كفّاره ايشان شود و اگر گناهى بماند به مذلّتى كه بعد از مرگ به ايشان برسد كفّاره مىشود و اگر بازبماند به شدائد عرصات قيامت و اگر بيشتر و عظيمتر باشد در طبقهء اعلاى جهنم عذاب مىكنند و ايشان از ساير محبان ما عذابشان شديدتر است و\r\n\r\n","description":"","footnote":"","page_name":" 329 ","page_number":327},
  {"content":"\r\n\r\nگناهانشان عظيمتر است و اين جماعت را شيعهء ما نمىنامند و دوست دوستان ما و دشمن دشمنان ما مىگويند و نيست شيعهء ما مگر كسى كه پيروى و متابعت ما كند و اقتدا كند به ما در اعمال ما . 82\r\nو احاديث بسيار در آن فصل آورده كه چون ايشان را از جهنم در آورند مانند ذغال سوخته شده باشند ، پس ايشان را به نهرى مىرسانند و غسل مىكنند . و در بعضى احاديث ، از آن آب بر ايشان مىريزند پس گوشت‌ها و موها و خون‌هاى ايشان مىرويد و چون داخل بهشت شوند اهل بهشت ايشان را جهنميان گويند ، پس همه فرياد بر آورند كه خدايا اين اسم را از ما بردار ، پس از ايشان برداشته مىشود . 83 و بعد از ذكر اين اخبار فرموده احتمال دارد كه فسّاق شيعه در اينها داخل باشند و ممكن است كه مخصوص مستضعفين بوده باشد . 84\r\nو پيش از ذكر اين اخبار فرموده و اما اصحاب كبائر از شيعهء اماميه كه گناهان كبيره كرده باشند و بىتوبه مرده باشند خلافى نيست ميان علماى اماميه كه ايشان مخلد در جهنم نخواهند بود و شفاعت رسول خدا ( ص ) و ائمه ( ع ) البته به اكثر ايشان ملحق خواهد شد ، چنان كه گذشت . و آيا بعضى از ايشان ممكن است كه داخل جهنم شوند و شفاعت به ايشان ملحق نگردد يا آنكه به فضل خدا هيچ يك داخل جهنم نمىشوند و عقاب ايشان در دنيا است يا در وقت مردن يا در قبر يا در محشر ، احاديث در اين باب اختلاف و ايهام بسيار دارد و گويا سبب اين اختلاف و ايهام آن است كه شيعه جرأت بر ارتكاب كباير و معاصى ننمايند ، تا آخر كلام او ( قدس سره ) . 85 و انصاف اين است كه نيكو فرموده و لازمهء هر شريعت و هر رياست و سياست نگاه داشتن جميع خلق است ميان خوف و رجا و واداشتن ايشان است بر صراط بيم و اميد ، و جز اين طريقه ، شريعت و سياست معقول و متصور نيست . زيرا كه اگر ايمن از عذاب و يا مأيوس از رحمت شوند هرآينه هر يك از اين دو كه حاصل شود ايشان را كافر گرداند ، چنانچه در اين كتاب ما اين مطلب را مكرر و مبرهن ان شاء اللّه خواهى يافت .\r\nو احاديث دالّه بر عدم دخول ايشان به جهنم بسيار است . از جمله صادق ( ع ) فرمود در تفسير آيهء شريفهء  وَ قالُوا ما لَنا لا نَرى رِجالًا  كه در سورهء زمر است ، كه سنّيان شما را در جهنم طلب مىكنند و يكى از شما را در آنجا نمىيابند . 86 و ايضا به سند صحيح به راوى فرموده و اللّه كه همهء شيعيان ما در بهشتند . گفتم فداى تو شوم بسيارى را گناه\r\n\r\n","description":"","footnote":"","page_name":" 330 ","page_number":328},
  {"content":"\r\n\r\nكبيره هست . فرمود پس همهء شما به شفاعت پيغمبر مطاع و وصىّ واجب الاتّباع او داخل بهشت خواهيد شد و لكن و اللّه مىترسم بر شما در برزخ . گفتم برزخ چيست . فرمود قبر ، از روزى كه مىميرد تا روز قيامت . و على بن ابراهيم ( قدس سره ) از صادق ( ع ) روايت كرده كه آن حضرت فرمود به خدا سوگند كه نمىترسم بر شما مگر برزخ را ، امّا در وقتى كه در قيامت با ما باشيد ما اولائيم به شفاعت شما . 87 و احاديث در اين مطالب بسيار است و لكن احتراز از ملال شنوندگان و كلال نظر كنندگان را بر خود لازم شمرديم و در اين فصل به آنچه ذكر شد قناعت نموديم . خداوند عالم ان شاء اللّه به بركت اهل بيت طاهرين همهء ما شيعيان را ببخشد و بيامرزد و از عذاب دنيا و آخرت آزاد كند و ما را با سادات ما محشور نمايد ، آمين .\r\n\r\nفصل دوم در بيان قيامت كبرى و بيان مقدمات و لوازم آن است تا گذشتن از صراط و ذكر جهنم نعوذ باللّه . و در آن چند مقدمه و چند مطلب است\r\n\r\nمقدمهء اوّل در ذكر بعضى از علامات قيامت كه پيش از نفخ صور مىشود .\r\nيكى خروج يأجوج و مأجوج است كه در سورهء مباركهء كهف بعد از قصهء بستن سدّ فرمود :  فَإِذا جاءَ وَعْدُ رَبِّي جَعَلَهُ دَكَّاءَ  الخ : پس وقتى كه بيايد وعدهء پروردگار من سدّ را بر هم مىزند و با زمين هموار مىكند و وعدهء پروردگار من حق است ، و رها مىكنيم و وامىگذاريم بعضى از ايشان را در آن روز كه موج مىزنند در بعض ديگر . 88 و در سورهء مباركهء انبياء فرمود :  حَتَّى إِذا فُتِحَتْ يَأْجُوجُ وَ مَأْجُوجُ  الخ : تا وقتى كه گشوده شوند يأجوج و مأجوج و ايشان از هر بلندى به سرعت به زير آيند و نزديك شود وعدهء حق . 89\r\nو مفسّران از حذيفه روايت كرده‌اند كه رسول خدا ( ص ) فرمود يأجوج امّتى است و مأجوج امّتى و هر يك چهارصد طايفه‌اند و مردى از ايشان نمىميرد تا هزار فرزند از صلب خود بيند . و ايشان سه صنفند : صنفى از ايشان مانند درختان بلندند ؛ و صنفى از ايشان طول و عرضشان مساوى است و اين صنفند كه هيچ كوه و آهنى در پيش ايشان\r\n\r\n","description":"","footnote":"","page_name":" 331 ","page_number":329},
  {"content":"\r\n\r\nنمىايستد ؛ و صنف ديگر يك گوش خود را فراش مىكنند و ديگرى را لحاف خود و نمىگذرند به فيلى و شترى و خوكى و ساير حيوانات مگر آنكه آنها را مىخورند ، مقدمهء ايشان در شام خواهد بود و ساقهء ايشان در خراسان ، و نهرهاى مشرق و درياچهء مازندران را مىآشامند . 90\r\nدر صافى است كه از خاتم ( ص ) سؤال شد ، فرمودند كه ايشان مىكنند سدّ را به بيلهاى خود تا وامانده مىشوند ؛ چون شب در آيد گويند فردا فارغ مىشويم ، چون صبح شد مىبينند محكمتر از ديروز شده . و چون امر خدا برسد مردى از ايشان مسلمان مىشود ، پس آن مؤمن مىگويد فردا مىگشائيم ان شاء اللّه ؛ پس چون صبح شود مىبيند به حالت اول برنگشته ، پس خدا مىگشايد او را . عرض كردند اين كى مىشود ، فرمود زمانى كه نماند از دنيا مگر قدر ريختن ظرف . 91\r\nو در حديث آمده كه پس خروج مىكنند بر مردم ، پس مىآشامند جميع آب‌ها را و مردم از ترس ايشان در قلعه‌ها پنهان مىشوند ، پس مىاندازند تيرهاى خود را به آسمان پس بر مىگردد و در آنها مثل رنگ خون است . پس مىگويند مقهور نموديم اهل زمين را و غالب شديم اهل آسمان را . پس خدا ايشان را هلاك مىكند . رسول خدا ( ص ) فرمود قسم به آنكه جان محمد به دست اوست كه حيوانات زمين هرآينه فربه مىشوند از گوشت ايشان . 92\r\nدوّم و سوّم دابّة الارض است و بر آمدن آفتاب است از مغرب .\r\nدر انعام فرمود :  يَوْمَ يَأْتِي بَعْضُ آياتِ رَبِّكَ  الخ . 93 و عامّه از رسول خدا ( ص ) روايت كرده‌اند كه آيات ، طلوع آفتاب است از مغرب و دابّة الارض است و دجّال و دخان و مرگ و قيامت . 94 و عيّاشى از صادق ( ع ) روايت كرده كه آيات پروردگار طلوع شمس است از مغرب و خروج دابة الارض و دخان . و كلينى ( قدس سره ) و شيخ طوسى ( قدس سره ) به سند معتبر از آن حضرت روايت كرده‌اند كه چون آفتاب از مغرب طلوع كند همه كس ايمان مىآورد و ايمان به ايشان نفعى نمىبخشد . و على بن ابراهيم ( قدس سره ) نيز به سند صحيح آورده كه چون آفتاب از مغرب طلوع كند هر كه ايمان آورد ايمان به او نفعى نمىبخشد . 95 و تفصيل اين مطلب پيش گذشت .\r\nچهارم دخان است يعنى دود كه در احاديث سابقه ذكر شد و آن اشاره است به سورهء مباركه حم دخان ؛   يَوْمَ تَأْتِي السَّماءُ بِدُخانٍ مُبِينٍ يَغْشَى النَّاسَ   الخ : روزى كه بياورد\r\n\r\n","description":"","footnote":"","page_name":" 332 ","page_number":330},
  {"content":"\r\n\r\nآسمان دودى را كه هويدا و آشكار است ، فروگيرد و بپوشاند مردم را . 96 و اكثر مفسرين از ابن عباس و حسن بصرى و ديگران روايت كرده‌اند كه دخان آيتى است از اشراط قيامت كه مردم را فروگيرد و داخل شود در گوش‌هاى كفار و منافقين پيش از قيامت و سرهاى ايشان مانند كلهء بريان شود و به هر مؤمنى از آن مثل زكامى برسد و زمين مثل خانه‌اى شود كه در آن آتش افروخته باشند و چهل روز بماند و بعد از آن بر طرف شود . و در بعضى از روايات وارد شده كه اين دخان در رجعت خواهد شد 97 و هو العالم .\r\n\r\nمقدمهء دوّم در بيان نفخ صور .\r\nآيات صور بسيار است ، و در سورهء مباركه كهف فرمود : و دميده شد در صور پس جمع كنيم ايشان را جمع‌كردنى . 98 و در طه است : روزى دميده شود در صور و حشر كنيم مجرمان را با ديده‌هاى كبود . 99 و در مؤمنين است : پس زمانى كه دميده شود پس نسب‌ها و نسبت‌ها در ميان ايشان نخواهد بود آن روز از حال همديگر نمىپرسند . 100 و در يس است :\r\nانتظار نمىكشند مگر يك صيحه را كه بگيرد ايشان را در حالتى كه مشغول مخاصمه و معامله باشند . و مراد نفخهء اوّل است كه به آن مىميرند .  فَلا يَسْتَطِيعُونَ تَوْصِيَةً وَ لا إِلى أَهْلِهِمْ يَرْجِعُونَ  : قدرت ندارند كه وصيّتى نمايند و نه به سوى اهل خود و خانهء خود برگردند . 101\r\nقمّى روايت كرده كه اين در آخر الزمان است ، صيحه‌اى در ميان مردم بلند شود در وقتى كه در بازارها مشغول معامله و مخاصمه باشند ، پس همه بميرند و احدى از ايشان به منزل خود بر نمىگردد و وصيّت نمىكنند . 102 مفسّران روايت كرده‌اند كه قيامت برپا شود در وقتى كه دو مرد متاع‌ها گشوده باشند كه خريدوفروش كنند و هنوز آنها را نپيچيده باشند كه قيامت برپا شود ، و مردى لقمه برداشته باشد و هنوز به دهانش نرسيده باشد كه بميرد . 103  وَ نُفِخَ فِي الصُّورِ فَإِذا هُمْ مِنَ الْأَجْداثِ إِلى رَبِّهِمْ يَنْسِلُونَ  الخ : و نفخ كرده شود در صور ، يعنى نفخه دويم ، پس ناگهان ايشان از قبرها به سوى پروردگار خود به سرعت روند ، گويند اى واى بر ما كى مبعوث نمود ما را از خوابگاه ما . 104 و در زمر است :  وَ نُفِخَ فِي الصُّورِ فَصَعِقَ مَنْ فِي السَّماواتِ وَ مَنْ فِي الْأَرْضِ إِلَّا مَنْ شاءَ اللَّهُ ثُمَّ نُفِخَ فِيهِ أُخْرى فَإِذا هُمْ قِيامٌ يَنْظُرُونَ  : و دميده مىشود در صور پس بيهوش مىشود هر كه در آسمان‌ها است و هر كه در زمين است ، يعنى مىميرند ، مگر كسى كه خدا خواسته باشد كه نميرد . و\r\n\r\n","description":"","footnote":"","page_name":" 333 ","page_number":331},
  {"content":"\r\n\r\nگفته‌اند كه جبرئيل و ميكائيل و اسرافيل و عزرائيلند كه در نفخ صور نمىميرند . 105 پس دميده مىشود در او بار ديگر ، پس ناگهان ايشان ايستاده‌اند متحيّراند نظر مىكنند يا منتظرند كه با ايشان چه مىكنند . 106 و آيات بسيار است و صور را به معنى بوق گرفته‌اند و شكى نيست كه صاحب صور و موكل بر صور حضرت اسرافيل است و احاديث بسيار از طرق خاصه و عامه وارد شده كه حق تعالى اسرافيل را خلق كرد و با او صور عظيمى آفريد كه يك طرف آن در مشرق است و طرف ديگر در مغرب و از روزى كه خلق شده آن بوق را در دهان دارد و منتظر امر الهى است كه هر وقت امر الهى برسد در صور بدمد .\r\nو در صحيفه سجاديه است : اسرافيل صاحب صور كه ديده‌ها گشوده و انتظار مىكشد از جانب تو رخصت دميدن در صور را و حلول امر قيامت را ، پس آگاه مىسازد و زنده مىگرداند به دميدن در صور مرده‌ها را كه در قبرها در گرو اعمال خودند . 107 و از اين فقره شريفه ظاهر است كه نفخهء دوم را نيز اسرافيل مىدمد كه مرده‌ها زنده مىشوند چنانچه نفخهء اول با او است كه به نفخهء اول همه مىميرند . و همين بزرگوار سيّد الساجدين ( ع ) در حديث معتبر فرمودند كه دفعهء دوّم خداوند يكتا به قدرت خود در صور مىدمد كه همه زنده مىشوند . و حديث در حق اليقين است كه از آن حضرت سؤال كردند كه فاصلهء ميان نفخهء اوّل و دوّم چند گاه خواهد بود . فرمود آنچه خدا خواهد .\r\nپرسيدند يا بن رسول اللّه چگونه مىدمد در صور . فرمود امّا نفخهء اولى ، پس به تحقيق كه خدا امر مىكند اسرافيل را كه فرود آيد به دنيا ، پس فرود مىآيد با صور ، و صور يك سر دارد و دو طرف و ميان سر هر طرفى از آن دو تا ديگر به قدر ما بين آسمان و زمين است . چون ملائكه اسرافيل را مىبينند كه با صور به زمين مىآيد مىگويند خدا رخصت داده است در مردن اهل زمين و اهل آسمان . پس اسرافيل فرود مىآيد به حظيرهء بيت المقدس و رو به كعبه مىكند . چون اهل زمين اسرافيل را مىبينند مىگويند خدا رخصت داده است در مرگ اهل زمين . پس در آن صور مىدمد و صدا بيرون مىآيد از طرفى كه در جانب زمين است ، پس در زمين صاحب روحى نمىماند مگر آنكه مىميرد . و بيرون مىآيد از طرفى كه در جانب آسمان است ، پس در آسمان‌ها صاحب روحى نمىماند مگر آنكه مىميرد مگر اسرافيل . پس حق تعالى مىگويد به اسرافيل كه اى اسرافيل بمير ، پس او نيز مىميرد و بر اين حالت مىماند آن قدر كه خدا خواهد . پس امر مىكند خدا آسمان‌ها را كه به حركت و موج مىآيند و امر مىكند كوه‌ها را كه روان مىشوند . حضرت فرمود\r\n\r\n","description":"","footnote":"","page_name":" 334 ","page_number":332},
  {"content":"\r\n\r\nيعنى هموار مىشوند و بدل مىشود زمين به زمين ديگر يعنى به زمينى كه بر روى آن گناه نكرده باشند و بارز و نمودار باشد و كوهى و نباتى و درختى و گياهى بر روى زمين نباشد چنانچه بار اوّل زمين را پهن كرد و عرش خود را بر روى آب خواهد گذاشت چنانچه اول مرتبه گذاشته بود ، و استقلال او به عظمت و قدرت ظاهر خواهد شد . پس در آن وقت ندا كند خداوند جبّار جلّ جلاله به صداى بسيار بلندى كه به اطراف آسمان برسد و گويد :  لِمَنِ الْمُلْكُ الْيَوْمَ  : از براى كيست پادشاهى امروز ؟ و چون كسى نباشد كه جواب بگويد خود جواب مىفرمايد مىگويد :  اللَّهُ الْواحِدُ الْقَهَّارُ  : از براى خداى يگانه قهّار است . 108 و من خلق كردم همه خلايق را و ميراندم ايشان را . منم خداوندى كه جز من خداوندى نيست و شريكى ندارم و نه وزيرى ، و من آفريدم خلق را به دست قدرت خود و ميراندم ايشان را و زنده مىكنم . پس خداوند جبّار به قدرت خود بدمد در صور و بيرون رود صدا از طرفى كه به جانب آسمان‌ها است ، پس در آسمان‌ها احدى نماند مگر آنكه زنده شود و برخيزد چنانچه بود و حاملان عرش برگردند و بهشت و دوزخ حاضر شوند و محشور شوند خلايق از براى حساب . پس حضرت در آن وقت بسيار گريست . 109 و صادق ( ع ) فرمود كه ميان نفخهء اوّل و نفخهء دويم چهار صد سال است . 110 و احاديث در اين باب مختلف است .\r\nپس آنچه به يقين ثابت است همين است كه دو مرتبه در صور دميده مىشود ، دفعهء اول براى ميراندن و آخر شدن دنيا و ما فيها ، دفعهء دوّم از براى زنده شدن مرده‌ها و برپا شدن قيامت كبرى ؛ و دفعهء اوّل را حضرت اسرافيل مىدمد و دفعهء دوم را خدا مىداند .\r\n\r\nمقدمهء سوّم در فناى اشياء\r\nفرمود :   كُلُّ مَنْ عَلَيْها فانٍ وَ يَبْقى وَجْهُ رَبِّكَ   : هر كه بر اوست فانى است و باقى مىماند وجه پروردگار تو . 111 و فرمود :  كُلُّ شَيْءٍ هالِكٌ إِلَّا وَجْهَهُ  ( قصص ) : هر چيزى هلاك شونده است مگر وجه خدا ، كه ذات خدا باشد . 112 و فرمود :  وَ هُوَ الَّذِي يَبْدَؤُا الْخَلْقَ ثُمَّ يُعِيدُهُ  ( روم ) : اوست خدائى كه ايجاد كرد خلق را پس عود مىدهد ايشان را ، يعنى فانى مىنمايد ، و باز ايجاد مىكند . 113 چنانچه بعضى از اهل ظاهر اين معنى را گمان كرده‌اند و اين مضمون در آيات مكرر است . و فرمود :  يَوْمَ تُبَدَّلُ الْأَرْضُ غَيْرَ الْأَرْضِ \r\n\r\n","description":"","footnote":"","page_name":" 335 ","page_number":333},
  {"content":"\r\n\r\n وَ السَّماواتُ  ( ابراهيم ) : روزى كه تبديل شود زمين غير اين زمين و تبديل شود آسمان‌ها . 114 و آيات بر طرف شدن آسمان‌ها و زمين‌ها و مهر و ماه و ستاره‌ها و كوه‌ها بسيار است .\r\nو صادق ( ع ) در جواب زنديق فرمود كه روح باقى است تا وقتى كه در صور بدمند ، پس در آن وقت باطل مىشوند اشياء و فانى مىشوند ، پس نه جسمى مىماند و نه محسوسى ، پس بر مىگرداند اشياء را مدبّر آنها . 115 و در بعضى از خطبه‌هاى نهج البلاغه است كه اوست فانى كنندهء اشياء بعد از وجود آنها تا آنكه موجود آنها بر مىگردد مثل مفقود آنها ، و نيست فانى كردن اشياء بعد از آفريدن عجيبتر از ايجاد كردن آنها ، تا آنكه فرمود ، پس هيچ نخواهد بود مگر خداوند يگانهء قهّار . 116\r\nمجلسى ( قدّس سره ) مىفرمايد خلاف است كه هر چه غير جناب مقدس الهى است از ارواح و اجساد معدوم بالمرّه مىشوند ، يا ارواح باقىاند و همهء اجساد چه آسمان‌ها و چه زمين‌ها و چه غير اين‌ها معدوم مىشوند . و اكثر متكلمين اماميه را اعتقاد آن است كه ارواح و اجساد مكلفين معدوم نمىشوند ، 117 چنانچه خواجه نصير ( قدس سره ) در تجريد گفته است دليل سمعى دلالت بر فناى اجسام كرده است . و تأويل مىكنند در مكلّف به تفريق اجزاء ، چنانچه در قصّهء ابراهيم وارد شده . 118 پس مجلسى ( قدس سره ) بعد از ذكر حديث صادق ( ع ) و خطبهء نهج البلاغه فرمود : و اين خطبه صريح است در فناى جميع چيزها ، و بنا بر اين چاره‌اى نيست از قول به جواز اعادهء معدوم ، و وجوهى كه از براى تصحيح معاد با قول به امتناع اعادهء معدوم گفته‌اند فائده نمىبخشد و اظهر جواز اعادهء معدوم است عقلا و شرعا . هرگاه چيزها از كتم عدم به عرصهء وجود تواند آورد چرا بعد از عدمش ايجاد نتواند كرد و حال آنكه از حدّ امكان به در نرفته و اگر كسى بر جوازش دعواى بداهت كند رواست . اما اخبار افناى مطلق به حدى نرسيده است كه افادهء قطع كند ، پس ردّ اخبار نبايد كرد ، در مرتبهء احتمال بلكه ظن بايد گذاشت . 119 و پيش از ذكر كلام خواجه ( قدس سره ) فرموده : و حق آن است كه آيات از هيچ طرف صريح نيست و دلائل عقليه از جانبين مدخول است و جزم به احد طرفين مشكل است . 120\r\nمؤلّف گويد نزاعى نيست در اينكه خداوند قادر متعال اگر ما سوا را بالمرّه معدوم نمايد قادر است كه مثل آنها را بعينه بيافريند و اشكال در اين است : اين چيزى كه دوباره بيافريند آيا ممكن است كه گفته شود و صادق آيد كه اين همان معدوم شده است كه برگشته يا اين ممكن نيست ؟ پس گفته نمىشود و صادق نمىآيد مگر همين كه اين مثل\r\n\r\n","description":"","footnote":"","page_name":" 336 ","page_number":334},
  {"content":"\r\n\r\nآن است به جهت آنكه رفتن و برگشتن معقول و متصور نيست مگر آنكه چيزى باشد كه موضوع هر دو باشد . ما از امكان و محال او گذشتيم ، منصفى مىخواهم كه بگويد من مىتوانم كه فرض كنم و تصور نمايم سفيدى را مثلا كه معدوم شد و بعد موجود شد و حال آنكه دو سفيدى تصور نكنم يكى آنكه معدوم شد و يكى آنكه دوباره موجود شد بلكه همان يك سفيدى را موضوع حكم عدم و عود قرار مىدهم و مع ذلك حكم عدم را بر هيچ بار مىكنم . زيرا كه اگر بر چيزى بار كند و به غير او ممكن نباشد او معدوم صرف نشده بلكه او را مثل كاغذى فرض كرده و وجود را مثلا سفيدى و عدم را مانند سياهى ، پس مركّبى آمد و سفيدى را برد ، پس شسته شد باز سفيد شد . خلاصه ما از نقيضين گذشتيم ، همين را مىخواهيم كه بدون بقاى موضوعى و ماده و محلّى ، دو حكم متضاد بر چيزى صادق آيد و حال آنكه نباشد چيزى .\r\nو اما آيات و اخبار هلاك و فنا و بطلان و عود را دلالتى نيست بر اين مطلب چنانچه خود او ( قدس سره ) اعتراف نمود ، به جهت آنكه همهء اين‌ها بدون تأمّل و شك صدق مىكند با زوال صور و عود او با بقاى محلّ و ماده . شكى نيست كه آب چون هوا شود آب فانى شده و معدوم گرديده و چون همان هوا برگشت و آب شد عود نموده و هكذا .\r\nسرّ آشكارش اين است كه هر مرتبه از وجود را اسمى است و چون آن مرتبه ترقى كرد و به مرتبهء بالاتر رفت بالبديهه ديگر مرتبهء اول صادق نيايد و آن اسم گفته نشود و همان مرتبه كه رفته همان صادق آيد و اسم همان مرتبه گفته آيد و همين است اگر يك مرتبه تنزّل كند . پس آب و هوا و باد و آتش و خاك و نبات و حيوان و انسان و جن و ملك و پيغمبر و رسول و اولو العزم و همچنين هر گياه خاص و هر حيوان خاص و هر معجون و مركّب خاص و هر عمل شرعى خاص ، هر يك از اينها اسم است از براى چيز خاصى و مقام خاصى كه اگر آن مقام يك پله بالاتر رود و به مقام ديگر رسد و يا يك درجه پائين‌تر آيد و به مقام ديگر رسد البته آن مقامى كه داشت و آن خواص و اسمى كه داشت بالمرّه زايل و معدوم و بر طرف شوند و اسم و خواص اين مقام تازه در او حادث شود و حاصل آيد با آنكه امر مشتركى در ميان مانده و معدوم مطلق نگشته . حال گوئيم اعتقاد ما و همه مسلمين بلكه اهل هر دين اين است كه خداوند حكيم عادل متعال همهء كسانى را كه اهل جزا هستند ، از ملائكه و جن و انس و غير اين و آن كه او داند و ما ندانيم ، همه را بعينه در قيامت و عالم آخرت خواهد آورد و جزاى هر يك را از نيك و بد خواهد داد و\r\n\r\n","description":"","footnote":"","page_name":" 337 ","page_number":335},
  {"content":"\r\n\r\nاين قدر از ضروريات اين دين است و دين هر كه قائل به قيامت است . و هم يقين داريم كه جميع اشياء را هلاك و معدوم خواهد نمود و جز ذات اقدس حق تعالى احدى باقى نخواهد ماند و لكن نمىدانيم كه هلاك و فناى اشياء به چه نحو خواهد شد و ايمان آورده‌ايم به آنچه خدا و انبياء و ائمهء هدى فرموده‌اند . آمنّا و صدّقنا و سمعنا و اطعنا .\r\n\r\nمقدمهء چهارم در صحراى محشر و روز قيامت .\r\nبدان كه از آيهء  يَوْمَ تُبَدَّلُ الْأَرْضُ  و آيهء  قاعاً صَفْصَفاً  121 ( طه ) و حديث صور كه گذشت و از آيات و احاديث ديگر و از كلمات علماء ( قدس سرهم ) همه ظاهر و هويداست كه صحراى محشر زمينى است غير اين ، زمين ، هموار و صاف و چشم در او كارگر و در آن گناهى نشده و گياهى و درختى و پست و بلندى در او نيست و آيهء  يا مَعْشَرَ الْجِنِّ وَ الْإِنْسِ  كه در سورهء الرّحمن است 122 و ترجمه‌اش اين است كه اى گروه جن و انس اگر توانيد كه نفوذ كنيد و بگريزيد از اقطار آسمان‌ها پس نفوذ كنيد ، بعد مىفرمايد ، نتوانيد نفوذ كرد و بيرون رفت مگر به قدرت خدا و حكم او ، شاهد است كه آسمان‌ها به زمين محشر نيز محيط است . و آيهء  يَوْمَ تُبَدَّلُ الْأَرْضُ غَيْرَ الْأَرْضِ وَ السَّماواتُ  شاهد است كه چنانچه آن زمين غير اين زمين است آن آسمان‌ها نيز غير اين آسمان‌ها است .\r\nو قمّى ( قدّس سره ) در تفسير به سند معتبر از باقر ( ع ) روايت كرده كه چون خداوند عالميان خواهد كه مردم را جمع كند و محشور نمايد امر مىكند كه منادى ندا كند ، پس همهء انس و جن را در يك چشم زدن در يك مكان جمع كند ، پس آسمان اول را به زير آورد و در عقب مردم بدارد ، پس آسمان دوم را به زير آورد كه در برابر آسمان اول است ، و به اين ترتيب جميع آسمان‌ها را به زير آورد و محيط گرداند به مردم ، پس ابرى به زير آيد با گروهى از ملائكه و منادى ندا كند به اين آيه  يا مَعْشَرَ الْجِنِّ وَ الْإِنْسِ  تا آخر آيه و ترجمهء او كه گذشت . پس حضرت گريست . 123 و ايضا از آن حضرت روايت كرده كه چون روز قيامت شود جمع كند حق تعالى همهء بندگان را در يك بقعه زمين و وحى مىنمايد به آسمان اول كه فرود بيا با هر كه در تو است ، پس فرود مىآيد آسمان اول با دو برابر هر كه در زمين است و آسمان دوم با دو برابر جميع آنچه در زمين است و دو برابر اهل آسمان اول و همچنين اهل هر آسمانى به زير مىآيند با دو برابر سابق . پس جن و انس در ميان\r\n\r\n","description":"","footnote":"","page_name":" 338 ","page_number":336},
  {"content":"\r\n\r\nهفت سرا پرده‌اند از ملائكه . پس منادى ايشان را ندا مىكند به آن آيه كه گذشت ، پس نظر مىكنند كه از هفت طرف ملائكه به ايشان احاطه كرده‌اند و از هيچ طرف نمىتوان در رفت و فرار كرد . 124\r\nو امّا روز قيامت چند آيه مثل سورهء حج و الم سجده و احاديث چندى دلالت دارند كه روز قيامت به قدر هزار سال دنياست . 125 و سورهء معارج :  فِي يَوْمٍ كانَ مِقْدارُهُ خَمْسِينَ أَلْفَ سَنَةٍ  126 و احاديث چندى دلالت دارند كه به قدر پنجاه هزار سال است و لكن در اين آيه نفرموده از سالهاى دنيا و بيان تفاوت و وجه آن از اهل بيت عصمت نرسيده و چون از ايشان ( ع ) رسيده كه روز قيامت پنجاه موقف است و هر موقفى هزار سال است ، چنانچه امير المؤمنين ( ع ) فرمود چون روز قيامت شود حق تعالى مردم را محشور گرداند از قبرها عريان و پا برهنه و بىريش و بىعيب ، به روشى كه اول آفريد ، در يك صحرا برانند ايشان را تا آنكه بايستند در عقبهء محشر و ازدحام بياورند و بر يكديگر سوار شوند و نگذارند كه از اين عقبه بگذرند ، پس نفس‌هاى ايشان بگيرد و عرق ايشان بسيار شود و گريهء ايشان بلند شود و اين اول هولى است از هول‌هاى قيامت ، تا آخر حديث . 127 و مردى خدمت آن بزرگوار رسيد و ادعاى تناقض آيات قرآن نمود . فرمود اين‌ها در يك موطن نيست تا تناقض آيد بلكه در مواطن متعدّدهء روز قيامت است كه مقدارش پنجاه هزار سال است الخ . 128 و صادق ( ع ) فرمود : محاسبه كنيد با نفس‌هاى خود پيش از آنكه با شما محاسبه كنند ، به درستى كه در قيامت پنجاه موقف است و در هر موقفى مثل هزار سال دنيا مىمانند چنانچه خدا فرموده :  فِي يَوْمٍ كانَ مِقْدارُهُ خَمْسِينَ أَلْفَ سَنَةٍ  : در روزى كه مقدار او پنجاه هزار سال است . 129 پس شايد آيهء هزار سال به اعتبار هر موقف باشد ، و خدا و امناى او دانند و بس .\r\nبدان كه احاديث مختلف است كه آيا مردم برهنه محشور مىشوند يا پوشيده .\r\nمثل حديث امير ( ع ) كه الآن گذشت و مثل احاديث كفن كه نيكو كنيد كفن‌هاى مردگان خود را كه به آنها محشور خواهند شد . و شايد كه پوشش از براى مؤمنان يا مؤمنان كامل باشد و برهنگى از براى ديگران ، و عزت مؤمن در پيش خدا زياده از اين است كه برهنه محشور شود چنانچه عزيزتر است از اينكه روح او در حوصلهء مرغان باشد و خود فرموده :  وَ لِلَّهِ الْعِزَّةُ وَ لِرَسُولِهِ وَ لِلْمُؤْمِنِينَ  . 130 و صاحب كتاب اسرار الشهادة زيد توفيقه حديث طولانى از تفسير فرات ابن ابراهيم نقل كرده كه رسول خدا ( ص ) روزى داخل شد بر\r\n\r\n","description":"","footnote":"","page_name":" 339 ","page_number":337},
  {"content":"\r\n\r\nفاطمه ( ع ) و او را محزون ديد ، سؤال كرد ، در جواب گفت يا ابة ذكرت المحشر و وقوف النّاس عراة يوم القيمة : اى پدر به خاطر آوردم محشر را و برهنه ايستادن مردم را در روز قيامت . قال يا بنيّة انّه ليوم عظيم : فرمود اى دختر به درستى كه آن روز روز عظيمى است ؛ تا آنكه فرمود ، خدا در قيامت به تو فرمايد اى فاطمه چه حاجت دارى . تو گوئى يا ربّ شيعتى شيعتى : شيعيانم شيعيانم حاجت من است . پس سير كنى تو و با تو باشد شيعهء تو و شيعهء ولد تو حسين ( ع ) و شيعهء امير المؤمنين ( ع ) آمنة روعاتهم مستورة عوراتهم : در حالتى كه تمام شده باشد خوف ايشان و پوشيده باشد عورات ايشان ، الحديث . 131 و از اين قبيل شواهد بسيار است . پس برهنگى مخصوص كفار و منافقين است با آنكه اخبار برهنگى عام است و اخبار پوشيدگى همه مخصوص مؤمنان و شيعيان است و ميان عام و خاص منافاتى نيست ، فافهم .\r\n\r\nمطلب اوّل در بيان ميزان يعنى ترازوى اعمال .\r\nبدان كه در ميان مسلمين خلافى نيست در حقيقت ميزان و در آيات بسيار ذكر شده . فرمود در ( اعراف ) :  وَ الْوَزْنُ يَوْمَئِذٍ الْحَقُّ  الخ ، يعنى وزن و سنجيدن اعمال در روز قيامت حق است ، پس هر كه سنگين باشد ترازوهاى او پس اين‌ها رستگارانند و هر كه سبك باشد ترازوهاى او پس ايشانند كسانى كه زيان كرده‌اند نفس‌ها و جان‌هاى خود را به سبب ظلمى كه پيوسته مىكردند . 132 و در ( مؤمنين ) نيز قريب به همين مضمون . 133 و در ( انبياء ) :  وَ نَضَعُ الْمَوازِينَ الْقِسْطَ  الخ ، يعنى و مىگذاريم ترازوهاى عدالت را از براى روز قيامت پس ظلم نمىشود نفسى هيچ و اگر از اعمال او به قدر دانهء خردلى باشد مىآوريم آن را و ما كافى هستيم از براى حساب كشيدن . 134 و آيات و احاديث بسيار است .\r\nپس در اصل ميزان شكى نيست و اشكال در حقيقت آن است . جمعى از علماء فقه و كلام و تفسير فرموده‌اند مراد از ميزان همين ظاهر است كه خدا در قيامت ترازويى نصب نمايد مثل ترازوى دنيا كه شاهين و دو كفّهء بزرگ داشته باشد و اين‌ها خلاف كرده‌اند كه چه چيز را مىكشند . بعضى گفته‌اند چون اعمال عرضند و سبكى و سنگينى ندارند پس به اندازهء آنها صحيفه‌ها و نامهء اعمال سنگين و سبك مىشود و آنها را در ترازو مىگذارند . و بعضى ، به قاعدهء تجسّم اعمال ، گفته‌اند كه اعمال مصوّره را وزن\r\n\r\n","description":"","footnote":"","page_name":" 340 ","page_number":338},
  {"content":"\r\n\r\nمىنمايند . و جماعت ديگر فرموده‌اند مراد ظاهر آن نيست بلكه ميزان كنايه از عدل است كه موازنه ميان مقادير ثواب و عقاب اعمال بر وجه عدالت خواهد شد .\r\nدر احتجاج است كه زنديقى از صادق ( ع ) سؤال كرد از ميزان ، فرمود اعمال اجسام نيستند كه سنگينى و سبكى داشته باشند ، و كسى محتاج است به وزن كه عدد اشياء را نداند و ثقل و خفّت آنها را نداند و هيچ چيز از خدا مخفى و پوشيده نيست پرسيد چه معنى دارد آنكه مىفرمايد هر كه سنگين باشد موازين او ، فرمود هر كه راجح باشد عمل خير او . 135\r\nو كلينى و ابن بابويه به سند معتبر آورده‌اند كه از صادق ( ع ) پرسيدند از معنى قول خدا  وَ نَضَعُ الْمَوازِينَ الْقِسْطَ لِيَوْمِ الْقِيامَةِ  ، فرمود موازين انبياء و اوصياءاند . و شيخ مفيد ( قدس سره ) گفته كه ميزان تعديل ميان اعمال است و جزاى آنها ، و هر جزا را در جاى خود قرار دادن و هر حقى را به صاحبش رسانيدن ، و معنى ندارد آنچه حشويه فهميده‌اند كه در قيامت ترازوها است مانند ترازوهاى دنيا ، زيرا كه اعمال عرضند و اعراض را وزن نتوان نمود و موصوف به خفّت و ثقل بر سبيل مجازند . و حديثى كه وارد شده كه حضرت امير ( ع ) و ائمه ( ع ) موازينند ، مراد آن است كه حكم و تعديل ميان اعمال مىكنند به عدل و ثواب ، و در عرف مىگويند فلان نزد من در ميزان فلان است ، يعنى نظير او است . 136\r\nمؤلف گويد كه بعضى از محققين تحقيقى آورده و بسيارى از محققين كه آن را ديده تصديق نموده و در مطالب بسيار آن را شاهد آورده و ذكر آن در اينجا بجا و در مسائل بسيار نقل آن روا . گفت هر معنى از معانى را حقيقتى است و روحى ، و او را صورتى است و قالبى ، و بسا كه يك حقيقت را صور و قوالب بسيارى باشد و جز اين نيست كه الفاظ وضع از براى حقايق و ارواح شده و به جهت وجود ايشان در قوالب است كه الفاظ در آنها نيز بر سبيل حقيقت است . مثلا لفظ قلم جز اين نيست كه وضع شده از براى آلت نقش صور در الواح بدون اعتبار بودن او از نى يا آهن يا غير اين و بدون اعتبار اينكه جسم باشد و نه نقش محسوس باشد يا معقول ، و نه اينكه لوح كاغذ باشد يا چوب ، بلكه محض بودن او است محل نقش و اين است حقيقت لوح . و مثل اين است ميزان ، زيرا كه او وضع شده از براى آنچه شناخته شود به او مقادير اشياء ، و اين معنى واحدى است كه حقيقت او است و روح او است و او را قوالب مختلفه و صور چندى است ، بعضى محسوس و بعضى معقول ، مثل آنچه وزن مىشود به او اجرام و اثقال مانند ترازوى دو كفّه ، و آنچه وزن\r\n\r\n","description":"","footnote":"","page_name":" 341 ","page_number":339},
  {"content":"\r\n\r\nمىشود به او مواقيت و ارتفاعات مثل اصطرلاب ، و آنچه وزن مىشود به او دوائر و قوس‌ها مثل پرگار ، و آنچه وزن مىشود به او عمودها مثل شاقول ، و آنچه وزن مىشود به او خطوط مثل مسطر ، و آنچه وزن مىشود به او شعر مثل عروض ، و آنچه وزن مىشود به او علوم مثل منطق ، و آنچه وزن مىشود به او بعض مدركات مثل حسّ و خيال ، و آنچه وزن مىشود به او كلّ و او عقل مستقيم است ، و آنچه وزن مىشود به او عقايد و اعمال در روز قيامت . و در مقدمات صافى اين سخن را طولانىتر از اين آورده و از براى تحقيق متشابه و تأويل او ذكر نموده . 137 پس اعتقاد به اينكه ميزان قيامت به شكل ميزان دنيا است بسيار مشكل است و نفى جسمانى آن نيز بالمرّه مشكل است . پس آنچه معلوم است اصل ميزان است و علم همين قدر را خدا خواست كه معلوم ما نمود و اگر زياده از اين خواستى معلوم نمودى و هو العالم .\r\n\r\nمطلب دوّم در حساب است .\r\nبدان كه محاسبه يا از تجارت و معامله خيزد و يا از رياست و فرمانفرمائى و رعيت و سياستدارى ، و ميان خدا و بندگان تجارتى است :  هَلْ أَدُلُّكُمْ عَلى تِجارَةٍ ،  138  إِنَّ اللَّهَ اشْتَرى مِنَ الْمُؤْمِنِينَ أَنْفُسَهُمْ وَ أَمْوالَهُمْ بِأَنَّ لَهُمُ الْجَنَّةَ  ، 139 و ميان بندگان و حواس و قوى و زيردستان سياستى . و تفصيل اين مطلب را در جاى ديگر كتاب ما طلب كن و اگر سرّ او را يافتى از ما تعجب مكن و آيات و احاديث حساب زياده از حد و حساب است . و ظاهر اخبار و مقتضاى اعتبار اين است كه حساب ميان بندگان و اخذ حقوق و مظالم ايشان از ايشان مقدم است بر حساب خدا براى خود از بندگان ، پس ما نيز آن را مقدّم داريم و نمونه‌اى از آن هنگامه بياوريم .\r\nكلينى ( قدس سره ) به سند معتبر از سيّد السّاجدين ( ع ) روايت كرده كه امير المؤمنين ( ع ) فرمود كه چون روز قيامت شود حق تعالى مردم را محشور گرداند از قبرها عريان و پا برهنه و بىريش و بىعيب ، به روشى كه در روز اول خلق شده بودند ، در يك صحرا برانند ايشان را تا آنكه بايستند در عقبهء محشر و ازدحام بياورند و بر يكديگر سوار شوند و نگذارند كه از اين عقبه بگذرند ، پس نفس‌هاى ايشان بگيرد و عرق ايشان بسيار شود و ناله و گريهء ايشان بلند شود و اين اول هولى است از اهوال قيامت . پس ملكى از\r\n\r\n","description":"","footnote":"","page_name":" 342 ","page_number":340},
  {"content":"\r\n\r\nملائكه از جانب خداوند جبار ندا كند كه همه بشنوند ، پس صداهاى ايشان پست شود و ديده‌هاى ايشان خاشع گردد و بدن‌هاى ايشان بلرزد و دلهاى ايشان ترسان شود و سرها به سوى آسمان بلند كنند . پس خداوند حاكم عادل ايشان را ندا كند كه منم خداوندى كه جز من خداوندى نيست و حاكم عادل ، و ظلم نمىكنم و امروز ميان شما به عدالت حكم مىكنم و حق ضعيف را از قوى مىگيرم و ظلمهاى مردم را به حسنات مبدّل مىكنم و بر بخشنده‌هاى مظالم ثواب مىدهم ، و نمىگذرد از اين عقبه امروز ظالمى كه نزد او مظلمه‌اى بوده باشد مگر مظلمه‌اى كه صاحبش ببخشد و من او را ثواب بدهم ، پس بچسبيد بر يكديگر و مظلمه‌هاى خود را طلب كنيد از هر كه ستمى بر شما كرده باشد در دنيا و من شاهدم از براى شما بر ايشان و بس است شهادت و گواهى من . پس مظلومان مىگردند و ظالمان را پيدا مىكنند و طلب مظلمه‌هاى خود از ايشان مىكنند و مدّت‌ها بر اين حال مىمانند ، پس حال ايشان شديدتر مىشود و عرق ايشان بيشتر مىشود . و به روايت ديگر ، عرق‌هاى ايشان تا ران‌هاى ايشان مىآيد و فرياد و افغان ايشان بيشتر مىشود . و به روايت ديگر ، اكثر ايشان آرزو مىكنند كه از مظالم خود بگذرند و از اين عقبه نجات يابند . پس منادى ندا كند ايشان را كه خاموش شويد و نداى پروردگار خود را بشنويد . چون خاموش شوند ندا رسد كه حق تعالى مىفرمايد اگر مىخواهيد مظلمه‌ها را بر يكديگر ببخشيد و از اين عقبه بگذريد و اگر نمىبخشيد مظالم شما را مىگيرم . پس اكثر ايشان شاد مىشوند ، مظلمه‌ها را مىبخشند به اميد آنكه از اين شدت نجات يابند و بعضى از ايشان مىگويند پروردگارا مظلمه‌هاى ما بزرگتر است از آنكه ببخشيم ؛ پس ندا مىرسد به رضوان خازن بهشت كه قصرى از نقره از قصرهاى بهشت و جنة الفردوس را بيارايد به انواع نعمتها و ظرفهاى طلا و نقره و حوريان و غلمان و در نظر ايشان جلوه دهد ، پس منادى ندا مىكند از جانب حق تعالى كه اى گروه خلايق سر بلند كنيد و اين قصر را مشاهده نمائيد ، چون نظر كنند هر يك آرزو كنند كه آن قصر از او باشد ، پس منادى ندا كند كه اين قصر از كسى است كه عفو كند مظلمهء مؤمنى را ، پس اكثر آنها عفو كنند و خلاص شوند و قليلى بمانند كه عفو نكنند . پس حق تعالى فرمايد داخل بهشت من نمىشود كسى كه مظلمهء احدى از مسلمانان در ذمّهء او باشد تا آنكه مظلمه را در وقت حساب از او بگيرند ، اى گروه خلايق مستعدّ حساب شويد . پس راه ايشان را مىگشايند كه به عرصهء حساب درآيند نزد عرش الهى ، و ديوان‌ها گشاده شود و ميزان‌ها برپا شود و\r\n\r\n","description":"","footnote":"","page_name":" 343 ","page_number":341},
  {"content":"\r\n\r\nانبياء و ائمه كه شاهدان و گواهان بر خلقند حاضر شوند و هر امامى گواهى مىدهد بر اهل عالم خود كه در ميان ايشان به امر الهى قيام نموده است و ايشان را به سوى خدا خوانده است . پس مردى از قريش گفت يا بن رسول اللّه هرگاه از براى مرد مؤمنى نزد كافرى مظلمه باشد چه چيز از كافر خواهد گرفت و حال آنكه او از اهل جهنم است .\r\nفرمود كه مىاندازند از گناه مسلمان به قدر آنچه از او بر كافر است ، پس كافر را عذاب مىكنند به سبب آن مظلمه با عذابى كه به سبب كفر دارد به قدر آنچه از مظلمهء مسلمانان نزد او هست . پس آن مرد پرسيد كه اگر مظلمه از مسلمانى نزد مسلمانى باشد چگونه مظلمه را از مسلمان مىگيرند . فرمود از حسنات ظالم به قدر حق مظلوم مىگيرند و مىافزايند بر حسنات مظلوم . پرسيد كه اگر ظالم حسنات نداشته باشد چه مىكنند . فرمود از گناه مظلوم به قدر آن مىگيرند و بر گناه ظالم مىافزايند . 140\r\nو در علل الشرايع روايت كرده كه در روز قيامت صاحب قرض مىآيد و شكايت مىكند . اگر آن قرض دار حسنات دارد از براى صاحب قرض مىگيرند و اگر حسنه ندارد گناهان صاحب قرض را بر او گذارند . 141\r\nو ابن بابويه ( قدس سره ) در كتاب عقايد گفته : اعتقاد ما در عقباتى كه بر راه محشر است آن است كه هر عقبه اسم واجبى و فريضه‌اى است از اوامر و نواهى الهى ، پس به هر عقبه كه برسند كه مسمّى به اسم واجبى است ، اگر تقصير در آن واجب كرده او را در آن عقبه هزار سال بازمىدارند و طلب حق خدا در آن واجب از او مىكنند و مىرسد به عقبهء ديگر ؛ پس پيوسته او را از عقبه‌اى به عقبه‌اى مىبرند ، و اين عقبات همه بر صراط است .\r\nو اسم يك عقبه ولايت اهل بيت است و اهمّ عقبات مرصاد است :  إِنَّ رَبَّكَ لَبِالْمِرْصادِ  : 142 به درستى كه خداى تو در كمينگاه است . حقّ تعالى مىفرمايد به عزت و جلال خودم قسم كه از من نمىگذرد ظلم ظالمى . و اسم يك عقبه رحم است و اسم ديگرى امانت و اسم ديگرى نماز .\r\nو در معانى الاخبار نيز در تفسير مرصاد از صادق ( ع ) روايت كرده كه آن قنطره‌اى است بر صراط كه احدى از آن با مظلمهء احدى نمىگذرد . 143 و در همان حديث امير ( ع ) ، كه به جهت رفع تناقض آيات فرمود اينها در يك موطن نيست ، چند موطن را شمرد و در آخر آنها فرمود : و جمع مىشوند در موطن ديگر و در آنجا با يكديگر مخاصمه مىكنند و حق تعالى حق مظلوم را از ظالم مىگيرد و اين است ديوان عدالت حق تعالى و\r\n\r\n","description":"","footnote":"","page_name":" 344 ","page_number":342},
  {"content":"\r\n\r\nاينها همه پيش از حساب است . پس چون شروع كند در حساب ، مشغول شود هر كس به حال خود و به ديگرى نپردازد و سؤال مىكنم از خدا بركت آن روز را . 144\r\nو كلينى و برقى در محاسن از امير المؤمنين ( ع ) روايت كرده‌اند كه آن بزرگوار در خطبه‌اى فرمود : ايّها الناس گناهان سه گناه است : گناهى كه آمرزيده مىشود و گناهى كه آمرزيده نمىشود و گناهى كه اميد آمرزش براى صاحبش داريم و بر او مىترسيم .\r\nاول گناه بنده‌اى است كه حق تعالى او را در دنيا براى آن عقاب كرده باشد ؛ پس خدا حكيم‌تر و كريمتر است از اينكه بنده‌اى را دو بار عقاب نمايد . دوم ظلم بندگان است بعضى بر بعضى ؛ چون حق تعالى متوجه حساب خلايق شود قسم ياد كند و فرمايد به عزت و جلال خودم قسم كه از من نمىگذرد ستم ستم‌كننده اگر چه دستى بر دستى بزند يا بر كف دستى مسح نمايد و اگر چه حيوان شاخدارى حيوان بىشاخى را شاخ زند ؛ پس قصاص مىكند و حقوق بعضى را از بعضى مىگيرد تا آنكه احدى را مظلمه نماند ؛ پس ايشان را مىبرد به سوى حساب . سوّم گناهى است كه خدا او را بر بندهء خود پوشانيده باشد و روزى او نموده باشد توبه را ، پس او خاشع و گريان است براى گناه خود و اميدوار است رحمت پروردگار خود را و بس ؛ ما نيز براى او چنانيم كه او از براى خود است و اميدواريم از براى او رحمت را و مىترسيم بر او عقاب را . مجلسى ( قدس سره ) فرموده : خوف بر او از گناه سيّم به اعتبار احتمال اختلال شرايط توبه است و الّا بر حق تعالى قبول توبه واجب است به سبب وعده‌اى كه فرموده . 145 و لكن پوشيده نيست كه سخن مجلسى ( قدس سره ) بسيار سست و دور است زيرا كه فرمود ( ع ) خدا توبه را روزى او نموده باشد ؛ بديهى است توبه‌اى كه خدا روزى كرده كامل و با شرايط است . و ايضا اميدوار بودن و اميدوار نمودن خدا و انبياء و ائمّه ( ع ) از براى وجوب است و تخلّف آن محال است ، چنانچه خدا در آيهء توبه در سورهء تحريم نيز به لفظ عسى ادا نموده بعد از توبه و فرموده :  يا أَيُّهَا الَّذِينَ آمَنُوا تُوبُوا إِلَى اللَّهِ تَوْبَةً نَصُوحاً عَسى رَبُّكُمْ أَنْ يُكَفِّرَ عَنْكُمْ سَيِّئاتِكُمْ  الخ : اى آنان كه مؤمنيد توبه كنيد به سوى خدا توبهء نصوح ، اميد است كه خدا از گناهان شما بگذرد . 146 پس غرض امير ( ع ) ، به شهادت سياق و اعتبار از اينكه فرمود و مىترسيم بر او عقاب را ، اين است كه مردم تجرّى در معصيت نكنند به اميد توبه و بعد از توبه ايمن از عذاب نباشند ، كه از بدترين گناهان و تالى شرك و كفر است . و اما وجوب قبول توبه ، ما او را در اخلاق علاوه بر وعدهء خدا به برهان عقلى ثابت نموده‌ايم .\r\n\r\n","description":"","footnote":"","page_name":" 345 ","page_number":343},
  {"content":"\r\n\r\nخلاصه از آنچه گفتيم ثابت نموديم كه خدا پيش از حق خود حق مردم را مىگيرد و اين بدترين و مشكلترين حق‌هاست كه حتما آمرزيده نمىشود مگر به رضاى صاحبش . و ايضا چنان كار در اين مقام تنگ است كه مثل مسح نمودن كف دست ديگرى بىرضاى او داخل در ظلم است كه در قيامت مثل اين را ظلم گيرند و قصاص طلب نمايند و خدا در قرآن لفظ افّ و خردل و مثال ذرّه و نحو اينها را كه كمتر از او متصور نيست ذكر فرموده .\r\nپس اى عزيز تا زود است حساب كار خود را بكن و امروز را به فردا مينداز كه اين بندگان ضعيف چشم تنگ از تو نخواهند گذشت ، به خصوص اهل زكات و ارباب خمس از سادات . چگونه مىشود كه در دنيا به اين ذلّت و خوارى و گرسنگى و پريشانى بگذرانند و تو حق ايشان را ندهى و از حقوق ايشان خود را معزّز دارى و چون باز ايشان را ببينى مانند يهودى به نظر ذلّت بنگرى و به تيغ زبان دل ايشان را مجروح نمائى و به آتش غضب كبابش سازى و مع ذلك طمع دارى كه باز فرداى قيامت از تو بگذرند . اين طمع نيست كه دارى ، مرض است . و ايضا بترس از ظلم بندگان ، زنهار كه از ظلمه و اعوان و اشباه ايشان نباشى ؛ واى بر آن كه مردم او را اكرام كنند تا از شرّ او محفوظ باشند كه به فرمودهء امام ( ع ) او بدترين خلايق است . و اينجا جاى بسط نيست و اشاره تو را اگر عاقلى كافى است .\r\n\r\nتنبيه [ حشر حيوانات 
  ]\r\nاز آيهء  وَ إِذَا الْوُحُوشُ حُشِرَتْ  147 يعنى زمانى كه وحشيان محشور شوند ، و احاديث بسيارى ظاهر مىشود كه بعضى حيوانات را حشر و نشرى است ، مثل حديث امير ( ع ) كه فرمود خدا قصاص مىكند اگر چه از براى شاخ زدن حيوان باشد . 148 و ابن بابويه به سند معتبر روايت كرده كه حضرت رسول ناقه‌اى ديد كه پايش بسته و بار بر پشت او است ، فرمود كجاست صاحب اين ناقه ، بگوئيد مهيّا باشد كه فرداى قيامت اين ناقه با او خصومت خواهد كرد 149 . و در حقّ اليقين احاديث ديگر نيز آورده . بلكه از آيهء شريفهء  وَ ما مِنْ دَابَّةٍ فِي الْأَرْضِ وَ لا طائِرٍ . . .   إِلى رَبِّهِمْ يُحْشَرُونَ  150 كه در سورهء مباركهء انعام است ظاهر مىشود كه همهء ايشان محشور مىشوند . و ايضا شكى نيست كه بسيارى از حيوانات نفوس محترمه دارند و در فقه ايشان را احكام بسيار است از وجوب نفقه و ترك اذيت ايشان و بار نمودن\r\n\r\n","description":"","footnote":"","page_name":" 346 ","page_number":344},
  {"content":"\r\n\r\nبه اندازهء ايشان و ظاهر است كه سرّ همهء اينها لزوم ظلم است و البته هر ظلم را قصاص است .\r\nو بعضى از حكماى كامل را اعتقاد اين است كه آنچه از ايشان به مقام خيال و خواب ديدن و قالب مثال رسيده‌اند ارواح ايشان بعد از مردن خواهد بود و چون از لسان اهل عصمت زياده از اين كه گفتيم به ما نرسيده به همين اكتفا شد و هو العالم .\r\nحال به يارى قائم ( ع ) عجّل اللّه فرجه اشاره نمائيم به حساب خدا و گرفتن خدا حق خود را .\r\nبدان كه از آنچه گفتيم از عقل و نقل و احاديث ديگر ظاهر است كه اين حساب در اواخر كارها و عقبه‌ها است زيرا كه اكثر عقبات حقوق و مظالم مردم است . و حضرت باقر ( ع ) در حديث طولانى كه ان شاء اللّه خواهد آمد فرمود چون روز قيامت شود محشور شوند و جمع گردند مردم از براى حساب ، مىگذرند بر هول‌هاى روز قيامت و به عرصهء حساب نمىرسند مگر بعد از آنكه مشقت بسيار بكشند . 151 و عيّاشى روايت كرده كه مردى به خدمت امير المؤمنين ( ع ) آمد و دعواى تناقض در آيات قرآن مجيد نمود ، از آن جمله گفت در يك موضع فرموده سخن نمىگويد مگر كسى كه او را رخصت دهد و حرف حقى بگويد و در جاى ديگر مىفرمايد مشركان مىگويند قسم به خدا كه ما مشرك نبوديم و ايضا مىفرمايد كه تكفير مىكنند بعضى از ايشان بعضى را و لعن مىكنند بعضى از ايشان بعضى را و در جاى ديگر مخاصمهء اهل جهنم را بيان نموده و در جاى ديگر فرموده كه مهر بر دهان ايشان مىگذاريم و دست‌ها و پاهاى ايشان گواهى مىدهند ؛ اينها همه نقيض يكديگرند . حضرت فرمود اينها در يك موطن نيست كه نقيض يكديگر باشند بلكه در مواطن متعدّدهء روز قيامت است كه مقدارش پنجاه هزار سال است ، پس حق تعالى جمع مىكند ايشان را در يك موطن كه يكديگر را مىشناسند و استغفار مىكنند بعضى از ايشان براى بعضى و اينها گروهىاند كه ظاهر شده از ايشان اطاعت رسولان و اتباع ايشان و معاونت نموده‌اند بر نيكى و تقوى در دنيا ؛ و لعنت مىكنند اهل معاصى يكديگر را و آنها جماعتى هستند كه ظاهر شده از ايشان معصيت‌ها در دار دنيا و معاونت كرده‌اند بر ظلم و عدوان ؛ و متكبران و ظالمان لعنت مىكنند بعضى از ايشان بعضى را و تكفير يكديگر مىكنند . و در موطن ديگر بعضى از بعضى مىگريزند چنانچه فرموده روزى كه آدمى از برادر خود و مادر خود و پدر خود و زن خود و پسران خود\r\n\r\n","description":"","footnote":"","page_name":" 347 ","page_number":345},
  {"content":"\r\n\r\nبگريزد ، اگر معاونت بر ظلم و عدوان در دنيا كرده باشند . پس جمع مىشوند در موطن ديگر و در آنجا مىگريند ، اگر آن صداها ظاهر گردد از براى اهل دنيا هرآينه غافل گرداند جميع خلايق را از معاش خود و كوهها را بشكافد مگر آنچه خدا خواهد ، پس پيوسته گريه كنند تا آنكه خون بگريند . پس جمع مىشوند در موطن ديگر و در آنجا مىگريند و در آن موطن ايشان را به سخن در مىآورند ، پس مىگويند به خدا قسم اى پروردگار ما ، ما مشرك نبوديم و اقرار نمىكنند به كرده‌هاى خود ، پس مهر مىزنند بر دهنهاى ايشان و به سخن در مىآورند دست‌ها و پاها و پوست‌هاى ايشان را و شهادت مىدهند بر معصيت‌هائى كه از ايشان ظاهر شده ، پس مهر را از زبان ايشان بر مىدارند ؛ پس مىگويند به پوست‌ها و دست‌ها و پاها كه چرا گواهى داديد بر ما ، مىگويند كه گويا گردانيد ما را آن كسى كه هر چيزى را گويا گردانيده . پس جمع مىشوند در موطنى كه به سخن در مىآورند جميع خلايق را پس سخن نمىگويد در آنجا احدى مگر كسى كه او را رخصت دهد خداوند رحمن و سخن حقّى بگويد ، پس رسولان را بازمىدارند و از ايشان سؤال مىكنند چنانچه فرموده :  فَكَيْفَ إِذا جِئْنا مِنْ كُلِّ أُمَّةٍ بِشَهِيدٍ وَ جِئْنا بِكَ عَلى هؤُلاءِ شَهِيداً  : پس چگونه است زمانى كه بياوريم از هر امتى شاهدى را و بياوريم تو را اى پيغمبر معظم شاهد بر اين شاهدان ، و حضرت رسول ( ص ) شاهد خواهد بود بر شهداء ، و شهداء پيغمبرانند . و جمع مىشوند در موطن ديگر و در آنجا با هم مخاصمه مىكنند و حق تعالى حق مظلوم را از ظالم مىگيرد و اين ديوان عدالت خدا است . و اينها همه پيش از حساب است . پس چون شروع كند در حساب ، مشغول شود هر كسى به حال خود و به ديگرى نپردازد ، و سؤال مىكنم از خدا بركت آن روز را . 152\r\nمؤلف مىگويد از اين حديث شريف كه بعضى از فقرات او پيش گذشت ظاهر شد كه چنانچه آيات بسيار و احاديث بىشمار كه به حسب ظاهر تناقض نما است به جهت تعدد مواطن و بسيارى مواقف است ، همچنين به جهت تعدد اصناف مردم و اختلاف درجات و اعمال ايشان نيز هست . و در بعضى فقرات فرمود پس جمع مىشوند در موطن ديگر ، تا دلالت بر ترتيب نمايد و در فقرهء آخر كه عقبهء مظالم است فرمود و جمع مىشوند در موطن ديگر ، تا دلالت كند كه اين موطن و عقبه و موقف بعد از آنها نيست .\r\nو سيّد الساجدين ( ع ) فرمود از براى اهل شرك نصب ترازوها نمىشود و ديوان‌ها گشاده نمىشود ، ايشان را فوج فوج بىحساب به جهنم مىبرند . 153 و در عيون\r\n\r\n","description":"","footnote":"","page_name":" 348 ","page_number":346},
  {"content":"\r\n\r\nاخبار الرضا ( ع ) است كه رسول خدا ( ص ) فرمود حق تعالى حساب مىكند همهء خلق را مگر كسى كه با خدا شريك قرار داده و او را بىحساب به جهنم مىفرستد . 154 و قمّى ( قدس سره ) و صدوق ( قدس سره ) و شيخ طوسى ( قدس سره ) به سندهاى معتبر از باقر ( ع ) روايت كرده‌اند كه دو قدم بنده از پيش خدا از جاى خود حركت نمىكند تا سؤال كند از او از چهار خصلت : از عمر او كه در چه چيز فانى كرده و از جسد او يا جوانى او كه در چه چيز كهنه كرده و از مال كه از كجا كسب كرده و در چه چيز خرج كرده و از محبت ما اهل بيت . 155 و ايضا به سندهاى بسيار معتبر روايت كرده‌اند كه اول چيزى كه از بنده سؤال مىكنند محبت ما اهل بيت است . 156\r\nو صادق ( ع ) فرمود دو بندهء مؤمن را از براى حساب بازدارند هر دو از اهل بهشت ، يكى فقير يكى غنى ؛ پس فقير گويد خدايا از براى چه مرا بازمىدارى ، به عزت تو قسم كه مىدانى كه ولايت و حكومتى به من نداده بودى كه عدالت كنم در آن يا جور كنم و مال زيادى به من نداده بودى كه حق تو بر آن واجب شده باشد و داده باشم يا نداده باشم و روزى مرا به قدر كفاف مىدادى به قدر آنچه مىدانستى كه مرا كافى است و مقدر كرده بودى ، پس خداوند جليل فرمايد كه راست مىگويد بندهء من بگذاريد تا داخل بهشت شود .\r\nو آن غنى مىماند تا آن قدر عرق از او جارى شود كه اگر چهل شتر بياشامند كافى باشد ايشان را پس داخل بهشت شود . و آن فقير به او گويد كه چه چيز تو را حبس كرد ، گويد طول حساب ، پيوسته چيزى بعد از چيزى از تقصيرات ظاهر مىشد و خدا مىبخشيد تا آنكه مرا به رحمت خود فرو گرفت و ملحق نمود به توبه‌كاران ؛ تو كيستى ؟ گويد من آن فقيرم كه با تو بودم در محشر . گويد نعيم بهشت تو را تغيير داده كه من تو را نشناختم . 157\r\nو حضرت امير ( ع ) در نامه‌اى كه به اهل مصر نوشت فرموده آنچه خدا به مؤمنان در دنيا داده در آخرت حساب آن را نمىكند ، خدا مىفرمايد :  لِلَّذِينَ أَحْسَنُوا الْحُسْنى وَ زِيادَةٌ  158 ( يونس ) يعنى براى آنها كه نيكى كرده‌اند جزاى نيكو است و زياده ؛ فرمود جزاى حسنى بهشت است و زياده در دنياست . 159 و از صادق ( ع ) منقول است كه نيست بنده‌اى مگر آنكه خدا را بر او حجّتى است ، يا در گناهى كه كرده يا در نعمتى كه تقصير در شكر آن نموده . 160\r\nو از حضرت امير ( ع ) منقول است كه بازمىدارند در قيامت بنده‌اى را نزد حق تعالى ؛ پس مىفرمايد مقايسه كنيد ميان نعمت‌هاى من و عمل او ، پس نعمت‌هاى خدا فرو مىگيرد اعمال او را و خدا مىفرمايد نعمت‌هاى مرا به او ببخشيد و مقايسه كنيد\r\n\r\n","description":"","footnote":"","page_name":" 349 ","page_number":347},
  {"content":"\r\n\r\nميان خير و شرّ او ؛ اگر مساوى باشد عمل‌هاى او خدا شرّ را به خير بر طرف مىكند و او را داخل بهشت نمايد و اگر خيرش زيادتى كند خدا به آن زيادتى او را ثواب وافى دهد و اگر اعمال شرّش زيادتى كند و پرهيزگارى از شرك كرده باشد ، يعنى شيعه باشد و عقايدش درست باشد ، خدا او را مىآمرزد به رحمت خود اگر خواهد و تفضّل مىكند بر او به عفو خود . 161\r\nو صادق ( ع ) فرمود در تفسير آيهء  إِنَّ السَّمْعَ وَ الْبَصَرَ وَ الْفُؤادَ كُلُّ أُولئِكَ كانَ عَنْهُ مَسْؤُلًا  162 يعنى گوش را سؤال مىكنند از آنچه شنيده و چشم را از آنچه ديده و دل را از آنچه اعتقاد كرده . 163 و كلينى و برقى به سندهاى صحيح از آن حضرت روايت كرده‌اند كه سه چيز است كه بندهء مؤمن را بر آن حساب نمىكنند : طعامى كه بخورد و جامه‌اى كه بپوشد و زوجهء صالحه كه او را معاونت نمايد و فرج خود را به او حفظ كند از حرام . 164\r\nو در عيون است كه رضا ( ع ) فرمود در دنيا نعيم حقيقى نيست . بعضى از فقهاء عامّه كه حاضر بودند گفتند خدا مىفرمايد  ثُمَّ لَتُسْئَلُنَّ يَوْمَئِذٍ عَنِ النَّعِيمِ  165 : سؤال مىشويد در قيامت از نعيم و مراد آب سرد است و آن از نعمت دنيا است . حضرت به صداى بلند فرمود كه شما چنين تفسير كرده‌ايد و خلاف‌ها نموده‌ايد ، بعضى گفته‌اند آب سرد است و بعضى گفته‌اند طعام خوشبوى نيكو است و بعضى گفته‌اند خواب لذيذ است ؛ و خبر داد مرا پدرم كه اين اقوال نزد جدّم صادق ( ع ) مذكور شد ، آن حضرت در غضب شد و فرمود كه خدا سؤال نمىكند بندگانش را از چيزى كه بر ايشان تفضّل كرده باشد و منت نمىگذارد بر ايشان ، و منت گذاشتن بر نعمت‌ها از مخلوقين قبيح است پس چگونه به خالق عزّ و جلّ نسبت توان داد چيزى را كه از براى مخلوقين نپسنديده و ايشان را از آن نهى كرده ؛ و لكن نعيم محبت ما اهل بيت است و موالات و اعتقاد به امامت ما است كه خدا بعد از توحيد و نبوت از آن سؤال مىكند ، و آن را نعيم گفته زيرا كه بنده هرگاه به آن وفا كند مىرساند او را به نعيم ابدى بهشت . 166\r\nمؤلف گويد پس به حكم عقل و نقل بديهى شد كه حساب كشيدن و منت گذاشتن بر نعمت‌هاى جسمانى و روحانى و ظاهرى و باطنى و بر اعمال جايزه و مباحات ، قبيح و لغو و عبث و محال است تعالى شأنه . و دانستى كه سؤال و حساب از براى اين است كه در چه صرف كردى و چرا در غير محل و در معاصى به كاربردى و چرا مال را از حرام كسب كردى ، و امّا آن احاديث قطعى كه عامّه و خاصّه مسلم دارند كه : فى\r\n\r\n","description":"","footnote":"","page_name":" 350 ","page_number":348},
  {"content":"\r\n\r\nحلالها حساب و فى حرامها عقاب : 167 در حلال دنيا حساب است و در حرام دنيا عقاب است ، هيچ منافات با آنچه گفتيم ندارد . بيانش اين است كه ، به مقتضاى عقل و نقل و آيات و اخبار ، اهل قيامت سه فرقه‌اند : يكى معصومين ( ع ) كه صرف طاعتند و يكى كفار و مشركان و امثال ايشان كه صرف گناهند و يكى ذو جنبتين كه غالب خلقند . از براى اهل عصمت بالبديهه سؤالى و حسابى نيست مگر به جهت عظمت خدا و ظهور جلالت شأن ايشان ( ع ) و ظاهر شدن فرمانبرى و جانفشانى و خدمت ايشان ، و از براى اهل جهنم نيز سؤالى و حسابى نيست مگر محض عذاب ايشان كه خود سؤال و حساب عذابى است ، و اصل بناى محاسبه در عرف و لغت از براى آنجا است كه خلط و مزج و نيك و بد در ميان باشد كه تعلّق به فرقهء سوّم دارد ، پس نامه و دفتر و ديوان ايشان را چون پهن نمايند بالبديهه بايد هر يك به نظر در آيد و سؤال شود از اخذ و صرف آن و ايشان گويند اين به حلال اخذ شد و در مباح صرف شد پس بگذرند و بر حرام‌هاى آن عقاب نمايند اگر خدا نبخشد . اين است معنى ( فى حلالها حساب ) نه آنكه محاسبه كنند كه چرا به حلالى آب سرد و غذاى خوب خوردى يا لباس خوب پوشيدى و هكذا ، تا در جواب بگويد خدايا تو خود اذن دادى و حلال و مباح نمودى پس خدا و ملائكه و انبياء و ائمه ( ع ) همه از جواب او عاجز آيند و سر خجالت به زير افكنند ، و يا به او منت گذارند كه به تو چشم دادم گوش دادم و خانه و مال دادم ، يا چرا در حلال صرف كردى و چشم خود را مثلا نپوشيدى ، تعالى اللّه علوّا كبيرا . و از اين بفهم معنى حديث گذشته را كه از براى اهل شرك نشر دواوين و نامه و دفتر نمىكنند و بىحساب به جهنم مىبرند ، زيرا كه نامهء او تمام مردود است و نيك و بد ندارند تا ملاحظه و حساب شود ، و ديوان علّيّين اهل عصمت نيز البته گشوده نمىشود . و عجب از مجلسى ( قدس سره ) كه در اين مقام تأملى نموده و بعضى توجيهات به جهت سؤال كردن و نكردن از نعمت‌ها فرموده . 168 و ايضا بسيار ديده‌اى كه در ثواب اعمال بسيار اهل عصمت فرموده‌اند كه عامل آن بىحساب داخل بهشت مىشود .\r\nهمانا مراد آن است كه با وجود آنكه در دفتر و نامهء عمل او گناه نيز هست او را نبوده گيرند و دفتر او را مثل دفتر معصوم ( ع ) باز نكنند و در معرض حساب در نياورند .\r\nخلاصه پس ظاهر شد كه سؤال عام است و احدى از او فارغ نيست چنانچه ان شاء اللّه بيايد و لكن حساب چنين نيست . پس هر كه دفتر او صرف گناه و صاحب او مخلّد در عذاب است او را حسابى نيست ، چنانچه اهل عصمت را نيز حساب دفترى معقول\r\n\r\n","description":"","footnote":"","page_name":" 351 ","page_number":349},
  {"content":"\r\n\r\nنيست ، و ايضا بسيارى از مؤمنين را نيز كه دفتر او نگشوده گناهان او را ببخشند او را نيز حساب نيست . و جمعى ديگر از ايشان را به مقام محاسبه آرند تا نيك و بد و جمع و خرج و باقى و فاضل دفتر و كتابچهء او را رسيدگى كنند و هر جا كه بگويند چرا چنين كردى ، اين سؤال است و عتاب و عقاب است كه كافر و بسيارى از مؤمنين را عموم دارد و به اهل بيت عصمت ( ع ) به اين معنى دخل ندارد ؛ و اگر بفرمايد كه فلان امر را چه كردى ، اين نحو سؤال پيغمبران و ائمه ( ع ) را نيز عموم دارد و تحقيق و تفصيل اين مطلب در مسئلهء حسن و قبح در بيان آيه شريفهء  لا يُسْئَلُ عَمَّا يَفْعَلُ  169 پيش گذشت رجوع كن . و ايضا شكى نيست كه محاسبهء خدا به جهت خود ، سهل است و اميد گذشت و بخشش در او بسيار است و مثل حق الناس نيست كه بدون رضاى صاحبش بخشيدن او محال است .\r\nحال به يارى قائم عجّل اللّه فرجه نمونه‌اى از سعهء رحمت واسعه در اينجا بياورم و عمدهء او را ان شاء اللّه در باب شفاعت به ذهن تو بسپارم . مردى به خدمت باقر ( ع ) عرض كرد يا بن رسول اللّه گناهى كرده‌ام كه ميان من و خدا است و احدى بر آن مطلع نشده و بر من گران است و تو را جليل‌تر از آن مىدانم كه آن را به تو عرض كنم . فرمود چون روز قيامت شود و خدا محاسبهء بندهء مؤمن خود بكند او را بر يك يك از گناهان او مطلع گرداند و بيامرزد ، و بر آنها مطلع نگرداند نه ملك مقربى و نه پيغمبر مرسلى را ، و بعضى از گناهان او را از او نيز مستور دارد كه موجب زيادتى خجلت او نگردد ، پس گويد به سيئات كه حسنات شويد ؛ اين است معنى قول خدا  فَأُوْلئِكَ يُبَدِّلُ اللَّهُ سَيِّئاتِهِمْ حَسَناتٍ وَ كانَ اللَّهُ غَفُوراً رَحِيماً  170 يعنى بدل مىكند خدا سيئات ايشان را به حسنات و بوده است خدا آمرزنده و رحيم . 171\r\nو به روايت ديگر شيخ طوسى فرمود كه مؤمن گناهكار را مىآورند روز قيامت و در مقام حساب بازمىدارند و خدا خود متوجه حساب او مىگردد و مطلع نمىگرداند بر حساب او احدى از مردم را و گناهانش را بر او مىخواند و چون اقرار به گناهان خود كرد خدا كاتبان اعمال او را امر مىكند كه بدل كنيد گناهان او را به حسنات و ظاهر گردانيد آنها را براى مردم ؛ چون مردم ببينند مىگويند كه اين بنده يك گناه نداشته ، پس امر مىكند كه او را به بهشت برند ، و اين است تأويل اين آيه و اين در حق گناهكاران شيعيان ما است و بس . 172\r\nو كلينى به سند صحيح از صادق ( ع ) روايت كرده كه چون بنده توبهء نصوح كند\r\n\r\n","description":"","footnote":"","page_name":" 352 ","page_number":350},
  {"content":"\r\n\r\nحق تعالى او را دوست دارد ، پس مستور مىگرداند گناهان او را در دنيا و آخرت . راوى پرسيد كه چگونه مستور مىگرداند ، فرمود كه فراموش مىگرداند از خاطر و نامهء دو ملك كه بر او موكلند آنچه را كه بر او نوشته‌اند از گناهان ، و وحى مىكند به سوى جوارح او كه بپوشانيد بر او گناهان او را ، و وحى مىنمايد به سوى بقعه‌هاى زمين كه كتمان كنيد بر او آنچه كرده است بر روى شما از گناهان ؛ پس چون به مقام حساب در آيد هيچ چيز نباشد كه بر او گواهى دهد به گناهى . 173\r\nو در تفسير آيهء   إِنَّ إِلَيْنا إِيابَهُمْ ثُمَّ إِنَّ عَلَيْنا حِسابَهُمْ   ( غاشيه ) احاديث چندى در صافى آورده كه اياب و بازگشت خلق به سوى ماست و حساب ايشان بر ماست ، پس هر گناهى كه ميان شيعيان ما و ميان خداوند يكتاست حتم مىنمائيم بر خدا كه او را به جهت خاطر ما واگذار و از او بگذر و آنچه ميان ايشان و ميان مردمان است خواهش مىكنيم ايشان مىبخشند و خدا به ايشان عوض مىدهد . 174 و در حديث ديگر فرمود و آنچه حق ماست پس ما مىگذريم . 175 مؤلف گويد كه كفايت مىكند در اين مطلب فقرهء جامعهء كبيرهء ( و اياب الخلق اليكم و حسابهم عليكم ) . 176\r\n\r\nتنبيه\r\nدر آيات چندى خداوند عالم خود را به لفظ سريع الحساب و اسرع الحاسبين وصف فرموده و در احاديث وارد شده كه خدا حساب مىكند خلايق را به قدر يك چشم زدن و شاغل و مانع او نيست حساب احدى از حساب ديگر ، چنانچه مانع و شاغل او نيست روزى دادن احدى از روزى دادن ديگرى ، و هر كسى گمان مىكند كه او مخاطب خدا است به حساب نه ديگرى . و جمع ما بين اين اخبار و آيات و ساير آيات و اخبار مشكل است و هو العالم .\r\n\r\nتتمه\r\nدر آيات بسيارى است كه نامهء عمل هر انسانى را در قيامت باز كرده به دست او مىدهند و مىگويند تو خود از براى محاسبهء خود كفايت مىكنى 177 و نامهء نيكان را به دست راست مىدهند و بدان را به دست چپ او مىدهند ، 178 و دعاى وضو كه مىفرمايد خدايا كتاب مرا به دست چپ من و از پشت سر من مده و دست چپ مرا به گردن من غل مكن 179\r\n\r\n","description":"","footnote":"","page_name":" 353 ","page_number":351},
  {"content":"\r\n\r\nشاهد اين تفسير است . و در احاديث است كه هر كه را كه حساب نمايند معذّب است اگر چه به نگه داشتن او باشد در موقف . 180 و صادق ( ع ) بعد از ذكر اجتماع چهارده معصوم و شيعيان ايشان نزد عرش الهى مىفرمايد پس همه بىحساب داخل بهشت شوند . 181 و در حديث طولانى ديگر فرمود كه حق تعالى به صدّيقهء طاهره فرمايد نظر نكنم در محاسبهء بندگان تا داخل بهشت شويد تو و فرزندان تو و شيعيان تو ، پس حق تعالى همهء ايشان را داخل بهشت كند پيش از آنكه مشغول محاسبهء عباد شود . 182 و ايمان اجمالى به تمام اينها لازم است و تحقيق و جمع ميان آيات و اخبار بتمامه در دست ما نيست و هو العالم .\r\n\r\nمطلب سوّم در بيان حكم اطفال و مجانين و اشباه ايشان .\r\nبدان كه مجلسى ( قدّس سره ) فرموده : خلافى نيست ميان اصحاب ما در آنكه اطفال مؤمنان با پدران خود به بهشت مىروند ، چنانچه حق تعالى فرموده :  وَ الَّذِينَ آمَنُوا وَ اتَّبَعَتْهُمْ ذُرِّيَّتُهُمْ بِإِيمانٍ أَلْحَقْنا بِهِمْ ذُرِّيَّتَهُمْ وَ ما أَلَتْناهُمْ مِنْ عَمَلِهِمْ مِنْ شَيْءٍ  183 ( طور ) يعنى آنها كه ايمان آوردند و از پى ايشان رفتند ذرّيّهء ايشان به سبب ايمان ايشان ملحق ساختيم به ايشان ذرّيّهء ايشان را و كم نكرديم از ثواب اعمال پدران به اين سبب چيزى را . و احاديث بسيار وارد شده كه اين آيه در باب اطفال مؤمنان نازل شده كه ايشان را با پدران خود به بهشت مىبرند . و علىّ بن ابراهيم از صادق ( ع ) روايت كرده كه اطفال شيعيان ما را حضرت فاطمه تربيت مىكند و به هديه مىدهد به پدران ايشان در قيامت . 184\r\nو كلينى از صادق ( ع ) روايت كرده كه قاصر بودند فرزندان از عمل پدران ملحق مىگرداند پسران را به پدران تا ديده‌هاى ايشان روشن گردد . 185 و در نوادر راوندى از حضرت رضا ( ع ) روايت كرده كه تزويج مكنيد زن خوش‌روئى را كه فرزند نياورد ، به درستى كه من مباهات مىكنم به شما به امت‌ها در روز قيامت ؛ مگر نمىدانى كه فرزندان در زير عرش رحمن مىباشند و استغفار مىكنند از براى پدران و محافظت مىكند ايشان را حضرت ابراهيم و تربيت مىكند ايشان را ساره در كوهى از مشك و عنبر و زعفران . 186\r\nو ابن بابويه در فقيه به سند صحيح از صادق ( ع ) روايت كرده كه چون طفلى از اطفال مؤمنان بميرد منادى ندا مىكند در ملكوت سماوات كه فلان پسر فلان مرد ؛ اگر\r\n\r\n","description":"","footnote":"","page_name":" 354 ","page_number":352},
  {"content":"\r\n\r\nيكى از پدر و مادر و يا خويشان مؤمن ايشان مرده است به او مىدهند كه او را غذا بدهد و الّا به حضرت فاطمه ( ع ) مىدهند كه او را غذا بدهد تا يكى از پدر و مادر و اهل بيت مؤمن او بميرد پس حضرت فاطمه ( ع ) به ايشان مىدهند . 187 و ايضا به سند صحيح از آن حضرت روايت كرده كه حق تعالى اطفال مؤمنان را به حضرت ابراهيم ( ع ) و ساره ( ع ) مىدهد كه غذا مىدهند ايشان را به درختى در بهشت كه پستان‌ها دارد مانند پستان‌هاى گاو و در قصرى از مرواريد ؛ چون روز قيامت شود ايشان را جامه‌هاى خوب بپوشانند و خوشبو كنند و به هديه به پدران ايشان بدهند ، پس ايشان پادشاهان باشند با پدران خود در بهشت . 188 و در بعضى از كتب معتبره از حضرت باقر ( ع ) روايت كرده كه چون حضرت رسول ( ص ) در شب معراج به آسمان هفتم رسيد و پيغمبران را در آنجا ملاقات كرد گفت كجا است پدرم ابراهيم ( ع ) ، گفتند او با اطفال شيعيان على ( ع ) است و چون داخل بهشت شد ديد كه حضرت ابراهيم ( ع ) در زير درختى است كه پستان‌ها دارد مانند پستان‌هاى گاو و اطفال چند از آن پستان‌ها مىمكند چون پستانى از دهان طفلى بيرون مىآيد حضرت ابراهيم بر مىخيزد و پستان‌ها را به دهان ايشان مىگذارد . پس سلام كرد بر حضرت رسول و از احوال على بن ابى طالب ( ع ) سؤال كرد ، فرمود او را در ميان امت خود گذاشته‌ام ، گفت نيكو خليفه‌اى گذاشته‌اى ، حق تعالى اطاعت او را بر ملائكه واجب گردانيده و اين‌ها اطفال شيعيان اويند ، از خدا سؤال كردم كه ايشان را به من بسپارد كه تربيت ايشان بكنم و هر جرعه كه ايشان مىمكند طعم جميع ميوه‌ها و نهرهاى بهشت را مىيابند از او . 189\r\nمؤلف گويد كه معنى اين تربيت پيش اشاره شد . و در مقام اشكالى است كه اگر بعد از موت قوّه و لياقت هست پس چرا تكليف نباشد و اگر ماده و استعداد و تربيت و ترقى نيست پس عمل خير از براى مردگان چيست و احاديث اين مقام و آيات و احاديث شفاعت چه معنى دارد . و از حكماء و علماء در مقام سخنان چندى نقل شده كه تطبيق آنها و احاديث معصومين و ضروريات مذهب و دين بسيار مشكل است . و ما به يارى قائم عجّل اللّه فرجه در مجالس وعظ رفع اشكال به تحقيق كرده‌ايم و ديده‌هاى برادران ايمانى را به نور معرفت روشن نموده‌ايم . رجوع كن كه لازم است .\r\nو امّا اطفال كفّار ، بعضى گفته‌اند كه با پدران خود به جهنّم مىروند و اين سخن با مذهب عدليّه هيچ آشنائى ندارد ، و بعضى گفته‌اند به بهشت مىروند ، و بعضى گفته‌اند\r\n\r\n","description":"","footnote":"","page_name":" 355 ","page_number":353},
  {"content":"\r\n\r\nآن را كه خدا مىداند اگر مىماند از اهل سعادت بود او را به بهشت مىبرد و آن را كه اگر مىماند از اهل شقاوت بود به جهنم مىبرد ، و اين سخن نيز وجهى ندارد زيرا كه قصاص قبل از جنايت معقول نيست ، و بعضى گفته‌اند در بهشت خدمهء اهل بهشتند ، و اكثر گفته‌اند كه از اهل اعرافند كه مقامى است پست‌تر از بهشت .\r\nو كلينى ( قدّس سره ) و ابن بابويه ( قدّس سره ) و اكثر محدّثين شيعه را اعتقاد آن است كه حق تعالى در قيامت ايشان را تكليف ديگر خواهد كرد به حسب آن تكليف ، ايشان را مثاب و معاقب خواهد گردانيد موافق احاديث بسيارى كه در اين باب وارد شده ، چنان كه ابن بابويه در خصال به سند صحيح على المشهور روايت كرده از زراره از حضرت باقر ( ع ) كه چون روز قيامت شود خدا حجّت تمام مىكند بر پنج كس ، بر طفلى و بر كسى كه در ميان دو پيغمبر باشد يعنى از بعثت پيغمبر سابق مدت‌ها گذشته باشد و اهل ضلالت غالب شده باشند و حق مخفى شده باشد و پيغمبر ديگر مبعوث نشده باشد مانند زمان جاهليت بسيارى از مردم كه حجّت بر ايشان تمام نشده باشد معذور خواهند بود ، و كسى كه ابتداء بعثت نفهمد و هنوز حجّت قائم نشده باشد ، و ابله كه تميز ميان حق و باطل نتواند كرد كه مستضعف باشد ، و ديوانه كه هيچ نفهمد و مكلّف نباشد ، و كر و گنگ كه مادر زاد باشد . پس بر هر يك از ايشان خدا حجّت تمام مىكند و پيغمبرى بر ايشان مبعوث مىگرداند و آتشى از براى ايشان مىافروزد و پيغمبر ( ص ) مىگويد به ايشان كه پروردگار شما امر كرده شما را كه داخل اين آتش شويد و هر كه داخل شد بر او برد و سلام خواهد شد و هر كه فرمان نبرد داخل آتش خواهد شد . 190 و مجلسى ( قدّس سره ) بعد از اين حديث احاديث چندى قريب به اين مضمون ذكر كرده بعد فرمود احاديث بسيار است در اين باب و از عقل بعيد نيست ، تا آنكه در آخر دو حديث نقل كرد كه اطفال مشركين و اهل دنيا خدمتكاران اهل بهشتند ، بعد فرمود و كلينى ( قدّس سره ) به سند صحيح از زراره روايت كرده كه گفت از صادق ( ع ) سؤال كردم كه چه مىفرمائى در اطفالى كه پيش از بلوغ بميرند . فرمود سؤال كردند از رسول خدا ( ص ) از احوال ايشان ، فرمود خدا داناتر است به آنچه ايشان خواهند كرد . حضرت فرمود يعنى دست از ايشان برداريد و در باب ايشان سخنى مگوئيد و علم ايشان را به خدا بگذاريد . 191\r\nمؤلف گويد اصل همان است كه اشاره نموديم كه خدا و امناء خدا گاهى ما ضعفاء را به علم تربيت مىنمايند و گاهى به جهل و آنجا كه مقام علم بود چندان\r\n\r\n","description":"","footnote":"","page_name":" 356 ","page_number":354},
  {"content":"\r\n\r\nنفرموده‌اند كه جاى شبهه و شك باشد و آنجا كه مصلحت نبود به اجمال و تشابه و اختلاف گذرانده‌اند و گاهى فرمودند گرد او نگرديد و پيرامون او نشويد مثل همين مقام . و بالجمله ايمان آورده‌ايم به آنچه فرمودند و آنچه نفرمودند و يقين داريم كه خدا عادل است و هميشه تفضّل خدا بر عدل او سبقت گرفته و پيوسته رحمت او بر غضب او پيش دستى نموده . چون ضعف وجود ما در اين زمان مانع از تعليم باشد اميدواريم كه به واسطهء رسيدن زمان قائم عجّل اللّه فرجه يا رجعت نمودن يا به عالم ديگر كه مقام كشف و شهود است مجهولات ما معلوم گردد به محمّد و آله .\r\n\r\nمطلب چهارم در سؤال روز قيامت و شهادت شاهدان نستجير باللّه .\r\nدر سورهء نساء فرموده  فَكَيْفَ إِذا جِئْنا  تا آخر : 192 چگونه خواهد بود حال امّت‌ها زمانى كه بياوريم از هر امّتى شاهدى و بياوريم تو را بر ايشان گواه . و در مائده فرموده  يَوْمَ يَجْمَعُ اللَّهُ الرُّسُلَ  تا آخر 193 : روزى كه جمع كند خدا رسولان را پس بفرمايد كه امّتان چگونه اجابت كردند شما را ، گويند نيست علمى از براى ما ، به درستى كه توئى علام الغيوب .\r\nو تفسير اين آيه در احاديث صحيحه چنين شده كه از رسولان سؤال مىكنند كه امّتان شما چگونه اجابت شما كردند در حق اوصياء شما ، ايشان در جواب مىگويند لا علم لنا :\r\nنمىدانيم كه بعد از ما به اوصياى ما چه كردند . و در اعراف فرموده  فَلَنَسْئَلَنَّ الَّذِينَ أُرْسِلَ إِلَيْهِمْ وَ لَنَسْئَلَنَّ الْمُرْسَلِينَ  تا آخر ، 194 يعنى هرآينه هم از امّتان سؤال خواهيم نمود و هم از پيغمبران ، و آيات بسيار است .\r\nو على بن ابراهيم ( قدّس سره ) به سند كالصّحيح از حضرت امام محمّد باقر ( ع ) روايت كرده در تفسير آيهء  هذا يَوْمُ يَنْفَعُ الصَّادِقِينَ صِدْقُهُمْ  تا آخر 195 ( مائده ) يعنى اين روزى است كه نفع مىدهد راستگويان را راستگويى ايشان ، كه آن حضرت فرمود چون روز قيامت شود محشور شوند مردم از براى حساب ، مىگذرند بر اهوال روز قيامت و به عرصهء حساب نمىرسند مگر بعد از آنكه مشقت بسيار بكشند ، پس ايشان را نزد عرش الهى بازدارند و حق تعالى به ايشان خطاب كند . پس اول كسى را كه بطلبند به ندائى كه جميع خلايق بشنوند محمد بن عبد اللّه سيد قرشى عربى را بطلبند و او را از جانب راست عرش الهى بازدارند ، پس صاحب شما و امام شما على بن ابى طالب را بطلبند پس بيايد و از جانب\r\n\r\n","description":"","footnote":"","page_name":" 357 ","page_number":355},
  {"content":"\r\n\r\nچپ رسول خدا ( ص ) بايستد ، پس ائمه و ذريّهء آن حضرت را با ساير امت بطلبند و از جانب چپ حضرت امير المؤمنين ( ع ) بازدارند ، پس هر پيغمبرى را با امت او از اول پيغمبران تا آخر ايشان با امتهاى ايشان بطلبند و از جانب چپ عرش الهى بايستند . پس اول كسى را كه از براى سؤال كردن بطلبند قلم باشد ، بيايد و در برابر عرش الهى بايستد در صورت آدميان . پس حق تعالى از او سؤال كند كه نوشتى در لوح آنچه تو را الهام و امر به آن نموده بودم از وحىهاى من ، قلم گويد بلى اى پروردگار من تو مىدانى كه من نوشتم آنچه مرا امر و الهام به نوشتن آن كرده بودى از وحى خود . حق تعالى فرمايد كى گواهى مىدهد از براى تو به اين ، گويد پروردگارا آيا بر سرّ تو احدى از خلق به غير تو مطلع تواند شد .\r\nحق تعالى فرمايد كه حجت خود را تمام كردى . پس لوح را بطلبند ، او بيايد به صورت آدميان تا با قلم بايستد . پس حق تعالى به او فرمايد كه آيا قلم در تو رقم كرد وحىها را كه من او را الهام كرده بودم و امر به آن نموده بودم . لوح گويد بلى پروردگارا و آن را رسانيدم به اسرافيل . پس اسرافيل را بطلبند و بيايد به صورت آدميان با قلم و لوح بايستد .\r\nپس حق تعالى فرمايد كه آيا رسانيد به تو لوح آنچه در آن نوشته بود از وحى ، گويد بلى پروردگارا و رسانيدم او را به جبرئيل . پس جبرئيل را بطلبند و بيايد و در پهلوى اسرافيل بايستد . پس خداوند جليل فرمايد كه آيا اسرافيل به تو رسانيد آنچه به او رسيده بود ، گويد بلى اى پروردگار من و رسانيدم آن را به جميع پيغمبران تو و انفاذ كردم به سوى ايشان آنچه به من رسيده بود از امر تو و اداى رسالت توبه هر پيغمبرى و رسولى نمودم و جميع وحىها و حكمت‌ها و كتاب‌هاى تو را به ايشان رسانيدم و آخر كسى كه رسالت و وحى و حكمت و علم و كتاب و كلام تو را به او رسانيدم محمد بن عبد اللّه عربى قرشى حرمى بود كه حبيب تو است . باقر ( ع ) فرمود پس اول كسى را كه مىخوانند از فرزندان آدم از براى سؤال كردن محمد بن عبد اللّه است . خدا او را نزديك عرش خود جا مىدهد و هيچ كس در آن روز قرب و منزلت او نزد خدا مثل او نخواهد بود . پس پروردگار عزت او را خطاب مىكند كه آيا جبرئيل به تو رسانيد آنچه وحى كرده بودم و به سوى تو فرستاده بودم از كتاب و حكمت و علم من و آيا اين‌ها را وحى كرد به سوى تو ، پس رسول خدا گويد اى پروردگار من به من رسانيد جبرئيل آنچه وحى كرده بودى به سوى او و فرستاده بودى او را به آن از كتاب تو و حكمت و علم تو ، وحىها را آورد به سوى من . پس حق تعالى فرمايد به محمد ( ص ) كه آيا رسانيدى به امت خود آنچه به تو رسانيده جبرئيل از كتاب و حكمت\r\n\r\n","description":"","footnote":"","page_name":" 358 ","page_number":356},
  {"content":"\r\n\r\nو علم من ، حضرت رسول ( ص ) گويد بلى پروردگارا رسانيدم به امت خود آنچه را وحى كرده بودى بسوى من از كتاب تو و حكمت تو و علم تو و جهاد كردم در راه تو . پس حق تعالى گويد به محمد كه كى شهادت مىدهد از براى تو به اين . آن حضرت گويد پروردگارا تو شاهدى از براى من به تبليغ رسالت و ملائكهء تو و نيكان از امت من ، و شهادت تو كافى است از براى من . پس ملائكه را بطلبند و ايشان گواهى دهند از براى آن حضرت كه تبليغ رسالت نمود ، پس امت محمد را بطلبند و سؤال كنند از ايشان كه آيا رسانيد محمّد ( ص ) به شما رسالت و كتاب و حكمت و علم مرا و تعليم شما نمود اين‌ها را ، پس شهادت دهند از براى آن حضرت كه تبليغ رسالت و حكمت و علم نمود . پس خداوند جليل فرمايد كه آيا بعد از خود در ميان امت خود كسى را خليفه و جانشين خود گردانيدى كه در ميان ايشان به حكمت و علم من قيام نمايد و تفسير كند از براى ايشان كتاب مرا و بيان كند امورى را كه در آن اختلاف نكنند بعد از تو و حجت و خليفهء من باشد در زمين ، پس محمد ( ص ) گويد بلى اى پروردگار من خليفه كردم در ميان ايشان على بن ابى طالب ( ع ) را كه برادر من و وزير من و وصى من بود و بهترين امّت من بود و نصب كردم او را از براى ايشان در حيات خود كه نشانهء راه هدايت باشد و ايشان را دعوت كردم به اطاعت و او را خليفهء خود گردانيدم در امت خود كه امام و پيشواى ايشان باشد و پيروى او بكنند امت تا روز قيامت . پس على بن أبي طالب ( ع ) را بطلبند و از او پرسند كه آيا محمد ( ص ) وصيت كرد به سوى تو و تو را خليفه نمود در امت خود و تو را نصب كرد در حيات خود كه ايشان را نشانهء راه هدايت باشى و آيا بعد از او قائم مقام او گرديدى ، حضرت گويد بلى اى پروردگار من ، محمد ( ص ) وصيت نمود به سوى من و مرا خليفه گردانيد در امت خود و چون محمد ( ص ) را به سوى خود بردى انكار من كردند امت او و مكر كردند با من و مرا ضعيف گردانيدند و نزديك شد كه مرا بكشند و مقدم بر من داشتند كسى را كه مؤخر گردانيده بودى و مؤخر گردانيدند كسى را كه مقدم گردانيده بودى و سخن مرا نشنيدند و اطاعت من نكردند پس قتال كردم با ايشان به فرمودهء تو تا آنكه مرا كشتند . پس به على ( ع ) گويد كه آيا بعد از خود در امت محمد ( ص ) حجتى و خليفه‌اى در زمين گذاشتى كه دعوت كند بندگان مرا به سوى دين من و راه رضاى من ، على ( ع ) گويد بلى اى پروردگار من در ميان ايشان گذاشتم حسن پسر خود را و پسر دختر پيغمبر تو را . پس حضرت امام حسن ( ع ) را بطلبند و همان سؤال كه از على بن\r\n\r\n","description":"","footnote":"","page_name":" 359 ","page_number":357},
  {"content":"\r\n\r\nابى طالب ( ع ) كردند از او بكنند و همچنين هر امامى بعد از امامى را بطلبند و حجت او را بر اهل زمان او تمام كنند . پس حق تعالى عذر ايشان را قبول نمايد و اجازه حجت ايشان بكند . در اين وقت حق تعالى فرمايد كه اين روزى است كه نفع مىبخشد راستگويان را راستى ايشان . 196\r\nمؤلف گويد در اين حديث شريف اسرار بسيارى است كه بر اهلش مخفى نيست و آنچه در مجالس وعظ در تفسير ( بكم فتح اللّه و بكم يختم ) نوشته‌ام شرح بعضى از اسرار اين حديث شريف است ، رجوع كن .\r\nو كلينى ( قدس سره ) به سند معتبر از صادق ( ع ) روايت كرده كه چون روز قيامت شود خداوند عالم همهء خلايق را جمع كند ؛ اول كسى را كه بطلبند حضرت نوح ( ع ) باشد ، پس از او بپرسند كه آيا تبليغ رسالت كردى ، گويد بلى ، گويند كى گواهى مىدهد از براى تو ، گويد محمد بن عبد اللّه . پس نوح ( ع ) بيرون آيد و پا بر سر مردم گذارد تا بيايد به نزد محمّد ( ص ) و او بر روى تلّى باشد از مشك و على ( ع ) با او باشد ، و اين است معنى قول خدا  فَلَمَّا رَأَوْهُ زُلْفَةً سِيئَتْ وُجُوهُ الَّذِينَ كَفَرُوا  197 ( ملك ) يعنى چون ببينند او را صاحب قرب و منزلت نزد حق تعالى بد و متغير گردد روهاى كافران . پس نوح گويد يا محمد حق تعالى از من گواه مىطلبد بر تبليغ رسالت ، حضرت گويد اى جعفر واى حمزه برويد و گواهى بدهيد از براى حضرت نوح ( ع ) كه او تبليغ رسالت كرد . حضرت صادق ( ع ) فرمود كه پس جعفر طيّار و حمزه عمّ رسول گواه پيغمبران خواهند بود بر تبليغ رسالت ايشان . راوى گفت فداى تو شوم ، على ( ع ) آن وقت در كجاست . فرمود شأن و منزلت على ( ع ) از آن بزرگتر است كه او را براى گواهى بفرستند . 198\r\nمؤلف گويد در آيهء شريفهء  فَكَيْفَ إِذا جِئْنا  199 كه گذشت خاتم ( ص ) را شاهد پيغمبران و ايشان را شاهد امتان قرار داد و در آيهء شريفهء  يَوْمَ نَدْعُوا كُلَّ أُناسٍ بِإِمامِهِمْ  200 و اخبار بسيارى است كه هر امامى ( ع ) شاهد زمان خود است و در آيهء آخر سورهء حج به ملاحظهء تفسير اهل بيت ، حضرت خاتم ( ص ) را شاهد ائمه ( ع ) قرار داد و ايشان را شاهد بر ناس ، و از اين حديث و حديث پيش و خود آيات ظاهر است كه بايد شاهد كاملتر باشد ، چنانچه شاهد قلم كه مخلوق اول است جز خدا نشد . و امّا آنكه سؤال از زيردست نمودند مقصود اقرار ايشان است نه شهادت ؛ و آنچه در اين حديث فرمود كه شأن على زياده از آن است ، مقصود اين است كه او شهادت خاتم را برساند و قاصد باشد ، شأن او\r\n\r\n","description":"","footnote":"","page_name":" 360 ","page_number":358},
  {"content":"\r\n\r\nزيادتر است نه آنكه خود شاهد باشد . پس حاصل اين است كه خدا شاهد خاتم ( ص ) و خاتم شاهد بر ائمه و ايشان شاهد بر انبياء و ايشان شاهد بر امم خواهند بود ؛ ( كلّ على حسبه و هو العالم ) .\r\nو ابن بابويه از صادق ( ع ) روايت كرده كه مائيم گواهان بر شيعيان و شيعيان ما بر مردم و به شهادت شيعيان ما ايشان را جزا مىدهند و عقاب مىكنند . 201 مؤلف گويد كه انبياء ( ع ) نيز همه شيعيان ايشانند .\r\nو در حديث معتبر صادق ( ع ) فرمود كه مردى از شما ، يعنى از صلحاء يا علماى شيعه ، در محلّه‌اى مىباشد ، خدا حجّت مىكند او را بر همسايگان او پس به ايشان مىگويد كه آيا فلان مرد در ميان شما نبود ، آيا سخن او را نمىشنيديد ، آيا صداى گريهء او را در شب نمىشنيديد ، پس حجّت خداست بر ايشان . 202 و در حديث صحيح آن حضرت در تفسير قول خدا در سورهء انعام  قُلْ فَلِلَّهِ الْحُجَّةُ الْبالِغَةُ  203 يعنى بگو پس خدا را حجت كاملهء بالغه بر خلق است ، فرمود حق تعالى به بندهء خود در روز قيامت مىگويد كه آيا عالم بودى ، اگر گويد بلى گويد پس چرا عمل نكردى و اگر گويد جاهل بودم گويد چرا ياد نگرفتى تا عمل كنى ، پس حجت بر او تمام شود اين است حجت بالغهء خدا بر خلق . 204\r\nحال به يارى قائم عجّل اللّه فرجه اشاره نمائيم به شهادت مكان و زمان و اعضاى انسان و غير آن . از صادق ( ع ) پرسيدند كه آدمى نوافل خود را در يك جا كند بهتر است يا در چند جا ، حضرت فرمود در چند جا زيرا كه اين مكان‌ها شهادت مىدهند براى او در قيامت . 205 و پيش گذشت سخنان قبر و زمين به صاحبان خود و روندگان بر ايشان . و در احاديث بسيار وارد شده كه هر روز كه مىآيد ندا مىكند آدمى را كه اى فرزند آدم منم روزى تازه و بر تو گواهم پس در من سخن خير بگو و كار خير بكن تا گواهى بدهم از براى تو در قيامت كه بعد از اين مرا نخواهى ديد و شب نيز اين ندا را مىكند . 206\r\nو در تفسير عسكرى ( ع ) است كه رسول خدا ( ص ) فرمود كه چنانچه خداى عز و جل امر كرده است شما را كه احتياط كنيد از براى جان‌هاى خود و دين‌هاى خود و مال‌هاى خود كه گواهان عدول بر خود بگيريد ، همچنين احتياط كرده بر بندگان و از براى ايشان به اينكه گواهان از براى ايشان گرفته است و ملائكهء چند بر ايشان گواه و موكل گردانيده است كه حفظ و ضبط مىكنند آنچه از او صادر مىشود از اعمال و اقوال و نگاه‌كردن‌هاى او ، و همچنين بقعه‌هاى زمين كه بر روى آنها اطاعت و معصيت\r\n\r\n","description":"","footnote":"","page_name":" 361 ","page_number":359},
  {"content":"\r\n\r\nمىكنند گواهانند از براى او و بر او شب‌ها و روزها و ماه‌ها گواهانند و ساير بندگان مؤمن خدا گواهانند از براى او و كاتبان اعمال او گواهانند بر او و چه بسيار كسى در قيامت سعادتمند شود به گواهى اينها از براى او و چه بسيار كسى كه در قيامت شقى و معذب گردد به گواهى اينها بر او . به درستى كه حق تعالى در روز قيامت مبعوث مىگرداند همهء بندگان خود را در يك عرصه كه ديده در همه نفوذ مىكند و صداى داعى را همه مىشنوند و حشر مىكند شب‌ها و روزها و ماه‌ها و سال‌ها و بقعه‌هاى زمين را ، پس كسى كه عمل صالح كرده باشد شهادت مىدهند از براى او اعضا و جوارح او و بقعه‌هاى زمين و ماه‌ها و سال‌ها و ساعت‌ها و شب‌ها و روزها و شب‌هاى جمعه و ساعت‌هاى آن ، پس نصيب او مىگردد سعادت ابدى و كسى كه عمل بدى كرده باشد اينها همه گواهى مىدهند بر او و شقى مىشود به شقاوت ابدى . پس عمل كنيد براى روز قيامت و مهيّا كنيد توشه براى آن روز . پس آن بزرگوار فضيلت ماه‌هاى رجب و شعبان و رمضان و فضيلت روزهء ايشان و عمل در ايشان و گواهى دادن ايشان را بيان فرمود . 207\r\nو در احاديث بسيارى است كه قرآن مجيد در روز قيامت شهادت مىدهد و شفاعت مىكند از براى كسى كه آن را تلاوت كرده و عمل به آن نموده تا آنكه او را به اعلا درجات مىرساند .\r\nو در سورهء نور فرمود : روزى كه شهادت مىدهد بر ايشان زبان‌هاى ايشان و دست‌هاى ايشان و پاهاى ايشان به آنچه مىكردند صاحبان ايشان . 208 و در يس فرمود : روز قيامت مهر مىزنيم بر دهن‌هاى ايشان و سخن مىگويد با ما دست‌هاى ايشان و شهادت مىدهد پاهاى ايشان به آنچه مىكردند . 209 و در حم سجده فرمود : و روزى كه محشور مىشوند اعداى خدا به سوى آتش ، پس ايشان بازداشته مىشوند تا زمانى كه بيايند او را ، يعنى آتش را ، شهادت مىدهد بر ايشان گوش ايشان و چشم‌هاى ايشان و پوست‌هاى ايشان به آنچه مىكردند . 210 صادق ( ع ) فرمود مراد از پوست‌ها فرج‌هاى ايشان است  وَ قالُوا لِجُلُودِهِمْ  تا آخر 211 : و گفتند به پوست‌هاى خود چرا بر ما شهادت داديد ، گويند كه گويا كرد ما را آن خداوندى كه گويا گردانيده و به سخن در آورده هر چيز را و او خلق كرد شما را اوّل بار و به سوى او بر مىگرديد و نمىتوانيد پنهان شويد از اينكه شهادت دهد بر شما گوش شما و نه ديده‌ها و نه فرج‌هاى شما و لكن گمان كرديد كه خدا نمىداند بسيارى از آن چيزها كه عمل مىكنيد . و صادق ( ع ) فرمود اين آيه در حق غاصبان حق\r\n\r\n","description":"","footnote":"","page_name":" 362 ","page_number":360},
  {"content":"\r\n\r\nامير المؤمنين ( ع ) نازل شده . 212 و باقر ( ع ) فرمود كه اعضاء بر مؤمن شهادت نمىدهد بلكه شهادت بر كسى مىدهد كه وعيد عذاب بر او لازم شده باشد . 213 و گذشت در حديث امير ( ع ) در جواب اختلاف آيات كه آن بزرگوار شهادت اعضا را در حق مشركان قرار داد و ادلّه بر شهادت اين گونه امور بسيار است . و اختلاف است كه اين شهادت‌ها شهادت حال است يا شهادت قال ، و ايشان شهادت مىدهند يا موكلان ايشان . و ما در مجالس وعظ در معنى تسبيح كلّ شىء بعضى وجوهات نوشته‌ايم ، رجوع كن .\r\nخلاصه هر جزئى از گناهان ما در دفترهاى بىشمار مشهور و معلوم شاهدان بسيار بسيار است ، علاوه بر علم خدا كه به هر چيز محيط است . به خاطرم مىآيد كه عربى خدمت خاتم ( ص ) رسيد ، در بين صحبت عرض كرد خدا مىديد آنچه من مىكردم ، فرمود بلى . فى الفور افتاد و جان داد . 214 انصاف كار بجايى كرد . خداوند به حق محمد و آل محمد ( ص ) كه ما را در صحراى قيامت رسوا نگردانى و گناهان ما را از ما و از همهء ما سوا بپوشانى و بر خود ما نشمارى و ما را بر گناه خود مطلع نگردانى كه عذاب رسوائى و خجالت از بدترين عذاب‌ها است . يا علّام الغيوب و يا ستّار العيوب .\r\n\r\nمطلب پنجم در صراط .\r\nو صراط به معنى راه است و لكن صراط قيامت را به پل و جسر تفسير كرده‌اند به جهت احاديث . و ظاهر است كه جسر نيز راهى است و در اينجا راه مخصوص و جسر مخصوصى است كه بر روى جهنم كشيده و آخر او به اول بهشت وصل است ، پس هر كه از او گذشت لا بد از اهل بهشت است و هر كه نگذشت و افتاد البته به جهنم افتاده . و منحصر است راه بهشت به همين راه و شرعا و عقلا ممتنع است كه كسى راه ديگر پيدا كند و يا اين راه را طى نكرده به بهشت نيك سرشت برسد . و اهل باطن و ظاهر همه را مسلّم است كه در دنيا هر كه در شريعت و راه خدا مستقيم باشد و نلغزد ، در صراط قيامت نيز به سهولت خواهد گذشت و نمىلغزد و از براى او عريض است و تندى و تيزى و سوزندگى ندارد . پس معلوم شد كه مردم در آنجا نيز مثل اينجا خواهند بود ، پس بعضى گذرند بر صراط مانند برق جهنده و بعضى مثل باد و بعضى مثل اسب و بعضى مثل پياده و بعضى به چهار دست و پا مثل اطفال . و همهء اين مطالب مسلّمى شيعه و سنّى است . و\r\n\r\n","description":"","footnote":"","page_name":" 363 ","page_number":361},
  {"content":"\r\n\r\nاصل صراط از ضروريّات دين است .\r\nمجلسى ( قدّس سره ) مىفرمايد صراط جسرى است كه بر روى جهنم مىكشند و تا كسى از آن نگذرد داخل بهشت نمىشود . و در احاديث عامه و خاصه وارد شده كه از مو باريكتر و از شمشير برنده‌تر و از آتش گرمتر است و مؤمنان خالص در نهايت آسانى گذرند مانند برق جهنده و بعضى به دشوارى و بعضى به جهنم مىافتند ، و آن در آخرت نمونهء صراط مستقيم دنيا است كه دين حق و راه ولايت باشد ، هر كه از اين صراط عدول و ميل به باطل كرد در گفتار يا كردار از همان عقبه از صراط آخرت مىلغزد . و صراط مستقيم سورهء حمد اشاره به هر دو است . و صدوق ( قدس سره ) فرموده اعتقاد ما آن است كه صراط حق است و آن جسر جهنم است و مرور جميع خلايق بر آن خواهد شد ، چنان كه فرمود :  وَ إِنْ مِنْكُمْ إِلَّا وارِدُها كانَ عَلى رَبِّكَ حَتْماً مَقْضِيًّا  ( مريم ) يعنى احدى از شما نيست مگر آنكه واردشوندهء جهنم است ، بوده است اين بر پروردگار تو حتم و لازم . 215 و صراط در وجه ديگر حجت‌هاى خدايند ، پس هر كه ايشان را در دنيا شناخت و اطاعت ايشان كرد خدا او را از صراطى كه جسر جهنم است در روز قيامت مىگذراند .\r\nو شيخ مفيد ( قدس سره ) فرموده صراط به معنى راه است و به اين سبب ولايت امير المؤمنين ( ع ) و ائمه از ذريّهء او را صراط مىگويند كه راه نجات است . و در خبر است كه طريق به سوى بهشت در روز قيامت به منزلهء جسرى است كه مردم بر آن مىگذرند و آن است صراطى كه رسول خدا ( ص ) از جانب راست آن مىايستد و امير المؤمنين از جانب چپ آن و ندا از جانب خدا به هر دو مىآيد كه بيندازيد در جهنم هر كافر و معاندى را . 216\r\nو در معانى الاخبار است كه از صادق ( ع ) پرسيدند از صراط ، فرمود كه آن راه به سوى معرفت خدا است و دو صراط مىباشد ، صراط دنيا و صراط آخرت ؛ صراط دنيا امامى است كه اطاعت او فرض و واجب است ، هر كه او را شناخت در دنيا و پيروى او كرد مىگذرد بر صراط آخرت كه جسر جهنم است و هر كه او را نشناخت در دنيا ، قدمش از صراط آخرت مىلغزد و به جهنم مىافتد . 217\r\nو در تفسير عسكرى ( ع ) است در تفسير صراط مستقيم كه صراط مستقيم دنيا آن است كه غلو نكند در حق ائمه و تقصير نكند در حق امامت ايشان و مستقيم باشد در دين حق و ميل به باطل نكند ، و در آخرت راه مؤمنان است به سوى بهشت كه عدول نمىكنند به سوى جهنم و غير آن . 218 و در امالى به سند معتبر از صادق ( ع ) روايت كرده كه مردم مىگذرند\r\n\r\n","description":"","footnote":"","page_name":" 364 ","page_number":362},
  {"content":"\r\n\r\nبر صراط چندين قسم و صراط باريكتر از مو و تندتر از شمشير است ، بعضى مىگذرند مثل برق و بعضى راه مىروند و بعضى به دست و پا مىروند و بعضى چسبيده‌اند بر صراط و بعضى از بدن ايشان را آتش مىگيرد و بعضى نمىگيرد . 219\r\nو على بن ابراهيم ( قدس سره ) و ابن بابويه ( قدس سره ) به سندهاى خود از باقر ( ع ) روايت كرده‌اند كه چون اين آيه نازل شد  وَ جِيءَ يَوْمَئِذٍ بِجَهَنَّمَ  ( فجر ) : بياورند در آن روز جهنم را ، 220 از حضرت رسول ( ص ) معنى اين آيه را پرسيدند ، فرمود روح الامين مرا خبر داد كه چون حق تعالى خلق اولين و آخرين را در قيامت جمع كند بياورند جهنم را با هزار مهار كه كشند او را صد هزار ملك در نهايت شدت و غلظت و جهنم را صداى در هم شكستن و خروش و غضب عظيم بوده باشد ، پس نفسى بكشد و صدائى از آن ظاهر شود كه اگر نه آن باشد كه حق تعالى مردم را تأخير كرده از براى حساب هرآينه همه را هلاك كند ؛ پس‌گردنى و زبانه‌اى از آن بيرون آيد كه احاطه كند به نيكوكار و بدكار ، پس نماند هيچ بنده از بندگان خدا نه ملكى و نه پيغمبرى مگر آنكه فرياد كنند كه ربّ نفسى نفسى يعنى پروردگارا نفس مرا و جان مرا نجات ده و تو اى پيغمبر خدا ندا كنى امّتى امّتى و از براى امت خود دعا كنى .\r\nپس صراط را بر روى آن بگذارند از مو باريكتر و از شمشير برنده‌تر و آن سه قنطره داشته باشد ، بر يك قنطره امانت باشد و صلهء رحم و بر دوّم نماز باشد و بر سيّم عدالت پروردگار عالميان ، يعنى حكم در مظالم بندگان . پس مردم را تكليف مىكنند كه بر صراط بگذرند ، پس در عقبهء اوّل صلهء رحم و امانت ايشان را نگاه مىدارد ، اگر قطع رحم و خيانت كرده از اين عقبه نمىگذرد تا از عهده آن بيرون آيد يا به جهنم افتد ، و از اين عقبه اگر نجات يافتند عدالت الهى براى مظالم عباد ايشان را نگاه مىدارد و اشاره به اين است آنچه خدا فرموده است  إِنَّ رَبَّكَ لَبِالْمِرْصادِ  ( فجر ) يعنى به درستى كه پروردگار تو بر سر راه است يا در كمينگاه است . 221 و مردم بر صراط مىروند بعضى به دست چسبيده و بعضى يك پايش لغزيده به پاى ديگر خود را نگاه مىدارد و ملائكه بر دور ايشان ايستاده و دعا و ندا مىكنند كه اى خداوند حليم بيامرز و عفو كن به فضل خود و سالم بدار و به سلامت بگذران ايشان را . و مردم مىريزند در آتش مانند شب‌پره . پس كسى كه به رحمت خدا نجات يافت و گذشت مىگويد الحمد للّه و حمد مىكنم خداوند غفورى را كه نجات داد مرا از تو بعد از آنكه نااميد شده بودم به منت و فضل خود ، به درستى كه پروردگار ما آمرزنده و شكركننده است عمل‌هاى بندگان خود را . 222\r\n\r\n","description":"","footnote":"","page_name":" 365 ","page_number":363},
  {"content":"\r\n\r\nمؤلف گويد چون امانت و صلهء رحم و نماز و عدالت را حمل بر جميع مراتب ظاهرى و باطنى آن نموديم ظاهر است كه جميع عقبات بر صراط خواهد بود . و گذشت كه صدوق ( قدس سره ) فرموده كه عقبات همه بر صراط است . و بعد از آنكه معلوم تو نموديم كه صراط آخرت موافق و مطابق و برابر صراط دنيا است و صراط دنيا عبارت از اتمام شريعت‌هاست از اصول دين و فروع دين ، البته اين مطلب بديهى و آشكار است ؛ بفهم .\r\nحال به يارى قائم عجل اللّه فرجه اشاره نمائيم به اميدوارى ما شيعيان در صراط و عقبات .\r\nاوّل همين حديث شريف ، چه ظاهر است كه دعاى پيغمبر ( ص ) و ملائكه مخصوص شيعيان اين امّت و پيشينيان است .\r\nدوّم ، ابن بابويه ( قدس سره ) فرموده كه رسول خدا ( ص ) به على ( ع ) فرمود يا على ، چون روز قيامت شود بنشينم من و تو و جبرئيل بر صراط و نگذرد مگر كسى كه براتى به ولايت تو با او باشد . 223 و شيخ طوسى ( قدس سره ) از طريق عامه از انس روايت كرده كه رسول خدا ( ص ) فرمود كه چون روز قيامت شود و صراط را بر جهنم نصب كنند نگذرد بر آن مگر كسى كه نامه رخصتى داشته باشد كه در آن ولايت على بن ابى طالب ( ع ) بوده باشد و اشاره به اين است قول خدا  وَ قِفُوهُمْ إِنَّهُمْ مَسْؤُلُونَ  ( صافات ) يعنى بازداريد ايشان را به درستى كه ايشان بايد سؤال كرده شوند ، 224 يعنى از ولايت على بن ابى طالب ( ع ) . 225\r\nسوّم ، ابن بابويه ( قدس سره ) از حضرت امير ( ع ) روايت كرده كه فاطمه ( ع ) گفت به رسول خدا ( ص ) كه روز موقف اعظم و روز فزع اكبر شما را كجا ملاقات كنم ، فرمود نزد در بهشت وقتى كه لواى حمد با من باشد و شفاعت كنم از براى امت خود . گفت اگر در آنجا نبينم كجا جويم ، فرمود نزد حوض كوثر وقتى كه امت خود را آب دهم . گفت اگر در آنجا نيابم ، فرمود نزد صراط كه ايستاده باشم و گويم پروردگارا به سلامت بگذران امت مرا . گفت اگر در آنجا ملاقات نكنم تو را ، فرمود نزد ميزان كه دعا كنم از براى امت خود . گفت اگر تو را در آنجا نيابم ، فرمود در كنار جهنم مرا طلب كن در وقتى كه منع كنم شراره و زبانهء او را از امت خود . پس حضرت فاطمه ( ع ) شاد شد . 226\r\nچهارم ، از صادق ( ع ) روايت كرده كه بهشت هشت در دارد ، از يك در آن پيغمبران و صدّيقان داخل مىشوند و پيوسته من در كنار صراط ايستاده باشم و دعا كنم و گويم پروردگارا سالم بدار و به سلامت بگذران شيعيان و دوستان و ياوران ما را و هر كه\r\n\r\n","description":"","footnote":"","page_name":" 366 ","page_number":364},
  {"content":"\r\n\r\nولايت و محبت ما را داشته باشد . پس ناگاه از ميان عرش ندا رسد كه دعاى تو را مستجاب كردم و شفاعت تو را در حق شيعيان قبول كردم . و شفاعت كند هر مرد از شيعيان من و كسى كه محبت من داشته باشد و يارى من كرده باشد و با دشمنان من جنگ كرده باشد به كردار يا به گفتار در هفتاد هزار كس از همسايگان و خويشان خود .\r\nو يك در ديگر ساير مسلمانان از آن داخل شوند ، از آنها كه شهادت به وحدانيت و رسالت دهند و در دل ايشان به قدر ذره‌اى از بغض ما اهل بيت نباشد . 227\r\nپنجم در تفسير عسكرى ( ع ) از رسول خدا ( ص ) روايت كرده كه چون حق تعالى جميع خلايق را مبعوث گرداند منادى پروردگار ما از زير عرش خدا ندا كند كه اى گروه خلايق بپوشيد ديده‌هاى خود را تا فاطمه دختر پيغمبر ( ص ) كه سيّدهء زنان عالميان است از صراط بگذرد . پس همهء خلايق ديده‌هاى خود را بر هم گذارند به غير محمد و على و حسن و حسين و طاهران از اولاد ايشان كه محرم آن حضرتند ؛ و چون داخل بهشت شود جامهء آن حضرت كشيده باشد بر روى صراط ، يك طرفش در دست آن حضرت باشد در بهشت و يك طرفش در عرصات قيامت باشد ؛ پس منادى از جانب پروردگار ما ندا كند كه اى دوستان فاطمه هر يك چنگ زنيد در ريشه‌اى از ريشه‌هاى جامهء سيّدهء زنان عالميان ؛ پس نماند كسى از دوستان فاطمه مگر آنكه بچسبد به تارى از تارهاى آن تا آنكه زياده از سه هزار فئام چنگ زنند در آن جامه كه هر فئامى هزار هزار نفر باشد و همه نجات يابند به بركت آن حضرت از آتش جهنّم . 228 و عمده اميدوارى ما شفاعت چهارده معصوم ( ع ) است كه ان شاء اللّه بعد از اين خواهيم ذكر كرد و له الحمد .\r\n\r\nمطلب ششم در نمونه‌اى از ذكر جهنّم است . پناه مىبرم به خدا در او . و در آن چند فقره است .\r\n\r\nفقرهء اول در ذكر بعضى از جهات عذاب و سختى و شدّت اهل جهنّم .\r\nاوّل از همه بدتر يقين ايشان است به خلود كه ابد الآباد در جهنم و عذاب خواهند بود و هرگز مرگ و سستى عذاب و اميد خلاصى نخواهد بود ، و حسرت ايشان است از براى بهشت . فرمود  وَ يَأْتِيهِ الْمَوْتُ مِنْ كُلِّ مَكانٍ وَ ما هُوَ بِمَيِّتٍ  ( ابراهيم ) : مىآيد او را مرگ از هر جا و از هر طرف و نخواهد مرد . 229  وَ لا يَدْخُلُونَ الْجَنَّةَ حَتَّى يَلِجَ الْجَمَلُ فِي سَمِّ الْخِياطِ  ( اعراف ) : داخل\r\n\r\n","description":"","footnote":"","page_name":" 367 ","page_number":365},
  {"content":"\r\n\r\nنمىشوند بهشت را تا داخل شود شتر در سوراخ سوزن . 230 يعنى اين نيز مانند آن محال است . و آيات خلود بسيار بسيار است .\r\nو از صادق ( ع ) منقول است كه چون اهل بهشت به بهشت روند و اهل جهنم به جهنم درآيند مرگ را به صورت گوسفند سياه و سفيدى بياورند و در ميان بهشت و دوزخ وادارند و گويند به ايشان كه اين مرگ است ، ببينيد . پس آن را ذبح نمايند و خدا فرمايد اى اهل بهشت هميشه در بهشت خواهيد بود و شما را مرگ نيست واى اهل جهنّم هميشه در جهنّم خواهيد بود و شما را مرگ نخواهد بود ، و اين است معنى يوم الحسرة كه خدا فرمان دهد كه هميشه خواهيد بود و آن روز اهل جهنم حسرت برند و اميدشان منقطع شود . 231\r\nو عيّاشى از باقر ( ع ) روايت كرده در تفسير  فِي عَمَدٍ مُمَدَّدَةٍ  232 كه كفار و مشركان سرزنش خواهند كرد مسلمانان را كه توحيد شما فائده نداد و شما هم مثل ما در جهنّميد ، پس خدا حميّت كند از براى مسلمين و ملائكه را فرمايد شفاعت كنيد ، ايشان شفاعت كنند آن قدر كه خدا خواهد . پس پيغمبران را امر به شفاعت نمايد ، پس مؤمنان را ، پس فرمايد من از همه رحيم‌ترم ، بيرون آييد به رحمت من ، پس بيرون آيند از ميان آتش مانند پروانه و جانوران كه نزد آتش جمع مىشوند . حضرت فرمود بعد از بيرون آوردن ايشان عمودها را مىكشند و درها را بر ايشان مىبندد ، و اللّه آنها كه باقى ماندند هميشه مخلد خواهند بود . 233\r\nدر صافى است كه قمّى ( قدس سره ) فرمود همين كه عمودها را برايشان كشيدند و اللّه خلود خواهد بود . مجلسى ( قدس سره ) مؤصدة فى عمد ممدّدة را چنين معنى كرده كه درهاى آن را بر روى ايشان مىبندند در عمودهاى كشيده شده ، پس محكم مىكنند آن را به ميخ‌هاى آهنى از آتش تا اميد بيرون آمدن از ايشان قطع شود و نسيمى بر ايشان داخل نشود . 234\r\nو اما حسرت و افسوس ايشان بسيار است . از جمله آن است كه صدوق ( قدس سره ) از صادق ( ع ) روايت كرده كه خدا هيچ خلقى نيافريده مگر آنكه از براى او خانه‌اى در بهشت و خانه‌اى در جهنم مقرر كرده . چون اهل بهشت در بهشت و اهل جهنم در جهنم ساكن شوند منادى ندا كند اى اهل بهشت مشرف شويد ، تا آنكه فرمود ، پس ندا كنند اى اهل جهنم سر بالا كنيد و نظر كنيد به سوى منازل خود در بهشت ، پس چون نظر كنند به ايشان بنمايند منازل ايشان را و نعمت‌هائى كه در آنجا از براى ايشان مقرر كرده‌اند و گويند اينها منازل شما است كه اگر اطاعت خدا مىكرديد داخل اين منزل‌ها مىشديد ،\r\n\r\n","description":"","footnote":"","page_name":" 368 ","page_number":366},
  {"content":"\r\n\r\nپس اگر كسى از حزن و اندوه بميرد بايست در آن روز اهل جهنم از حزن بميرند . پس منازل اهل جهنم را به اهل بهشت ميراث مىدهند و منازل اهل بهشت را در جهنم به اهل جهنم به ميراث مىدهند و اين است معنى قول خدا :   أُولئِكَ هُمُ الْوارِثُونَ الَّذِينَ يَرِثُونَ الْفِرْدَوْسَ   ( سورهء مؤمنون ) . 235\r\nدوّم سرزنش ايشان است به همديگر كه همديگر را لعنت مىكنند و دشنام مىدهند ، چنانچه در آيات بسيارى است .\r\nو ايضا سرزنش شياطين است به ايشان كه : به شما وعدهء دروغ داديم و شما را گول زديم و شما سخن ما را گوش داديد و سخن حق و وعدهء صدق خدا را نشنيديد پس ما را ملامت نكنيد خودتان را ملامت كنيد ، نه من به فرياد شما مىرسم نه شما به فرياد من ، چنانچه در سورهء ابراهيم ( ع ) است . 236\r\nو ايضا سرزنش اهل بهشت است به ايشان كه : ما وعدهء خدا را از بهشت و لذات آن يافتيم آيا شما هم يافتيد وعدهء خدا را از جهنم و عذاب ؟ آيا شما نبوديد كه منكر معاد و عذاب آن بوديد ؟ حالا بياييد ما درهاى بهشت را مىگشائيم براى شما تا خلاص شويد از عذاب . گويند واى بر ما كجا ممكن است اين . مؤمنان گويند نگاه كنيد . چون نگاه كنند و درهاى بهشت را باز ببينند به طمع درآيند ، پس شنا كنند در درياهاى حميم جهنم و زبانيه از پى ايشان روند و به ايشان رسند و عمودها و گرزها و تازيانه‌ها بر ايشان زنند و پيوسته به اين نحو روند و اين عقوبات را كشند تا وقتى كه گمان كنند كه به آن درها رسيده‌اند مىبينند كه درها بر روى ايشان بسته است و زبانيهء گرزها بر ايشان زنند و سرنگون به ميان جهنم افكنند . و مؤمنان بر فرشها و مجالس خود به ايشان خنده زنند و استهزا و سخريّه به ايشان كنند و اشارهء به اين است  اللَّهُ يَسْتَهْزِئُ بِهِمْ  ( بقره ) : خدا استهزاء مىكند به ايشان ، 237 و آيهء  فَالْيَوْمَ الَّذِينَ آمَنُوا مِنَ الْكُفَّارِ يَضْحَكُونَ  ( تطفيف ) : پس آن روز آنان كه ايمان آوردند به كفار مىخندند . 238\r\nو ايضا سرزنش مالكان دوزخ است كه چون اهل جهنم به ايشان التماس مىكنند در جواب مىگويند به سوى شما پيغمبران و احكام خدا نيامد و شما را از اين عذاب نترسانيدند ؟ و از ابن عباس در تفسير  اللَّهُ يَسْتَهْزِئُ بِهِمْ  روايت است كه خدا به مالك گويد استهزاء كن به منافقان . پس مالك در جهنم درى به سوى بهشت گشايد و ندا كند كه اى\r\n\r\n","description":"","footnote":"","page_name":" 369 ","page_number":367},
  {"content":"\r\n\r\nگروه منافقان اينجا بيائيد و از جهنم بالا آييد . پس هفتاد سال در آتش جهنم شنا كنند تا آنكه به آن درگاه برسند . چون خواهند بيرون روند در راه به روى ايشان ببندند و از جاى ديگر درى بگشايند و گويد از اين در برويد ، باز هفتاد سال در درياهاى آتش شنا كنند و چون به آن در رسند باز به روى ايشان ببندد ؛ و هميشه با ايشان چنين كنند چنان كه ايشان در دنيا هميشه به مؤمنان استهزاء مىكردند و اين است معنى  اللَّهُ يَسْتَهْزِئُ بِهِمْ  . 239 نعوذ باللّه .\r\nسوّم جهت همنشين ايشان است كه شياطين و مالكان و زبانيهء غلاظ و شداد است كه ايشان را با شياطين زنجير مىكنند و در غلها و بندها مقيد مىسازند و شيطان او را چنان اذيت كند كه گويد  يا لَيْتَ بَيْنِي وَ بَيْنَكَ بُعْدَ الْمَشْرِقَيْنِ فَبِئْسَ الْقَرِينُ  ( زخرف ) :\r\nاى كاش ميان من و توبه قدر فاصلهء مشرق و مغرب دور بود ، بد قرينى هستى . 240 و در وصف موكلان اهل جهنم گفته‌اند كه چشمهاى ايشان مثل برق رباينده است و نيشهاى ايشان مانند شاخهاى گاو و زبانهء آتش از دهان ايشان بيرون مىآيد و ميان دو دوش هر يك هزار سال راه است و در هر كف دست ايشان مانند ربيعه و مضر كه اعظم قبايل عربند توانند گنجيد و رحم از دل ايشان برداشته شده ، هر يك از ايشان هفتاد هزار كس را بر مىدارد و به هر جاى جهنم كه مىخواهد مىافكند . 241 و صادق ( ع ) فرمود كه رسول خدا ( ص ) در شب معراج ملكى ديد در نهايت خشم و غضب و سلام كرد و مرحبا گفت اما نخنديد ، از جبرئيل سؤال كرد اين ملك كيست كه من از او ترسيدم . گفت سزاوار است كه از او بترسى و ما همه از او مىترسيم ، اين مالك ، خازن جهنم است و هرگز نخنديده است . 242 نعوذ باللّه .\r\nچهارم تاريكى و تنگى جاى ايشان است . صادق ( ع ) فرمود : جبرئيل آمد به نزد رسول خدا ( ص ) و رو ترش كرده بود ؛ پيش از آن مىآمد متبسّم بود . حضرت سبب را پرسيد ، گفت امروز دمهائى را كه بر آتش جهنم مىدميدند از دست گذاشتند . فرمود دمهاى آتش جهنم چيست . عرض كرد اى محمد ، حق تعالى امر كرد هزار سال بر آتش جهنم دميدند تا سفيد شد پس هزار سال ديگر دميدند تا سرخ شد پس هزار سال ديگر دميدند تا سياه شد و اكنون سياه و تاريك است ، الخ . 243 در سورهء فرقان فرمود : زمانى كه بيندازند ايشان را در مكان تنگى ، دست‌ها در گردن بسته يا با شياطين در زنجير كشيده ، در آنجا فرياد كنند وا ثبوراه و وا ويلاه گويند ، ملائكه به ايشان گويند فرياد شما همين يكى نخواهد بود فرياد بسيار خواهيد كرد و كسى به فرياد شما نخواهد رسيد . 244 ذكر كرده‌اند كه تنگى جاى ايشان\r\n\r\n","description":"","footnote":"","page_name":" 370 ","page_number":368},
  {"content":"\r\n\r\nمانند ميخ در ديوار است 245 و البته جائى را كه خدا او را به ضيق وصف نموده همانا تنگتر از اين خواهد بود . نعوذ باللّه .\r\nپنجم گرسنگى و تشنگى و غذا و لباس ايشان است . روايت كرده‌اند كه گرسنگى بر اهل جهنم به مرتبه‌اى غالب مىشود كه عذاب آتش را فراموش مىكنند و استغاثه به مالك مىكنند . پس ايشان را به سوى شجرهء زقّوم مىبرد . پس مىخوردند از ميوهء زقوم تا شكم ايشان پر مىشود و به جوش مىآيد در شكم ايشان مانند ديگى كه در جوش باشد ، پس آب مىطلبند . مالك از حميمى كه از حرارت به نهايت رسيده و سال‌ها در ديگ‌هاى جهنم جوشيده از براى ايشان مىآورد و چون نزديك ايشان مىرسد روهاى ايشان بريان مىشود و چون به شكم ايشان داخل مىشود هر چه در شكم ايشان است مىگدازد . 246 و در كهف فرمود : اگر از تشنگى استغاثه نمايند به فرياد ايشان مىرسند به آبى كه مانند مس گداخته باشد كه چون پيش دهان ايشان برند بريان كند روى ايشان را بئس الشّراب : بد شرابى است مهل . 247\r\nصادق ( ع ) فرمود اگر يك قطره از ضريع ، كه عرق اهل جهنم و چرك و ريم فرج‌هاى زناكاران است كه در ديگ‌هاى جهنم جوشيده و به عوض آب به اهل جهنم مىخورانند ، در آب‌هاى اهل دنيا بريزد هرآينه جميع اهل دنيا از گندش بميرند . 248 سيد بن طاوس ( قدس سره ) از حضرت امير ( ع ) روايت كرده كه رسول خدا ( ص ) فرمود : به حق آن خدائى كه جان محمد ( ص ) در دست او است اگر قطره‌اى از زقوم را بر كوه‌هاى زمين بريزند هرآينه فرو روند تا طبقهء هفتم زمين و طاقت آن را نياورند ، پس چگونه خواهد بود حال كسى كه آن طعامش باشد ؛ و به حق آن خدائى كه جانم در قبضهء قدرت او است كه اگر يك قطره از غسلين را بر كوه‌هاى زمين بريزند هرآينه فرو رود تا زير طبقهء هفتم زمين و طاقت آن را نياورند ، پس چگونه خواهد بود حال كسى كه آن آبش باشد ؛ تا آخر حديث . 249 و ايضا روايت كرده در حديث طولانى كه حضرت امير ( ع ) فرمود از آتش مىخورند و از آتش مىآشامند و جامه‌هاى آتش مىپوشند . 250 در سورهء حج فرمود : پس آنان كه كافر شدند بريده شده از براى ايشان جامه‌ها از آتش . 251 گفته‌اند كه از براى ايشان جامه‌ها از مس گداخته مىسازند . 252 صادق ( ع ) فرمود اگر پيراهنى از پيراهن‌هاى اهل آتش را در ميان زمين و آسمان بياويزند اهل دنيا از بوى بد آن هلاك شوند . 253\r\nو در نساء فرمود :  كُلَّما نَضِجَتْ جُلُودُهُمْ  الخ : هر زمانى كه نضج يابد پوست‌هاى\r\n\r\n","description":"","footnote":"","page_name":" 371 ","page_number":369},
  {"content":"\r\n\r\nايشان تبديل مىكنيم آنها را به پوست‌هاى ديگر تا بچشند عذاب را . 254 صادق ( ع ) فرمود چون اهل جهنم داخل جهنم شوند هفتاد سال سعى مىكنند تا خود را به بالاى جهنم مىرسانند ، پس چون به كنار جهنم رسيدند ملائكه گرزهاى آهن بر كلّهء ايشان مىكوبند تا به قعر جهنم بر مىگردند ، پس پوست‌هاى ايشان را تغيير مىدهند و پوست تازه بر بدن ايشان مىپوشند كه عذاب در ايشان بيشتر تأثير كند . 255\r\nو در سورهء ابراهيم فرمود :  سَرابِيلُهُمْ مِنْ قَطِرانٍ  : 255 لباس‌هاى ايشان از قطران است و قطران چيزى است سياه و بدبو كه به شتر جرب‌دار مىمالند و جرب را با پوست مىسوزاند و به آتش نيز زود مشتعل مىشود . باقر ( ع ) در اين آيه فرمود يعنى لباس‌هاى ايشان از ارزيز گداخته است . 257\r\nو در سورهء ابراهيم ( ع ) است : خائب و نااميد است هر جبار عنيد و از عقب او است جهنم و به او مىآشامانند از آب صديد ، جرعه جرعه مىآشامد به جبر و نمىتواند فرو برد و مرگ از هر طرف او مىآيد و نمىميرد تا خلاص شود . 258 صادق ( ع ) فرمود صديد خون و چركى است كه از فرجهاى زناكاران در جهنم جارى مىشود . 259 و از حضرت رسول ( ص ) و صادق ( ع ) روايت كرده‌اند كه آن را نزديك او مىآورند و او كراهت دارد ، چون پيش روى او آورند رويش بريان شود و پوست سر و رويش در آن بيفتد و چون بياشامد جميع امعاء او را پاره كند تا از دبرش به در رود . 260 و صادق ( ع ) فرمود مانند رودى از چرك و ريم از هر يك بيرون آيد و آن قدر بگريند كه جدول‌ها و نهرها در روى ايشان پيدا شود ، پس آب ديده‌ها بر طرف شود و خون جارى گردد و آن قدر بگريند كه كشتىها در آب ديده ايشان جارى توان كرد . 261 نعوذ باللّه .\r\nششم مارها و عقرب‌ها و ساير جانوران . از صادق ( ع ) پرسيدند معنى فلق را ، فرمود درّه‌اى است در جهنم كه در آن هفتاد هزار خانه است و در هر خانه هفتاد هزار حجره است و در حجره هفتاد هزار مار سياه است و در شكم هر مارى هفتاد هزار سبوى زهر است و جميع اهل جهنم را بر اين درّه گذار مىافتد . 262\r\nاى عزيز چه گمان مىبرى به طول و عرض مارى كه در شكم او هفتاد هزار سبوى زهر بگنجد و چه گمان مىبرى در بزرگى حجره‌اى كه در او هفتاد هزار چنين مارها بگنجد و چه گمان مىبرى در بزرگى خانه‌اى كه هفتاد هزار چنين حجره داشته باشد . نستجير باللّه .\r\n\r\n","description":"","footnote":"","page_name":" 372 ","page_number":370},
  {"content":"\r\n\r\nو در حديث ديگر منقول است كه غسّاق واديئى است در جهنم كه در آن سيصد و سى قصر است و در هر قصرى سيصد خانه است و در هر خانه چهل زاويه است و در هر زاويه‌اى مارى است و در شكم هر مارى سيصد و سى عقرب است و در نيش هر عقربى سيصد و سى سبوى زهر است و اگر يكى از آن عقرب‌ها زهر خود را بر جميع اهل جهنم بريزد از براى هلاك همه كافى است . 263\r\nدر تفسير عسكرى ( ع ) در حق منافقان و معاندان على ( ع ) فرمود كه خداوند عالم مؤمنان را در بهشت به حضور محمد ( ص ) مشرف گرداند بر آنها تا مشاهده نمايند به آنچه منافقان گرفتارند از عجايب نعمت‌ها و بدايع عقوبت‌ها ، پس لذت و شادى ايشان به شماتتى كه بر منافقان مىكنند مانند لذت و سرور ايشان است به نعمت‌هاى بهشتى . و منافقان بر چند صفتند : بعضى در ميان نيش‌هاى افعىهاى جهنمند كه مىخايند ايشان را و بعضى در ميان چنگال درّندگانند كه بازى مىكنند با ايشان و از هم مىدرند ، تا آخر حديث . 264 و از حضرت رسالت پناه ( ع ) منقول است كه در جهنم مارها هست به گندگى گردن شتران ، يكى از ايشان كه مىگزد كسى را چهل سال يا چهل قرن درد آن مىماند ، و عقرب‌ها هست به درشتى استر كه درد گزيدن آنها نيز همين قدر مىماند . 265 و از ابن عباس منقول است كه جهنم را هفت در است و بر هر درى هفتاد هزار كوه است و در هر كوهى هفتاد هزار درّه است و در هر درّه هفتاد هزار وادى است و در هر وادى هفتاد هزار شكاف است و در هر شكافى هفتاد هزار خانه است و در هر خانه هفتاد هزار مار است و طول هر مار سه روزه راه است و نيش‌ها آن مارها بمثابه نخل‌ها طولانى است ، مىآيد نزديك فرزند آدم و مىگزد پلك چشم‌ها و لب‌هاى او را و جميع پوست و گوشت از استخوان‌هايش مىكشد ، پس چون مىگريزد از آن مار در نهرى از نهرهاى جهنم مىافتد كه چهل سال يا چهل قرن در آن فرو مىرود . 266 نعوذ باللّه .\r\nهفتم زنجيرها و غل‌ها و گرزها است . باقر ( ع ) فرمود در بيان قول خدا  مُقَرَّنِينَ فِي الْأَصْفادِ  ( ابراهيم ) يعنى ايشان را با يكديگر بسته باشند به زنجيرها . 267 و در حديث طولانى فرمود به قلّاب‌هاى آتش بدن‌هاى ايشان را بدرّند و گرزها بر سر ايشان كوبند و با شياطين ايشان را در زنجير مىكنند و در غل‌ها و بندها ايشان را مقيد مىسازند . 268 و حضرت امير ( ع ) نيز در حديث طولانى فرمود به قلاب‌هاى آتش گوشت ايشان را مىدرّند . 269 و صادق ( ع ) فرمود اگر يك حلقه از زنجيرى كه هفتاد زرع است و بر گردن اهل جهنم مىگذارند بر\r\n\r\n","description":"","footnote":"","page_name":" 373 ","page_number":371},
  {"content":"\r\n\r\nدنيا بگذارند از گرمى آن تمام دنيا بگدازد . 270 و رسول خدا فرمود اگر يكى از مقامع كه خدا فرموده ، يعنى گرزها ، بر كوه‌هاى زمين بگذارند هرآينه فرو رود تا پائين طبقه هفتم زمين و طاقت آن نداشته باشند ، پس چگونه خواهد بود حال كسى كه اينها را بر او بكوبند ؟ 271 در سورهء حج فرمود : هر زمان كه اراده كنند كه از آتش بيرون آيند به سبب غم و گرفتگى و تنگى نفس بر مىگردانند ايشان را . 272 از رسول خدا ( ص ) روايت كرده‌اند كه گرزى چند بر سر ايشان زنند كه اگر يكى از آنها را به روى زمين بياورند و جن و انس بخواهند كه آن را از زمين بردارند نتوانند برداشت . 273 و ايضا روايت كرده‌اند كه آتش به زبانه‌اى ايشان را بالا افكند ، چون به بالاى طبقات جهنم رسند گرزها بر سر ايشان زنند كه هفتاد سال راه فرو روند و يك ساعت ايشان آرام نداشته باشند 274 . و صادق ( ع ) فرمود هفتاد سال سعى مىكنند تا خود را به بالاى جهنم مىرسانند پس چون به كنار جهنم رسيدند ملائكه گرزهاى آهن بر كلّهء ايشان مىكوبند تا به قعر جهنم بر مىگردند . 275 نعوذ باللّه .\r\nهشتم ناخوشى و بيمارى و بعضى از زشتى حالت ايشان است . اما تنگى نفس ايشان . در تفسير آيه الآن گذشت و از آيهء پيش كه بيان تنگى جاى ايشان بود و از پيچيدن دود و تعفن و سخت كشيدن زنجيرها و غل‌ها ظاهر و هويداست . نستجير باللّه .\r\nو اما ناخوشى و بيمارى ايشان از آيه پيش كه مرگ از هر جهت مىآيد و نمىميرند ظاهر است . و اما جراحت ايشان و زخم‌هاى بدن از آيات و احاديث بسيار معلوم شد با آنكه احتياج به بيان ندارد ، و در حديث طولانى است كه حضرت امير ( ع ) دست بر سر گذاشت و مىگريست تا آنكه فرمود بيمارى چندند كه كسى به عيادت ايشان نمىرود و مجروحى چندند كه كسى مداواى جراحت ايشان نمىكند و اسيرى چندند كه كسى سعى در رهائى ايشان نمىكند . 276\r\nو حضرت باقر ( ع ) فرمود كه اهل جهنم در ميان آتش از شدت عذاب مانند سگان و گرگان فرياد مىكنند و عذاب ايشان هرگز سبك نمىشود و در ميان آتش تشنه و گرسنه باشند و كران و گنگان و كوران باشند و روهاى ايشان سياه شده باشد . 277 و اين صفات در آيات و احاديث ديگر نيز ذكر شده . در سورهء مؤمنون فرموده : و كسى كه سبك باشد ترازوهاى او خود را به زيانكارى افكنده ، مىسوزاند و مىسوزد روهاى ايشان را آتش و ايشان در آتش كالحونند . 278 نوشته‌اند كه يعنى صورت‌هاى ايشان به هم كشيده مىشود و لب‌ها بر مىگردد و دندان‌ها پيدا مىشود و دهان باز مىشود مانند كلّه كه در آتش\r\n\r\n","description":"","footnote":"","page_name":" 374 ","page_number":372},
  {"content":"\r\n\r\nبريان شود . و عامّه نقل كرده‌اند كه دندان كافر به قدر كوه احد خواهد بود . 279\r\nنهم جهات خود دوزخ و آتش است . نستجير باللّه .\r\nدر سورهء ملك فرمود : در وقتى كه بريزند ايشان را در جهنم بشنوند صداى شهيق جهنم را و به جوش مىآيد و پائين و بالا مىبرد ايشان را . يعنى مثل ديگ آنچه را كه در اوست . بعد فرمود : تكاد تميّز من الغيظ : نزديك است كه جهنم از شدّت غيظ از هم بريزد و از هم بپاشد و پراكنده شود . 280 و از صادق ( ع ) منقول است كه يك ساله راه خروش جهنم را خواهند شنيد . 281 و على بن ابراهيم ( قدس سره ) از صادق ( ع ) روايت كرده كه رسول خدا ( ص ) فرمود در شب معراج صدائى شنيدم كه مرا به فزع و بيم آورد ، از جبرئيل پرسيدم ، گفت اين صداى سنگى است كه هفتاد سال است كه از كنار جهنم انداخته‌اند و اين ساعت در ته جهنم قرار گرفت . پس حضرت رسالت نخنديد تا از دنيا رفت . 282 در حديث معتبر صادق ( ع ) فرمود اين آتش شما كه در دنيا هست هفتاد يك آتش جهنّم است كه هفتاد مرتبه آن را به آب خاموش كرده‌اند و باز افروخته شده و اگر چنين نمىكردند هيچ كس طاقت نزديكى آن نداشت ؛ به درستى كه جهنم را در روز قيامت به صحراى محشر خواهند آورد كه صراط را بر روى آن بگذارند ، پس جهنم در محشر فريادى بر آورد كه جميع ملائكهء مقربين و انبياء مرسلين از بيم آن به زانوى استغاثه درآيند . 283 و در مرسلات فرموده :\r\nبرويد به سوى آتش سياهى كه تيره است و سه شعبه دارد و بيرون مىافكند شرارها مانند قصر در بزرگى و در نظر مانند شتران زرد يا سياه مىنمايد . 284 و شراره آن كوچك‌هاست كه از آتش جدا مىشود و با دود بالا مىرود . و جهات عذاب جهنم بيش از اينهاست و هر جهت آن كافى و زهره شكاف است و بدتر از همه اين است كه به يقين مىدانند كه خداوند واحد قهار دشمن ايشان است و مدام غضبناك بر ايشان است بلكه چون به حقيقت بنگرى در هر عذاب جهنم جميع عذاب‌هاست . و ما ان شاء اللّه به يارى قائم عجل اللّه [ فرجه 
  ] چون اثبات نمائيم كه در هر لذت بهشت جميع لذت‌هاست ، به مقايسه ، اين مطلب نيز بر تو منكشف خواهد شد ؛ نستجير باللّه .\r\nبدان كه آنچه گفتيم و آنچه نگفتيم همه براى شياطين و جن و انس است و مالكان دوزخ و زبانيه و موكلان و مارها و عقرب‌ها و جانوران همه سمندروار در راحت و لذتند زيرا كه گذشته از دليل عقلى و سياق آيات و احاديث ظاهر است كه فرّاش و مير غضب از اجراى حكم سلطان به نهايت شعف و شادمانى است . و صدوق ( قدس سره ) از\r\n\r\n","description":"","footnote":"","page_name":" 375 ","page_number":373},
  {"content":"\r\n\r\nصادق ( ع ) روايت كرده كه آتش جهنم بر كافران عذاب است و بر خازنان جهنم رحمت است . 285\r\n\r\nفقرهء دويم در بيان آنچه مخصوص مسلمانان است از عذاب‌هاى جهنم و يا براى هر كسى است كه داخل جهنّم شود چه مسلمان باشد چه كافر ؛ و در اين فقره نيز جهات چندى است .\r\nاوّل : بدان كه عامه و خاصه را مسلّم است كه كليهء طبقات و دركات جهنم هفت است : جهنّم و سعير و سقر و حجيم و لظى و حطمه و هاويه ، كه اين الفاظ با لفظ صديد و حميم و غسّاق و غسلين و فلق و آثام و زقّوم و ضريع و خزنهء جهنم و زبانيه و درك اسفل و الفاظ ديگر ، همه در قرآن مجيد مذكور است و در سورهء حجر فرموده :  لَها سَبْعَةُ أَبْوابٍ لِكُلِّ بابٍ مِنْهُمْ جُزْءٌ مَقْسُومٌ  : از براى جهنم هفت در است و از براى هر درى قسمت معيّنى است از ايشان . 286 پس آيهء شريفه شاهد است كه هفت طبقه دارد زيرا كه در ، لا بد از براى منزلى است و ظاهر است كه جزء مقسوم را كه از در مىگذرانند به منزلى مىرسانند . و از ابن عباس ( قدس سره ) روايت كرده‌اند كه طبقهء بالاى آن جاى اهل توحيد است كه به قدر اعمال خود در آنجا معذّب مىشوند پس بيرون مىآورند ايشان را . 287 و در سورهء نبأ فرموده :  لابِثِينَ فِيها أَحْقاباً  : مكث و درنگ خواهند نمود در جهنم حقب بسيار ، حقبى بعد از حقبى . 288 و به چندين سند معتبر از باقر ( ع ) روايت كرده‌اند كه اين آيه در شأن جماعتى است از مسلمانان كه از جهنم بيرون مىآيند . 289 و در معانى الاخبار از صادق ( ع ) روايت كرده كه هشت حقب است و هر حقبى هشتاد سال است و هر سالى سيصد و شصت روز است و هر روزى هزار سال است از سالهايى كه شما مىشماريد . 290 و عامه روايت كرده‌اند كه رسول خدا ( ص ) فرمود نمىآيد كسى كه داخل جهنم شود تا احقاب بسيار در آن بماند و هر حقبى زياده از شصت سال است و هر سالى سيصد و شصت روز است و هر روزى مقدار هزار سال است از سالهاى شما ؛ پس كسى اعتماد نكند كه آخر از جهنم بيرون خواهد آمد . 291 و بعضى گفته‌اند چهل و سه حقب است و هر حقبى هفتاد خريف است و هر خريفى هفتصد سال است و هر سالى سيصد و شصت روز است و هر روزى هزار سال است . 292\r\nمؤلّف گويد اى هوشمندان اندكى تأمل كنيد و قرآن و احاديث را به گوش هوش\r\n\r\n","description":"","footnote":"","page_name":" 376 ","page_number":374},
  {"content":"\r\n\r\nبشنويد و در هزار سال بودن هر روز آخرت شك نكنيد و صريح او را در سورهء حج و الم سجده ببينيد و تا زود است فكرى نمائيد .\r\nدوّم در بيان عذابى كه همه را عموم دارد و بسيارى از جهات پيش چنين بود ، ملاحظه كن . مثل حديث صادق ( ع ) كه فلق درّه‌اى است در جهنم كه در آن هفتاد هزار خانه است و در هر خانه‌اى هفتاد هزار حجره است و در [ هر 
  ] حجره‌اى هفتاد هزار مار سياه است و در شكم هر مارى هفتاد هزار سبوى زهر است و جميع اهل جهنم را به اين درّه گذر مىافتد . 293 و در حديث معتبر باقر ( ع ) فرمود كه اهل جهنم در آتش مانند سگان و گرگان از شدت عذاب فرياد مىكنند ؛ چه گمان دارى به گروهى كه ايشان را مرگ نمىباشد كه از عذاب نجات يابند و عذاب ايشان هرگز سبك نمىشود و در ميان آتش تشنه و گرسنه باشند و كران و گنگان و كوران باشند و روهاى ايشان سياه شده باشد و محروم و نادم و پشيمان و غضب كردهء پروردگار خود باشند ، رحم بر ايشان نكنند ، عذاب ايشان را تخفيف ندهند و آتش بر ايشان افروزند و از حميم گرم جهنم به عوض آب آشامند و از زقوم جهنم به عوض طعام خورند و به قلاب‌هاى آتش بدن‌هاى ايشان را بدرّند و گرزهاى آهن بر سر ايشان بكوبند و ملائكهء غلاظ و شداد ايشان را در شكنجه دارند و بر ايشان رحم نكنند و به رو ايشان را در آتش مىكشند و با شياطين ايشان را در زنجير مىكنند و در غل‌ها و بندها ايشان را مقيد مىسازند ، اگر دعا كنند دعاى ايشان مستجاب نمىشود و اگر حاجتى طلبند بر آورده نمىشود ؛ و اين است حال جمعى كه به جهنم مىروند . 294 مؤلّف گويد آخر حديث شاهد است كه اين عذاب‌ها همه آماده و جمع است از براى هر كه داخل جهنم شود اگر چه از اهل توحيد باشد و آخر او را بعد از حقب بسيار بيرون آورند .\r\nو به سند معتبر از صادق ( ع ) منقول است كه فرمود كسى كه در جهنم عذابش از ديگران سبكتر و كمتر باشد كسى است كه در دريائى از آتش باشد و دو نعل از آتش در پاى او باشد و بند نعلينش از آتش باشد كه از شدت حرارت مغز دماغش مانند ديگ در جوش باشد و گمان كند كه از جميع اهل جهنم عذابش سخت‌تر است و حال آنكه عذاب او از همه سهل‌تر باشد . 295 نعوذ باللّه .\r\nسوّم در ذكر عذاب بعضى از گناهان مخصوص . صدوق ( قدس سره ) از صادق ( ع ) روايت كرده كه رسول خدا ( ص ) فرمودند آتش جهنم با سه كس در روز قيامت سخن مىگويد : با امير و قارى كلام اللّه و صاحب مال . با امير گويد اى آن كسى كه حق\r\n\r\n","description":"","footnote":"","page_name":" 377 ","page_number":375},
  {"content":"\r\n\r\nسبحانه و تعالى به تو سلطنت و امارت كرامت فرمود و عدالت نكردى ، پس او را مىربايد چنانچه مرغ دانهء كنجد را مىربايد و فرو مىبرد . و به قارى مىگويد اى آن كسى كه قرآن را زينت خود كردى در ميان مردم و معصيت خدا كردى در حضور ، پس او را فرو مىبرد . و مىگويد به مالدار اى آن كسى كه خدا دنياى بسيار گشادهء فراوان به تو داد و اندك چيزى به قرض از تو طلبيد كه در آخرت اضعاف آن را به تو عوض بدهد و بخل ورزيدى ، پس او را بربايد و فرو برد . 296\r\nو ايضا به سند كالصّحيح از آن حضرت روايت كرده كه در جهنم واديئى هست از براى متكبران كه آن را سقر گويند ؛ شكايت كرد به سوى خدا از شدت حرارت خود و سؤال كرد كه نفسى بكشد ، چون رخصت يافت و نفس كشيد جميع جهنم سوخت . 297 در قصص فرمود اين دار آخرت است ، يعنى بهشت ، كه مىگردانيم او را از براى كسانى كه ارادهء علوّ و فساد در زمين ندارند . 298 و در صافى آورده كه حضرت امير ( ع ) در بازارها راه مىرفت و اين آيه را از قرآن به فروشندگان و بقال و اهل بازار نشان مىداد . 299 و ايضا فرمود مردى كه عجب آورد او را شراك نعل او از اهل اين آيه است . 300 و در روايت ديگر ، مردى كه خوش دارد كه شراك نعلش بهتر از شراك نعل صاحب و رفيقش باشد داخل در اين آيه مىشود . 301 و صادق ( ع ) فرمود : « علوّ » شرف است ، يعنى به ذكر شرافت و حسب و نسب بر ديگرى تفوق جويد ، و فرمود « فساد » بناء است يعنى زياده از اندازهء خود عمارت بسازد 302 .\r\nاهل زمان ما عبرتى بگيريد .\r\nدر ثواب الاعمال از صادق ( ع ) روايت كرده كه رسول خدا ( ص ) فرمود چهار كسند كه اهل جهنم با آن عذابى كه دارند از عذاب اين چهار كس در عذابند : اول مردى است كه آويخته است در تابوتى از آتش و ديگرى امعاء و روده‌هاى خود را مىكشد و ديگرى از دهانش چرك و ريم جارى است و ديگرى گوشت بدن خود را مىخورد . پس سؤال كنند كه چيست اين بدبخت صاحب تابوت را كه عذاب او ما را عذاب مىكند و آزار مىدهد . گويند او مردى است كه در گردنش مال مردم بوده و چيزى نداشت كه قرض او را ادا كنند ، و آن كه روده‌هاى خود را مىكشد پروا نمىكرد از بول به هر جاى بدنش كه مىرسيد ، و آن كه چرك و خون از دهانش جارى است تتبّع عيب‌هاى مردم مىكرد و نقل مىنمود ، و آن كه گوشت بدن خود را مىخورد غيبت مسلمانان مىكرد . 303 مؤلف گويد مراد از اول كسى است [ كه 
  ] مال مردم را به ناحق گرفته و يا به حق گرفته و خيال پس\r\n\r\n","description":"","footnote":"","page_name":" 378 ","page_number":376},
  {"content":"\r\n\r\nدادن نداشته يا به غير حق و اسراف صرف كرده . اى اهل زمان ما عبرتى بگيريد .\r\nو در فرقان فرمود : هر كه زنا كند ملاقات كند اثام را . 304 باقر ( ع ) فرمود كه اثام روديست از ارزيز گداخته ، در پيش آن رود سنگستانى است از آتش و آنها جاى كسى است كه غير خدا را پرستيده باشد يا كسى را به ناحق كشته باشد و زناكاران نيز در آنجا خواهند بود . 305 و گذشت كه صادق ( ع ) فرمود صديد چرك و خونى است كه از فرج‌هاى زناكاران در جهنم جارى مىشود . 306 و از حضرت رسول ( ص ) منقول است كه نظر كردن به نامحرم تيرى است از تيرهاى شيطان كه به زهر آب داده شده . 307 و در حديث ديگر چنين در نظر دارم ، هر كه پر كند چشم خود را از ديدن نامحرم خدا پر كند چشم او را از آتش جهنّم . 308 اى اهل زمان ما عبرتى بگيريد .\r\nو در سورهء نساء فرمود : آنها كه اموال يتيمان مىخورند به ظلم ، نمىخورند در شكم خود مگر آتش را . 309 رسول خدا ( ص ) فرمود مبعوث شوند گروهى از قبرهاى خود در روز قيامت كه آتش از دهان ايشان مشتعل باشد . سؤال كردند ، حضرت همين آيه را خواند ، يعنى خورندگان مال يتيم . 310 اى اهل هوش باخبر باشيد .\r\nو در سورهء توبه فرمود : آنان كه گنج مىگذارند طلا و نقره را و انفاق نمىكنند در راه خدا ، پس بشارت ده ايشان را به عذاب اليم ، در روزى كه سرخ مىكنند آن را در آتش پس داغ مىكنند به آنها پيشانىها و پهلوها و پشت‌هاى ايشان را كه اين است آنچه از براى خود ذخيره كرديد ، پس بچشيد مزه گنج‌هاى خود را . 311 و در زاد المعاد است كه از خاتم ( ص ) و ائمه ( ع ) به طريق صحيح منقول است كه هر كه ندهد زكات گاو و گوسفند و شتر را ، خدا حبس كند او را در صحراى لغزنده و پامال كنند او را هر حيوان سم شكافته به سم خود و بگزند او را به دندان و نيش هر صاحب زهرى به نيش خود ، و هر كه زكات غله و انگور و خرما را ندهد آن قطعه‌هاى زمين را تا طبقهء هفتم طوق كرده به گردن او اندازند و آن همه آتش گردد تا روز قيامت . 312 و به روايت معتبرهء ديگر ، هر كه زكات مالش را ندهد خدا آن مال را اژدهائى گرداند در گردن او كه دماغش را خورد و گوشش را به دندان گزد تا از حساب خلايق فارغ شود . 313 اى صاحبان زكات عبرتى بگيريد . و شكى نيست و بديهى است كه خمس از براى سادات عوض زكات است از براى ديگران ، پس همان عذاب اينجا نيز خواهد بود . و در احاديث است كه مائيم آن يتيمان كه خدا سفارش ايشان نموده ، 314 پس همان عذاب مال يتيم اينجا نيز خواهد بود . و در رياض است كه ابو جعفر ( ع )\r\n\r\n","description":"","footnote":"","page_name":" 379 ","page_number":377},
  {"content":"\r\n\r\nيعنى باقر ( ع ) در مقام تهديد فرمود يكى خودش را مىاندازد بر اموال آل محمد ( ص ) و يتيمان ايشان و مساكين ايشان و ابن سبيل ايشان ، پس مىگيرد آن اموال را ، پس مىگويد مرا حلال كن . و اللّه سؤال خواهد شد از ايشان در روز قيامت سؤال سختى . 315 و در زاد المعاد است فرموده‌اند كه بدترين احوال مردم در روز قيامت در وقتى خواهد بود كه صاحبان خمس برخيزند و بگويند پروردگارا خمس خود را مىخواهيم . 316 كسى كه احوالش در عرصهء قيامت از همه بدتر باشد معلوم است كه از حالت آن كه زكات نداده چه قدر بدتر خواهد بود . اى صاحبان خمس ذريهء پيغمبر ( ص ) و شفيع روز محشر عبرتى بگيريد ، واى بر كسى كه شفيع او خصم او باشد .\r\nو از حضرت رسول ( ص ) رسيده آن كه مىآشامد در ظروف طلا و نقره جز اين نيست كه مىآشامد در شكم خود آتش را . 317 و از رسول خدا ( ص ) رسيده كه نخوريد و نياشاميد در ظروف طلا و نقره كه اين لذت ديگران است در دنيا و از براى شماست در آخرت . 318 و در حديث ديگر است كه ظروف طلا و نقره متاع كسانى است كه يقين ندارند . 319 يعنى اگر اعتقاد به معاد و عذاب آن مىداشتند نگاه نمىداشتند . اى كسانى كه به عمل يزيد بن معاويه فخر مىكنيد ، آخر مجلس آن لعين را به خاطر آوريد و از امام خود شرم نمائيد .\r\nفرمود :   وَيْلٌ لِلْمُطَفِّفِينَ   يعنى ويل است از براى كم‌فروشان . 320 حضرت باقر ( ع ) فرمود خدا به كسى ويل نگفت تا آنكه نام او را كافر گذاشت ، چنانچه فرمود :  فَوَيْلٌ لِلَّذِينَ كَفَرُوا  . 321 و فرمود ويل چاهى است در جهنم . 322 و در دو حديث است كه كم‌فروشان در روز قيامت ميان عرق خود مىايستند و عرق ايشان تا به گوش ايشان مىرسد . 323 و پيش شنيدى هنگامهء حقّ النّاس را . اى مسلمانان آن روز را خاطر آوريد .\r\nو در مائده فرمود : جز اين نيست كه خمر و قمار رجس است از عمل شيطان پس دورى نمائيد از او . 324 در صافى است كه باقر ( ع ) فرمود حق است بر خدا كه بخوراند به شراب‌خوار صديد را كه چرك و خون فرج زناكاران است و موذى است اهل آتش را حرارت و گند او . 325 و فرمود لعنت كرد پيغمبر خدا ( ص ) در خمر ده نفر را ، آن كه نشاند و آن كه حفظ كرد و آن كه فشرد و آن كه خورد و آن كه ساقى است و آن كه حامل او شد و آن كه نقل به سوى او شد و آن كه فروخت و آن كه خريد و آن كه ثمن او را خورد . 326 و فرمود خدا مقرون نمود خمر و قمار را در اين آيه با بتان . 327 و در حديث صحيح صادق ( ع ) فرمود فروختن شطرنج حرام است و خوردن قيمتش حرام و نگهداشتن آن كفر است و بازى كردن\r\n\r\n","description":"","footnote":"","page_name":" 380 ","page_number":378},
  {"content":"\r\n\r\nآن شرك است و سلام كردن به آن كه بازى مىكند كبيرهء موبقه است و آن كه به آن نظر كند چنان است كه به فرج مادرش نظر كرده و آن كه نظر كند به آن در حال بازى كردن و سلام كند بر بازىكننده در آن حالت در گناه برابرند و آن كه بنشيند به قصد بازى كردن جاى خود را در جهنم مهيا داند ، تا آخر حديث . 328 و باقر ( ع ) فرمود نرد و شطرنج و هر قمار داخل در ميسر است كه خدا فرمود . 329\r\nدر صافى احاديث معتبره آورده در تفسير و اصحاب الرّسّ كه در فرقان است كه آن زنان كه با هم زنا كنند از اصحاب رس‌ّاند . 330 و در يك حديث صافى صادق ( ع ) فرمود زنانى كه با هم مساحقه و زنا كنند در آتشند ؛ چون روز قيامت شود بياورند ايشان را پس بپوشانند به ايشان چادرى از آتش و دو موزه از آتش و مقنعه از آتش و فرو كنند در جوف ايشان و فرجهاى ايشان عمودها از آتش و بيندازند ايشان را در آتش . 331 رسول خدا ( ص ) فرمود حذر كنيد از پسران سادهء اغنياء و سلاطين كه فتنهء ايشان بدتر است از فتنهء دختران در خانه‌ها . 332 و فرمود هر كه به شهوت پسرى را ببوسد خدا در قيامت لجامى از آتش بر سر او نمايد . 333 و روايت شده هر كه پسرى را به شهوت ببوسد او را جميع ملائكهء آسمان و زمين لعنت كنند و مهيّا كند خدا از براى او جهنّم را و بد جاى بازگشتى است جهنم . 334\r\nو در اخبار بسيارى است كه لواط كفر است و لاطى از دنيا نرود تا مردم را دعوت كند كه با او لواط كنند . 335 و در حديث قدسى است : به عزّت و جلال خودم كه نمىنشيند بر استبرق و حرير بهشت آن كه ملوط واقع شود . 336 و در حديث ديگر : به عزّت و جلال خودم كه ساكن نمىشود در تو اى بهشت هشت طائفه : مدمن خمر و مصرّ بر زنا و نمّام و ديّوث و نه شرطى ، يعنى صاحبان علامت و نشانه از نوكران و چاكران ظلمه و سلاطين مانند فرّاش مثلا ، و نه مخنّث ، يعنى آن كه لواط دهد ، و نه قطع نمايندهء رحم و نه آن كه با خدا عهد كند و وفا نكند . 337 و در اخلاق ، عذاب دروغ و غير آن را نوشته‌ايم ، رجوع كن .\r\nاى دوستان اهل بيت اطهار و اى محبّان ائمّهء اخيار ، اين آيات و احاديث را نتوان انكار نمود ، كه كفر است و قيامت و عذاب را نتوان ردّ نمود ، كه شرك است . در توبه باز و قبول‌كننده خداوند بىنياز ، عمر رفت و جوانى گذشت و علامات مرگ رسيد ، عبرتى بگير و عملى از سر گير .\r\n\r\n","description":"","footnote":"","page_name":" 381 ","page_number":379},
  {"content":"\r\n\r\n\r\nفقرهء سوّم در عذاب اهل تابوت و بدترين اهل جهنم .\r\nدر سورهء نساء فرمود :  إِنَّ الْمُنافِقِينَ فِي الدَّرْكِ الْأَسْفَلِ مِنَ النَّارِ  : به درستى كه منافقين در پائين‌ترين دركات جهنم و آتشند . 338 چون قاعده اين است كه از كم رو به زياد و از ضعف رو به شدت مىشمارند و بالا مىروند لهذا در بهشت به لفظ درجات ادا شده كه درجه درجه بالا مىرود و در دوزخ به لفظ دركات ذكر شده كه طبقه طبقه پائين مىرود .\r\nمجلسى ( قدس سره ) در حق اليقين به اسانيد فرمودند : أبو بكر گفت حق است آنچه گفتى و به گوش خود همه را از رسول خدا ( ص ) شنيده‌ايم و لكن رسول خدا ( ص ) بعد از آنها گفت كه خدا ما را برگزيده و از براى ما آخرت را بر دنيا اختيار كرده و خلافت و پيغمبرى هر دو را در ما جمع نكرده . حضرت امير ( ع ) فرمود آيا كسى هست كه با تو همين شهادت دهد ؟ عمر گفت راست گفت خليفهء رسول اللّه ( ص ) ، من نيز شنيدم . پس ابو عبيدهء جرّاح و سالم مولاى حذيفه و معاذ بن جبل نيز شهادت دادند . حضرت فرمود وفا كرديد شما پنج نفر به آن صحيفه‌اى كه در ميان خانهء كعبه نوشتيد كه اگر محمد ( ص ) كشته شود يا بميرد نگذاريد خلافت به اهل بيت او برسد و اين حديث را در آن روز وضع كرديد . أبو بكر گفت تو چه دانستى كه ما چنين كرديم ؟ حضرت فرمود اى زبير و اى سلمان و اى ابو ذر و اى مقداد سؤال مىكنم از شما ، به حق خدا و به حق اسلام ، كه شما نشنيديد از رسول خدا ( ص ) كه اين پنج نفر را نام برد و گفت چنين نامه‌اى نوشته‌اند و چنين عهد و پيمانى با يكديگر بسته‌اند ؟ همه گفتند بلى شنيديم كه حضرت رسول ( ص ) فرمود كه ايشان چنين نامه‌اى نوشته‌اند و عهد كرده‌اند كه خلافت را از اهل بيت برگردانند ، پس تو گفتى بابى انت و امّى يا رسول اللّه اگر چنين كنند من چه كنم ، فرمود اگر ياورى بيابى با ايشان جهاد كن و گرنه خود را حفظ كن و خود را به كشتن مده . و حديث را ذكر كرد تا آنجا كه حضرت ( ع ) فرمود به غير يك سخن نمىگويم ، خدا را به ياد شما مىآورم اى چهار نفر ، يعنى سلمان و ابو ذر و مقداد و زبير ، آيا شنيديد از رسول خدا ( ع ) كه فرمود در جهنم تابوتى هست از آتش كه در آن دوازده نفر هستند ، شش نفر از امم سابقه و شش نفر از اين امت ، و آن تابوت در چاهى است در قعر جهنم و بر سر آن چاه سنگى هست كه هرگاه حق تعالى خواهد كه جهنّم را مشتعل گرداند مىفرمايد آن سنگ را از آن چاه بر مىدارند ، جميع جهنم از شدّت حرارت آن چاه مشتعل مىگردد . پس على ( ع ) فرمود\r\n\r\n","description":"","footnote":"","page_name":" 382 ","page_number":380},
  {"content":"\r\n\r\nمن در حضور شماها از رسول خدا سؤال كردم كه آنها كيستند ، فرمودند اما پيشينيان ، قابيل و فرعون و نمرود و دو نفر از بنى اسرائيل كه يكى يهود را گمراه كرد و ديگرى نصارى را و ابليس ششم ايشان است ، و از اين امّت دجّال است و پنج نفر كه اتفاق بر نوشتن آن صحيفهء ملعونه كنند و با يكديگر اتفاق كنند بر عداوت تو اى برادر من و معاونت يكديگر نمايند بر غصب حق تو ، تا آنكه پنج نفر را نام برد و يك يك ايشان را شمرد . پس ما چهار نفر گواهى داديم كه ما حاضر بوديم و همه از رسول خدا ( ص ) شنيديم ، تا آخر حديث . 339 و به جهت همين صحيفهء ملعونه بود كه عمر بعد از زخم خوردن و هنگام طرح شورى افكندن گفت آه اگر ابو عبيدهء جرّاح يا سالم مولاى حذيفه امروز زنده بودند مرا هيچ تشويش و تردّد نبود و ايشان براى خلافت مناسب و بىعيب بودند . 340\r\nو در حديث ديگر وارد شده كه فلق چاهى است در جهنم كه اهل جهنم از شدت آن و حرارت آن استعاذه مىنمايند ، و از خدا طلب نمود كه نفس بكشد و چون نفس كشيد جهنّم را سوزانيد ؛ و در آن چاه صندوقى است از آتش كه اهل آن چاه از گرمى و حرارت آن صندوق استعاذه مىنمايند و آن تابوتى است كه در آن شش كس از پيشينيان جا دارند و شش كس از اين امّت . اما شش نفر ، پسر آدم است كه برادر خود را كشت و نمرود كه حضرت ابراهيم را در آتش انداخت و فرعون ، و سامرى كه گوساله‌پرستى را دين خود كرد و آن كه يهود را بعد از پيغمبرشان گمراه كرد و آن كه نصارى را بعد از پيغمبرشان گمراه كرد ، و اما شش كس آخر ، اولى و دومى و سومى و معاويه و سر كردهء خوارج نهروان و ابن ملجم است . 341\r\nو از حضرت كاظم ( ع ) روايت شده كه در جهنم واديئى هست كه آن را سقر مىنامند ، از آن روز كه خدا آن را خلق كرده نفس نكشيده و اگر آن را رخصت دهد كه به قدر سوراخ سوزنى نفس بكشد هرآينه جميع آنچه در روى زمين است بسوزاند و اهل جهنم به خدا پناه مىبرند از حرارت و گند و بو و كثافت آن وادى و آنچه خدا در آنها براى اهلش مهيا نموده از عذاب . و در آن وادى كوهى هست كه جميع اهل آن وادى پناه مىبرند از حرارت و گند و بو و كثافت آن كوه و عقاب‌ها كه خدا در آنجا براى اهلش مقرر فرموده و در آن كوه درّه‌اى است كه اهل آن كوه به خدا استعاذه مىنمايند از گرمى و گند و كثافت آن درّه و عذاب‌هاى آن ، و در آن درّه چاهى است كه اهل آن درّه از گرمى و تعفّن و عذاب شديد آن چاه به خدا پناه مىبرند ، و در آن چاه مارى است كه جميع اهل آن چاه از خباثت\r\n\r\n","description":"","footnote":"","page_name":" 383 ","page_number":381},
  {"content":"\r\n\r\nو تعفّن و كثافت آن مار و آنچه خدا در نيش‌هاى آن قرار داده به خدا استعاذه مىنمايند ، و در شكم آن مار هفت صندوق است كه آنها جاى پنج كس از امت‌هاى گذشته و دو كس از اين امت است و آن پنج كس قابيل و نمرود و فرعون و يهودا است كه يهود را گمراه كرد و مجوس است كه نصارى را گمراه كرد و از اين امت دو اعرابىاند كه ايمان به خدا نياوردند ، يعنى أبو بكر و عمر . 342 و روايت كرده صدوق ( قدس سره ) از باقر ( ع ) كه در جهنم كوهى هست كه آن را صعد مىگويند و در صعد واديئى هست كه آن را سقر مىنامند و در سقر چاهى هست كه آن را هبهب مىگويند . هرگاه پرده از روى آن چاه بر مىگيرند اهل جهنم از گرمى آن به فرياد مىآيند . و آن چاه منزل جبّاران و خلفاى جور است . 343 و در آخر كتاب اسرار فاضل دربندى دام ظلّه از رسول خدا ( ص ) روايت كرده كه در روز قيامت بعد از نالهء فاطمهء زهرا ( ع ) امر مىكند خدا آتشى را كه نام او هبهب است و هزار سال او را دميده‌اند تا سياه شده پس بر مىچيند قاتلان سيد الشهداء ( ع ) و اصحاب او را ، تا آخر حديث . 344 و در حديث ديگر قاتل سيّد الشهداء حسين ( ع ) در تابوتى است از آتش و بر او است نصف عذاب اهل آتش و پاها و دست‌هاى او محكم بسته شده به زنجيرهاى آتش و سرنگون است در قعر جهنم و بوى گند دارد كه پناه مىبرند اهل آتش از شدت گند او . 345 و بايد مراد اين باشد كه عذاب او نصف عذاب اهل آتش و طبقهء مخصوصى است ، پس منافات با احاديث ديگر ندارد .\r\nو على بن ابراهيم ( قدس سره ) در تفسير  إِلَّا الْأَشْقَى  كه در سورهء ليل است 346 از صادق ( ع ) روايت كرده كه در جهنم واديئى هست و در آن وادى آتشى هست كه نمىسوزد به آن آتش و ملازم آن نمىباشد مگر شقىترين مردم كه عمر است كه تكذيب كرد رسول خدا را در ولايت على ( ع ) و پشت كرد و قبول نكرد . پس فرمود كه آتش‌ها بعضى از بعضى پست‌تر است و آتش اين وادى مخصوص ناصبيان و دشمنان اهل بيت است . 347 صادق ( ع ) در تفسير  أَحاطَ بِهِمْ سُرادِقُها  الخ ( كهف ) : احاطه كرده است به ظالمان سراپرده‌هاى آتش 348 ، فرمود اين در شان بنى اميّه است كه آتش ايشان را فروگيرد پس لب پائين ايشان چنان بياويزد كه به ناف ايشان برسد و لب بالاى ايشان به ميان سر ايشان برسد . 349\r\nمؤلف گويد كه عذاب رجعت ايشان را پيش شنيدى و عذاب آخرت ايشان اين است كه الآن ديدى ؛ حال اشاره نمائيم به عذاب برزخ ايشان . روايت كرد مجلسى ( قدس سره ) از عبد اللّه بن بكر كه با صادق ( ع ) رفيق بودم از مدينه تا مكه ، پس گذشتيم\r\n\r\n","description":"","footnote":"","page_name":" 384 ","page_number":382},
  {"content":"\r\n\r\nبه كوه سياه موحشى از جانب چپ راه . گفتم يا بن رسول اللّه چه بسيار وحشت دارد اين كوه ، در اين راه كوه موحشى مثل اين نديدم . حضرت فرمود اى پسر بكر مىدانى كه اين چه كوه است . گفتم نه . فرمود اين كوهى است كه آن را كمد مىگويند و آن واقع شده در واديئى از وادى جهنم و در اين كوه مىباشند قاتلان پدرم حسين ( ع ) ، خدا ايشان را در اينجا سپرده است و از زير ايشان جارى مىشود جميع آبها و نهرهاى جهنم از غسلين و صديد و حميم و آنچه بيرون مىآيد از جبّ حزن و از فلق و از اثام و از طينت خبال و از جهنم و از لظّى و از حطمه و از سقر و از جحيم و از هاويه و از سعير ، و هيچ وقت از اين كوه نگذشته‌ام مگر آنكه ابو بكر و عمر را مىبينم كه استغاثه مىكنند به سوى من ، و نظر مىكنم به سوى قاتلان پدرم پس به أبو بكر و عمر مىگويم كه ايشان آنچه كردند به سبب اسبابى بود كه شما گذاشتيد ، چون حاكم شديد بر ما رحم نكرديد و ما را كشتيد و حق ما را غصب كرديد ، بچشيد و بال آنچه پيش فرستاده‌ايد . 350\r\nبدان كه به قواعد عقل و نقل ، اين دو منافق از جميع بدان و اشقياء بدتر و شقىترند ، و در مجالس وعظ به بسط تمام نوشته‌ام رجوع كن ؛ و هم دوّمى از اوّلى شقىتر است به قرينهء تفسير اشقى كه گذشت ، و اين مطلب در مذهب شيعه بديهى است اگر چه سيّئه‌اى است از سيئات اوّلى به جهت آنكه او را نصب كرد و جانشين خود قرار داد و بديهى است كه شقى هر چه شقى باشد بىمنصب شقاوت خود را نتواند به كار برد ؛ بفهم مطلب را كه در خير و شر هر دو راه دارد . اين رشته سر دراز دارد .\r\nحال اشاره به بدترى هر دو نماييم . صدوق ( قدس سره ) از ابى الجارود روايت كرده كه از باقر ( ع ) پرسيدم كه آيا اول كسى كه داخل جهنم مىشود كه پيشوا و پيشرو ايشان است كيست . فرمود ابليس و مردى از يمين او و مردى از يسار او . 351 و شيخ مفيد ( قدس سره ) از صادق ( ع ) روايت كرده كه امير المؤمنين ( ع ) فرمود روزى بيرون رفتم به پشت كوفه و قنبر در پيش روى من مىرفت . ناگاه ابليس پيدا شد . من به او گفتم كه عجب پير گمراه شقى هستى تو . گفت چرا اين را مىگوئى يا امير المؤمنين ، به خدا قسم كه تو را حديثى نقل كنم از خودم و از خداوند عز و جل و ميان ما ثالثى نبود . به درستى كه چون مرا به سبب آن خطائى كه كردم به زمين فرستاد ، چون به آسمان چهارم رسيدم ندا كردم الهى و سيدى گمان ندارم كه از من شقىتر خلقى آفريده باشى ، حق تعالى وحى فرمود كه آفريده‌ام خلقى را كه از تو شقىتر است ، برو به سوى مالك جهنم تا صورت او را و جاى او\r\n\r\n","description":"","footnote":"","page_name":" 385 ","page_number":383},
  {"content":"\r\n\r\nرا به تو بنمايد . رفتم به سوى مالك و گفتم خدا تو را سلام مىرساند و مىفرمايد كه به من بنما كسى را كه از من شقىتر است . مالك مرا برد به سوى جهنم و سرپوش بالاى جهنم را برداشت آتش سياهى بيرون آمد كه گمان كردم كه مرا و مالك را خواهد خورد .\r\nمالك به آن گفت ساكن شو ، ساكن شد . پس مرا برد به طبقهء دوّم آتشى بيرون آمد از آن سياهتر و گرمتر ، پس گفت ساكن شو ، ساكن شد . و همچنين به هر مرتبه‌اى كه مىبرد از مرتبه سابق تيره‌تر و گرمتر بود . تا به طبقهء هفتم برد ، آتشى از آن بيرون آمد كه گمان كردم كه مرا و مالك را و جميع آنچه خدا آفريده خواهد سوخت ، پس دست بر ديده‌هاى خود گذاشتم و گفتم اى مالك امر كن آن را كه سرد و ساكن شود و الّا مىميرم . گفت تو نخواهى مرد تا وقت معلوم . پس صورت دو مرد را ديدم كه در گردن ايشان زنجيرهاى آتش بود و ايشان را به جانب بالا آويخته بودند و بر سر آنها گروهى ايستاده بودند و گرزهاى آتش در دست داشتند و بر سر ايشان مىزدند . گفتم اى مالك اينها كيستند . گفت مگر نخواندى آنچه در ساق عرش نوشته بود و من ديده بودم كه خدا بر ساق عرش دو هزار سال پيش از خلقت دنيا يا آدم نوشته بود : ( لا إله الّا اللّه محمّد رسول اللّه ( ص ) ايّدته و نصرته بعلى ) ، اينها دو دشمن ايشان و دو ستم كنندهء بر ايشانند ، يعنى أبو بكر و عمر ؛ 352 ( اللّهمّ عذّبهما عذابا ليستغيث منه اهل النّار ) .\r\n\r\nفقرهء چهارم [ سبكى عذاب بعضى از كفار مخلد در جهنم 
  ]\r\nدر بيان سبكى عذاب و مخلوط بودن او به راحت و به اندكى از ثواب نسبت به گروهى مخصوص كه به جهت كفر در جهنم به اين حالت مخلّد خواهند بود و حالت ايشان همين بوده و خواهد بود .\r\nصدوق ( قدس سره ) به سند حسن از كاظم ( ع ) روايت كرده كه در بنى اسرائيل مرد مؤمنى بود و همسايهء كافرى داشت كه در دنيا مهربانى و احسان نسبت به آن مىكرد ، چون آن كافر بمرد حق تعالى خانه‌اى از گل در ميان آتش بنا كرد كه از حرارت جهنم او را نگاه دارد و روزى او را از جاى ديگر به او مىرساند و مىگويند به او اينها همه به سبب مدارا و احسانى است كه نسبت به فلان مؤمن همسايهء خود مىكردى 353 . و كلينى ( قدس سره ) به سند معتبر از باقر ( ع ) روايت كرده كه مؤمنى در مملكت پادشاه ظالم و جبّارى بود و در مقام اذيت آن مؤمن بود ، از او گريخت و به بلاد مشركين رفت . مردى از\r\n\r\n","description":"","footnote":"","page_name":" 386 ","page_number":384},
  {"content":"\r\n\r\nاهل شرك او را جا داد و رفق و مدارا با او نمود و او را ضيافت مىكرد . چون مرگ آن مشرك در رسيد حق تعالى به او وحى نمود به عزت و جلال خودم كه اگر تو را در بهشت مسكنى بود تو را در آن ساكن مىكردم و لكن بهشت حرام است بر كسى كه با شرك بميرد و لكن اى آتش او را از جا به در آور و بترسان اما اذيت به او مرسان ، و روزى او را از دو طرف روز از براى او بياورند . راوى پرسيد از بهشت ؟ حضرت فرمود از هر جا كه خدا خواهد . 354\r\nصاحب اسرار الشهادة دام مجده روايت كرده از جمعى از علماء ( قدس سرهم ) كه هبة اللّه بن ابى منصور گفت نصرانيى بود يوسف بن يعقوب نام و با پدرم آشنائى و رفاقت داشت . روزى گفت مرا متوكل خواسته ، نمىدانم با من چه اراده دارد و من خودم را خريدم به صد تومان كه او را نذر امام على النقى ( ع ) نموده‌ام و با خود برداشته‌ام . پس رفت و بعد از چند روز به خوش‌حالى برگشت . پدرم كيفيت را پرسيد . گفت به سرّ من راى رسيدم و هيچ نرفته بودم و در خانه‌اى فرود آمدم ، گفتم خوب است كه پيش از ديدن متوكل صد تومان را به حضرت برسانم و لكن گفتم كه اگر خانهء حضرت را بپرسم و او مغضوب متوكل است مبادا كار من بدتر شود ؛ گفتم خر خود را سوار مىشوم و اختيار به او مىگذارم تا هر جا كه خواهد برود شايد سؤال نكرده به حاجت خود برسم . پس صد تومان را به كاغذ پيچيدم و در آستين گذاشتم و بر خر سوار شدم و او مىرفت تا رسيدم به در خانه‌اى . حمار ايستاد . هر چند سعى نمودم حركت نكرد . به غلام گفتم بپرس كه خانه از كيست . كسى گفت خانهء على بن محمد بن رضا ( ع ) است . ناگاه غلام سياهى بيرون آمد گفت توئى يوسف بن يعقوب ؟ گفتم آرى . گفت فرود آى . فرود آمدم و تعجب كردم كه اسم مرا از كجا دانست . پس داخل خانه شد و بيرون آمد گفت صد تومانى كه در ميان كاغذ در آستين دارى بده . دادم . بازرفت و برگشت گفت داخل شو . داخل شدم و حضرت در مجلس خود تنها بود ، پس فرمود اى يوسف جماعتى گمان مىكنند كه ولايت و دوستى ما به مثل تو نفع نمىدهد ، و اللّه دروغ گفتند ، به درستى كه ولايت ما به امثال تو هم نفع مىدهد ، حالا برو كه آنچه مىخواهى خواهى ديد و زود است كه از براى تو پسر مباركى متولد شود . گفت پس رفتم و به متوكل گفتم آنچه خواستم و برگشتم . هبة اللّه گفت من پسرش را ديدم بعد از فوت پدرش كه شيعهء پاكى بود و خبر داد مرا كه پدرش به دين نصرانى مرد و او بعد از پدرش مسلمان شد و فخر مىكرد كه من بشارت مولاى خود\r\n\r\n","description":"","footnote":"","page_name":" 387 ","page_number":385},
  {"content":"\r\n\r\nهستم . 355\r\nو هم روايت كرده از شيخ جواد بزرگوار نجفى دام ظله و او از پدر بزرگوارش شيخ حسين ( قدس سره ) ، كه جلالت شأن هر دو مستغنى از بيان است ، فرمود در زمان ما مردى بود نصرانى در بصره كه در بصره و بغداد تاجرى به سرمايهء او نبود ؛ ارادهء بغداد كرد با تمام اموال و خدّام و غلامان خود و همه را در كشتى گذاشت . در بين راه دزدان ريختند و همه را بردند و كشتند . او خود را به جماعت عرب رسانيد . شيخ جماعت با آنكه مىدانست كه نصرانى است اكرامش مىنمود و تسلّى مىداد تا زمان زيارت غديرى امير المؤمنين ( ع ) رسيد . التماس نمود كه من تاب مفارقت ندارم . شيخ او را با خود برد و در نجف اشرف او را نگذاشت كه داخل صحن مطهر شود و بعد از چند روز از نجف عزم كربلا نمود . باز التماس كرد . او را با خود آورد و شب تاسوعا رسيدند . شيخ گفت امشب لازم است كه تو به ميان صحن مطهّر آيى و در پاى چهلچراغ زاد و نفقه و نيزه و ساير اسباب ما را حفظ نمائى كه ما تا صبح نمىخوابيم و مشغول عزا هستيم . نصرانى آنجا نشست و ديد كه هنگامهء قيامت از شيعيان بر خواست و نزديك صبح كه چراغ و مشعل‌ها خاموش شد و در صحن احدى نماند و حيران و متفكر بود كه ناگاه ديد مرد عظيم الشأنى كه نور جمالش صحن را گرفته از حرم محترم بيرون آمد و بالاى ايوان برابر چهلچراغ صحن ايستاد و دو شخص بنده‌وار در خدمتش ايستاده ، فرمود بياوريد دفترتان را . دادند .\r\nبعد از ملاحظه فرمود درست استيفاء نكرده‌ايد و ردّ كرد . هر دو به لرزه در آمدند عرض كردند به حق تو و به حق آن كه شما اهل بيت را بر همه تفضيل داده كه نوشتيم هر كه در حرم و رواق و صحن و حجرات و بام حجرات بود چه اينجا و چه در حرم و رواق و صحن و حجرات روضهء ابى الفضل العبّاس ( ع ) ، پس ثانيا دادند . باز بعد از ملاحظه همان را فرمود . باز قسم خوردند كه حتى طفل شير خوار را نوشته‌ايم . آخر يكى از ايشان بعد تأمل گفت بلى اين نصرانى را ننوشته‌ايم . فرمود چرا ؟ عرض كردند به جهت آنكه كافر است . پس فرمود سبحان اللّه آيا به آستانهء ما نيامده ؟ نصرانى چون اين سخن را از سيد الشهداء روحى له الفداء شنيد بيهوش شد ، چون به هوش آمد و شيخ با قبيله نزد او حاضر شدند قسم داد كه كلمه اسلام را تلقين من نمائيد ، پس بعد از اسلام حكايت كرد آنچه ديد و شنيد . 356\r\nمؤلف گويد كه از اول تا آخر حكايت ظاهر است كه او را ميلى و رقّتى و محبّتى نسبت به اهل بيت ( ع ) دست داد از اكرام شيخ و ديدن اوضاع نجف و كربلا\r\n\r\n","description":"","footnote":"","page_name":" 388 ","page_number":386},
  {"content":"\r\n\r\nلهذا حضرت خواست به او برات آزادى از آتش بدهد كه چون ديگران نسوزد ، نه آنكه در جهنم نباشد . پس اگر مسلمان نمىشد حالت او نيز مثل حالت ديگران بود كه نوشتيم . و حكايت بندار يهودى را كه زمان حضرت خاتم ( ص ) و حضرت امير ( ع ) بود و محبتى شديد به حضرت امير ( ع ) داشت و به دين يهودى مرد و در جهنم قبّه‌اى به او دادند كه از حرارت آتش محفوظ ماند در فنّ اخلاق در مسألهء محبت نوشته‌ايم ، رجوع كن . و در خاطر چنين دارم كه صاحب انوار نعمانى ( قدس سره ) نظير اينها را در حق حاتم و انوشيروان عادل نوشته ، رجوع كن .\r\nو در حديث صحيح است كه نيابت حج از براى پدر مخالف ، صحيح است و جمعى از اساطين مثل محقق ( قدس سره ) و علامه ( قدس سره ) و شهيد ( قدس سره ) فتوى داده‌اند و صاحب رياض ( قدس سره ) به سند معتبر روايت كرده كه عمل حج و عمره به نيت ميّت به او مىرسد ، پس آمرزيده مىشود ، يا در ضيق است به گشايشى مىرسد . راوى عرض كرد اگر چه ناصبى باشد ، فرمود بلى به او تخفيف مىدهند . 357 و صدوق ( قدس سره ) از صادق ( ع ) روايت كرده كه حضرت رسول ( ص ) فرمود كه عيسى ( ع ) گذشت به قبرى كه صاحبش را عذاب مىكردند . پس سال ديگر به همان قبر گذشت و او را عذاب نمىكردند ، از حق تعالى سبب آن را سؤال كرد ، وحى نمود به او كه اى روح اللّه ، فرزندى از او بالغ شد و راهى را اصلاح كرد و يتيمى را جاى داد و رعايت كرد ، من او را آمرزيدم به كردهء فرزند او . 358 و گذشت در عقبهء مظالم كه اگر مسلمى را مظلمه‌اى بر كافر باشد از گناه اين بر او گذارند و عذاب كافر را شديدتر نمايند . پس بديهى شد كه عذاب قابل شدت و ضعف است علاوه بر كفر ، و ضعف او رسد تا به جائى كه در جهنم نسوزد اگر چه جهات چندى از عذاب نيز خواهد داشت از شنيدن خروش جهنم و فرياد اهل آتش و غير اينها ، و بس است او را مأيوس از بهشت بودن و بهشت را ديدن و حسرت او را داشتن . و عالم ماهر حاذق به اندك تتبع برهان بسيارى براى اين مقام خواهد يافت . و بالجمله به حكم عقل و نقل و مكلف بودن كفّار به فروع كه در نزد ما بديهى است ، اين مطلب بسيار واضح و روشن است و چون نمونه و معيار را نموديم سخن در نمونهء ديگر گشوديم .\r\n\r\n","description":"","footnote":"","page_name":" 389 ","page_number":387},
  {"content":"\r\n\r\n\r\nتتمه\r\nبدان كه در اصول كافى و كتب ديگر چندان احاديث صحيحه و معتبره وارد شده در حق بلهاء و ضعفاء و مستضعفين و حجت تمام نشدگان عامه در صورتى كه ناصبى و دشمن اهل بيت ( ع ) نباشند كه قابل ردّ و انكار و تأويل نيست ، به اين مضامين كه ايشان داخل در آيهء  خَلَطُوا عَمَلًا صالِحاً وَ آخَرَ سَيِّئاً عَسَى اللَّهُ أَنْ يَتُوبَ عَلَيْهِمْ إِنَّ اللَّهَ غَفُورٌ رَحِيمٌ  359 و آيهء  وَ آخَرُونَ مُرْجَوْنَ لِأَمْرِ اللَّهِ إِمَّا يُعَذِّبُهُمْ وَ إِمَّا يَتُوبُ عَلَيْهِمْ وَ اللَّهُ عَلِيمٌ حَكِيمٌ  360 و از اهل اعراف مىباشند و لايق طبقهء آخر بهشتند . و مجلسى ( قدس سره ) فرموده جمعى از فسّاق شيعه و مستضعفان عامه اهل اعرافند . 361 و ما به جهت اشاره به يك حديث كه پيش گذشت اكتفاء مىنمائيم كه صدوق ( قدس سره ) از صادق ( ع ) آن را روايت كرده كه فرمود بهشت هشت در دارد ، از يك در آن پيغمبران و صدّيقان داخل مىشوند و از يك در شهداء و صالحان داخل مىشوند و از پنج در شيعيان و محبّان ما داخل مىشوند و يك در ديگر ساير مسلمانان از آن داخل شوند از آنها كه شهادت به وحدانيت و رسالت دهند و در دل ايشان به قدر ذرّه‌اى از بغض ما اهل بيت نباشد . 362 درياب اشاره و نمونه را . اللّهمّ اجعل محيانا محيى محمّد و آل محمّد و مماتنا ممات محمّد و آل محمّد و قنا عذاب النّار بمحمّد و آل محمّد .\r\n\r\nفاصله در بيان اعراف است .\r\nدر سورهء اعراف فرموده :  وَ بَيْنَهُما حِجابٌ وَ عَلَى الْأَعْرافِ رِجالٌ  تا  وَ لا أَنْتُمْ تَحْزَنُونَ  . ترجمهء ظاهرش اين است كه ميان بهشت و دوزخ و ميان اهل بهشت و اهل دوزخ حجابى است و بر اعراف مردان چندى هستند كه مىشناسند كلّ را به سيماى ايشان و ندا كنند اصحاب بهشت را كه سلام باد بر شما و داخل نشده‌اند بهشت را و حال آنكه ايشان طمع دارند كه داخل شوند و زمانى كه گرديده شود ديده‌هاى ايشان به جانب اصحاب آتش گويند اى پروردگار ما مگردان ما را با گروه ظالمان . و ندا كنند اصحاب اعراف مردانى را كه مىشناسند ايشان را به سيماى ايشان ، گويند فائده نبخشيد به شما جمع كردن شما ، يعنى اموال و اسباب دنيا را و تكبرى كه از قبول حق و بر اهل حق مىكرديد ، آيا اينانند آنانى كه قسم مىخورديد كه نمىرساند خدا به ايشان رحمت خود را ؟ داخل شويد در بهشت ، نيست خوفى بر شما و نه شما محزون مىشويد . 363\r\n\r\n","description":"","footnote":"","page_name":" 390 ","page_number":388},
  {"content":"\r\n\r\nمفسرين گفته‌اند كه آن حجاب اعراف است . و سور كه در سورهء حديد است ، و معنى سور ديوار دور شهر و قلعهء دور شهر است ، آن را نيز تفسير به اعراف كرده‌اند كه فرمود :  فَضُرِبَ بَيْنَهُمْ بِسُورٍ لَهُ بابٌ باطِنُهُ فِيهِ الرَّحْمَةُ وَ ظاهِرُهُ مِنْ قِبَلِهِ الْعَذابُ  : پس زده شد ميان منافقان و مؤمنان سورى و قلعه‌اى كه از براى او درى است ، باطنش در او است رحمت كه جانب بهشت باشد و ظاهرش از قبل او است عذاب . 364 و چون مشهور چنين تفسير كرده‌اند لهذا مشهور اين است كه اعراف حصارى و قلعه‌اى است ميان بهشت و دوزخ ، و بعضى گفته‌اند اعراف كنگره‌ها و بالاى آن حصار است ، و اين دو قول با هم چندان فرقى ندارند . و كمى گفته‌اند كه صراط است و اين قول محل اعتناء نيست .\r\nحال به يارى قائم عجّل اللّه فرجه بيان نمائيم كه اصحاب اعراف كيانند كه فرمود :  وَ نادى أَصْحابُ الْأَعْرافِ  . 365 و مردان اعراف كه فرمود :  وَ عَلَى الْأَعْرافِ رِجالٌ  . 366 و احاديث بسيار از ائمه طاهرين ( ع ) وارد شده است كه مائيم اصحاب اعراف كه مىشناسيم هر كسى را به سيماى او و هر كه ما را مىشناسد و ما او را مىشناسيم او را داخل بهشت مىكنيم و هر كه شيعهء ما نيست و ما او را نمىشناسيم داخل جهنم مىكنيم . 367\r\nو صدوق ( قدس سره ) در رسالهء عقايد فرموده كه اعتقاد ما در اعراف آن است كه حصارى است ميان بهشت و جهنم و بر آن مردانى هستند كه هر كس را به سيماى او مىشناسند و آن مردان رسول خدا ( ص ) و اوصياى اويند كه داخل بهشت نمىشود مگر كسى كه ايشان را شناسد و ايشان او را شناسند و داخل جهنم نمىشود مگر كسى كه ايشان را نشناسد و ايشان او را نشناسند ؛  وَ آخَرُونَ مُرْجَوْنَ لِأَمْرِ اللَّهِ  نيز در اعراف خواهند بود ، يا خدا ايشان را عذاب خواهد كرد يا داخل بهشت خواهد نمود . 368 و ظاهر سخن صدوق ( قدس سره ) اين است كه مراد از  أَصْحابُ الْأَعْرافِ  و  عَلَى الْأَعْرافِ رِجالٌ  يكى است و مراد از هر دو رسول خدا ( ص ) و ائمه هدى است .\r\nو شيخ مفيد ( قدس سره ) فرموده كه اعراف كوهى است در ميان بهشت و جهنم . و بعضى گفته‌اند حصارى است در ميان آنها . و مجمل سخن در اين باب آن است كه مكانى است نه از بهشت و نه از دوزخ . و احاديث در اين باب وارد شده است و چون روز قيامت شود رسول خدا ( ص ) و حضرت امير ( ع ) و ائمه هدى ( ع ) در اعراف خواهند بود و ايشانند آنها كه خدا فرموده  وَ عَلَى الْأَعْرافِ رِجالٌ  و حق تعالى به ايشان مىشناساند اصحاب بهشت و اصحاب جهنم را به علامتى چند كه در سيماى ايشان ظاهر مىگرداند ، چنان كه\r\n\r\n","description":"","footnote":"","page_name":" 391 ","page_number":389},
  {"content":"\r\n\r\nفرمود :  يَعْرِفُونَ كُلًّا بِسِيماهُمْ  . 369 و در احاديث وارد شده كه خداى تعالى ساكن مىگرداند در اعراف طائفه‌اى از خلق را كه مستحق نشده‌اند به اعمال حسنهء خود ثوابى را و مستحق خلود جهنم نيز نشده‌اند ايشان‌اند  مُرْجَوْنَ لِأَمْرِ اللَّهِ  كه خدا فرموده است از براى ايشان شفاعت مىباشد و پيوسته در اعراف هستند تا رخصت دهند ايشان را كه داخل بهشت شوند به شفاعت حضرت رسول ( ص ) و حضرت امير ( ع ) و ائمّه ( ع ) . 370\r\nو بعضى گفته‌اند كه اعراف مسكن چند طايفهء ديگر نيز خواهد بود كه مكلف نبوده‌اند تا به اعمال مستحق بهشت يا جهنم شوند پس خدا ايشان را در اينجا ساكن كند و عوض دهد بر الم‌هاى دنيا به نعمتى چند كه پست‌تر است از منازل اهل ثواب و به اينها كه ذكر كرديم عقل ابا ندارد و اخبار در اين باب وارد شده است و حق تعالى حقيقت حال را بهتر مىداند و آنچه متيقّن است آن است كه اعراف مكانى است ميان بهشت و جهنم و مىايستند در آنجا حجّت‌هاى خدا ، و در قيامت جماعتى از  مُرْجَوْنَ لِأَمْرِ اللَّهِ  در آنجا خواهند بود و بعد از آن خدا داناتر است كه حال ايشان چگونه خواهد شد . 371 و كلام شيخ ( قدّس سره ) نيز مثل كلام صدوق ( قدّس سره ) است و مجلسى ( قدّس سره ) فرموده كه احاديث بسيار از ائمّه ( ع ) وارد شده است كه مائيم اصحاب اعراف كه مىشناسيم هر كسى را به سيماى او و هر كه ما را مىشناسد و ما او را مىشناسيم او را داخل بهشت مىكنيم و هر كه شيعهء ما نيست و ما او را نمىشناسيم داخل جهنم مىكنيم . 372\r\nو در روايات ديگر وارد شده است كه در اعراف جمعى از مستضعفين عامه و  مُرْجَوْنَ لِأَمْرِ اللَّهِ  و فسّاق شيعه كه حسنات و سيّئات ايشان برابر باشد خواهند بود و مقتضاى جمع بين الاخبار آن است كه اصحاب اعراف كه حاكم در اعرافند رسول خدا ( ص ) و ائمه ( ع ) خواهند بود كه مؤمنان حقيقى را اول مرتبه روانهء بهشت مىگردانند و از صراط مىگذرانند و دشمنان خود و كفار و مخالفان متعصّب را به جهنم مىفرستند و جمعى از فساق شيعه و مستضعفان عامه ، كه بعد از اين مذكور خواهند شد ان شاء اللّه ، اهل اعرافند كه ايشان موقوف مىمانند در اعراف و آخر جميع ايشان به شفاعت حضرت رسالت ( ص ) و اهل بيت او داخل بهشت مىشوند يا بعضى از ايشان كه قابل شفاعت هستند داخل بهشت مىشوند و بعضى هميشه در اعراف مىمانند و هر دو محتمل است . 373\r\n\r\n","description":"","footnote":"","page_name":" 392 ","page_number":390},
  {"content":"\r\n\r\nبعد نقل كرد مجلسى ( قدس سره ) كلام صدوق ( قدس سره ) و شيخ مفيد ( قدس سره ) را ، بعد فرمود و شيخ طبرسى ( قدس سره ) روايت كرده است از حضرت صادق ( ع ) كه اعراف تلّى چند است ميان جنّت و نار و در آنجا بازمىدارند هر پيغمبرى و هر خليفهء پيغمبرى را با گناهكاران اهل زمان او ، همچنانكه مىايستد سر كردهء لشكر با ضعيفان لشكر خود كه ايشان را محافظت نمايد ؛ و نيكوكاران پيشتر به بهشت رفته‌اند . پس خليفهء خدا در هر زمان مىگويد به گناهكارانى كه با او ايستاده‌اند كه نظر كنيد به سوى برادران خود كه نيكوكار بودند و پيشتر به بهشت رفته‌اند . پس سلام مىكنند گناهكاران بر ايشان چنان كه خدا فرموده است  وَ نادَوْا أَصْحابَ الْجَنَّةِ أَنْ سَلامٌ عَلَيْكُمْ  . 374 پس خبر داده است خدا كه ايشان داخل بهشت نشده‌اند و لكن طمع دارند و اميدوارند كه داخل شوند و فرموده است :  وَ هُمْ يَطْمَعُونَ  375 يعنى آنها داخل بهشت نشده طمع دارند كه خداوند رحيم ايشان را داخل بهشت كند به شفاعت پيغمبر ( ص ) و امام ( ع ) . و نظر مىكنند اين گناهكاران به سوى اهل جهنم و مىگويند پروردگارا مگردان ما را با گروه ستمكاران . پس ندا مىكنند اصحاب اعراف كه پيغمبران و خلفاى ايشانند به امرى كه از جانب خدا به ايشان مىشود ، داخل شويد در بهشت ، خوفى بر شما نيست و اندوهناك نخواهيد شد . 376\r\nو ايضا شيخ طبرسى ( قدس سره ) و صفّار ( قدس سره ) و ديگران روايت كرده‌اند از اصبغ بن نباته كه گفت روزى در خدمت حضرت امير ( ع ) بودم ، عبد اللّه بن كوّا آمد و از آن حضرت تفسير اين آيه را سؤال كرد . حضرت فرمود واى بر تو اى پسر كوّا ، ما را در روز قيامت بازمىدارند در ميان جنت و نار و هر كه ايمان آورده و يارى ما كرده است مىشناسيم او را به سيماى او و او را داخل مىكنيم و هر كه دشمن ما است مىشناسيم او را به سيماى او و او را داخل جهنم مىكنيم ،  يَعْرِفُونَ كُلًّا بِسِيماهُمْ  يعنى آن مردانى كه بر اعراف موكّلند ، كه ما اهل بيتيم ، مىشناسند جميع خلايق را به سيماى ايشان ، اهل بهشت را به سيماى مطيعان و اهل جهنم را به سيماى عاصيان . 377\r\nو على بن ابراهيم ( قدس سره ) به سند كالصحيح از حضرت صادق ( ع ) روايت كرده است كه اعراف چند موضع بلند است ميان جنت و نار و رجال ائمه ( ع ) اند كه مىايستند بر اعراف با بعضى از شيعيان خود در وقتى كه مؤمنان كامل بىحساب به بهشت رفته‌اند ، پس مىگويند به اين شيعيان خود كه گناهكارانند كه نظر كنيد به سوى برادران مؤمن خود كه بىحساب داخل بهشت شده‌اند . پس سلام مىكنند بر ايشان و\r\n\r\n","description":"","footnote":"","page_name":" 393 ","page_number":391},
  {"content":"\r\n\r\nاميدوارند كه به شفاعت ائمه ( ع ) به ايشان ملحق گردند . پس ائمه ( ع ) به ايشان بگويند كه نظر كنيد به سوى دشمنان خود در جهنم . چون نظر كنند استغاثه كنند كه پروردگارا ما را به ايشان ملحق مگردان . پس ندا كنند ائمه ( ع ) آن جماعتى را كه ايشان را به سيماى ايشان مىشناسند از دشمنان خود كه در جهنمند و گويند فائده نبخشيد به شما آنچه جمع كرديد در دنيا از اموال ما و آنچه تكبر كرديد بر ما و غصب حق ما كرديد . پس گويند به آنها كه اينها شيعيان و برادران مايند كه شما در دنيا سوگند ياد مىكرديد كه رحمت خدا شامل حال ايشان نخواهد شد . پس گويند ائمه ( ع ) به شيعيان گناهكار خود كه داخل شويد در بهشت و بر شما خوفى و اندوهى نيست . 378 اين بود سخن مجلسى ( قدس سره ) و ديگران در اين باب كه شنيدى .\r\nحال به يارى قائم عجل اللّه فرجه گوئيم بدان كه بسا چيزها كه با او علامتى است كه به واسطهء آن شأنش اين است كه ديگران او را بشناسند ، در لسان عرب او را عرف گفته‌اند بر وزن قفل . لهذا جود و احسان و ضدّ منكر و موج دريا و باد كه بلند باشد و يال اسب و تلّ ريگ و مكان مرتفع و هكذا آنچه اهل لغت ياد نموده‌اند همه را عرف گويند و جمع او اعراف است . پس مراد از اعراف در آيه و احاديث جاهاى بلندى است ميان جنّت و نار كه خدا او را هم حجاب فرموده و هم سور و از احاديث گذشته و كلمات علماء ( قدّس سرهم ) ظاهر شد كه اصحاب الاعراف يا رجال كه فرمود و على الاعراف رجال يك معنى دارند و مراد از هر دو يك فرقه‌اند كه پيغمبر ما و ائمّهء ما ( ع ) باشند تنها ، يا با ساير انبياء و اوصياء نيز . و هم شكّى نيست كه آن گروهى كه طمع دخول بهشت دارند و از جهنّم ترسانند و اصحاب اعراف به ايشان مىفرمايند داخل بهشت شويد بىخوف و حزن ، جمعى از گناهكارانند و يقينا داخل بهشت خواهند شد . و معلوم نيست كه در اعراف كسى هميشه خواهد ماند يا نه ، و بر فرض كسى بماند كيانند . و هو العالم .\r\nپس معلوم شد كه ضمير و نادوا كه فرمود  وَ عَلَى الْأَعْرافِ رِجالٌ يَعْرِفُونَ كُلًّا بِسِيماهُمْ وَ نادَوْا أَصْحابَ الْجَنَّةِ أَنْ سَلامٌ عَلَيْكُمْ لَمْ يَدْخُلُوها وَ هُمْ يَطْمَعُونَ  379 راجع است به آن گناهكاران كه داخل بهشت مىشوند و راجع به رجال نيست . پس مرجع ضمير پيش از ضمير ذكر نشده . و هو العالم .\r\n\r\n","description":"","footnote":"","page_name":" 394 ","page_number":392},
  {"content":"\r\n\r\n\r\nتنبيه\r\nبدان كه اسباب اين بىبضاعت در وقت جمع و تأليف اين كتاب اصول دين منحصر بود در حقّ اليقين و اصول كافى و تفسير صافى و غاية المرام و ترجمه جلد غيبت بحار ، پس آنچه از اين كتب غير از حقّ اليقين نقل كرده‌ام به لفظ كافى و غاية المرام و صافى تعبير كرده‌ام . و در باب ظهور و رجعت قدر قليلى از ترجمه جلد غيبت بحار آورده‌ام و بسيار كمى كه از زاد المعاد يا عين الحيوة يا اسرار الشهادة يا نحو آن آورده‌ام اسم كتاب را بالخصوص برده‌ام و هر چه غير از اينها باشد ، و يقينا زياده از دو ثلث است ، از اسماء كتب و اسانيد و احاديث كه به ذكر آنها تبرّك جسته‌ام و استدلال نموده‌ام همه را از حقّ اليقين رئيس المحدّثين و سناد المسلمين و عماد العالمين اعنى محمّد باقر المجلسى قدّس اللّه سرّه و طيّب اللّه روحه نقل نموده‌ام و چون اين كتاب شريف حقّ اليقين ظاهر و بسيار بود لهذا در بسيارى از احاديث به اسم معصوم ( ع ) اكتفا نمودم و به لفظ باقر ( ع ) يا صادق ( ع ) مثلا تيمّنا و تبرّكا ، بدون ذكر سند و اسم كتاب ، حديث شريف را گشودم و از اوّل تا آخر كتاب خود همين را ملاحظه داشتم الّا ما زاغ البصر و جاز الفكر و هو الموفّق و المعيّن .\r\n\r\nفصل سوّم در بيان بهشت پاك سرشت و اهل بهشت رزقنا اللّه و جميع المؤمنين بلا عذاب و لا حساب بمحمّد و آله الطّاهرين .\r\nو به جهت تشويق برادران ايمانى و اصدقاى روحانى به نمونه‌اى چند بر سبيل اختصار اشاره مىنمائيم و به تبع نمونه‌ها امور ديگر نيز در ضمن آنها گفته مىشود كه جدا نمىآوريم ، پس ملتفت آنها نيز باش كه تو را ملتفت نموديم . و در آن چند زينت است .\r\n\r\nزينت اوّل در بيان بهشت . و در آن چند نمايش است .\r\n\r\nاوّل . بيان درها و ديوار دور بهشت و زمين آن .\r\nصدوق ( قدّس سره ) روايت كرده از بلال مؤذن ( قدّس سره ) گفت شنيدم از رسول خدا ( ص ) كه حصار بهشت يك خشت از طلا است و يك خشت از نقره و يك خشت از ياقوت و به\r\n\r\n","description":"","footnote":"","page_name":" 395 ","page_number":393},
  {"content":"\r\n\r\nجاى گل مشك ناب به كار برده‌اند و كنگره‌هاى آن از ياقوت سرخ و سبز و زرد است و درهاى آن مختلف است ، باب الرّحمه از ياقوت سرخ است ، باب الصّبر در كوچكى است يك لنگه و از ياقوت سرخ است و حلقه ندارد ، و باب الشّكر از ياقوت سفيد است و دو مصراع است يعنى دو لنگه و ميان اين دو مصراع پانصد سال راه است و آن را صدائى است كه مىگويد خداوندا اهل مرا به سوى من بياور ، و امّا باب بلاء از ياقوت زرد است و يك مصراع است و چه بسيار كم است كسى كه از اين در داخل شود ، و امّا در بزرگتر ، پس داخل مىشوند از آن بندگان شايسته و صالح . و جنّت عدن حصارش از ياقوت سرخ است و سنگريزه‌اش از مرواريد است و جنّت الفردوس حصارش از نور است . و در وصف كوثر فرمود سنگريزه‌اش مرواريد و ياقوت و زمينش از مشك سفيدتر است . 380\r\nو از ابن عباس به سند مخالفين روايت كرده كه حلقهء دروازهء بهشت از ياقوت سرخ است و بر صفحه‌هاى طلا آويخته ، چون آن حلقه به صفحه مىخورد صدا مىكند يا على . 381\r\nو از جابر روايت كرده باز به سند مخالفين كه رسول خدا ( ص ) فرمود بر در بهشت نوشته شده پيش از خلقت آسمانها و زمين به دو هزار سال لا إله الّا اللّه محمّد رسول اللّه علىّ اخو رسول اللّه . 382\r\nو از صادق ( ع ) روايت كرده كه رسول خدا ( ص ) فرمود سنگريزه‌اش مرواريد و خاكش مشك ناب . 383\r\nو در كتاب اختصاص از باقر ( ع ) روايت كرده كه بهشتها چهار است زيرا كه خدا فرموده  وَ لِمَنْ خافَ مَقامَ رَبِّهِ جَنَّتانِ  : 384 از براى آن كه بترسد مقام پروردگار خود را دو بهشت است . پس فرموده  وَ مِنْ دُونِهِما جَنَّتانِ  : 385 پست‌تر از اين دو بهشت كه ذكر شد دو بهشت ديگر است . و بر اين چهار بهشت حصارى احاطه كرده است كه طولش پانصد سال راه است ، خشتى از طلا و خشتى از نقره و خشتى از مرواريد و خشتى از ياقوت و ميان خشتها مشك و زعفران است و كنگره‌هاى آن از نور است كه مىدرخشد و از غايت صفا و جلا آدمى روى خود را در ديوار آن مىبيند ، و در آن حصار هشت در است و هر درى دو مصراع دارد كه عرض آنها يك سال راه است به دويدن اسب نجيب . و زمين بهشت به جاى سنگريزه نقره است و به جاى خاك و رس زعفران و آنچه جاروب كنند\r\n\r\n","description":"","footnote":"","page_name":" 396 ","page_number":394},
  {"content":"\r\n\r\nمشك است و سنگريزه‌اش درّ و ياقوت . 386 اللّهمّ ارزقنا .\r\n\r\nدوّم بيان عمارتها و غرفه‌ها و شهرها و درجه‌ها .\r\nصدوق ( قدّس سره ) از صادق ( ع ) روايت كرده كه رسول خدا ( ص ) فرمود حق تعالى بهشت را خلق كرد خشتى از طلا و خشتى از نقره ، ديوارهايش از ياقوت ، سقفش از زبرجد ، سنگريزه‌اش مرواريد ، خاكش زعفران و مشكناب . 387\r\nصادق ( ع ) فرمود بهشت درجه‌ها است بعضى بر بالاى بعضى و زيادتى مردم در درجات به اعمال مىباشد . آنكه بالاتر است پائين مىآيد و آنكه پست‌تر است به درجهء بالاتر نتواند رفت و لكن اگر خواهند يكديگر را ملاقات كنند بر روى كرسيها كه نشسته‌اند در مرتبه‌هاى خود يكديگر را ملاقات مىكنند . 388\r\nو به سند صحيح صادق ( ع ) فرمود كه حضرت رسول ( ص ) در شب معراج داخل بهشت شد ديد ملكى چند عمارت مىسازند يك خشت از طلا و يك خشت از نقره ، و گاهى دست بازمىدارند . پرسيد چه سبب دارد كه گاهى مىسازيد و گاهى دست بر مىداريد ؟ گفتند انتظار خرجى مىكشيم . پرسيد خرجى شما چيست ؟ گفتند خرجى ما گفتن مؤمن است ( سبحان اللّه و الحمد للّه و لا إله الّا اللّه و اللّه اكبر ) . هرگاه كه مىگويند ، ما مىسازيم و هرگاه كه دست بر مىدارند ، ما دست بر مىداريم . 389\r\nو على بن ابراهيم ( قدّس سره ) روايت كرده از سيد الساجدين فرمود بر تو باد به قرآن ، زيرا كه خدا خلق كرد بهشت را به يد قدرت خود ، خشتى از طلا و خشتى از نقره و به جاى گل ميان خشت‌ها را پر از مشك كرد و خاكش زعفران است و ريگش مرواريد است و درجات آن را به عدد آيات قرآن گردانيد ، پس كسى كه قرآن بخواند به او گويند بخوان و بالا برو ، پس درجهء او از همه كس بلندتر خواهد بود . 390 و صدوق ( قدّس سره ) در ثواب تهليلات دههء ذى حجّه روايت كرده هر كه هر روز ده مرتبه اين تهليلات را بخواند حق تعالى به او عطا كند به هر تهليلى درجه‌اى در بهشت از مرواريد و ياقوت كه ما بين هر دو درجه سيصد سال راه باشد به رفتار سوار تندرو ، و در هر درجه شهرى باشد و در آن شهر قصرى باشد از يك جوهر كه در آن فصلى نباشد ، و در هر شهرى از آن شهرها از خانه‌ها و قصرها و غرفه‌ها و حجره‌ها و فرشها و زنان و كرسىها و تخت‌ها و حورىها و متكاها و مسندها و خانه‌ها و خدمتكاران و انهار و اشجار و زيورها و حلّه‌ها آن قدر باشد كه مخلوقى وصف آنها نتواند كرد . بعد در وصف يكى از آن شهرها فرمود بيرونش ياقوت سرخ باشد و\r\n\r\n","description":"","footnote":"","page_name":" 397 ","page_number":395},
  {"content":"\r\n\r\nاندرونش زبرجد سبز و از اصناف آنچه خدا در بهشت خلق كرده در او بوده باشد . 391\r\nو كلينى ( قدّس سره ) به سند معتبر روايت كرده كه على ( ع ) از رسول خدا ( ص ) سؤال كرد از تفسير  لَهُمْ غُرَفٌ مِنْ فَوْقِها غُرَفٌ  392 ( زمر ) يعنى ايشان را غرفه‌ها است كه از بالاى آن غرفه‌ها نيز غرفه‌ها است پرسيد كه از براى چه بنا كرده‌اند اين غرفه‌ها را يا رسول اللّه .\r\nفرمود يا على ، خدا اين غرفه‌ها را بنا كرده از براى دوستان خود به مرواريد و ياقوت و زبرجد ، و سقف‌هاى آنها از طلاست و منقّش كرده‌اند به نقره و هر غرفه هزار در دارد از طلا و بر هر درى ملكى موكل است . 393\r\nو صدوق ( قدس سره ) از صادق ( ع ) روايت كرده كه رسول خدا ( ص ) فرمود در بهشت غرفه‌اى چند هست كه از بيرون آنها اندرون آنها و از اندرون آنها بيرون آنها ديده مىشود . 394\r\nو در حديث بلال كه گذشت فرمود جنّة الفردوس حصارش از نور است و غرفه‌هايش از نور پروردگار عالميان است . 395 اللّهمّ ارزقنا .\r\n\r\nسيّم : بيان قصرها و قبّه‌ها و خيمه‌ها .\r\nكلينى ( قدس سره ) از كاظم ( ع ) روايت كرده كه پدرم فرمود در بهشت نهرى هست كه آن را جعفر مىگويند و در كنارش در جانب راست در سفيدى هست كه در آن هزار قصر است و در هر قصرى هزار قصر است از براى محمّد و آل محمد ( ص ) ، و در جانب چپش در زردى هست كه در آن هزار قصر است و در هر قصرى هزار قصر است از براى ابراهيم و آل ابراهيم ( ع ) . 396\r\nو ايضا به سند كالصحيح روايت كرده از صادق ( ع ) در تفسير حور مقصورات فى الخيام . 397 فرمود حوران مخدّرهء مستوره‌اند كه در خيمه‌هاى درّ و ياقوت و مرجان مىباشند و هر خيمه چهار در دارد و در هر درى هفتاد دختر نو رسيده ايستاده‌اند كه دربانان ايشانند . 398 و حضرت رسول ( ص ) فرمود كه حق تعالى از براى من نهرى در آسمان خلق كرده كه مجراى آن نهر در زير عرش است و بر آن هزار هزار قصر است ، خشتى از طلا و خشتى از نقره ، گياهش از زعفران ، سنگ ريزه‌اش مرواريد و ياقوت و زمينش از مشك سفيدتر است . 399\r\nو حضرت امير ( ع ) از رسول خدا ( ص ) سؤال كردند از قصرهاى شهداء . فرمود يا على ، بناى اين قصرها خشتى از نقره است و خشتى از طلا و در ميان خشت‌ها مشك و عنبر\r\n\r\n","description":"","footnote":"","page_name":" 398 ","page_number":396},
  {"content":"\r\n\r\nاست و ريگشان از مرواريد و درّ و ياقوت است و خاكشان زعفران است و تل‌ّهاى آنها از كافور است و در صحن هر قصرى از اين قصرها چهار نهر است ، نهرى از عسل و نهرى از شراب و نهرى از شير و نهرى از آب . و نهرها محفوفند به درخت‌هاى مرجان ، و بر دو طرف هر نهرى از نهرها خيمه‌ها هست از يك قطعه درّ سفيد كه درز و فصل ندارند و از اندرونشان بيرون و از بيرونشان اندرون مىنمايد . 400\r\nو سيد بن طاوس ( قدّس سره ) از رضا ( ع ) روايت كرده در فضيلت روز غدير . فرمود در فردوس اعلى قصرى هست كه يك خشت آن از نقره و يك خشت آن از طلاست و در آن قصر صد هزار قبّه است از ياقوت سرخ و صد هزار خيمه از ياقوت سبز و خاكشان از مشك و عنبر است ، تا آخر حديث كه ان شاء اللّه مىآيد . 401 اللّهمّ ارزقنا .\r\n\r\nچهارم : بيان كرسىها و صندلىها و تخت‌ها\r\nكه در قرآن مجيد به لفظ  الْأَرائِكِ  و  سُرُرٍ  فرموده .\r\nدر سورهء واقعه فرمود :  عَلى سُرُرٍ مَوْضُونَةٍ  : 402 نشسته باشند بر سر تختها و كرسىهاى بافته از مفتول طلا و مزيّن به مرواريد و جواهر . و رسول خدا ( ص ) فرمود مؤمن يك ساعت با حوريّه مىباشد و يك ساعت با آدميّه و يك ساعت با خود خلوت مىكند بر تخت‌هاى خود تكيه كرده و نظر مىكنند به يكديگر . 403 باقر ( ع ) فرمود على سرر موضونة يعنى ميان كرسىها را به جاى نى كه مىبافند از مرواريد و ياقوت بافته باشند ، و حجله‌ها بر روى آن كرسى زده باشند و حجله‌ها از مرواريد و ياقوت است اما از پر سبكتر و از حرير نرمتر . 404 و فرمود ( ع ) مراد از ارائك كرسىهاى بافته است كه حجله‌ها بر آن نصب كرده‌اند . 405 و در حديث قصر شهداء كه گذشت فرمودند و در هر خيمه كرسى باشد كه دانه نشان باشد به ياقوت و پايهايش زبرجد سبز باشد . 406 و در حديث تهليلات كه گذشت فرمود و در هر شهرى از كرسىها و تخت‌ها و متكاها و مسندها آن قدر باشد كه وصف نتوان كرد . 407 اللّهمّ ارزقنا .\r\n\r\nپنجم : بيان فرش‌ها .\r\nباقر ( ع ) در تفسير  وَ فُرُشٍ مَرْفُوعَةٍ  408 يعنى فرش‌هاى بالا آمده و بر آمده و به روى هم فرش شده ، فرمود بر كرسىها از فرش به قدر شصت غرفه از غرفه‌هاى دنيا باشد ، بعضى بالاى بعضى . 409 و در حديث سابق كه تفسير لهم غرف بود فرمود و هر غرفه هزار در دارد از طلا و در آن غرفه‌ها فرش‌ها بلند كرده‌اند بعضى بر بالاى بعضى افكنده از حرير و ديبا\r\n\r\n","description":"","footnote":"","page_name":" 399 ","page_number":397},
  {"content":"\r\n\r\nبه رنگهاى مختلف ، و ميان آنها را پر كرده باشند از مشك و عنبر و كافور . اين است معنى  وَ فُرُشٍ مَرْفُوعَةٍ  . 410\r\nو در سورهء الرحمن فرمود : تكيه كرده‌اند بر فرش‌ها كه آستر آنها استبرق است و ابرهء آنها را نفرموده . باز فرمود : تكيه كرده‌اند بر رفرف سبز و عبقرى نيكو . 411 بدان كه در قرآن از براى لباس و فرش بهشت نام‌ها است كه هنوز مجهول مانده ، مثل لفظ سندس و استبرق و رفرف و عبقرى و نمارق و زرابىّ و امثال اينها . 412 اللّهمّ ارزقنا .\r\n\r\nششم : ظرفها .\r\nدر واقعه فرمود :  بِأَكْوابٍ وَ أَبارِيقَ وَ كَأْسٍ مِنْ مَعِينٍ  413 : دور مىزنند بر اهل بهشت پسران ساده با قدح‌ها و ابريق‌ها از طلا و نقره و انواع جواهر و با كاسه‌ها از شراب معين .\r\nصادق ( ع ) در حديث كوثر فرمود : و در دور آن ، قدح‌ها است زياده از ستاره‌هاى آسمان و آن قدح‌ها از طلا و نقره و الوان جواهر است . 414 رسول خدا ( ص ) فرمود در آن ابريق‌ها هست به عدد ستاره‌هاى آسمان . 415 و باقر ( ع ) فرمود سلام كنند بر اهل بهشت پسران با جمال ، و ابريق‌هاى نقره و ظرف‌هاى طلا پيوسته در دست ايشان و در خدمت ايستاده باشند . 416\r\nدر سورهء زخرف فرمود : دور داده مىشود بر ايشان كاسه‌ها از طلا و قدح‌ها از طلا . 417 در سورهء دهر فرمود : دور داده مىشود بر ايشان ظرف‌ها از نقره ، و قدح‌ها بوده‌اند بلورهاى از نقره . 418 تفسير كرده‌اند كه يعنى صفا و تلألؤ بلور را دارند و نرمى و سفيدى نقره را .\r\nصادق ( ع ) فرمود چشم در نقرهء بهشت نفوذ مىكند چنانچه در شيشه و بلور نفوذ مىكند . 419 اللّهمّ ارزقنا .\r\n\r\nهفتم : بيان باغ‌ها .\r\nدر قرآن مجيد ذكر باغ و بوستان و اشجار بسيار شده . رسول خدا ( ص ) در حديث طولانى فرمود : چون مؤمن بر تخت خود بنشيند و ولىّ خدا در بهشت در منزل خود قرار گيرد پس خداوند كريم هزار ملك بفرستد كه به او تهنيت و مباركباد گويند . چون به در اول بهشت‌هاى او رسند ، از ملك موكل آن در اذن دخول طلبند . گويد باشيد تا به حاجب بگويم . و ميان ملك و حاجب سه باغ عظيم فاصله باشد و ميان حاجب و ولىّ خدا دو باغ فاصله است . 420 و صادق ( ع ) فرمود كه كمترين اهل بهشت به حسب رتبه و منزلت چون داخل بهشت شود سه باغ در نظر او درآيد ، چون داخل باغ پست‌تر شود آن قدر از زنان و خدمتكاران و ميوه‌ها و نهرها در نظر او درآيد و جلوه نمايد كه ديده‌اش روشن و دلش شاد\r\n\r\n","description":"","footnote":"","page_name":" 400 ","page_number":398},
  {"content":"\r\n\r\nگردد و شكر كند . پس به او گويند سر بلند كن و به جانب بالا نظر كن . چون باغ دوّم را مشاهده نمايد در آن نعمتها بيند كه در باغ اوّل نديده بود . گويد پروردگارا آن نيز به من عطا كن . ندا رسد اين را بدهم شايد باز يكى ديگر خواهش نمائى . گويد نه همين مرا بس است و ديگر آرزو و تمنّا نمىكنم . چون داخل آن باغ شود شادى و خوش‌حالى او مضاعف گردد . پس در اين حال درى از جنّة الخلد به روى او بگشايند و چندين برابر آنچه پيش ديده بود در اينجا مشاهده نمايد و حمد خدا بجاى آورد . 421 و فرمود هيچ مؤمنى نيست مگر آنكه او را باغ‌ها و گلشن‌ها و جنّت‌هاى بسيارى است ، بعضى داربست كرده و بعضى داربست نكرده . 422 اللّهمّ ارزقنا .\r\n\r\nهشتم : بيان درخت طوبى و ميوه‌ها و بعضى درختان .\r\nعلى بن ابراهيم ( قدس سره ) روايت كرده از رسول خدا ( ص ) كه فرمود كه چون داخل بهشت شدم درخت طوبى را ديدم كه اصل آن در خانهء على بود و در بهشت قصرى و منزلى نيست مگر آنكه در آنجا شاخى از شاخه‌هاى او هست و اعلايش سبدها هست كه مملوّ است از حلّه‌هاى بهشت از سندس و استبرق و از براى هر بندهء مؤمنى هزار هزار سبد است و در هر سبدى صد هزار حلّه كه هيچ حلّه شبيه به ديگرى نباشد به رنگ‌هاى مختلف ، و اينها جامه‌ها و لباس‌هاى اهل بهشت است . و وسط آن درخت سايه‌اى است كشيده شده در عرض بهشت كه به قدر عرض جميع آسمان‌ها و زمين است مهيّا شده از براى آنها كه ايمان آورده‌اند به خدا و رسولان او . و سوارهء تندرو صد سال در سايهء آن بتازد آن را طى نمىكند . اين است كه خدا فرموده :  وَ ظِلٍّ مَمْدُودٍ  423 و پائين او ميوه‌هاى اهل بهشت است و طعام ايشان كه در خانه‌هاى ايشان آويخته در هر تركه و شاخ نازك صد رنگ و صد نوع از ميوه باشد از آنچه ديده‌اند در دنيا و از آنچه نديده‌اند و از آنچه شنيده‌اند و از آنچه نشنيده‌اند . و هر ميوه را كه بچشند ، به جاى آن مثل آن برويد ، چنان كه فرموده است  لا مَقْطُوعَةٍ وَ لا مَمْنُوعَةٍ  . 424 و جارى شود نهرى در زير آن درخت كه منفجر شود از آن نهرها چهار گونه ، نهرها از آب كه متغير نشده باشند و نهرها از شير كه طعم آن متغير نشده باشد و نهرها از شراب  لَذَّةٍ لِلشَّارِبِينَ  425 و نهرها از عسل صاف بىموم . 426\r\nو در روايات بسيار وارد شده كه در زفاف حضرت فاطمه ( ع ) جبرئيل و ميكائيل با چندين هزار ملك حاضر شدند در بهشت و حق تعالى امر كرد درخت طوبى را كه نثار كرد بر ايشان از حلّه‌ها و سندس و استبرق و زمرّد و مرواريد و ياقوت و عطر بهشت ، و\r\n\r\n","description":"","footnote":"","page_name":" 401 ","page_number":399},
  {"content":"\r\n\r\nحق تعالى عطا كرد طوبى را در مهر حضرت فاطمه ( ع ) و آن را در خانهء على ( ع ) قرار داد . 427 و به سندهاى معتبر از حضرت امير ( ع ) روايت كرده‌اند كه طوبى درختى است در بهشت كه اصل آن در خانهء حضرت رسول ( ص ) است و هيچ مؤمنى نيست مگر آنكه در خانهء او شاخى هست از آن درخت و خواهش چيزى در خاطر او خطور نمىكند مگر آنكه آن شاخ آن را از براى او حاضر مىكند و اگر سوار تندرو در سايهء آن صد سال بتازد از آن بيرون نمىرود . 428 و اگر كلاغى از پائين آن پرواز كند تا آنكه از پيرى تمام او سفيد شود به بالاى آن درخت نرسد . و صادق ( ع ) در حديث ديگر كه مىآيد فرمود و هر برگى از درخت طوبى سايه مىكند امّتى را . 429 و امثال اين احاديث با هم منافات ندارند ، چه ايشان نور واحدند و خانهء على ( ع ) همان خانه پيغمبر است .\r\nو در سورهء دهر فرمود :  وَ دانِيَةً عَلَيْهِمْ ظِلالُها وَ ذُلِّلَتْ قُطُوفُها تَذْلِيلًا  . 430 يعنى نزديك باشد به ايشان سايهء درختان بهشت‌ها و آسان باشد چيدن ميوهء آن درخت‌ها به آسانى بسيار .\r\nحضرت رسول ( ص ) فرمود چنان آسان باشد كه مؤمن هر نوع ميوه كه خواهش كند به دهان خود بچيند در وقتى كه تكيه كرده باشد و انواع ميوه‌ها به او خطاب كنند كه اى ولىّ خدا اوّل مرا بخور پيش از آنكه آن را بخورى . 431\r\nو كلينى ( قدّس سره ) از حضرت رسول ( ص ) روايت كرد كه هر كه ( لا إله الا الله ) بگويد از براى او درختى در بهشت غرس نمايند از ياقوت سرخ كه منبت آن در مشك سفيد باشد شيرين‌تر از عسل و سفيدتر از برف و خوشبوتر از مشك ، و در آن درخت ميوه‌ها باشد مانند پستان دختران باكره و هر يك از آنها كه شكافته شود هفتاد حلّه از ميانش بيرون آيد . 432 در حديث ديگر فرمود بر در بهشت درختى هست كه هر برگ او هزار كس را سايه كند . 433 و در حديث ديگر فرمود در شب معراج جبرئيل دست مرا گرفت و داخل بهشت نمود و بر تختى از تخت‌ها نشانيد و بهى به دست من داد و آن به به دونيم شد و از ميان او حوريه‌اى بيرون آمد كه مژه‌هاى او در سياهى مثل سينهء كركس بود . 434 و در حديث ديگر فرمود كه نخل‌هاى بهشت ساقه‌هايش از طلاى سرخ است و كنگره‌هايش از زبرجد سبز است و خوشه‌هايش از مرواريد سفيد و برگ‌هايش از حلّه‌هاى سبز و رطبش سفيدتر از نقره و شيرينتر از عسل و نرمتر از مسكه و در ميانش دانه نباشد و درازى هر خوشه دوازده ذراع و از بالاى تركه‌ها تا پائين خرماها به همديگر متصل بافته باشد و آنچه از آن بگيرند در ساعت عوضش برويد چنانچه بود و اشاره به اين است قول خدا :  لا مَقْطُوعَةٍ وَ لا مَمْنُوعَةٍ  435 و هر\r\n\r\n","description":"","footnote":"","page_name":" 402 ","page_number":400},
  {"content":"\r\n\r\nرطبى در بزرگى مانند سبوهاى بزرگ باشد و مويز و انارش به قدر دلوهاى بزرگ و شاخه‌هاى ايشان از طلا باشد و مجمرهاى ايشان از درّ و مرواريد . 436 اللّهمّ ارزقنا .\r\n\r\nنهم : بيان گل و رياحين و عطرها .\r\nفرمود :  وَ لِمَنْ خافَ مَقامَ رَبِّهِ جَنَّتانِ  تا  ذَواتا أَفْنانٍ  ، 437 يعنى از براى آن كه بترسيد از مقام پروردگار خود دو باغ و گلشن و بوستان است كه داراى جميع فنون و اقسام ميوه‌ها و گياه‌ها و گلهاست . باز فرمود :  دُونِهِما جَنَّتانِ  تا  مُدْهامَّتانِ  : 438 و پست‌تر از آن دو جنت كه ذكر شد دو جنت است در نهايت سبزى و خرمى . و در آيات بسيار بسيار فرمودند :  جَنَّاتٍ تَجْرِي مِنْ تَحْتِهَا الْأَنْهارُ  : جنت‌هاست كه جارى مىشود از زير آن نهرها . و اصل معنى جنت باغ و بوستان و گلشن است و به جهت بسيارى اشجار و سبزه و رياحين و آبها و نهرها ، از براى بهشت لفظ جنت وضع فرمود و به جز اين نامى ندارد مگر به اضافه مثل جنّات عدن ، جنات خلد ، جنات فردوس و هكذا و هم به جهت آنكه لازمهء باغ و سبزه و رياحين و گلشن ، سير و صفا و تردماغى و خوش‌حالى و شادى و فرحناكى است نام بهشت را جنت گذاشتند .\r\nدر عين الحيوة است : رسول خدا ( ص ) فرمود اگر زنى از زنان بهشت در شب تار مشرف شود از آسمان اول به زمين هرآينه بوى خوش او به مشام جميع اهل زمين برسد . 439 و صادق ( ع ) فرمود طوبى درختى است در بهشت ، اصلش در خانهء امير المؤمنين ( ع ) است و در هر خانهء هر شيعه شاخى از شاخه‌هاى آن هست و هر برگى از آن امّتى را سايه مىكند . 440\r\nو فرمود : حضرت رسول ( ص ) فاطمه را مىبوسيد . عايشه را بد آمد ، گفت چرا اين قدر مىبوسى زن شوهردار را . فرمود اى عايشه در شب معراج داخل بهشت شدم و جبرئيل مرا به نزد طوبى برد و از ميوهء آن به من داد تناول نمودم . پس خدا آن را آبى ساخت در پشت من . چون به زمين آمدم با خديجه نزديكى كردم و حامله شد به فاطمه . پس هر وقت كه فاطمه را مىبوسم بوى درخت طوبى از او استشمام مىكنم . 441 از اين حديث شريف و احاديث پيش پيدا و از آيات  فِيها ما تَشْتَهِيهِ الْأَنْفُسُ  442 هويدا است كه سر تا پاى بهشت و سر تا پاى اهل بهشت و هر چيز عطر و معطر است .\r\nابو بصير به صادق ( ع ) عرض كرد مرا مشتاق بهشت گردان . فرمود كه بوى خوش بهشت از هزارساله راه مىآيد و احساس مىشود . 443 و ايضا در حديث كوثر فرمود و بوى خوش آن از هزارساله راه احساس مىشود و كسى كه از آن مىآشامد هر بوى خوشى\r\n\r\n","description":"","footnote":"","page_name":" 403 ","page_number":401},
  {"content":"\r\n\r\nبه روى او مىگشايد . 444\r\nو امّا عطرهاى بهشت از مشك و عنبر و زعفران و كافور و غير آن . در احاديث پيش بسيار ذكر شد و در همين حديث كوثر فرمود و آن به سردى كافور و بوى مشك است و از عنبر خوشبوتر است . 445 در سورهء تطفيف فرمود :   مِنْ رَحِيقٍ مَخْتُومٍ خِتامُهُ مِسْكٌ   : 446 ابرار مىآشامند از شراب رحيق مختوم ، يعنى مهر زده ، مهر او مشك است . پس چون اندك تأمل شود سر تا پاى بهشت و سر تا پاى اهل بهشت عطر و معطر است و مانند گل و سنبل است با آنكه ان شاء اللّه اثبات مىكنيم كه در بهشت كلّ شيء فى كلّ شيء . اللّهمّ ارزقنا .\r\n\r\nدهم : بيان مرغان و بعضى از حيوان .\r\nفرمود :  وَ لَحْمِ طَيْرٍ مِمَّا يَشْتَهُونَ  ( واقعه ) : و گوشت مرغ از آنچه اشتهاء داشته باشند . 447 از اين آيه و آيهء  وَ فِيها ما تَشْتَهِيهِ الْأَنْفُسُ  448 ظاهر است كه جميع انواع اين مرغان و انواع ديگر همه در بهشت پاك سرشت در نهايت كثرت و بسيارى است و همه حلال و خوش‌صوتند ، و حرام و بدرنگ و بد آواز بالبديهه پيدا نمىشود .\r\nو سيد بن طاوس ( قدس سره ) به سند معتبر از حضرت رضا ( ع ) در فضيلت روز غدير روايت كرده فرمود : روز غدير در آسمان مشهورتر است از زمين و به درستى كه خدا را در فردوس اعلى قصرى هست كه يك خشت آن از نقره و يك خشت آن از طلا است و در آن صد هزار قبّه است از ياقوت سرخ و صد هزار خيمه از ياقوت سبز و خاكشان از مشك و عنبر و در آن چهار نهر است ، نهرى از شراب و نهرى از آب و نهرى از شير و نهرى از عسل و در دور آن قصر درختان هست از انواع ميوه‌ها و بر آن قصر و بر آن درختان مرغان هستند كه بدن‌هاى آنها از مرواريد است و بال‌هاى آنها از ياقوت و خوانندگى مىكنند به انواع صداهاى خوش . و چون روز غدير شود مىآيند به سوى آن قصر اهل آسمان‌ها و تسبيح و تقديس و تنزيه و تهليل حق تعالى كنند و آن مرغان پرواز كنند و در آن آب فرو روند و در آن مشك و عنبر بغلطند . پس چون ملائكه جمع شوند پرواز كنند و آن عطرها بر ايشان بيفشانند و در آن روز نثار حضرت فاطمه ( ع ) را كه درخت طوبى بر ايشان افشانده به يكديگر هديه فرستند و چون آخر آن روز شود ندا از جانب حق تعالى به ايشان رسد كه برگرديد به سوى مرتبه‌هاى خود ، به تحقيق كه ايمن گرديديد از خطا و لغزش تا سال آينده مثل اين روز به جهت كرامت محمد ( ص ) و على ( ع ) . 449 و رسول خدا ( ص ) بعد از وصف كوثر فرمود : و وارد شوند بر آن نهر مرغان سبزى چند كه گردن‌ها داشته باشند مانند\r\n\r\n","description":"","footnote":"","page_name":" 404 ","page_number":402},
  {"content":"\r\n\r\nگردن‌هاى شتران خراسانى . گفتند يا رسول اللّه چه بسيار خوب است آن مرغان . و در صافى است كه رسول خدا ( ص ) فرمود در شب معراج داخل بهشت شدم ، تا آنكه فرمود ، و مرغان او را ديدم كه به قدر شتر خراسانى بودند . 450\r\nو صدوق ( قدّس سره ) از حضرت امير ( ع ) روايت كرده كه در بهشت درختى هست كه از بالاى آن حلّه‌ها بيرون مىآيد و از زير آن اسبان با زين و لجام و پر و بالدار بيرون مىآيند كه سرگين و بول ندارند و دوستان خدا بر آن سوار مىشوند و پرواز مىكنند در بهشت به هر جا كه خواهند . 451 و حضرت رسول ( ص ) در تفسير  يَوْمَ نَحْشُرُ الْمُتَّقِينَ إِلَى الرَّحْمنِ وَفْداً  452 ( مريم ) . فرمود يا على ايشان از قبرها بيرون مىآيند و ملائكه ايشان را استقبال مىكنند با ناقه‌اى چند از ناقه‌هاى عزّت كه بر آنها جمازهاى طلا بسته باشند مكلّل به مرواريد و ياقوت و حلّه‌هاى آنها از استبرق و سندس بهشت باشد از بافتهء ارغوانى ، و پرواز كنند آن ناقه‌ها با ايشان به سوى محشر ، با هر مردى از ايشان هزار ملك روند از پيش رو و از جانب راست و از جانب چپ ، و ايشان را به سرعت تمام ببرند تا در بزرگ بهشت الخ . 453 اللّهمّ ارزقنا .\r\n\r\nيازدهم : بيان چشمه‌ها و نهرها .\r\nدر سورهء محمد ( ص ) فرمود :  فِيها أَنْهارٌ مِنْ ماءٍ  الخ : در بهشت است نهرها از آب و نهرها از شير و نهرها از خمر و شراب و نهرها از عسل صاف بىموم . 454 و بسيار فرمود  جَنَّاتٍ تَجْرِي مِنْ تَحْتِهَا الْأَنْهارُ  : از زير جنّت‌ها نهرها در جريان است .\r\nرسول خدا ( ص ) فرمود بر در بهشت درختى هست كه هر برگ او هزار كس را سايه كند و در جانب راست درخت چشمه‌اى هست پاك‌كننده و پاكيزه‌كننده ، هر يك از ايشان يك شربت از آن بياشامند حق تعالى به آن شربت پاك كند دلهاى ايشان را و بريزد موهاى زياد از بدن ؛ اين است معنى  وَ سَقاهُمْ رَبُّهُمْ شَراباً طَهُوراً  ( دهر ) : بياشامند به ايشان شراب پاك‌كننده . 455 پس مىروند به سوى چشمه‌اى ديگر از جانب چپ آن درخت ، پس غسل مىكنند در آن و آن را عين الحيوة مىگويند يعنى چشمهء زندگانى ، پس هرگز نمىميرند . 456 و در قرآن مجيد بعضى از چشمه‌ها را اسم برده و بيان آنها تمام به ما نرسيده ، مثل چشمهء معين و چشمهء تسنيم و چشمهء سلسبيل . 457 اللّهمّ ارزقنا .\r\nو در حديث طوبى كه گذشت فرمود و جارى است و جريان دارد در زير درخت طوبى نهرى كه جدا مىشود از او نهرها چهار گونه ، نهرها از آب و نهرها از شير و نهرها از\r\n\r\n","description":"","footnote":"","page_name":" 405 ","page_number":403},
  {"content":"\r\n\r\nشراب و نهرها از عسل صاف . 458 و ذكر اين نهرهاى چهار گونه بسيار شده كه در جنت‌ها و قصرهاى بهشت جارى است .\r\nو به چندين سند علماء ( قدس سرهم ) روايت كرده‌اند كه رسول خدا ( ص ) فرمود كوثر نهرى است كه جارى مىشود از زيرش عرش ؛ آبش سفيدتر از شير و شيرين‌تر از عسل و نرمتر از مسكه يعنى كره ، سنگ ريزه‌اش زبرجد و ياقوت و مرجان و گياهش زعفران و خاكش خوشبوتر از مشك و پايه‌هاى آن در زير عرش الهى . پس حضرت دست بر پهلوى امير المؤمنين ( ع ) زد و فرمود يا على آن نهر از من است و از تو و از دوستان تو . 459\r\nو در حديث ديگر فرمود مجراى آن در زير عرش و بر آن هزار هزار قصر ، خشتى از طلا و خشتى از نقره ، و در آخر فرمود اين بهتر است از براى من و امت من از همه چيز . و به اين اشاره است قول خدا   إِنَّا أَعْطَيْناكَ الْكَوْثَرَ   . 460 و حضرت امير ( ع ) فرمود حوض كوثر ما مملوّ است و در آن دو نهر مىريزد از بهشت ، يكى از چشمهء تسنيم و ديگرى از چشمهء معين . 461\r\nو از صادق ( ع ) پرسيدند چه معنى دارد آنكه مردم به يكديگر مىگويند خدا تو را جزاى خير دهد . فرمود خير اسم نهرى است در بهشت كه از كوثر جدا مىشود و كوثر از ساق عرش بيرون مىآيد و بر آن نهر است منزل‌هاى اوصياء و شيعيان و در دور و كنار آن نهر دختران هستند كه از زمين روييده‌اند ، هر يك را كه بكنند ديگرى به جاى آن مىرويد ، و آن دختران به اسم آن نهر اسم نهاده شده‌اند و خيرات حسان ايشانند ؛ پس چون شخصى به ديگرى گويد ( جزاك اللّه خيرا ) مراد آن منزل‌هاست كه خدا مهيا كرده آنها را از براى برگزيده‌هاى خلق خود . 462\r\nو در حديث معتبر صادق ( ع ) فرمود كسى كه به درد آيد دل او از براى مصيبت ما ، فرحناك مىشود در وقت مردن فرحى كه هرگز از دل او بيرون نمىرود تا در حوض كوثر بر ما وارد شود ، و كوثر خوش‌حالى مىكند چون دوست ما بر او وارد مىشود . حتى آنكه به او مىچشاند از لذّت انواع خوردنىها كه نمىخواهد از آنجا به جاى ديگر رود .\r\nهر كه از آن يك شربت بياشامد تشنه نشود هرگز و تعب نكشد بعد از آن هرگز و آن به سردى كافور و بوى مشك و طعم زنجبيل است و از عسل شيرينتر است و از مسكه نرمتر است و از آب ديده صافتر است و از عنبر خوشبوتر است ، و از چشمهء تسنيم بهشت بيرون مىآيد و بر نهرهاى بهشت همه مىگذرد و بر روى سنگريزهء مرواريد و ياقوت جارى مىشود و در دور آن زياده از ستاره‌هاى آسمان قدح‌ها هست و آن قدح‌ها از طلا و نقره و الوان جواهر\r\n\r\n","description":"","footnote":"","page_name":" 406 ","page_number":404},
  {"content":"\r\n\r\nاست و بوى خوش آن از هزارساله راه احساس مىشود و كسى كه از آن مىآشامد هر بوى خوشى به روى او مىگشايد حتى آنكه گويد چه بودى اگر مرا در همين جا مىگذاشتند من بدل آن چيز ديگر نمىخواهم . و هر ديده‌اى كه در مصيبت ما بگريد البته شاد و خوش‌حال گردد به نظر كردن به كوثر ، و آب مىدهند از آن همهء دوستان ما را ، اما به قدر محبت و متابعت ما از آن لذت مىبرند و هر كه محبتش بيشتر است لذتش بيشتر خواهد بود . و بر كوثر حضرت امير المؤمنين حيدر موكل است و در دست او عصائى خواهد بود از چوب درخت عوسج ، و به روايت ديگر از چوب درخت طوبى ، و در هم مىشكند به آن عصا دشمنان ما را ، پس محروم بر مىگردند . 463\r\nو حضرت صادق ( ع ) در حديث معتبر ديگر فرمود كه حضرت امير ( ع ) فرمود من در قيامت با حضرت رسول ( ص ) خواهم بود و با من عترت من خواهند بود در حوض كوثر ، و آب مىدهيم از آن دوستان خود را و دور مىكنيم و مىرانيم از آن دشمنان خود را . 464 و حضرت امير در حديث ديگر فرمود به همين دو دست كوتاه خود دور مىكنيم از حوض رسول ( ص ) دشمنان خود را و وارد خواهند شد بر آن دوستان ما . 465 و رسول خدا ( ص ) فرمود على ( ع ) دور مىكند از حوض كسى را كه از شيعيان او نيست چنان كه عرب شتر صاحب جرب را از ميان شترهاى خود دور مىكند . 466\r\nو در حديث ديگر فرمود على ساقى حوض من است و صاحب حوض من است ، دور مىكند از آن دشمنان خود را و آب مىدهد از آن دوستان خود را ، هر كه را آب ندهد هميشه تشنه خواهد ماند و هرگز سيراب نخواهد شد و هر كه را يك شربت از آن بدهد هرگز تشنه نخواهد شد و تعب نخواهد كشيد . 467 اللّهم ارزقنا .\r\n\r\nاشاره\r\nدر احاديث چون كوثر را به عرش نسبت دادند چشمه فرمودند و چون به بهشت نسبت دادند نهر فرمودند و چون به عرصهء محشر نسبت دادند حوض فرمودند تا بدانى سر چشمه او عرش و جريان او در بهشت و منتهاى او صحراى قيامت است كه در آنجا مانند حوض و درياچه جمع مىشود و از آنجا تجاوز نمىكند .\r\nو ايضا از احاديث طوبى و كوثر روشن و ظاهر شد كه هر دو با آنكه مخصوص چهارده معصوم ( ع ) است ، خلق اوّلين و آخرين هر كس به قدر مرتبهء خود و به حسب اندازهء\r\n\r\n","description":"","footnote":"","page_name":" 407 ","page_number":405},
  {"content":"\r\n\r\nمحبت و ولايت خود از هر دو فيض مىبرند . پس همهء اهل بهشت را از انبياء و اوصياء و امّتان و شيعيان دو فيض است ، يكى فيض و احسان محمد و آل محمد ( ص ) و يكى فيض و ثواب اعمال خود . ملتفت شو ، بفهم .\r\nو ايضا شكى نيست كه دوازده امام همگى عليهم السّلام روز قيامت ساقى حوض كوثرند ، چنانچه از احاديث و براهين ظاهر است و سيد الشهداء روحى له الفداء فرمودند : ( و نحن ولاة الحوض نسقى ولاتنا ) : مائيم صاحبان حوض كوثر ، سيراب مىنمائيم دوستان خود را . 468 آخر دعاى ندبه اين است : ( و اسقنا من حوض جدّه صلّى اللّه عليه و آله بكأسه و بيده ريّا رويّا هنيئا سائغا لا ظماء بعده يا ارحم الرّاحمين ) ، يعنى خدايا سيراب كن ما را از حوض جدّ امام عصر حضرت قائم عجّل اللّه فرجه به كاسهء امام عصر و به دست او ، سيراب كامل گوارا كه هرگز بعد از او تشنگى نباشد يا ارحم الرّاحمين . 469 اللّهمّ آمين .\r\n\r\nدوازدهم : بيان روشنى و شعاع و نور بهشت .\r\nدر سورهء دهر فرمود :  مُتَّكِئِينَ فِيها عَلَى الْأَرائِكِ لا يَرَوْنَ فِيها شَمْساً وَ لا زَمْهَرِيراً  : تكيه داده‌اند در بهشت بر تخت‌ها ، نمىبينند در بهشت آفتاب و گرماى او را و نمىبينند سرما را . 470 يعنى در هواى معتدل هستند و احتياج به آفتاب ندارند .\r\nرسول خدا ( ص ) در تفسير  وَ ظِلٍّ مَمْدُودٍ  فرمود هواى بهشت مانند هواى طلوع صبح است تا طلوع آفتاب و بسيار بهتر از او . 471 و در حديث بلال كه گذشت فرمود چون بندگان شايستهء خدا داخل بهشت شوند در كشتىها مىنشينند و سير مىكنند در دو نهر از آب صاف ، و كشتىها از ياقوت است و آنچه كشتى را به آن حركت مىدهند از مرواريد است و در آن كشتىها ملائكه از نور هستند كه جامه‌هاى سبز بسيار پوشيده‌اند و در آنها نورى هست از نور پروردگار عالميان . و فرمود جنة الفردوس حصارش از نور است و غرفه‌هايش از نور پروردگار عالميان است . و فرمود در بهشت غرفه‌ها هست از بيرون آنها اندرون آنها و از اندرون آنها بيرون آنها پيداست . 472 و گذشت در حديث باقر ( ع ) كه كنگره‌هاى حصار بهشت از نورى است كه از غايت صفا و جلا آدمى روى خود را در ديوار آن مىبيند . 473 و ايضا دانستى كه تمام قصرها و قبّه‌ها و خيمه‌ها و تخت‌ها و كرسىها و مرغ‌ها و درخت‌ها و در و ديوارها و عمارت‌ها و غير اينها همه جواهرند . تو را از شعاع و نور و تلألؤ اينها چه گمان مىرسد تا چه رسد به نور انبياء و اوصياء و خود شيعيان و نور حوريان . همانا اگر آن چشم بهشتى نباشد چشم‌ها خيره شوند و احدى را تاب مشاهده نباشد . چنانچه\r\n\r\n","description":"","footnote":"","page_name":" 408 ","page_number":406},
  {"content":"\r\n\r\nصادق ( ع ) فرمود حوريان به صداى دلربا خوانندگى كنند كه مائيم كه اگر گيسوى يكى از ما ميان آسمان بياويزد نور آن ديده‌ها را خيره كند . 474 و به روايت ديگر ، اگر يكى از ما را ميان آسمان و زمين بازدارند هرآينه ايشان را از نور آفتاب و ماه مستغنى گرداند . 475 و تفصيل حوريان و جمال مؤمنان ان شاء اللّه خواهد آمد .\r\nو چون آب و هواى بهشت را شنيدى ، باد و نسيم آن را نيز فى الجمله بشنو . در حديث معتبر صادق ( ع ) فرمود در بهشت درختى هست امر مىكند خدا بادهاى بهشت را كه بوزند . پس ، از آن درخت صداى چند ظاهر مىشود كه هرگز خلايق به آن خوشى ساز و نغمه نشنيده باشند . راوى گفت زياده بفرما . فرمود حق تعالى بهشتى به دست خود خلق كرده كه ديده‌اى آن را نديده و مخلوقى بر آن مطلع نگرديده ، مىگشايد آن بهشت را پروردگار در هر صباح و مىفرمايد زياده كن نسيم را ، زياده كن شميم را . اين است كه خدا مىفرمايد :  فَلا تَعْلَمُ نَفْسٌ ما أُخْفِيَ لَهُمْ مِنْ قُرَّةِ أَعْيُنٍ  ( الم سجده ) : نمىداند احدى آنچه ذخيره و نهان شده از براى ايشان از روشنى چشم‌ها . 476 اللّهمّ ارزقنا .\r\n\r\nزينت دوّم در بيان اهل بهشت و حوريان ، و در آن چند نمايش است .\r\n\r\nاوّل : بيان حالت و صباحت و نور ايشان .\r\nدر سورهء حجر فرمود :  وَ نَزَعْنا ما فِي صُدُورِهِمْ مِنْ غِلٍّ إِخْواناً  : كنده‌ايم و بر طرف نموده‌ايم آنچه در سينه‌هاى اهل بهشت بود از كينه و عداوت و حسد ، با همديگر برادروارند . 477 و در سورهء تطفيف فرمود :  تَعْرِفُ فِي وُجُوهِهِمْ نَضْرَةَ النَّعِيمِ  : مىيابى در روهاى ايشان نضارت و طراوت بهشتى را . 478\r\nباقر ( ع ) فرمود كه خدا مىفرمايد داخل بهشت شويد ، و چون داخل بهشت شويد به طول حضرت آدم خواهيد بود ، شصت ذراع ، و به جوانى حضرت عيسى ( ع ) ، سى و سه‌ساله ، و به زبان محمد ( ص ) ، به لغت عربى ، و به صورت حضرت يوسف ( ع ) ، در حسن و جمال ، و نور از روهاى شما ساطع باشد و دل شما مثل دل حضرت ايوب ( ع ) باشد ، در سلامتى از كينه و حسد ، صلوات اللّه عليهم اجمعين . 479\r\nو در حديث ديگر فرمود اهل بهشت امرد و ساده‌اند و مو در بدن ايشان نيست و مخلوق مىشوند سرمه كشيده و تاج و اكليل بر سر و طوقى در گردن و دستبند و انگشتر\r\n\r\n","description":"","footnote":"","page_name":" 409 ","page_number":407},
  {"content":"\r\n\r\nدر دست و نرم و ناعم و لطيف و فربه و مكرّم و بر هر يك از ايشان قوّت صد مرد بدهند در خوردن و آشاميدن و جماع ، و لذت طعام چاشت و شب چهل سال در كام او بماند و خداوند غفور قدير بر روهاى ايشان نور و بدنهاى ايشان حرير بپوشاند سفيد رنگ و زر و زيور ، و سبز جامه بوده باشند ، زنده‌اى باشند كه هرگز نمىميرند ، بيدارى باشند كه هرگز نخوابند ، بىنيازى باشند كه هرگز فقير نشوند و فرحناك باشند كه هرگز محزون نگردند و خندان باشند كه هرگز نگريند و هميشه گرامى باشند و هرگز خوار نگردند و نيكو طبيعت باشند كه هرگز رو ترش نكنند و پيوسته منعّم و شاد باشند و به لذّت خورند و هرگز گرسنه نگردند و سيراب گردند و هرگز تشنه نباشند و جامه پوشيده باشند و هرگز عريان نباشند و سوار شوند و به زيارت يكديگر روند ، و سلام كنند بر ايشان پسران كه پيوسته در نهايت حسن و جمال باشند و ابريقهاى نقره و ظرفهاى طلا پيوسته در دست ايشان باشد و در خدمت ايستاده باشند و بر كرسيها تكيه داده نظر كنند به سوى آنها ، و تحيّت و سلام پيوسته از جانب ملك علّام به ايشان رسد . 480 اين حديث را به تمامه نقل نموديم تا ان شاء اللّه به فقرات او بعد از اين اشاره نمائيم .\r\nو رسول خدا ( ص ) فرمود : وارد شود بر من در حوض كوثر قائد و پيشرو رو و دست و پا سفيدان ، و چون برخيزم و دست او را بگيرم روى او و اصحابش سفيد و نورانى شود و امام ايشان مانند آفتاب تابان باشد و روهاى بعضى از ايشان مانند ماه شب چهارده و بعضى مانند ستارهء درخشان باشد . 481 صادق ( ع ) فرمود در هر روز جمعه اهل بهشت در وعده‌گاه لقاء الهى جمع شوند ، نورى از انوار حق بر ايشان جلوه كند ، پس ندا رسد كه مضاعف نمودم آنچه به شما داده بودم هفتاد برابر ، پس در هر روز جمعه نعمتهاى ايشان هفتاد برابر سابق مضاعف مىگردد ؛ اين است معنى  وَ لَدَيْنا مَزِيدٌ  ( ق ) . 482 پس چون مؤمن برگردد به هر چيزى كه بگذرد از نور او روشن شود تا به نزد زنان خود رسد ، گويند به حق خدا كه هرگز تو را به خوبى و نيكوئى اين ساعت نديده‌ايم . گويد اين براى آن است كه نظر كرده‌ام به نور پروردگار خود . 483 و در حديث وصف حورى فرمود جگر او آينه مؤمن باشد و جگر مؤمن آينهء او باشد . 484 اللّهم ارزقنا .\r\n\r\nدويم : بيان لباس ايشان .\r\nدر قرآن مجيد مكرر است كه لباس اهل بهشت حرير و سندس و استبرق است و زينت شده‌اند به دستبندهاى طلا و نقره و آرايش شده‌اند به لؤلؤ . و امثال اين در قرآن مجيد\r\n\r\n","description":"","footnote":"","page_name":" 410 ","page_number":408},
  {"content":"\r\n\r\nبسيار است .\r\nرسول خدا ( ص ) در حديث طوبى فرمود اعلايش يعنى بالاى او سبدها هست از سندس و استبرق و از براى هر بندهء مؤمنى هزار هزار سبد است و در هر سبدى صد هزار حلّه كه هيچ حله شبيه به ديگرى نباشد به رنگهاى مختلف و اينها لباسهاى اهل بهشت است . 485 و در حديث ديگر فرمود چون مؤمن داخل شود به سوى منازل خود در بهشت بر سر او تاج پادشاهى و كرامت بگذارند و در اكليل زير تاج ياقوت و مرواريد بافته باشند ، و بپوشانند به او حله‌هاى طلا و نقره و بپوشانند او را هفتاد حله به رنگهاى گوناگون و نوعهاى مختلف ، بافته به طلا و نقره و مرواريد و ياقوت سرخ . 486\r\nو صادق ( ع ) فرمودند خدا را كرامت هست نسبت به بندگان مؤمن خود در هر روز جمعه . چون روز جمعه شود بفرستد ملكى را با خلعت حلّه به سوى مؤمن ، پس يكى از آن حلّه‌ها بر كمر بندد و ديگرى را بر دوش افكند و بر هر چه گذرد از نور آن حله‌ها روشن شود . و اخبار بسيار است . 487 اللّهم ارزقنا .\r\n\r\nسيم : بيان فراوانى و وفور نعمت و وسعت ايشان .\r\nفرمود :  لَهُمْ ما يَشاؤُنَ فِيها وَ لَدَيْنا مَزِيدٌ  ( ق ) : از براى ايشان است آنچه بخواهند در بهشت و از هر چه بخواهند و هر قدر كه بخواهند و از خزينه‌هاى ما هيچ كم نمىشود و در نزد ما زياد و بسيار است . 488  وَ فِيها ما تَشْتَهِيهِ الْأَنْفُسُ  ( زخرف ) : در بهشت هست و آماده است آنچه بخواهند . 489 و آيات بسيار است .\r\nصادق ( ع ) فرمود پست‌ترين اهل بهشت به حسب منزل چنان است كه اگر جميع جن و انس مهمان او شوند هرآينه از طعام و شراب آن قدر نزد او باشد كه همه را كافى باشد ، باز از نعمتهاى الهى كه نزد او هست چيزى كم نشود . 490 و فرمود در هر روز جمعه نعمتهاى ايشان هفتاد برابر مضاعف مىشود . اين است معنى  وَ لَدَيْنا مَزِيدٌ  . 491\r\nو باقر ( ع ) فرمود بهشتها چهار است و در چهار بهشت نعمتها هست در بسيارى مانند برگ درختان و ستاره‌هاى آسمان . 492 و رسول خدا ( ص ) فرمود اگر ضيافت كند دوست خدا جميع آنها را كه در دنيا بوده‌اند از جن و انس از اول تا آخر دنيا ، هرآينه همه را فراگيرد ، چه از خوردنى و آشاميدنى و چه از زيورها و حلّه‌ها و لباسها و مع ذلك هيچ كم نشود از نعمتهاى او . 493 و حضرت امير ( ع ) فرمود هيچ مؤمنى نيست مگر آنكه در خانهء او از طوبى شاخه‌اى هست و چيزى در خاطر او خطور نمىكند مگر آنكه آن شاخه از براى\r\n\r\n","description":"","footnote":"","page_name":" 411 ","page_number":409},
  {"content":"\r\n\r\nاو حاضر مىكند . 494 و رسول خدا ( ص ) فرمود هيچ مؤمنى نيست مگر آنكه او را جنتهاى بسيار هست دار بست كرده و نكرده و نهرها دارد از شراب و نهرها از آب و نهرها از شير و نهرها از عسل . 495 و در احاديث بسيار هست كه آنچه در بهشت بگيرند يا بچينند همان آن مثل آن جاى آن باشد . اين است يك معنى آنكه فرمودند اگر همهء جن و انس را مهمان كند از نعمت او چيزى كم نشود . اللّهمّ ارزقنا .\r\n\r\nچهارم : بيان راحت و بىزحمتى ايشان .\r\nفرمود در سورهء فاطر از زبان اهل بهشت :  الْحَمْدُ لِلَّهِ الَّذِي أَذْهَبَ عَنَّا الْحَزَنَ  الخ :\r\nحمد خدائى را كه برد از ما حزن و اندوه را ، هيچ نمىرسد به ما در بهشت تعبى و هيچ نمىرسد به ما در بهشت خستگى و زحمتى . 496\r\nرسول خدا ( ص ) فرمود نهرهاى بهشت به روى زمين بهشت جارى مىشود بىآنكه رخنه‌اى در زمين باشد و بدون آنكه گودى و پست و بلندى پيدا شود ، از برف سفيدتر و از عسل شيرينتر و از مسكه نرمتر ، و ريگش از درّ و ياقوت ، و نهرها جارى مىشود به هر جا و به هر سمت كه دوست خدا اراده نمايد در بهشتهاى او . 497 و فرمود چون ولىّ خدا طعام چاشت طلبد آنچه نفس او در آن وقت خواهش مىكند براى او حاضر مىسازند بدون آنكه خواهش خود را ذكر كند . 498\r\nباقر ( ع ) فرمود اولئك لهم رزق معلوم 499 يعنى خدمتكاران مىدانند آنچه ايشان مىخواهند و مىآورند از براى دوستان خدا پيش از آنكه بگويند . 500  وَ ذُلِّلَتْ قُطُوفُها تَذْلِيلًا  501 تفسير شده به اينكه آسانى چيدن و خوردن ميوه‌ها چنان است كه اگر برخيزد درختها بلند شوند به قدر قامت او و اگر بنشيند شاخه‌ها سر به زير آورند تا دستش به آنها برسد و اگر بخوابد فروتر آيد ، و چون نظر او به مرغان بهشتى افتد هر كدام را كه ميل كند بريان شده نزد او حاضر باشد . 502 و رسول خدا ( ص ) فرمود چون حوريّه به ولىّ خدا نزديك شود و خواهد كه برخيزد به سوى او از روى شوق ، حوريّه گويد اى ولىّ خدا امروز روز تعب و مشقت نيست برمخيز . 503\r\nو صادق ( ع ) فرمود در هر روز جمعه جمع شوند در وعده‌گاه لقاى الهى ، چون جمع شوند نورى از انوار حق بر ايشان جلوه كند و به سجده بيفتند ، خدا فرمايد اى بندگان من سر برداريد اين روز سجده و عبادت نيست جميع مشقتها را از شما برداشته‌ام . 504 اللّهمّ ارزقنا .\r\n\r\n","description":"","footnote":"","page_name":" 412 ","page_number":410},
  {"content":"\r\n\r\n\r\nپنجم : بيان غنا و نغمه‌ها و آوازهاى دلربا و خوشخوان ايشان .\r\nدر حديث غدير كه گذشت رضا ( ع ) فرمود بر درختان پرميوه نشسته‌اند مرغان كه بدنهاشان از مرواريد و بالهاشان از ياقوت است و به انواع صداهاى خوش و آوازهاى دلكش خوانندگى مىكنند . 505 در حديث معتبر راوى به صادق ( ع ) عرض كرد مىخواهم از شما چيزى سؤال كنم كه شرم دارم . فرمود سؤال كن . گفت آيا در بهشت غنا و سرود هست .\r\nفرمود به تحقيق كه در بهشت درختى هست كه امر مىكند خدا بادهاى بهشت را كه بوزند ، پس از آن درخت آوازها ظاهر مىشود كه خلايق هرگز به آن خوبى سازى و نغمه‌اى نشنيده باشند . پس فرمود اين عوضى است براى آنكه در دنيا از ترس خدا شنيدن غنا را ترك نموده باشد . راوى گفت گفتم زياده بفرما . فرمود خدا بهشتى به دست خود آفريده كه ديده‌اى آن را مشاهده ننموده و مخلوقى به آن مطلع نگرديده ، در هر صبح خدا آن بهشت را مىگشايد و مىفرمايد زياده كن به اهل بهشت نسيم را ، زياده كن شميم را .\r\nاين است كه خدا فرموده :  فَلا تَعْلَمُ نَفْسٌ  : 506 كسى نمىداند آن روشنى چشمها را كه خدا از براى او ذخيره و پنهان نموده . 507 مؤلّف گويد ملاحظه كنيد كه آن نسيم و شميم چقدر دلربا و روح‌افزا و خوش صدا و سرود و نغمه و غنا است كه صادق ( ع ) او را به اين وصف نمود و بعد از نغمه و ساز و غناى آن درخت و بعد از قول راوى كه زياده بفرما اين را فرمود .\r\nو در حديث معتبر ديگر ابو بصير به صادق ( ع ) گفت فداى تو شوم آيا حوريان را سخنى هست كه به آن تكلم نمايند . فرمود بلى ، سخنى با نهايت حلاوت و غنج و دلال ، خوانندگى كنند به صداى دلربائى كه خلايق مثل آن را نشنيده باشند . 508 و روايت كرده‌اند كه حوريان دست همديگر را مىگيرند و غنا و خوانندگى مىكنند به صداى چند كه خلايق مثل آن را نشنيده باشند . و در مجمع البيان احاديث بسيارى از حضرت رسول ( ص ) روايت كرده كه بهترين نعمتهاى اهل بهشت آن است كه حوريان براى ايشان خوانندگى مىكنند به حسن صوتى كه جن و انس نشنيده باشند اما نه به روش مضمار بلكه به تسبيح و تحميد و تقديس پروردگار . 509 اللّهم ارزقنا .\r\n\r\nششم : بيان ولدان و غلمان ، يعنى پسران امرد و ساده كه ساقى و پياله گردان و خدّام ايشانند .\r\nفرمود در سورهء طور :  وَ يَطُوفُ عَلَيْهِمْ غِلْمانٌ لَهُمْ كَأَنَّهُمْ لُؤْلُؤٌ مَكْنُونٌ  : دور مىزنند بر ايشان غلامان مخصوص ايشان كه از صفا و تلألؤ گويا لؤلؤ پوشيده در صدفند كه هنوز\r\n\r\n","description":"","footnote":"","page_name":" 413 ","page_number":411},
  {"content":"\r\n\r\nبيرون نيامده باشد . 510 در صافى است از رسول خدا ( ص ) سؤال كردند خادم و غلام كه چنين است پس مخدوم و آقاى او چون است . فرمود قسم به آن كه جان من در دست او است كه تفاوت مخدوم با خادم مثل تفاوت ماه شب چهارده است با ساير ستارگان . 511 و در سورهء دهر فرمود :  وَ يَطُوفُ عَلَيْهِمْ وِلْدانٌ مُخَلَّدُونَ إِذا رَأَيْتَهُمْ حَسِبْتَهُمْ لُؤْلُؤاً مَنْثُوراً  : دور مىزند بر ايشان پسران كه هميشه خواهند بود و از لطافت و سفيدى و تلألؤ چنانند كه چون ببينى ايشان را گمان مىكنى كه ايشان لؤلؤ و مرواريدند كه رشتهء نظم ايشان گسيخته و ميان مجلس ريخته ، كه مىغلطند و حركت و گردش مىكنند و دور مىزنند . 512\r\n\r\nهفتم : بيان ديد و بازديد و بزم سرور و مجلس عيش ايشان .\r\nو ما به يارى قائم عجّل اللّه فرجه ، پس از آنكه تا حال مقدمات بزم عيش را گفتيم و تا كنون لوازم مجلس سرور را شمرديم ، از قصر و تخت و فرش و باغ و گل و سبزه و چمن و پياله و شراب و ساقى و خواننده و ميوه و غذا و نسيم و آب و هوا ، ديگر محتاج به بيان نيست و از حدّ وصف بيرون است و لكن باز به قول خدا تبرك مىجوئيم و به ذكر مجلس عيش ايشان اشاره مىنمائيم . در سورهء حجر فرمود :  وَ نَزَعْنا ما فِي صُدُورِهِمْ مِنْ غِلٍّ إِخْواناً عَلى سُرُرٍ مُتَقابِلِينَ  : از سينهء اهل بهشت كينه و حسد و عداوت و نفاق را بالمرّه برداشته‌ايم كه برادروار در نهايت صدق و صفا روى تخت‌ها رو به روى هم نشسته‌اند . 513 و در واقعه فرمود :  عَلى سُرُرٍ مَوْضُونَةٍ  بخوان تا  سَلاماً سَلاماً  : بر تختهاى بافته شده به طلا ، مزين به مرواريد و جواهر ، رو به روى هم نشسته‌اند و تكيه كرده‌اند و پسران ساده با آن حسن و جمال ، گوشوارها در گوش ، ظرفهاى طلا و نقره و كاسه‌ها و پياله‌هاى جواهر پر از شراب معين را دور مىدهند و ساقى گردانى مىكنند و آن شراب مثل شراب دنيا نيست ، صداع و بيهوشى و بىعقلى نمىآورد و كسى در آن بزم با نظم سخن لغو و بيهوده نمىشنود و با هم جز سلام و سلامتى چيزى نمىگويند . و باز همان پسران بعد از دادن شراب معين ، دور مىدهند ميوه‌ها را از هر قسمى كه ميل نمايند و اختيار كنند و باز دور مىدهند كباب مرغان بهشتى را از هر قسم كه اشتها داشته باشند و از هر نوع كه ميل نمايند . 514 اللّهمّ ارزقنا .\r\n\r\nهشتم : بيان حوريان و زنان ايشان .\r\nچون در ميان لذات جسمانى از اين بالاتر و بهتر لذتى نيست لهذا در آيات و اخبار به جهت شوق بندگان در اين اهتمام بيشتر نموده‌اند پس ما نيز متابعت را لازم\r\n\r\n","description":"","footnote":"","page_name":" 414 ","page_number":412},
  {"content":"\r\n\r\nشمريم . و به يارى قائم عجّل اللّه فرجه فى الجمله مبسوط و مفصّل آوريم . در سورهء صافّات فرمود :  كَأَنَّهُنَّ بَيْضٌ مَكْنُونٌ  : گويا حوريان تخم مرغى هستند پوشيده . 515 از اهل تفسير معلوم نشده كه از چه جهت ايشان را تشبيه به تخم مرغ فرموده ، از فربهى يا از رنگ يا از نرمى و نازكى آنچه در ميان تخم است كه چون انگشت فرو برى و برآورى جاى انگشت نماند ؛ و زنان اهل بهشت نيز باكره‌اند چنانچه در واقعه فرمود :  فَجَعَلْناهُنَّ أَبْكاراً  : ما ايشان را ساخته‌ايم و هميشه باكره گردانيده‌ايم ، 516 و يا از رنگ به رنگ بودن او . خلاصه جهات تشبيه بسيار است و هو العالم . و در واقعه فرمود :  كَأَمْثالِ اللُّؤْلُؤِ الْمَكْنُونِ  : حوريان در صفا و تلألؤ و طراوت مثل لؤلؤ ميان صدف است كه آب به نظر مىآيد . 517 در سورهء الرحمن فرمود :\r\n كَأَنَّهُنَّ الْياقُوتُ وَ الْمَرْجانُ  : ايشان در رنگ و درخشندگى گويا ياقوت و مرجانند . 518\r\nدر حديث معتبر صادق ( ع ) به ابو بصير فرمود در بهشت نهرى هست كه در كنارهاى آن دخترها روييده ، هرگاه مؤمن به يكى از آنها بگذرد و او را خوش آيد آن را بگيرد و حق تعالى به جاى آن ديگرى بروياند . گفت فداى تو شوم باز زياده كن . فرمود به هر مؤمن هفت هزار دختر باكره و چهار هزار زن ثيّبه بدهند و هفت زن از حور العين . گفت فداى تو شوم هفت هزار باكره ؟ فرمود بلى ، هر وقت به نزد ايشان رود باكره باشند . گفت فداى تو شوم حور العين از چه چيز خلق شده‌اند ؟ فرمود از تربت نورانى بهشت كه شعاع بدن او از پس هفتاد حله درخشان باشد ، و به روايت ديگر مغز استخوان ساق او از زير هفتاد حلّه نمايان باشد ، جگر او آينهء مؤمن باشد و جگر مؤمن آينهء او باشد . گفت فداى تو شوم آيا حوريان را سخنى هست كه به آن تكلّم نمايند ؟ فرمود بلى ، سخنى با نهايت حلاوت و غنج و دلال ، و خوانندگى مىكنند به صداى دلربائى كه خلايق مثل آن را نشنيده باشند ، گويند مائيم خالدات كه هرگز نمىميريم ، مائيم نرم و ناعم كه هرگز آزرده نشويم ، مائيم اقامت كنندگان كه هرگز از بهشت به در نرويم ، مائيم خوشنودان كه هرگز به خشم نيائيم ، خوشا حال كسى كه از براى ما خلق شده باشد و خوشا حال كسى كه ما از براى او خلق شده‌ايم ، مائيم آنها كه اگر گيسوى يكى از ما ميان آسمان بياويزد نور آن ديده‌ها را خيره كند ، و به روايت ديگر ، اگر يكى از ما را ميان آسمان و زمين نگه دارند هرآينه مستغنى گرداند ايشان را از نور آفتاب و ماه . 519 و ظاهر اين است كه مراد از ثيّبه در اين حديث ثيّبه دنيا باشد و الّا در بهشت بالبديهه جز باكره نيست .\r\nو كلينى ( قدس سره ) به سند معتبر از باقر ( ع ) روايت كرده كه از رسول خدا ( ص ) سؤال\r\n\r\n","description":"","footnote":"","page_name":" 415 ","page_number":413},
  {"content":"\r\n\r\nكردند از تفسير  يَوْمَ نَحْشُرُ الْمُتَّقِينَ  520 ( مريم ) . حضرت بيان فرمودند كه ايشان از قبرها بيرون آيند و ملائكه ايشان را استقبال كنند با ناقه‌هاى عزت ، پس در بهشت از آن دو چشمه بياشامند و غسل كنند ؛ و بيان اين فقرات پيش گذشت . بعد فرمود چون به دروازهء بهشت رسند ملائكه حلقه بر در زنند ، چنان صدا نمايد كه جميع حوريان كه كريم منّان براى دوستان خود آفريده و در قصرهاى جنان مهيا گردانيده همه آن صدا را بشنوند و شادى كنند و يكديگر را بشارت دهند به آمدن ايشان و گويند آمدند به سوى ما دوستان خدا . پس در بهشت را براى ايشان بگشايند و داخل بهشت شوند و مشرف شوند بر ايشان زنان از حوريان و آدميان و گويند مرحبا به شما و خوش آمديد ، چه بسيار شديد بود شوق ما به ملاقات شما . و دوستان نيز به ايشان چنين گويند . پس على ( ع ) سؤال كرد از تفسير  لَهُمْ غُرَفٌ مِنْ فَوْقِها غُرَفٌ  . 521 فرمود يا على خدا اين غرفه‌ها را بنا كرده از براى دوستان خود به مرواريد و ياقوت و زبرجد و سقفهاى آنها از طلاست و منقش كرده‌اند به نقره و هر غرفه هزار در دارد از طلا و بر هر درى ملكى موكل است و در آن غرفه‌ها فرشها بلند كرده باشند بعضى بر بالاى بعضى فرش شده و گسترده از حرير و ديبا به رنگهاى مختلف و ميان آنها را پر كرده باشند از مشك و عنبر و كافور و اين است معنى  وَ فُرُشٍ مَرْفُوعَةٍ  ؛ 522 و چون داخل شود مؤمن به سوى منازل خود در بهشت بر سر او تاج پادشاهى و كرامت بگذارند و حلّه‌هاى مطرّز از طلا و نقره به او بپوشانند و در اكليل زير تاج ، ياقوت و مرواريد بافته باشند و بپوشانند او را هفتاد حلّه به رنگهاى گوناگون و نوعهاى مختلف ، بافته به طلا و نقره و مرواريد سرخ چنانچه خدا فرمود :  يُحَلَّوْنَ فِيها مِنْ أَساوِرَ مِنْ ذَهَبٍ وَ لُؤْلُؤاً وَ لِباسُهُمْ فِيها حَرِيرٌ  ( حجّ ) ؛ 523 و چون مؤمن بر تخت خود بنشيند تخت او از شادى به حركت آيد و چون قرار بگيرد ولىّ خدا در بهشت به منازل خود ، رخصت طلبد بر او ملكى كه موكل است به بهشتهاى او كه تهنيت و مباركباد گويد او را به كرامتهاى خدا ، پس گويند به او خدمتكاران مؤمن از كنيزان و غلامان كه باش در جاى خود كه ولىّ خدا بر تخت خود تكيه كرده و زوجهء حوريّهء سياه چشم او مهياى مضاجعت او گرديده ، صبر كن تا ولىّ خدا از شغل خود فارغ گردد . پس زوجهء حوريّهء او از خيمهء خود بيرون خرامد و به جانب او روان گردد و كنيزان او بر دور او احاطه كرده باشند و هفتاد حله پوشيده باشد كه به ياقوت و مرواريد و زبرجد بافته باشند و به مشك و عنبر رنگ كرده باشند و بر سرش تاج كرامت گذاشته باشند و در پاهايش دو نعل طلا باشد مكلّل به ياقوت و مرواريد و بند آن\r\n\r\n","description":"","footnote":"","page_name":" 416 ","page_number":414},
  {"content":"\r\n\r\nنعلها از ياقوت سرخ باشد ؛ پس چون نزديك شود به ولىّ خدا و اراده نمايد كه برخيزد به سوى او از روى شوق ، آن حوريّه گويد اى ولىّ خدا امروز روز تعب و مشقت نيست برمخيز من از توام و تو از منى . پس به قدر پانصد سال از سالهاى دنيا با هم معانقه كنند كه هيچ يك از ديگرى ملول نشود . پس مؤمن نظر كند به گردن حوريّه در گردن او قلادهء از ياقوت سرخ بيند و در ميانش لوحى باشد كه بر آن نوشته باشند تو اى ولىّ خدا حبيب منى و من حوراء حبيبهء تو ، شوق من به سوى تو به نهايت رسيده و شوق تو به من به نهايت رسيده .\r\nپس فرمود ( ص ) اقلا هر مؤمنى هفتاد زوجه از حوريان دارد و چهار زوجه از آدميان . و مؤمن يك ساعت با حوريه مىباشد و يك ساعت با آدميّه و يك ساعت با خود خلوت مىكند بر تختهاى خود تكيه كرده و نظر مىكنند بر يكديگر . و گاهى تكيه بر تخت كرده باشد ، شعاعى از نور او را فروگيرد ؛ گويد به خدمتكاران خود كه اين چه شعاع بود كه مرا گرفت ، شايد جناب اقدس إله متوجه من گرديده باشد و اين شعاع از انوار جلال او باشد .\r\nخدمتكاران به او گويند كه جناب اقدس الهى از آن مقدس‌تر است كه اين نورها شبيه به انوار او باشد ، بلكه اين نور از حوريّه‌اى است از زنان تو كه هنوز به نزد تو نيامده است ، مشرف شد بر تو از خيمهء خود از روى اشتياق به تو ، و محبت ملاقات تو بر او غالب شده ، چون تو را ديد كه بر تخت خود تكيه كرده‌اى از كثرت شوق و فرح تبسمى كرد و آن شعاعى كه تو ديدى و آن نورى كه به تو احاطه كرد از سفيدى و صفا و ضياى دندانهاى او بود . پس ولىّ خدا گويد رخصت دهيد او را كه فرود آيد به سوى من . پس بشتابند هزار غلام و هزار كنيز به سوى آن حوريه كه او را بشارت دهند كه ولىّ خدا تو را خواسته . پس از خيمهء خود به زير آيد و هفتاد حلّه پوشيده باشد به رنگهاى مختلف ، بافته و به طلا و نقره مكلّل به مرواريد و ياقوت و زبرجد و معطر گردانيده به مشك ، و مغز ساق پاى او از زير هفتاد حله نمايان باشد و طول قامتش هفتاد ذراع باشد و عرض ما بين دوشهاى او ده ذراع و چون نزديك شود به ولىّ خدا خدمتكاران او را استقبال نمايند و با طبقهاى طلا و نقره و مملو از مرواريد و ياقوت و زبرجد و بر او نثار كنند . پس سالها با يكديگر معانقه كنند كه هيچ يك را ملال حاصل نشود . 524 مؤلف گويد بسيار حيرت افزايد كه ولىّ خدا با آن همه اوضاع كه سابق ديده بود مع ذلك نور دندان اين حوريه در نظر او چنين جلوه كرد ، پس لفظ سالها كه در اينجا بىتعيين فرمود خدا داند كه چقدر از پانصد سالى كه پيش فرمود با اين شوق ولىّ خدا بايد بيشتر باشد . اللّهمّ ارزقنا .\r\n\r\n","description":"","footnote":"","page_name":" 417 ","page_number":415},
  {"content":"\r\n\r\nو صادق ( ع ) فرمود كه خير اسم نهرى است در بهشت كه از كوثر جدا مىشود و در دور و كنار آن نهر دختران روييده‌اند و هر يك را كه اخذ كنند ديگرى به جاى او مىرويد و خيرات حسان ايشانند ؛ 525 و اين حديث پيش ذكر شد . و رسول خدا ( ص ) پس از آنكه بيان قصرهاى شهدا و خيمه‌ها را فرمود ، كه پيش گذشت ، فرمود در هر خيمه كرسيى باشد كه دانه نشان كرده باشند به ياقوت و پايهايش زبرجد سبز باشد و بر هر كرسى يكى از حور العين نشسته باشد و در بر هر حوريه هفتاد حلّهء سبز و هفتاد حلّهء زرد بوده باشد و مغز ساقهايش از زير استخوان و پوست و حلّى و حلّه‌ها چنان نمايد كه شراب صافى در شيشهء سفيد ، و هر حورى هفتاد گيسو داشته باشد هر گيسوئى به دست كنيزى و در دست ديگر مجمره‌اى داشته باشد كه آن گيسو را به آن بخور نمايد و از آن مجمره بخار خوشبو ساطع شود بىآتش و لكن به قدر خداوند جبار . 526\r\nدر احتجاج است كه زنديقى به بركت صادق ( ع ) مسلمان شد . پرسيد از آن حضرت كه مىگويند اهل بهشت هر ميوه كه از درخت بچيند همان بعينه در درخت بر مىگردد . فرمود چنين است ، مثال او در دنيا چراغ است كه اگر صد هزار از او روشن كنند از روشنى او چيزى كم نمىشود . گفت شما مىگوئيد كه ايشان مىخورند و مىآشامند و محتاج به قضاى حاجت نمىشوند . فرمود بلى ، از براى آنكه غذاى ايشان رقيق و لطيف است و ثقل ندارد و از بدن ايشان به عرق خوشبو دفع مىشود . گفت چگونه مىشود كه حورى هر چند شوهر او به نزد او مىرود او را باكره مىيابد . فرمود زيرا كه او از طنت طيّبى خلق شده و عاهتى عارض او نمىشود و آفتى با جسمش مخلوط نمىشود و به حيض و امثال نجاسات آلوده نمىشود . گفت مىگويند هفتاد حلّه مىپوشد و شوهر او مغز ساقش را از پس آن حلّه‌ها و پوست و گوشت و استخوان مىبيند . فرمود بلى چنان كه احدى از شما درهمى را در ته آب صاف مىبيند هر چند عمق آن يك نيزه باشد . 527 و اين امثلهء صادق ( ع ) بسيار معنى دارد ، فهم آن را به ناظر حواله نموديم و متعرض بيان نشديم و هو العالم .\r\nو در حديث معتبر ديگر فرمود كه زنان بهشت بر يكديگر غيرت نمىبرند و حايض نمىشوند و تكبّر و خودستائى نمىكنند . 528 و معنى  أَزْواجٌ مُطَهَّرَةٌ  كه خدا در وصف زنان بهشت فرموده به همين پاكى از كثافات و نجاسات و تعصب و غيرت و نحو آن ، نيكو دلالت دارد و به همين نيز تفسير كرده‌اند . و در تفسير  خَيْراتٌ حِسانٌ  گفته‌اند كه\r\n\r\n","description":"","footnote":"","page_name":" 418 ","page_number":416},
  {"content":"\r\n\r\nايشان زنان دنيايند و بهتر از حوريانند . 529 مجلسى ( قدس سره ) در عين الحيوة به سند صحيح از صادق ( ع ) روايت كرده كه خيرات حسان زنان مؤمن عارف شيعه‌اند كه داخل بهشت مىشوند و ايشان را به مؤمنان تزويج مىنمايند . 530 و  حُورٌ مَقْصُوراتٌ فِي الْخِيامِ  حوريانند در نهايت سفيدى و كمر باريكى و در ميان خيمه‌هاى درّ و ياقوت و مرجان نشسته‌اند و هر خيمه چهار در دارد و بر هر درى هفتاد دختر باكره ايستاده كه دربان ايشانند و هر روز از خدا كرامتى به ايشان مىرسد . 531\r\nو روايت كرده‌اند كه حوريان دست يكديگر را مىگيرند ، غنا و خوانندگى مىكنند به آوازهاى چند كه خلايق مثل آن را نشنيده باشند و گويند مائيم راضيات كه به خشم نيائيم ، مائيم خيرات حسان دوست شوهران كرام . زنان دنيا در جواب ايشان مىگويند مائيم نمازگزارندگان و شما نماز نكرده‌ايد ، مائيم روزه گرفتگان و شما روزه نداشته‌ايد ، مائيم كه وضو ساخته‌ايم و شما نساخته‌ايد ، مائيم كه تصدق كرده‌ايم و شما نكرده‌ايد ، پس بر ايشان غالب مىشوند و تفوق كنند . 532 و به روايت عياشى ( قدس سره ) صادق ( ع ) فرمود هرگاه مرد و زن هر دو داخل بهشت شوند پس اگر مرد افضل است از زن ، مرد را مخير مىكنند اگر قبول كرد از زنان او خواهد بود و اگر نخواست زن او نخواهد بود ؛ و اگر زن بهتر باشد او را مخير مىكنند اگر شوهر خود را اختيار كرد شوهر او خواهد بود و اگر نخواست شوهر او نخواهد بود 533 و صورت تساوى در اين حديث نيست . و صدوق ( قدس سره ) روايت كرده كه امّ سلمه از حضرت رسول ( ص ) پرسيد زنى كه دو شوهر كرده و همه داخل بهشت شوند آن زن از كدام يك خواهد بود . فرمود او را به آن شوهرى مىدهند كه خوش‌خلق‌تر باشد و سلوك او با اهلش بهتر باشد ؛ اى امّ سلمه حسن خلق خوبى دنيا و آخرت را با خود برده است . 534 اللّهمّ ارزقنا .\r\n\r\nتنبيه\r\nعلى بن ابراهيم ( قدس سره ) و حسين بن سعيد ( قدس سره ) در تفسير  هَلْ مِنْ مَزِيدٍ  كه در سورهء ق است 535 روايت كرده‌اند از صادق ( ع ) كه خداى تعالى جهنم را وعده داده بود كه او را پر كند . چون در قيامت از كافران و عاصيان پر شود خداى تعالى بر سبيل تقرير فرمايد آيا پر شدى ، او بر سبيل اذعان گويد آيا جاى زيادتى هست ، يعنى پر شده‌ام . پس بهشت گويد پروردگارا مرا نيز وعده كردى كه پر كنى ؛ او را پر كردى چرا پر نمىكنى مرا . پس\r\n\r\n","description":"","footnote":"","page_name":" 419 ","page_number":417},
  {"content":"\r\n\r\nخداى تعالى در آن روز خلقى بيافريند كه پر كند به ايشان بهشت را . پس صادق ( ع ) فرمود خوشا حال ايشان كه غمها و كدورتهاى دنيا را نديده‌اند . 536\r\n\r\nتنبيه\r\nسيّد بن طاوس ( قدس سره ) از صادق ( ع ) روايت كرده كه چون روز قيامت شود نظر كند رضوان ، خزينه‌دار بهشت ، به سوى جمعى كه داخل بهشت شده‌اند و بر او نگذشته‌اند . گويد كيستيد شما و از كجا داخل بهشت شديد . گويند به ما كار مدار ، ما گروهى بوديم كه خدا را پنهان عبادت كرده بوديم كه كسى مطلع نشده بود ؛ خداى تعالى هم ما را پنهان داخل بهشت كرد . 537 اللّهمّ ارزقنا .\r\nو چون از اول فصل وصف بهشت تا اينجا كه وصف حوريان پاك سرشت نموديم همه لذات محسوسه و جسمانى بود ، حال به يارى قائم عجّل اللّه فرجه اشاره نمائيم به لذّات روحانى اهل بهشت و آن بسيار و بىشمار است و ما دو لذّت از لذّات روحانى كه به فهم عوام و خواص ظاهر و هويداست به نمونه بياوريم و بعضى ديگر را كه شايد قدرى بلند و دقيق است در ضمن بعضى از نكات و اسرار كه ان شاء اللّه مىآيد بسپاريم و هو الموفق .\r\n\r\nنهم : بيان سلطنت و پادشاهى و رياست و فرمانفرمائى اهل بهشت .\r\nدر سورهء دهر فرمود :  وَ إِذا رَأَيْتَ ثَمَّ رَأَيْتَ نَعِيماً وَ مُلْكاً كَبِيراً  : زمانى كه ببينى آنجا را خواهى ديد نعمت فراوان و پادشاهى و سلطنت بزرگ را . 538\r\nدر حديث باقر ( ع ) گذشت كه اهل بهشت تاج و اكليل بر سر داشته باشند . 539 و در حديث طولانى كه در تفسير  يَوْمَ نَحْشُرُ الْمُتَّقِينَ  بود ملاحظه نمودى كه رسول خدا ( ص ) فرمود چون مؤمن داخل منازل بهشتى خود شود تاج پادشاهى و كرامت بر سر او بگذارند . 540 و در همين حديث شريف ، بعد از آنچه نوشتيم و تا اينجا نوشتيم كه در لوح قلادهء حوريّه نوشته باشند شوق من به سوى تو و شوق تو به من به نهايت رسيده است ، فرمود پس خداوند كريم هزار ملك بفرستد براى تهنيت مؤمن و تزويج كردن حوريّه به او . چون به در اوّل از درهاى بهشتهاى او برسند گويند به ملكى كه موكل است بر آن در كه رخصت بطلب از براى ما براى رسيدن خدمت ولىّ خداوند تعالى كه خداوند رحيم ما را به مباركباد و تهنيت او فرستاده است . ملك گويد باشيد تا من به حاجب بگويم تا ولى خدا را اعلام\r\n\r\n","description":"","footnote":"","page_name":" 420 ","page_number":418},
  {"content":"\r\n\r\nكند و ميان ملك و حاجب سه باغ عظيم فاصله باشد . پس اعلام كنند كه هزار ملك را پروردگار عالميان فرستاده است براى تهنيت ولىّ خدا ، از او رخصت دخول مىطلبند .\r\nحاجب مىگويد بر من دشوار است كه از براى احدى بر ولىّ خدا رخصت طلبم و او با زوجهء خود خلوت كرده است و ميان حاجب و ولىّ خدا دو باغ فاصله است . پس رود به سوى قيّم و او را اعلام كند و قيّم رود به سوى خدمتكاران مخصوص و ايشان را اعلام كند كه رسولان خداوند جبار بر در عرصه ايستاده‌اند و انتظار رخصت مىكشند . چون خدمتكاران به ولىّ خدا عرض كنند و رخصت دهد ايشان را ، داخل شوند و غرفه هزار در داشته باشد و بر هر درى ملكى موكل باشد . پس دربانان درها بگشايند و از هر درى ملكى از رسولان خدا داخل شود و هر يك رسالت خداوند جبّار را برساند ، و اين است معنى قول خدا  وَ الْمَلائِكَةُ يَدْخُلُونَ عَلَيْهِمْ مِنْ كُلِّ بابٍ  : داخل مىشوند بر ايشان از هر درى از درهاى غرفه و مىگويند  سَلامٌ عَلَيْكُمْ بِما صَبَرْتُمْ فَنِعْمَ عُقْبَى الدَّارِ  ( رعد ) : سلام خدا بر شما باد و سلامتى از جميع بلاها از براى شماست به سبب آنچه صبر كرديد در دنيا ، پس نيكو آخر خانه‌اى است اين خانهء شما . 541 حضرت فرمود اشاره به اين است قول خدا .  وَ إِذا رَأَيْتَ ثَمَّ رَأَيْتَ نَعِيماً وَ مُلْكاً كَبِيراً  . 542 فرمود اين اشاره است به آنچه ولىّ خدا در آن هست از كرامت و نعيم و پادشاهى عظيم كه ملائكهء رسولان خدا رخصت مىطلبند و بىرخصت داخل نمىشوند . بعد بيان فرمودند آمدن آن حوريّه را كه شعاع و نور دندان او و بيان آمدن او آن بود كه ذكر كرديم . اللّهمّ ارزقنا . پس باقر ( ع ) پس از نقل اين حديث شريف بتمامه از جدّ بزرگوارش ( ص ) ، فرمود و هرگاه اراده كند مؤمن چيزى را طلبش آن است كه بگويد  سُبْحانَكَ اللَّهُمَّ  . چون اين را بگويد مبادرت كنند به سوى او آنچه خواهد بىآنكه طلب كند از ايشان يا امر كند به آن . و اشاره به اين است آنچه خدا فرموده  دَعْواهُمْ فِيها سُبْحانَكَ اللَّهُمَّ وَ تَحِيَّتُهُمْ فِيها سَلامٌ  543 يعنى تحيّت خدمتكاران نسبت به ايشان سلام است كه بر ايشان مىكنند  وَ آخِرُ دَعْواهُمْ أَنِ الْحَمْدُ لِلَّهِ رَبِّ الْعالَمِينَ  544 ( يونس ) يعنى هرگاه از لذات خود فارغ مىشوند ، از جماع كردن و خوردن و آشاميدن ، خدا را شكر مىكنند و مىگويند  الْحَمْدُ لِلَّهِ رَبِّ الْعالَمِينَ  . و امّا  أُولئِكَ لَهُمْ رِزْقٌ مَعْلُومٌ  545 يعنى خدمتكاران مىدانند آنچه ايشان مىخواهند و مىآورند از براى دوستان خدا پيش از آنكه از ايشان سؤال كنند  فَواكِهُ وَ هُمْ مُكْرَمُونَ  546 ( صافّات ) يعنى هيچ چيز در بهشت خواهش نمىكنند مگر آنكه ايشان را اكرام مىكنند . 547 در عين الحيوة است رسول خدا ( ص ) فرمود پست‌ترين اهل بهشت را هشتاد هزار\r\n\r\n","description":"","footnote":"","page_name":" 421 ","page_number":419},
  {"content":"\r\n\r\nخادم مىدهند و نود و دو مرتبه از مراتب عاليهء بهشت براى او مقرر مىسازند . 548\r\nبدان اى عزيز كه چون در اين احاديث پيش تأمّل رود ظاهر آيد كه هر يك از اهل بهشت چگونه پادشاه با جلال و سلطان مقتدر وسيع المملكه و فرمانفرماى با عظمت خواهد بود كه پادشاهى دنيوى حضرت سليمان ( ص ) در پيش وى هيچ است . حق فرمود خود آن بزرگوار كه يك كلمهء ( لا إله الّا اللّه ) يا ( سبحان اللّه ) يا ذكر ديگر كه درست در نظرم نيست بهتر از تمام اين پادشاهى من است . و اگر سرّ پادشاهى و حقيقت سلطنت ايشان را مىخواهى اين است كه سلطنت ايشان بلا تشبيه نظير سلطنت و پادشاهى و فرمانفرمائى خدا است كه هر چه خواهند مىكنند و وجود مقصود ايشان بسته به مشيت ايشان است كه چون اراده نمايند كه بگويند بشو مىشود . پس در حق ايشان نيز به اذن اللّه صادق است  يَفْعَلُ ما يَشاءُ  و   يَحْكُمُ ما يُرِيدُ   549 به طفيل قدرتى كه خدا به ايشان داده ، چنانچه در حق خدا همين صادق است و لكن بالذات و بالحقيقة . و اين است معنى حديث قدسى ( يا بن آدم اطعنى حتّى اجعلك مثلى ) : اى پسر آدم مرا اطاعت كن تا تو را مثل خود كنم ؛ 550 چنان كه هر شىء به ارادهء من بدون آنكه بگويم بشو مىشود به ارادهء تو نيز بشود . 551 و اين مقام و پادشاهى از براى انبياء و ائمه ( ع ) در دنيا نيز بود و از براى مؤمنين در همان آخرت خواهد بود ، اگر چه در دنيا نيز بسيارى از ايشان بسا كرامتها داشتند نظير معجزات . و به جهت آنكه اين پادشاهى از براى مؤمنان در آخرت است تنها ، خداوند يكتا در آيات بسيار تخصيص داده مشيت موجدهء ايشان را به بهشت . گاهى فرمود  لَهُمْ فِيها ما يَشاؤُنَ  : از براى ايشان است در بهشت آنچه مشيت ايشان تعلق گيرد و بخواهند . 552 و گاهى فرمود  لَهُمْ ما يَشاؤُنَ فِيها  . 553 اين است كه مكرر گفته‌ايم مؤمنين در آخرت مانند انبياء و ائمّه ( ع ) در دنيايند و اين است معنى  وَ لِلَّهِ الْعِزَّةُ وَ لِرَسُولِهِ وَ لِلْمُؤْمِنِينَ  : عزت مخصوص خدا و پيغمبر ( ص ) و مؤمنين است . 554 اى عزيز ، و اللّه عزت اين است كه محتاج به غير خدا نباشى و آنچه بخواهى بتوانى و وجود خواهش تو بسته به خواهش تو باشد و محتاج به اسباب و آلات و حركت دست و پا نباشد . اى عزيز بيا به خود رحم كن و از خداى خود شرم كن ، و اگر اين نيست لا اقل از براى اين پادشاهى و جلال كه شنيدى بيا دو روزهء دنيا را ترك كن ، و اگر از مباح او نمىگذرى بيا از حرام او بگذر و اين نصيحت را به گوش و دل بسپر . اللّهمّ ارزقنا و وفّقنا .\r\n\r\nدهم : بيان نوازش هميشگى و دلجوئى و التفات دائمى و اظهار رضامندى خداوند يكتا نسبت به ايشان كه اعظم نعماى الهى است .\r\n\r\n","description":"","footnote":"","page_name":" 422 ","page_number":420},
  {"content":"\r\n\r\nو اين فيض هر چند از آنچه گفتيم ظاهر است و لكن باز به جهت برادران ايمانى اعاده مىنمائيم .\r\n ذكر محبوب را اعاده نما * كه به از وى نديده دانش ما \r\nدر سورهء توبه فرمود :  يُبَشِّرُهُمْ رَبُّهُمْ بِرَحْمَةٍ مِنْهُ وَ رِضْوانٍ  : مدام بشارت مىدهد ايشان را پروردگار ايشان به رحمت خود و رضامندى خود . 555 و فرمود :  وَعَدَ اللَّهُ الْمُؤْمِنِينَ وَ الْمُؤْمِناتِ  تا  وَ رِضْوانٌ مِنَ اللَّهِ أَكْبَرُ ذلِكَ هُوَ الْفَوْزُ الْعَظِيمُ  : وعده داده خدا به همهء مؤمنين و مؤمنات جناتى را كه جارى مىشود از زير آنها نهرها ، جاودانند در آنها و مسكنهاى طيّب در جنّات عدن ، و خشنودى و رضامندى خدا از همهء آن نعمتها و لذتها بزرگتر است ، همين است فوز عظيم نه شىء ديگر . 556 و در آيات بسيار فرمود :  رَضِيَ اللَّهُ عَنْهُمْ وَ رَضُوا عَنْهُ  : خدا راضى از ايشان و ايشان راضى از خدا .\r\nرسول خدا ( ص ) در حديث پيش فرمود پس خداوند كريم هزار ملك بفرستد براى تهنيت مؤمن و تزويج كردن حوريّه به او . 557 اين بلا تشبيه ، نيست مگر مثل آن التفاتى كه رسول خدا ( ص ) نسبت به امير مؤمنان و سيّدهء زنان نمود كه يا على خوب زوجه‌اى است زوجهء تو كه به تو دادم و يا فاطمه خوب شوهرى است شوهر تو كه از براى تو او را پسنديدم ، و مىرسد . 558 و باقر ( ع ) در حديث پيش فرمود و تحيت و سلام پيوسته از جانب علّام به ايشان رسد . 559 و صادق ( ع ) در حديث جمعه‌اى كه بعضى فقرات او گذشت اينجا به ذكر او به تمام تبرّك جوئيم .\r\nعلى بن ابراهيم ( قدّس سره ) به سند كالصحيح از صادق ( ع ) روايت كرده كه هيچ حسنه‌اى نيست مگر آنكه خدا براى او ثوابى بيان كرده مگر نماز شب كه از بس كه ثواب آن عظيم است بيان نفرموده و گفته  فَلا تَعْلَمُ نَفْسٌ  تا آخر آيه كه در الم سجده است . 560 يعنى پس نمىداند نفسى آنچه پنهان شده از براى ايشان از چيزهائى كه موجب روشنى چشم ايشان است به جهت جزاى آنچه مىكردند . پس حضرت فرمودند به درستى كه خدا را كرامتى هست نسبت به بندگان مؤمن خود در هر روز جمعه . چون روز جمعه شود حق تعالى بفرستد به سوى مؤمن ملكى را با خلعت حلّه . چون ملك به دروازهء بهشت رسد گويد از براى من رخصت طلبيد كه داخل شوم بر فلان مؤمن - پس دربانان به نزد مؤمن روند و گويند رسول پروردگار تو در دم دروازه رخصت مىطلبد كه داخل شود . مؤمن با\r\n\r\n","description":"","footnote":"","page_name":" 423 ","page_number":421},
  {"content":"\r\n\r\nزنان خود مصلحت كند ، ايشان گويند اى آقاى ما به حق آن خداوندى كه بهشت را از براى تو مباح گردانيده چيزى از براى تو نيكوتر از اين نمىدانيم كه پروردگار تو از براى تو خلعت فرستاده است . پس يكى از آن حلّه‌ها را بر كمر بندد و ديگرى را بر دوش افكند و بر هرچه گذرد ، از نور آن حلّه‌ها روشن شود تا به وعده‌گاه لقاى الهى برسد . چون در آنجا جمع شوند نورى از انوار حق بر ايشان جلوه كند و به سجده بيفتند . حق تعالى فرمايد اى بندگان من سر برداريد امروز روز سجده و عبادت نيست ، جميع مشقتها را از شما برداشته‌ام . ايشان گويند چه چيز بهتر مىتواند بود از آنچه به ما عطا كرده‌اى . پس از جانب حق تعالى به ايشان رسد كه مضاعف گردانيدم آنچه به شما عطا كرده بودم هفتاد برابر . پس در هر روز جمعه نعمتهاى ايشان هفتاد برابر سابق مضاعف مىگردد و اين است معنى قول خداى تعالى كه فرموده است  وَ لَدَيْنا مَزِيدٌ  . 561 و به درستى كه شب جمعه شبى است نورانى و روشن و روزش روزى است روشن . پس در آن شب و روز بسيار تسبيح و تكبير و تهليل بگوئيد و ثناى خدا بجاى آوريد و صلوات بر محمّد و آل محمّد ( ص ) بسيار بفرستيد . پس چون مؤمن برگردد ، هر چيزى كه بگذرد از نور او روشن شود تا به نزد زنان خود رسد . پس گويند به حق خداوندى كه مباح گردانيده براى ما بهشت را كه هرگز تو را به اين خوبى و نيكوئى اين ساعت نديده‌ايم . گويد اين به سبب آن است كه نظر كرده‌ام به نور پروردگار خود . پس فرمود كه زنان او بر يكديگر غيرت نمىبرند و حايض نمىشوند ، تكبر و خودستائى نمىكنند . بعد راوى سؤال كرد آيا در بهشت غنا هست . و به جواب حضرت كه پيش ذكر اين سؤال و جواب نموديم حديث شريف تمام شد . 562\r\nو گاهى خداوند منعم يكتا بلا تشبيه از كثرت التفات در مقام مزاح و شوخى برآيد و بلا تشبيه مانند پدر مهربان با طفل خود شوخى نمايد و كم‌كم به او آجيل نشان دهد و با او بازى نمايد ؛ چنانچه در حديث معتبر صادق ( ع ) فرمود و كمترين اهل بهشت به حسب رتبه و منزلت چون داخل بهشت شود سه باغ در نظر او در آيد و جلوه نمايد كه ديده‌اش روشن و دلش شاد گردد و حمد و شكر منعم حقيقى بجاى آورد ، پس گويند سر بلند كن و به جانب بالا نظر كن ، و چون حديقهء دوّم را مشاهده نمايد در آن نعمتى چند بيند كه در حديقهء اول نديده باشد . گويد پروردگارا اين را نيز به من بده . به او ندا رسد اين را به تو بدهم باز ديگرى خواهش نمائى . گويد همين مرا بس است ديگر آرزو نمىكنم .\r\nچون داخل آن حديقه شود مسرت و شادى او مضاعف گردد و شكر خدا كند . پس در\r\n\r\n","description":"","footnote":"","page_name":" 424 ","page_number":422},
  {"content":"\r\n\r\nاين حال درى از جنة الخلد به روى او بگشايند و اضعاف آنچه پيشتر ديده در آنجا مشاهده نمايد و شكر حق بجا آورد يعنى آن را نيز به او دهند . 563 اللّهمّ ارزقنا كراماتك .\r\n\r\nموعظه\r\nتو را به خدا با اين آيات و احاديث متواتره باز ممكن است كه كسى العياذ باللّه انكار معاد جسمانى نمايد و با اين هنگامه متصور است كه احدى نعوذ باللّه نفى ثواب و عقاب بدنى و جسمانى در خيال گذراند يا دست تأويل از آستين در آورد ؟ آن دست بريده باد . و يا زبان تمثيل گشايد ؟ آن زبان لال باد .\r\n\r\nتنبيه [ هشت در بهشت 
  ]\r\nشيعه و سنى را اعتقاد اين است كه بهشت را هشت طبقه است به طور كلى ، موافق احاديث بسيارى كه بهشت را هشت در است . و ظاهر است كه در را از براى جائى مىسازند ، باغ يا عمارت و غير آن ، كه از در به آنجا روند . در عين الحيوة است كه به سند معتبر حضرت باقر ( ع ) فرمود بهشت را هشت در است و عرض هر درى چهل سال راه است . 564 و در حديث ديگر كه پيش گذشت فرمود در حصار بهشت هشت در است و هر درى دو مصراع دارد كه عرض آن يك سال راه است به دويدن اسب نجيب . 565 و صادق ( ع ) فرمود بهشت هشت در دارد ، از يك در پيغمبران و صدّيقان داخل مىشوند و از يك در شهداء و صالحان داخل مىشوند و از پنج در شيعيان و محبّان ما داخل مىشوند و از يك در ديگر ساير مسلمانان داخل مىشوند . 566 و اين حديث را پيش نقل نموديم و از اين حديث شريف ظاهر است كه كليهء مردم هشت صنفند و هر صنفى را شأن و مرتبه‌اى است ، چنانچه در اول كتاب روشن نموديم .\r\n\r\nتنبيه [ موجود بودن بهشت و جهنم 
  ]\r\nموافق ظاهر آيات متكثره از ذكر لفظ طوبى و معين و تسنيم و غير آن و احاديث متواتره متظافره ، اماميّه را اعتقاد آن است كه بهشت و دوزخ پيش از اين خلق شده‌اند و حضرت خاتم ( ص ) در شب معراج هر دو را ديد و داخل بهشت شد و از ميوهء آن ميل فرمود و نطفهء صدّيقه طاهره از ميوهء بهشت منعقد گرديد و به جهت اين مسمّى به حوراى انسيّه\r\n\r\n","description":"","footnote":"","page_name":" 425 ","page_number":423},
  {"content":"\r\n\r\nگرديد . پس اگر كسى العياذ باللّه منكر وجود ايشان باشد بايد منكر معراج نيز بوده باشد ؛ نستجير باللّه .\r\nو صدوق ( قدس سره ) به سند معتبر از ابو الصّلت هروى روايت كرده كه گفت از حضرت رضا ( ع ) پرسيدم كه يا بن رسول اللّه مرا خبر ده از بهشت و آتش جهنم كه آيا امروز مخلوق هستند . فرمود بلى و رسول خدا ( ص ) در شب معراج داخل بهشت شد و جهنم را ديد . عرض كردم جماعتى مىگويند كه امروز مقدر شده‌اند و اما هنوز مخلوق نشده‌اند .\r\nحضرت فرمود ايشان از ما نيستند و ما از ايشان نيستيم ؛ هر كه انكار نمايد خلق بهشت و دوزخ را تكذيب حضرت رسول ( ص ) و تكذيب ما كرده و از ولايت ما خبر ندارد و مخلد در جهنم خواهد بود . 567 و رسول خدا ( ص ) فرمود كه چون مرا به آسمان بردند جبرئيل دست مرا گرفت و داخل بهشت نمود و از رطب بهشت به من داد و خوردم پس آن نطفه شد در صلب ، چون به زمين آمدم با خديجه نزديكى كردم حامله شد به فاطمه ، پس فاطمه در حسن و نيكى صفات و اخلاق حوريه است و به ظاهر انسيّه ، هرگاه مشتاق بوى بهشت مىشوم دخترم فاطمه را مىبويم . 568 و از اين احاديث شريفه ظاهر مىشود يك معنى آنكه فرمودند صدّيقه طاهره سيدهء زنان عالميان است ، يعنى چه عالم دنيا و چه عالم بهشت ، زيرا كه از او گذشته ديگران همه يا تنها حوريند و يا تنها انسى و احدى هر دو را جز اين معصومه ندارد ؛ صلوات اللّه و سلامه عليها و على أبيها و بعلها و بنيها . و على بن ابراهيم ( قدس سره ) روايت كرده دليل بر اينكه بهشت و دوزخ مخلوق شده‌اند آن است كه خدا مىفرمايد  عِنْدَها جَنَّةُ الْمَأْوى  ( نجم ) جنّة المأوى كه مأواى مؤمنان است نزد سدر المنتهى است كه در آسمان هفتم است . 569\r\nو اما شبهه‌اى كه در انظار آمده كه خدا در سورهء آل عمران فرموده  عَرْضُهَا السَّماواتُ وَ الْأَرْضُ  570 و در سورهء حديد فرموده  عَرْضُها كَعَرْضِ السَّماءِ وَ الْأَرْضِ  571 : عرض بهشت به قدر عرض آسمانها و زمين‌ها است پس چگونه مىشود كه امروز مخلوق باشد ، اين بيچاره هنوز گويا نفهميده معنى عوالم و تفاوت عوالم را و اينكه عوالم در عرض هم نيستند و با هم تعارض و كشاكش مكانى ندارند . و اينجا جاى بسط نيست و از فهم مجالس وعظ كه نوشته‌ايم ادراك اين معنى توانى كرد و هو العالم .\r\n\r\n","description":"","footnote":"","page_name":" 426 ","page_number":424},
  {"content":"\r\n\r\n\r\nتنبيه\r\nدر احاديث بسيار اين مضامين وارد شده كه مثلا ميان قبر رسول خدا ( ص ) و منبر او روضه‌اى است از رياض بهشت ، و يا در بهشت از وادى السّلام باز مىشود ، و يا چند در او از بلدهء طيّبهء قم باز مىشود ، و يا آب بهشت داخل آب فرات مىشود ، و يا بهشت مؤمنان در عالم برزخ وادى السلام است و جهنّم كافران برهوت است كه در يمن است ، و يا در هر انار يك دانه بهشتى است ، و يا شبنمى كه به روى كاسنى مىنشيند از بهشت است ، و يا جرجير كه سبزى تره تيزك است از كنار جهنم مىرويد ، و يا آتش جهنم را هفتاد مرتبه شستند تا اين طور كه در دنيا است ضعيف شد تا او را به دنيا آوردند ، و هكذا از اين قبيل آنچه ببينى همه درست و صحيح و مطابق واقع است و همه از روى قاعدهء تنزلات و مظاهر و مناسبت تام ميان علت و معلول درست مىشود . نظير اين كه گربه شير است به نحو ناقص و شير گربه است به نحو تام ، و قرص آفتاب كه در آينه افتد آفتاب است و تو كه در آينه درآيى توئى با آنكه او تو نيست . و حضرت على اكبر ( ع ) معاينه پيغمبر است و هكذا . و از اخبار عرض ولايت و آنچه به تحقيق در بيان او نوشته‌ايم فهم اين مقام توان كرد ، رجوع كن . و امثال اين مطالب در امثال اين كتاب به بسط و واضح‌تر از اين البته نبايد نوشت و با مردم به اندازهء عقل ايشان بايد تكلّم نمود تا هدايت يابند و گمراه نشوند و هو الموفّق .\r\n\r\nتنبيه\r\nبدان كه مسألهء تجسّم اعمال مضمون احاديث بسيار بسيار است و قدرى از آنها در سؤال قبر گذشت كه نماز ، شخصى مىشود و مىآيد و فلان عمل چه مىشود و ولايت به صورت بهتر از همه مىآيد و شش طرف شخص را مىگيرند . و در مجالس وعظ اين مسأله را بر سبيل اختصار نوشته‌ايم ، رجوع كن . و بهائى ( قدس سره ) در اربعين نيكو بسط داده ، ملاحظه كن . بلى فهم ما قاصر است و علماء ( قدس سرهم ) هنوز تحقيق يقينى نفرموده‌اند كه اعمال با آنكه اعراضند چگونه اجسام و جواهر مىشوند . بهائى ( قدس سره ) بر سبيل احتمال و نفى محال فرموده انقلاب حقايق به اعتبار اختلاف نشآت جايز است ، چنانچه علم و معرفت در عالم رؤيا به آب و شير مصور مىشوند . مجلسى ( قدس سره ) در فصل ميزان اين را اول نقل كرده و بعد ايراد نموده و به اين لفظ فرموده كه اين سخن از طريق عقل بسيار\r\n\r\n","description":"","footnote":"","page_name":" 427 ","page_number":425},
  {"content":"\r\n\r\nدور است و با معادى كه اهل اسلام قايلند موافقت ندارد زيرا كه ايشان به عود همين بدن قايلند و به اختلاف نشآت قائل نيستند ، و با اين حال قول به انقلاب حقايق سفسطه است و اقرب به عقل آن است كه حق تعالى مناسب آن اقوال و افعال و اخلاق از جواهر چيزى چند خلق كند از صور حسنه و قبيحه كه حسن و قبح آنها مصور و معاين گردد ، بلى با مذهب كسى موافق است كه معاد را در عالم مثال و خيال و اجساد مثاليه قائل باشد . تا اينجا سخن مجلسى ( قدس سره ) بود . 572 و بر عارفان و دانايان علم حكمت و كلام پوشيده نيست كه سخن بهائى ( قدس سره ) هيچ يك قدم از جادهء ظاهر شرع خارج نشده و ايراد مجلسى ( قدس سره ) بر او وارد نيست و به اجماع شيعه و سنّى و عن قبولى خود مجلسى ( قدس سره ) اين بدن با اين ضعف قابل بقاى ابدى و نعمت سرمدى بهشت به آن تفصيل نيست ؛ لا بد اين بدن را و همين بدن را تكميل مىكنند و او را در چندين چشمه چنانچه گذشت آب و غسل مىدهند . و ان شاء اللّه بيان اين خواهد آمد ، منتظر باش .\r\n\r\nزينت سوّم در بيان بعضى از نكات و اسرار ، و در آن نيز چند نمايش است .\r\n\r\nاوّل [ در بهشت كلّ شىء فى كلّ شىء است 
  ]\r\nبدان كه چون در آيات كريمه و احاديث شريفه اندك تأمّلى رود ظاهر آيد كه در بهشت پاك سرشت كلّ شىء فى كلّ شىء است ، يعنى هر چيزى در هر چيزى است و هر لذّتى در هر لذّتى است . در حديث طوبى فرمود هيچ مؤمنى نيست مگر آنكه در خانهء او شاخى از آن درخت هست و خواهش چيزى در خاطر او خطور نمىكند مگر آنكه همان شاخ آن را از براى او حاضر مىكند . 573 و رسول خدا ( ص ) فرمود كه جبرئيل در شب معراج دست مرا گرفت و داخل بهشت شد و بر تختى از تختهاى بهشت نشانيد و بهى به دست من داد و آن به دونيم شد و از ميان آن به حوريه‌اى بيرون آمد كه مژهء چشم‌هاى او در سياهى مانند سينهء كركس بود ، پس گفت السّلام عليك يا رسول اللّه السّلام عليك يا احمد السّلام عليك يا محمّد . من گفتم تو كيستى خدا تو را رحمت كند ؟ گفت منم راضيهء مرضيّه ، خداوند جبّار مرا از سه نوع خلق كرده ، اسفل من از مشك است و اعلاى من از كافور است و وسط من از عنبر است ؛ و مرا خمير كرده‌اند به آب زندگانى ، پس خداوند جبار\r\n\r\n","description":"","footnote":"","page_name":" 428 ","page_number":426},
  {"content":"\r\n\r\nگفت باش ، به هم رسيدم و آفريده شده‌ام از براى پسر عمّ تو وصىّ تو و وزير تو على بن ابى طالب ( ع ) . 574\r\nو رضا ( ع ) در حديث عيد غدير فرمود بدن آن مرغان از مرواريد است و بالهاى آن از ياقوت است . 575 و در وصف كوثر فرمودند از شير سفيدتر و از عسل شيرينتر و از مسكه نرمتر و هر بوى خوش از او ساطع و بوى خوش او از هزارساله راه مىآيد و به سردى كافور و به بوى مشك و به طعم زنجبيل و از عنبر خوشبوتر است و كوثر مىچشاند لذت انواع خوردنيها را ، كه شخص نمىخواهد از آنجا به جاى ديگر رود . 576 و رسول خدا ( ص ) فرمود نخلهاى بهشت ساقهايش از طلاى سرخ است و كنگره‌هايش از زبرجد سبز است و خوشه‌هايش از مرواريد سفيد و برگهايش از حلّه‌هاى سبز و رطبش سفيدتر از نقره و شيرينتر از عسل و نرمتر از مسكه . 577 حق تعالى فرمود  قَوارِيرَا مِنْ فِضَّةٍ  ، ظرف بتمامه بلور است و هم بتمامه نقره است ، 578 و فرمود حوريان گويا ياقوت و مرجانند و لؤلؤ مكنون و بيض مكنونند . 579 و معصوم ( ع ) فرمودند جگر حوريّه آينهء مؤمن است . 580 پس اى عزيز ، همان خوشه‌اى كه مرواريد سفيد است مىخورند و همان بدن مرغان كه مرواريد است تناول مىفرمايند و با همان حوريان كه هم ياقوت و هم مرجان و هم لؤلؤ و هم بيض و هم آينه و هم مهر و ماه است همخوابگى مىنمايند . و چون در امور دنيا نيز سير نمائى چنين بينى جميع عناصر با تمام خواص به علاوهء قواى خاص در هر گياه و درختى جمع است و همهء اينها با زيادتى حركت و حواس در هر حيوانى حاصل است و مجموع اينها با آن روح پاك و قوهء ناطقه در هر انسانى نمايان است و همهء اينها با قوهء عصمت و طهارت در هر معصومى عيان است و هكذا تا آنكه رسد به اكمل موجودات و خلاصهء كائنات حضرت خاتم و آل او كه جميع كمالات عالم امكان به طور مجموع با زيادتى لا يتناهى در او جمع است ؛ صلوات اللّه و سلامه عليهم اجمعين . و ايضا ميوه‌اى است شيرين صرف و ديگرى ترش صرف و ديگرى جامع و ترش و شيرين ؛ و خربزه به تنهائى هم آب و هم غذاست و هم عطر و هم دواست و هم حلواى تر و شكر با صفاست و به جهت جامعيت اوست كه اين همه مدح و ثواب دارد . و سرّ اين آشكار است كه هرچه كاملتر است جامعتر و بسيطتر است و نقص و كمال و ناقص و كامل و اللّه جز اين معنى ندارد و هر كس اين ندانسته هنوز معنى پست و بلندى ندانسته و بديهى را نفهميده ، و آنچه در عالم ناقص مصداق تضاد و تنافى است در عالم كامل عين اتحاد و آشنائى است . برو به خانهء فكر\r\n\r\n","description":"","footnote":"","page_name":" 429 ","page_number":427},
  {"content":"\r\n\r\nاندكى در عوالم سير فرما ، بيا در صفات اضداد ولىّ مطلق امير مؤمنان قدرى تماشا نما .\r\nو ايضا در آن چشمه‌ها كه اهل بهشت را شستند و غلّ و حسد و كينه را از سينه‌ها برداشتند همانا هوا و هوس باطل از ميان رفته و جهات تفرقه همه يكباره در خاك عدم نهفته . پس در شأن هر كسى است به اندازهء خود ( لا يشغله شأن عن شان ) 581 و مقام هر پستى است ( لا يغيب عنه امر عن امر ) ؛ 582 چنانچه حق تعالى فرمود ( حتّى اجعلك مثلى ) . 583 پس چون در جاى خود بديهى نموده‌ايم در همين كتاب كه لذت عين ادراك است و هر يك از اهل بهشت نسبت به عالم خود و مقام خود و لذات خود شاغلى ندارد پس جميع لذات در جميع آنات در مذاق هر يك ثابت و حاصل است و آيات  وَ فِيها ما تَشْتَهِيهِ الْأَنْفُسُ  584 و  لَهُمْ فِيها ما يَشاؤُنَ  585 و كمال بىمنتهاى بهشت نسبت به عالم رجعت در اثبات مطلب كافى است ، دقت كن بفهم . اللّهمّ ارزقنا .\r\n\r\nدوّم [ در بهشت پاك سرشت نيز تكامل و ترقي هست 
  ]\r\nچنانچه ترقى زمان و تكميل عالم امكان را روز به روز و آن به آن تا دخول بهشت دانستى ، بدان كه در بهشت پاك سرشت نيز تكميل و ترقّيات روز به روز و آن به آن الى ما شاء اللّه حاصل است . مجلسى ( قدس سره ) در عين الحيوة فرموده از حضرت رسول ( ص ) منقول است كه اهل بهشت را هر روز جمال و صفا و طراوت زياده مىشود چنانچه اهل دنيا را هر روز پيرى و قباحت منظر زياده مىگردد . 586\r\nباقر ( ع ) فرمود تحيت و سلام پيوسته از جانب ملك علّام به ايشان رسد . 587 و صادق ( ع ) فرمود و هر روز از خدا كرامتى به ايشان مىرسد . 588 و فرمود خداى تعالى بهشتى به دست خود آفريده كه احدى نديده و كسى مطلع نگرديده و در هر صباح آن را مىگشايد و مىفرمايد زياده كن نسيم را زياده كن شميم را . 589 و فرمود در هر روز جمعه خدا را كرامتى هست نسبت به بندگان مؤمن خود ، تا آنكه فرمود پس در هر روز جمعه نعمتهاى ايشان هفتاد برابر سابق مضاعف مىگردد و اين است معنى قول خدا  وَ لَدَيْنا مَزِيدٌ  . 590 اللّهمّ ارزقنا .\r\n\r\nسوّم [ در بهشت امورات بسته به مشيّت و خواهش است 
  ]\r\nچون دانستى كه در بهشت امورات بسته به مشيّت و خواهش است و فرمود هر كه از كوثر بياشامد ديگر هرگز تشنه نشود با آنكه يقينا بعد از آشاميدن كوثر بسيار نيز خواهند آشاميد ، پس اكل و شرب و جماع و ساير لذّات بسته به ميل ايشان است ، پس اگر بخواهند\r\n\r\n","description":"","footnote":"","page_name":" 430 ","page_number":428},
  {"content":"\r\n\r\nكه مدام در اكل و شرب و ساير لذّات باشند توانند و اگر بخواهند كه نخواهند همانا نخواهند . و اين است معنى آنچه باقر ( ع ) روحى و روح العالمين له الفداء فرمودند و به لذت خورند و هرگز گرسنه نگردند و بياشامند و هرگز تشنه نباشند ، با آنكه فرمود لذت طعام چهل سال در كام او بماند . 591 و اين است يك جهت معنى كلام حضرت رضا ( ع ) كه در دنيا نعمت حقيقى نيست ؛ 592 پس جميع قواى اهل بهشت لذت برند بدون مرض اشتهاى دنيوى و هرگز امتلاء معده و كسالت جماع و غير اينها به ايشان رخ ندهد . اللّهمّ ارزقنا .\r\n\r\nچهارم [ عالم آخرت و عالم بهشت سر تا پا حسّ و شعور است . 
  ]\r\nآنچه از آيات كريمه و احاديث شريفه ظاهر مىشود اين است كه عالم آخرت و عالم بهشت سر تا پا حسّ و شعور است . خدا فرمود در قيامت اعضاء و جوارح شهادت مىدهند 593 و فرمود به جهنم مىگوئيم پر شدى مىگويد  هَلْ مِنْ مَزِيدٍ  ؛ 594 مالك به آتش مىگويد اين را بگير و يا اين را مگير ؛ 595 و فرمودند انواع ميوه‌ها در بهشت خطاب كنند كه اى ولىّ خدا اول مرا بخور 596 و كوثر خوش‌حالى مىكند چون دوست ما بر او وارد مىشود 597 و بهشت مىگويد خدايا مرا نيز مملوّ ساز 598 و هكذا . و دست تأويل و تصرف در همهء اينها گشودن در نهايت اشكال است .\r\n\r\nپنجم بيان تغيير اين بدن در آخرت .\r\nمجلسى ( قدس سره ) در آخر فصل چهارم معاد فرموده شيخ مفيد ( قدس سره ) گفته است : و اما عذاب كافر در قبر و نعيم مؤمن در آن ؛ پس در خبر وارد شده است كه حق تعالى مىگرداند روح مؤمن را در قالبى مثل قالب او در دنيا در بهشتى از بهشتهاى او و متنعّم مىدارد او را تا روز قيامت . چون در صور بدمند انشاء مىكند جسد او را كه پوسيده است در خاك و متفرّق گرديده است پس بر مىگرداند روح را به همان بدن و حشر مىكند او را به موقف و امر مىكند كه او را به جنت خلد مىبرند و ابد الآباد در آن متنعّم مىباشد . امّا آن جسدى كه به آن بر مىگردد به تركيب جسد دنيا نيست بلكه تعديل طباع آن مىنمايد و صورت او را نيكو مىگرداند كه هرگز پير نمىشود ؛ به آن تعديل طباع ، تعب و واماندگى و سستى او را در بهشت نمىباشد . و روح كافر را در قالبى قرار مىدهد مثل\r\n\r\n","description":"","footnote":"","page_name":" 431 ","page_number":429},
  {"content":"\r\n\r\nقالب او در دنيا در محل عذابى كه معاقب مىشود به آن و آتشى كه معذّب مىگردد به آن تا قيامت . پس خدا انشاء مىكند جسدى را كه مفارقت كرده است از آن در قبر ، بر مىگرداند روح را به آن و به آن بدن معذب مىگردد هميشه در آخرت و جسدش را به نحوى تركيب مىكنند كه فانى نمىشود . 599 و مجلسى ( قدس سره ) در رفع شبههء آكل و مأكول فرموده كه اجزاى اصلى مأكول اجزاى فضلى آكل مىشود و در قيامت جز عود اجزاى اصلى لازم نيست پس همان اجزاى فضلى را از آكل مىگيرند و اجزاى اصلى مأكول مىنمايند كه بود . 600 و بسيار فرموده اين قدر لازم است كه اين بدن به طورى بر گردد كه بگويند اين شخص همان شخص دنياست و تغييرات ديگر ضرر ندارد ، لهذا شخص در طفوليت تا پيرى با اين تبدّلات همان شخص است بلكه اگر اكثر اعضاى او را ببرند باز همان شخص است . و در احاديث عامه و خاصه وارد شده كه متكبران محشور مىشوند مانند موران و عامه نقل كرده‌اند كه دندان كافر مانند كوه احد خواهد بود و اهل بهشت بىموى بدن و ساده و سرمه كشيده خواهند بود و اين است حاصل آنچه مجلسى ( قدس سره ) فرمود . 601 و همين سخن را كه عود اجزاى فضيله لازم نيست و لازم همان عود اجزاى اصليه است اعتقاد محقّقين متديّنين است مثل خواجه ( قدس سره ) و امثال او از بزرگان دين .\r\nحال به يارى قائم عجّل اللّه فرجه گوئيم در آيات و احاديث بهشت دانستى كه مؤمن را در چند چشمه آب مىدهند و غسل مىدهند و جميع كثافات و خباثات ظاهرى و باطنى و اخلاق زشت همه را از او زايل مىكنند و چنان نورانى مىشود كه با همهء حلّه‌ها و بدن و پوست و استخوان و پرده‌ها جگر او آينهء حوريان است 602 و جمال او جمال يوسف پيغمبر است . 603 و فرمودند كه اگر گيسوى يكى از حوريان در ميان آسمان بياويزد نور آن ديده‌ها را خيره نمايد . 604 و در عين الحيوة است كه رسول خدا ( ص ) فرمود اى ابو ذرّ اگر جامه‌اى از جامه‌هاى اهل بهشت را امروز در دنيا بگشايند هرآينه هر كس به سوى آن نظر نمايد مدهوش شود و ديدهء او تاب ديدن آن نياورد . 605 پس اى عزيز ، از اين احاديث و ساير احاديث متواتره ببين چه ظاهر مىشود و اين چشم كه امروز اين قدر ضعيف است كه از ديدن گيسو خيره شود و از ديدن يك جامه صاحبش مدهوش شود بايد در آنجا چقدر قوت گيرد و همچنين ساير حواس و قوى ، و بالاتر از همه درست ملاحظه نما كه آيات  وَ فِيها ما تَشْتَهِيهِ الْأَنْفُسُ وَ تَلَذُّ الْأَعْيُنُ وَ أَنْتُمْ فِيها خالِدُونَ  606 چقدر تكميل و تصفيه را مىرساند ببين تفاوت ره از كجاست تا به كجا . و البته دانسته‌اى كه سنگ را يك بار آب مىكنند\r\n\r\n","description":"","footnote":"","page_name":" 432 ","page_number":430},
  {"content":"\r\n\r\nشيشه مىشود و چون دوباره آب كنند بلور مىشود و ديده‌اى كه بلّور خوب چه هنگامه دارد و اگر او را چندان آب و تصفيه نمايند كه آفتاب شود بالبديهه صادق است كه اين آفتاب همان سنگ است كه ترقى كرده و به اين مقام رسيده . و خداوند عالم در آيات بسيار ما را نصيحت كرده كه ببينيد و ملاحظه كنيد كه شما با اين كمال و جمال اول خاك و نطفه بوديد و در سورهء حج فرمود اگر شما را در قيامت و مبعوث شدن شك و ريبى است نظر كنيد به خلقت خودتان كه شما را خلق كرديم از خاك ، پس از نطفه ، پس از علقه ، پس از مضغه ، 607 و در مؤمنون فرمود پس مضغه را استخوان ساختيم و بر او گوشت پوشانيديم . 608 پس اى عزيز ، چه عيب دارد كه من به التفات قائم عجّل اللّه فرجه بگويم كه حق تعالى از اين آيات بينات دو مطلب اثبات فرموده : اول نفى استبعاد و حقيت عود اين ارواح به سوى اين ابدان و زنده شدن ايشان در قيامت چنانچه همه فرموده‌اند ؛ دوّم آنكه آنچه من در قرآن مجيد خود از تكميل و تصفيهء اهل بهشت و كمال و قدرت و خلود و نور و صفا و پاك بودن ايشان از غلّ و ساير معايب خبر داده‌ام استبعاد نكنيد و بسيار سهل شمريد ، ببينيد كه خاك را ترقّى دادم تا آنكه او را شما نمودم پس خاك را انسان نمودم همانا انسان را نيز در بهشت چنان نمايم كه به شما نمونهء او را نمودم . درياب كه معنى بلندى و مطلب دل‌پسندى است .\r\nپس اى عزيز ، آنچه حكيم عارف الهى ثقة الاسلام شيخ بهائى ( قدس سره ) در تجسم اعمال فرمودند ممكن است كه اعمال با آنكه عرض است كم كم ترقى نمايد و رفته رفته جوهر گردد ، 609 اين كلام او با كدام قواعد اسلام منافات دارد و چگونه با معادى كه مسلمانان قائلند مطابقت ندارد ؟ و لازم است ما را كه در اين مقام به همين اشاره اكتفا نمائيم و در مثل اين كتاب فارسى زياده از اين ننمائيم ؛ و هو الموفق و المعين .\r\n\r\nششم [ خلقت عوالم جديد بعد از رسيدن قيامت اين عالم 
  ]\r\nصدوق ( قدس سره ) و عياشى ( قدس سره ) از محمد بن مسلم ( قدس سره ) روايت كرده‌اند از امام محمد باقر ( ع ) كه گفت به تحقيق كه خدا خلق كرده است در زمين از روزى كه زمين را خلق كرده است هفت عالم كه ايشان از فرزندان آدم نيستند ، خلق كرد ايشان را از اديم ارض يعنى از روى زمين ، پس ساكن گردانيد ايشان را در زمين يكى بعد از ديگرى با عالم خود ، پس خلق كرد پدر اين بشر را و خلق كرد ذريّهء او را از او ، نه ، و اللّه خالى نبوده است\r\n\r\n","description":"","footnote":"","page_name":" 433 ","page_number":431},
  {"content":"\r\n\r\nبهشت از ارواح مؤمنان از روزى كه بهشت را خلق كرده و خالى نبوده است جهنّم از ارواح كافران از روزى كه جهنم را خلق كرده . شايد كه گمان كنيد كه چون روز قيامت شود و حق تعالى بدنهاى اهل بهشت را با ارواح ايشان به سوى بهشت فرستد و بدنهاى اهل جهنم را با ارواح ايشان در جهنم ساكن گرداند خدا را كسى عبادت نخواهد كرد در بلاد او و خلقى نخواهد آفريد كه او را عبادت كنند و اعتقاد به يگانگى او نمايند و تعظيم او كنند ؛ چنين نيست ، بلكه خلق ديگر مىآفريند كه او را به يگانگى عبادت كنند و زمين ديگر خواهد آفريد كه بر ايشان سايه بيفكند . آيا نشنيده‌اى كه خدا فرموده  يَوْمَ تُبَدَّلُ الْأَرْضُ غَيْرَ الْأَرْضِ وَ السَّماواتُ  ( ابراهيم ) : روزى كه تبديل شود زمين غير اين زمين و تبديل شوند آسمانها . 610 و فرموده  أَ فَعَيِينا بِالْخَلْقِ الْأَوَّلِ بَلْ هُمْ فِي لَبْسٍ مِنْ خَلْقٍ جَدِيدٍ  ( ق ) : آيا وامانده شده‌ايم به خلق اول بلكه ايشان در شبهه‌اند و شك دارند در خلق تازه . 611 و مراد اين خلقتى است كه بعد از قيامت خواهد شد . 612\r\nو ايضا در خصال به سند معتبر از آن حضرت روايت كرده كه در تفسير آيهء دوّم فرمود كه چون حق تعالى فانى مىگرداند اين خلق را و اين عالم را و ساكن مىگرداند اهل بهشت را در بهشت و اهل جهنم را در جهنم ، تازه مىكند عالمى را به غير از اين عالم و خلق تازه‌اى ايجاد مىكند از غير نر و ماده كه او را به يگانگى بپرستند و از براى ايشان خلق مىكند زمينى غير اين زمين كه ايشان بر روى آن باشند و آسمانى به غير اين آسمان كه بر بالاى سر ايشان باشد . شايد گمان كنى كه خدا همين يك عالم را آفريده و خلقى به غير شما نيافريده ، بلكه به خدا قسم كه حق تعالى هزار هزار عالم و هزار هزار آدم آفريده است كه تو در آخر اين عالمها و آدمهائى . 613\r\nمجلسى ( قدس سره ) بعد از نقل اين احاديث در آخر كتاب فرموده : بدان كه اين احاديث را اكابر محدّثين در كتب معتبره ذكر كرده‌اند و متكلمين اماميه متعرض اين مطلب به نفى و اثبات نشده‌اند و منافات با عقل و اصول قطعيه ندارد و لكن به حد جزم نرسيده و فرموده‌اند آنچه از ما به شما برسد و عقل شما از قبول امتناع نمايد و به فهم آنها نرسد سرعت در ردّ و انكار و تكذيب آنها ننمائيد و تأويلش را به ما رد نمائيد . پس انكار نمىكنيم و در مرتبهء تجويز و احتمال مىگذاريم . 614\r\nمؤلف بىبضاعت گويد كه مجلسى ( قدس سره ) بسيار نيكو فرموده و لكن از كلمات حكماء و عرفا در اين باب چيزها ظاهر مىشود و بعضى از ايشان به قاعدهء امتناع انقطاع\r\n\r\n","description":"","footnote":"","page_name":" 434 ","page_number":432},
  {"content":"\r\n\r\nفيض پيش آمده‌اند و چون سخنان ايشان به سر حدّ برهان و وضوح نرسيده و كلمات بعضى از ايشان با ظاهر شرع به فهم ما مطابق نيامده و مع ذلك شايد ذكر آنها باعث اغتشاش بعضى شود ، بساط آنها را برچيديم و نيك و بد آنها را به هم پيچيديم و هو العالم .\r\n\r\nخاتمه در بيان نمونه‌اى از مقام و احسان و انعام محمد و آل محمد است صلوات اللّه و سلامه عليهم اجمعين ؛ و در آن دو مطلب است .\r\n\r\nمطلب اول در بيان وسيله و لوا و مقام محمود و تقسيم جنت و نار .\r\nو هر يك از اينها در احاديث عامه و خاصه متواتر است . هر كه را در تواتر تأملى باشد رجوع به كتاب غاية المرام و كتب مجلسى ( قدس سره ) نمايد و ما تيمّنا و تبرّكا كتاب خود را به آنچه در حق اليقين است زينت مىدهيم .\r\nكلينى و صدوق و على بن ابراهيم ( قدس سرهم ) و ساير محدّثين به سندهاى صحيح و معتبر از حضرت صادق ( ع ) روايت كرده‌اند كه حضرت رسالت ( ص ) فرمود هرگاه از خدا سؤال كنيد از براى من ، وسيله را سؤال كنيد . پرسيدند كه وسيله چيست . فرمود آن درجهء ماست در بهشت و هزار پايه دارد و از پايه‌اى تا پايه‌اى يك ماه راه است به دويدن اسب نجيب عربى و پايه‌هاى بعضى از زبرجد است و بعضى از مرواريد است و بعضى از ساير جواهر و بعضى از طلا و بعضى از نقره و بعضى از عود و بعضى از مشك و بعضى از عنبر و بعضى از نور . پس بياورند آن را در روز قيامت و نصب كنند با درجهء ساير پيغمبران و آن در ميان آنها ممتاز باشد مانند ماه در ميان ساير ستارگان . پس نماند در آن روز پيغمبرى و نه شهيدى و نه صدّيقى مگر آنكه گويد خوشا حال كسى كه اين درجهء او است . پس منادى ندا كند كه جميع پيغمبران و صدّيقان و شهداء و مؤمنان بشنوند كه اين درجهء محمد است . پس حضرت رسول ( ص ) فرمود كه من در آن روز بيايم و جامه‌اى از نور پوشيده باشم و تاج پادشاهى و اكليل كرامت بر سر داشته باشم و على بن ابى طالب ( ع ) در پيش روى من رود و لوا و علم من در دست او باشد و آن لواى حمد است و بر آن لوا نوشته باشد لا إله الّا اللّه ، محمّد رسول اللّه ، المفلحون هم الفائزون باللّه .\r\n\r\n","description":"","footnote":"","page_name":" 435 ","page_number":433},
  {"content":"\r\n\r\nپس چون بگذريم پيغمبران گويند كه اينها دو ملكند كه ما اينها را نمىشناسيم و چون به ملائكه بگذريم گويند اينها دو پيغمبر مرسلند ؛ تا آنكه من بر منبر بالا روم و على از پى من آيد ، چون به بالاترين درجات منبر بر آيم على يك پايه از من پست‌تر بايستد و علم من در دست او باشد . پس جميع پيغمبران و مؤمنان سرها بلند كنند و به سوى ما نظر كنند و گويند خوشا حال اين دو بنده ، چه بسيار گرامى و مكرّمند نزد خداوند عالميان . پس منادى از جانب حق تعالى ندا كند كه پيغمبران و جميع خلايق بشنوند كه اين حبيب من است محمد و اين ولىّ من است على بن ابى طالب ( ع ) . خوشا حال كسى كه او را دوست دارد ، واى بر كسى كه او را دشمن دارد و دروغ به او ببندد . پس حضرت رسول ( ص ) فرمود كه نمىماند در آن روز در مشهد قيامت احدى كه تو را دوست دارد مگر آنكه از اين ندا راحت يابد و رويش سفيد شود و دلش شاد گردد و نماند احدى از آنها كه با تو دشمنى كرده باشد يا در مقام محاربهء تو بر آمده باشد يا انكار حق امامت تو كرده باشد مگر آنكه رويش سياه شود و پاهايش بلرزد . پس در اين حالت دو ملك بيايند از جانب خدا به سوى من ، يكى رضوان خازن بهشت و ديگرى مالك خازن جهنم . پس رضوان نزديك من آيد و سلام كند بر من و بگويد السّلام عليك يا رسول اللّه . من جواب سلام او بگويم و گويم اى ملك خوشبوى خوش‌روى گرامى نزد پروردگار ، تو كيستى . گويد من رضوان خازن بهشتم ، امر كرده است مرا پروردگار من كه كليدهاى بهشت را از براى تو بياورم . پس گويد بگير يا محمد . من گويم قبول كردم اينها را از جانب پروردگار خود و حمد مىكنم او را به آنچه انعام كرده است به من ، بده آنها را به برادرم على بن ابى طالب ( ع ) . پس رضوان كليدها را به على مىدهد و بر مىگردد . پس به نزديك من مىآيد مالك خازن جهنم و مىگويد السّلام عليك يا حبيب اللّه . من گويم و عليك السّلام اى ملك چه بسيار منكر است ديدن تو و قبيح است روى تو ، كيستى تو . گويد منم مالك خازن جهنم ، امر كرده است پروردگار من كه كليدهاى جهنّم را به نزد تو بياورم .\r\nپس گويم كه قبول كردم از پروردگار خود و او راست حمد و ستايش بر آنچه انعام كرده است بر من و تفضيل داده است مرا به آن بر ديگران ، بده آن را به برادرم على بن ابى طالب ( ع ) . پس مالك كليدها را به على ( ع ) دهد و بر گردد . پس على ( ع ) آيد با كليدهاى بهشت و جهنم تا بنشيند بر آخر جهنّم و مهارش به دست بگيرد در وقتى كه صداى زبانه‌اش بلند شده باشد و حرارتش به نهايت رسيده باشد و شراره‌هايش بسيار گرديده\r\n\r\n","description":"","footnote":"","page_name":" 436 ","page_number":434},
  {"content":"\r\n\r\nباشد . پس ندا كند جهنم كه يا على از من بگذر كه نور تو زبانهء مرا فرونشانيد . على ( ع ) گويد آرام بگير كه امروز تو را اطاعت من مىبايد كرد . پس فوج فوج مردم بيايند و آن حضرت گويد اين را بگذار كه دوست من است ، اين را بگير كه دشمن من است . پس به درستى كه جهنم در آن روز اطاعتش از براى على بهتر است از اطاعت غلام يكى از شما نسبت به صاحبش كه اگر خواهد آن را به جانب راست ببرد و اگر خواهد به جانب چپ ، زيرا كه او قسمت كنندهء بهشت و دوزخ است در آن روز . 615\r\nايضا على بن ابراهيم ( قدس سره ) از حضرت صادق ( ع ) روايت كرده است كه چون روز قيامت شود محمد ( ص ) را بطلبند و حلّهء گلرنگى به او بپوشانند و او را از جانب راست عرش الهى بازدارند . پس حضرت ابراهيم ( ع ) را بطلبند و حلّهء سفيدى بر او بپوشانند و از جانب چپ عرش بازدارند . پس حضرت على ( ع ) را بطلبند و حلّهء گلرنگى بر او بپوشانند و از جانب راست حضرت رسول ( ص ) بازدارند . پس حضرت اسماعيل را بطلبند و حلّهء سفيدى بپوشانند و در جانب چپ حضرت ابراهيم ( ع ) بازدارند . پس حضرت امام حسن ( ع ) را بطلبند و حلهء گلرنگى بپوشانند و از جانب راست حضرت امير المؤمنين ( ع ) بازدارند . پس حضرت امام حسين ( ع ) را بطلبند و حلّهء گلرنگى بپوشانند و از جانب راست امام حسن ( ع ) بازدارند و همچنين ساير ائمه ( ع ) را بطلبند و حلّه‌هاى گلرنگ بپوشانند و هر يك را از جانب راست ديگرى بازدارند . پس شيعيان ايشان را بطلبند و در برابر ايشان بازدارند . پس حضرت فاطمه ( ع ) و زنان از فرزندان او و شيعيان او . پس همه داخل بهشت شوند بىحساب . پس منادى ندا كند از جانب عرش از جانب ربّ العزّه و افق اعلى كه خوب پدرى است پدر تو يا محمّد و او ابراهيم است ، خوب برادرى است برادر تو و او على است و نيكو دو سبطند سبطهاى تو حسن و حسين ( ع ) و نيكو جنين است جنين تو كه در شكم فاطمه شهيد شد و او محسن است و نيكو امامان هدايت كنندگان ذريهء تو كه فلان و فلانند ، و جميع ائمه را تا حضرت قائم ( ع ) نام ببرد ، و خوب شيعه‌اى هستند شيعيان تو و امامان بعد از تو ؛ به درستى كه محمد و وصى او و دو سبط او و امامان از ذريّهء او ، ايشانند فايزان و رستگاران . پس امر كند كه همه را به بهشت برند ، چنان كه حق تعالى فرموده است هر كه دور كرده شود از آتش جهنم و داخل كرده شود در بهشت پس فايز گرديده است به سعادت ابدى . 616\r\nو در بصائر الدرجات از حضرت صادق ( ع ) روايت كرده است كه چون روز\r\n\r\n","description":"","footnote":"","page_name":" 437 ","page_number":435},
  {"content":"\r\n\r\nقيامت شود منبرى بگذارند كه جميع خلايق آن را ببينند و حضرت امير المؤمنين ( ع ) بر آن منبر بالا برود و از جانب راست او ملكى باشد و ندا كند كه اى گروه خلايق اين على بن ابى طالب ( ع ) است ، داخل بهشت مىكند هر كه را مىخواهد و از جانب چپ او ملكى باشد و ندا كند كه اى گروه خلايق اين على بن ابى طالب ( ع ) است ، داخل جهنم مىكند هر كه را خواهد . 617\r\nو عياشى ( قدس سره ) روايت كرده است كه چون روز قيامت شود از جانب راست عرش منبرى نصب كنند كه بيست و چهار پايه داشته باشد و على بن ابى طالب ( ع ) بيايد و لواى حمد در دست او باشد و بر آن منبر بالا رود و خلايق را بر او عرض كنند ، هر كه را بشناسد كه او شيعهء اوست داخل بهشت كند و هر كه را شيعهء خود نداند داخل جهنم كند . و تفسير اين در كتاب خدا هست ، مىفرمايد بگو عمل كنيد پس زود باشد كه ببيند خدا عمل شما را و رسول او و مؤمنان على بن ابى طالب ( ع ) است و امامان از ذريهء او . 618\r\nو احاديث بسيار از طرق عامه و خاصه روايت كرده‌اند در تفسير قول خدا  أَلْقِيا فِي جَهَنَّمَ كُلَّ كَفَّارٍ عَنِيدٍ  619 ، كه خطاب با محمد ( ص ) و على ( ع ) است ، يعنى بيندازيد شما دو نفر در جهنم هر كافر عنيد را . 620 و از اعمش و حسن بن صالح و ديگران روايت كرده‌اند كه آيه چنين نازل شده ( يا محمّد يا علىّ القيا فى جهنّم كلّ كفّار عنيد ) . 621 و در تفسير فرات بن ابراهيم از حضرت صادق ( ع ) روايت كرده است كه رسول خدا ( ص ) فرمود حق تعالى مرا مقام محمود وعده كرده است و فرموده است  عَسى أَنْ يَبْعَثَكَ رَبُّكَ مَقاماً مَحْمُوداً  ( بنى اسرائيل ) يعنى اميد است كه مبعوث گرداند تو را پروردگار تو در مقام محمود و پسنديده ، 622 و وفا خواهد كرد از براى من به آن وعده ؛ چون روز قيامت بيايد از براى من منبرى نصب كنند كه هزار درجه داشته باشد و من بر آن منبر بالا روم ، پس جبرئيل لواى حمد را بياورد و به دست من دهد و بگويد اين است مقام محمود كه خدا تو را وعده كرده است . پس على را به بالاى منبر بطلبم و يك درجه از من پست‌تر بايستد و لواى حمد را به دست او بدهم . پس رضوان كليدهاى بهشت را بياورد و به دست من دهد و گويد اين مقام محمودى است كه خدا تو را وعده داده است . پس كليدها را به دامن على بگذارم . پس مالك خازن جهنم بيايد با كليد و بگويد كه اين مقام محمود است كه خدا تو را وعده داده بود و داخل كن دشمنان خود را و دشمنان از ذريهء خود را و دشمنان امت خود را در جهنم . پس آنها را نيز در دامن على بن ابى طالب مىگذارم . پس اطاعت\r\n\r\n","description":"","footnote":"","page_name":" 438 ","page_number":436},
  {"content":"\r\n\r\nبهشت و جهنم نسبت به من و على زياده از طاعت زن باشد شوهرش را ؛ اين است معنى قول حق تعالى  أَلْقِيا فِي جَهَنَّمَ كُلَّ كَفَّارٍ عَنِيدٍ  يعنى بيندازيد اى محمّد و اى على دشمنان خود را در جهنم . پس من برخيزم و ثنا كنم بر خدا ثنائى كه احدى پيش از من نكرده باشد ، پس ثنا كنم بر ملائكهء مقربين ، پس ثنا كنم بر انبياء و مرسلين ، پس ثنا كنم بر امتهاى صالحين ، پس بنشينم و حق تعالى ثنا كند بر من و ثنا كنند بر من ملائكه و ثنا كنند بر من پيغمبران او و رسولان و ثنا كنند بر من امتهاى شايسته . پس ندا كند منادى از ميان عرش كه اى گروه خلايق بپوشانيد ديده‌هاى خود را تا فاطمه دختر حبيب خدا بخرامد به سوى قصر خود . پس فاطمه دختر من بگذرد و دو حلّهء سبز پوشيده باشد و هفتاد هزار حوريّه بر دور او روند . چون به در قصر خود رسد حضرت امام حسن ( ع ) ايستاده باشد و حضرت امام حسين ( ع ) پى سر او ايستاده باشد . پس به حضرت امام حسن ( ع ) گويد كه اين كيست ، گويد برادر من است كه امت پدر تو او را كشتند و سرش را جدا كردند .\r\nپس ندا از جانب حق تعالى به او رسد كه اى دختر حبيب خدا براى اين به تو نمودم آنچه امت پدر تو نسبت به جگرگوشهء تو كردند كه ذخيره كرده‌ام نزد خود از براى مصيبت تو كه نظر نكنم در محاسبهء بندگان تا داخل بهشت شويد تو و فرزندان تو و شيعيان تو و هر كه احسانى نسبت به شما كرده باشد از غير شيعيان تو . پس حق تعالى همهء ايشان را داخل بهشت كند پيش از آنكه مشغول محاسبهء عباد شود ؛ اين است معنى قول حق تعالى كه در حق ايشان فرموده است  لا يَحْزُنُهُمُ الْفَزَعُ الْأَكْبَرُ   وَ هُمْ فِي مَا اشْتَهَتْ أَنْفُسُهُمْ خالِدُونَ  ( انبياء ) يعنى ايشان را به اندوه نمىآورد ترس بزرگتر روز قيامت و ايشان در آنچه خواهش دارد نفس ايشان هميشه خواهند بود . 623 و 624\r\nو صدوق ( قدس سره ) در عيون اخبار الرضا ( ع ) از آن حضرت از آباء طاهرين او روايت كرده است كه رسول خدا ( ص ) فرمود يا على ، تو اول كسى خواهى بود كه داخل بهشت شود . حضرت امير ( ع ) گفت يا رسول اللّه ، من پيش از تو داخل بهشت مىشوم ؟ فرمود بلى به جهت آنكه تو علمدار منى در آخرت چنانچه علمدار منى در دنيا ، و علمدار مقدم مىباشد . پس فرمود يا على ، گويا مىبينم كه داخل بهشت شوى و علم من در دست تو باشد و آن لواى حمد است و آدم ( ع ) و هر كه بعد از اوست از پيغمبران و اوصياء در زير آن علم باشند . 625\r\nو در امالى و خصال به چندين سند از ابن عباس روايت كرده است كه رسول\r\n\r\n","description":"","footnote":"","page_name":" 439 ","page_number":437},
  {"content":"\r\n\r\nخدا ( ص ) فرمود كه جبرئيل به نزد من آمد شاد و خوش‌حال و گفت يا محمد ، خداوند على اعلى تو را و على را سلام مىرساند و مىگويد محمد پيغمبر رحمت من است و على برپا دارندهء حجت من است ، عذاب نمىكنم كسى را كه با على موالات و دوستى كند هر چند معصيت من كرده باشد و رحمت نمىكنم كسى را كه به او دشمنى كرده باشد هر چند اطاعت من كند . پس حضرت رسول ( ص ) فرمود كه جبرئيل در روز قيامت به نزد من خواهد آمد با لواى حمد و آن هفتاد شقه دارد كه هر يك وسيعتر از ماه و آفتاب است و من بر كرسيى از كرسيهاى رضوان و خوشنودى خدا نشسته باشم بر بالاى منبرى از منبرهاى قدس ، پس بگيرم آن علم را و بدهم به على بن ابى طالب ( ع ) . پس عمر بر جست و گفت يا رسول اللّه ، چگونه على طاقت برداشتن آن علم دارد كه هفتاد شقّه است و هر شقه بزرگتر از آفتاب و ماه است ؟ حضرت در غضب شد و فرمود كه چون روز قيامت شود حق تعالى على را قوتى كرامت فرمايد مثل قوت جبرئيل و از نور مثل نور آدم و از حلم مثل حلم رضوان و از جمال مثل جمال يوسف و از صدا نزديك به صداى داود و اگر نه آن بود كه داود خطيب اهل بهشت است هرآينه على را مثل آن صوت مىداد و على اول كسى است كه از چشمهء سلسبيل و زنجبيل مىآشامد و على و شيعيان او را نزد خدا منزلتى است كه آرزو مىكنند آن را پيشينيان و آيندگان . 626\r\nو برقى و عيّاشى و كلينى ( قدس سرهم ) و ديگران به سندهاى بسيار روايت كرده‌اند در تفسير قول خدا  يَوْمَ نَدْعُوا كُلَّ أُناسٍ بِإِمامِهِمْ  ( بنى اسرائيل ) يعنى روزى كه بخوانيم هر جماعتى را با امام ايشان يا به نام ايشان ، 627 يعنى محمد را با اصحابش و امير المؤمنين ( ع ) را و امام حسن ( ع ) و امام حسين ( ع ) را با اصحابش و هر امامى را با اهل زمانش بطلبند ، پس هر كه از ايشان امام خود را شناسد و متابعت امام خود كرده باشد نامهء او را به دست راست او دهند و به سوى بهشت برند و هر كه امام خود را نشناسد او را به جهنم برند ، پس در آن وقت آنها كه اتباع ائمهء ضلالت بوده‌اند از پيشوايان خود بيزارى جويند و پيشوايان از ايشان بيزارى جويند و يكديگر را لعنت كنند . 628\r\nو سيّد بن طاوس ( قدس سره ) و ديگران به طرق متعدّده از ابو ذر روايت كرده‌اند كه رسول خدا ( ص ) فرمود كه امت من در حوض كوثر بر من وارد مىشوند بر پنج رايت ، اول آنها رايت عجل است يعنى گوساله ، كه اوّلى باشد ، پس برخيزم و دست او را بگيرم ، چون دستم به دست او رسد رنگش سياه شود و پاهايش بلرزد و احشايش مضطرب گردد و\r\n\r\n","description":"","footnote":"","page_name":" 440 ","page_number":438},
  {"content":"\r\n\r\nهر كه با او شريك باشد حالش چنين شود . پس گويم چگونه خلافت من كردى در دو چيز بزرگ كه ميان شما گذاردم . گويند آن كه بزرگتر بود ، يعنى قرآن مجيد ، تكذيب آن كرديم و پاره كرديم و با كوچكتر كه اهل بيت پيغمبر بودند ظلم كرديم . گويم به ايشان كه برويد به جانب چپ . پس ايشان را مىبرند تشنه لب و بدحال به جانب شمال كه محل اهل عذاب و نكال است با روهاى سياه و يك قطره از كوثر نچشند . پس وارد شود بر من رايت فرعون امت من ، يعنى دوّمى ، و اكثر امت من با اين رايت باشند و ايشانند مبهر . چون ابو ذر شنيد گفت راه را گم كردند . فرمود بلكه دين را فاسد كردند و حق را روكش باطل نموده‌اند و ايشان گروهيند كه غضب مىكنند براى دنيا و راضى مىشوند براى دنيا و سخط و عداوت ايشان از براى محض دنياست . چون دست صاحب ايشان را بگيرم باز رنگش سياه شود و قدمهايش بلرزد و دلش به طپيدن آيد و اصحابش نيز مثل او شوند . پس از ايشان بپرسم كه چه كرديد با ثقلين . گويند بزرگ را نسبت به دروغ داديم و پاره كرديم و با كوچك جنگ كرديم و ايشان را كشتيم . پس گويم شما نيز به جانب شمال از پى ياران خود رويد . پس ايشان تشنه و آب بر نداشته با روهاى سياه برگردند و يك قطره آب نچشند . پس رايت فلان ، يعنى سوّمى ، بيايد و او امام پنجاه هزار كس از امت من باشد و احوال ايشان و سؤال و جواب به همان نحو باشد كه گذشت . پس رايت مجحد بيايد ، يعنى سر كردهء خوارج ، و او پيشواى هفتاد هزار كس باشد از امت من و حال ايشان نيز چنان شود . پس وارد شود بر من امير مؤمنان و قائد روسفيدان و دست و پا سفيدان و چون برخيزم و دست او را بگيرم روى او و اصحابش سفيد و نورانى شود . پس از ايشان پرسم كه با ثقلين بعد از من چه كرديد . گويند بزرگتر را تصديق كرديم و متابعت نموديم و كوچكتر را معاونت نموديم و با دشمنان او مقاتله كرديم . پس گويم بيائيد و بياشاميد . پس شربتى از آن آب بخورند كه هرگز تشنه نشوند و امام ايشان مانند آفتاب تابان باشد و روهاى بعضى از ايشان مانند ماه شب چهارده باشد و بعضى مانند ستارهء درخشان . و چون ابو ذر اين حديث را نقل كرد حضرت امير المؤمنين ( ع ) و مقداد گواهى دادند كه رسول خدا ( ص ) چنين فرمود . 629 اين بود شمه‌اى از مختصات چهارده معصوم عليهم السّلام در صحراى محشر و رسوائى و روسياهى دشمنان ايشان . و از جملهء مختصات ايشان و احسان عام ايشان در بهشت ، طوبى و كوثر بود و پيش بيان شد و كمى از عذاب مخصوص دشمنان ايشان در جهنّم نيز ذكر شد . اللّهمّ اجعل محيانا محيا\r\n\r\n","description":"","footnote":"","page_name":" 441 ","page_number":439},
  {"content":"\r\n\r\nمحمّد و آل محمّد و مماتنا ممات محمّد و آل محمّد بحقّ محمّد و آل محمّد صلواتك و سلامك عليهم اجمعين ابد الابدين .\r\n\r\nمطلب دويم در بيان احسان عام و اميدوارى بزرگ انام شفاعت كبراى چهارده معصوم عليهم السّلام را .\r\nبدان كه شفاعت در فارسى به معنى وساطت است ، يعنى شخصى كه در نزد شخصى آبرو و شأن و اعتبار و مقامى دارد در پيش او وساطت كند و از او خواهش نمايد كه از گناه و تقصير كسى بگذرد و عفو نمايد و يا به او احسانى نمايد و به او مقامى بدهد و نسبت به او التفاتى بفرمايد . پس شفاعت هم باعث عفو سيئات و هم رفع درجات است .\r\nو باز بدان كه شفاعت بر دو قسم است : يكى آنكه مولى از غلام خود مثلا دلگير شده و در غلام منقصتى حاصل شده و مقامى و درجه‌اى كه داشت در نزد مولى از آن مقام ساقط شده و تنزل نموده و مولى در مقام اذيت و تأديب اوست ، پس كسى خواهش مىكند و مولى از تأديب او مىگذرد و لكن آن بىميلى از مولى و آن نقص و تنزل از غلام زايل نمىشود و باقى مىماند . دوم آنكه شفاعت مىكند كه همه برداشته شود و غلام به مقام اول بلكه بالاتر رود ، مثل آنكه نزد طبيب شفاعت مىكنى كه اين بيمار كه خلاف قول تو كرده او را مداوا كن يا مخالفت تو نكرده و لكن بيمار است او را معالجه نما و طبيب از بيمار رنجش و دلگيرى ندارد . و مقصود ما از شفاعت به معنى دوّم است و خداوند متعال از عروض حالات منزه و از سنوح عوارض مبرّاست و شفاعت شفعاء به معنى پاك و پاكيزه كردن و شست و شو دادن و مقامات و درجات بلند نمودن است .\r\nو باز بدان كه شكى نيست و مضمون قرآن مجيد و احاديث و اجماع همه يكى است كه شفاعت از اهل اسلام و ايمان از هر امت نمىگذرد و به اهل خلود و كافر نمىرسد .\r\nچون معنى شفاعت و محل شفاعت را يافتى ، حال به يارى قائم عجّل اللّه فرجه شروع نمائيم به ذكر احاديث ، زيرا كه آيات محكمات شفاعت بسيار است و در نزد هر كس به اندك فهمى و التفاتى آشكار است و بعضى از آيات در ضمن اخبار ان شاء اللّه\r\n\r\n","description":"","footnote":"","page_name":" 442 ","page_number":440},
  {"content":"\r\n\r\nخواهد آمد . و چون به مقتضاى احاديث و مذهب علماء ( قدس سرهم ) شفاعت اختصاص به انبياء و اوصياء و ملائكه ندارد ، ما ان شاء اللّه در مقام بيان از قليل و ضعيف گرفته رو به كثير و شديد آوريم .\r\nصدوق ( قدس سره ) از صادق ( ع ) روايت كرده كه رسول خدا ( ص ) فرمود سه كسند كه شفاعت مىكنند نزد خدا و شفاعت ايشان قبول مىشود : پيغمبران ، پس علماء ، پس شهداء . 630 و ايضا صدوق ( قدس سره ) روايت كرده كه مؤمنى از شما بيند مردى را كه به او آشنائى در دنيا داشت و امر كرده‌اند كه او را به جهنّم برند ، چون بر او بگذرد گويد اى فلان من در دنيا كمكى به تو مىكردم و حاجت تو را بر مىآوردم آيا امروز جزائى براى من نزد تو هست . پس مؤمن گويد به ملكى كه بر او موكّل گرديده است كه دست از او بردار .\r\nپس خدا امر كند ملك را كه امان آن مؤمن را اجازت كند و او را رها نمايد . 631\r\nو ايضا به سند معتبر از صادق ( ع ) روايت كرده كه مؤمن شفاعت مىكند براى دوست و خويش خود مگر آنكه ناصبى باشد و اگر جميع ملائكهء مقرّبين و پيغمبران مرسلين شفاعت كنند از براى ناصبى شفاعت ايشان مقبول نگردد . 632 مؤلف گويد از امثال اين دو حديث ظاهر است كه غير ناصبى از اهل خلاف و از شيعهء غير اثنىعشريه فى الجمله محل شفاعت هستند و هو العالم .\r\nو كلينى ( قدس سره ) به سند معتبر از عبد الحميد روايت كرده كه گفت عرض كردم به خدمت امام محمد باقر ( ع ) كه من همسايه‌اى دارم كه همهء محرمات را به عمل مىآورد حتى آنكه نماز را ترك مىكند علاوه بر كارهاى ديگر . حضرت فرمود سبحان اللّه و بسيار عظيم شمرد اين را . پس فرمود مىخواهى خبر دهيم تو را به كسى كه از اين بدتر است .\r\nگفتم بلى . فرمود كسى كه نصب عداوت از براى ما كند از اين بدتر است و هر بنده‌اى كه نزد او اهل بيت رسول ( ص ) مذكور شوند و او رقّت كند از براى ذكر ايشان ملائكه دست بر پشت او بمالند و همهء گناهانش آمرزيده شود مگر آنكه گناهى از او صادر شود كه او را از ايمان به در برد ، و شفاعت براى او مقبول است و از براى ناصبى مقبول نمىشود ، و مؤمن شفاعت مىكند از براى همسايه‌اش كه هيچ حسنه ندارد ، مىگويد پروردگارا همسايهء من اذيت خود را از من بازمىداشت و شفاعت مىكند از براى او ، پس حق تعالى مىفرمايد كه من پروردگار توام و سزاوار است كه مكافات دهم از جانب تو ، پس خدا آن همسايه را داخل بهشت مىكند و حال آنكه هيچ حسنه ندارد ، و كمتر مؤمنى از جهت\r\n\r\n","description":"","footnote":"","page_name":" 443 ","page_number":441},
  {"content":"\r\n\r\nشفاعت سى نفر را شفاعت مىكند . 633\r\nو اصحاب ما از حضرت رسول ( ص ) روايت كرده‌اند كه در روز قيامت كسى از مؤمنان كه كمتر شفاعت كند شفاعت خواهد كرد از براى چهل نفر از برادران خود كه همه مستوجب آتش شده باشند . 634 و صدوق ( قدس سره ) از صادق ( ع ) روايت كرده كه چون روز قيامت شود عالمى و عابدى را بياورند ؛ چون ايشان را نزد حق تعالى بازدارند به عابد گويند برو به سوى بهشت و به عالم گويند بايست و شفاعت كن مردم را ، به تأديب نيكى كه ايشان را كرده . 635 و به روايت ديگر به عابد مىگويند كه نيك مردى بودى اما همّت تو منحصر به خودت بود ، برو به سوى بهشت ، و عالم را گويند كه تو همت بر هدايت بندگان خدا گماشتى ، بايست و هر كه از علم تو منتفع شده او را شفاعت كن و ببر به سوى بهشت . 636\r\nو صدوق از صادق ( ع ) روايت كرده است كه بهشت هشت در دارد ، تا آنكه فرمود ، و شفاعت كند هر مرد از شيعيان من و كسى كه محبت من داشته باشد و يارى من كرده باشد و با دشمنان من جنگ نموده باشد به كردار يا گفتار در هفتاد هزار كس از همسايگان و خويشان خود ؛ و آن يك در ديگر بهشت ساير مسلمانان از آن داخل شوند از آنها كه شهادت به وحدانيت و رسالت دهند و در دل ايشان ذرّه‌اى از بغض ما اهل بيت نباشد . 637 و اين حديث شريف را مكرر ذكر كرده‌ايم .\r\nو به سند معتبر روايت كرده از حضرت باقر ( ع ) كه فرمود شيعيان ما را شفاعتى خواهد بود در اهالى خود ، و مؤمنى مىباشد كه شفاعت كند در مثل ربيعه و مضر كه اعظم قبايل عربند ، و مؤمن شفاعت مىكند حتى از براى خادم خود ، مىگويد پروردگارا او حق خدمت دارد بر من و مرا از سرما و گرما نگاه داشته است . 638\r\nو از صادق ( ع ) روايت كرده كه شيعيان ما از نور خدا خلق شده‌اند و به سوى او بر مىگردند ؛ به خدا سوگند كه شما به ما ملحق مىگرديد در روز قيامت و ما شفاعت مىكنيم و قبول مىشود و به خدا سوگند كه شما شفاعت خواهيد كرد و قبول خواهد شد و هيچ يك از شما نيست مگر آنكه از براى او ظاهر خواهد شد آتشى از جانب چپ و بهشتى از جانب راست او ، پس دوستان خود را داخل بهشت مىكند و دشمنان خود را داخل جهنم . 639\r\nمؤلف گويد اين بود قليلى از شفاعت و جلالت شيعيان به بركت اهل بيت خاتم پيغمبران ( ص ) ؛ و شفاعت ساير انبياء و اوصياء و ملائكه هر چند به تفصيل وارد نشده\r\n\r\n","description":"","footnote":"","page_name":" 444 ","page_number":442},
  {"content":"\r\n\r\nو لكن بديهى است كه شيعه‌اى كاملتر از ايشان و ملائكهء مقربان نيست و ظاهر است كه هر قدر جلالت و قرب بيشتر شفاعت او نيز بيشتر ، با آنكه آيهء  يَوْمَ نَدْعُوا كُلَّ أُناسٍ بِإِمامِهِمْ  640 و احاديث چند كه ملائكه دعا مىكنند از براى مؤمنان و مىگويند شيعيان على را بيامرز و از صراط به سلامت بگذران و امثال اين از شواهد و ادله بسيار است و كفايت مىكند آنچه در اخبار است كه اگر از براى ناصبى پيغمبران يا پيغمبران مرسل و ملائكه مقربان شفاعت كنند مقبول نمىشود و فايده نمىبخشد و در سورهء انبياء در حق ملائكه فرمود  وَ لا يَشْفَعُونَ إِلَّا لِمَنِ ارْتَضى  ، 641 و در حق انبياء فرمود :  وَ جَعَلْناهُمْ أَئِمَّةً يَهْدُونَ بِأَمْرِنا  ، 642 شفاعت نمىكنند ملائكه مگر از براى آنكه دين او پسنديده باشد و فرمود ما قرار داديم پيغمبران را ائمّه و پيشوايان خلق ؛ و برهان عقل و نقل داريم كه حشر هر كسى با محبوب اوست 643 و رسول خدا ( ص ) فرمود و تأكيد نمود كه نكاح كنيد ، اولاد بياوريد ، زياد بشويد كه من مباهات مىكنم در قيامت به كثرت شما . 644 پس ثابت شد كه در قيامت هر امتى با پيغمبر خود خواهد بود و شفيع كل و واسطهء كامل ايشان او خواهد بود . بلى ، شفاعت كبرى و وساطت عظمى كه احاطه به خلق اوّلين و آخرين نمايد و فيض آن همه را دريابد همان شفاعت چهارده معصوم است و بس و احدى را از انبياء و مرسلين و ملائكه و مقربين اين مقام نيست ، به جهت آنكه سابق دانستى و بديهى نموديم كه همهء انبياء و ملائكه ، على نبيّنا و آله و عليهم السّلام ، امت خاتم ( ص ) و شيعهء اهل بيت طاهرينند و امت ايشان امّت امت و شيعهء شيعه‌اند و اگر چنين نبودى حضرت خاتم ( ص ) و اهل بيت او رحمة للعالمين نبودى . و از اين ظاهر شد معنى حديث پيغمبر ( ص ) كه ذكر شد يا على گويا مىبينم كه داخل بهشت شوى و علم من در دست تو باشد و آن لواى حمد است و آدم و هر كه بعد از اوست از پيغمبران و اوصياء در زير آن علم باشند . 645\r\nو چون شفاعت مؤمنان و فرشتگان و پيغمبران ( ع ) بر سبيل اختصار ذكر شد ، حال به يارى قائم عجّل اللّه فرجه ذكر نمائيم شفاعت چهارده معصوم ( ع ) را در ضمن چند حديث .\r\nدر مجالس شيخ مفيد ( قدس سره ) و تفسير على بن ابراهيم ( قدس سره ) و بشارة المصطفى روايت كرده‌اند از حضرت باقر ( ع ) كه چون روز قيامت شود حضرت رسول ( ص ) را بطلبند ، پس آن بزرگوار برخيزد و در پيش همهء مردم روان شود تا منتهى شود به حوضى كه طولش به قدر ما بين ايلهء بصره و صنعاى يمن باشد . پس حضرت امير المؤمنين را بطلبند و\r\n\r\n","description":"","footnote":"","page_name":" 445 ","page_number":443},
  {"content":"\r\n\r\nدر پهلوى آن حضرت بايستد . پس مردم را رخصت دهند كه بگذرند ، بعضى را گذارند كه آب بياشامند و بعضى را منع كنند . چون حضرت رسول ( ص ) بيند كه بعضى از دوستان ما اهل بيت را به سبب گناهان ايشان دور مىكنند بگريد و مكرر گويد پروردگار اينها از شيعيان علىاند . پس حق تعالى ملكى بفرستد و سؤال كند كه يا محمد ، سبب گريهء تو چيست . گويد چگونه نگريم از براى جمعى از شيعيان برادرم على كه مىبينم ايشان را به جانب اهل جهنم مىبرند و منع مىكنند ايشان را كه بر حوض من وارد شوند . پس حق تعالى فرمايد كه ايشان را به تو بخشيدم و از گناهان ايشان در گذشتم و ملحق كردم ايشان را به مواليان ذريهء تو و ايشان را در زمرهء تو قرار دادم و بر حوض تو ايشان را وارد گردانيدم و قبول كردم شفاعت تو را در ايشان و گرامى داشتم تو را به اين . پس حضرت باقر ( ع ) فرمود كه چه بسيار مردى و زنى كه در آن روز گريان شود و نداى يا محمد بلند كند . پس در آن روز هر كه اعتقاد به امامت ما داشته باشد و از دوستان ما باشد در حزب ما داخل شود . 646\r\nو عامه و خاصّه روايت كرده‌اند و منكر ندارد كه رسول خدا ( ص ) فرمود ذخيره كرده‌ام شفاعت خود را از براى اهل كباير و صاحبان گناه كبيره از امت خودم . 647 و سيّد الساجدين ( ع ) و حضرت رضا ( ع ) فرمودند كه رسول خدا ( ص ) فرمود هر كه ايمان به شفاعت من نياورد خدا او را به شفاعت من نرساند . پس فرمود نيست شفاعت من مگر از براى اهل كباير از امت من ، و امّا نيكوكاران ، پس بر ايشان راهى نيست كه محتاج به شفاعت باشند . راوى به حضرت رضا ( ع ) عرض كرد پس چه معنى دارد قول خدا  وَ لا يَشْفَعُونَ إِلَّا لِمَنِ ارْتَضى  ، 648 فرمود يعنى شفاعت نمىكنند مگر كسى را كه خدا دين او را پسنديده باشد . 649\r\nو پيش گذشت كه صدّيقهء طاهره عرض كرد اى پدر بزرگوار در قيامت تو را كجا ملاقات كنم . فرمود نزد در بهشت در وقتى كه لواى حمد با من باشد و شفاعت كنم از براى امت خود . گفت اگر آنجا نبينم . فرمود نزد حوض كوثر در وقتى كه امت خود را آب دهم . گفت اگر آنجا نيابم . فرمود نزد صراط كه ايستاده باشم و گويم پروردگارا به سلامت بگذران امت مرا . گفت اگر آنجا ملاقات نكنم . فرمود نزد ميزان كه دعا كنم از براى امت خود . گفت اگر تو را در آنجا نيابم . فرمود در كنار جهنم مرا طلب كن در وقتى كه منع كنم شراره و زبانهء او را از امت خود . پس حضرت فاطمه خوش‌حال شد . 650\r\n\r\n","description":"","footnote":"","page_name":" 446 ","page_number":444},
  {"content":"\r\n\r\nو على بن ابراهيم ( قدس سره ) به سند معتبر از سماعه روايت كرده كه گفت سؤال كردم از صادق ( ع ) از شفاعت محمد ( ص ) در روز قيامت . فرمود در روز قيامت عرق مردم را لجام كند ، يعنى عرق ايشان به دهان ايشان رسد ، و اضطراب و قلق ايشان را عارض شود .\r\nپس گويند بيائيد برويم به نزد حضرت آدم ( ع ) كه او ما را شفاعت كند . پس بيايند به نزد آدم و بگويند شفاعت كن از براى ما نزد پروردگار خود . گويد مرا گناهى و خطيئه‌اى هست و روى شفاعت ندارم ، برويد به نزد نوح ( ع ) . چون به نزد نوح آيند ايشان را به نزد پيغمبر بعد از خود فرستد و همچنين هر پيغمبرى حواله به پيغمبر بعد از خود نمايد تا به حضرت عيسى ( ع ) رسد . او گويد با من بيائيد و ببرد ايشان را به نزد محمد ( ص ) . چون به نزد آن حضرت روند گويد بيائيد با من ، تا آنكه ببرد ايشان را به سوى دروازهء بهشت و رو به درگاه رحمت به سجده در آيد و بسيار در سجده بماند تا آنكه ندا از جانب حق تعالى به او رسد كه سر بر دار و شفاعت كن تا شفاعت تو را قبول كنم و آنچه خواهى بطلب عطا كنم . اين است معنى آنچه خدا فرموده  عَسى أَنْ يَبْعَثَكَ رَبُّكَ مَقاماً مَحْمُوداً  . 651 و از خود حديث شريف ظاهر است كه مراد از اين شفاعت كه پيغمبران هيچ يك متحمل نشدند شفاعت محيط به همهء خلايق است ، پس منافات با ساير احاديث هيچ ندارد .\r\nو صدوق ( قدس سره ) به سند معتبر روايت كرده كه ابو ايمن آمد به خدمت باقر ( ع ) گفت اى ابو جعفر ، مردم را فريب مىدهيد و مغرور مىكنيد و مىگوييد شفاعت محمد ، شفاعت محمد . حضرت به مرتبه‌اى غضبناك شد كه رنگ مباركش متغير شد و فرمود واى بر تو اى ابو ايمن ، آيا تو را مغرور كرده است اينكه شكم و فرج خود را از حرام بازداشته‌اى ، اگر ببينى فزعهاى قيامت را محتاج خواهى شد به شفاعت محمد ( ص ) ، واى بر تو آيا مىباشد شفاعت مگر از براى كسى كه مستوجب جهنم شده باشد . بعد از آن فرمود كه احدى از اولين و آخرين نخواهد بود مگر آنكه محتاج خواهد بود به شفاعت محمّد ( ص ) .\r\nپس فرمود كه حضرت رسول را شفاعتى خواهد بود در امت خود و ما را شفاعتى خواهد بود در شيعيان خود و شيعيان ما را شفاعتى خواهد بود در اهالى خود و مؤمنى مىباشد كه شفاعت كند در مثل ربيعه و مضر ، و آخر حديث پيش گذشت . 652 و مراد از آنكه فرمود احدى نيست مگر آنكه به شفاعت خاتم ( ص ) محتاج است يعنى احدى از گناهكاران بزرگ كه شفاعت ديگران كفايت نكند ، يا آنكه همه محتاجند يا از براى خود يا از براى امت خود ، يا آنكه همه را به شفاعت او مقامى دهند كه بدون آن نبود .\r\n\r\n","description":"","footnote":"","page_name":" 447 ","page_number":445},
  {"content":"\r\n\r\nو صدوق ( قدس سره ) از صادق ( ع ) روايت كرده است كه چون روز قيامت مىشود حق تعالى جمع كند خلق اولين و آخرين را در يك زمين ، پس ظلمتى و تاريكى شديدى ايشان را فروگيرد كه همه به ناله و فغان آيند و گويند پروردگارا بگشا از ما ظلمت را .\r\nپس گروهى رو به محشر آورند كه روى نورانيشان زمين قيامت را روشن كند . پس اهل محشر گويند كه اينها پيغمبران خدايند . ندا از جانب حق تعالى آيد كه ايشان پيغمبران نيستند . باز پرسند كه ايشان ملائكه‌اند . ندا رسد كه ملائكه نيستند . باز پرسند كه ايشان شهدايند . ندا رسد كه شهدا نيستند . گويند پس كيستند . ندا رسد اى اهل محشر از ايشان بپرسيد كه كيستيد شما . چون بپرسند گويند مائيم ذريّهء رسول اللّه ، مائيم اولاد على ولى اللّه ، مائيم مخصوص به كرامت خدا ، مائيم ايمنان و مطمئنان . پس ندا از جانب خدا رسد كه شفاعت كنيد در محبّان خود و اهل مودت . پس ايشان شفاعت كنند و شفاعت ايشان روا گردد . 653\r\nو على بن ابراهيم ( قدس سره ) به سند صحيح از باقر ( ع ) و صادق ( ع ) روايت كرده كه فرمودند به خدا قسم كه ما بسيار شفاعت خواهيم كرد و قبول خواهد شد تا آنكه دشمنان ما چون اين حالت را مشاهده كنند گويند  فَما لَنا مِنْ شافِعِينَ  الخ ( شعراء ) : پس نيست ما را شفاعت كنندگان و نه دوست مهربان ، كاش ما را بازگشتى به دنيا مىبود پس مىشديم از مؤمنان . 654 و فرات بن ابراهيم از صادق ( ع ) روايت كرده است كه جابر به پدرم حضرت باقر ( ع ) گفت فداى تو شوم حديثى از براى من روايت كن در فضيلت جدهء خود فاطمه ( ع ) كه هرگاه به شيعيان نقل كنيم شاد شوند . حضرت فرمود خبر داد مرا پدرم از جدّم كه حضرت رسول ( ص ) فرمود چون روز قيامت شود نصب كنند از براى انبياء و رسل منبرها از نور و منبر من از همه منبرها بلندتر باشد . پس حق تعالى فرمايد كه خطبه بخوان . پس خطبه‌اى بخوانم كه احدى از انبياء و رسل مثل آن نشنيده باشند . پس از براى اوصياء منبرها نصب كنند از نور و از براى وصىّ من على بن ابى طالب ( ع ) منبرى بگذارند از نور و منبر او از منبرهاى آنها بلندتر باشد . پس حق تعالى امر كند او را كه خطبه بخوان . پس خطبه‌اى بخواند كه هيچ يك از اوصياء مثل آن نشنيده باشند . پس نصب كنند از براى اولاد انبياء و مرسلين منبرها از نور . پس نصب كنند از براى دو پسرم و دو فرزندزاده‌ام و دو ريحانهء من منبرى از نور و بگويند به ايشان خطبه بخوانيد . پس دو خطبه بخوانند كه احدى از اولاد انبياء و مرسلين مثل آنها نشنيده باشند . پس جبرئيل ندا كند\r\n\r\n","description":"","footnote":"","page_name":" 448 ","page_number":446},
  {"content":"\r\n\r\nكه كجاست فاطمه دختر محمّد ( ص ) ، كجاست خديجه دختر خويلد ، كجاست مريم دختر عمران ، كجاست آسيه دختر مزاحم ، كجاست امّ كلثوم مادر يحيى ؛ همه برخيزند . پس حق تعالى فرمايد اى اهل محشر امروز بزرگوارى از كيست ؟ پس محمد و على و فاطمه و حسن و حسين ( ع ) گويند كرم و بزرگوارى از خداوند يگانهء قهار است .\r\nپس حق تعالى گويد اى اهل محشر من بزرگوارى را از براى محمد و على و فاطمه و حسن و حسين قرار داده‌ام ، اى اهل محشر سرها به زير اندازيد و ديده‌ها بپوشانيد كه فاطمه به سوى بهشت مىخرامد . پس جبرئيل ناقه‌اى بياورد از ناقه‌هاى بهشت كه ديبا بر او پوشانيده باشند و مهارش از مرواريد تر باشد و جهازش از مرجان باشد ، پس او را بخواباند در پيش روى فاطمه و بر آن سوار شود و حق تعالى صد هزار ملك بفرستد كه از جانب راست او بروند و صد هزار ملك كه از جانب چپ او روند و صد هزار ملك او را بر بالهاى خود بردارند تا او را به بهشت برسانند ، چون به در بهشت رسد التفاتى به عقب فرمايد . حق تعالى فرمايد اى دختر حبيب من سبب التفات چيست . گويد پروردگارا مىخواستم قدر من در اين روز معلوم شود . حق تعالى فرمايد اى دختر حبيب من ، برگرد به سوى محشر و نظر كن ، هر كس در دل او محبت تو يا محبت ذرّيّهء تو باشد دست او را بگير و داخل بهشت كن . پس حضرت باقر ( ع ) فرمود به خدا قسم اى جابر ، فاطمه در آن روز برچيند از محشر شيعيان و دوستان خود را چنانچه مرغ دانهء خوب را از دانهء بد جدا كند .\r\nپس چون شيعيان آن حضرت به در بهشت رسند حق تعالى به دل ايشان افكند كه روى به عقب گردانند . حق تعالى فرمايد اى دوستان من ، سبب التفات شما چيست و حال آنكه فاطمه دختر حبيب خود را شفيع شما گردانيدم . گويند پروردگارا مىخواستيم قدر ما نيز در مثل امروز ظاهر شود . پس ندا رسد كه اى دوستان من برگرديد و نظر كنيد ، هر كه شما را دوست دارد براى محبت فاطمه ( ع ) يا آب داده باشد شما را براى محبت فاطمه ( ع ) يا غيبت كسى را از شما رد كرده باشد براى محبت فاطمه دست او را بگيريد و داخل بهشت نمائيد . پس حضرت فرمود و اللّه باقى نماند در محشر مگر شكّاك يا كافر يا منافق ، پس چون به ميان طبقات جهنم درآيند ندا كنند  فَما لَنا مِنْ شافِعِينَ  الخ : از براى ما شفيعى و صديق حميم و مهربانى نيست ، كاش ما را به دنيا بازگشتى بود پس مىشديم از مؤمنان . 655 حضرت فرمود هيهات ، آنچه طلب كردند هرگز نخواهد شد و دروغ مىگويند ،  وَ لَوْ رُدُّوا لَعادُوا لِما نُهُوا عَنْهُ  ( انعام ) : اگر به دنيا برگردند هرآينه عود كنند به آن اعمالى كه ايشان\r\n\r\n","description":"","footnote":"","page_name":" 449 ","page_number":447},
  {"content":"\r\n\r\nرا از آن منع كردند . 656 مؤلّف گويد يعنى باز سر به كمند اطاعت در نياورند و به غير از رياست باطل و فرمانفرمائى به غير حق راضى نشوند .\r\nو در كتب مصيبت مثل اسرار الشهادة و غير آن روايت كرده‌اند پس از آنكه حضرت جبرئيل امين كيفيت شهادت حسن و حسين ( ع ) را به حضرت خاتم ( ص ) خبر داد عرض كرد هر پيغمبرى را دعاى مستجابى است اگر خواهى دعا كن خداوند عالم اين مصيبت و شهادت را بر دارد و اگر خواهى مصيبت ايشان را ذخيره كن از براى شفاعت عاصيان امت خود در روز قيامت . فرمود به حكم خداى خود راضى شدم و خوش دارم كه بوده باشد دعاى من ذخيره از براى شفاعت گناهكاران امت . 657 و اين است معنى احاديث بسيار كه مسلّمى شيعه و سنّى است كه فرمود ذخيره كرده‌ام شفاعت خود را از براى اهل كباير امت خودم و فرمود هر پيغمبرى دعا كرد و مستجاب شد و من پنهان كردم دعاى خود را كه شفاعت كنم امت خود را در روز قيامت .\r\nو ايضا در اسرار و غير آن روايت شده كه چون حضرت خاتم ( ص ) به فاطمه ( ع ) خبر شهادت سيد الشهداء را رسانيد و فرمود زمانى شهيد شود كه من و تو و على و حسن ( ع ) هيچ يك نباشيم ، عرض كرد پس عزاى او را كه خواهد گرفت . فرمود زنهاى امت من گريه بر زنان اهل بيت من خواهند نمود و مردان ايشان گريه بر مردان اهل بيت من خواهند نمود و هر ساله طايفه‌اى بعد از طايفه‌اى تجديد عزا خواهند نمود ؛ چون روز قيامت شود تو شفاعت زنان نمائى و من شفاعت مردان و هر كه از ايشان در مصيبت حسين ( ع ) گريسته ، مىگيريم دست او را و داخل بهشت مىنمائيم . اى فاطمه هر چشمى در قيامت گريان است مگر چشمى كه بر حسين گريسته باشد ، پس به درستى كه او خندان و با بشارت است به نعيم جنّت . 658\r\nو در كتاب مخزن البكاء است در حديث طولانى كه بعد از اخبار پيغمبر ( ص ) فاطمه را از كيفيت شهادت امام حسن و حسين ( ع ) و مژده آوردن جبرئيل ثواب زيارت و گريستن را و خوش‌حال شدن و سجدهء شكر نمودن فاطمه ( ع ) ، حضرت امام حسين ( ع ) عرض كرد يا جدّاه تو به گريه كنندگان من چه مىدهى ؟ فرمود روز قيامت گناهكاران ايشان را شفاعت نمايم . پس عرض كرد اى پدر تو چه مىدهى ؟ فرمود من ساقى حوض كوثرم در روز عطش اكبر ، آب نمىدهم مگر ايشان را . پس عرض كرد اى برادر بزرگوار تو چه مىدهى ؟ فرمود و اللّه داخل بهشت نمىشوم مگر با ايشان . پس عرض كرد اى مادر\r\n\r\n","description":"","footnote":"","page_name":" 450 ","page_number":448},
  {"content":"\r\n\r\nتو چه مىدهى ؟ فرمود به عزت پروردگار و به حق پدر و شوهرم كه بر در بهشت مو پريشان و اشكريزان مىايستم و از خدا طلب نمىكنم مگر ايشان را و از متعاقب ايشان داخل بهشت مىشوم . پس سيد الشهداء فرمود به حق جد بزرگوار و پدر عالىتبارم كه از خدا طلب نمىكنم مگر آنكه در بهشت قصرهاى ايشان را برابر قصر من گرداند . 659 روحى و روح العالمين لهم الفداء .\r\nو آيهء مباركهء  وَ لَسَوْفَ يُعْطِيكَ رَبُّكَ فَتَرْضى  كه در سورهء و الضحى است ، يعنى هرآينه زود باشد كه عطا كند تو را پروردگار تو پس راضى شوى ، 660 احدى شبهه ندارد كه شفاعت داخل در مضمون اوست . در تفسير صافى است صادق ( ع ) فرمود رضاى محمّد ( ص ) اين است كه در آتش موحّدى نماند . 661 محمد حنفيه گفت ما اهل بيت مىگوئيم كه اميدوار كننده‌ترين آيه‌هاى اميدوارى همين آيه است ، پس و اللّه رسول خدا ( ص ) به شفاعت راضى خواهد شد و آن قدر خداوند عالم شفاعت او را قبول كند كه بگويد پروردگارا راضى شدم . 662 و در دعاهاى ماه رمضان در زاد المعاد و غير آن كه صدور آن دعاها با آن مضامين از معصوم ( ع ) سزاوار شك و ريب نيست اشاره به اين آيهء شريفه شده است . در دعاى ابو حمزهء ثمالى فرمود : الهى اگر مرا داخل آتش نمائى ، در اين ، سرور دشمن توست و اگر مرا داخل جنّت نمائى ، در اين ، سرور پيغمبر توست و من و اللّه مىدانم كه سرور پيغمبر تو محبوبتر است به سوى تو از سرور دشمن تو . 663 و در دعاى طولانى هر روز ماه رمضان فرمود :\r\nخدايا تو به پيغمبرت فرموده‌اى  وَ لَسَوْفَ يُعْطِيكَ رَبُّكَ فَتَرْضى  ، خدايا پيغمبر تو راضى نمىشود كه عذاب نمائى در آتش جهنّم از امت او كسى را كه دوستى او و اهل بيت او را داشته باشد ، پس پناه بده مرا از جهنم و عذاب او و ببخش مرا به محمد و آل محمد ، يا ارحم الرّاحمين .\r\nشكر و سپاس مر خداوند بىقياس را كه به يارى قائم عجّل اللّه فرجه اين رساله را در مدت چهار ماه تقريبا جمع و تأليف نمودم و خاتمهء او را شفاعت محمّد و آل محمّد ( ع ) قرار دادم ، به اميد آنكه خداوند عالم ان شاء اللّه خاتمهء جميع امور جزئى و كلّى دنيوى و اخروى اين بىبضاعت و همهء برادران ايمانى سيّما نظر كنندگان اين كتاب را به چشم بصيرت و خطاپوشى ، ختم به خير نمايد و خاتمهء همهء ما را شفاعت محمد و آل محمد ( ص ) گرداند ، صلوات اللّه و سلامه عليهم اجمعين . شكر بىمنتها خداوند يكتا را كه اين رساله شرف اختتام پذيرفت در روز مباهله بيست و چهارم شهر ذى الحجّة 1283 .\r\nفالحمد للّه اولا و آخرا و الصلاة و السلام على محمد و آله باطنا و ظاهرا .\r\n\r\n","description":"","footnote":"","page_name":" 451 ","page_number":449},
  {"content":"\r\n\r\n\r\nمنابع و توضيحات\r\n( 1 ) . سوره ابراهيم ، آيه 4 .\r\n( 2 ) . سوره آل عمران ، آيه 7 .\r\n( 3 ) . سوره بقره ، آيه 243 .\r\n( 4 ) . سوره اعراف ، آيه 155 .\r\n( 5 ) . سوره سجده ، آيه 17 .\r\n( 6 ) . سوره زخرف ، آيه 71 .\r\n( 7 ) . سوره انسان ، آيه 20 .\r\n( 8 ) . شيخ حرّ عاملى ، وسائل الشيعة ، كتاب الصلاة ، ابواب الدفن ، باب استحباب تلقين الولى الميّت ، ج 2 ، ص 862 .\r\n( 9 ) . سوره اعراف ، آيه 187 .\r\n( 10 ) . سوره زخرف ، آيه 71 .\r\n( 11 ) . سوره نساء ، آيه 151 .\r\n( 12 ) . مجلسى ، حق اليقين ، ص 520 .\r\n( 13 ) . كلينى ، اصول كافى ، كتاب الحجّة ، باب من ادّعى الامامة و ليس لها باهل ، حديث 6 ، ج 2 ، ص 200 .\r\n( 14 ) . كلينى ، اصول كافى ، كتاب الحجّة ، باب من ادّعى الامامة و ليس لها باهل ، حديث 7 ، ج 2 ، ص 201 .\r\n( 15 ) . سوره عنكبوت ، آيه 57 و سوره انبياء ، آيه 35 و سوره آل عمران ، آيه 185 .\r\n( 16 ) . كلينى ، اصول كافى ، كتاب الايمان و الكفر ، باب فيما اعطى اللّه عزّ و جلّ آدم عليه السّلام وقت التّوبة ، حديث 2 ، ج 4 ، ص 174 .\r\n( 17 ) . سوره نساء ، آيه 18 .\r\n( 18 ) . كلينى ، اصول كافى ، كتاب الايمان و الكفر ، باب فيما اعطى اللّه عزّ و جلّ آدم عليه السّلام وقت التّوبة ، حديث 1 ، ج 4 ، ص 173 .\r\n\r\n","description":"","footnote":"","page_name":" 452 ","page_number":450},
  {"content":"\r\n\r\n( 19 ) . مجلسى ، بحار ، كتاب الامامه ، باب ما ينفع حبّهم فيه من المواطن ، ج 27 ، ص 157 تا 165 .\r\n( 20 ) . عبد العزيز بصرى ، ديوان حضرت على ( ع ) ، ترجمه محمد جواد نجفى ، حرف لام ، ص 88 .\r\n( 21 ) . سوره فجر ، آيات 27 تا 30 .\r\n( 22 ) . سوره يونس ، آيه 64 .\r\n( 23 ) . مجلسى ، حق اليقين ، ص 385 تا 388 .\r\n( 24 ) . سوره بقره ، آيه 154 .\r\n( 25 ) . سوره آل عمران ، آيه 169 .\r\n( 26 ) . سوره اعراف ، آيات 79 و 93 .\r\n( 27 ) . سوره مؤمنون ، آيه 99 .\r\n( 28 ) . سوره غافر ، آيه 46 .\r\n( 29 ) . سوره نوح ، آيه 25 .\r\n( 30 ) . سوره فجر ، آيه 27 .\r\n( 31 ) . مجلسى ، حق اليقين ، ص 393 .\r\n( 32 ) . مجلسى ، حق اليقين ، ص 394 .\r\n( 33 ) . مجلسى ، حق اليقين ، ص 389 .\r\n( 34 ) . مجلسى ، حق اليقين ، ص 390 .\r\n( 35 ) . مجلسى ، حق اليقين ، ص 390 .\r\n( 36 ) . مجلسى ، حق اليقين ، ص 391 .\r\n( 37 ) . مجلسى ، حق اليقين ، ص 391 .\r\n( 38 ) . مجلسى ، حق اليقين ، ص 391 .\r\n( 39 ) . مجلسى ، حق اليقين ، ص 391 .\r\n( 40 ) . مجلسى ، حق اليقين ، ص 391 .\r\n( 41 ) . مجلسى ، حق اليقين ، ص 391 .\r\n( 42 ) . مجلسى ، حق اليقين ، ص 390 .\r\n( 43 ) . سوره انعام ، آيه 60 .\r\n( 44 ) . سوره زمر ، آيه 42 .\r\n( 45 ) . سوره يوسف ، آيه 4 .\r\n( 46 ) . مجلسى ، بحار الانوار ، كتاب العدل و المعاد ، باب اثبات الحشر و كيفيّته ، حديث 31 ، ج 7 ، ص 47 .\r\n( 47 ) . محدث قمى ، باقيات الصالحات در حاشيه مفاتيح الجنان ، كيفيت نماز شب .\r\n( 48 ) . محدث قمى ، باقيات الصالحات در حاشيه مفاتيح الجنان ، كيفيت نماز شب .\r\n( 49 ) . مجلسى ، بحار الانوار ، تاريخ الحسين بن على سيّد الشّهداء ( ع ) ، ج 44 ، ص 328 .\r\n( 50 ) . مجلسى ، بحار الانوار ، كتاب السماء و العالم ، باب آخر فى رؤية النّبى و اوصيائه ( ع ) ، حديث 1 ، ج 61 ،\r\n\r\n","description":"","footnote":"","page_name":" 453 ","page_number":451},
  {"content":"\r\n\r\nص 234 .\r\n( 51 ) . مجلسى ، بحار الانوار ، كتاب السماء و العالم ، باب آخر فى رؤية النّبى و اوصيائه ( ع ) ، حديث 1 ، ج 61 ، ص 234 .\r\n( 52 ) . سوره فتح ، آيه 2 .\r\n( 53 ) . فيض ، تفسير صافى ، ذيل آيه 2 سوره فتح .\r\n( 54 ) . مجلسى ، حق اليقين ، ص 391 .\r\n( 55 ) . سوره نساء ، آيه 153 .\r\n( 56 ) . سوره اعراف ، آيه 38 .\r\n( 57 ) . سوره زخرف ، آيه 67 .\r\n( 58 ) . مجلسى ، حق اليقين ، ص 392 .\r\n( 59 ) . مجلسى ، حق اليقين ، ص 393 .\r\n( 60 ) . مجلسى ، حق اليقين ، ص 394 .\r\n( 61 ) . مجلسى ، حق اليقين ، ص 395 .\r\n( 62 ) . سوره ابراهيم ، آيه 27 .\r\n( 63 ) . مجلسى ، حق اليقين ، ص 399 و 400 .\r\n( 64 ) . مجلسى ، حق اليقين ، ص 401 .\r\n( 65 ) . مجلسى ، حق اليقين ، ص 401 و 402 .\r\n( 66 ) . مجلسى ، حق اليقين ، ص 394 و 395 .\r\n( 67 ) . مجلسى ، حق اليقين ، ص 404 .\r\n( 68 ) . مجلسى ، حق اليقين ، ص 389 .\r\n( 69 ) . مجلسى ، حق اليقين ، ص 398 .\r\n( 70 ) . مجلسى ، حق اليقين ، ص 406 .\r\n( 71 ) . مجلسى ، حق اليقين ، ص 389 .\r\n( 72 ) . مجلسى ، حق اليقين ، ص 402 .\r\n( 73 ) . مجلسى ، حق اليقين ، ص 404 .\r\n( 74 ) . مجلسى ، حق اليقين ، ص 403 .\r\n( 75 ) . مجلسى ، حق اليقين ، ص 403 .\r\n( 76 ) . مجلسى ، حق اليقين ، ص 403 .\r\n( 77 ) . مجلسى ، حق اليقين ، ص 404 .\r\n( 78 ) . مجلسى ، حق اليقين ، ص 403 .\r\n( 79 ) . مجلسى ، حق اليقين ، ص 405 .\r\n( 80 ) . مجلسى ، حق اليقين ، ص 403 .\r\n\r\n","description":"","footnote":"","page_name":" 454 ","page_number":452},
  {"content":"\r\n\r\n( 81 ) . مجلسى ، حق اليقين ، ص 406 .\r\n( 82 ) . مجلسى ، حق اليقين ، ص 524 .\r\n( 83 ) . مجلسى ، حق اليقين ، ص 526 .\r\n( 84 ) . مجلسى ، حق اليقين ، ص 527 .\r\n( 85 ) . مجلسى ، حق اليقين ، ص 522 .\r\n( 86 ) . سوره ص ، آيه 62 و مجلسى ، حق اليقين ، ص 525 .\r\n( 87 ) . مجلسى ، حق اليقين ، ص 402 .\r\n( 88 ) . سوره كهف ، آيه 98 .\r\n( 89 ) . سوره انبياء ، آيه 96 .\r\n( 90 ) . مجلسى ، حق اليقين ، ص 414 .\r\n( 91 ) . فيض ، تفسير صافى ، ذيل آيه 98 سوره كهف .\r\n( 92 ) . فيض ، تفسير صافى ، ذيل آيه 98 سوره كهف .\r\n( 93 ) . سوره انعام ، آيه 158 .\r\n( 94 ) . طبرسى ، مجمع البيان ، ذيل آيه 158 سوره انعام .\r\n( 95 ) . مجلسى ، حق اليقين ، ص 414 .\r\n( 96 ) . سوره دخان ، آيه 10 .\r\n( 97 ) . مجلسى ، حق اليقين ، ص 415 .\r\n( 98 ) . سوره كهف ، آيه 99 .\r\n( 99 ) . سوره طه ، آيه 102 .\r\n( 100 ) . سوره مؤمنون ، آيه 101 .\r\n( 101 ) . سوره يس ، آيه 50 .\r\n( 102 ) . مجلسى ، حق اليقين ، ص 416 .\r\n( 103 ) . مجلسى ، حق اليقين ، ص 415 .\r\n( 104 ) . سوره يس ، آيه 51 .\r\n( 105 ) . فيض ، تفسير صافى ، ذيل آيه 68 سوره زمر .\r\n( 106 ) . سوره زمر ، آيه 68 .\r\n( 107 ) . امام زين العابدين ( ع ) ، صحيفه سجاديه ، دعاء سوّم .\r\n( 108 ) . سوره غافر ، آيه 16 .\r\n( 109 ) . مجلسى ، حق اليقين ، ص 417 .\r\n( 110 ) . مجلسى ، حق اليقين ، ص 419 .\r\n( 111 ) . سوره الرّحمن ، آيات 26 و 27 .\r\n( 112 ) . سوره قصص ، آيه 88 .\r\n\r\n","description":"","footnote":"","page_name":" 455 ","page_number":453},
  {"content":"\r\n\r\n( 113 ) . سوره روم ، آيه 28 .\r\n( 114 ) . سوره ابراهيم ، آيه 48 .\r\n( 115 ) . مجلسى ، حق اليقين ، ص 419 .\r\n( 116 ) . سيد رضى ، نهج البلاغه ، خطبه 186 .\r\n( 117 ) . مجلسى ، حق اليقين ، ص 418 .\r\n( 118 ) . مجلسى ، حق اليقين ، ص 419 .\r\n( 119 ) . مجلسى ، حق اليقين ، ص 420 .\r\n( 120 ) . مجلسى ، حق اليقين ، ص 419 .\r\n( 121 ) . سوره ابراهيم ، آيه 48 و سوره طه ، آيه 106 .\r\n( 122 ) . سوره الرّحمن ، آيه 33 .\r\n( 123 ) . مجلسى ، حق اليقين ، ص 420 .\r\n( 124 ) . مجلسى ، حق اليقين ، ص 421 .\r\n( 125 ) . سوره حج ، آيه 47 و سوره سجده ، آيه 5 .\r\n( 126 ) . سوره سجده ، آيه 5 : در روزى كه مقدارش پنجاه هزار سال است .\r\n( 127 ) . مجلسى ، حق اليقين ، ص 435 .\r\n( 128 ) . مجلسى ، حق اليقين ، ص 442 .\r\n( 129 ) . محدث قمى ، سفينة البحار ، ذيل كلمه حسب .\r\n( 130 ) . سوره منافقون ، آيه 8 : و عزّت تنها از آن خدا و رسولش و مؤمنين است .\r\n( 131 ) . فاضل دربندى ، اسرار الشهادة ، المجلس التاسع عشر ، ص 457 .\r\n( 132 ) . سوره اعراف ، آيه 8 .\r\n( 133 ) . سوره مؤمنون ، آيات 102 و 103 .\r\n( 134 ) . سوره انبياء ، آيه 47 .\r\n( 135 ) . مجلسى ، حق اليقين ، ص 430 .\r\n( 136 ) . مجلسى ، حق اليقين ، ص 430 .\r\n( 137 ) . فيض ، تفسير صافى ، مقدمه چهارم .\r\n( 138 ) . سوره صف ، آيه 10 .\r\n( 139 ) . سوره توبه ، آيه 111 .\r\n( 140 ) . مجلسى ، حق اليقين ، ص 435 .\r\n( 141 ) . مجلسى ، حق اليقين ، ص 436 .\r\n( 142 ) . سوره فجر ، آيه 14 .\r\n( 143 ) . مجلسى ، حق اليقين ، ص 464 .\r\n( 144 ) . مجلسى ، حق اليقين ، ص 442 .\r\n\r\n","description":"","footnote":"","page_name":" 456 ","page_number":454},
  {"content":"\r\n\r\n( 145 ) . مجلسى ، حق اليقين ، ص 442 .\r\n( 146 ) . سوره تحريم ، آيه 8 .\r\n( 147 ) . سوره تكوير ، آيه 5 .\r\n( 148 ) . مجلسى ، حق اليقين ، ص 422 .\r\n( 149 ) . مجلسى ، حق اليقين ، ص 423 .\r\n( 150 ) . سوره انعام ، آيه 38 .\r\n( 151 ) . مجلسى ، حق اليقين ، ص 438 .\r\n( 152 ) . مجلسى ، حق اليقين ، ص 442 .\r\n( 153 ) . مجلسى ، حق اليقين ، ص 432 .\r\n( 154 ) . مجلسى ، حق اليقين ، ص 433 .\r\n( 155 ) . مجلسى ، حق اليقين ، ص 432 .\r\n( 156 ) . مجلسى ، حق اليقين ، ص 433 .\r\n( 157 ) . مجلسى ، حق اليقين ، ص 432 .\r\n( 158 ) . سوره يونس ، آيه 26 .\r\n( 159 ) . مجلسى ، حق اليقين ، ص 433 .\r\n( 160 ) . مجلسى ، حق اليقين ، ص 433 .\r\n( 161 ) . مجلسى ، حق اليقين ، ص 433 و 434 .\r\n( 162 ) . سوره اسراء ، آيه 36 .\r\n( 163 ) . مجلسى ، حق اليقين ، ص 434 .\r\n( 164 ) . مجلسى ، حق اليقين ، ص 434 .\r\n( 165 ) . سوره تكاثر ، آيه 8 .\r\n( 166 ) . مجلسى ، حق اليقين ، ص 434 .\r\n( 167 ) . فيض ، حقائق ، مقاله سوم ، باب دوّم ( نكوهش دنيا ) .\r\n( 168 ) . مجلسى ، حق اليقين ، ص 436 .\r\n( 169 ) . سوره انبياء ، آيه 23 .\r\n( 170 ) . سوره فرقان ، آيه 70 .\r\n( 171 ) . مجلسى ، حق اليقين ، ص 432 و 433 .\r\n( 172 ) . مجلسى ، حق اليقين ، ص 433 .\r\n( 173 ) . مجلسى ، حق اليقين ، ص 443 .\r\n( 174 ) . فيض ، تفسير صافى ، ذيل آيه 26 سوره غاشيه .\r\n( 175 ) . فيض ، تفسير صافى ، ذيل آيه 26 سوره غاشيه .\r\n( 176 ) . محدث قمى ، مفاتيح الجنان ، زيارت جامعه كبيره .\r\n\r\n","description":"","footnote":"","page_name":" 457 ","page_number":455},
  {"content":"\r\n\r\n( 177 ) . سوره اسراء ، آيات 13 و 14 .\r\n( 178 ) . سوره اسراء ، آيه 71 و سوره حاقّه ، آيات 19 و 25 و سوره انشقاق ، آيه 7 .\r\n( 179 ) . صدوق ، ثواب الاعمال و عقاب الاعمال ، ص 43 .\r\n( 180 ) . مجلسى ، حق اليقين ، ص 431 .\r\n( 181 ) . مجلسى ، حق اليقين ، ص 447 .\r\n( 182 ) . مجلسى ، حق اليقين ، ص 449 .\r\n( 183 ) . سوره طور ، آيه 21 .\r\n( 184 ) . مجلسى ، حق اليقين ، ص 424 .\r\n( 185 ) . مجلسى ، حق اليقين ، ص 424 .\r\n( 186 ) . مجلسى ، حق اليقين ، ص 424 .\r\n( 187 ) . مجلسى ، حق اليقين ، ص 425 .\r\n( 188 ) . مجلسى ، حق اليقين ، ص 425 .\r\n( 189 ) . مجلسى ، حق اليقين ، ص 425 .\r\n( 190 ) . مجلسى ، حق اليقين ، ص 426 .\r\n( 191 ) . مجلسى ، حق اليقين ، ص 428 .\r\n( 192 ) . سوره نساء ، آيه 41 .\r\n( 193 ) . سوره مائده ، آيه 109 .\r\n( 194 ) . سوره اعراف ، آيه 6 .\r\n( 195 ) . سوره مائده ، آيه 119 .\r\n( 196 ) . مجلسى ، حق اليقين ، ص 438 .\r\n( 197 ) . سوره ملك ، آيه 27 .\r\n( 198 ) . مجلسى ، حق اليقين ، ص 440 .\r\n( 199 ) . سوره نساء ، آيه 41 .\r\n( 200 ) . سوره اسراء : آيه 71 : روزى كه هر گروه از مردمان را با پيشوايشان دعوت مىكنيم .\r\n( 201 ) . مجلسى ، حق اليقين ، ص 443 و 444 .\r\n( 202 ) . مجلسى ، حق اليقين ، ص 441 .\r\n( 203 ) . سوره انعام ، آيه 149 .\r\n( 204 ) . مجلسى ، حق اليقين ، ص 441 .\r\n( 205 ) . مجلسى ، حق اليقين ، ص 443 .\r\n( 206 ) . مجلسى ، حق اليقين ، ص 444 .\r\n( 207 ) . مجلسى ، حق اليقين ، ص 444 .\r\n( 208 ) . سوره نور ، آيه 24 .\r\n\r\n","description":"","footnote":"","page_name":" 458 ","page_number":456},
  {"content":"\r\n\r\n( 209 ) . سوره يس ، آيه 65 .\r\n( 210 ) . سوره فصّلت ، آيه 20 .\r\n( 211 ) . مجلسى ، حق اليقين ، ص 441 .\r\n( 212 ) . مجلسى ، حق اليقين ، ص 441 .\r\n( 213 ) . مجلسى ، حق اليقين ، ص 442 .\r\n( 214 ) . فيض ، محجّة البيضاء ، ج 7 ، ص 25 .\r\n( 215 ) . سوره مريم ، آيه 71 .\r\n( 216 ) . مجلسى ، حق اليقين ، ص 462 .\r\n( 217 ) . مجلسى ، حق اليقين ، ص 464 .\r\n( 218 ) . مجلسى ، حق اليقين ، ص 464 .\r\n( 219 ) . مجلسى ، حق اليقين ، ص 462 .\r\n( 220 ) . سوره فجر ، آيه 23 .\r\n( 221 ) . سوره فجر ، آيه 14 .\r\n( 222 ) . مجلسى ، حق اليقين ، ص 463 .\r\n( 223 ) . مجلسى ، حق اليقين ، ص 462 .\r\n( 224 ) . سوره صافّات ، آيه 24 .\r\n( 225 ) . مجلسى ، حق اليقين ، ص 464 .\r\n( 226 ) . مجلسى ، حق اليقين ، ص 457 .\r\n( 227 ) . مجلسى ، حق اليقين ، ص 459 .\r\n( 228 ) . مجلسى ، حق اليقين ، ص 465 .\r\n( 229 ) . سوره ابراهيم ، آيه 17 .\r\n( 230 ) . سوره اعراف ، آيه 40 .\r\n( 231 ) . مجلسى ، حق اليقين ، ص 503 .\r\n( 232 ) . سوره همزه ، آيه 9 .\r\n( 233 ) . مجلسى ، حق اليقين ، ص 498 .\r\n( 234 ) . فيض ، تفسير صافى ، ذيل آيه 9 سوره همزه و مجلسى ، حق اليقين ، ص 498 .\r\n( 235 ) . سوره مؤمنون ، آيه 11 و مجلسى ، حق اليقين ، ص 477 .\r\n( 236 ) . سوره ابراهيم ، آيه 22 .\r\n( 237 ) . سوره بقره ، آيه 15 .\r\n( 238 ) . مجلسى ، حق اليقين ، ص 508 و سوره مطفّفين ، آيه 34 .\r\n( 239 ) . مجلسى ، حق اليقين ، ص 507 .\r\n( 240 ) . سوره زخرف ، آيه 38 .\r\n\r\n","description":"","footnote":"","page_name":" 459 ","page_number":457},
  {"content":"\r\n\r\n( 241 ) . مجلسى ، حق اليقين ، ص 497 .\r\n( 242 ) . مجلسى ، حق اليقين ، ص 504 .\r\n( 243 ) . مجلسى ، حق اليقين ، ص 499 .\r\n( 244 ) . سوره فرقان ، آيات 13 و 14 .\r\n( 245 ) . مجلسى ، حق اليقين ، ص 495 .\r\n( 246 ) . مجلسى ، حق اليقين ، ص 496 .\r\n( 247 ) . سوره كهف ، آيه 29 .\r\n( 248 ) . مجلسى ، حق اليقين ، ص 499 .\r\n( 249 ) . مجلسى ، حق اليقين ، ص 510 .\r\n( 250 ) . مجلسى ، حق اليقين ، ص 511 .\r\n( 251 ) . سوره حج ، آيه 19 .\r\n( 252 ) . مجلسى ، حق اليقين ، ص 494 .\r\n( 253 ) . مجلسى ، حق اليقين ، ص 499 .\r\n( 254 ) . سوره نساء ، آيه 56 .\r\n( 255 ) . مجلسى ، حق اليقين ، ص 499 .\r\n( 256 ) . سوره ابراهيم ، آيه 50 .\r\n( 257 ) . مجلسى ، حق اليقين ، ص 506 .\r\n( 258 ) . سوره ابراهيم ، آيه 15 .\r\n( 259 ) . مجلسى ، حق اليقين ، ص 492 .\r\n( 260 ) . مجلسى ، حق اليقين ، ص 492 .\r\n( 261 ) . مجلسى ، حق اليقين ، ص 493 .\r\n( 262 ) . مجلسى ، حق اليقين ، ص 500 .\r\n( 263 ) . مجلسى ، حق اليقين ، ص 500 .\r\n( 264 ) . مجلسى ، حق اليقين ، ص 507 .\r\n( 265 ) . مجلسى ، حق اليقين ، ص 503 .\r\n( 266 ) . مجلسى ، حق اليقين ، ص 503 .\r\n( 267 ) . مجلسى ، حق اليقين ، ص 506 .\r\n( 268 ) . مجلسى ، حق اليقين ، ص 500 .\r\n( 269 ) . مجلسى ، حق اليقين ، ص 511 .\r\n( 270 ) . مجلسى ، حق اليقين ، ص 499 .\r\n( 271 ) . مجلسى ، حق اليقين ، ص 510 .\r\n( 272 ) . سوره حج ، آيه 22 .\r\n\r\n","description":"","footnote":"","page_name":" 460 ","page_number":458},
  {"content":"\r\n\r\n( 273 ) . مجلسى ، حق اليقين ، ص 510 .\r\n( 274 ) . مجلسى ، حق اليقين ، ص 474 .\r\n( 275 ) . مجلسى ، حق اليقين ، ص 499 .\r\n( 276 ) . مجلسى ، حق اليقين ، ص 511 .\r\n( 277 ) . مجلسى ، حق اليقين ، ص 499 .\r\n( 278 ) . سوره مؤمنون ، آيه 104 .\r\n( 279 ) . مجلسى ، حق اليقين ، ص 494 .\r\n( 280 ) . سوره ملك ، آيه 8 .\r\n( 281 ) . مجلسى ، حق اليقين ، ص 495 .\r\n( 282 ) . مجلسى ، حق اليقين ، ص 504 .\r\n( 283 ) . مجلسى ، حق اليقين ، ص 500 .\r\n( 284 ) . سوره مرسلات ، آيه 30 .\r\n( 285 ) . مجلسى ، حق اليقين ، ص 505 .\r\n( 286 ) . سوره حجر ، آيه 44 .\r\n( 287 ) . مجلسى ، حق اليقين ، ص 493 .\r\n( 288 ) . سوره نباء ، آيه 23 .\r\n( 289 ) . مجلسى ، حق اليقين ، ص 498 .\r\n( 290 ) . مجلسى ، حق اليقين ، ص 498 .\r\n( 291 ) . مجلسى ، حق اليقين ، ص 498 .\r\n( 292 ) . مجلسى ، حق اليقين ، ص 498 .\r\n( 293 ) . مجلسى ، حق اليقين ، ص 500 .\r\n( 294 ) . مجلسى ، حق اليقين ، ص 499 .\r\n( 295 ) . مجلسى ، حق اليقين ، ص 502 .\r\n( 296 ) . مجلسى ، حق اليقين ، ص 505 .\r\n( 297 ) . مجلسى ، حق اليقين ، ص 506 .\r\n( 298 ) . سوره قصص ، آيه 83 .\r\n( 299 ) . فيض ، تفسير صافى ، ذيل آيه 83 سوره قصص .\r\n( 300 ) . فيض ، تفسير صافى ، ذيل آيه 83 سوره قصص .\r\n( 301 ) . فيض ، تفسير صافى ، ذيل آيه 83 سوره قصص .\r\n( 302 ) . فيض ، تفسير صافى ، ذيل آيه 83 سوره قصص .\r\n( 303 ) . مجلسى ، حق اليقين ، ص 504 .\r\n( 304 ) . سوره فرقان ، آيه 68 .\r\n\r\n","description":"","footnote":"","page_name":" 461 ","page_number":459},
  {"content":"\r\n\r\n( 305 ) . مجلسى ، حق اليقين ، ص 506 .\r\n( 306 ) . مجلسى ، حق اليقين ، ص 492 .\r\n( 307 ) . مجلسى ، بحار الانوار ، كتاب العقود و الايقاعات ، باب من يحلّ النظر اليه و من لا يحلّ ، حديث 34 ، ج 104 ، ص 38 .\r\n( 308 ) . مجلسى ، بحار الانوار ، كتاب العقود و الايقاعات ، باب من يحلّ النظر اليه و من لا يحلّ ، حديث 3 ، ج 104 ، ص 32 .\r\n( 309 ) . سوره نساء ، آيه 10 .\r\n( 310 ) . فيض ، تفسير صافى ، ذيل آيه 10 سوره نساء .\r\n( 311 ) . سوره توبه ، آيه 34 .\r\n( 312 ) . مجلسى ، زاد المعاد ، باب چهاردهم ، فصل اوّل ، ص 575 .\r\n( 313 ) . مجلسى ، زاد المعاد ، باب چهاردهم ، فصل اوّل ، ص 576 .\r\n( 314 ) . مجلسى ، بحار الانوار ، كتاب الخمس ، باب وجوب الخمس و عقاب تاركه ، حديث 15 ، ج 96 ، ص 187 .\r\n( 315 ) . مجلسى ، بحار الانوار ، كتاب الخمس ، باب وجوب الخمس و عقاب تاركه ، حديث 13 ، ج 96 ، ص 187 .\r\n( 316 ) . مجلسى ، زاد المعاد ، باب چهاردهم ، فصل دوّم ، ص 585 .\r\n( 317 ) . مجلسى ، بحار الانوار ، كتاب السماء ، و العالم ، باب الاكل و الشرب فى آنية الذّهب و الفضّه ، حديث 21 ، ج 66 ، ص 531 .\r\n( 318 ) . مجلسى ، بحار الانوار ، كتاب السماء و العالم ، باب الاكل و الشرب فى آنية الذّهب و الفضّه ، حديث 56 ، ج 66 ، ص 542 .\r\n( 319 ) . مجلسى ، بحار الانوار ، كتاب السماء و العالم ، باب الاكل و الشرب فى آنية الذّهب و الفضّه ، حديث 12 ، ج 66 ، ص 529 .\r\n( 320 ) . سوره مطفّفين ، آيه 1 .\r\n( 321 ) . سوره مريم ، آيه 37 و سوره ذاريات ، آيه 60 . فيض ، تفسير صافى ، ذيل آيه 1 سوره مطفّفين : پس واى بر كافران .\r\n( 322 ) . فيض ، تفسير صافى ، ذيل آيه 1 سوره مطفّفين .\r\n( 323 ) . فيض ، تفسير صافى ، ذيل آيه 5 سوره مطفّفين .\r\n( 324 ) . سوره مائده ، آيه 90 .\r\n( 325 ) . فيض ، تفسير صافى ، ذيل آيه 89 سوره مائده .\r\n( 326 ) . فيض ، تفسير صافى ، ذيل آيه 89 سوره مائده .\r\n( 327 ) . فيض ، تفسير صافى ، ذيل آيه 89 سوره مائده .\r\n( 328 ) . شيخ حرّ عاملى ، وسائل الشّيعه ، كتاب التّجارة ، باب تحريم الحضور عند اللاعب بالشطرنج و . . . ، حديث 4 ، ج 6 ، ص 241 .\r\n( 329 ) . فيض ، تفسير صافى ، ذيل آيه 89 سوره مائده .\r\n\r\n","description":"","footnote":"","page_name":" 462 ","page_number":460},
  {"content":"\r\n\r\n( 330 ) . فيض ، تفسير صافى ، ذيل آيه 39 سوره فرقان .\r\n( 331 ) . فيض ، تفسير صافى ، ذيل آيه 39 سوره فرقان .\r\n( 332 ) . شيخ حرّ عاملى ، وسائل الشيعة ، كتاب النكاح ، ابواب النكاح المحرّم ، باب تحريم مقدّمات اللّواط ، حديث 2 ، ج 14 ، ص 258 .\r\n( 333 ) . شيخ حرّ عاملى ، وسائل الشيعة ، كتاب النكاح ، ابواب النكاح المحرّم ، باب تحريم مقدّمات اللّواط ، حديث 1 ، ج 14 ، ص 257 .\r\n( 334 ) . مجلسى ، حق اليقين ، ص 580 .\r\n( 335 ) . مجلسى ، بحار الانوار ، كتاب النبوّه ، باب قصص لوط و قومه ، حديث 18 ، ج 12 ، ص 166 .\r\n( 336 ) . فاضل دربندى ، اسرار الشهادة ، المجلس الثانى من المجالس الخاتمه ، ص 545 .\r\n( 337 ) . فاضل دربندى ، اسرار الشهادة ، المجلس الثانى من المجالس الخاتمه ، ص 545 .\r\n( 338 ) . سوره نساء ، آيه 145 .\r\n( 339 ) . مجلسى ، حق اليقين ، ص 164 و 165 و 169 .\r\n( 340 ) . مجلسى ، حق اليقين ، ص 245 .\r\n( 341 ) . مجلسى ، حق اليقين ، ص 503 .\r\n( 342 ) . مجلسى ، حق اليقين ، ص 502 .\r\n( 343 ) . مجلسى ، حق اليقين ، ص 506 .\r\n( 344 ) . فاضل دربندى ، اسرار الشهادة ، المجلس الثالث من المجالس الخاتمه ، التذييل الثالث ، ص 576 .\r\n( 345 ) . فاضل دربندى ، اسرار الشهادة ، المجلس الثالث من المجالس الخاتمه ، التذييل الثالث ، ص 576 .\r\n( 346 ) . سوره ليل ، آيه 1 .\r\n( 347 ) . مجلسى ، حق اليقين ، ص 509 .\r\n( 348 ) . سوره كهف ، آيه 29 .\r\n( 349 ) . مجلسى ، حق اليقين ، ص 494 .\r\n( 350 ) . مجلسى ، حق اليقين ، ص 410 .\r\n( 351 ) . فاضل دربندى ، اسرار الشهادة ، المجلس الثالث من المجالس الخاتمه ، التذييل الثالث ، ص 576 .\r\n( 352 ) . مجلسى ، حق اليقين ، ص 509 .\r\n( 353 ) . مجلسى ، حق اليقين ، ص 506 .\r\n( 354 ) . مجلسى ، حق اليقين ، ص 506 .\r\n( 355 ) . فاضل دربندى ، اسرار الشهادة ، فى فهرست الكتاب ، المجلس الثالث من مجالس الخاتمه ، التذييل الرابع ، ص 23 .\r\n( 356 ) . فاضل دربندى ، اسرار الشهادة ، المقدمة السادسه ، ص 69 .\r\n( 357 ) . سيّد على طباطبائى ، رياض المسائل يا شرح كبير ، كتاب الحجّ ، البحث فى النّيابه ، ص 361 .\r\n( 358 ) . مجلسى ، بحار ، كتاب النبوّه ، باب مواعظ عيسى ( ع ) ، حديث 11 ، ج 14 ، ص 287 .\r\n\r\n","description":"","footnote":"","page_name":" 463 ","page_number":461},
  {"content":"\r\n\r\n( 359 ) . سوره توبه ، آيه 102 .\r\n( 360 ) . سوره توبه ، آيه 106 .\r\n( 361 ) . مجلسى ، حق اليقين ، ص 513 .\r\n( 362 ) . مجلسى ، حق اليقين ، ص 459 .\r\n( 363 ) . سوره اعراف ، آيات 46 تا 49 .\r\n( 364 ) . سوره حديد ، آيه 13 .\r\n( 365 ) . سوره اعراف ، آيه 48 .\r\n( 366 ) . سوره اعراف ، آيه 46 .\r\n( 367 ) . مجلسى ، حق اليقين ، ص 512 .\r\n( 368 ) . مجلسى ، حق اليقين ، ص 513 و سوره توبه ، آيه 106 .\r\n( 369 ) . مجلسى ، حق اليقين ، ص 513 و سوره اعراف ، آيه 46 .\r\n( 370 ) . مجلسى ، حق اليقين ، ص 513 .\r\n( 371 ) . مجلسى ، حق اليقين ، ص 514 .\r\n( 372 ) . مجلسى ، حق اليقين ، ص 512 .\r\n( 373 ) . مجلسى ، حق اليقين ، ص 512 .\r\n( 374 ) . سوره اعراف ، آيه 46 .\r\n( 375 ) . سوره اعراف ، آيه 46 .\r\n( 376 ) . مجلسى ، حق اليقين ، ص 514 .\r\n( 377 ) . مجلسى ، حق اليقين ، ص 514 .\r\n( 378 ) . مجلسى ، حق اليقين ، ص 515 .\r\n( 379 ) . سوره اعراف ، آيه 46 .\r\n( 380 ) . مجلسى ، حق اليقين ، ص 473 .\r\n( 381 ) . مجلسى ، حق اليقين ، ص 475 .\r\n( 382 ) . مجلسى ، حق اليقين ، ص 483 .\r\n( 383 ) . مجلسى ، حق اليقين ، ص 483 .\r\n( 384 ) . سوره الرّحمن ، آيه 46 .\r\n( 385 ) . سوره الرّحمن ، آيه 62 .\r\n( 386 ) . مجلسى ، حق اليقين ، ص 489 و 190 .\r\n( 387 ) . مجلسى ، حق اليقين ، ص 483 .\r\n( 388 ) . مجلسى ، حق اليقين ، ص 474 .\r\n( 389 ) . مجلسى ، حق اليقين ، ص 475 .\r\n( 390 ) . مجلسى ، حق اليقين ، ص 484 .\r\n\r\n","description":"","footnote":"","page_name":" 464 ","page_number":462},
  {"content":"\r\n\r\n( 391 ) . مجلسى ، حق اليقين ، ص 488 .\r\n( 392 ) . سوره زمر ، آيه 20 .\r\n( 393 ) . مجلسى ، حق اليقين ، ص 480 .\r\n( 394 ) . مجلسى ، حق اليقين ، ص 475 .\r\n( 395 ) . مجلسى ، حق اليقين ، ص 473 .\r\n( 396 ) . مجلسى ، حق اليقين ، ص 486 و 487 .\r\n( 397 ) . سوره الرّحمن ، آيه 72 .\r\n( 398 ) . مجلسى ، حق اليقين ، ص 487 .\r\n( 399 ) . مجلسى ، حق اليقين ، ص 453 .\r\n( 400 ) . مجلسى ، حق اليقين ، ص 487 .\r\n( 401 ) . مجلسى ، حق اليقين ، ص 488 .\r\n( 402 ) . سوره واقعه ، آيه 15 .\r\n( 403 ) . مجلسى ، حق اليقين ، ص 482 .\r\n( 404 ) . مجلسى ، حق اليقين ، ص 490 .\r\n( 405 ) . مجلسى ، حق اليقين ، ص 490 .\r\n( 406 ) . مجلسى ، حق اليقين ، ص 487 .\r\n( 407 ) . مجلسى ، حق اليقين ، ص 488 .\r\n( 408 ) . سوره واقعه ، آيه 34 .\r\n( 409 ) . مجلسى ، حق اليقين ، ص 490 .\r\n( 410 ) . مجلسى ، حق اليقين ، ص 480 .\r\n( 411 ) . سوره الرّحمن ، آيه 54 .\r\n( 412 ) . سوره الرّحمن ، آيه 76 .\r\n( 413 ) . سوره واقعه ، آيه 18 .\r\n( 414 ) . مجلسى ، حق اليقين ، ص 455 .\r\n( 415 ) . مجلسى ، حق اليقين ، ص 454 .\r\n( 416 ) . مجلسى ، حق اليقين ، ص 491 .\r\n( 417 ) . سوره زخرف ، آيه 71 .\r\n( 418 ) . سوره انسان ، آيه 15 .\r\n( 419 ) . مجلسى ، بحار ، كتاب العدل و المعاد ، باب الجنّة و نعيمها ، تفسير آيه قواريرا من فضّة ، ج 8 ، ص 111 .\r\n( 420 ) . مجلسى ، حق اليقين ، ص 481 .\r\n( 421 ) . مجلسى ، حق اليقين ، ص 476 .\r\n( 422 ) . مجلسى ، حق اليقين ، ص 482 .\r\n\r\n","description":"","footnote":"","page_name":" 465 ","page_number":463},
  {"content":"\r\n\r\n( 423 ) . سوره واقعه ، آيه 30 .\r\n( 424 ) . سوره واقعه ، آيه 33 .\r\n( 425 ) . سوره صافّات ، آيه 46 و سوره محمّد ، آيه 15 .\r\n( 426 ) . مجلسى ، حق اليقين ، ص 485 .\r\n( 427 ) . مجلسى ، حق اليقين ، ص 486 .\r\n( 428 ) . مجلسى ، حق اليقين ، ص 475 .\r\n( 429 ) . مجلسى ، حق اليقين ، ص 476 .\r\n( 430 ) . سوره انسان ، آيه 14 .\r\n( 431 ) . مجلسى ، حق اليقين ، ص 482 .\r\n( 432 ) . مجلسى ، حق اليقين ، ص 489 .\r\n( 433 ) . مجلسى ، حق اليقين ، ص 479 .\r\n( 434 ) . مجلسى ، حق اليقين ، ص 489 .\r\n( 435 ) . سوره واقعه ، آيه 33 .\r\n( 436 ) . مجلسى ، حق اليقين ، ص 490 .\r\n( 437 ) . سوره الرّحمن ، آيات 46 و 48 .\r\n( 438 ) . سوره الرّحمن ، آيات 62 و 64 .\r\n( 439 ) . مجلسى ، حق اليقين ، ص 378 .\r\n( 440 ) . مجلسى ، حق اليقين ، ص 476 .\r\n( 441 ) . مجلسى ، حق اليقين ، ص 476 .\r\n( 442 ) . سوره زخرف ، آيه 71 .\r\n( 443 ) . مجلسى ، حق اليقين ، ص 476 .\r\n( 444 ) . مجلسى ، حق اليقين ، ص 455 .\r\n( 445 ) . مجلسى ، حق اليقين ، ص 455 .\r\n( 446 ) . سوره مطفّفين ، آيات 25 و 26 .\r\n( 447 ) . سوره واقعه ، آيه 21 .\r\n( 448 ) . سوره زخرف ، آيه 71 .\r\n( 449 ) . مجلسى ، حق اليقين ، ص 488 .\r\n( 450 ) . مجلسى ، حق اليقين ، ص 452 و فيض ، تفسير صافى ، ذيل آيه اوّل سوره اسراء .\r\n( 451 ) . مجلسى ، حق اليقين ، ص 475 .\r\n( 452 ) . سوره مريم ، آيه 85 .\r\n( 453 ) . مجلسى ، حق اليقين ، ص 479 .\r\n( 454 ) . سوره محمّد ، آيه 15 .\r\n\r\n","description":"","footnote":"","page_name":" 466 ","page_number":464},
  {"content":"\r\n\r\n( 455 ) . سوره انسان ، آيه 21 .\r\n( 456 ) . مجلسى ، حق اليقين ، ص 479 .\r\n( 457 ) . سوره صافّات ، آيه 45 و سوره واقعه ، آيه 18 و سوره مطفّفين ، آيه 27 و سوره انسان ، آيه 18 .\r\n( 458 ) . مجلسى ، حق اليقين ، ص 485 .\r\n( 459 ) . مجلسى ، حق اليقين ، ص 453 .\r\n( 460 ) . سوره كوثر ، آيه 1 .\r\n( 461 ) . مجلسى ، حق اليقين ، ص 454 .\r\n( 462 ) . مجلسى ، حق اليقين ، ص 487 .\r\n( 463 ) . مجلسى ، حق اليقين ، ص 455 .\r\n( 464 ) . مجلسى ، حق اليقين ، ص 453 .\r\n( 465 ) . مجلسى ، حق اليقين ، ص 454 .\r\n( 466 ) . مجلسى ، حق اليقين ، ص 454 .\r\n( 467 ) . مجلسى ، حق اليقين ، ص 453 و سوره سجده ، آيه 17 .\r\n( 468 ) . خوارزمى ، مقتل ، ج 2 ، ص 33 .\r\n( 469 ) . محدث قمى ، مفاتيح الجنان ، دعاى ندبه .\r\n( 470 ) . سوره انسان ، آيه 13 .\r\n( 471 ) . مجلسى ، حق اليقين ، ص 482 .\r\n( 472 ) . مجلسى ، حق اليقين ، ص 473 .\r\n( 473 ) . مجلسى ، حق اليقين ، ص 490 .\r\n( 474 ) . مجلسى ، حق اليقين ، ص 477 .\r\n( 475 ) . مجلسى ، حق اليقين ، ص 477 .\r\n( 476 ) . مجلسى ، حق اليقين ، ص 478 .\r\n( 477 ) . سوره حجر ، آيه 47 .\r\n( 478 ) . سوره مطفّفين ، آيه 24 .\r\n( 479 ) . مجلسى ، حق اليقين ، ص 489 .\r\n( 480 ) . مجلسى ، حق اليقين ، ص 490 .\r\n( 481 ) . مجلسى ، حق اليقين ، ص 451 .\r\n( 482 ) . سوره ق ، آيه 35 .\r\n( 483 ) . مجلسى ، حق اليقين ، ص 478 .\r\n( 484 ) . مجلسى ، حق اليقين ، ص 477 .\r\n( 485 ) . مجلسى ، حق اليقين ، ص 485 .\r\n( 486 ) . مجلسى ، حق اليقين ، ص 480 .\r\n\r\n","description":"","footnote":"","page_name":" 467 ","page_number":465},
  {"content":"\r\n\r\n( 487 ) . مجلسى ، حق اليقين ، ص 478 .\r\n( 488 ) . سوره ق ، آيه 35 .\r\n( 489 ) . سوره زخرف ، آيه 71 .\r\n( 490 ) . مجلسى ، حق اليقين ، ص 476 .\r\n( 491 ) . مجلسى ، حق اليقين ، ص 478 .\r\n( 492 ) . مجلسى ، حق اليقين ، ص 489 .\r\n( 493 ) . مجلسى ، حق اليقين ، ص 490 .\r\n( 494 ) . مجلسى ، حق اليقين ، ص 475 .\r\n( 495 ) . مجلسى ، حق اليقين ، ص 482 .\r\n( 496 ) . سوره فاطر ، آيه 34 .\r\n( 497 ) . مجلسى ، حق اليقين ، ص 490 .\r\n( 498 ) . مجلسى ، حق اليقين ، ص 482 .\r\n( 499 ) . سوره صافّات ، آيه 41 .\r\n( 500 ) . مجلسى ، حق اليقين ، ص 483 .\r\n( 501 ) . سوره انسان ، آيه 14 .\r\n( 502 ) . مجلسى ، حق اليقين ، ص 481 .\r\n( 503 ) . مجلسى ، حق اليقين ، ص 480 .\r\n( 504 ) . مجلسى ، حق اليقين ، ص 478 .\r\n( 505 ) . مجلسى ، حق اليقين ، ص 488 .\r\n( 506 ) . مجلسى ، حق اليقين ، ص 478 .\r\n( 507 ) . سوره سجده ، آيه 17 .\r\n( 508 ) . مجلسى ، حق اليقين ، ص 477 .\r\n( 509 ) . طبرسى ، تفسير مجمع البيان ، ذيل آيه 20 سورهء الدّهر .\r\n( 510 ) . سوره طور ، آيه 24 .\r\n( 511 ) . طبرسى ، تفسير مجمع البيان ، ذيل آيه 34 سوره طور و فيض ، تفسير صافى ، ذيل همان آيه .\r\n( 512 ) . سوره انسان ، آيه 19 .\r\n( 513 ) . سوره حجر ، آيه 47 .\r\n( 514 ) . سوره واقعه ، آيات 15 تا 26 .\r\n( 515 ) . سوره صافّات ، آيه 49 .\r\n( 516 ) . سوره واقعه ، آيه 36 .\r\n( 517 ) . سوره واقعه ، آيه 23 .\r\n( 518 ) . سوره الرحمن ، آيه 58 .\r\n\r\n","description":"","footnote":"","page_name":" 468 ","page_number":466},
  {"content":"\r\n\r\n( 519 ) . مجلسى ، حق اليقين ، ص 476 و 477 .\r\n( 520 ) . سوره مريم ، آيه 85 .\r\n( 521 ) . سوره زمر ، آيه 20 .\r\n( 522 ) . سوره واقعه ، آيه 34 .\r\n( 523 ) . سوره حجّ ، آيه 23 .\r\n( 524 ) . مجلسى ، حق اليقين ، ص 479 .\r\n( 525 ) . مجلسى ، حق اليقين ، ص 487 .\r\n( 526 ) . مجلسى ، حق اليقين ، ص 487 .\r\n( 527 ) . مجلسى ، حق اليقين ، ص 484 .\r\n( 528 ) . مجلسى ، حق اليقين ، ص 478 .\r\n( 529 ) . مجلسى ، حق اليقين ، ص 487 .\r\n( 530 ) . مجلسى ، حق اليقين ، ص 385 .\r\n( 531 ) . مجلسى ، حق اليقين ، ص 487 .\r\n( 532 ) . مجلسى ، حق اليقين ، ص 474 .\r\n( 533 ) . مجلسى ، حق اليقين ، ص 474 .\r\n( 534 ) . مجلسى ، حق اليقين ، ص 476 .\r\n( 535 ) . سوره ق ، آيه 35 .\r\n( 536 ) . مجلسى ، حق اليقين ، ص 484 .\r\n( 537 ) . مجلسى ، حق اليقين ، ص 486 .\r\n( 538 ) . سوره انسان ، آيه 20 .\r\n( 539 ) . مجلسى ، حق اليقين ، ص 490 .\r\n( 540 ) . مجلسى ، حق اليقين ، ص 480 .\r\n( 541 ) . سوره رعد ، آيه 23 .\r\n( 542 ) . سوره انسان ، آيه 20 .\r\n( 543 ) . سوره يونس ، آيه 10 .\r\n( 544 ) . سوره يونس ، آيه 10 .\r\n( 545 ) . سوره صافّات ، آيه 41 .\r\n( 546 ) . سوره صافّات ، آيه 42 .\r\n( 547 ) . مجلسى ، حق اليقين ، ص 480 .\r\n( 548 ) . مجلسى ، حق اليقين ، ص 386 .\r\n( 549 ) . هر چه بخواهد مىكند و به هر چه اراده كند حكم مىنمايد .\r\n( 550 ) . ابن فهد حلّى ، عدّة الدّاعى و حافظ رجب برسى ، مشارق انوار اليقين و حسن ديلمى ، ارشاد القلوب .\r\n\r\n","description":"","footnote":"","page_name":" 469 ","page_number":467},
  {"content":"\r\n\r\n( 551 ) . حسن شيرازى ، كلمة اللّه ، كتب الانبياء ، خلاصة التوراة ، السورة السادسة عشرة .\r\n( 552 ) . سوره فرقان ، آيه 16 و سوره نحل ، آيه 31 .\r\n( 553 ) . سوره ق ، آيه 35 .\r\n( 554 ) . سوره منافقون ، آيه 8 .\r\n( 555 ) . سوره توبه ، آيه 21 .\r\n( 556 ) . سوره توبه ، آيه 21 .\r\n( 557 ) . مجلسى ، حق اليقين ، ص 481 .\r\n( 558 ) . مجلسى ، بحار ، تاريخ سيدة النّساء فاطمة الزّهراء ( ع ) ، باب تزويجها ، حديث 32 ، ج 43 ، ص 132 .\r\n( 559 ) . مجلسى ، حق اليقين ، ص 483 .\r\n( 560 ) . مجلسى ، حق اليقين ، ص 478 .\r\n( 561 ) . سوره ق ، آيه 35 .\r\n( 562 ) . مجلسى ، حق اليقين ، ص 478 .\r\n( 563 ) . مجلسى ، حق اليقين ، ص 476 .\r\n( 564 ) . مجلسى ، حق اليقين ، ص 385 .\r\n( 565 ) . مجلسى ، حق اليقين ، ص 490 .\r\n( 566 ) . مجلسى ، حق اليقين ، ص 459 .\r\n( 567 ) . مجلسى ، حق اليقين ، ص 468 .\r\n( 568 ) . مجلسى ، حق اليقين ، ص 469 .\r\n( 569 ) . مجلسى ، حق اليقين ، ص 469 و سوره نجم ، آيه 15 .\r\n( 570 ) . سوره آل عمران ، آيه 133 .\r\n( 571 ) . سوره حديد ، آيه 21 .\r\n( 572 ) . مجلسى ، حق اليقين ، ص 429 .\r\n( 573 ) . مجلسى ، حق اليقين ، ص 475 .\r\n( 574 ) . مجلسى ، حق اليقين ، ص 489 .\r\n( 575 ) . مجلسى ، حق اليقين ، ص 488 .\r\n( 576 ) . مجلسى ، حق اليقين ، ص 453 و 455 .\r\n( 577 ) . مجلسى ، حق اليقين ، ص 490 .\r\n( 578 ) . سوره انسان ، آيه 16 .\r\n( 579 ) . سوره الرّحمن ، آيه 58 و سوره انسان ، آيه 19 و سوره صافّات ، آيه 49 .\r\n( 580 ) . مجلسى ، حق اليقين ، ص 477 .\r\n( 581 ) . هيچ كارى او را از كار ديگر بازندارد .\r\n( 582 ) . هيچ امرى ، امر ديگرى را از او پوشيده نگه نمىدارد .\r\n\r\n","description":"","footnote":"","page_name":" 470 ","page_number":468},
  {"content":"\r\n\r\n( 583 ) . ابن فهد حلّى ، عدّة الدّاعى و حافظه رجب برسى ، مشارق انوار اليقين و حسن ديلمى ، ارشاد القلوب .\r\n( 584 ) . سوره زخرف ، آيه 71 .\r\n( 585 ) . سوره نحل ، آيه 31 و سوره فرقان ، آيه 16 .\r\n( 586 ) . مجلسى ، حق الحياة ، ص 386 .\r\n( 587 ) . مجلسى ، حق اليقين ، ص 491 .\r\n( 588 ) . مجلسى ، حق اليقين ، ص 487 .\r\n( 589 ) . مجلسى ، حق اليقين ، ص 479 .\r\n( 590 ) . مجلسى ، حق اليقين ، ص 478 .\r\n( 591 ) . مجلسى ، حق اليقين ، ص 491 .\r\n( 592 ) . مجلسى ، حق اليقين ، ص 434 .\r\n( 593 ) . سوره نور ، آيه 24 و سوره يس ، آيه 65 .\r\n( 594 ) . سوره ق ، آيه 30 .\r\n( 595 ) . فيض ، محجّة البيضاء ، ج 4 ، ص 375 و مجلسى ، حق اليقين ، ص 447 و صدوق ، علل الشرايع ، باب 130 ، ص 155 .\r\n( 596 ) . مجلسى ، حق اليقين ، ص 482 .\r\n( 597 ) . مجلسى ، حق اليقين ، ص 455 .\r\n( 598 ) . مجلسى ، حق اليقين ، ص 484 .\r\n( 599 ) . مجلسى ، حق اليقين ، ص 413 .\r\n( 600 ) . مجلسى ، حق اليقين ، ص 374 .\r\n( 601 ) . مجلسى ، حق اليقين ، ص 381 .\r\n( 602 ) . مجلسى ، حق اليقين ، ص 477 .\r\n( 603 ) . مجلسى ، حق اليقين ، ص 489 .\r\n( 604 ) . مجلسى ، حق اليقين ، ص 477 .\r\n( 605 ) . مجلسى ، حق اليقين ، ص 378 .\r\n( 606 ) . سوره زخرف ، آيه 71 و سوره ق ، آيه 35 .\r\n( 607 ) . سوره حج ، آيه 5 .\r\n( 608 ) . سوره مؤمنون ، آيه 14 .\r\n( 609 ) . شيخ بهائى ، اربعين ، حديث نهم ، نمايش دوّم در چگونگى وزن اعمال .\r\n( 610 ) . سوره ابراهيم ، آيه 48 .\r\n( 611 ) . سوره ق ، آيه 15 .\r\n( 612 ) . مجلسى ، حق اليقين ، ص 633 و سوره ق ، آيه 15 .\r\n( 613 ) . مجلسى ، حق اليقين ، ص 633 .\r\n\r\n","description":"","footnote":"","page_name":" 471 ","page_number":469},
  {"content":"\r\n\r\n( 614 ) . مجلسى ، حق اليقين ، ص 633 .\r\n( 615 ) . مجلسى ، حق اليقين ، ص 446 .\r\n( 616 ) . مجلسى ، حق اليقين ، ص 447 .\r\n( 617 ) . مجلسى ، حق اليقين ، ص 448 .\r\n( 618 ) . مجلسى ، حق اليقين ، ص 448 .\r\n( 619 ) . سوره ق ، آيه 24 .\r\n( 620 ) . مجلسى ، حق اليقين ، ص 448 .\r\n( 621 ) . مجلسى ، حق اليقين ، ص 448 .\r\n( 622 ) . سوره اسراء ، آيه 79 .\r\n( 623 ) . سوره انبياء ، آيه 103 .\r\n( 624 ) . مجلسى ، حق اليقين ، ص 448 .\r\n( 625 ) . مجلسى ، حق اليقين ، ص 449 .\r\n( 626 ) . مجلسى ، حق اليقين ، ص 450 .\r\n( 627 ) . سوره اسراء ، آيه 71 .\r\n( 628 ) . مجلسى ، حق اليقين ، ص 450 .\r\n( 629 ) . مجلسى ، حق اليقين ، ص 450 .\r\n( 630 ) . مجلسى ، حق اليقين ، ص 456 .\r\n( 631 ) . مجلسى ، حق اليقين ، ص 459 .\r\n( 632 ) . مجلسى ، حق اليقين ، ص 459 .\r\n( 633 ) . مجلسى ، حق اليقين ، ص 461 .\r\n( 634 ) . مجلسى ، حق اليقين ، ص 457 .\r\n( 635 ) . مجلسى ، حق اليقين ، ص 460 .\r\n( 636 ) . مجلسى ، حق اليقين ، ص 460 .\r\n( 637 ) . مجلسى ، حق اليقين ، ص 459 .\r\n( 638 ) . مجلسى ، حق اليقين ، ص 459 .\r\n( 639 ) . مجلسى ، حق اليقين ، ص 458 .\r\n( 640 ) . سوره اسراء ، آيه 71 .\r\n( 641 ) . سوره انبياء ، آيه 28 .\r\n( 642 ) . سوره انبياء ، آيه 73 .\r\n( 643 ) . مجلسى ، بحار الانوار ، كتاب الامامه ، باب ثواب حبّهم و ولايتهم ، احاديث 67 و 75 ، ج 27 ، ص 102 و 105 .\r\n( 644 ) . مجلسى ، بحار الانوار ، كتاب العقود و الايقاعات ، باب كراهة العزوبه ، حديث 24 ، ج 103 ، ص 220 .\r\n\r\n","description":"","footnote":"","page_name":" 472 ","page_number":470},
  {"content":"\r\n\r\n( 645 ) . مجلسى ، حق اليقين ، ص 449 .\r\n( 646 ) . مجلسى ، حق اليقين ، ص 452 .\r\n( 647 ) . مجلسى ، حق اليقين ، ص 456 .\r\n( 648 ) . سوره انبياء ، آيه 28 .\r\n( 649 ) . مجلسى ، حق اليقين ، ص 456 .\r\n( 650 ) . مجلسى ، حق اليقين ، ص 457 .\r\n( 651 ) . مجلسى ، حق اليقين ، ص 457 .\r\n( 652 ) . مجلسى ، حق اليقين ، ص 459 .\r\n( 653 ) . مجلسى ، حق اليقين ، ص 458 .\r\n( 654 ) . مجلسى ، حق اليقين ، ص 458 .\r\n( 655 ) . سوره شعراء ، آيه 100 .\r\n( 656 ) . سوره انعام ، آيه 28 و مجلسى ، حق اليقين ، ص 460 و 461 .\r\n( 657 ) . فاضل دربندى ، اسرار الشهادة ، المقدمة الثامنة ، ص 107 .\r\n( 658 ) . فاضل دربندى ، اسرار الشهادة ، المقدمة الثانية ، ص 43 .\r\n( 659 ) . مولى محمّد صالح برغانى قزوينى ، مخزن البكاء ، انتهاى فصل دوّم .\r\n( 660 ) . سوره ضحى ، آيه 5 .\r\n( 661 ) . فيض ، تفسير صافى ، ذيل آيه 5 سوره و الضّحى .\r\n( 662 ) . فيض ، تفسير صافى ، ذيل آيه 5 سوره و الضّحى .\r\n( 663 ) . مجلسى ، زاد المعاد ، اعمال ماه رمضان ، دعاى ابو حمزه ثمالى ، ص 141 .\r\n( 664 ) . مجلسى ، زاد المعاد ، اعمال ماه رمضان ، دعاى ابو حمزه ثمالى ، ص 177 .\r\n\r\n","description":"","footnote":"","page_name":" 473 ","page_number":471},
  {"content":"\r\n\r\n\r\n[ رساله متمم در اصول دين 
  ]\r\nبسم اللّه الرّحمن الرّحيم و به نستعين الحمد للّه ربّ العالمين و الصلاة و السلام على خير خلقه محمّد و آله الطاهرين و لعنة اللّه على اعدائهم اجمعين الى يوم الدين .\r\nو بعد چون رساله‌اى كه سابق در اصول دين نوشته‌ام بعضى از مطالب او ناقص بود لهذا اين مطالب را بر او افزودم و به او ملحق نمودم و او را رسالهء متمّم نام نهادم و در اين رساله مطالب بسيارى است .\r\nبدان كه اهل هيچ مجلس به قدر اهل مجلس وعظ و منبر مختلف نيستند زيرا كه هر استادى شاگردان او مناسب او است اگر چه خيّاط و نجّار باشد يا نحوى و صرفى باشد بخلاف مجلس وعظ كه زن و مرد و عوام خواص و متوسّط در او جمعند پس بايد واعظ مرد حكيم و جامع باشد و مناسب همه سخن گويد يا كلام او را ظاهرى و باطنى باشد و مثل دريا باشد كه هر كس به قدر مقام خود از كلام او چيزى فهمد و به قدر كوزه و سبوى خود آب بردارد ، چنانچه كلام خدا و معصومين ( ع ) چنين است و از معصوم ( ع ) گذشته اين طور سخن گفتن بسيار مشكل است پس بايد ديگران كه اين را نتوانند لا اقل مثل دكان عطارى باشند و در هر مجلس و منبر جور به جور سخن گويد و هر جور سخن او مناسب قومى باشد تا آنكه همه را نگهدارد و تربيت نمايد چون پدر و مادر نسبت به اطفال كه همه را تربيت نمايند و از هيچ‌كدام اعراض نكنند .\r\n\r\nمطلب اوّل [ انحصار كمال در علم و عمل 
  ]\r\nكمال و تمام كمال آن است كه ذات ، فعليّت محض و هستى و وجود محض و برى از قوه و استعداد باشد و بسيط محض باشد و مستجمع جميع صفات كمال و منزه از\r\n\r\n","description":"","footnote":"","page_name":" 474 ","page_number":472},
  {"content":"\r\n\r\nنقايص باشد و صفات او عين ذات باشد و از غير نباشد يعنى واجب الوجود باشد كه همهء اينها را دارا است . پس بديهى شد كه كمال و جمال ، مخصوص خداوند ذو الجلال است زيرا كه ممكن ندارد مگر شمّه و آن شمّه هم از غير است كه خداوند متعال است كه به كواكب روشنى و نور داده و به ياقوت صفا و رنگ داده و گل را خوشرنگ و خوشبو نموده و به زيد صورت خوب و به عمر و صوت مرغوب داده و هكذا .\r\nاگر گوئى پس چرا در لسان انبياء و علماء كمال را منحصر در علم و عمل مىدانند ؛ جواب اين است كه كمال ممكن دو قسم است ، اختيارى و اضطرارى .\r\nاضطرارى آن است كه در به دو خلقت به او داده‌اند يا نداده‌اند ، و كم داده‌اند يا زياد ، و قابل تحصيل نيست ، چون جمال و صورت خوب و قدرت و آواز مرغوب و نسب خوب چون سيّد و شهزاده بودن و هكذا ، و سخن بزرگان دين در كمال اختيارى است و آن نيست مگر علم و عمل . و به بيان ديگر كمال يا تكوينى است يا تكليفى ، و سخن ايشان در كمال تكليفى است ، و تكليف تعلّق نمىگيرد مگر به اختيارى ، و اختيارى نيست مگر علم و عمل ، و غرض از خلقت هم همين كمال اختيارى است نه اضطرارى . بدان كه در كمال اضطرارى هر چيزى با هر چيزى فى الجمله شركت دارد . بدان كه چون كمال اختيارى حاصل شد و شخص مستجاب الدعوه شد همه كمالات تكوينى هم به جهت او حاصل است ، از جمال خوب و صوت خوب و قوّت بسيار و شجاعت بيشمار . بلى امور اضافيه مثل پسر فلان بودن قابل تغيير نيست و امور اضافيه كمال هم نيست زيرا كه خارج از ذات است و ايضا اگر كمال بودى در حق تعالى بودى ، بفهم چه گفتم . و باز بدان كه مبدأ علم نيز نيست مگر اضطرارى ، كه آن ذهن و حافظه باشد ، و مبدأ عمل ايضا نيست مگر اضطرارى تكوينى ، كه آن قدرت باشد ؛ و تمام آن مخصوص محمد و آل او ( ص ) است .\r\nكه را ممكن است مثل امير المؤمنين ( ع ) شبى هزار ركعت نماز نمايد ؟ از اينجا است كه تكليف مردم مختلف است و هر كسى را به قدر ذهن و حافظه و توانائى او تكليفش مىنمايند .\r\nباز بدان كه مكرر گفته‌ايم كه جميع علوم و شرايع ، بيان سه مسأله و منحصر در سه مسأله است . زيرا كه هر كس و هر چيز يا از تو برترند و يا از تو كوچكترند و يا با تو همسرند و جميع شرايع بيان سلوك اين سه طايفه است و اداى حقوق ايشان است . پس بايد اوّل اين سه طائفه را شناخت و هر يك را به اندازه او شناخت ، اين است معنى علم كه\r\n\r\n","description":"","footnote":"","page_name":" 475 ","page_number":473},
  {"content":"\r\n\r\nتحصيل آن واجب است . و بعد حق هر يك را به اندازه او بايد ادا كرد ، و اين است معنى عمل كه واجب است . مثلا شناختن خدا و معصومين ( ع ) و علماء و مولاى عبد و شوهر نسبت به زن و معلم نسبت به متعلّم و محسن و منعم نسبت به منعم اليه و ابوين و هكذا ، شناختن برتران است . و اگر حضرت امير ( ع ) را مثلا به اندازه نشناسد و غالى شود هم كفر است . و سلوك با ايشان ، اطاعت و بندگى و اخذ و تعلّم است . و شناختن مقام زن و مملوك و حيوان و شاگرد و فقراء و هكذا ، شناختن زير دستان است . و سلوك با ايشان ، تربيت و تعليم و احسان است . و شناختن همسران هم لازم است . و سلوك با ايشان ، مواسات و معاونت است . و آن كسى كه برتر و همسر ندارد ، بس خداوند ذو الجلال است . و در مذهب شيعه بسا چيزها بر خدا واجب است و آن سلوك با زير دستان و بندگان است كه ارسال رسل و انزال كتب و تربيت و احسان است . پس ظاهر شد كه بر دارا و قادر تربيت و احسان به محتاج و عاجز لازم و واجب است از آن جهت كه غنى و دارا است تا بخل و منع فيض لازم نيايد كه بخل نقص است . و بر عاجز و جاهل ، كوچكى و بندگى و التماس واجب است از آن جهت كه بىچيز است .\r\nحال بدان كه اگر ابد الآباد در دنيا باشيم و تحصيل علم نمائيم ، از شناختن اين سه طايفه عاجزيم . و چون از شناختن عاجزيم ، البتّه از عمل و اداى حقوق ايشان هم عاجزيم ، زيرا كه عمل فرع علم است . با آنكه اگر درست هم بشناسيم طاقت و قدرت چندان نداريم كه بتوانيم اداى حقوق ايشان نمائيم . و چگونه از عهدهء علم و عمل بر آئيم و حال آنكه چهارده معصوم ( ع ) ( ما عرفناك حقّ معرفتك و ما عبدناك حقّ عبادتك ) ، 1 فرموده‌اند ( و لا احصى ثنائك انت كما اثنيت على نفسك ) 2 به زبان معجز بيان جارى ساخته‌اند . بلى حق تعالى به خود چنين ثنا گفته كه ما سوا را آفريده ، و ذات ما سوى ثناى او است . و ايضا شناختن او ذات خود را ثناى او است كه ديگران نتوانند . پس آن انا و نحن كه حق تعالى به خود گويد همان سزاوار او است نه آن انت كه مخلوق به خدا گويد . زيرا كه آن انا راجع به حقيقت ذات است كه خود خود را شناخته و اين انت چنين نيست . بفهم چه گفتم . بلى محيط محاط نگردد و الّا از فرض وجودش عدمش لازم آيد . و در اخبار است كه حق تعالى به حضرت داود و حضرت موسى ( ع ) و يا به غير ايشان فرمودند مرا شكر كنيد . عرض كردند هر شكر تو نعمتى است تو داده‌اى و او را نيز شكرى لازم است و هكذا . فرمود چون دانستى و اقرار كردى كه عاجزى از شكر ، تو را از\r\n\r\n","description":"","footnote":"","page_name":" 476 ","page_number":474},
  {"content":"\r\n\r\nشاكران محسوب داشتم ، يعنى مقام خود را شناختى كه عجز است . 3 و حضرت امير ( ع ) در ديوان فرموده ( العجز عن درك الادراك ادراك ) . 4 پس ظاهر شد كه كمال ممكن و مقام او مقام جهل بسيط است و اقرار به عجز است و نهايت نقص او مقام جهل مركب است كه نداند و نداند كه نمىداند لهذا آدم ( ع ) و حوّا  رَبَّنا ظَلَمْنا  5 گفتند و شيطان استكبار كرد .\r\nو توانى كه اين سه مسأله را دو مسأله كنى ، يكى دادن آنچه دارى به آن كه ندارد ، يكى تحصيل آنچه ندارى از آن كه دارد . و توانى كه يك مسأله نمائى و آن اين است كه به هر ذى حقى حق او را برسانى . بدان كه قواى بدن تو هم زيردست تو هستند كه سلوك با ايشان هم از جمله سلوك با زيردستان است .\r\n\r\nمطلب دوّم [ اخذ طريق عبادت از معبود 
  ]\r\nبدان كه طريقهء معرفت و بندگى و خدمت و اطاعت دانى نسبت به عالى اخذ نمىشود مگر از خود عالى ، و ممكن نيست كه دانى پيش خود عالى را بشناسد و اطاعت نمايد به طورى كه عالى مىخواهد . پس واجب است بر خود عالى كه خود را به دانى بشناساند و كيفيّت بندگى و اطاعت خود را به او بفهماند و دليل بر اين مطلب بسيار است .\r\nيكى آن كه دانى آن است كه هر چه او دارد ، عالى او را دارد . و عالى آن است كه آنچه او دارد ، دانى او را ندارد . و عالى بودن عالى به جهت همين زيادتى است . پس دانى نداند كه آن زيادتى چيست و همين پندارد كه مثل او است با زياده . لهذا دارد كه شايد مورچه چنين گمان كند كه خدا مثل او بايد دو شاخ داشته باشد ، زيرا كه خدا ناقص نيست و اگر من نمىداشتم ناقص بودم ، پس بايد خدا هم داشته باشد . 6\r\nدوّم آن كه اين طريقه فطرى است و طريقه هر ذى شعورى است حتى حيوانات كه به اطفال خود طريقهء متابعت خودشان را ياد مىدهند و معلّم به اطفال ياد مىدهد كه با من چنين نمائيد و همچنين پدر و مادر و سلاطين ياد مىدهند كه با ما چنين نمائيد . و ايضا چون شخص خادمى گيرد آن خادم بالفطره از ديگران پرسد كه با او چه نحو سلوك كنم و ايضا بالفطره مردم در امور مشورت به بزرگتر نمايند زيرا كه داند كه بزرگتر داند آنچه او نداند . و چنانچه اين فطرى است ، اطاعت دانى مر عالى را و تربيت عالى مر دانى را و اعانت مساوى مر مساوى را هم فطرى است .\r\n\r\n","description":"","footnote":"","page_name":" 477 ","page_number":475},
  {"content":"\r\n\r\nسوّم آن كه ارسال رسل و كتب و وضع شرايع كه بر خدا واجب بود به جهت همين است كه او بايد خود را به ما بشناساند و طريقه بندگى را بفهماند و لذا واجب است كه ما در حق خدا و انبياء و ائمه هدى نگوئيم و اعتقاد نكنيم مگر آن را كه خودشان ياد داده‌اند . پس ما هر چه در مدح ايشان گوئيم و ايشان را اطاعت نمائيم از خود ايشان اخذ كرده‌ايم و اگر از گفتهء ايشان تعدّى نمائيم كفر و بدعت لازم آيد . و سلوك با همسران و سلوك با زير دستان را و شناختن ايشان را هم ايشان ياد داده‌اند . حتّى آداب جماع و بيت الاخلاء و اكل و شرب را فرموده‌اند تا به امور ديگر چه رسد .\r\nچهارم آنكه فرموده‌اند كه از قول ما تعدّى نكنيد و گفتهء ما را تسليم نمائيد و اگر نفهميديد رد نكنيد . 7 و فرمودند كه خدا از عالم عهد گرفته كه تعليم جاهل نمايد ، پيش از آن كه از جاهل عهد گرفت كه ياد بگيرد . 8 باز بدان كه لازم است بر هر دانى كه جز  سَمِعْنا وَ أَطَعْنا  9 نگويد و ( لم و لا نسلّم ) 10 و چون و چرا نداشته باشد و مجملا بداند كه او مصالح را نمىداند چنانچه عالى مىداند و اگر دانستى ، دانى نبودى بلكه همسر بودى . چنانچه طفل تو عسل خواهد و ندهى و او را قصد كنى و او نخواهد و مفسده داند . و لذا فرمود  وَ عَسى أَنْ تَكْرَهُوا شَيْئاً وَ هُوَ خَيْرٌ لَكُمْ وَ عَسى أَنْ تُحِبُّوا شَيْئاً وَ هُوَ شَرٌّ لَكُمْ  11 و در دعاى افتتاح فرمود ( فان ابطأ عنّى عتبت بجهلى عليك و لعلّ الّذى أبطأ عنّى هو خير لى لعلمك بعاقبة الامور ) . 12 و هميشه گله و شكوهء دانى از عالى به جهت همين جهل است و بالاترين مقامات دانى تخليه از خيال خود و تسليم صوابديد عالى است و اين مخصوص محمّد و آل او ( ص ) است كه در شأن ايشان نازل شده  وَ ما تَشاؤُنَ إِلَّا أَنْ يَشاءَ اللَّهُ  13 كه بالمرّه از خود خالى شدند . و لذا از معصوم ( ع ) پرسيدند كه علامت رضاى خدا از شخص چيست ، فرمود هر وقت كه تو از خدا راضى شوى بدان كه خدا از تو راضى است . 14 حديث را نقل به معنى كردم . بدان كه اگر چون و چرا بگويد به جهت آنكه مصلحت را بفهمد ، نه به جهت اعتراض مثل شيطان ، اين عيب ندارد ، خوب است ، بلكه در شريعت مأمور و مطلوب است . و فرموده‌اند چون سؤال كنى جواب را درست بفهم . و لكن بداند كه آنچه عالى از براى او در مقام سرّ و حكمت گفت به اندازهء فهم او گفته و بسا باشد كه اصل سرّ را نگويد كه نمىفهمد و يا مصلحت او نيست كه بفهمد . و علل الشرايع از اين سخن حالش معلوم شد . نمىبينى كه تو آنچه به اطفال امر و نهى نمائى نتوانى سرّ آنها را به او بگوئى زيرا كه او قابل فهم نيست و اگر چيزى بگوئى در خور او خواهى گفت . باز بدان كه چون\r\n\r\n","description":"","footnote":"","page_name":" 478 ","page_number":476},
  {"content":"\r\n\r\nعالى خود را بدانى شناساند و اوصاف خود را به او گفت ، لازم است بر دانى كه اعتقاد نمايد كه آنچه از اوصاف خود به من گفت در خور من گفته و حقيقت عالى ، از آن برتر است و اگر همين قدر باشد كه من فهميدم لازم آيد كه آنچه او داند من دانسته باشم پس همسر او شده باشم بلكه به او احاطه كرده باشم با آنكه او بر من محيط است و محيط محاط نگردد و دانى همسر عالى نگردد . بارى هر چند شعاع گويد كه من چراغ و آفتاب را شناختم ، يا قطره گويد من احاطه به دريا كردم يا كوزه و سبو و نهر و جو گويد ، يا شاخ و برگ گويد كه من درخت را دانستم و هكذا ، همه دروغ گفته‌اند و به جهل مركب افتاده‌اند و كمال ايشان آن بود كه ( ما عرفناك حقّ معرفتك ) گويند و كذا اگر دست زيد يا پا يا چشم يا گوش يا عضو ديگر ، جدا جدا گويند ما زيد را شناختيم يا بگويند ما روى هم رفته او را شناختيم هم مستحق تكذيبند . بلكه بايد دانيان بدانند كه آنچه عالى به هر يك گفته شأنى از شئون و به روزى از كمون او است و به هر يك هر چه گفته ، در خور او است و هر خدمتى كه از هر يك خواسته وجهى است از وجوه او . لهذا تكليف مردم مختلف است چنانچه كارهاى مردم در بارگاه سلطان مختلف است و شغلهاى اطفال تو و شاگردان تو و حواس تو مختلف است . چشم را كارى و گوش را كارى است . پس حاصل اين شد كه بايد عالى خود خود را به دانى بشناساند و طريقه خدمت خود را بگويد و دانى را لازم است كه بداند كه عالى از آن طور كه او شناخته برتر است و شناختن او در خور او است و محال است كه او حقيقت عالى را بشناسد ، بلكه محال است كه شخص حقيقت خود را بشناسد ، چنانچه گفته‌اند . و ايضا بايد در مقام سمعنا و اطعنا باشد و چون و چرا در مقام اعتراض نگويد . خلاصه ، كمال او در جهل بسيط است كه بداند در مقام علم و عمل و معرفت و خدمت و اداى حقوق مولى ، مقصر است . اين را هر دانى بداند به كمال رسيده .\r\nالبتّه اين را مشق كن تا ملكه نمائى اين چند كلمه بالتبع ذكر شد .\r\nدليل پنجم بر اين كه بايد عالى خود را به دانى بشناساند و حق تعالى خود خود را شناسانده و انبياء و ائمه ( ع ) خود را شناسانده‌اند ، آيهء  صِبْغَةَ اللَّهِ  15 است كه در سورهء مباركه بقره است و صادق ( ع ) او را تفسير به اسلام نموده 16 و به روايت ديگر فرموده ( هى صبغ المؤمنين بالولاية فى الميثاق ) 17 يعنى مراد رنگ كردن مؤمنين است به ولايت ما اهل بيت در عالم ذرّ . و آيهء فطرت است كه در سورهء روم است  فَأَقِمْ وَجْهَكَ لِلدِّينِ حَنِيفاً فِطْرَتَ اللَّهِ الَّتِي فَطَرَ النَّاسَ عَلَيْها لا تَبْدِيلَ لِخَلْقِ اللَّهِ ذلِكَ الدِّينُ الْقَيِّمُ وَ لكِنَّ أَكْثَرَ النَّاسِ  .\r\n\r\n","description":"","footnote":"","page_name":" 479 ","page_number":477},
  {"content":"\r\n\r\n لا يَعْلَمُونَ  18 و در اخبار اين فطرت تفسير به اسلام شده و به توحيد شده و به معرفت خدا و رسول و امير المؤمنين ( ع ) شده . 19 حضرت باقر ( ع ) فرمود ( فطرهم على التوحيد ) ( الخ ) 20 يعنى خلق كرد و مفطور نمود ايشان را بر توحيد در وقت ميثاق ، بر معرفت آن كه او است خداى ايشان ؛ اگر اين نبودى نمىدانستند كيست پروردگار ايشان و نه كيست روزى دهنده ايشان . و حديث ( كلّ مولود يولد على الفطرت ) ( الخ ) 21 ظاهر و هويدا است . و همچنين حديث صادق ( ع ) كه به شخصى فرمود به كشتى نشسته‌اى و كشتى در مقام غرق برآمده و يا غرق شده و در آن وقت دلت قهرا متوجه شد به كسى كه تو را نجات دهد ؟ همان خداى تو است .\r\nاين حديث در كتب فارسى مجلسى ( قدس سره ) و غير آن هست ، نقل به معنى كردم . پس اين حديث هم مثل آنها دلالت دارد بر ايمان فطرى . و آيه شريفهء  وَ اعْلَمُوا أَنَّ اللَّهَ يَحُولُ بَيْنَ الْمَرْءِ وَ قَلْبِهِ  22 كه در سورهء انفال است و ظاهر معنى او اين است كه بدانيد بدرستى كه خدا حايل مىشود ميان مرد و قلب او . و در تفسير صافى از كتاب توحيد و از عياشى نقل كرده كه صادق ( ع ) در اين آيه فرمود حايل مىشود ميان او و ميان آن كه بداند و اعتقاد كند كه باطل حق است . و ايضا از مجمع و عياشى نقل كرده كه آن حضرت فرموده معنايش اين است كه يقين نمىكند دل و قلب هرگز كه حق باطل است و يقين نمىكند قلب هرگز كه باطل حقّ است . باز عياشى از آن حضرت روايت كرده هو ان يشتهى ( الخ ) او اين است كه شخص به گوش و چشم و زبان و دست خود به چيزى ميل كند ، يعنى به حرامى ، اگر چيزى از خواهش خود را به عمل آورد پس نمىكند او را مگر آنكه قلب او منكر است آن كار را ، مىداند كه حق نيست در او . تمام شد حديث شريف . 23 و مضمون اين آيه شريفه به اين تفسير در آيات بسيارى است كه نفى علم و اعتقاد از كافر نسبت به باطل كرده . در سورهء و النجم فرموده  وَ ما لَهُمْ بِهِ مِنْ عِلْمٍ  يعنى آنان كه ملائكه را دختران خدا مىگويند علم به او ندارند  إِنْ يَتَّبِعُونَ إِلَّا الظَّنَّ  متابعت نمىكنند مگر مظنّه را . 24 و فرموده  ما لَهُمْ بِهِ مِنْ عِلْمٍ إِلَّا اتِّباعَ الظَّنِّ وَ ما قَتَلُوهُ يَقِيناً  25 يعنى آنان كه گفتند حضرت عيسى را كشتند و بر دار كشيدند علم ندارند متابعت مظنّه مىكنند و يقينا او را نكشتند . و آيات از اين قبيل بسيار است و همه را مضمون يكى است كه خدا قلب را چنان آفريده كه هرگز يقين قطعى جزمى به باطل نخواهد پيدا كرد . و هر كس در مقام تفحّص و تجربه برآيد مضمون اين آيات را بالبديهه خواهد يافت .\r\nحال هر كه طالب تحقيق و فهم اين آيات و اين مطلب است به دقّت گوش به من\r\n\r\n","description":"","footnote":"","page_name":" 480 ","page_number":478},
  {"content":"\r\n\r\nبدهد . حال بعون اللّه گوئيم در جميع شرايع و كتب و لسان حكما ، سيّما در قرآن مجيد ثابت است كه انسان ، عالمى است صغير و عالم ، انسانى است كبير و انسان نسخه‌اى است منتخب و مختصر از عالم كبير . و دلالت مىكند بر اين مطلب آيهء  وَ عَلَّمَ آدَمَ الْأَسْماءَ كُلَّها  ( بقره ) 26 و آيهء  ما مَنَعَكَ أَنْ تَسْجُدَ لِما خَلَقْتُ بِيَدَيَّ  ( ص ) 27 و آيهء  سَنُرِيهِمْ آياتِنا فِي الْآفاقِ وَ فِي أَنْفُسِهِمْ  28 و اشعار ديوان حضرت امير المؤمنين ( ع ) كه يكى از آنها اين است :\r\n أ تزعم انّك جرم صغير * و فيك انطوى العالم الاكبر \r\n. 29\r\nپس بايد جميع مراتب ادراك را هم از حسّ و خيال و وهم و عقل داشته باشد با آن كه بديهى است كه همه را دارد و ظاهر است كه جميع مراتب ادراك ، لازم دارد ادراك جميع مراتب وجود را از واجب و ممكن و مجرّد و مادّى ، اگر چه ادراك ناقصى باشد . و اگر ادراك واجب به نحوى از انحاء ممكن نبودى تكليف به معرفة اللّه تكليف محال بودى با آن كه اين تكليف هست بالبديهه و قضيّهء ( اعرف نفسك تعرف ربّك ) يعنى بشناس خود را تا بشناسى خداى خود را ، مسلّم است و حديث من عرف نفسه فقد عرف ربّه 30 مشهور و تفسير  وَ ما خَلَقْتُ الْجِنَّ وَ الْإِنْسَ إِلَّا لِيَعْبُدُونِ  به ليعرفون 31 در نهايت شهرت و ظهور است و حديث كنت كنزا مخفيّا فاحببت ان اعرف فخلقت الخلق لكى اعرف 32 محتاج به بيان ندارد .\r\nحال گوئيم اين اسباب ادراك كه قادر متعال عطا كرده ، آيا اين اسباب را آينه ساخته كه مطابق واقع بنمايد ( لو خلّى و طبعه ) ، يا خلاف بنمايد ؟ اگر خلاف نما بودى نقض غرض لازم آمدى و نقص و عجز خالق را لازم داشتى ، تعالى عن ذلك ، و امر به معرفت اشياء امر به جهل مركب بودى با آن كه بديهى است كه اين اسباب آينهء واقع نما است . دو چشم را چنان آفريده كه هر رنگ را و هر قطر و قدر و قامت را درست بيند و منفذ را يكى كرد تا عدد را نيز درست بيند و مانند احول يكى را دو تا نبيند و نيست مثل شيشهء كبود كه هر چيز را كبود نمايد و يا شيشهء سرخ و زرد و هكذا . و همچنين شنيدن گوش و چشيدن دهن و بوئيدن دماغ و لمس نمودن همهء بدن و اعضاء . و حواس باطنه از اين ظاهره برتر و محكمتر و عقل كه ميزان همه است حال او معلوم است كه بايد چقدر محكم و با استقامت باشد . و چون چنين شد البته باطل را نتواند اعتقاد نمايد كه حق است و حق را كه او باطل است . پس نتواند اعتقاد نمايد كه خدا عاجز و ناقص باشد پس هرگز به شرك و تركيب و غير اينها از صفات نقص اعتقاد نكند . و نتواند اعتقاد نمايد\r\n\r\n","description":"","footnote":"","page_name":" 481 ","page_number":479},
  {"content":"\r\n\r\nكه ترجيح مرجوح بر راجح جايز است ، پس يقين نتواند نمود كه حضرت امير المؤمنين ( ع ) مأموم و خانه‌نشين باشد و آنان كه دانىاند امام و خليفه باشند . و هكذا همه دانند كه حادثند و مخلوقند و خالق نيستند و عاجزند و هر كسى به جهت خود معبودى اخذ كرده كه او را قادر و كامل داند و از او حاجت خواهد حتّى مثل فرعون كه ادعاى خدائى كردند . و ايضا بالفطره همه دانند كه جود خوب است و بخل بد است و ميانه روى خوب است و افراط و تفريط بد است و شكم‌پرستى و پرخورى و تن‌پرورى بد است و ذلّت و طمع بد است و شب و روز ميان دو پاى زن بودن بد است و كذب و ظلم و خلف عهد بد است و به هر كافرى يكى از اينها را نسبت دهى و يا به طفلى بدش آيد و چون عكس اينها را نسبت دهى خوشش آيد و مردم نيز همديگر را به مكارم اخلاق مدح نمايند و به صفات ذميمه مذمّت نمايند حتى اطفال و عوام و زنان .\r\nدليل ديگر آن كه آيا بايد عالم تكوين و عالم تكليف با هم موافق و مناسب باشند يا لازم ندارد و مىشود كه ضد همديگر باشند ؟ بديهى است كه اگر ضد همديگر باشند و با هم وفق ندهند نقض غرض لازم آيد و نقص و عجز و ظالم بودن خالق حكيم متعال لازم آيد ، تعالى عن ذلك ، و ارسال رسل و وضع شرايع و فرستادن كتب همه لغو و باطل باشد ، تعالى عن ذلك . درست بفهم كه چه گفتم و محكم بگير و حفظ كن آنچه گفتم كه در هيچ كتاب و تفسير نبينى .\r\nسؤال : اگر چنين است كه اينجا گفته آمد پس اين همه كفر و بطلان و خطا از كجا است ؟\r\nجواب : باعث اين چند چيز است . يكى عمل به ظن و تخمين و اعتقاد ظنى . و يقين ندارند چنانچه فرمود  أَ رَأَيْتَ مَنِ اتَّخَذَ إِلهَهُ هَواهُ  33 ( فرقان ) ، يعنى آيا ديدى آنان را كه هوا و هوس خود را خداى خود و معبود خود گرفته و عمل به هوا و هوس مىكند . با آن كه در اخبار اهل بيت ( ع ) به تواتر رسيده كه كمتر از يقين چيزى ميان مردم قسمت نشده و به حس و تجربه هم معلوم است . پس از آن كه يقين به حق به اين كمى باشد از باطل چه پرسى ؟\r\nخلاصه آنچه از مجملات فطرى گفتيم در مقام تشخيص صغريات اشتباه حاصل مىشود و به مظنّه عمل مىكنند و خداوند يكتا پيغمبران را از براى بيان و تميز همين صغريات فرستاده . مثلا همه گويند جود و كرم خوب است . اما اين كرم است يا نيست تميز آن مشكل است . و مثلا خدا و معبود هست ، آيا چيست ؟ يكى از روى حدس گفت او آفتاب\r\n\r\n","description":"","footnote":"","page_name":" 482 ","page_number":480},
  {"content":"\r\n\r\nاست ، يكى گفت ماه است و هكذا . و بايد معبود را عبادت كرد ، آيا عبادت را چه طور بايد كرد ؟ ندانند . بعضى از احمقان ، حلقهء ذكر گيرند به آلات او و دائره و نام او را عبادت نهند . يكى تقليد پدران و دين گذشتگان كه از او دست كشيدن بسيار بسيار مشكل است . يكى حال ، حال الناس و ملاحظه شأن و همسران و تكبّر و كبر و منيّت .\r\nحاصل اين شد كه ايشان را جز عمل به ظن نيست و همه فسادها از متابعت نكردن معصومين ( ع ) است و گاهى هم اشتباه از فهم كلام معصوم حاصل مىشود . بلى اين اشتباه معفو و مأجور است به خلاف متابعت نكردن ، و هو العالم .\r\nبدان كه لازمهء هر دين اشتباه و اختلاف است زيرا كه معصوم ( ع ) لا بد است از اين كه قواعدى در ميان مردم گذارد و مردم در فهم آن قواعد و اجراى اين قواعد در موارد ، لا بد مختلف شوند . و چون اختلاف آمد حق و باطل پديد آيد . اين يك راه اختلاف . راه ديگر آن كه ناچار است معصوم ( ع ) كه با هر طبقه از مردم به اندازهء ايشان سخن گويد تا هدايت يابند و گمراه نشوند و تربيت يابند . زيرا كه اگر به شخص كم هوش و كم عقل بلندتر از مقام عقل او گويد نفهمد و گمراه و حيران شود و افراط لازم آيد و اگر به شخص باهوش و نكته‌دان پائين‌تر از مقام عقل او گويد او را تربيت نكرده و حق او را نداده و تفريط لازم آيد و طبقات مردم هم كه لا بد هميشه مختلف بوده و خواهد بود و چون سخنان معصوم ( ع ) كه نسبت به هر طايفه گفته ، جمع آيد و به همديگر خبر دهند ، لا بد مختلف به نظر آيد . پس در مقام جمع و ردّ آن برآيند . اين هم يك راه اختلاف . و گاهى سهو و نسيان و اشتباه در شنيدن و نقل كردن كلام معصوم لازم آيد . و اين سه راه لازمه هر دين است . دو راه ديگر نيز هميشه بوده . يكى افترا بستن بر معصوم ( ع ) به جهت هوى و هوس و بىدينى و يكى بودن تقيّه در هر دين . بلى فرق اين است كه آن سه راه قهرا و از تابعان و دينداران خيزد و اين دو راه بالعرض و از بدان پيدا شود و هو العالم .\r\n\r\nمطلب سوّم [ ما حكم به العقل حكم به الشّرع 
  ]\r\nدر تأكيد مطلب سابق كه همهء سرمايه از خداوند جواد يكتا است . دانستى كه حق تعالى اقرار و اعتراف به معبود مطلق را فطرى و جبلى انسان و هر ذى شعورى قرار داده و قلب او را چنان آفريده كه هرگز باطل را يقين نكند كه حق است و حق را باور نكند كه باطل است ، و بسيار ديده‌اى بعضى از ادله را كه نتوان در او خدشه كرد و لكن دل نتيجه را\r\n\r\n","description":"","footnote":"","page_name":" 483 ","page_number":481},
  {"content":"\r\n\r\nقبول نمىكند و بسا شده كه قهرا مطلبى در ذهن رسوخ مىكند اگر چه از براى او دليلى نتواند يافت . و دانستى كه تواضع و فروتنى از براى بزرگتر و بهتر هم فطرى است حتى در حيوانات و اين يكى از افراد وجوب تقديم و ترجيح راجح است بر مرجوح . پس آن كه گويد ترجيح مرجوح بر راجح جايز است و اللّه از روى اعتقاد نگويد و مخالف عمل او و سيرت انسان بلكه حيوان است . چرا كه هر كه عالم‌تر است محترم‌تر است و هر صنعتگر كه كاملتر است رجوع خلق به او بيشتر است و هر كه خلاف و گناه كند بالفطره خجل و شرمسار شود . پس اگر اختيار نبود و جبر بود ، خجالت چه معنى داشت ؟ اگر كسى مال ديگرى يا شراب را به حلق تو بريزد البتّه تو را خجالتى نيست و عذر موجّه دارى . پس خجالت قائل به جبر مبطل سخن او است . و اعانت و مواسات با همسران و احسان و تربيت زيردستان هم فطرى است و خوب دانستن اخلاق خوب و بد دانستن اخلاق بد هم فطرى است و علم به بديهيات هم از راه حواس ظاهر قهرا پيدا مىشود كه داند آتش گرم است و آفتاب روشن است و هكذا . و مرجع نظريات هم نيست جز همين فطريات و بديهيات .\r\nو ظاهر است كه عمل هم بسته به قدرت و توانائى است كه خدا داده . پس ظاهر شد كه علم و عمل هر چند كمال اختيارى است و لكن باز سرمايه هر دو را حق تعالى قهرا و اضطرارا داده .\r\nبدان كه معلومات فطرى عقل كه همه عقول در او متّفقند كم است و چندان نيست و سرمايهء همه در جميع علوم و مطالب از براى هر كسى همان معلومات است ، و بديهيات و ضروريات كه مرجع همه نظريات است همان معلومات است . بسيار در ايشان مشق كن و ملكه نما كه رد مطالب به سوى آنها تو را آسان شود . ان شاء اللّه در جاى ديگر بيان آن معلومات را به تفصيل خواهيم گفت منتظر باش .\r\nپس ظاهر شد كه عمده مقصود از ارسال رسل ، يعنى فرستادن انبياء و كتب و دينها ، تميز مصاديق و جزئيات همين كليات است كه بالفطره معلومند . و چون در تميز مصاديق رجوع به عقل شود شخص آفتاب يا ستاره يا بت يا گوساله‌پرست شود و يا جبرى و تفويضى و قائل به صفات زائده شود و هكذا . پس پيغمبر ( ص ) بيان كند كه آن معبود كاملى كه تو بالفطره اقرار دارى ، او كيست و معنى كمال او چيست ، و آن تواضع و بندگى كه تو بالفطره نسبت به بزرگتر از خود اقرار دارى ، بيان كنم كه بزرگتر از تو و ولى النعم تو كيانند و طريقه بندگى و تواضع چگونه است كه آن به صوم و صلاة و حج و\r\n\r\n","description":"","footnote":"","page_name":" 484 ","page_number":482},
  {"content":"\r\n\r\nجهاد و كذا و كذا است ، و آن اعانت و مواسات كه تو بالفطره به همسران قايلى كيفيّت او چيست ، و آن احسان و تربيت كه به زير دستان بالفطره دارى طريقه او چگونه است از عقد و طلاق و انفاق و تربيت اطفال ، و هكذا كرم و احسان كه گوئى خوب است مورد او كجا است و جاى غيرت و عصبيّت كجا است . پس آنچه پيغمبر ( ص ) گويد و ما دانيم تأييد عقل ما نموده و آنچه گويد و ندانيم تأسيس نموده . پس عمده احتياج به معصوم در تميز اين مصاديق و دانستن تفصيل اين مجملات است . درست بفهم چه گفتم . و اگر اين فطريات و كليات و مجملات را نداشتى تصديق پيغمبر ( ص ) نمىكردى . پس كار پيغمبر ( ص ) عمدهء آن بيان و تميز مصاديق و افراد و جزئيات و صغريات است ، و كبريات و كليّات را تو مىدانى . پس آنچه در شريعت‌ها آورده‌اند يا بيان تهذيب اخلاق و تدبير منزل است و يا بيان سياست مدن است و يا بيان شناختن و صفات خدا و بزرگان و كوچكان و همسران و بيان بندگى و اداى حقوق ايشان است . اين است معنى آنچه بزرگان و علماء فرموده‌اند واجبات شرعيّه لطف است در واجبات عقليّه ، يعنى مقرّب است به طاعتى كه عقل گفته و مبعّد و دوركننده است از گناهى كه عقل گفته . يعنى شرع بيان و تفصيل مطالب عقل است زيرا كه عقل از مقام تفصيل و تميز موارد و بيان جزئيات عاجز و جاهل است زيرا كه عقل از عالم جمع است و ادراك نكند مگر كليّات را و جزئيّات را به آلات دريابد نه بالذّات ، چنانچه در جاى خود معلوم شده ، و اين است معنى آنچه فرموده‌اند ( كلّ ما حكم به الشّرع حكم به العقل و بالعكس ) يعنى هر چه شرع فرموده عقل نيز همان را گويد و غير آن نگويد به شرطى كه پرده را از چشم عقل برگيرند و به او نشان دهند كه اين حكم جزئى شرعى از افراد و داخل كدام كلّى است و آنچه عقل به او حكم كرده از مجملات و كليّات ، شرع نيز همان را گويد و تصديق عقل نمايد . يعنى حق تعالى عقل را آينهء واقع نما و حقيقت بين آفريده ، پس نبيند مگر آنچه واقع است و نگويد جز آنچه حق است چنانچه گذشت در بيان فطرة اللّه . بلى عقل نبيند الّا كمى كه همان كليّات باشد . و ايضا اين است معنى آنچه فرموده‌اند كه عقل پيغمبرى است جزئى و باطنى و پيغمبر ( ص ) عقلى است كلى و ظاهرى ، يعنى هر دو دست به دست داده تصديق همديگر نمايند و سخن از يك مطلب رانند و هر دو موافق هم بينند و همان واقع بينند و غير آن نبينند زيرا كه هر دو آينه خدا آفريده‌اند اگر يك صورت در هزار آينه افتد همه مطابق هم باشد مگر آنكه آينه معيوب باشد و خدا آينه را بىعيب ساخته چنان كه\r\n\r\n","description":"","footnote":"","page_name":" 485 ","page_number":483},
  {"content":"\r\n\r\nدانستى كه عيب نقش از نقص نقاش است . پس اينها همه اشاره شد به همان فطرت خدا ، كه خلق را به فطرت واقع‌بينى و واقع‌نمائى آفريده . و هم دانستى كه كميت عقل همه غير از معصوم ( ع ) در فهم جزئيّات و فهم موارد گنگ است و كوتاه و جاهل است و اگر اين نبودى محتاج به پيغمبر نبودى و عقل همه مثل عقل پيغمبر بودى . و در كليّات عقول ، همه دانا و متّفقند و اختلاف ندارند . از اينجا معلوم شد كه آنچه عقول بر او اتّفاق دارند يقينا حق است و حجّت است و واقع همان است و الّا در آينهء عقول مركوز نمىشد و آنچه اختلاف دارند بر او اعتمادى نيست و رفع اختلاف را بايد به شرع انور نمود و رجوع به شرع كرد . اگر رجوع به شرع نكردى و به ظن و حدس و تخمين عقل راضى شدى ، آمادهء حساب و عقاب باش كه خلاف كرده‌اى و رخنه در دين نموده‌اى . و هم ظاهر شد كه اجماعيّات شريعت هم بالبديهه حجت است و كشف مىكند كه او را صاحب شرع فرموده و در خلافيات شرع چاره‌اى جز رجوع به شرع نيست و شارع در اين مقام هم ميزانى قرار داده و اگر آن ميزان هم خلافى باشد و ترجيح در ميان نيايد ، حكم عقل در اول مرحله جز احتياط و توقّف نيست و اگر اين ممكن نشد تخيير خواهد بود ، و هو العالم .\r\nپس اى عزيز بترس از خلافيات و بپرهيز از ظن و تخمين مگر آن ظنى كه شارع او را حجت نموده باشد . و هر كه بخواهد قاعدهء ( ما حكم به العقل حكم به الشّرع ) بيان نمايد از اين رشته كه ما گفتيم بگويد بسيار خوب بيان كرده . پس ظاهر شد كه در هر مطلب چهار قسم دليل توان اقامه كرد ، يكى از آفاق و عالم كبير ، يكى از انفس و عالم صغير ، يكى از لسان عقل كه رسول باطن است ، يكى از لسان شرع كه عقل ظاهر است . و ايضا يكى اجماع عقول و يكى اجماع شرايع و اهل شرع . بفهم چه گفتم .\r\nحال گوئيم از جمله فطريات عقل اين است كه هر كس بالفطره خود را در پيش بزرگتر از خود كوچك شمارد و او را تواضع نمايد و خود را نسبت به او قاصر داند .\r\nنمىبينى كه عوام گويد خاك بر سر ما و بندگى ما ، بندگى آن است كه ملّاها مىكنند . و تو هم بالفطره گوئى خاك بر سر من ، معرفت و بندگى آن است كه استاد من دارد خوشا حال او . و علماء گويند خاك بر سر ما ، بندگى آن بود كه ائمه ( ع ) كردند . و ايشان ( ع ) هم ( ما عرفناك حقّ معرفتك و ما عبدناك حقّ عبادتك و لا احصى ثنائك و انت كما اثنيت على نفسك ) فرمودند . و در حيوانات هم مىبينى كه هر ضعيف نسبت به قوى ، چون كبك در پيش شاهين ، چگونه سر تا پاى او زبانى است معترف به\r\n\r\n","description":"","footnote":"","page_name":" 486 ","page_number":484},
  {"content":"\r\n\r\nعجز و قصور و اظهار بندگى و كوچكى . و همين اقرار به عجز و قصور منتهاى مقام كوچك است كه حق را فهميده و واقع را به دست آورده و از حدّ خود تجاوز نكرده . زيرا كه واقع همين است كه علم و عمل كوچك و معرفت و قدرت و عبادت او به اندازهء او و در خور او است نه در خور بزرگ ، چنانچه گفتيم . و اگر اين اقرار به عجز و اعتراف به قصور نباشد زهى هلاكت و جهل مركب . لهذا روايت شده كه احمق دو ركعت نماز مىخواند و انتظار مىبرد كه وحى به او نازل شود . 34 پس درست بفهم و تصديق كن آنچه در اخبار اهل بيت است كه اگر بنده گرفتار عجب و منيّت نمىشد هرگز حق تعالى تخليه ميان او و گناه نمىكرد . 35 يعنى گاهى تخليه مىكند و او را به خود وامىگذارد تا گاه‌گاه گناه كند و اين گناه او را خجل و شرمنده دارد و به عجب گرفتار نشود . و در احاديث است كه بعد از نزول تورات حضرت موسى ( ع ) گمان كرد كه از او داناترى نيست وحى به جبرئيل ( ع ) شد ، پس نازل شد و امر نمود كه برود و از حضرت خضر ( ع ) تعليم گيرد ، تا آخر حكايت كه در سوره كهف است . 36 و فرمودند سيّئه‌اى كه تو را بد آيد بهتر است از حسنه‌اى كه تو را به عجب آورد . 37 و اين حديث ظاهر از حضرت امير المؤمنين ( ع ) است . و فرمودند كه فاسقى و عابدى داخل مسجد شدند چون بيرون آمدند فاسق عابد بود به جهت توبه و عجز و لابه و عابد فاسق بود به جهت عجب و منيّت . 38 و همين عجب و منيّت بود كه شيطان را رجيم و ملعون ابدى نمود . و عمدهء لذّت معصومين ( ع ) مناجات و اظهار عجز و قصور و گناه و تقصير بود . پس ظاهر شد در اين مطلب هم تطابق عقل و شرع ، كه كمال كوچك شناختن حق و واقع است و جاهل نبودن ، سيّما جهل مركب . و واقع همين است كه او عاجز و قاصر است چه در مقام علم و معرفت و چه در مقام عمل و قدرت .\r\nسؤال : معصوم ( ع ) كه معصوم است و او را گناهى نيست پس چگونه اين مناجاتها با عصمت درست آيد ؟ يا العياذ باللّه مثل سنّيان بايد گفت كه هيچ پيغمبرى ( ص ) معصوم نبوده يا مثل بعضى از شيعيان بايد گفت كه اين ادعيه و مناجات را به جهت ديگران گفته‌اند و به جهت ارشاد و هدايت ديگران و از زبان ديگران گفته‌اند .\r\nجواب نقضى اين است كه تعليم با مناجات منافات دارد پس هرگز ايشان را مناجاتى نبوده و از خدا ترس و خوفى نبوده و اين يا كفر است و يا در مرتبهء كفر . زيرا كه امن من مكر اللّه تالى كفر است . پس لازم آيد كه معصومين ( ع ) ايمن از مكر و عذاب خدا بوده‌اند العياذ باللّه . و جواب حلّى اين است كه لازمه ناقص بودن خجل و شرمسارى\r\n\r\n","description":"","footnote":"","page_name":" 487 ","page_number":485},
  {"content":"\r\n\r\nاست اگر چه به اختيار او نباشد . نمىبينى شخصى كه بدگل و كور يا شل يا عيب ديگر دارد چگونه خجل است و عيب خود را پنهان مىدارد و آن كه شراب به اعتقاد سركه خورده و خجل نشده كيست ؟ چون معصوم ( ع ) مقام فقر و امكان و حاجت خود را مىبيند و كوتاهى قامت امكان را مىبيند و افاضهء دائمى و توفيق و اعانت حق را مىبيند و التفات حق را نسبت به خود مىبيند كه از خود هيچ ندارد ، البتّه بيش از ديگران خائف و گريان است و مكرر غش مىكردند و مىبيند كه طاعت و معرفت او در خور حق نيست . بفهم چه گفتم .\r\n\r\nمطلب چهارم در بيان معنى عرض ولايت اهل بيت ( ع )\r\nدر زاد المعاد در حديث صحيح از صادق ( ع ) روايت كرده كه فرمود روز نوروز روزى است كه حق تعالى در اين روز پيمان بندگان را گرفت از ارواح ايشان در روز الست كه او را به يگانگى بپرستند و براى او شريكى قرار ندهند و در بندگى و پرستيدن هيچ چيز را شريك او نگردانند و ايمان بياورند به پيغمبران و رسولان و حجتهاى او بر خلق و امامان و پيشوايان دين و ائمه معصومين صلوات اللّه و سلامه عليهم اجمعين ؛ و اين اوّل روزى است كه آفتاب در آن طلوع كرده است و بادهاى آبستن‌كننده درختان وزيده است و گلها و شكوفه‌هاى زمين آفريده شده است تا آن كه فرمود روز مبعث همين روز بود و در اين روز حضرت ( ص ) امر كرد به اصحاب خود كه بيعت كنند با امير المؤمنين و اقرار كنند كه او پادشاه مؤمنان است ، يعنى روز غدير اين روز بوده على ظاهر الحديث به قرينهء بعد كه فرمود در اين روز حق خلافت به امير المؤمنين ( ع ) برگشت بار ديگر ، بعد از كشته شدن عثمان و در اين روز قائم آل محمد ( ص ) ظاهر خواهد شد و در اين روز امامان ديگر به دنيا رجعت خواهند كرد . بعد فرمود هيچ روز نوروز نيست مگر آن كه انتظار فرج مىكشيم ، تا آخر حديث . 39 و ايضا در زاد المعاد به سند معتبر از حضرت رضا ( ع ) روايت كرده است به جهت فضيلت روز غدير و حديث طولانى است و در آن حديث فرمود در روز غدير حق تعالى عرض كرد ولايت و محبت ما اهل بيت را بر اهل آسمانهاى هفتگانه ، پس پيشى گرفتند به اقرار به\r\n\r\n","description":"","footnote":"","page_name":" 488 ","page_number":486},
  {"content":"\r\n\r\nآن اهل آسمان هفتم پس زينت داد او را به عرش ، پس پيشى گرفتند بعد از آن اهل آسمان چهارم پس زينت داد آن را به بيت المعمور ، پس سبقت گرفتند به اقرار اهل آسمان اول پس او را زينت بخشيد به ستارگان ، پس حق تعالى عرض كرد ولايت ما را بر زمينها ، پس پيشى گرفت به اقرار به آن مكه معظّمه پس زينت داد او را به كعبه ، پس سبقت گرفت مدينهء طيّبه پس زينت داد او را به محمد ( ص ) ، پس سبقت گرفت به سوى آن شهر كوفه پس زينت داد او را به قبر امير المؤمنين ( ع ) ، پس عرض كرد ولايت ما را بر كوهها پس اول كوهى كه اقرار كرد سه كوه بود كوه عقيق و كوه فيروزج و كوه ياقوت و به اين سبب جواهرها به آنها به هم رسيد ، پس بر كوههاى ديگر عرض كرد سبقت گرفتند به اين سبب معدن طلا و نقره و ساير معدنها گرديد ، و هر يك كه اقرار نكردند معدن هيچ چيز نگرديدند ، و باز در روز غدير عرض كرد ولايت ما را بر آبها هر چه قبول كرد شيرين شد و هر چه قبول نكرد تلخ و شور شد . پس عرض كرد ولايت ما را بر مرغان هر مرغ كه قبول كرد سخن‌گو و خوش الحان شد و هر چه قبول نكرد لال و بد آواز شد ، تا آخر حديث شريف . 40 و در احاديث بسيار بخصوص در جلد سماء و عالم ذكر شده كه فلان ميوه يا فلان سبزى و دانه ولايت ما را قبول كرده و يا از ما است و ثواب خوردن او و خاصيّت او چنين و چنان است و فلان از ما نيست و مال بنى اميّه است و فلان مرغ دشمن ما است و وزغ مىگويد اگر شما عثمان را دشنام دهيد هرآينه من على را دشنام مىدهم و اين قبيل احاديث لا يعدّ و لا يحصى است و همه از يك بابند و از فروع يك قاعده و يك مطلب مىباشند . حال سر تا پا گوش باش تا بعون اللّه سرّ اين مطلب و معنى اين احاديث را بيان نمايم .\r\nگوئيم شكى نيست كه همه اجزاى عالم به همديگر ارتباط دارند و هر يك را كه ملاحظه كنى يا با هم جزو و كل‌اند و يا لازم و ملزومند و حقيقه و رقيقه‌اند . هر برگى به شاخه و هر شاخه به درختى بسته و هر قطره از پياله و هر پياله از كوزه و سبوئى و سبو از جوئى و نهرى و هر نهرى از دريائى است و هر روشنى از چراغى و هر پرتوى از آفتاب و كوكبى است و هر درهم و دينار و هر فيروزه و ياقوت از معدنى و خزينه‌اى است و هر رگى و پوستى و استخوانى به بندى بسته و هر بدنى به روحى بسته و هر روح جزئى به روح كلى بسته ، جميع حواس ظاهر به باطن بسته و همهء آنها به قلب و عقل پيوسته . يعنى حق تعالى صادر اول را آفريد و او واحد و بسيط است نسبت به مادون و با آن وحدت و\r\n\r\n","description":"","footnote":"","page_name":" 489 ","page_number":487},
  {"content":"\r\n\r\nبساطت ، جامع جميع كمالات مادون است و همهء مادون به منزلهء لوازم و پرتو و روشنى او است و او است كل و ملزوم و حقيقت و شمس ، و مادون همه جزء و لازم و رقيقه و پرتوند و پيوسته .\r\nاز او چون پائين آيى رو به كثرت و تنزّل و جزئى و به عالم ضعف كرده ، تا از عالم عقول و ارواح و نفوس و افلاك و كواكب و عناصر بگذرى و به كرهء خاك منتهى شوى . و چون اينجا رسيدى و از عناصر رو به معادن و نبات و حيوان و انسان روى ، از كثرت رو به وحدت ، و از تركيب رو به بساطت ، و از ضعف رو به قوّت ، و از رقيقه رو به حقيقت ، و از شاخه رو به درخت ، و از قطره رو به دريا ، و از شعاع رو به آفتاب كرده‌اى تا برسد به مقام خاتم الانبياء ( ص ) كه مقام صادر اوّل است . اين به حسب عالم وجود . و به حسب عالم شعور و معرفت نيز همين است . در عقل همه مطالب به طور كلى و اندماج و وحدت است ، چون قدرى تنزّل كند و به عالم خيال و وهم و حس مشترك رسد ، ضعف و كثرت لازم آيد و چون به حواس ظاهر آيد ، ضعف و كثرت بيشتر گردد و به نهايت رسد . اين قوس نزول عالم شعور و معرفت . و چون دوباره برگردى و از حواس ظاهر چون به حس مشترك رود ، رو به وحدت نموده و آنچه در پنج آينهء حواس ظاهر بود در يك آينهء حس مشترك نمودار شود و كم كم بالا رود تا چون به عقل رسد باز كلى گردد . و ايضا هر يك خلق خوب ، چون جود و عدل ، و يك خلق بد ، چون بخل و ظلم ، در خارج به حسب بدن و افعال چه قدر آثار و لوازم دارد كه از وحدت رو به كثرت آورده و درخت ، شاخ و برگ زده و چون اين آثار را بنگرى همه از آن چشمه جارى شده . و همچنين گاهى از نتيجه ، رو به مقدمات روى و گاهى از مقدمات رو به نتيجه روى . و در شريعت مطهره ، صاحب شرع ( ص ) گاهى كليّات و اخلاق را بيان كرده و گاهى جزئيّات و آثار او را بيان كرده .\r\nو جزئيات هر كلى و رقايق هر حقيقت يقينا از حساب و شماره بيرون است از بس كه بسيار است . و كليّات هر جزئى و حقايق هر رقيقه يقينا يك است و دو نگردد از بس كه جمع و بسيط است . و البتّه اين ملاحظه وحدت در كثرت و كثرت در وحدت را در هيچ مطلبى از دست مده تا به حقيقت مطلب و حاقّ واقع برسى و در هر مطلبى از روى بصيرت مشى نموده باشى . و ما در فنّ اخلاق از كلى رو به جزئى نهاديم و گفتيم كه همه اخلاق بد ناشى از حبّ ذات و حبّ حيات و حبّ شهوت و حبّ رياست است ، بعد تفصيل آنها را بيان كرديم به عكس طريقهء علماء اخلاق شكر اللّه سعيهم .\r\nحال گوئيم ولايت را سه معنى معروفى است يكى حكومت و خلافت لهذا\r\n\r\n","description":"","footnote":"","page_name":" 490 ","page_number":488},
  {"content":"\r\n\r\nحاكم را والى گويند ، يكى محبت ، يكى متابعت . و اين هر سه معنى لازم و ملزوم همديگرند . لهذا در حديث گذشته فرمود عرض كردند ولايت و امامت و محبّت ما را ، يعنى حكومت و پيشوائى و محبت ما را . و اين مطلبى است واضح . حال گوئيم ممكنات دو جهت دارند ، يكى جهت وجود و تكوين ، يكى جهت كمال و نقص و مشابهت و تشريع . از جهت اول هر دانى تابع عالى است و به منزله جزو و پرتو او است و فيض وجود از عالى به دانى سرريز كرده تا رسد به صادر اوّل و مرتبهء محمديّه كه جمع الجوامع و واسطه فيض همه او است و از اين جهت مخالفت ممكن نيست . همه موجودات مطيع‌اند كه قهرا در تبدّل و تغيّر و انقلاب و موت و فنا هستند و تخلّف نكنند و جوان شوند و پير شوند و گرسنه شوند و سير شوند و هكذا . چنانچه فرمود  وَ لِلَّهِ يَسْجُدُ مَنْ فِي السَّماواتِ وَ الْأَرْضِ طَوْعاً وَ كَرْهاً  41 ( رعد ) . و فرمود  أَ لَمْ تَرَ أَنَّ اللَّهَ يَسْجُدُ لَهُ مَنْ فِي السَّماواتِ وَ مَنْ فِي الْأَرْضِ وَ الشَّمْسُ وَ الْقَمَرُ وَ النُّجُومُ وَ الْجِبالُ وَ الشَّجَرُ وَ الدَّوَابُّ وَ كَثِيرٌ مِنَ النَّاسِ وَ كَثِيرٌ حَقَّ عَلَيْهِ الْعَذابُ  42 ( حج ) . اوّل آيه همانا اشاره است به سجود و طاعت تكوينى و آخر آيه به سجود و طاعت اختيارى تشريعى . پس از اين جهت ولايت اهل بيت در همه موجودات حتى كفّار و اشقياء سارى و جارى است ، و همچنين ولايت هر عالى نسبت به دانى . نمىبينى كه در مقام معجزه حكم معصومين ( ع ) چگونه بر كافر و اشقياء جارى است و تخلّف نتوانند نمود ؟ و امّا از جهت دوّم ، همه ممكنات بر دو قسم شوند ، يكى آن كه همسر و مناسب و موافق و هم جنس و دوست و مشابه و تابع و متبوع همديگر و جزو و كل‌اند نسبت به همديگر ، يكى آن كه ضد و منافر و مخالف و دشمن همديگرند . و مكرر بيان كرده‌ايم آن كه ضد و همسر ندارد همان حق تعالى است و از براى هر ممكنى ضدى و همسرى آفريده . هر چه در قوس نزول است حتى صادر اول او را در قوس صعود همسرى است . و خاتم الاشقياء ضد خاتم الانبياء است و از براى هر فرعون موسائى است و ظاهر است به قاعدهء ( كلّ شيء يرجع الى اصله ) 43 كه از معصوم ( ع ) رسيده ، هر جزئى تابع كل خود و هر چيزى مايل به سوى هم جنس خود است . زيرا كه از كل و هم جنس خود قوت گيرد و از ضد خود ضعف پيدا كند و ضدّ مفنى ضد ديگر است چنانچه فرمود  إِنَّ الْحَسَناتِ يُذْهِبْنَ السَّيِّئاتِ  44 زيرا كه حسنه و سيّئه ضد يكديگرند و بلغم كه به مسجد اندازند مسجد به خود مثل مار مىپيچد زيرا كه ضدّ او است و جنب و حايض بايد مسجد نروند و به بالين ميّت محتضر نباشند كه ملائكه از ايشان نفرت دارند و در خانه‌اى كه سگ است ملائكه نمىروند . پس\r\n\r\n","description":"","footnote":"","page_name":" 491 ","page_number":489},
  {"content":"\r\n\r\nجنب و حايض به شيطان نزديكند و نام جنابت در قرآن در سورهء انفال رجز الشيطان است .\r\nگفته‌اند كه شيطان بسا شده در قالب مردهء غسل نداده رفته و آن جسد برخاسته . لهذا هر چيزى بالفطره از ضدّ خود نفرت دارد و گريزان است . البتّه چراغ به چراغ ديگر قوت گيرد و چند مو جمع شود ريسمانى گردد كه بار بردارد و چند به كه در خانه باشد بوى به پر شود و البتّه دانسته‌اى كه علاج هر چيز را به ضد او نمايند ، رفع حرارت به برودت و رفع برودت به حرارت نمايند . و چون هر چيزى بالفطره طالب كمال است و از نقص خود گريزان است چنانچه مىبينى كه سنگ را يا آب را چون به هوا اندازى در غايت سرعت به خط مستقيم بر گردد و نزول كند زيرا كه كلّ او كه كرهء خاك و كرهء آب باشد در پائين مانده ، و هوا و آتش به بالا روند به جهت همين نكته . پس ظاهر شد كه بالفطره هر چيز را ميلى است به سوى كل و هم جنس خود و نفرتى است از ضدّ و مفنى خود .\r\nحال گوئيم پس از آن كه بالبديهه دانستى كه هر چيزى از كلّى جدا شده كه آن كلّ اصل و معدن او است و دانستى كه هر چيز مايل به سوى كلّ و تابع اصل خود است بالذّات و از ضدّ خود گريزان است بالفطره و دانسته‌اى كه منشأ اصل همه خيرات و منافع ، محمّد ( ص ) و آل محمد ( ص ) است و منشأ اصل همهء شرور و خباثت و ضررها ، دشمنان ايشان است كه نقطهء مقابل‌اند . پس هر چه در او ، جهت نفعى و خيرى و نورى و كمالى است ، ولايت و حكومت و امامت اهل بيت ( ع ) و حجت ايشان را قبول كرده و تابع ايشان است و اين رشحه از آن دريا و اين ذرّه از آن خورشيد و اين برگ از آن درخت است و ظاهر است كه شاخه تا به سبز شدن درخت سبز و در پائيز به خشك شدن او خشك شود ، ولايت او را قبول كرده و تابع او است و چون شاخه بالمرّه خشك شد و در بهار همراه درخت سبز نشد ، از ولايت او خارج شده ، بايد او را بريد و جدا نمود . و هر چه در او ضررى و خباثتى و شرّى است او هم از اصلى و منبعى نشر كرده و ناشى شده كه مراد ، شيطان و دشمنان اهل بيت ( ع ) باشد . پس اين نيز ولايت منبع خود را قبول كرده و به اصل خود رجوع مىكند . نمىبينى كه آب شيرين و كوه با معدن و جواهرات و سبزىها و ميوه‌ها و هر چه در او نفعى يا خيرى يا نورى است ، نسبت به خود دادند و فرمودند ولايت ما را قبول كرده و هر چه تلخ و شور و تاريك و شرّ است ، فرمودند ولايت ما را قبول نكرده ، يعنى ولايت دشمنان ما را قبول كرده ؟ و اخبار طينت نيكو شاهدى است ايضا بر مطلب ما . و ايضا چرا جنّ از شنيدن بسم اللّه و غير آن فرار مىكند ؟ كه ضدّ او است و\r\n\r\n","description":"","footnote":"","page_name":" 492 ","page_number":490},
  {"content":"\r\n\r\nموى زير بغل كه بلند شد و زبالهء جاروب كه ميان خانه بماند جاى شيطان است ؟ زيرا كه كثيف است و مناسب او است و هركجا كه كثافت و ظلمت و اسباب معصيت باشد جاى او است . و هركجا كه طهارت و نور و اسباب طاعت باشد ، ضدّ او و مضعف او و فرياد آورندهء او است . دو سجدهء سهو را مرغمتان للشيطان گويند كه دماغ او را به خاك مىمالد . در ظلمات اسكندر رسيد به جائى ، مرغى را ديد به قدر گنجشك . از اسكندر پرسيد كه مردم فلان گناه مىكنند . گفت آرى . قدرى بزرگ شد و باز پرسيد كه فلان گناه مىكنند . گفت آرى . باز بزرگ شد . پيوسته از گناهان پرسيد و بزرگ شد تا به قدر كوهى يا بزرگتر . بعد پرسيد مردم فلان طاعت مىكنند . گفت آرى . قدرى كوچك شد رفته رفته تا به حالت اوّل برگشت و او شيطان بود و اين حكايت را در كتاب قصص الانبياء ديده‌ام . و چون تو از عالم نورى لهذا به عكس شيطان بالفطره از ظلمت گريزانى و تاريكى تو را بد آيد . و لذا حديثى نقل كرده‌اند كه در چراغ اسراف نيست و امر كرده‌اند كه از جواهرات نورانى انگشتر در انگشت نمائى چون فيروزه و ياقوت و درّ و عقيق و فرمودند كه اينها ولايت ما را قبول كرده‌اند و چون تو نيز قبول كرده‌اى لهذا مناسب را به مناسب دادند تا قوت گيرد . و ايضا از عالم پاك و معطرى ، لهذا تو را امر به پاكى و پاكيزگى به حسب بدن و لباس و مسكن و غذا و غير آن نموده‌اند . چه بسيار در اعمال و طلب حاجات فرموده‌اند كه پاكيزه‌ترين لباس خود را بپوش و به روى حصير پاك بنشين ، و چه در اوقات و امكنه و افعال امر به غسل كرده‌اند و امر به وضو كرده‌اند تا پاك و پاكيزه باشى ، و چه قدر تو را امر به استعمال عطر كرده‌اند كه مقوّى عقل است و در وقت تخلّى فرموده‌اند سر خود را بپوش تا بوى بد به دماغ نرسد كه مضعف عقل و منافر طبع است . و ايضا تو را از كبر و مكر و حيله و فتنه بازداشته‌اند كه كار شيطان است و فرموده‌اند وسواس و وسوسه از شيطان است كه ضدّ يقين و طمأنينه است . و تو را از ظلم و درندگى بازداشته‌اند كه كار سبع است و از راندن شهوت منع كرده‌اند كه كار خر و گاو است و تو را امر به حلال كرده‌اند كه مناسب تو است زيرا كه طيب‌اند  قُلْ أُحِلَّ لَكُمُ الطَّيِّباتُ  45 و امر به عبادت كرده‌اند كه كار ملك است و تو نيز از ايشانى و از حرام منع كرده‌اند كه ضدّ تو است و خبيث است چنانچه فرمود  وَ يُحَرِّمُ عَلَيْهِمُ الْخَبائِثَ  46 و چه قدر ميوه‌ها را مدح كرده‌اند كه اين دل را پاك و نورانى مىكند و آن ديده را جلا دهد . پس چه خوب گفته :\r\n\r\n","description":"","footnote":"","page_name":" 493 ","page_number":491},
  {"content":"\r\n\r\n ذرّه ذرّه كاندرين ارض و سماست * اصل خود را همچه كاه و كهرباست \r\nشب‌پره و چشم رمد ديده آفتاب را دشمن دارد به تاريكى گريزد . جعل از عطر فرار كند پى فضله رود . تربت سيد الشهداء و خون او كه دوا و اكسير اعظم است منافقين را هلاك كرد و ران ابن زياد را سوراخ كرد . حق تعالى فرمود  وَ نُنَزِّلُ مِنَ الْقُرْآنِ ما هُوَ شِفاءٌ وَ رَحْمَةٌ لِلْمُؤْمِنِينَ وَ لا يَزِيدُ الظَّالِمِينَ إِلَّا خَساراً  47 زيرا كه قرآن ضد ظالمان است و منافقان از انبياء و اولياء گريزان بودند زيرا كه ضد بودند و بعد از مردن و در عذاب مىگويند  يا لَيْتَنا نُرَدُّ وَ لا نُكَذِّبَ  48 و حق تعالى در جواب فرمود  وَ لَوْ رُدُّوا لَعادُوا لِما نُهُوا عَنْهُ  49 يعنى اگر به دنيا و دار تكليف برگردند بازخواهند مرتكب مناهى و معاصى شد و تكذيب حق نمود . اى و اللّه حق فرمود حق تعالى . البتّه ضد از ضد گريزان است و شواهد بسيار و مطالب بيشمار است .\r\nآيا بهتر از اين معنى ، عرض ولايت را توان بيان نمود ؟\r\nدر اينجا نكته ايست لا بدّيم از ذكر او و آن اين است كه هر چيزى يا خوب است مثلا و مايل به خوب ، و بد ضدّ او است كه از او گريزان است و يا بد است مثلا و مايل به بد ؛ و خوب ضد او است كه از او گريزان است ؛ مگر انسان كه معجونى است از خوب و بد آميخته ، زيرا كه نسخه منتخب عالم كبير است . پس هر نيك و بد و همه چيز را توان گفت كه موافق و مناسب تو است زيرا كه در تو نمونه‌اى از هر چيز است و هم توان گفت كه ضدّ تو است . پس هر بدى ضدّ تو است از آن جهت كه ملكى ، و موافق و مناسب تو است از آن جهت كه جنبه شيطانى و حيوانى دارى . و هر خوبى ضدّ تو است از آن جهت كه در تو نمونه‌اى از شيطان و حيوان هست ، و موافق و مناسب و مقوّى تو است از آن جهت كه ملكى . لهذا هر چيزى بالفطره از ضدّ خود گريزان است مگر تو كه به لحاظى ضدّ ندارى و به لحاظى اضداد مختلفه دارى . لهذا تو را امر كرده‌اند كه به اختيار از اضداد جنبهء ملكى فرار نمائى و او را اختيار نمائى . كه تمام شريعت بيان همين مطلب است و معنى تسبيح نمودن هر چيز را در جاى ديگر همين كتاب نوشته‌ام و معنى گريه كردن هر چيز بر سيد الشهداء ، او را در كتاب طراز المصائب نوشته‌ام رجوع كن . و اين مطالب به همديگر نزديكند . بفهم چه گفتم اگر از اهل فهمى و الحمد للّه على كشف الحقيقة .\r\n\r\n","description":"","footnote":"","page_name":" 494 ","page_number":492},
  {"content":"\r\n\r\n\r\nمطلب پنجم در تأكيد مطالب سابقه [ انحصار كمال در علم و عمل 
  ]\r\nشكى نيست كه حق تعالى چيزى را به عبث نيافريده و هر چيز را از براى غرض و غايتى كه آن رسيدن به كمال است آفريده . و دانستى كه نيست كمال مگر فرار از اضداد و منافيات و رسيدن به اصل و وصل شدن به كل و نشستن با ابناى جنس و به عبارت اخرى خوردن و آشاميدن غذاى مقوّى . و هر چيز را غذائى است مناسب او ، روح را روحانى ، كه معرفت و بندگى باشد كه غذاى ملائكه است . و جسم را غذاى جسمانى است از اكل و شرب متعارف . و به عبارت ديگر كمال نيست مگر علم و معرفت و عمل و بندگى و اطاعت . و نيست علم و معرفت مگر شناختن آن سه طايفه هر يك را به جاى خود از برتران و همسران و كوچكتران . و نيست عمل و بندگى مگر سلوك با اين سه طايفه ، سلوكى كه موافق شأن ايشان باشد و مگر اداى حقوق اين سه طايفه . و سلوك با برتران و اداى حقوق ايشان ، كوچكى و تواضع و بندگى و عجز و لابه و خواستن حوائج از ايشان است . و سلوك با همسران ، اعانت و مواسات است . و سلوك با زيردستان ، تربيت و احسان و عفو و گذشت و ميان خوف و رجا نگاه داشتن ايشان است . و دانستى كه شناختن كوچك بزرگ را و احاطه كردن به او از محالات واضح است زيرا كه كوچك به منزله جزو و پرتو و شأنى از شئون بزرگ است . پس چنانچه دانستى ، بايد بزرگ خود را به كوچك و زيردستان بشناساند و طريقه سلوك با اين سه طايفه را به او بفهماند چنانچه به براهين محكم تو را معلوم شد . و دانستى كه بايد كوچك بداند و اعتقاد نمايد كه آن نحو كه بزرگ خود را به او شناسانده در خور او است و الّا بزرگ را به حقيقت ، محال است كه بشناسد و كذا آنچه از طاعت و بندگى كه به او نموده و از او خواسته هم در خور فهم او و طاقت او است و الّا حقيقت بندگى و اداى حقوق را كما ينبغى محال است كه بتواند . پس كمال منحصر شد در علم و عمل و اين هر دو منحصر شد به آنچه در شريعت غرّا است . لهذا به اتفاق همه شرايع و همه عقول ، هرگاه در عقايد از شرع تجاوز شود گمراهى و كفر و شرك و ارتداد شود ، و هرگاه در عمل از حدود شرع تجاوز شود بدعت و تشريع گردد .\r\nحال گوئيم بايد بدانى و شك نكنى كه در هر شريعت اهل آن شريعت را\r\n\r\n","description":"","footnote":"","page_name":" 495 ","page_number":493},
  {"content":"\r\n\r\nچنانچه به علم و راهنمائى و معرفت تربيت كرده‌اند ، همچنين ايشان را به جهل نيز تربيت كرده‌اند ، يعنى به بيان نكردن و نگفتن بسا چيزها . پس كمال ايشان در دانستن بسا چيزها و در ندانستن بسا چيزها است . و هر بزرگى نسبت به زيردستان خود چنين است و بايد چنين باشد . البتّه هر كسى بسا چيزها از طفل و عيال و غلام و خدم خود پنهان مىكند و هر چه مىداند و دارد به ايشان نمىگويد كه مفسده دارد . پس تكميل و تربيت اهل هر شريعت موقوف است به علم و جهل هر دو . و گمان نكنى كه علم هر چيزى نسبت به هر كس بهتر از جهل او است كه اين گمان خطاى محض است و چون مطلب مهمّى است به جهت او چند دليل بعون اللّه ذكر نمائيم .\r\nاوّل آنكه بالبديهه تو را معلوم نموديم كه احاطه كوچك و رقيقه و پرتو و محاط ، به بزرگ و حقيقت و شمس و محيط ، محال است و احاطه شاخه به درخت و اعضاء و حواس تو به تو و شأن به ذى شأن ، محال است و قدرت بر محال تعلق نمىگيرد .\r\nدوّم آن كه بالبديهه ممكنات را از هر جهت حدى است محدود و مقامى است معيّن و چنين نيست كه لا يتناهى باشد . پس علم او را حدّى است و قدرت او را حدّى است و سمع و بصر او را حدّى است و هكذا ، و چون از آن حدّ بگذرى او را فاقد است . پس علم بسيارى است كه هر ممكنى او را فاقد است و قدرت بسيارى است و هكذا .\r\nسوّم آن كه همان قدر علمى كه رسيدن تو به او ممكن است بسا هست كه اگر همان قدر را به تو دهند خود را هلاك كنى . برو در اخبار و آيات كه در شأن علماء سوء و اقسام عالم وارد است نگاه كن كه چه قدر مضل و مفتّن واقع مىشوند و اگر اين علم را نمىداشتند هرگز اين قدر گناه و عذاب از براى خود آماده نمىكردند چنانچه بسيارى از شجاعت بىدين شدند و بسيارى به واسطه دولت و بسيارى به واسطه رياست و بسيارى به واسطه جمال و هكذا به واسطه علم . با آن كه بديهى است كه گناه مضل بيش از ديگران است و اضلال كار عوام نيست و آيات و اخبار و حس و تجربه همه بر اين مطلب شاهد است ، چنانچه فرمود :  وَ لَوْ بَسَطَ اللَّهُ الرِّزْقَ لِعِبادِهِ لَبَغَوْا فِي الْأَرْضِ  50 ؛ بلعم باعور را علم هلاك كرد ، قارون را دولت ، و هزار هزار را رياست و امثله بسيار و شواهد بيشمار است .\r\nچهارم در بيان بعضى از آيات و اخبار . فرمود  وَ فَوْقَ كُلِّ ذِي عِلْمٍ عَلِيمٌ  51 . ( يوسف ) يعنى بالا دست هر صاحب علمى عالمى است . و لفظ  كُلِّ ذِي عِلْمٍ  شامل حق تعالى نيست زيرا كه در آنجا مصاحبت نيست و صاحب علم بر او صادق نيايد زيرا كه علم و\r\n\r\n","description":"","footnote":"","page_name":" 496 ","page_number":494},
  {"content":"\r\n\r\nقدرت و جميع كمالات حق تعالى عين ذات است و زايد بر ذات نيست . و ملائكه عرض كردند :  لا عِلْمَ لَنا إِلَّا ما عَلَّمْتَنا إِنَّكَ أَنْتَ الْعَلِيمُ الْحَكِيمُ  52 ( بقره ) . حضرت عيسى عرض كرد :  تَعْلَمُ ما فِي نَفْسِي وَ لا أَعْلَمُ ما فِي نَفْسِكَ إِنَّكَ أَنْتَ عَلَّامُ الْغُيُوبِ  53 ( مائده ) . حضرت موسى ( ع ) فرمود :  عِلْمُها عِنْدَ رَبِّي فِي كِتابٍ لا يَضِلُّ رَبِّي وَ لا يَنْسى  54 ( طه ) . به حضرت خاتم ( ص ) فرمود :  وَ لا تَعْجَلْ بِالْقُرْآنِ مِنْ قَبْلِ أَنْ يُقْضى إِلَيْكَ وَحْيُهُ وَ قُلْ رَبِّ زِدْنِي عِلْماً  55 ( طه ) . و فرمود :  وَ لَئِنْ شِئْنا لَنَذْهَبَنَّ بِالَّذِي أَوْحَيْنا إِلَيْكَ ثُمَّ لا تَجِدُ لَكَ بِهِ عَلَيْنا وَكِيلًا  56 ( بنى اسرائيل ) . و فرمود :  يَوْمَ يَجْمَعُ اللَّهُ الرُّسُلَ فَيَقُولُ ما ذا أُجِبْتُمْ قالُوا لا عِلْمَ لَنا إِنَّكَ أَنْتَ عَلَّامُ الْغُيُوبِ  57 ( مائده ) .\r\nفرمود :  وَ ما أُوتِيتُمْ مِنَ الْعِلْمِ إِلَّا قَلِيلًا  58 ( بنى اسرائيل ) . و فرمود :  وَ لا يُحِيطُونَ بِشَيْءٍ مِنْ عِلْمِهِ إِلَّا بِما شاءَ  59 ( بقره ) . و آيات بسيار است و در اخبار اهل بيت نه آن قدر است كه قابل شماره باشد . ( و ما عرفناك حقّ معرفتك و ما عبدناك حقّ عبادتك ) از آن بىحساب نمونه‌اى .\r\n( و لا احصى ثنائك انت كما اثنيت على نفسك ) از آن ديار قطره‌اى ؛ و در توحيد مفضّل اشاره فرموده حضرت صادق به مصالح بعضى جهل و سهو و غفلتها . رجوع كن . اگر مردم بدانند كى خواهند مرد نظم دنيا و آخرت هر دو از ميان برخيزد و اگر مىدانستند كه حضرت صاحب الامر عجل اللّه فرجه كى ظاهر مىشود فوائدى كه بر اين جهل و انتظار مترتب است از دست مىرفت و در باب ظهور آن حضرت سرّ او را به تفصيل بيان كرده‌ايم رجوع كن . و اگر مردم غفلت از مردگان و مصائب خود نكنند و فراموش نكنند و هميشه از براى پدر و مادر و خواهر و برادر آن حالت مردن فرزند و برادر و اقربا باقى مىماند ببين ضرر او به نظم دنيا و آخرت چگونه بود . آيا مردم چرا خبرهاى موحش را پنهان مىكنند ؟ نه اين است كه فهميده‌اند فاش كردن او و دانستن مردم فتنه دارد ؟ چرا راستى در مقام افساد بد است و دروغ در مقام اصلاح خوب است ؟ پس ظاهر شد كه بايد مردم خبر از امور آينده نداشته باشند . پس جفر و رمل و نجوم كه در دست مردم است بايد ناقص و بىثمر باشد و نتوانند استخراج كنند كه بعد از اين چه مىشود و بيان اين به زودى بيايد ؛ و ايضا بايد كيميا و اكسير در ميان مردم شايع نباشد زيرا كه لازم است چيز قليل الوزن و كثير القيمتى در ميان مردم به جهت معامله بوده باشد و هر چيزى كه بسيار شود البتّه قيمت او كم شود ؛ و ايضا چون مردم مستغنى شوند دست از كسب و كار و زحمت بكشند و پى كار نروند پس نظم دنيا از ميان برخيزد ؛ و ايضا اينهمه جبّاران و متكبّران كه در دنيا پيدا شد كه دين را خراب كردند و حجت خدا را خوار نمودند صاحبان دولت و ثروت بودند پس لازم\r\n\r\n","description":"","footnote":"","page_name":" 497 ","page_number":495},
  {"content":"\r\n\r\nمىآمد كه مردم از دين دست مىكشيدند ، پس نظم آخرت بر هم مىخورد . خلاصه پس بديهى شد كه علم همه چيز بهتر از جهل او نيست و قدرت بر همه چيز بهتر از عجز او نيست . آيا نفرمودند اگر ابو ذر مىدانست آنچه در قلب سلمان است هرآينه او را تكفير مىكرد يا او را مىكشت ؟ 60 آيا نفرمود سيد الساجدين در اشعار معروفه خود كه بسا جواهر از علوم هست كه اگر آشكار كنم و بگويم هرآينه مردم مرا بت‌پرست خواهند گفت و خون مرا و كشتن مرا قربة الى اللّه نيكو و حلال خواهند دانست من آنها را آشكار نمىكنم و پيش از من سيد الشهداء و حسن مجتبى و امير المؤمنين ( ع ) هم آنها را آشكار نكردند و وصيّت به كتمان آنها نمودند ؟ 61 و در باب معراج معروف است كه حق تعالى چندين هزار كلمه به خاتم ( ص ) سخن گفت و امر نمود كه ثلث آنها را به مردم برساند و ثلث ديگر را مخيّر ساخت كه برساند يا نرساند و ثلث ديگر را امر نمود كه نرساند و پنهان دارد . آيا حق تعالى در مائده نفرمود  يا أَيُّهَا الَّذِينَ آمَنُوا لا تَسْئَلُوا عَنْ أَشْياءَ إِنْ تُبْدَ لَكُمْ تَسُؤْكُمْ  بعد فرمود  قَدْ سَأَلَها قَوْمٌ مِنْ قَبْلِكُمْ ثُمَّ أَصْبَحُوا بِها كافِرِينَ  62 و در احاديث اهل بيت عصمت نفرموده‌اند اسكتوا عمّا سكت اللّه 63 ساكت بشويد از آنچه حق تعالى سكوت كرده و بيان نكرده ؟ آيا حضرت امير ( ع ) در حديث معروف نفرمود مالك و الحقيقة 64 تو را با حقيقت چه كار است ؟\r\nو چون اصرار كرد ، حضرت چند مرتبه به لسانى او را جواب دادند كه عاقبت نفهميد . و در حديث بساط ، سلمان كذائى عرض كرد به حضرت امير المؤمنين ( ع ) زياده از اين طاقت نداريم و حضرت فرمود اگر مردم مرا خدا نمىگفتند چيزها آشكار مىكردم . 65\r\nپنجم ، در برهانى بديهى كه احدى را مجال شك و انكار نماند گوئيم بعون اللّه شكى نيست كه آنچه حق تعالى به محمد و آل محمد ( ص ) تعليم فرموده به احدى از معصومين ( ع ) تعليم نفرموده و ساير معصومين را هم به كم و زياد تعليم فرمود ، حضرت موسى ( ع ) را امر نمود كه از حضرت خضر ( ع ) علم تحصيل نمايد و حق تعالى مىداند آنچه احدى نمىداند ، و معصومين ( ع ) هم بسا چيزها دانستند كه به مردم و امت‌هاى خود نگفتند . حال گوئيم آنچه حق تعالى به احدى نفرموده و آنچه معصوم دانست و از ديگران پنهان نموده ، يا از فهم ايشان بيرون بوده و قابل فهم آن نبوده‌اند و فهميدن ايشان محال بوده و قدرت بر محال تعلق نمىگيرد و يا فهم آن ممكن بوده و لكن مصلحت نبوده و ضرر به حال ايشان داشته و مصلحت در جهل و ندانستن آن بوده و شقّ ثالث ندارد و نتوان گفت چيزى كه غير اين باشد و هر چه غير اين بگوئى كفر و شرك و ارتداد و خروج از دين لازم\r\n\r\n","description":"","footnote":"","page_name":" 498 ","page_number":496},
  {"content":"\r\n\r\nآيد . اگر بگوئى مصلحت در فهم آن بوده و خدا و معصوم العياذ باللّه ندانستند كه آن مصلحت است يا دانستند كه مصلحت است و بخل كردند العياذ باللّه ، هر چه بگوئى عين شرك و كفر و خروج از دين است . و اگر اين برهان بديهى را در هر كار خدا و معصوم به كار برى به مقام رضا و تسليم رسى كه بالاترين مقامات است . پس فقير و مديون و گرفتار و مصيبت زده در آن بگويند خدا عالم است به حال من ، و قادر است بر مطلب من ؛ پس مصلحت من در اين است و الّا يا جهل بر خدا لازم آيد و يا بخل ، تعالى اللّه عن ذلك علوا كبيرا . خدايا به حق محمد و آل محمد ( ص ) ما را به مقام رضا و تسليم برسان .\r\nحال گوئيم هر چيز كه خدا و معصوم ( ع ) خواستند مردم آن را بدانند و اعتقاد نمايند و مصلحت و كمال ايشان را در فهم و اعتقاد به آن دانستند ، واجب است بر خدا و معصوم كه چندان آن مطلب را مكرر نمايند و به بيانات مختلفه ادا نمايند كه احدى را مجال شك و انكار و تأويل نماند ؛ و الّا نقض غرض لازم آيد و كوتاهى و تقصير از ايشان شده نعوذ باللّه و حجت بر خلق تمام نشده و خود فرمود :  رُسُلًا مُبَشِّرِينَ وَ مُنْذِرِينَ لِئَلَّا يَكُونَ لِلنَّاسِ عَلَى اللَّهِ حُجَّةٌ بَعْدَ الرُّسُلِ  66 ( نساء ) و فرمود :  وَ ما أَرْسَلْنا مِنْ رَسُولٍ إِلَّا بِلِسانِ قَوْمِهِ لِيُبَيِّنَ لَهُمْ  67 ( ابراهيم ) و آيات و احاديث بسيار است . و چون خواستند كه مردم صفات ثبوتيّهء خدا را به طور اجمال بدانند و همچنين صفات سلبيّهء او را ، و بدانند كه هر چه خوب است حق تعالى دارد ، هر چه بد است و نقص است خدا از آن منزّه است ، ببين كه در قرآن و احاديث و ادعيه و خطب و مناجات چه قدر فرموده‌اند كه از حساب و شماره بيرون است و اين است يك فائده بزرگ تكرار اين مطالب . آيا چه قدر در قرآن فرموده‌اند : خدا عليم است ، حكيم است ، كريم است ، عفوّ است ، غفور است ، رحيم است ، به هر چيزى قادر است ، عادل است ، و هكذا ، تا به ادعيه و خطب چه رسد و همچنين مجملات معاد و حساب و صراط و ميزان و عذاب قبر و بهشت و دوزخ و همچنين رجعت و همچنين امامت دوازده امام ( ع ) . و هر چه نخواستند مردم بدانند گاهى هيچ نگفتند ، گاهى به مجمل و متشابه و به خبر واحد و نحو اينها بيان كردند و جواب فرمودند . لهذا فرمودند : قرآن ما دو قسم است محكم و متشابه ، و هر كه مىخواهد از حق عدول كند و به سوى باطل رود ، محكمات را مىگذارد و متشابهات را متابعت مىكند به جهت فتنه‌انگيزى و ادعاى تأويل ؛ و حال آنكه تأويل متشابهات را نمىداند مگر خدا و معصوم ( ع ) . پس ظاهر شد كه هر كه از متشابه به سوى محكمات رود ، او متابعت حق نموده و به واقع رسيده و فتنه‌انگيزى نكرده . و آيه در سورهء آل عمران است كه فرمود :  هُوَ الَّذِي أَنْزَلَ \r\n\r\n","description":"","footnote":"","page_name":" 499 ","page_number":497},
  {"content":"\r\n\r\n عَلَيْكَ الْكِتابَ مِنْهُ آياتٌ مُحْكَماتٌ هُنَّ أُمُّ الْكِتابِ وَ أُخَرُ مُتَشابِهاتٌ فَأَمَّا الَّذِينَ فِي قُلُوبِهِمْ زَيْغٌ فَيَتَّبِعُونَ ما تَشابَهَ مِنْهُ ابْتِغاءَ الْفِتْنَةِ وَ ابْتِغاءَ تَأْوِيلِهِ وَ ما يَعْلَمُ تَأْوِيلَهُ إِلَّا اللَّهُ وَ الرَّاسِخُونَ فِي الْعِلْمِ  . 68\r\nحال گوئيم حق تعالى و معصوم ، مصلحت ندانستند كه مردم بدانند كه علم خدا به ممكنات به چه نحو است ، حضورى است يا حصولى و آيا علم قبل از ايجاد چگونه بوده و آيا علم ائمه كما و كيفا چه قسم است ، و نخواستند كه مردم بدانند كه آيا اراده خدا به چه نحو است ، و نخواستند كه مردم اسرار احكام را بدانند كه آيا چرا نماز ظهر چهار ركعت است و صبح دو ركعت ، و بعضى را بايد بلند خواند و بعضى را آهسته . پس چرا هر كس در اين گونه مطالب سخن گويد ؟ چيزى را كه خدا و پيغمبر و امام ( ع ) مصلحت ندانستند مردم چه مىخواهند و چرا عبث عبث خود را به گمراهى و ضلالت مىاندازند و مردم را گمراه مىكنند و در اين گونه مطالب قال و قيل مىكنند و مىخواهند بفهمند و بفهمانند و تفصيل معاد را بدانند ؟ و عمرها تلف كرده‌اند و بجز اختلاف و خيال‌بافى چيزى به دست ايشان نيامده . پس گوئيم آيا اين گونه مطالب از بديهيات است يا نظريات ؛ اگر بديهيات است بايستى همه مردم به اندك اشاره ملتفت شوند و تصديق كنند سيّما زيركان و كمّلين ، و اگر از نظريات است و محل لغزش و ظنّ و تخمين عقول است ، آيا چاره‌اى جز رجوع به معصوم ( ع ) هست .\r\nظاهر است كه نيست و فرض اين است كه معصوم صلاح در بيان آن ندانسته و اگر سؤال كردند به طور اجمال و تشابه جواب داده . كاش مردم ملتفت اين مطلب مىشدند و از ما سكت اللّه سكوت مىكردند و منّت بر خدا و معصوم در بيان اين گونه مطالب نمىگذاشتند و گمراه نمىشدند و گمراه نمىكردند . پس در اين گونه مطالب و مثل بيان كيفيّت علم ائمه ( ع ) و غير اينها به آن گوينده بگو كه آيا ما مكلّفيم به علم اينها يا نيستيم . اگر مكلّفيم در شريعت به طور تواتر و بديهى بيان كرده‌اند يا نه . اگر بيان كرده‌اند چه خوب ، و اگر نكرده‌اند پس مصلحت در بيان آن ندانسته‌اند ، و چيزى را كه خدا و معصوم صلاح ندانسته‌اند تو چگونه صلاح مىدانى در اظهار آن ؛ اگر چه فرض كنيم تو فهميده‌اى و به واقع رسيده‌اى . بلى در آيات و اخبار اسرار بسيار لا يتناهى به وديعه گذاشته‌اند تا هر كسى به قدر عقل و فهم و كمال خود نصيب بردارند و به كمال برسند چنانچه حضرت خاتم ( ص ) فرمود : خدا رحمت كند كسى را كه كلام مرا درست حفظ كند و به مردم نقل كند و ربّ حامل فقه الى افقه منه 69 يعنى بسا اشخاص كه كلام مرا به آن كسى كه مىگويد ، آن كس از او داناتر باشد و از كلام من بفهمد آنچه او نفهمد ، پس همان كلام مرا نقل كند و نقل به معنى نكند . و\r\n\r\n","description":"","footnote":"","page_name":" 500 ","page_number":498},
  {"content":"\r\n\r\nفرمود قرآن بعضى از او بعضى ديگر را تفسير مىكند . 70 پس هر كه هر قدر از اين قبيل اسرار را بفهمد و ادراك كند و به مردم بگويد بسيار خوب است و عمر را در فهم آن اسرار صرف نمايد نه آن كه خيال‌بافى كند و مجملات و متشابهات را با خيال خود تطبيق نمايد . وفقنا اللّه لما يحبّ و يرضى و عصمنا اللّه ممّا يزيغ و يطغى .\r\n\r\nتنبيه [ تميز آنچه خداوند فهم آن را خواسته و آنچه نخواسته 
  ]\r\nاز جمله امورى كه واجب است مردم او را ندانند و از غير معصوم بايد پنهان باشد حوادث روزگار و گردش ليل و نهار و سر گذشت اهل روزگار است و نيك و بد ساعات و اقتضاى فصول سال و ماه است زيرا كه اگر كسى بداند ، مردم رو به او آورند و از معصوم و حجت خدا كناره گيرند ، و ديگر آنكه نظم دنيا و آخرت هر دو از ميان برود و صدقات و دعا و توكّل برداشته شود و بالمرّه ياغى و طاغى شوند . چگونه نظم باقى مىماند و گمراهى و طغيان در ميان نمىآيد اگر مردم بدانند كه عمرشان چه قدر است ، و چه وقت فقير يا غنى ، مريض يا صحيح ، حاضر يا مسافر مىشوند ، و ارزانى و گرانى كى مىشود ، و كدام كسب و تجارت نفع دارد و كدام ضرر ، پس بفهم و يقين كن كه هر منجّمى كذّاب است به ربّ كعبه و فرمودند هر كه تصديق نمايد كاهنى را يا منجّمى را ، پس كافر شده و انكار كرده آنچه نازل شده بر محمّد ( ص ) . 71\r\nمؤلّف گويد در قرآن فرموده : غيب را غير از خدا كسى نمىداند و كسى نمىداند كه در كدام زمين مىميرد و كسى نمىداند كه فردا چه مىكند 72 و آيات از اين قبيل بسيار است . پس هر كه منجّم را تصديق نمايد و بگويد راست مىگوئى و مىدانى كه فردا چه مىشود و امسال چه خواهد شد و كدام ساعت از براى فلان كار خوب است و كدام بد است ، البتّه آيات قرآن را ردّ كرده و تكذيب نموده .\r\nپس اى عزيز بيا مسلمان باش و منجّم را تكذيب و قرآن و اين برهان عقل را تصديق كن و تقويم را صحيفهء بغل خود منما و به آنچه نوشته‌اند اعتنا مكن و عمل مكن ، رجوع به احاديث و اختيارات شرع كن و تقويم اهل بيت را نگاهدار . در خانه اگر كس است يك حرف بس است .\r\n\r\nمطلب ششم در بيان نتايج اين مقدّمات است .\r\n\r\n","description":"","footnote":"","page_name":" 501 ","page_number":499},
  {"content":"\r\n\r\nبدان كه در توحيد كه خداشناسى است ، بيان چهار مقام لازم است .\r\n\r\nمقام اوّل [ اعتقاد قلبى به خدا و اقرار به زبان 
  ]\r\nمقام اوّل آن است كه به دل اعتقاد و به زبان اقرار باشد كه خدائى و معبودى هست . و از مقدّمات فهميدى كه اين اعتقاد و اقرار ، فطرى هر فردى از افراد انسان بلكه حيوان نيز هست و همچنين جن و ملك ، پس لازمه هر ذى شعور است . از جمله شواهد علاوه بر آيات  فِطْرَتَ اللَّهِ  73 و  صِبْغَةَ اللَّهِ  74 و آنچه گذشت ، اين است كه نبوده و نيست احدى كه از براى خود خدائى و معبودى اخذ نكرده باشد حتى آنان كه ادّعاى خدائى كردند مثل فرعون . پس اتّفاق همه طوائف و اهل هر عصر بدون تخلّف ، البتّه كاشف است از فطرى بودن اين مطلب و ايضا چه خوب شاهدى است قول خدا در سورهء ابراهيم  قالَتْ رُسُلُهُمْ أَ فِي اللَّهِ شَكٌّ فاطِرِ السَّماواتِ وَ الْأَرْضِ  75 كه به استفهام تقريرى و به طور تعجّب ادا نمود مثل اينكه بگوئى آيا در آفتاب شكى است . بفهم .\r\nو اما دليل بر اثبات صانع كه موافق قواعد و عقول باشد و از او علم به علم لازم آيد بسيار است چند دليل در همين كتاب ذكر كرده‌ايم علاوه بر دور و تسلسل . رجوع كن .\r\nدليل ديگر دليل انّى است كه از اثر پى به مؤثّر برند . مثل آن كه از سرخى صورت پى به خجالت و از زردى صورت پى به خوف و ترسيدن و از خنده پى به تعجّب برند و از دود پى به آتش برند و هكذا . و آيهء  سَنُرِيهِمْ آياتِنا فِي الْآفاقِ وَ فِي أَنْفُسِهِمْ  76 كه در حم سجده است صريح است در اين مطلب و بسيار فرمودند  إِنَّ فِي ذلِكَ لَآيَةً  يا لآيات و بنابر يك احتمال معنى ( يا من دلّ على ذاته بذاته ) 77 و معنى ( بك عرفتك و انت دللتنى عليك و دعوتنى اليك و لو لا انت لم أدر ما انت ) 78 همين است . يعنى اى كسى كه هدايت كردى بر ذات خود به سبب ذات خود و به سبب تو شناختيم تو را ؛ يعنى سبب معرفت و دلالت ذات تو است كه اين آثار را آفريدى تا از آثار تو پى به تو بريم و قلوب ما را آفريدى و اين مطلب را فطرى ما ساختى و لهذا به باى سببيّه ادا فرمودند و نفرمودند ( يا من دلّ ذاته على ذاته ) و فقرهء بك عرفتك به قرينه فقرات بعد در اين معنى ظاهرتر است . پس هر چه از اين قبيل احاديث و ادعيه باشد مراد از همه اين است . پس اين‌ها همه موافقند با حديث ( عليكم بدين العجائز ) كه از زن عجوزى سؤال شد كه خدا را چگونه شناختى ، چرخه‌اى كه مىريسد دست از او كشيد و باز او را گرداند ، كه اين چرخهء من تا مثل من نباشد خود به خود نمىگردد و نمىايستد البتّه اين آسمان و زمين را گرداننده‌اى هست و همان\r\n\r\n","description":"","footnote":"","page_name":" 502 ","page_number":500},
  {"content":"\r\n\r\nخداى من است . حضرت به ديگران فرمود عليكم بدين العجائز بر شما باد به دين عجوزها . 79 يعنى مثل او دليل و اعتقاد داشته باشيد . و مثل اين است سخن آن عرب ديگر كه گفت البعرة تدلّ على البعير ( آه ) پشكل شتر دلالت مىكند بر شتر و جاى پا دلالت مىكند به شخص رونده ، آيا آسمان با اين برجها و زمين با اين پستى و بلندىها دلالت نمىكند بر خداوند داناى باخبر . و اين مطلب ، مطلب بلندى و برهان بزرگى است به شرطى كه شرايط نتيجه ، موجود باشد و آن اين است كه جميع ذرّات عالم و تمام ما سوا را ملجأ و موجب و مضطر و بىاختيار ببيند تا قهرا و بالبديهه منتقل شود به كسى كه اينها را مضطر و ملجأ ساخته و در همه تصرّفات قهرى دارد . چنانچه اشاره شد در آيهء  أَ لَمْ تَرَ أَنَّ اللَّهَ يَسْجُدُ لَهُ مَنْ فِي السَّماواتِ وَ مَنْ فِي الْأَرْضِ  80 و نحو آن ، كه همه را به حسب اوامر تكوينى عبادتى است قهرى و اطاعتى است اضطرارى . پس ظاهر شد كه حديث عليكم بدين العجائز مطلب آسان و طريقه سستى و سهلى نيست چنانچه جمعى گمان كرده‌اند ، فافهم .\r\nو بهتر و كاملترين دليل‌ها دليل لمّى است كه از مؤثر پى به اثر ببرند مثل آن كه از آتش پى به دود برند و از خجالت پى به سرخى صورت و از خوف پى به زردى صورت برند و فقره  أَ وَ لَمْ يَكْفِ بِرَبِّكَ أَنَّهُ عَلى كُلِّ شَيْءٍ شَهِيدٌ  را كه آخر آيه  سَنُرِيهِمْ آياتِنا  81 است حمل بر اين معنى كرده‌اند و همچنين حديث يا من دلّ على ذاته بذاته و فقره بك عرفتك و امثال آنها را . و تصوير اين قسم برهان در حق ما ضعيفان ممكن نيست مگر آن كه از روى همان ارشاد فطرى و هدايت جبلّى از صانع پى به مصنوع بريم كه بگوئيم آن صانعى كه ما او را بالفطره مىدانيم و اقرار داريم ، زمين و آسمان و ما فيهما و غير اينها نيست ، زيرا كه ناقص و عاجزند پس همه ، آثار او و مصنوع اويند . و شايد مراد معصوم ( ع ) نيز در فقرات مذكوره همين وجه باشد و كلمات حكماء نيز قريب به اين است و الّا تصوير نحو ديگر و معقول بودن طور ديگر به نظر نيامد و هو العالم . دقّت كن بفهم كه مطلب بلند است .\r\n\r\nمقام دوّم سخن در ذات خدا است جلّ شانه .\r\nدانستى كه همه خلايق در مقام اوّل كه خدائى هست در صوابند و به واقع رسيده‌اند و غالب كفرها و شركها و بىدينىها از مقام دوّم برخاست زيرا\r\n\r\n","description":"","footnote":"","page_name":" 503 ","page_number":501},
  {"content":"\r\n\r\nكه تكيه به عقل ناقص خود كردند و در مقام تشخيص خدا به ظنّ و تخمين سخن گفتند و كافر و مشرك شدند و اگر متابعت انبياء و ائمه هدى صلوات اللّه عليهم اجمعين مىكردند احدى كافر و مشرك نمىشد . حال گوئيم هر كس كه خدا را تشخيص داد و او را معيّن نمود كه چيست ، به اتّفاق همه معصومين ( ع ) او كافر و مشرك است . پس اول ، همه به هدايت فطرى و ارشاد عقلى و دلالت جبلّى گفتيم خدائى هست . بعد در مقام اين بر آمديم كه آن خدا چيست . يكى گفت آفتاب است ، يكى گفت ماهتاب است ، يكى گفت ستاره است ، يكى گفت آتش است ، يكى گفت بت است ، يكى گفت گوساله است ، يكى گفت فرعون است ، يكى گفت يزدان و اهرمن است ، يكى گفت عيسى است ، يكى گفت امير المؤمنين است و همچنين به عدد ما شاء اللّه . و به اجماع انبياء و ائمه ( ع ) هر كس گفت كه خدا اين است و حقيقت او چنين است بلا شك كافر و خارج از دين است . و اجماع ايشان ( ع ) و دين و مذهب ايشان اين بود كه اسلام و ايمان و معرفت در اين مقام ، اعتقاد و اقرار است كه نمىدانيم خدا چيست و كنه حقيقت او چيست ( و ما عرفناك حقّ معرفتك ) 82 ورد ايشان ( و العجز عن درك الادراك ادراك ) 83 ذكر ايشان و فرمودند هر چند به دقّت عقل و وهم خود فكر كنيد كه خدا چيست و چيزى را خدا قرار بدهيد او مخلوق است و خدا نيست . 84 و چون فرمايش ايشان را به عقل سنجيديم حقّيّت آن را يافتيم و از روى برهان و معرفت فهميديم كه خدا را نتوان فهميد و در مقدّمات گذشته بيان نموديم كه هيچ كوچك و رقيقه و شأن ، بزرگ و حقيقت و ذى شأن را محال است بشناسد و احاطه نمايد و حال آنكه هر دو مخلوقند . پس در حق خالق يكتا و صانع بىهمتا چه گمان برى ؟ البتّه محيط محاط نگردد .\r\nو دليل ديگر آنكه ظاهر است كه حقّ تعالى به حواس ظاهره در نيايد و حواس باطنه و عقل نيز هر چه ادراك كند و تصوّر نمايد حادث است و ديگر آن كه مقام وجودش پست‌تر از مقام حواس و عقل است ، البتّه مدرك اشرف از ادراك است ، پس او مخلوقى است حادث و پست‌تر از تو . پس چگونه توان گفت كه او خدا است ؟ پس بديهى شد كه دانستن حقيقت خدا از براى غير خدا ، هر كه باشد محال و ممتنع است .\r\n\r\nمقام سوّم مقام صفات است از ثبوتيّه و سلبيّه و جماليّه و جلاليّه .\r\n\r\n","description":"","footnote":"","page_name":" 504 ","page_number":502},
  {"content":"\r\n\r\nو در رساله اصول دين در اين مقام قدرى سخن گفته‌ايم و در اينجا همين قدر اثبات مىنمائيم كه صفات حق تعالى عين ذات او است زيرا كه اگر غير ذات و زايد بر ذات باشد يا مخلوق است يا نيست . اگر مخلوق است لازم آيد كه حق تعالى قبل از آفريدن صفات ، آنها را نداشته باشد . پس پيش از آفريدن علم ، علم نداشته و پيش از آفريدن قدرت ، قدرت نداشته ، تعالى اللّه عن ذلك . و ايضا چگونه ممكن است كه جاهل و بىعلم ، بيافريند علم را و عاجز و بىقدرت ، بيافريند قدرت را . و ايضا قطع نظر از اينها كرده ، آيا پس از آفريدن صفات ، اينها به او چسبيدند و صفات او شدند يا نه ؟ اگر صفات او شدند لازم آيد كه محل عوارض باشد و محل تغيير و تبدّل باشد . و اگر صفات او نشد و رابطه در ميان نيامد ، باز بىصفت ماند . و اگر مخلوق نباشند تعدد قدماء و تعدد خالق و شريك لازم آيد و به هر تقدير لازم دارد عجز و احتياج را ، تعالى اللّه عن ذلك علوّا كبيرا . پس واى بر كسانى كه از براى خدا صفات زائد قائلند و بسيار اشخاص هم در اين مقام كافر شدند و از دين خارج شدند .\r\n\r\nمقام چهارم سخن در افعال خدا است\r\nكه جميع ما سوى باشد ، و معرفت رسول ( ص ) و امام ( ع ) و فروع دين و غير اينها همه داخل در ما سوى است .\r\nحال اشاره نمائيم به تميز اصول دين از فروع دين .\r\n\r\nتحقيق\r\nبدان كه گاهى علم و معرفت و اعتقاد مقدمهء عمل است و مقصود از او عمل است و اصل ثمره و فائده ، بر عمل مترتّب است . پس مقصود از علم همان دانستن و ياد گرفتن عمل است و مقصود از عمل فائده‌اى است كه بر او مترتّب است و اگر عمل بدون علم ممكن بودى علم را اعتنا نبودى چنانچه اگر رفتن بر بام بىنردبان و رفتن به زيارت و مكه بىزاد و راحله و سير شدن بدون خوردن و گرم شدن بدون آتش و سيراب شدن بدون آشاميدن ممكن بودى اينها هيچ يك محل اعتنا نبودى . پس اين علم كه مقدمهء عمل است البتّه عمل بهتر از او است زيرا كه بالبديهه ذى المقدمه اشرف است از مقدمه . و شكى نيست كه خود عمل از فروع دين است و پس از تدين به دين است . پس اصول دين\r\n\r\n","description":"","footnote":"","page_name":" 505 ","page_number":503},
  {"content":"\r\n\r\nكه عبارت است از معارف و عقايدى چند و اقرار و علومى چند ، نه آن علومى است كه مقدمه عمل است زيرا كه عمل كه ذى المقدمه است دانستى كه از اصول دين نيست تا چه رسد به مقدمه او ، به جهت آن كه عمل و بندگى ، اطاعت اوامر و نواهى است و اطاعت امر و نهى ، فرع واجب بودن اطاعت امركننده و نهىكننده است . پس تا كسى را نشناسى و او را مفترض الطاعه و واجب الاطاعه ندانى و در اطاعتش اعتقاد به ثواب و در مخالفتش اعتقاد به عقاب نداشته باشى ، عملى نخواهى كرد . لهذا مردم هزار چيز از تو خواهش مىكنند و از تو توقع خدمت‌ها دارند اعتنا نمىكنى به جهت آن كه ايشان را واجب الاطاعه نمىدانى . و شخص بت‌پرست و آتش‌پرست و غير ايشان هم تا اول اعتقادى نكند اطاعت و سجده نمىكند و از بت حاجت نمىطلبد . پس بديهى شد عمل و بندگى و طاعت ، فرع اعتقاد و معرفت و شناختن صاحب دين و مولى و واجب الاطاعه دانستن او است . و اگر كسى به تو بگويد مرا مسلمان كن ، اول كلمه شهادتين به زبان او جارى مىكنى تا آن كه اول معبود و مطاع را بشناسد . و اگر اول بگوئى بيا نماز بخوان مثلا ، ظاهر است كه نماز تقرب به خدا است و خدا را اقرار نكرده و نشناخته چگونه قربة الى اللّه بگويد . پس ظاهر شد كه عمل و بندگى و خدمت بدون امر و نهى معقول نيست و امر و نهى بدون شناختن امركننده و نهىكننده و واجب الاطاعه بودن او ممكن نيست . پس عمل در هيچ مذهب اصل دين و رأس دين نيست . پس هر چه مقدمهء عمل است از دانستن عمل و تقليد و شناختن مجتهد و غير اينها به طريق اولى از اصول دين نيست . پس اصول دين منحصر است به آنچه مقدم بر امر و نهى و مثبت امر و نهى باشد و فروع دين هر عملى است كه تابع امر و نهى و بعد از او باشد يا مقدمات او . پس جميع علوم و صنايع و اعمال از فروع دين است مگر شناختن خدا و پيغمبر ( ص ) و وصى پيغمبر .\r\nو امّا شناختن معاد ، ما را در او سخنى است كه در رساله محبت نوشته‌ام به او رجوع كن .\r\n\r\nسرّ\r\nاگر سؤال كنى كه چرا شناختن خدا و رسول او اصل دين است . جواب گوئيم سرّش اين است كه حق تعالى تو را و جميع ذرّات را از براى كامل شدن آفريده و ظاهر است كه منتهاى كمال هر دانى ، همان شناختن مولى و عالى و تقرّب به او است و اطاعت نمودن او تا او را به اندازه او بلند نمايد و او را نوازش كند و به او التفات نمايد و\r\n\r\n","description":"","footnote":"","page_name":" 506 ","page_number":504},
  {"content":"\r\n\r\nخلعت و منصب دهد . و ديده‌اى كه مردم چه زحمت‌ها مىكشند و مال‌ها خرج مىكنند و ذلت‌ها و منّت‌ها مىكشند كه به در خانه سلاطين روزگار راه يابند كه سلطان او را بشناسد و با او تكلّم نمايد و به اين فخرها مىكنند و منتهاى كمال خود را در اين مىدانند و راضىاند كه شب و روز بر سر پا در حضور سلطان بايستند و به غذا و لباس و زن و فرزند و مال و دولت اعتنا ندارند و راضى نيستند كه سلطان او را به ولايت بعيده بفرستد كه حكومت كند و فرمان فرمائى نمايد . پس بديهى شد كه منتهاى معراج و كمال هر ممكنى معرفت و دوستى و آشنائى پيدا كردن با خداوند يكتا است و مقرب شدن در آن درگاه سلطان حقيقى است و راز و نياز و سؤال و جواب با او كردن و خدمت و اطاعت او نمودن است . و هر كه كمالى جز اين نشان دارد بياورد و هر كه بهتر از اين معراجى و مقامى دانسته بيان كند . آيا كمال پيغمبران و خوبى و مقام ايشان جز معرفت و آشنائى و دوستى با خدا و اعراض از ما سوا بود ؟ چه كمالى مىخواهى بهتر از عاشق شدن و جان دادن در راه معشوقى كه جميع ما سوا و جمال هر دلارا را به يك كرشمه آفريده ؟ و چه معراجى مىدانى بالاتر از تقرب و خدمت سلطانى كه مطّلع بر ظاهر و باطن است و امرى بر او مشتبه نمىشود و حىّ ابدى و قيّوم سرمدى و قادر بر هر چيز است و اگر صد هزار مرتبه با او خلاف كنى باز ناز تو كشد و تو را به سوى خود خواند و عذر تو را بپذيرد . پس نيست نقصى مگر دل بستن به غير او و خدمت كردن به غير او و مخالفت كردن او و حال آن كه هر غيرى كه خيال كنى ، مخلوق و مقهور او و آفريده‌شدهء او است . و هر كس كه او را بهتر شناخت و بهتر خدمت و اطاعت نمود مقرّب‌تر شد و مقامش بالاتر و منصبش زيادتر شد و معنى منصب ، حاكم شدن و حكم بر ديگران نمودن و آقاى ديگران و مطاع ديگران شدن و واسطهء فيض ديگران شدن است و خزينه‌دار و اختيار دار در خانه سلطان شدن است كه هم از سلطان بگيرد و به ديگران بدهد و هم عرض حاجت ديگران را به سلطان نمايد و شفاعتش مقبول باشد . آيا نفرمودند يا غاية امال العارفين 85 و هكذا امثال اين فقره كه بسيار است ؟ و چون بهتر از محمّد و آل محمّد صلوات اللّه و سلامه عليهم اجمعين كسى حق تعالى را نشناخت و اطاعت نكرد و ايشان بهتر از همه شناختند و بهتر از همه اطاعت كردند ، لهذا رئيس و مطاع و شفيع و واسطه و فرمان فرماى عالم امكان و جميع ملائكه و پيغمبران شدند و اين است معنى ( العبوديّة جوهرة كنهها الرّبوبيّة ) 86 و معنى ( يا بن آدم اطعنى حتّى اجعلك مثلى ) 87 . آيا هرگز شد\r\n\r\n","description":"","footnote":"","page_name":" 507 ","page_number":505},
  {"content":"\r\n\r\nكه پيغمبران چيزى بخواهند و نشود و خداوند به ايشان ندهد ؟ چنانچه در بارگاه سلاطين دنيا هم هر كه بهتر او را شناخت و بهتر خدمت نمود بالاتر و مقرّب‌تر از همه خواهد بود و همين طور است هر كسى كه تو گمان كنى . به هر كه بهتر خدمت كردى مقرّب‌تر به او خواهى شد . و هر گوسفند كه بهتر شير دهد و هر اسب كه بهتر تو را خدمت نمايد عزيزتر و مقرّب‌تر در نزد تو خواهد بود . پس بديهى شد كه كمال انسان اين است ، و بديهى شد كه اين كمال كه معرفت خدا و اطاعت او باشد و تقرّب به او باشد بدون تكليف و بدون پيغمبران ممكن نيست . زيرا كه شناختن خدا و اطاعت او نمودن كار عقول مردم نيست و شعور و عقل مردم به اين پايه نمىرسد . چنانچه دانستى كه اين همه كفرها و شرك‌ها از اطاعت نكردن پيغمبران و از نشنيدن فرمايشات ايشان و به عقل خود تكيه كردن و تابع هوا و هوس شدن ناشى شد . پس ظاهر شد كه بدون اين طريقه شرايع ، به كمال رسيدن محال است و قدرت بر محال تعلّق نمىگيرد . پس آنچه بعضى از جهّال گمان كنند و يا به زبان گويند كه چه عيب داشت و چه ضرر داشت اگر حق تعالى مردم را بدون تكليف و زحمت به بهشت مىبرد و يا گويند چه خوب بود خدا همچه مىكرد ، مىخواهند مصلحت بينى كنند و به خدا چيز ياد بدهند نعوذ باللّه .\r\n\r\nشكّ و ازاحه\r\nاگر سؤال كنى كه معرفت پيغمبر و امام ( ع ) از اين بيان معلوم نشد كه از اصول دين است بلكه دلالت او به نبودن بهتر است زيرا كه سلطان حقيقى و معشوق استحقاقى جز خداوند يكتاى بىهمتا نيست ، پس شايد شناختن ايشان هم بلا تشبيه مثل شناختن مجتهدين باشد به جهت تقليد و اطاعت و معرفت خدا و خدمت پروردگار ، پس شناختن ايشان هم مقدمهء عمل باشد .\r\nجواب اين است كه به ضرورت جميع مذاهب معرفت هر پيغمبر ( ص ) از براى امت او از اصول دين بوده و بدون معرفت او و اقرار به او از كفر خارج نمىشده و اسلام و ايمان بر او صادق نمىآمده و آيات بسيار دلالت دارد كه انكار يك پيغمبر انكار خدا و همه پيغمبران است . مثل  كَذَّبَتْ قَوْمُ نُوحٍ الْمُرْسَلِينَ .   كَذَّبَتْ ثَمُودُ الْمُرْسَلِينَ .   كَذَّبَ أَصْحابُ الْأَيْكَةِ الْمُرْسَلِينَ  88 كه همه در سورهء شعرا است . و حال آنكه هر قومى در ظاهر همان انكار پيغمبر خود را كردند . و واضح‌تر از اين در سورهء ( نساء ) فرموده   إِنَّ الَّذِينَ يَكْفُرُونَ بِاللَّهِ وَ رُسُلِهِ  \r\n\r\n","description":"","footnote":"","page_name":" 508 ","page_number":506},
  {"content":"\r\n\r\n  وَ يُرِيدُونَ أَنْ يُفَرِّقُوا بَيْنَ اللَّهِ وَ رُسُلِهِ وَ يَقُولُونَ نُؤْمِنُ بِبَعْضٍ وَ نَكْفُرُ بِبَعْضٍ وَ يُرِيدُونَ أَنْ يَتَّخِذُوا بَيْنَ ذلِكَ سَبِيلًا أُولئِكَ هُمُ الْكافِرُونَ حَقًّا وَ أَعْتَدْنا لِلْكافِرِينَ عَذاباً مُهِيناً   89 . هم الكافرون صغرى و اعتدنا تا آخر كبرى است اين جواب شرعى .\r\nو امّا برهان عقلى و سرّ اين مطلب بلند و لمّ اين گوهر بىمانند اين است كه فرق است ميان مقدّمه و ذى المقدمه و ميان اصل و بدل و نايب و منوب . بيانش اين است كه از معصوم گذشته ، احدى را به خداوند يكتا راهى و آشنائى نيست از شدّت كمال و جمال آن سلطان بىزوال ، و از شدت ضعف و ظلمت اين طايفه جهّال . زيرا كه حق تعالى به حواس ظاهر در نيايد ، نه چشم و نه گوش و نه دماغ و نه زبان و نه به دست و پا و همچنين به حواس باطن . و سؤال و جواب و مكالمه هم در ميان نيست و وحى و الهام و قاصد و نامه هم در ميان نيست . و هر كس كه خود را تنها فرض كند و ملاحظه كند كه ميان او و حق تعالى چه رابطه و آشنائى است بالبديهه خواهد يافت كه هيچ نيست و تصديق ما خواهد نمود . لهذا حق تعالى از جانب خود حكّام و نوّاب و خلفاء فرستاد ، كه انبياء ( ص ) و ائمه ( ع ) باشند ، تا آنكه رابطه و آشنائى در ميان آيد . چنانچه بلا تشبيه سلاطين از جانب خود به ولايت بعيده حكام مىفرستند ، زيرا كه دست ايشان به سلطان نمىرسد ، و دست سلطان هم به ايشان نمىرسد . بلى در ما نحن فيه ، حق تعالى به هر كس از خودش نزديكتر است و دست او به همه مىرسد ، و لكن دست ما به او نمىرسد .\r\nو بديهى است كه نايب و حاكم سلطان من جميع الجهات حكم سلطان دارد . رضاى او رضاى سلطان ، غضب او غضب سلطان ، اطاعت او اطاعت سلطان ، مخالفت او مخالفت سلطان ، التفات او التفات سلطان ، و اعراض او اعراض سلطان ، و بيعت با او بيعت با سلطان ، محبت او محبت سلطان ، عداوت با او عداوت با سلطان ، صلح با او صلح با سلطان ، جنگ با او جنگ با سلطان . التفات سلطان و احسانش ، به دست حاكم بايد به رعيت آن حدود برسد ، و عرايض ايشان را بايد حاكم به سلطان برساند ، و حساب ايشان را بايد حاكم برسد . عفو و گذشت او عفو و گذشت سلطان ، عقوبت او عقوبت سلطان و هر كه را شفاعت و وساطت نمايد ، سلطان بايد بپذيرد . و اگر كسى به پادشاه بگويد من حاكم نمىخواهم بدون حاكم ، تو را خدمت مىكنم ، دخل و تصرّف در سلطنت كرده مستحقّ عقاب است . و طريقهء بندگى و سلوك و خدمت پادشاه را همان حاكم به رعيّت ياد مىدهد . و اگر آنچه گفتيم نباشد ، حاكم و نايب گفتن او غلط است و نقض غرض و\r\n\r\n","description":"","footnote":"","page_name":" 509 ","page_number":507},
  {"content":"\r\n\r\nانكار لازم ، و تفكيك لازم از ملزوم است . و اگر پادشاه بگويد فلان را حاكم شما قرار دادم و لكن رضاى او رضاى من و خلاف با او خلاف با من نيست ، هرآينه اطفال تسفيهش نمايند و تقبيحش كنند . و معلّم مكتب چون از جاى خود برخيزد و يكى از آن اطفال را خليفه خود قرار دهد آن اطفال همه همين احكام را در حقّ آن خليفه جارى مىدانند و جارى مىكنند . و حكايت انبياء و ائمه ( ع ) نيز بلا تشبيه بعينه همين حكايت است و همين مطلب و همين نسبت است . لهذا حق تعالى نام ايشان را خليفه گذاشت . در حقّ حضرت آدم ( ع ) به ملائكه فرمود  إِنِّي جاعِلٌ فِي الْأَرْضِ خَلِيفَةً  90 ( بقره ) و فرمود  يا داوُدُ إِنَّا جَعَلْناكَ خَلِيفَةً فِي الْأَرْضِ فَاحْكُمْ بَيْنَ النَّاسِ بِالْحَقِّ  91 ( ص ) تا بدانى كه همه اين احكام كه اشاره شد در حق انبياء جارى است .\r\nدر تفسير صافى از كتاب مستطاب كافى و توحيد از صادق ( ع ) روايت كرده در تفسير آيهء  فَلَمَّا آسَفُونا انْتَقَمْنا مِنْهُمْ فَأَغْرَقْناهُمْ أَجْمَعِينَ  92 كه در سورهء زخرف است ، يعنى چون به غضب آورند ما را انتقام كشيديم از ايشان پس غرق كرديم ايشان را تماما . حضرت مىفرمايد : حق تعالى غضب نمىكند مثل غضب ما و لكن خلق كرد از براى خود اولياى چندى كه آنها غضب مىكنند و رضا مىشوند و آنها مخلوق هستند . پس گرداند حق تعالى رضاى ايشان را رضاى خود و غضب ايشان را غضب خود و اين به جهت آن است كه حق تعالى قرار داده ايشان را و گردانيده ايشان را دعوت كنندگان به سوى او و دلالت كنندگان بر او ، پس به جهت اين قرار داد ، ايشان چنين شدند ، و نيست چنين كه اين غضب و رضا به خدا برسد چنانچه به خلق مىرسد ، و لكن اين است معنى آنچه حق تعالى از اين قبيل فرموده هر كه اهانت كند ولىّ مرا پس با من در مقام جنگ بر آمده و مرا به جنگ خود خوانده . و ايضا فرموده  مَنْ يُطِعِ الرَّسُولَ فَقَدْ أَطاعَ اللَّهَ  93 ( نساء ) هر كه اطاعت كند پيغمبر را پس به حقيقت اطاعت كرده خدا را . و ايضا فرموده  إِنَّ الَّذِينَ يُبايِعُونَكَ إِنَّما يُبايِعُونَ اللَّهَ  ( انّا فتحنا ) 94 به راستى آنان كه بيعت مىكنند با تو بيعت نمىكنند مگر با خدا .\r\nكلّ اينها و شبه اينها معنيش همان است كه از براى تو ذكر كردم . و همچنين است رضا و غضب و غير اينها از آنچه شبيه اينها است . و اگر بودى كه مىرسيد به حق تعالى غضب و ملال ، جايز بود كه كسى بگويد حق تعالى العياذ باللّه يك روزى فانى مىشود . زيرا كه چون ملال و غضب داخل او شد تغيّر داخل او شده و چون داخل او شد ايمنى نيست بر او از هلاك شدن . و اگر چنين بودى شناخته نمىشد مكوّن از مكوّن\r\n\r\n","description":"","footnote":"","page_name":" 510 ","page_number":508},
  {"content":"\r\n\r\nو نه قادر از مقدور و نه خالق از مخلوق ، تعالى اللّه عن هذا القول علوّا كبيرا . او است خالق اشياء نه به جهت حاجتى ، پس چون بود نه به جهت حاجتى ، محال است حدّ و كيف در او . فافهم ذلك ان شاء اللّه يعنى پس بفهم آنچه گفتم . 95 تمام شد حديث شريف .\r\nجانم فداى گوينده‌اش كه كلام مباركش سر تا پا اسرار است . پس ظاهر شد از اين بيان معنى آيه شريفه در سورهء احزاب  إِنَّ الَّذِينَ يُؤْذُونَ اللَّهَ وَ رَسُولَهُ لَعَنَهُمُ اللَّهُ  96 به درستى كه آنان كه اذيّت مىكنند خدا و رسول او را ، لعنت كرده خدا ايشان را . رسول خدا ( ص ) فرمود هر كه اذيّت كند فاطمه را ، اذيّت كرده مرا و هر كه اذيّت كرده مرا ، اذيّت كرده خدا را . 97 و از مجمع البيان نقل شده كه رسول ( ص ) گرفت موى مبارك على ( ع ) را پس فرمود هر كه اذيّت كند يك موى تو را ، اذيّت كرده مرا و هر كه اذيّت كند مرا پس اذيّت كرده خدا را و هر كه اذيّت كند خدا را پس بر او است لعنت خدا . 98\r\nمؤلّف گويد از همين بيان و مناسبت ظاهر شد معنى آن احاديث كه در تفسير  لِيَغْفِرَ لَكَ اللَّهُ ما تَقَدَّمَ مِنْ ذَنْبِكَ وَ ما تَأَخَّرَ  99 كه در سورهء فتح است وارد شده ، كه مراد از گناه پيغمبر ( ص ) گناه شيعيان او و شيعيان على ( ع ) است ، 100 چنانچه بيان او را در جاى ديگر از همين كتاب كرده‌ايم . بارى ، حاصل اين شد كه حق تعالى خلق را از براى رسيدن به كمال آفريده و كمال نيست الّا معرفت خدا و طاعت او . و كمال هر كوچكى منحصر در معرفت بزرگ و خدمت او است تا تقرّب پيدا شود و خلعت و منصبش دهد . و چون دست مردم از دامن جلال احديّت كوتاه است لهذا حكّام و نوّاب فرستاد كه هم به واسطهء ايشان مردم فى الجمله معرفت خدا و اطاعت او پيدا نمايند و هم الفت و دوستى به احكام خدا ببندند كه دوستى ايشان دوستى خدا و دشمنى ايشان دشمنى خدا است .\r\nبفهم چه گفتم ، تا به برهان قطعى بدانى كه شناختن انبياء و خدمت و طاعت ايشان از اصول دين است مثل معرفت و طاعت حق تعالى . چنانچه در حكايت پادشاه و حاكم فهميدى .\r\n\r\nتنبيه [ اصول دين بودن معرفت پيغمبر و امام 
  ]\r\nاز اين سرّ آشكار ، روشن و آشكار شد كه آنچه لازم و واجب است به رعيّت همان با لخصوص و به تفصيل شناختن حاكم عصر خودش است و اطاعت او . زيرا كه امروز رابط ما بين رعيّت و سلطان ، او است و واسطه او است و احكام سلطان و خدمت\r\n\r\n","description":"","footnote":"","page_name":" 511 ","page_number":509},
  {"content":"\r\n\r\nسلطان بالفعل همان است كه او آورده . پس شناختن حكّام و نوّاب ديگر كه پيش گذشته‌اند و يا بعد از اين مىآيند لازم نيست و عمل به احكام ايشان جايز نيست زيرا كه مناط ، طاعت سلطان است و طاعت سلطان ، امروز اين است نه آنچه گذشته و نه آنچه مىآيد . بلى لازمهء بندگى و طاعت سلطان اين است كه مجملا شخص اقرار و اعتقاد داشته باشد كه آنچه سلطان ، از حكّام و احكام كه پيش فرستاد يا بعد مىفرستد ، همه در زمان خود مفترض الطاعه و واجب الاطاعه هستند و اگر يكى را انكار كند مثل اين است كه همه را انكار كرده و خود سلطان را انكار كرده . و لهذا در شريعت مطهّرهء خداوند يكتا حكم همين است و بر هر كسى همان شناختن پيغمبر خود را لازم كرده نه غير او را ، و اگر بالفرض پيغمبر ديگرى را شنيد و شناخت نبايد انكار كند . بلى چون مربّى و پيغمبر همه پيغمبران ، پيغمبر ما و اهل بيت او بوده صلوات اللّه عليهم اجمعين لهذا بر همه ايشان شناختن اين بزرگواران لازم بوده ، چنانچه حق تعالى در آيات بسيار اين مطلب را بيان كرده ، سيّما در آيهء شريفه  وَ إِذْ أَخَذَ اللَّهُ مِيثاقَ النَّبِيِّينَ  101 الخ كه در سورهء آل عمران است .\r\nو اخبار متواتر است كه ولايت ايشان را بر همه پيغمبران و تمام ذرّات عالم عرض كردند . 102\r\nو از اين بيان ظاهر شد سرّ اينكه چرا پيغمبر ( ص ) و اهل بيت او به شيعيان زمان خود ، همهء انبياى سلف را و همهء امامان بعد را نگفتند و در زمان پيغمبر ما ( ص ) يقينا غالب خلق دوازده امام ( ع ) را نمىشناختند و پيش از حجة الوداع مفترض الطّاعه بودن امير المؤمنين ( ع ) را نمىدانستند و در زمان صادق ( ع ) با آن اشتهار تشيّع ، غالب شيعيان امامان بعد او را نمىشناختند زيرا كه مناط ، چنانچه دانستى ، وجود رابطه است ميان شخص و خداى او ، و تا پيغمبر ( ص ) در دنيا بود رابط او بود و چون خواست دنيا را وداع نمايد مولاى متّقيان را به خلافت گذاشت و او حضرت امام حسن ( ع ) را . بلى چون همه ايشان خليفهء پيغمبر و امام مفترض الطاعه بودند ، در هر زمان بايستى ائمهء گذشته را بالخصوص بشناسند زيرا كه همه ايشان به منزله شخص واحدند و قول هر يك بعينه مثل قول ديگرى است و قول همه ايشان بعينه قول پيغمبر است . لهذا در زمان ما شناختن همه ايشان بالخصوص ، دين ما و مذهب ما است و انكار يكى از ايشان العياذ باللّه انكار همه ايشان است . و اجماع و اخبار متواتره و قرآن نيز بر طبق اين دليل عقلى كه بيان كرديم حاصل است .\r\n\r\n","description":"","footnote":"","page_name":" 512 ","page_number":510},
  {"content":"\r\n\r\n\r\nمطلب هفتم در بيان نفى متابعت غير معصوم است و منحصر ساختن كمال است و رسيدن به واقع است در متابعت معصومين صلوات اللّه عليهم اجمعين .\r\nسابقا دانستى كه بايد بزرگ ، خود خود را به كوچك و زير دست بشناساند و طريقهء خدمت خود را نيز خود بايد به زير دستان بگويد . حال به لسان ديگر گوئيم و به بيان ديگر اين مطلب را تحقيق انيق نمائيم بعون اللّه و حسن توفيقه .\r\nبدان كه كشف مطالب و تحصيل علوم منحصر است به دو طريقه كه سوّمى ندارد .\r\nيكى ظاهرى كه به حواس ظاهر است و غالب مردم از اين راه تحصيل علوم و مطالب كرده‌اند . استاد به زبان مىگويد شاگرد به گوش مىشنود ياد مىگيرد . اهل صنعت به چشم مىبينند ياد مىگيرند و شكّى نيست كه اينها هم با هم اختلاف دارند و همديگر را نسبت به خطا مىدهند حتى آنكه ضرب المثل شد كه چون قابله دو تا شود سر بچه كج مىشود ، هرگز دو خيّاط و دو نجّار و دو صنعت‌گر با هم موافقت ندارند تا به اهل علم چه رسد و اختلاف هر علم و قال و قيل ايشان ظاهر و هويدا است و محتاج به بيان نيست .\r\nدوّم باطنى كه به وحى و الهام باشد چنانچه از براى معصومين ( ع ) است كه انبياء ، به وحى و از راه باطن ، علم به ايشان مىرسد و فراست مؤمن و خواب صادق از راه باطن است . و اهل كشف و عرفاء و صوفيه به خيال خود مىخواهند تصفيه نفس نمايند تا از راه باطن به واقع برسند و مطالب بر ايشان منكشف شود و شكى نيست كه ايشان نيز با هم ، مثل علماى ظاهر اختلاف دارند و همديگر را نسبت به خطا مىدهند . و تميز ميان وهم و خيال و عقل كار هر بو الهوس نيست با آنكه دين پدر و مادرى ، ذهنى و اعتقادى هر كسى است و مىبينى كه هر عارف و صوفى با بقاى دين خود و حفظ او ، خود را دانا و عارف مىداند . محى الدّين مىگويد به معراج رفتم أبو بكر را بالاتر از على ديدم . و هيچ‌يك دست از دين خود بر نداشتند ، و اگر كشف و عرفان ايشان از حق بودى مىبايستى همه بر يك دين باشند و پيغمبر ( ص ) و امام ( ع ) همهء ايشان يكى باشد نه آنكه يكى يهودى و يكى سنّى و يكى زيدى و يكى شيعى باشد . بدان كه شياطين را نيز وحى است كه در باطن انسان مىدمند چنانچه فرمود  وَ إِنَّ الشَّياطِينَ لَيُوحُونَ إِلى أَوْلِيائِهِمْ  103\r\n\r\n","description":"","footnote":"","page_name":" 513 ","page_number":511},
  {"content":"\r\n\r\nو ايضا فرمود  وَ كَذلِكَ جَعَلْنا لِكُلِّ نَبِيٍّ عَدُوًّا شَياطِينَ الْإِنْسِ وَ الْجِنِّ يُوحِي بَعْضُهُمْ إِلى بَعْضٍ زُخْرُفَ الْقَوْلِ غُرُوراً  104 و هر دو در انعام است و فرمود    مِنْ شَرِّ الْوَسْواسِ الْخَنَّاسِ الَّذِي يُوَسْوِسُ فِي صُدُورِ النَّاسِ مِنَ الْجِنَّةِ وَ النَّاسِ    . 105 و مسلّم است كه بسيارى از خوابهاى دروغ و آشفته ، به وحى و الهام شيطان است و نام او خواب شيطانى است . چنانچه خواب صادق از رحمن و به وحى و الهام است و از تعليم ملائكه است و اخبار در اين باب يقينا متواتر است رجوع كن به سماء و عالم بحار . 106 و بديهى است كه هر چه از راه باطن و غير حواس ظاهر برسد نام او وحى و الهام است و اين گاهى از شيطان است و گاهى از رحمن و تميز ما بين اين دو به غير از ميزان شرع نتوان . و حق تعالى لفظ وحى را هم به خود نسبت داد چنانچه در قرآن پر است از مثل  إِنَّا أَوْحَيْنا  ، و هم نسبت به شيطان داد تا بدانى كه وحى نيز دو قسم است ، حق و باطلش بهم آميخته . و ايضا در آيات بسيارى حق تعالى و شيطان هر دو اقرار كردند كه شيطان به همه خلق تسلّط اغوا دارد مگر به عباد مخلصين و بندگان خاصّ خدا كه مراد معصومين ( ع ) باشند ، تا بدانى كه شيطان تواند به هر كس باطل را وحى نمايد مگر به معصوم ( ع ) . ببين چگونه معصومين ( ع ) تصديق همديگر نمودند و هيچ اختلاف ، نداشتند و غير ايشان چه اهل ظاهر و چه اهل باطن همه با هم مختلفند و لازمه اختلاف ، باطل بودن يكى دو قول است و ممكن است كه هر دو باطل باشند و ممكن نيست و محال است كه هر دو حق باشند .\r\nپس بديهى شد كه كمال انسان كه منحصر در معرفت و طاعت و علم و عمل است منحصر است در آنچه از معصوم برسد . لهذا بايد خليفهء خدا قبل از خلق و با خلق و بعد از خلق باشد و آخر از همه بايد معصوم از دنيا برود تا كسى را بر خدا حجتى نباشد و خلقت خدا لغو و عبث نباشد و به دست هر كسى راه كمال باشد . و اين مطلب كه گفتيم بديهى عقول و مطابق اخبار متواتره و آيات متكاثره است و اول خليفه آفريد ، كه حضرت آدم ( ع ) باشد . و حجت عقل منحصر است در فطريات كه عقول در او متفقند و اختلاف ندارند ، بفهم و حفظ كن .\r\nو ايضا به توفيق الهى طريقه ثالث پيش گيريم و اين مطلب را ايضا به برهان ديگر تحقيق نمائيم . پس گوئيم بعون اللّه به مطابق اخبار قطعى كه در اصول كافى 107 و غير آن مذكور است و به مقتضاى عقول ، كه ارواح پنج است . اوّل روح حركت كه لازمه پست‌ترين حيوانات است اگر چه كرم خراطين باشد و لكن او را شهوتى و قوّتى نيست .\r\n\r\n","description":"","footnote":"","page_name":" 514 ","page_number":512},
  {"content":"\r\n\r\nدوّم روح شهوت كه قوّهء جماع و توالد و تناسل باشد و لكن او را قوّتى نيست . سوّم روح قوّت كه علاوه بر دو روح سابق او را قوّتى است و طاقت بار كشيدن دارد چون حمار و گاو و استر و اسب و شتر و فيل و نحو اين‌ها و اين منتهاى معراج حيوانات است و از اين مقام بالاتر نتوانند رفت و در هر يك از اين سه مقام انواع بسيارى از حيوانات داخل‌اند . و دو روح ديگر مخصوص اهل تكليف است كه جن و انس و ملك باشد . چهارم روح ايمان كه مخصوص مؤمنين و مسلمين اين سه طايفه است و كفّار اين روح را ندارند و همان سه روح حيوان را دارند چنانچه فرمود  أُولئِكَ كَالْأَنْعامِ بَلْ هُمْ أَضَلُّ  108 و لازمه اين ارواح سهو و اشتباه و غفلت و خطا و مخالفت و مزج طاعت و معصيت است . پنجم روح القدس يعنى روح پاك از سهو و خطا و نسيان و اشتباه و منزه از هر بدى و گناه ، چه صغيره و چه كبيره ، چه عمدا چه خطا . و اين روح مخصوص معصومين است چه از انسان و چه از ملائكه كه به جهت اين روح متحمّل بار نبوّت و خلافت گشتند و دست وسوسه شيطان به دامن جلال ايشان نمىرسد و سهو و اشتباه و گناه دامن‌گير ايشان نمىشود و لهذا مسلّطند بر همه طبقات و همه طبقات مطيع و منقاد ايشان است چنانچه همه حيوانات مطيع انسان است و صاحب روح قوّت بر ديگران غالب است و روح شهوت بر سايرين قاهر است .\r\nحال گوئيم پس ظاهر شد كه از معصوم گذشته همه مردم در يك طبقه و يك درجه‌اند و كسى را بر كسى فى حد ذاته مطاعيّت و سلطنتى نيست . بلى هر كه بيشتر از معصوم تحصيل علوم كرده و بهتر عمل و خدمت كرده مقرّب‌تر و بهتر خواهد بود چون حضرت سلمان و ابو ذر و اگر شخص به امام ( ع ) فرضا عرض نمايد كه نمىخواهم ميان من و تو مجتهدى يا شخص راوى واسطه باشد و مىخواهم خود از شما اخذ كنم و يا خود مجتهد شوم بر او بحثى نيست و مستحق مدح و احسان است به خلاف آن كه اگر بگويد خدايا من العياذ باللّه پيغمبر نمىخواهم و بلا واسطه از تو اخذ مىكنم و تو را اطاعت مىكنم يا به پيغمبر ( ص ) بگويد ميان من و تو امام ( ع ) نباشد . چنين شخصى با خدا و رسول خدا معارضه كرده و انكار خدائى كرده ، مثل آن كه شخص به سلطان بگويد من حاكم تو را قبول ندارم و تو را قبول دارم ، و همچنين اگر بگويد خدايا من خود پيغمبر ( ص ) و يا امام ( ع ) مىشوم ، زيرا كه تخم هوس كاشته و تمنّاى محال كرده . و لهذا بايد در شريعت مطهره قول كسى را بىبرهان قبول نكنى و حجت ندانى مگر آن كه\r\n\r\n","description":"","footnote":"","page_name":" 515 ","page_number":513},
  {"content":"\r\n\r\nبرهان مطابق شرع گويد يا مطابق عقول گويد كه البتّه مطابق شرع است . پس ظاهر شد كه علماء و راويان ، نامه خوان و سفيرند از جانب ائمه ( ع ) و شناختن ايشان ، مقدمهء تقليد است و تقليد ، مقدمهء عمل است و در قيامت گويند چرا مجتهد نشدى و مجتهد نشناختى تا احكام بدانى و عمل كنى و نگويند چرا نشناختى تا مسلمان شوى . و معنى خليفه و حجت بودن ايشان قبول كردن قول ايشان است از اين حيثيّت كه نسبت به معصوم مىدهند و اگر نسبت به خود بدهند همسر ابو حنيفه خواهند بود كه مىگفت پيغمبر ( ص ) و امام ( ع ) چنين گفتند و من بر خلاف ايشان چنين مىگويم . و حجت بودن ايشان مثل حجت بودن يد و بيّنه است كه باز حجت ، همان قول معصوم است كه فرموده اين‌ها را حجت بدان . و كسى از علماء ، واجب الاطاعه نيست به آن معنى كه معصوم واجب الاطاعه است . بلى ايشان فى الجمله مثل پدر و مادر و شوهر و خواجهء مملوك ، به حكم شرع ، واجب الاطاعه هستند . و ايضا علماء قابل ردّ و انكارند و توان از اين عدول كرد و به ديگرى چسبيد مثل آن كه فاسق شود يا اعلم پيدا شود . و ايضا بسيار شده كه مجتهد عامى و مقلد شده و عامى مجتهد شده ، پس شناختن شخص بالخصوص لازم نيست و معرفت نوع ، از اصول دين بودن ، معقول نيست زيرا كه كمال در تقرّب است كه نتيجهء معرفت و خدمت است و تقرّب به نوع غير معقول است ؛ بفهم . و ايضا واجب الاطاعه بودن بر سبيل اطلاق آن كه خطا كار و مستحق سهو و اشتباه و لعن و طعن است اگر گناه كند ، معقول نيست . و ايضا فرمودند علماى ما بر دو قسم‌اند خوب و بد . خوب ايشان تالى ما و بهترين خلقند و بد ايشان تالى دشمنان و ما و بدترين خلقند ، خود تميز بدهيد ، روايت خوبان را از ما ، قبول كنيد و از بدان فرار كنيد . 109 و تميز نيك و بد ايشان را به دست ما دادند . و وجوب معرفت و محبت و طاعت چنين كسى و اصول دين بودن اين‌ها معقول نيست . بدان كه اجماع محقّق است و نداى علماء بلند است كه معرفت علماء از اصول دين نيست و مقدمهء عمل است . و ايضا به او بگو كه خود را معصوم مىدانى يا نه ؟ اگر معصوم مىدانى به ضرورت مذهب در اين دين و شريعت زياده از چهارده معصوم نداريم ، با آن كه دانستى كه حجّت خدا پيش زيد و عمرو درس نمىخواند كه لازمه اين طريقه سهو و اشتباه است ، و ايضا حجت خدا از هيچ سخنى عاجز نمىشود و هر چه بپرسى جواب مىگويد و همه زبان‌ها را مىداند و هر معجزه و كرامت كه از او بخواهند فى الفور مىآورد و معصوم بىگناه است . و اگر\r\n\r\n","description":"","footnote":"","page_name":" 516 ","page_number":514},
  {"content":"\r\n\r\nمعصوم نيستى هر چه از خود بگوئى قابل اعتبار نيست و هر چه از معصوم گوئى اين جز مقام راوى بودن و اجتهاد چيز ديگر نيست . لهذا راويان ، هم از همديگر روايت مىكنند و هم از معصوم ( ع ) ، مثلا معاصرين زراره هم از او روايت مىكنند كه زراره از امام جعفر صادق ( ع ) چنين روايت كرده و هم از خود صادق ( ع ) بلا واسطه كه مىگويد از حضرت شنيدم و همچنين زراره . و حضرت هم ايشان را تقرير مىفرمود به جهت آن كه مىدانستند كه باز حجت همان قول معصوم است و معنى حجت بودن زراره يا ديگرى همان تصديق او است كه گفت معصوم ( ع ) چنين فرموده .\r\nپس ظاهر شد كه ايمان زياده از سه ركن ندارد كه معرفت خدا و رسول - خدا ( ص ) و ائمه هدى باشد . و اين ركن چهارم ايمان كه در اين زمان پيدا شده حال او معلوم شد . و آنچه از دليل كه ذكر كرده‌اند همه دلالت مىكند كه معرفت علماء به جهت عمل است مثل ساير علوم كه اشاره شد . و خلط شده ميان آن علم و معرفت كه خود مقصود بالذات است و ميان آن علم و معرفت كه مقدمه عمل است و عمل اشرف از او است . مثل اين كه در حديث مسلّم وارد است كه طلب العلم فريضة على كلّ مسلم و مسلمة 110 يعنى تحصيل علم واجب است بر هر مرد مسلمان و زن مسلمان . آيا خود اين حديث صريح نيست كه مراد از اين علم معرفت فروع دين است كه مقدمهء عمل است ؟ و لفظ مسلم و مسلمه را به جهت همين فرمود . و اصول دين آن علمى است كه به واسطه آن مسلمان شوى ، بفهم چه گفتم .\r\nاگر گوئى پس فائده زهد و رياضت چيست ؟ اگر علم لدنّى از براى غير معصوم ممكن نيست پس آنچه در جاى ديگر همين كتاب اسرار نوشتى باطل شد . جواب گوئيم چيزى نيست كه در قرآن و اخبار اهل بيت نباشد ، و ظاهر و باطن را به يك لسان فرموده‌اند . تو هر قدر كه رياضت بكشى و تصفيه نفس نمائى به قدر لياقت تو از قرآن و احاديث اسرار بر تو ظاهر شود و از اين دريا به تو فيض رسد . البتّه تفاوت علما را در بيان آيات و احاديث ديده‌اى و حال آن كه يك آيه و يك حديث است . چنانچه گذشت ( ربّ حامل فقه الى افقه منه ) . 111 خلاصه معنى كشف ، رسيدن به واقع و ديدن واقع است و قرآن و احاديث عين واقع است ، به قدر لياقت آينهء تو ، از باطن اهل بيت و قرآن فيض به تو خواهد رسيد ، دقّت كن بفهم .\r\n\r\n","description":"","footnote":"","page_name":" 517 ","page_number":515},
  {"content":"\r\n\r\n\r\nمطلب هشتم [ اشرف بودن عمل از علم در فروع دين 
  ]\r\nدر بيان آن كه جميع علوم و معرفت‌ها غير از معرفت خدا و رسول خدا ( ص ) و ائمه هدى ( ع ) مقدمهء عمل است و فروع دين است و عمل اشرف از او است و اگر عمل نكند حاصل آن علم جز و بال و زيادتى عقاب چيزى نخواهد بود و اگر عمل نباشد جاهل بودن و ندانستن بهتر است و به عفو و بخشش نزديكتر است .\r\nگوئيم بعون اللّه كه غرض از ايجاد هر چيزى تكميل او است ، كمال منحصر است در معرفت و خدمت كسى كه حكيم و عليم و قادر باشد ، حكيم باشد تا نيك و بد تميز دهد و جزاى خدمت خوب را خوب دهد و بد را يا عفو كند و يا جزاى بد دهد ، دانا باشد تا هر كسى را بشناسد و خدمت او را بداند و چيزى بر او مشتبه نشود ، قادر باشد تا هر چه بخواهد به هر كس بدهد از منصب و خلعت و كرامت ، بتواند ، و او را كفوى و ضدى نباشد . و اين نيست جز خداوند يكتا و خلفاى او كه به منزلهء حاكم و نايب و بدل‌اند و خود فرموده هر كه دستش به من نرسد ايشان دست منند پس دست همه به من مىرسد ، محبت ايشان محبت من ، عداوت ايشان عداوت من ، تا آخر آنچه اشاره شد . و ايشان را به منزلهء بدن و اعضاى خود قرار داده كه چنانچه بدن و اعضاى تو به قدر سر مو از فرمان تو تخلّف نمىكنند و هيچ خواهشى جز خواهش تو ندارند معصوم ( ع ) نيز نسبت به خدا بلا تشبيه چنين است . و چنانچه فيض و بخشش و غضب و عذاب تو به واسطهء بدن به ديگران مىرسد فيض‌ها و غضب‌هاى خدا نيز به واسطه ايشان مىرسد و ايشان مأذون مطلقند كه باذن اللّه به هر كس هر چه و هر قدر بخواهند توانند داد ، و خواستن ايشان همان خواستن خدا است چنانچه خواستن خدا نيز همان خواست ايشان است ، لهذا گاهى ايشان را تشبيه به اعضاء مىكنند چنانچه در زيارات و آيات است كه خدا دست و چشم و گوش دارد و آن امير المؤمنين است و گاهى خدا را تشبيه به حواس ايشان مىكنند چنانچه در حديث قدسى معروف است ( كنت سمعه الّذى يسمع به و بصره الّذى يبصر به ) ، 112 الخ و تحقيق اين تشبيهات را جاى ديگر اين كتاب نوشته‌ايم رجوع كن . و در رسالهء محبت بديهى نموده‌ايم كه مستحق احسان نيست مگر دوست و محب ، و مستحق عذاب نيست مگر دشمن و عدوّ ، پس همين كه معرفت به خدا و معصوم و فرستادهء خدا پيدا كردى و محب و دوست ايشان شدى ، بالبديهه مستحق نوازش و خلعتى . و اگر در مقام خدمت كوتاهى كردى ، مستحق عفو و بخششى ، و اگر عذابت كنند به جهت پاك\r\n\r\n","description":"","footnote":"","page_name":" 518 ","page_number":516},
  {"content":"\r\n\r\nكردن و تربيت است و چون پاك شدى باز خلعت دهند و نوازش نمايند . لهذا بايد بالبديهه مسلمان مخلد در عذاب نباشد . پس بديهى شد كه اصل دين و سرمايه بهشت و حقيقت كمال و فائده خلقت و كنه غرض و غايت ، معرفت و محبت خدا و معصوم ( ع ) است و اقرار به كوچكى و بندگى و سر تسليم پيش كردن است . چنانچه مناط رعيّت اين سلطان و آن سلطان به همين است . و هر قدر كه شخص مخالفت با سلطان نمايد با اقرار به بندگى و رعيّتى ، مستحق وساطت و گذشت و خلعت است به خلاف آن كه از اين اقرار بيرون رود و يا از اقرار به حكومت حاكم او ابا نمايد و خود را سلطان و حاكم بداند و يا اقرار به بندگى و كوچكى سلطان ديگر و حاكم سلطان ديگر نمايد كه به غير كشتن او به طور ديگر راضى نشوند مگر آن كه باز از انكار برگردد و باز اقرار نمايد . و چون از سلسله عصمت بگذرى همه با تو همسرند و همسر را امر به محبّت و طاعت همسر نمىنمايند و ترجيح احد متساويين بر ديگرى محال است و محال است كه خدا بگويد أيها الناس اين كسى كه همسر شما است و از روح ايمان تجاوز نكرده و به مقام عصمت نرسيده و گاهى حق گويد و گاهى باطل و گاهى سهو و اشتباه نمايد و گاهى ثواب نمايد و گاهى گناه ، ايّها الناس معرفت او معرفت من ، محبت او محبت من ، رضاى او رضاى من ، غضب او غضب من ، طاعت او طاعت من ، مخالفت او مخالفت من ، عداوت او عداوت من است و لكن اگر اشتباه كرد و سهو و نسيان و غفلت كرد او را هدايت كنيد و سخن او را هرگز بىدليل نپذيريد و هر چه بگويد و مطابق قول معصوم نباشد به ديوار بزنيد و اگر معصيت كرد او را امر به معروف و نهى از منكر نمائيد و حدّ بر او جارى سازيد و او را بد بدانيد و بد بگوئيد . و اگر از خوبان باشد باز لازمه او سهو و غفلت و اشتباه و جهل مركّب است در مقام علم و معرفت ، و لازمهء او خطا و گناه است صغيره يا كبيره عمدا يا خطا در مقام عمل ، و او نيز محتاج به توبه و شفاعت شافعان است و اگر بخواهد به كسى چيزى بدهد نتواند و مستجاب الدعوه نباشد زيرا كه حق تعالى به او أذن مطلق نداده . بلكه حالت او مثل ديگران است كه گاهى دعاى او مستجاب است و گاهى نيست و معجزه و كرامت نتواند آورد و از عهدهء جواب سؤال هر كس بر نيايد و هر زبانى را نداند .\r\nآرى پس بديهى شد كه انسان را از براى كمال آفريده ، كه فائده خلقت او و غرض و غايت او است . و دانستى كه كمال دانى منحصر است در معرفت عالى و\r\n\r\n","description":"","footnote":"","page_name":" 519 ","page_number":517},
  {"content":"\r\n\r\nخدمت و اطاعت او ، تا تقرّب حاصل شود و از او نوازش و منصب و خلعت گيرد ، و دانستى كه عالى و مستحق معرفت و خدمت و طاعت ، نيست مگر سلطان حقيقى و خلفاء و حكّام او ، يعنى خدا و معصوم ( ع ) ، و تشبّه به ايشان . پس بعد از معرفت ايشان مقام مقام خدمت ايشان است . و دانستى كه بايد كيفيت خدمت را نيز خودشان بيان كنند و امر و نهى ايشان و شريعت ايشان همه بيان خدمت ايشان است . پس هر علمى كه به واسطه او امر و نهى و طريقه خدمت را ياد بگيرى بديهى است كه او مقدمه عمل و خدمت است از علوم عربيّه و ادبيّه و علم فقه و اصول فقه و منطق و قرائت و قدرى از هيئت و نجوم و علم حديث و علم رجال و علم اخلاق و تدبير منزل و سياست ، خواه به اجمال و خواه به تفصيل ، يعنى خواه به تقليد و خواه به اجتهاد . پس شناختن مجتهد و عدالت او بعينه مثل شناختن راوى و عدالت او است كه مقصود از همه اينها بدست آوردن قول معصوم و فهميدن او است تا اطاعت شود و خدمت به عمل آيد و مخالفت ايشان نشود .\r\nحال گوئيم شكى نيست كه هر علمى و صنعتى كه او را به جهت عملى وضع كرده باشند و قرار داده باشند فائده آن علم نيست مگر ياد گرفتن آن عمل و اگر عمل بىعلم ممكن بودى هيچ محتاج به اين علم نبودى . و لذا عمل مطابق ، بىتقليد صحيح است . پس اصل فائده در آن عمل است كه ذى المقدمه است . و آن فائده ، يا دنيوى است مثل نجّارى و خياطى و بنّائى و خوش‌نويسى و يا اخروى ، مثل عبادت و طاعت و بندگى ، چنانچه مقصود از زاد و راحله ، وصول به كربلا و مكه است و اصل فائده در كربلا و مكه است و مقصود از نردبان رفتن بام است و فائده در بام است . و شكى نيست كه مخالفت و معصيت دانسته و عمدا بدتر است از مخالفت و معصيت از روى نادانى و جهالت . و لهذا چون زيردستان تو خلاف كنند و مؤاخذه كنى ، عذر مىخواهند كه من نفهميدم يا فراموش كردم و در جواب گوئى چرا ياد نگرفتى و نفهميدى ، و نمىگويد ببخشيد كه فهميده و دانسته كردم ، به جهت آن كه مىداند كه اين خلاف ، هزار مرتبه از آن خلاف بدتر است . و اگر طفل را سياست كنند ديگرى در مقام شفاعت گويد ببخشيد نفهميد ، ندانست . و اگر آن كه صنعت خوب داند چه خوش‌نويسى و چه بنّائى و غير اين‌ها و مع ذلك عمل نكند و عيال خود را گرسنه نگهدارد ، البتّه هزار مرتبه سرزنش و مذمّت او بيشتر است از آن كه صنعتى ندارد و از اين جهت عيال او گرسنه مانده . و آن كه زهر بشناسد و بخورد و خود را هلاك نمايد ، هزار برابر بدتر از آن كه ندانسته خورده . و لذا\r\n\r\n","description":"","footnote":"","page_name":" 520 ","page_number":518},
  {"content":"\r\n\r\nنقل شده كه چهل يا هفتاد گناه از جاهل آمرزند پيش از آن كه يك گناه از عالم بيامرزند . 113 و در تفسير  قُلْ فَلِلَّهِ الْحُجَّةُ الْبالِغَةُ  114 ( انعام ) رسيده كه اين حجت بالغه اين است كه به عالم گويند چرا عمل نكردى و به جاهل گويند چرا ياد نگرفتى كه عمل كنى . 115\r\nپس اى عزيز اگر مقصودت عمل نيست ، علم اخلاق و غير آن مخوان كه و اللّه ضررش بيشتر است به بديههء عقول و اخبار و آيات ، مثل  وَ نُنَزِّلُ مِنَ الْقُرْآنِ ما هُوَ شِفاءٌ وَ رَحْمَةٌ لِلْمُؤْمِنِينَ وَ لا يَزِيدُ الظَّالِمِينَ إِلَّا خَساراً  116 و مثل   فَأَمَّا الَّذِينَ آمَنُوا فَزادَتْهُمْ إِيماناً وَ هُمْ يَسْتَبْشِرُونَ وَ أَمَّا الَّذِينَ فِي قُلُوبِهِمْ مَرَضٌ فَزادَتْهُمْ رِجْساً إِلَى رِجْسِهِمْ   . 117 و آيات بسيار است و شخص منصف را همين قدر زياد است . فالحمد للّه و المنّة له .\r\n\r\nاشاره در بيان وجوب اطاعت پيغمبر و امام ( ع ) است مثل اطاعت حق تعالى .\r\nچون دانستى كه غرض از خلقت انسان كامل شدن او است و غرض از خلقت هر چيز كامل شدن او است ، و دانستى كه كمال منحصر است در معرفت و محبت عالى و در خدمت او ، و دانستى كه نسبت به انسان احدى عالى نيست كه معرفت و خدمت او كمال باشد و ثمر كند مگر امام ( ع ) و پيغمبر ( ص ) و حق تعالى . حال گوئيم بدان كه منتهاى كمال و بهترين خدمت‌ها فدا شدن دانى است در راه عالى و جان بر كف دست در راه او نهادن است . زيرا كه معشوق ، ديهء عاشق و قاتل ، در گرو مقتول است . و حق تعالى به حسب تكوين نيز چنين قرار داده و هر عالى را قاهر و غالب بر دانى ساخته و او را واجب الاطاعه و مفترض الطاعه دانى قرار داده . و لهذا انسان بر همه طبقات حيوان قاهر و غالب است و مطاع و مولاى همه ايشان است ، بعضى مركب او و بعضى مأكول و مشروب او . و همهء نبات را بر حيوان حلال كرده و بر ايشان قاهر و غالب نمود . همچنين معصومين ( ع ) را بر ديگران قاهر و غالب ساخت و ايشان را رئيس و مطاع و سيّد و مولاى همه قرار داد . زيرا كه ايشان صاحب روح خامس‌اند كه روح عصمت و روح القدس باشد كه ديگران ندارند .\r\nحال گوئيم معنى واجب الاطاعه بودن معصوم ( ع ) نه همين است كه بفرمايد خدا اين را حلال كرده و آن را حرام و تو قبول كنى زيرا كه اين شأن ادنى راويان است . بلكه اين است كه علاوه بر اين ، هر چه به ميل خود بفرمايد ، واجب باشد . مثل اينكه بنشين و\r\n\r\n","description":"","footnote":"","page_name":" 521 ","page_number":519},
  {"content":"\r\n\r\nبرخيز برو بيا و سينه را سپر بلاى من كن و جان در راه من بده ، و اين است و اللّه معنى واجب الاطاعه و مفترض الطاعه بودن و معنى آيهء  النَّبِيُّ أَوْلى بِالْمُؤْمِنِينَ مِنْ أَنْفُسِهِمْ  118 و معنى آيهء  إِنَّما وَلِيُّكُمُ اللَّهُ وَ رَسُولُهُ  119 الخ و معنى حديث متواتر من كنت مولاه فعلىّ مولاه . 120 پس مردم فداى ايشانند و ايشان ، قابل فداى راه خدا . چنانچه فرمود به حضرت موسى ( ع )  وَ اصْطَنَعْتُكَ لِنَفْسِي  . 121 و كمال هر دانى در فدا شدن است كه منتهاى خدمت است . ببين شهيدان كربلا به چه مقام رسيدند .\r\n\r\nتنبيه [ ركن رابع 
  ]\r\nبدان كه حق تعالى هر چيز را و تمام ما سوا را از براى فائده آفريده . زيرا كه اگر به جهت فائده نيافريده باشد پس عبث و لغو آفريده و منزه است خدا از اين ، تعالى اللّه علوّا كبيرا . و آن فائده يا به خدا راجع است يا به خلق . البتّه به خدا راجع نيست زيرا كه كامل بالذّات و مستغنى من جميع الجهات است . پس آن فائده ، همان عايد به خلق مىشود و آن فائده يا كمال خلق است يا نقص ايشان . البتّه نقص نيست و الّا بازآفريدن خدا لغو و عبث بودى ، تعالى اللّه . پس آن فائده كامل شدن خلق است و كمال منحصر است در معرفت و محبت خدا و معصوم ( ع ) و در خدمت ايشان تا تقرّب حاصل شود و خلعت و منصب و نوازش و حكومت و نيابت گيرد ، چنانچه به هر كس خوب خدمت كنى همين ثمرات حاصل شود . و دانستى به چند برهان كه معرفت خدا و معصوم ( ع ) ممكن نيست مگر به ارشاد و هدايت و دلالت خدا و معصوم ( ع ) و خدمت ايشان ، و كيفيّت خدمت ايشان دانستن ممكن نيست ، مگر باز به ارشاد و هدايت ايشان . زيرا كه فطريات عقول ، مجملات و كليّات است و در مقام تفصيل كوتاه و عاجز است . و كامل‌ترين مطالب آن است كه عقل و شرع با هم مطابق باشند يعنى عقل هم سرّ او را و لمّ او را بفهمد و محض تعبّد نباشد ، چنانچه مطالب بسيارى از اين قبيل ذكر كرديم .\r\nبلكه ذكر نكرده‌ايم مگر آنچه عقول و شرايع در او متفق بوده‌اند و از جمله آنها اين بود كه پيش اشاره كرديم كه حاكم و نايب و خليفه خدا و سلطان و هر كس ، بدل تامّ است ، بلكه بالاتر و با حمل هوهو همسر ، كه گوئى طاعت او عين طاعت سلطان و معصيت او عين معصيت سلطان  مَنْ يُطِعِ الرَّسُولَ فَقَدْ أَطاعَ اللَّهَ  . 122  إِنَّ الَّذِينَ يُبايِعُونَكَ إِنَّما يُبايِعُونَ اللَّهَ  123 و گوئى انكار حاكم عين انكار سلطان و غير حاكم را حاكم دانستن عين غير سلطان را سلطان قرار\r\n\r\n","description":"","footnote":"","page_name":" 522 ","page_number":520},
  {"content":"\r\n\r\nدادن است و انكار يكى از حكّام انكار همه و انكار سلطان است . لهذا در شريعت همه اينها كفر و ارتداد است چنانچه مىدانى و اشاره شد . اينها همه در طرف نقصان و كم كردن و ضد قرار دادن بود . همچنين است بعينه تطابق عقل و شرع در طرف زياده ، زيرا كه مناط يكى است و آن مخالفت است . البتّه اگر آقا به نوكر بگويد ديوارى بساز پنج زرعى و او خواه چهار زرعى بسازد و خواه شش زرعى ، هر دو مخالفت است و اگر نماز سه ركعتى را دو ركعت بخواند يا چهار ركعت ، هر دو مخالفت و باطل است و اگر به اعتقاد اطاعت ، عمدا چنين كند عين تشريع و بدعت است و اگر العياذ باللّه به قصد همسرى و بساط مقابل بساط مولى و بساط شرع چيدن باشد عين كفر و شرك و ارتداد است . پس چنانچه انكار يك حاكم و يك پيغمبر ( ص ) عين انكار سلطان و انكار خدا و كفر است ، همچنين زياد كردن يك حاكم و حاكم قرار دادن و اطاعت و خدمت كردن به كسى كه او را سلطان ، حاكم قرار نداده و پيغمبر و امام دانستن كسى كه پيغمبر ( ص ) و امام ( ع ) نباشد . پس چنانچه انكار پيغمبر ( ص ) انكار خدا است العياذ باللّه ، همچنين شريك قرار دادن از براى او شريك قرار دادن از براى خدا است نستجير باللّه ، و همچنين انكار امام و زياد كردن امام . در كافى از صادق ( ع ) روايت كرده كه هر كه ادعاى امامت نمايد و نباشد از اهل او پس او كافر است . 124 در حديث ديگر فرمود ثلثة لا يكلّمهم اللّه يوم القيمة و لا يزكّيهم و لهم عذاب اليم ، من ادّعى امامة من اللّه ليست له و من جحد اماما من اللّه و من زعم انّ لهما فى الاسلام نصيبا 125 : سه نفرند كه سخن نمىگويد با ايشان خدا روز قيامت و پاك نمىكند ايشان را و از براى ايشان است عذاب اليم . كسى كه ادعا نمايد امام بودن را از جانب خدا و نباشد از براى او و كسى كه انكار كند امامى را كه از جانب خدا امام باشد و كسى كه گمان كند كه از براى اين دو نفر در اسلام نصيبى است . در حديث ديگر فرمود هر كه شريك بسازد با امامى كه امام بودن او از جانب خدا است كسى را كه نيست امامت او از جانب خدا ( كان مشركا باللّه ) 126 : بوده است اين كس كه مشرك شده به خدا و از براى خدا شريك قرار داده . و اخبار زياده از اين است رجوع به اصول كافى كن . و عمده همان دليل عقلى بديهى است . و كسانى كه در اين زمان از براى ايمان ركن چهارمى قرار داده‌اند و نام او را ركن رابع قرار داده‌اند ، در كتب خود تنصيص و تصريح كرده‌اند كه اين ركن از ايمان ، لازم‌تر و عظيم‌تر از آن سه ركن ديگر است ، پس چنانچه معرفت خدا بىمعرفت پيغمبر هيچ ثمر ندارد و معرفت پيغمبر\r\n\r\n","description":"","footnote":"","page_name":" 523 ","page_number":521},
  {"content":"\r\n\r\nبىمعرفت امام هيچ ثمر ندارد ، پس معرفت پيغمبر مانند نتيجهء معرفت خدا است و معرفت امام نتيجهء معرفت پيغمبر خدا است ، همچنين معرفت ركن رابع نتيجهء معرفت امام است و البتّه نتيجه و ثمر لازم‌تر از مقدمات است . و لفظ نتيجه در كلام ايشان اگر نباشد معنى كلام ايشان است . و معرفت خدا بىمعرفت پيغمبر ثمر ندارد ، سخن ايشان است و ايمان به ركن رابع لازم‌تر است از آن سه ركن ديگر ، كلام ايشان و مذهب ايشان است . و ما اگر ركنى را از ركنى لازم‌تر ندانيم لا اقل مثل ركن ديگر دانيم چه در كم كردن و چه در زياد كردن .\r\nپس اين مطلب را سهل نبايد شمرد و به قدر امكان بايد پا فشرد كه آيا اصول دين و مناط اسلام و ايمان و سرمايه بهشت و فائده خلقت و كمال انسان و منتهاى غرض و غايت ، اقرار و معرفت و محبت سه ركن است و سه كس است كه خدا و رسول و امام ( ع ) باشد كه معصوم‌اند و هر كه غير اين هر چه بگويد بايد انكار كرد ، يا ركن چهارمى هم دارد كه معرفت نايب خاص امام ( ع ) باشد ؟ و گويند كه كون در ترقى است و شريعت و عالم روز به روز باطن او بروز مىكند و تا اين زمان مصلحت در ابراز اين ركن رابع از ايمان نبود و اين زمان اقتضا كرده .\r\nبارى پس اى عزيز اين مطلب را سهل مگير زيرا كه امر داير است بين نفى و اثبات . اگر اين ركن باشد و تو انكار كنى به اجماع ايشان و به مقتضاى عقل انكار آن سه ركن ديگر لازم آيد و كفر و شرك و ارتداد باشد و مستلزم خلود در جهنم و مثل اين است كه خدا و پيغمبر و امام ( ع ) هر سه را انكار كرده باشى چنانچه انكار امام ( ع ) و پيغمبر چنين است بالبديهه . و اگر نباشد و اقرار كنى باز همين لازم آيد چنانچه اقرار به خداى ديگر و پيغمبر ديگر و امام ديگر چنين است .\r\nو ما بعون اللّه اين راه را صاف كرديم و سرّ مطلب را به دست تو داديم كه به برهان واضح بتوانى اقرار كنى يا انكار نمائى و حيران و معطل و سرگردان نمانى . و آن اين بود كه محال است كسى كه صاحب روح پنجم و صاحب روح القدس و معصوم نباشد ، معرفت او و خدمت او ، از اصول دين باشد و مناط ايمان و اسلام و فائده خلقت انسان و كمال انسان باشد . زيرا كه از معصوم گذشته همه صاحب چهار روح‌اند اگر چه بعضى بر بعضى ترجيح دارند ، چنانچه گياه ضعيف با چنار قوى در نموّ و توليد و عدم حس و حركت شريك است ، و ترجيح احد متساويين كه ترجيح بلا مرجح است محال\r\n\r\n","description":"","footnote":"","page_name":" 524 ","page_number":522},
  {"content":"\r\n\r\nاست . و ايضا لازمه او سهو و خطا و اشتباه و مخالفت و گناه است اگر چه سهوا باشد چنانچه اشاره شد .\r\nحال گوئيم اين ركن رابع معصوم است يا نيست . اگر معصوم است او را تجربه مىكنيم به سؤالات و اطّلاع به لغات و مطالبه معجزات و كرامات و غير اينها كه در كتب شيعه از براى هر معصومى و حجّتى ذكر كرده‌اند ، چه در نسب او ، چه در بدن او ، چه در صفات او ، چه در افعال او ، كه اگر نباشد ، البتّه حجت نيست و اگر نيست حجت ، فائده خلقت انسان معرفت او نيست . و ايضا بايد حق تعالى و پيغمبر ( ص ) و امام ( ع ) همديگر را بشناسانند و تعيين كنند و معلوم نمايند تا او را بالخصوص به حسب و نسب و به اسم و رسم بشناسند اگر چه پنهان باشد به جهت تقيّه يا مصلحت ديگر ، مثل امام عصر عجّل اللّه فرجه . زيرا كه فائده خلقت انسان و كمال انسان در شناختن او و اقرار به او و محبت او است و معرفت و محبت او منافات با تقيّه ندارد زيرا كه جمع ميان معرفت و غيبت ، و شناختن و پنهان بودن ، بسيار سهل و آسان است و اگر مصلحت خدا و امر خدا در ظاهر بودن او است اگر چه كشته شود مثل ائمه ( ع ) و پيغمبران ، البتّه بايد ظاهر بشود و اگر مصلحت در بقاء و پنهان بودن او است ، پنهان مىشود و لكن بايد در هر فرض مردم او را بالخصوص بشناسند و محبت او در دل گيرند تا فائده خلقت و كمال انسان و اسلام و ايمان از ميان نرود و بر خدا بحثى وارد نيايد . و بنا به قول ايشان بايد بعد از اين در شبهاى احيا چون شيعيان قرآن سر بگيرند و ( بك يا اللّه و بمحمّد و بعلىّ ) تا آخر گويند ، بايد بعد از بالحجّة ده مرتبه گفت بركن رابع يا اسم او را برد . و بايد در تلقين ميّت او را ذكر نمود و در خطبه‌ها صلوات و لعن بر دشمنان او را ضمّ نمود تا تولّا و تبرّا ، تمام و كامل باشد و هكذا باقى مناسبات و لوازم و احكام . و شخص منصف را همين قدر كافى است و هو الموفق و المعين . و بر تو است كه به دقت در اين مطالب فكر كنى و در دليل‌هاى ايشان هم به دقت فكر كنى و بفهمى كه آن دليل‌ها دلالت دارد بر مطلب ايشان يا ندارد و دلالت دارد بر وجوب معرفتى و علمى كه مقدمه عمل است و از فروع دين است يا دلالت دارد بر وجوب معرفتى و علمى كه مقدم بر عمل است و خود مقصود بالذات و غايت خلقت و كمال انسان و مناط اسلام و ايمان است ، تا فرداى قيامت لا اقل در زمرهء مسلمانان و مؤمنان باشى و لا اقل اگر مستحق عذاب باشى مخلد در جهنم نباشى نستجير باللّه .\r\n\r\n","description":"","footnote":"","page_name":" 525 ","page_number":523},
  {"content":"\r\n\r\n\r\nاشاره\r\nدانستى كه غرض از خلقت انسان ، كامل شدن او است و كمال او اين است كه چون فقير و محتاج است از احتياج بيرون آيد و به غناى حق تعالى مستغنى شود و هر چه بخواهد و بگويد بشو ، بشود و اين نمىشود مگر به معرفت و محبّت خدا و معصومين ( ع ) و خدمت ايشان . چنانچه انبياء و اولياء چنين كردند و چنان شدند و هر چه مىخواستند به محض اراده مىشد و همه خلايق و جميع درندگان و جانوران مطيع ايشان بودند و به غير از خدا از چيزى نترسيدند و همه كس و همه چيز از ايشان ترسيدند و اين است معنى ( العبوديّة جوهرة كنهها الرّبوبيّة ) 127 و معنى ( يا بن آدم اطعنى حتّى اجعلك مثلى ) 128 و معنى هر كه از خدا بترسد همه چيز از او مىترسد و هر كه از خدا نترسد از همه چيز مىترسد . 129 و هر كه از مؤمنين و مسلمين در دنيا به اين مقام نرسيد هر وقت به بهشت رفت در بهشت به اين مقام البتّه خواهد رسيد ، چنانچه در احكام بهشت بيان كرده‌ايم . و معاهده فيما بين خدا و بندگان همين بود كه ايشان درست بندگى كنند و خدا هم ايشان را چنان كند كه هر چه بخواهند و بگويند بشو ، بشود . و لهذا از معصوم ( ع ) پرسيدند كه خدا مىفرمايد دعا كنيد من اجابت كنم و ما دعا مىكنيم و به اجابت نمىرسد . فرمود شما وفا به عهد خدا نمىكنيد تا او وفا به عهد خود كند ، فرموده  أَوْفُوا بِعَهْدِي أُوفِ بِعَهْدِكُمْ  . 130 بارى انبياء و ائمه ( ع ) و اولياء وفا كردند و حق تعالى نيز با ايشان وفا به عهد خود كرد و اين اختصاص به معصوم نداشت . ببين در كرمات اولياء مثل سلمان و ابو ذر و كميل و ميثم و اويس و بشر حافى و امثال ايشان چه نوشته‌اند . بارى كمال ، خارج شدن از احتياج است و خارج شدن از احتياج نمىشود مگر به رسيدن آن مقام و آن نمىشود مگر به خدمت كردن كسى كه مستغنى باشد و آن نيست مگر خدا و آن نمىشود مگر به واسطه معصومين ( ع ) كه ايشان نيز به غناى خدا مستغنىاند و واسطه فيض و خزينه‌دار خدايند ، بلكه خزينهء خدايند . و لا اقل اگر به اين مقام نرسيدى لا اقل تكيه به ايشان بايد نمود كه واسطه و شفيعند و متخلّق به اخلاق اللّه هستند و صاحب عفو و كرمند .\r\nبدان كه معصوم ( ع ) را دو جهت است ، يكى جهت بندگى و طاعت و عبادت كه اداى حق اللّه است و يكى جهت تربيت و سلوك با زير دستان و توجه به ايشان و عفو و كرم و احسان به ايشان و خالى از كبر و حسد و حرص و غير اين‌ها ، و معنى تخلّق ايشان به اخلاق اللّه اين جهت است كه اداى حق الناس باشد . و هر دو جهت را از ايشان بايد\r\n\r\n","description":"","footnote":"","page_name":" 526 ","page_number":524},
  {"content":"\r\n\r\nياد گرفت . چگونه ما جان را فداى چنين بزرگواران نكنيم و از مدح و ثناى ايشان غافل شويم كه يك آن از ياد ما غافل نبودند و ما را بر خود ترجيح مىدادند و حضرت امير ( ع ) با فاطمه و حسنين ( ع ) و فضّه سه روز روزه گرفتند و به آن زحمت افطار فراهم آورند و هر سه شب هر چه داشتند به مسكين و يتيم و اسير دادند ، حتى در وقت رحلت از دنيا و وقت شهادت به فكر ما بودند و در قيامت نيز به فكر ما هستند . حقيقت پيشواى خلق اين است ، چنين شخصى امير المؤمنين است . و غير چهارده معصوم صلوات اللّه عليهم اجمعين كيست كه قابل وجوب معرفت و وجوب اطاعت باشد و به غناى خدا مستغنى باشد و متخلّق به اخلاق اللّه باشد و خود محتاج به دنيا و اهل دنيا نباشد ، تا دست بيعت به او بدهيم و نام او را عارف يا و اصل يا باب يا شيخ يا ركن رابع يا صوفى يا غير اينها بگذاريم و شكوك و شبهات خود را در خدمت ايشان رفع و دفع نمائيم ؟ و اللّه اگر چنين كسى پيدا شود كمينه غلام او منم تا جان در تنم . هيهات ثم هيهات . باز خدا زياد كند امثال مجتهدين و فقها را كه پا از اندازهء خود بيرون نگذاشته‌اند و سر تا پا خود را قاصر و مقصّر و جاهل و نادان و خطا كار مىدانند و خود را راوى و نامه خوان و رسالت رسان معصوم ( ع ) مىدانند و معرفت خودشان را مقدّمه عمل و خدمت و طاعت خدا و معصوم مىدانند .\r\n\r\nتحقيق\r\nبدان كه فرق بسيار است ميان غافل و ملتفت ، به قدرى كه اندازه ندارد . زيرا كه اگر كسى اقرار به خدا و رسول داشته باشد و شهادتين بگويد و از همه چيز غافل باشد و ملتفت چيز ديگر نباشد از امامت يا معاد يا ضروريات ديگر ، تا در حق او صادق آيد كه مقرّ است يا منكر ، دوست است يا دشمن ، البتّه او مسلمان است و بعيد نيست كه ناجى باشد و مستحق بهشت و داخل  مُرْجَوْنَ لِأَمْرِ اللَّهِ  131 و محتاج به تكليف ديگر در قيامت نباشد . نظير اشخاصى كه قبل از نص بر خلافت امير المؤمنين ( ع ) ، پيش از دو فرقه شدن امت به شيعه و سنّى ، از دنيا رفتند . امّا پس از آن كه ملتفت شد و به گوش او برخورد لا بد به حسب قلب و باطن نسبت به اشخاص يا محبّ و دوست است يا مبغض و دشمن ، يا نه اين است و نه آن بلكه خالى از تعصّب و عناد است . مثل حالت فرنگى نسبت به امير المؤمنين و دشمنان او ، كه چون شنيدند ، تا داخل در اسلام نشده‌اند در نظر ايشان\r\n\r\n","description":"","footnote":"","page_name":" 527 ","page_number":525},
  {"content":"\r\n\r\nعلى ( ع ) و دشمنان او يكسان است . و نسبت به احكام مثل معاد و ساير ضروريات يا معتقد بر ثبوت او است و يا بر نفى او ، يا شاك و متوقف است ، و يا به حسب زبان يا ساكت است يا متكلّم ، و اگر تكلّم كرد نسبت به اشخاص يا اظهار دوستى و تولّا خواهد نمود يا اظهار دشمنى و تبرّا يا اظهار خالى بودن از هر دو . و نسبت به احكام يا اقرار است يا انكار جزما او ظنّا يا اظهار شك و توقّف . و بيان احكام اين اقسام و تفصيل آنها طولانى است . و لكن اخبار بسيارى دلالت دارد كه آنان كه دشمنان اهل بيت ( ع ) را نفهميدند كه دشمنند و نسبت به اهل بيت محبتى دارند و عداوت و نصبى ندارند ، چنانچه بسيارى از اهل عامه چنين بوده‌اند و يا هستند ، از يك باب بهشت اين گونه اشخاص داخل مىشوند 132 و العلم عند اللّه . و اما كسى كه ملتفت شيعه و سنّى شده باشد و دوست اهل بيت ( ع ) و دشمن ايشان را تميز داده باشد و به مقام تولّا و تبرّا و محبّت و عداوت رسيده باشد ، يقينا از كفر و ايمان خالى نيست ، يا مؤمن يا كافر . و همچنين اگر فرق شيعه را فهميده باشد و دوازده امامى نباشد و بعضى از ائمه ( ع ) را انكار كند يقينا كافر است و اخبار بسيار است 133 و نام او كلب ممطور است يعنى سگ باران خورده ، يعنى انكار بعضى از ائمه او را سگ و نجس نموده و اقرار به بعض ديگر به منزلهء باران است ، بفهم . و اگر متوقّف باشد و اقرار و انكار نكند ، حكم او مشكل است و نتوان او را كافر گفت . اين نسبت به اشخاص . و امّا نسبت به احكام آنچه مسلّم است كه باعث كفر است انكار ضروريات است نه عدم اقرار به آنها و نه توقّف در آنها . پس بنابراين حكم كردن به اينكه معرفت معاد بالخصوص از اصول دين است و غايت خلقت و كمال انسان و مناط اسلام و ايمان است در نهايت اشكال است . زيرا كه دانستى مناط كمال و غايت خلقت ، معرفت و آشنائى و دوستى خدا و معصوم ( ع ) است و خدمت و طاعت ايشان . بلى شكى نيست كه اگر كسى فهميد و ملتفت شد ، البتّه انكار معاد كفر است ، زيرا كه تكذيب قرآن و پيغمبر ( ص ) است مثل انكار ملائكه و جن و نماز و روزه و غير اين‌ها . پس مراد از ايمان به معاد بايد عدم انكار باشد مثل ايمان به ملائكه كه در چند آيه ذكر شده و ايمان به قيامت نيز به او ضم شده . و الّا احدى نگفته كه معرفت ملائكه يا خصوص بعضى از ملائكه ، از اصول دين است مثل معرفت خدا و معصوم ( ع ) . و همچنين معرفت كتب سماوى و معرفت انبياى سلف را بالخصوص كسى نگفته از اصول دين است و همه را مسلّم است كه انكار آنها كفر است و در چندين آيه ايمان به اين‌ها و كفر به اينها ذكر\r\n\r\n","description":"","footnote":"","page_name":" 528 ","page_number":526},
  {"content":"\r\n\r\nشده و محبت و عداوت ايشان ذكر شده و حال آن كه مراد از همه همان است كه گفتيم .\r\nبا آن كه از اصول دين بودن معرفت انبياء سلف و معرفت ملائكه مقرّبين ، به مراتب اولىتر است از اصول دين بودن معرفت معاد ، زيرا كه ايشان وسايط فيض‌اند و محبت و دوستى ايشان ثمر ، و عداوت ايشان بالخصوص ضرر دارد . پس به اين بيانات شافيّه و ادلّه كافيّه فهميدى كه غير از معرفت و محبّت حق تعالى ، معرفت و محبّت كسى بالخصوص از اصول دين است كه بالفعل حجت در آن دين و صاحب آن دين او باشد و بالفعل واجب الاطاعه و مفترض الطاعه باشد و چنانچه معرفت او واجب و كمال و غايت خلقت است ، همچنين خدمت او . پس او است اولى به مؤمنين از خود مؤمنين . پس واجب نيست معرفت كسى مگر آن كه طاعت او واجب است و طاعت كسى واجب است مطلقا و از فروع دين است ، كه معرفت او از اصول دين است . پس بعد از آنى كه معرفت بعضى از ملائكه بالخصوص و معرفت بعضى از انبياء سلف يا همهء ايشان با اين همه آيات و اخبار واجب نباشد و از اصول دين نباشد ، به اتّفاق شيخى و غير شيخى ، نمىدانم كه اين ركن رابع چگونه بزرگوارى است كه معرفت و محبت او بالخصوص از اصول دين شده و همسر شده معرفت و محبت و اطاعت او با معرفت و محبت و طاعت خدا و خاتم ( ص ) و امير المؤمنين و يازده امام ديگر صلوات اللّه عليهم اجمعين ؟ و كاش به همين قدر قناعت مىكردند و نمىگفتند معرفت ركن رابع لازم‌تر و بالاتر و واجب‌تر است از معرفت امير المؤمنين و از معرفت خاتم المرسلين و از معرفت خداوند ربّ العالمين .\r\nبدان كه مىگويند اين سلسلهء ركن رابع واحدا بعد واحد هميشه بوده . بپرس در زمان پيغمبر ( ص ) ركن رابع مثل سلمان و ابو ذر و يا بالاتر از ايشان ؟ و اگر ايشان بودند به ضرورت مذهب شيعه و سنّى ، معرفت ايشان بالخصوص لازم و از اصول دين و مناط كفر و ايمان و كمال و غايت خلقت انسان نبوده ، و اگر غير ايشان بوده با آن كه صحابه‌اى بالاتر از ايشان نبوده ، كه بوده كه اينطور گمنام مانده ؟ اگر مىگويند همان ايشان و امثال ايشان بوده و لكن معرفت ايشان بالخصوص واجب نبوده تا اين زمان ، بگو اين سخن با ختم شدن احكام در زمان پيغمبر ( ص ) و حلال بودن حلال او تا قيامت و حرام بودن حرام او تا قيامت چگونه مىسازد ؟ و از اين گذشته ائمه ( ع ) مردم را امر مىكردند كه از فلان راوى و فلان راوى احكام خود را ياد بگيريد كه او ثقه و امين است و امام عصر عجل اللّه فرجه فرمود و اما حوادث واقعه ، پس رجوع كنيد در احكام آنها\r\n\r\n","description":"","footnote":"","page_name":" 529 ","page_number":527},
  {"content":"\r\n\r\nبه سوى راويان احاديث ما . 134 و صادق ( ع ) مثلا مىفرمود بر شما باد به زراره يا به محمد بن مسلم يا زكريا بن آدم . اگر اين‌ها همه ركن رابع بودند و معرفت همهء اين‌ها بالخصوص از اصول دين بود و شناختن ايشان لازم‌تر از شناختن امام جعفر صادق ( ع ) و امير المؤمنين ( ع ) بود و همين امر ائمه ( ع ) دلالت بر اصول دين بودن معرفت ايشان مىكند ، پس اين ركن رابع تازه پيدا نشده و هميشه امر به او كردند و مردم هم اطاعت كردند . بعد مىگوئيم آفرين بر آن فهمى كه از اين گونه اوامر استنباط كرد كه معرفت مثل زراره كه زياده از هزار بودند از اصول دين است و لازم‌تر از معرفت امير المؤمنين است و همچنين خدمت ايشان و وجوب اطاعت ايشان لازم‌تر از خدمت و اطاعت امير المؤمنين ( ع ) است ، و از امر و نهى قرآن استنباط نكرد كه معرفت ملائكه و انبياء گذشته از اصول دين است . و آفرين بر آن بزرگوارانى كه معرفت مثل اين گونه راويان مقدّس ، غايت خلقت ايشان و مناط كفر و ايمان ايشان بوده . و ايضا معرفت محمد بن يعقوب كلينى ( قدس سره ) و علّامه و امثال ايشان از اصول دين نبوده . و اگر اين‌ها هيچ يك ركن رابع نبودند و اشخاص ديگر بودند پس بگو العياذ باللّه كه ائمه بسيار تقصير كردند كه ركن رابع را با آن كمال و جمال نشان ندادند و مثل زراره و محمد بن مسلم را به مردم شناساندند . و اگر گوئى اگر حضرت نشان مىداد و امر به معرفت او مىكرد مردم قبول نمىكردند و كافر مىشدند ، چگونه شد كه امر كرد به اخذ دين و قبول احاديث از مثل زراره و هنوز هم شيعه اين امر را اطاعت مىكند و ركن رابع را قبول نمىكردند ؟ و اگر گوئى قبول مىكردند و اما مصلحت در ابراز اين امر و اين تكليف نبود و ما آن مصلحت را نمىدانيم ؛ گوئيم آيا معرفت ركن رابع در زمان صادق ( ع ) مثلا ، خوب بود يا بد بود ؟ اگر گوئى نمىدانم ، اطفال و زنان مىدانند كه شناختن هر شخص با ايمان و تقوى هميشه خوب بوده و هست تا چه رسد به شناختن ركن رابع . و اگر گوئى شناختن او خوب بود اما مردم زير اين بار نمىرفتند ، جواب او معلوم شد . و اگر گوئى اطاعت مىكردند و مصلحت هم بود و لكن صادق ( ع ) مثلا ، نفرمود ؛ پس حضرت صادق ( ع ) را مقصّر كرده‌اى و ايضا غير از اين گونه اوامر كه معنى ايشان مثل شناختن مجتهد مقدّمهء تقليد است و تو هم قبول دارى كه از اين گونه اوامر مقصود اين نيست كه معرفت مثل زراره ( رضى اللّه عنه ) از اصول دين است ، غير از اين گونه اوامر شما ديگر امروز چه آورده‌ايد ؟ و اگر مىگوئى در زمان مرحوم شيخ احمد ( اعلى اللّه مقامه و قدّس سرّه و اعظم كرامته ) امام ( ع )\r\n\r\n","description":"","footnote":"","page_name":" 530 ","page_number":528},
  {"content":"\r\n\r\nامر ديگرى بخصوص كرده ، آيا بدون معجزه و كرامت و بدون عصمت مىشود و ممكن است كه عاقل اين سخن را بپسندد و قبول كند و بناى دين خود را بر او بگذارد ؟ و ايضا شكى نيست كه قبل از زمان شيخ ( اعلى اللّه مقامه ) تكليف به معرفت ركن رابع نبود و مع ذلك پس چگونه طعن مىزنند يا لعن مىكنند كسانى را كه پيش از اين تكليف بوده‌اند و مكلّف به او نبوده‌اند ؟ بارى هر چند مقام طول و بسط است لكن عاقل و منصف را همين قدر زياد است با آن كه زياد از اين مناسب وضع كتاب ما نيست .\r\nو چون ظاهر است كه زبان به قول عوام گوشت است و نرم و خسته و مانده نمىشود و باطل و حق هر دو را تواند گفت و اعتقادى و غير اعتقادى هر دو را مىتواند گفت لهذا حكيم على الاطلاق در شريعت مطهره دواى آخرى و سنگ محكى قرار داده كه مباهله باشد . هر كه ميل دارد بسم اللّه ، اول برادر وار در مقام صحبت و نصيحت و هدايت همديگر بر مىآئيم پس از آنكه بر طرفين معلوم شد كه هر يك مطلب ديگرى را فهميده و مع ذلك باز هر يك در مذهب خود مصرّاند آن وقت بناى مباهله را مىگذاريم  فَنَجْعَلْ لَعْنَتَ اللَّهِ عَلَى الْكاذِبِينَ  135 و هر يك كه اقدام نكردند بر مباهله ، معلوم مىشود كه پايهء اعتقاد او در دين و مذهب خودش چيست . و هر يك از طرفين از آنچه گفتيم ابا و امتناع داشته باشد لعنت خدا و نفرين رسول خدا و نفرين ائمه هدى بر او باد كه غرض او به جز گمراهى و عوام‌فريبى چيزى نخواهد بود و به غير از حب رياست و بدعت در دين و خراب كردن شريعت سيد المرسلين و بر هم زدن طريقهء امير المؤمنين و همسرى نمودن با آل طه و يس ، مقصد ديگرى نخواهد داشت . نستجير باللّه .\r\n خوش بود گر محك تجربه آيد به ميان * تا سيه‌روى شود هر كه در او غش باشد \r\n\r\nتنبيه [ نفى ركن رابع 
  ]\r\nپس از آن كه دانستى كه امروز شيعه اثناعشريّه ، زادهم اللّه عددا و مددا ، دو فرقه شده‌اند . يك فرقه مىگويند ايمان همان معرفت الهى و معرفت رسالت پناهى و معرفت دوازده امام ( ع ) است و هر كه زياد از اين بگويد انكار ضرورت دين نموده به اجماع شيعه و سنّى . زيرا كه سنّى دو ركن قائل است خدا و رسول ( ص ) ، و معرفت امام ( ع ) را از فروع دين مىدانند و شيعه قائل به سه ركن است . و اگر كسى انكار ضروريات نمايد و بداند كه پيغمبر ( ص ) چنين فرموده يا نفرموده و خلاف نمايد و احتمال شبهه هم در ميان نباشد\r\n\r\n","description":"","footnote":"","page_name":" 531 ","page_number":529},
  {"content":"\r\n\r\nاو به اتّفاق شيعه و سنّى مرتد است زيرا كه تكذيب به پيغمبر ( ص ) نموده . و لكن بينى و بين اللّه اكثر طايفهء شيخيّه امر بر ايشان به اعتقاد ديگران مشتبه است زيرا كه بعضى ادلّه به جهت اثبات ركن رابع ذكر كرده‌اند و آنها را تمام مىدانند ، پس طيّب و طاهر و مسلم و شيعه و ناجى مىباشند و راه شبهه وسيع است و از بابت خلاف ضرورت به عبث و سهولت نتوان تكفير نمود . و همين بىبضاعت با ايشان معاشرت كرده‌ام و مىكنم و پروا ندارم و لكن ايشان چون معرفت اين ركن ايمان را لازم‌تر از سه ركن ديگر مىدانند ، لا اقل مثل سه ركن ديگر مىدانند ، لهذا لازمه ايشان است كه هر كه منكر باشد كافر بدانند و او را واجب القتل و مباح الدم بدانند ، خواه شبهه باشد و خواه نباشد . چنانچه منكر خدا و منكر رسول خدا ( ص ) كافر است خواه با شبهه و خواه بىشبهه . لهذا يهودى و ارمنى مطلقا كافرند . خلاصه ايشان ديگران را مطلقا كافر بدانند و به جهت آنكه انكار ركن اعظم اصول دين كرده‌اند و بالبديهه هر كه منكر ركنى از اركان اصول دين باشد كافر است مطلقا خواه با شبهه و خواه بىشبهه . و ديگران ايشان را شيعه و مسلم دانند زيرا كه ايشان سه ركن ايمان را قبول دارند و چون اصول دين درست شد ديگر سخنى نماند مگر در فروع دين و انكار ضروريات . و در جاى خود بيان كرده‌ايم كه تكفير مسلمان از اين جهت بسيار بسيار مشكل است . رجوع كن تا ببينى . ببين تفاوت ره از كجا است تا به كجا .\r\nلهذا از جملهء ذكر ايشان و تعقيب و اوراد ايشان ، لعن بر ديگران و مجتهدين و فقيهان است و هر زمان كه دست بيابند بر خود واجب و لازم مىدانند كه همهء خلق را ارشاد كنند و اگر قبول نكردند و ايمان نياورند به شمشير فى سبيل اللّه جهاد نمايند و هر چه غير اين به گوش تو رسيده باشد خلاف رسيده . و لازمه طريقه و مذهب طرفين اين است و آنچه از طرفين ظاهر مىشود همين است . پس بديهى شد كه هر كه قائل است به ركن رابع ديگران را واجب القتل و مباح الدم مىداند ، زيرا كه كافر مىداند به جهت آن كه ركن اعظم ايمان را انكار كرده . پس با طائفه بابيّه همان تفاوت اسمى دارند و الا به حسب رسم و كافر دانستن ديگران فرقى ندارند . و هر كدام كه چنين نباشند يا احكام مذهب خود را نمىدانند و يا تقيّه مىكنند . و اگر اين دو فرقه به توفيق خدا يك فرقه نشوند چه فسادهاى عظيم ظاهر خواهد شد و اين اختلاف چه فتنه‌ها و چه هنگامه‌ها زير سر دارد . چه خوب بودى كه طرفين برادروار مىنشستند اوّل به زبان و ادلّه و برهان اين اختلاف را از ميان بر مىداشتند و اگر نشد به مباهله بر مىداشتند تا آن كه طرفين كه\r\n\r\n","description":"","footnote":"","page_name":" 532 ","page_number":530},
  {"content":"\r\n\r\nشيعه هستند دشمن همديگر نمىشدند و اكتفا به عداوت مخالفين مىكردند كه شيعه را بس است و زياد هم هست و اين عداوت نزديك است آن عداوت را بپوشاند و چنان به همديگر مشغول شوند كه ذكر مخالفين از ميان برود و آن وقت ساير فرق بر ما طعن زنند و خوش‌حالى كنند و بر ما بخندند . خدايا به حق امير المؤمنين ( ع ) اين خلاف را بردار و اين ننگ را بر ما مپسند ، آمين .\r\n\r\nتنبيه [ منشأ اختلاف مذاهب 
  ]\r\nاگر كسى بخواهد بداند كه هر دو نفر كه با هم در مسأله‌اى خلاف دارند حق با كدام است ، ببينند هر كدام كه از مباحثه و استدلال طفره مىزند و دليل او شمشير است ، حق با طرف ديگر است . و هميشه در مقابل انبياء و معصومين ( ع ) شمشير بوده .\r\nمثال اين حالت ، شيعه و سنّى را ببين كه شيعه از ترس شمشير او تقيّه مىكند و نمىتواند با او در مقام مباحثه بر آيد بلكه نمىتواند بگويد كه من شيعه مىباشم تا چه رسد به مقام استدلال .\r\nو اگر كسى بخواهد بيان كند كه مردم از كجا جدا شدند و فرقه فرقه شدند و مذهب‌ها و دين‌هاى مختلف پيدا كردند ، از همين جزوها مىتواند . به اين نحو كه مردم متّفق و هم‌مذهبند در اين كه خدائى هست . بعد در مقام شناختن او بر آمدند كه كيست و چيست و چگونه است و غالب دين‌هاى باطل از اينجا پيدا شد به قدرى كه تعداد آن مشكل است . بعد از اين مقام گذشته ، به مقام نبوّت آمدى چقدر مذاهب مختلفه از اينجا پيدا شد زيرا كه اقرار به خداوند يكتا و به پيغمبرى از پيغمبران دارد و منكر پيغمبر ما حضرت خاتم ( ص ) است ، مثل فرق عيسوى و يهودى كه امروز غالب اهل دنيا ايشانند ، از اين مقام جدا شده‌اند . بعد چون به مقام امامت آمدى همه فرق عامه و فرق شيعه غير از اثنىعشريه از اينجا جدا شده‌اند و فرق اثنىعشريه ( زادهم اللّه عددا و مددا ) با هم در توحيد و نبوّت و امامت متّفق بودند و همديگر را اگر نسبت به خطا مىدادند ، مثل سهو النبى ( ص ) كه صدوق ( قدس سره ) قائل شده ، تكفير نمىكردند ، مگر وحدت وجودى را كه بسيار كم‌اند . بلى در مسائل معاد يا ساير ضروريات كمى تكفير مىكردند بسيار كم ، كه باعث شدّت اختلاف و اختلال و اضطرابى نبود . چنانچه اين امر بر تو مخفى نيست اگر فى الجمله اطلاع به احوال شيعهء اثنىعشريه داشته باشى از زمان حضرت رضا ( ع ) و\r\n\r\n","description":"","footnote":"","page_name":" 533 ","page_number":531},
  {"content":"\r\n\r\nما بعد او از زمان ائمه ( ع ) و زمان غيبت صغرى و از زمان كلينى ( قدس سره ) و صدوقين و شيخ مفيد و شيخ طوسى و سايرين ( قدس سرهم ) تا قريب به زمانى كه حكايت ركن پيدا شد . و ظاهر است كه اين حكايت چه فتنه‌انگيزى نموده و چه آتشى روشن كرده و لكن شكر خدا را كه پيوسته و لا ينقطع خودشان از اين اعتقاد بر مىگردند با آن كه زمان اشتداد اين حكايت معلوم و ظاهر نبود كه هزار يك شيعهء اثناعشريه بر اين مذهب بودند يا نه ، و در ميان خود اين معدود قليل هم اختلاف بسيار شده و بالبديهه امروز ركن رابع مسلّمى ندارند و همديگر را ردّ مىنمايند و از هم تبرّى مىجويند و جمعى از ايشان كه بعضى را خود رسيدگى كرده‌ام به احدى از احياى اهل اين مذهب اعتقادى ندارند و خود را همسر اين ركن رابع‌ها مىدانند و همان اعتقاد به شيخ جليل و سيد نبيل ، شيخ احمد و سيد كاظم ( اعلى اللّه مقامهما ) دارند و بس . و اين كوسه و ريش پهن است زيرا كه بناى مذهب ايشان بر ضرورت و لزوم وجود ركن رابع است و حيات و ظهور او است در هر زمان . بارى خوب گفته‌اند ، سالى كه نكوست از بهارش پيداست .\r\n\r\nاشاره در توضيح و تكميل بعضى از مطالب\r\nچون بالبديهه دانسته‌اى و مىبينى كه دوستى و كوچكى و بندگى و خدمت كردن به هر كس لازمه‌اش اين است كه باعث تقرّب و عزّت و خلعت و منصب مىشود و آن كس ، اختيار امورات خود را و زيردستان خود را به او وامىگذارد ، اگر چه به زن بيوه خدمت نمائى يا به طفلى . نمىبينى كه اطفال چگونه آجيل جيب خود را و لقمهء دهن خود را به للهء خود مىدهند و روا دارند ؟ و در زيارت جامعه است و استرعاكم امر خلقه 136 الخ و اين مطلب را همه خوب فهميده‌اند و لكن اشتباه جاى ديگر است و آن اين است چنانچه معقول نيست كه غنى مطلق ، بندگى و خدمت كسى را نمايد ، به جهت آن كه محتاج نيست ، پس هر چه نمايد خواجگى و ذرّه‌پرورى و بنده‌نوازى ، و همچنين جايز نيست و سفاهت است كه محتاج پى خدمت نرود و سؤال نكند تا رفع حاجت خود نمايد ، چه جاى آن كه بگويد و ادّعا نمايد كه من رفع احتياج ديگران مىكنم ، همين طور جايز نيست عقلا و شرعا كه محتاج ، خدمت محتاج ديگر نمايد و رفع احتياج خود را از او خواهد . كورى ببين عصا كش كور دگر شود . در صحيفهء سجّاديّه فرموده‌اند كيف يسئل\r\n\r\n","description":"","footnote":"","page_name":" 534 ","page_number":532},
  {"content":"\r\n\r\nمحتاج محتاجا و انّى يرغب معدوم الى معدوم 137 و اين مطلب را نيز همه فهميده‌اند و لكن معنى غنا و بىنيازى را نفهميده‌اند . و دانستى غنى كسى است كه بتواند از كتم عدم به وجود آورد و هر چه اراده كند كه بشو ، بشود . لهذا حكيم على الاطلاق تو را و ساير مردم را امر نكرده مگر به اطاعت و خدمت كسانى كه غنى و بىنيازند و به هر چه بگويند بشو ، بشود و بتوانند تو را بىنياز و مستغنى كنند و بىنياز نيست احدى مگر خدا ، و پيغمبر و اوصياى او صلوات اللّه عليهم اجمعين كه باذن اللّه بىنيازند . و ايضا دانستى كه عبوديّت و بندگى هر كسى لازمه‌اش اين است كه آن كس به قدر خدمت او ، او را جزا و مزد و منصب و خلعت بدهد و نوازش نمايد و اگر خدمت را به انتها مرساند او نيز بايد خلعت و منصب را به انتها رساند و ظاهر است كه منتهاى منصب ، مقام اختيارى و وزارت است ، كه هر كارى كه از آقا بر آيد به اذن آقا از نوكر نيز بر آيد . پس بديهى شد كه مراد از حديث معروف العبوديّة جوهرة كنهها الرّبوبيّة 138 بيان حكم تكوينى و لازمهء ذات عبوديّت است نه حكم تكليفى و شرعى . بندگى و خدمت چيزى است كه چون به نهايت رسد لازمهء او اين است كه بنده و نوكر و خادم به مقام مولا و آقا و مخدوم خود مىرسد قهرا . پس حق تعالى تو را امر به خدمت و اطاعت خود نموده تا تو را مثل خود بىنياز گرداند و تا بىنياز نشوى باذن اللّه و محتاج باشى ، در عذابى و خدمت تو فائده‌اى نبخشيده و مزدى و خلعتى و منصب كاملى به تو نداده ، زيرا كه باز مثل روز اوّل محتاجى . و چون بهشت پاك سرشت مزد تو و جزاى تو و خلعت و منصب تو است پس بالبديهه بايد باذن اللّه در آنجا بىنياز باشى و هر چه بخواهى و اراده كنى به محض اراده موجود شود و صفت خلّاقيّت پيدا نمائى و اين است معنى و فيها ما تشتهيه الانفس و تلذّ الاعين 139 و معنى لهم ما يشاءون فيها و لدينا مزيد 140 و اگر در آيات و اخبار كه در باب بهشت وارد شده فى الجمله سير نمائى دلالت ايشان را بر مطلب ما واضح و آشكار ببينى و قدرى از آن‌ها را در باب بهشت ذكر كرده‌ايم ، رجوع كن . با آن كه شخص نكته‌دان را همين برهان عقلى كه ذكر كرديم كفايت مىكند . پس بفهم كه غرض از تكوين و تكليف تو چيست و كه را بايد خدمت نمائى و آقاى خود بدانى .\r\n\r\nاشاره در بيان خواجگى و كوچك‌نوازى و آقائى كردن\r\n\r\n","description":"","footnote":"","page_name":" 535 ","page_number":533},
  {"content":"\r\n\r\nبدان كه تكميل و تربيت زير دستان كسى تواند نمود كه داراى چند صفت باشد .\r\nاوّل آن كه غنى و بىنياز و قادر باشد به آن معنى كه ذكر شد ، تا آن كه خادم هر قدر توقّع دارد بداند كه در قوّه مولاى او هست . و ايضا تا بداند كه اطاعت و مخالفت او هيچ نفع و ضررى به مولا ندارد و خير و شر هر دو راجع به خود او است تا هيچ سستى در اطاعت نكند . زيرا كه ظاهر است كه هر كسى در پى نفع و خير خود به قدر امكان سعى مىكند نه از براى ديگران ، اگر چه مولاى او باشد به نهايت احتراز دارد .\r\nدوّم آن كه برتر و بالاتر از همه باشد و قاهر و غالب بر همه باشد ، تا آنكه خادم بهتر از او گمان نداشته باشد كه رو به آنجا نمايد و يا پناه به او برد ، و بداند كه احدى جز مولاى او ملجأ و پناه نيست .\r\nسوّم آن كه عالم به ما كان و ما يكون و ظاهر و باطن همه چيز باشد ، تا خادم بداند كه در صحرا و تنهائى و تاريكى و غير آن در هركجا و هر حالت كه باشد مولا مطّلع است ، تا از براى خود راه تدليس و تلبيس و حيله و مكر و شبهه كارى گمان نداشته باشد و قدم از راه راست و پاكى بيرون نگذارد تا به كمال و استقامت برسد .\r\nچهارم آن كه خادم را مدام ميان خوف و رجا نگهدارد تا آن كه هر قدر بندگى نمايد باز ايمن نباشد و خود را مقصّر داند و هر قدر كه گناه و مخالفت كند باز مأيوس نباشد ، زيرا كه اگر ايمن از عذاب و يا مأيوس از عفو و گذشت شود لازمهء او جز مخالفت نيست . و تفصيل اين مطلب را در جاى ديگر ما طلب كن . و ميان خوف و رجا نگهداشتن نمىشود مگر آن كه از براى بندگى و خدمت مقاماتى قرار دهد كه هر قدر بنده خدمت نمايد خود را از آن مقامات كوتاه بيند و مقصّر داند . و ايضا از براى عفو و گذشت چندان مقاماتى قرار دهد كه هر قدر گناه و مخالفت نمايد باز مأيوس نباشد .\r\nيعنى نه آن حدّ يقف داشته باشد نه اين ، زيرا كه اگر آن را حدّى باشد امن از عذاب و عجب لازم آيد و اگر اين را حدّى باشد يأس لازم آيد . پس بالبديهه توبه مرتد فطرى مقبول است و لذا فرمود در ( بقره )  وَ مَنْ يَرْتَدِدْ مِنْكُمْ عَنْ دِينِهِ فَيَمُتْ وَ هُوَ كافِرٌ  141 الخ ، در ( توبه ) فرمود  وَ ماتُوا وَ هُمْ كافِرُونَ  142 يعنى پيش از مرگ بر نگشتند و ايمان نياورند تا كافر از دنيا نرفته باشند . پس معلوم ساخت كه تا حيات باقى است زمان كفر و ايمان باقى است . با آن كه دانستى كه مناط كمال و سرمايهء بهشت و تقرّب ، معرفت و محبّت و خدمت است ، پس تا جان در بدن است محلّش باقى است .\r\n\r\n","description":"","footnote":"","page_name":" 536 ","page_number":534},
  {"content":"\r\n\r\nپنجم آن كه در مقام بر آوردن حوائج خادم و كفايت مهمّات او چنان باشد كه گويا العياذ باللّه زير دست او در تحت فرمان او و به منزلهء دست و پا و اعضاى او است كه هرطور او را فرمان دهد اطاعت نمايد . چنانچه خادم نيز در مقام خدمت بايد چنين باشد و او را خواهشى جز خواهش مولا نباشد و هوا و هوس او تابع ارادهء مولا باشد بلكه او را خواهشى جز اطاعت مولا نباشد چنانچه بدن و اعضاء نسبت به روح چنين است . پس ظاهر شد آنچه وارد شده از تشبيه نمودن ائمه طاهرين را به بدن و اعضاء نسبت به خداوند يكتا ، سيّما در زيارات امير المؤمنين ( ع ) كه جنب اللّه و نفس اللّه و يد اللّه و عين اللّه و وجه اللّه و غير اين‌ها ذكر شده ، و آنچه در حديث قدسى است كه حق تعالى مىفرمايد بندهء من تقرّب مىجويد به من به نوافل تا آن كه محبوب من مىشود و چون دوست داشتم او را و محبوب من شد ، مىشوم من گوش او و چشم او و دست او الخ . 143 معنى ديگر آنكه چون مظهر جميع آثار و افعال و صفات شخص ، بدن و اعضا است و او است واسطه ما بين شخص و ديگران كه هر چه از او به غير رسد از خير و شر ، به بدن رسد و آنچه از غير نيز به او رسد به بدن رسد ، لهذا ولىّ مطلق ، تشبيه به بدن شده‌اند كه از حق گيرند به خلق دهند فيوضات را و از خلق گيرند به حق رسانند سؤالات را . و معنى ديگر قدسى آن است كه به مقام عصمت رسد كه عمدا هيچ گناه نكنند ، آنچه شنود حق شنود و آنچه بيند حق بيند و هكذا . بارى از آنچه گفتيم ظاهر شد كه اطاعت آقا با متابعت هوى راست نيايد زيرا كه ضدّند و اين است معنى  أَ رَأَيْتَ مَنِ اتَّخَذَ إِلهَهُ هَواهُ  144 ( فرقان ) .\r\n\r\nاشاره\r\nاين بود قدرى از صفات كوچك‌نوازى و بنده‌دارى كه همهء آن‌ها مخصوص خداوند يكتا است و اولياى معصومين خود را نيز به همين صفات آفريده . و غرض از بيان اين صفات اين بود كه بدانى كه سزاوار مولويّت و آقائى و مستحق خدمت و اطاعت و بندگى ، احدى نيست مگر حق تعالى و خلفاى معصومين او كه متخلق‌اند به اخلاق اللّه .\r\nحال گوئيم بدان كه يك صفت ديگرى نيز هست در مقام مولويّت كه مخصوص خلفاى خدا است از آن جهت كه مخلوقند ، و اكمل اين صفت در اكمل مخلوقات است كه سادات ما محمّد و آل محمّد ( ص ) باشد . و آن اين است كه در مقام رعيّت دارى و امّت‌نوازى بايد چنان باشند كه امّت خود را بر خود و اهل خود و ذريّهء خود مقدّم بدارند و\r\n\r\n","description":"","footnote":"","page_name":" 537 ","page_number":535},
  {"content":"\r\n\r\nهرگز از ياد ايشان غافل نباشند تا آن كه اين باعث شود كه امت نيز از ياد ايشان غافل نشوند و منتهاى محبّت ايشان را در دل گيرند و مدام در ذكر ايشان ، مدح و ثناى ايشان و تولّاى ايشان و مذمّت اعداى ايشان و تبرّاى از اعداء باشند و اين است معنى آن كه گويند : خواجه آن است كه باشد غم خدمتكارش . و آن كه گويند : رنج خود و راحت ياران طلب .\r\nو در اين مقام ببين كه سادات ما روحى و روح العالمين لهم الفداء چه كردند .\r\nخمسهء آل عبا ( ع ) هركجا نشستند و هر وقت به مناجات مشغول شدند از خدا مغفرت امّت خواستند و حتى آن كه در وقت رحلت جز ذكر امّت بر زبان ايشان نبود و در آن وقت حضرت جبرئيل هر چه به آن بزرگوار مژده داد ، فرمود سخنى بگو كه دلم شاد شود ، آخر عرض كرد كه غم تو چيست كه به اينها شاد نمىشود . فرمود غم امّت ، بعد از جانب حق تعالى مژدهء  وَ لَسَوْفَ يُعْطِيكَ رَبُّكَ فَتَرْضى  145 آورد ، آن وقت شاد شد . و چون حضرت ملك الموت مشغول قبض روح شد ، فرمود سختى جان كندن امّت را به جان من گذار تا ايشان به راحت جان دهند . 146 و همه ايشان تمكين كردند و راضى شدند به همهء آن ظلم‌ها كه به حضرت امير المؤمنين ( ع ) و صديقه طاهره و حسنين و ساير ائمه ( ع ) و سادات رسيد كه شرح آن از حيّز امكان بيرون است و سيد الشهداء روحى له الفداء در صحراى كربلا مكرّر ياد شيعيان نمود ، حتّى در دم رفتن و شهيد شدن ، يا ليتنا كنّا معه 147 . و در وقت احتضار بر بالين همه حاضر مىشوند و در قيامت همه وا نفسا گويند ، ايشان وا امّتاه وا شيعتا گويند . و اين همه ظلم‌ها و شهادت بر خود گوارا نمودند تا شيعيان به سبب ذكر مصائب ايشان و زيارت ايشان اين همه فيض‌هاى لا يتناهى برند . و با دشمنان خود چقدر نيكو سلوك كردند كه عقل‌ها حيران است مثل آن كه حضرت خاتم ( ص ) عوض نفرين مىفرمود خدايا قوم مرا هدايت كن كه نادانند . 148 و حضرت امير المؤمنين ( ع ) در جنگ ، شمشير به دست دشمن داد و چه نيكىها كه آن بزرگوار و حضرت امام حسن ( ع ) به اهل كوفه نمودند و سيد الشهداء به دست خود به لشكر حرّ آب مىداد و هكذا ، تا دوستان بدانند :\r\n آن كه با دشمنان چنان كرده * بين كه با دوستان چه خواهد كرد . \r\nسخن در اين مقام بسيار طولانى است به همين اكتفا شد . صلوات اللّه و سلامه عليهم اجمعين ابد الآبدين فداهم روحى و روح العالمين .\r\n\r\n","description":"","footnote":"","page_name":" 538 ","page_number":536},
  {"content":"\r\n\r\n\r\nمطلب نهم در ذكر كمى از بديهيات عقل\r\n، و احاطه به تمام آن بسيار مشكل است و بسيارى از آنها را در كتاب ما خواهى يافت و هر چه عقل به او جازم و قاطع است و عقول در او متّفقند ما او را بديهيات عقل ناميم ، خواه به واسطه اشاره شرع فهميده باشد و خواه بدون اشارهء شرع ، كه خود مستقلا فهميده باشد .\r\nو سخن در دو مقام است ، مقام اوّل در مطالب و قواعدى است كه عقل آنها را در معرفت حق تعالى جارى مىنمايد و ما اشاره به آنها در سابق نموديم ، از اقرار همه به معبود بىنياز ، و مجهول الكنه بودن او از براى تمام ما سوا ، و عينى بودن صفات او ، و دارا بودن آنچه خوب و كمال است و منزّه بودن او از هرچه عيب و نقص و عجز است از تركيب و عينى نبودن صفات و شريك داشتن و غير اينها .\r\nمقام دوّم در بيان قواعد و مطالبى است كه در افعال خدا و ما سوا جارى مىشود كه بعضى از آنها مخصوص عالم تكوين و ايجاد است و بعضى مخصوص عالم شريعت است و بعضى در هر دو جارى مىشود و تميز ما بين اين اقسام را حواله به فهم برادران ايمانى نموديم . و لكن شك نيست در اين كه توان اختصاص را برداشت و هر مطلب و قاعده را توان در هر دو جارى نمود . مثلا از جملهء قواعد مخصوص به تكوين ، قاعدهء امكان اشرف است كه در قوس نزول جارى مىكنند . يعنى تا ايجاد اشرف ممكن است حق تعالى ايجاد اخس نمىكند . لهذا اوّل ما خلق اللّه اشرف ممكنات است و مخلوق دوّم پست‌تر از او و بالاتر از همهء ممكنات است و هكذا تا بيايد به كرهء خاك تمام شود . و قاعدهء امكان اخس است كه در قوس صعود جارى نمايند . يعنى اوّل بايد از عناصر ، پست‌تر به عمل آيد بعد بهتر تا آن كه آخر همه باز اشرف ممكنات به عمل آيد .\r\nقاعدهء اوّل را توان از افراد قاعدهء محال بودن ترجيح مرجوح بر راجح قرار داد و از افراد چندين قاعدهء ديگر قرار داد . يكى آن كه البتّه فاعل اشرف از فعل است زيرا كه در قوس نزول مخلوق دوّم به لحاظى فعل مخلوق اول است و هكذا تا به آخر . و يكى آن كه البتّه علّت وجود شيء ، اشرف از معلول است و مخلوق دوّم به لحاظى معلول اول است . و يكى آن كه واسطه فيض و شفيع البتّه اشرف از فيض است و مخلوق اوّل در نزول ، واسطهء وجود دوّم و شفيع او است و هكذا .\r\nو قاعدهء دوّم را نيز توان از افراد چند قاعدهء ديگر قرار داد . يكى آن كه البتّه\r\n\r\n","description":"","footnote":"","page_name":" 539 ","page_number":537},
  {"content":"\r\n\r\nذى المقدمه اشرف است از مقدمه و در قوس صعود هر سابقى معدّ و مقدّمه از براى وجود لا حق است . يكى آن كه غرض و غايت هر چيزى البتّه اشرف از آن چيز است و در صعود ، هر لا حقى غرض و غايت است از براى سابق خود .\r\nبدان كه عالم شريعت و تكليف را نيز قوس صعود و نزولى است . پس در نزول او نيز همين قاعده امكان اشرف جارى است . پس گوئيم هر تكليفى كه اشرف است اوّل امر به او نموده‌اند و او شهادتين است و هكذا تا رسيد به آداب و سنن . و در صعود او قاعدهء امكان اخس جارى است چنانچه مىبينى كه از براى بسيارى از اعمال ، مقدماتى قرار داده و امر به فعل آن مقدّمات نموده پيش از فعل ذى المقدّمه . پس بنابراين قاعدهء مخصوصى در ميان نيست و هر قاعده‌اى كه ملاحظه كنى در تكوين و تكليف هر دو جارى است . سرّش اين است كه هر دو فعل خداوند يكتا است و هر دو را صعود و نزولى است .\r\nحال اشاره نمائيم بعون اللّه به بعضى از قواعد كليّه .\r\nيكى آن كه ترجيح مرجوح بر راجح قبيح و محال است . بيانش اين است كه جميع كارهاى حق تعالى از براى فائده و مطلبى است . پس اگر دو قسم كار باشد كه يكى بهتر آن فائده را خواهد داد از ديگرى ، البتّه واجب است بر حق تعالى كه آن بهتر را بكند و اگر او را نكند يا به جهت عجز است ، حق تعالى عاجز نيست ، يا آن فائده را نخواسته ، فرض اين است خواسته ، يا به عبث و لغو كرده و نقض غرض نموده ، يا جاهل بوده . پس از فرض خواستن فائده با كردن مرجوح ، لازم آيد نخواستن فائده .\r\nو همچنين ترجيح دادن يكى از دو فعل متساوى را بر ديگرى قبيح و محال است زيرا كه نسبت قدرت به هر دو يكسان است . پس قدرت تنها سبب وجود نمىشود و الّا بايستى هر دو موجود شوند بدون اراده و شعور ، و ابدى الوجود باشند زيرا كه قدرت خدا ابدى است . و حال آن كه بديهى است كه از هيچ صاحب شعورى فعلى بدون اراده و شعور صادر نمىشود اگر چه مگس و پشه باشد . و اراده كردن كارى و قصد كردن او هم ممكن نيست مگر با ميل و شوق به او و ميل و شوق هم پيدا نمىشود مگر به جهت فائده و ثمرى كه در آن كار مىبيند . پس ميل كردن به اين كار و ميل نكردن به آن كار معقول نيست مگر آن كه در اين فائده‌اى ببيند كه در آن نبيند . پس آن دو كار از هر جهت برابر باشند ، ممكن نيست كه يكى را ترجيح بر ديگرى بدهد . زيرا كه اگر سؤال شود كه\r\n\r\n","description":"","footnote":"","page_name":" 540 ","page_number":538},
  {"content":"\r\n\r\nبه جهت چه فائده اين را بر آن پسنديدى ، در اين چه بود كه در آن نبود ، جواب ندارد و عجز لازم آيد تعالى اللّه .\r\nو چون تأمّل كنى ، اين دو قاعده در افعال هر صاحب شعورى جارى است حتى در طفل و مجنون و مگس و پشه . سيّما اين كه اراده و خواهش ايشان حادث است و حادث علّت مىخواهد ، و علّت شوق و اراده نيست مگر ملاحظه فائده و علم به غايت . و چون فائده را در هر دو يكسان ديده پس ممكن نيست كه اين ديدن فائده باعث پسنديدن اين يكى بشود نه آن يكى . زيرا كه اين فائده را در آن يكى هم همين طور ديده ، پس اين ديدن فائده يا باعث ميل به هر دو مىشود يا باعث ميل به هيچ‌كدام نمىشود . پس ، از فرض علّت بودن اين فائده از براى ميل به اين كار ، لازم آيد عدمش . زيرا كه علّت ميل به آن كار ديگر نشد . بفهم چه گفتم .\r\nو از جملهء قواعد اين كه نقض غرض ، قبيح و محال است . يعنى هرگاه كسى مطلبى در نظر دارد بايد به قدرى كه ممكن است در تحصيل آن مطلب سعى نمايد و سستى نكند و هر قدر كه سستى نمود و آن مطلب بر نيامد يا ناقص بر آمد ، خود نگذاشته كه مطلبش درست بر آيد . مثل آن كه ديوار را عمدا كج بسازد و خراب شود يا ديوار باغ را بسازد و در او را نبندد و ميوهء او را مفسدين و حيوانات ضايع كنند . پس ، از فرض خواستن مطلب با سستى كار ، لازم آيد نخواستن آن مطلب . پس هر ترجيح مرجوح بر راجح نقض غرض است و هر نقض غرضى ترجيح بر راجح است .\r\nو از جمله قواعد اين كه عمل به اصلح و اتقن و احكم ، يعنى مصلحت‌دارتر و محكم‌تر ، واجب است . به جهت آن كه دانستى كه فعل هر فاعل با شعور به جهت فائده و به جهت مصلحتى است ، پس معنى مصلحت‌دارتر و محكم‌تر آن است كه آن فائده بر او بهتر مترتب مىشود . پس اگر محكم‌تر ممكن باشد و نكند ، خود تقصير كرده و نگذاشته كه مطلبش درست حاصل شود و نقض غرض نموده و مرجوح را بر راجح ترجيح داده . پس اين سه قاعده قريب المضمونند و موارد جريان ايشان يكى است .\r\nو از جمله قواعد آنكه لطف واجب است . يعنى هرگاه كسى از ديگرى كارى بخواهد بايد او را به قدرى كه ممكن است به شوق بياورد و از مخالفت بازدارد تا به حدّى كه ممكن است . مثلا هرگاه بخواهى زيد به نزد تو بيايد به اختيار خود ، و به محض اعلام نيايد ، و آمدن او محتاج به نوشتن و اسب سوارى فرستادن باشد ، و نفرستى و نكنى ، تو\r\n\r\n","description":"","footnote":"","page_name":" 541 ","page_number":539},
  {"content":"\r\n\r\nخود كوتاهى كرده‌اى و نقض غرض و ترجيح مرجوح بر راجح نموده‌اى . لهذا گوئيم لطف بر خدا واجب است و در لسان علماء ( قدس سرهم ) قاعدهء لطف مخصوص است به عالم تكليف و اوامر و نواهى ، چنانچه مثال زديم . پس بنابراين قاعدهء لطف اخص است از آن سه قاعده .\r\nبا آن كه ظاهر است كه سرّ و لمّ و مناط او اعم است ، پس تو را رسد كه لطف را تعميم دهى و در تكوينيات نيز جارى نمائى تا آن كه لطف نيز مثل آن سه قاعده شود . و فروع اين قواعد لا يتناهى است و نيست موردى كه اين قواعد در او جارى نشوند . و از فروع اين قواعد است كه بايد حجت خدا معصوم باشد ، و تكليف ما لا يطاق نباشد ، و جبر نباشد ، و احكام تابع مصالح و مفاسد باشد ، و قبول توبه بر خدا واجب باشد . فكر كن بفهم .\r\nبدان كه صدور قبيح از حق تعالى و معصوم محال است زيرا كه صدور قبيح يا از عجز است يا جهل ، تعالى عن ذلك ، زيرا كه اگر شخص جاهل نباشد و قبيح را بداند و عاجز از حفظ نفس خود نباشد ، نخواهد كرد . و يا آن كه محتاج به قبيح باشد ، و خدا و اولياى خدا محتاج به قبيح نيستند لهذا ظالم هم نيستند زيرا كه شخص تا محتاج نباشد ظلم نمىكند زيرا كه ظلم به معنى گرفتن حق مردم است و اگر شخص هر چه بخواهد خودش داشته باشد ، حق ديگرى را نمىگيرد لهذا در صحيفه فرمود ( و انّما يحتاج الى الظّلم الضّعيف ) . 149\r\n\r\nاشاره [ جارى بودن قواعد عقلى بر افعال هر ذىشعور 
  ]\r\nبدان كه آن قواعد پيش اختصاص ندارد به خدا و معصوم بلكه در افعال هر ذىشعورى جارى است ، چنان كه از دليلش ظاهر و هويدا است اگر چه در افعال مگس و پشه باشد و منكر ندارد مگر از عامّه ( هداهم اللّه ) و اگر بخواهى در اين مطالب بديهى ، خصم را جواب بدهى ، به زبان چاره نمىشود و بايد به افعال خودش و به افعال همسران او و به افعال حيوانات او را جواب دهى و او را لال نمائى . و به اين نحو جواب دادن طريقه معصوم و كمّلين بود ، كه مناط و اسرار در دست ايشان بوده . مثل بهلول فرزانه كه چون ابو حنيفه مىگفت شيطان از آتش خلق شده پس به آتش نمىسوزد زيرا كه جنس در جنس تأثير ندارد و مىگفت هر چه محسوس نيست وجود ندارد و مىگفت مردم در افعال خود مجبورند ، پس بهلول آمد و در ميان مردم به او كلوخ سختى زد كه از درد به خود پيچيد و در مقام عتاب و خطاب بر آمد . بهلول فرمود تو از خاك آفريده‌شده‌اى و كلوخ هم\r\n\r\n","description":"","footnote":"","page_name":" 542 ","page_number":540},
  {"content":"\r\n\r\nخاك است و جنس از جنس متأذى نمىشود و مىگوئى هر چه محسوس نيست وجود ندارد ، پس درد موجود نيست و كلوخ تو را به درد نياورد و مىگوئى هر چه مىكند ، خدا مىكند ، پس خدا به تو كلوخ زده و به من چه بحثى . و اين بىبضاعت نيز به جهت اثبات مطالب بسيار تمسّك به افعال حيوانات و اطفال جسته‌ام . حضرت خليل به نمرود فرمود خداى من زنده مىكند و مىميراند . گفت من نيز توانم مستحق القتل را رها كرد و بىگناهى را كشت . فرمود خداى من آن است كه آفتاب را از مشرق به مغرب كشد تو اگر راست مىگوئى از مغرب به مشرق بكش  فَبُهِتَ الَّذِي كَفَرَ  . 150\r\nپس تو نيز به طايفهء عامّه بگو اگر ترجيح مرجوح بر راجح جايز است و مىشود مفضول خليفه پيغمبر ( ص ) باشد نه افضل ، بگو پس تو چرا درهم و دينار را به صرّاف ناشى نشان نمىدهى و نجّار بد و بنّاى بد و خيّاط بد را اختيار نمىكنى و هكذا ساير اهل صنعت ، و چرا غلام و كنيز و نوكر بد را بيرون مىكنى و قبول نمىكنى و چرا به جهت سفر رفيق بد و يابوى لنگ و خر پير وامانده را نمىپسندى و چرا كور عصاكش چشم‌دار نمىشود و چرا پيش مفضول درس نمىخوانى و چرا افضل را بر مفضول مقدم مىدارى و بيشتر احترام مىكنى و چرا از راه دور تر ، بدون مانع ، نمىروى و هكذا مما لا يعد و لا يحصى .\r\n\r\nاشاره [ جارى بودن قواعد عقلى بر افعال غير ذىشعور 
  ]\r\nاين قواعد كه ذكر شد در فعل هر فاعلى جارى است ، چه واجب چه ممكن ، چه ذى روح كه با شعور و مختار است و چه غير ذى روح كه بىشعور و مضطر است ، مثل حركت ابر و باد و درخت .\r\nسؤال شكى نيست كه اين قواعد در افعال بىشعور مثل ابر و باد جارى نيست پس چگونه گفتى كه در فعل هر فاعلى جارى است ؟\r\nجواب شكى نيست كه هر چه شعور و جان ندارد سر خود نيستند و حق تعالى از براى\r\n\r\n","description":"","footnote":"","page_name":" 543 ","page_number":541},
  {"content":"\r\n\r\nايشان موكّل بسيارى قرار داده و اين مطلب از ضروريات دين است و احاديث و ادعيه بر اين مضمون پر است و نمونه‌اى از آنها در اين كتاب ذكر كرده‌ايم . پس آن‌ها كه موكلند ، اين بىشعورها را به كار وامىدارند ، زمين را به لرزه آورند و ابر را برانند و بادها را به حركت آورند . نديده‌اى كه به هر قطره از دريا ملكى موكل است و به هر قطره از باران ملكى موكل است . و آنها چون عاقل و با شعورند پس اين اجسام را كه به كار وامىدارند به جهت غرض و غايتى است . مثل آن كه تو سنگى يا تيرى يا چوبى كه بيندازى مطلبى در نظر دارى . پس نيست كارى و شغلى مگر آن كه از صاحب شعورى صادر شده . پس اين قواعد در همه جا جارى است . بفهم چه گفتم .\r\nسؤال از اين جواب چنين معلوم شد كه همه افعال ، صادر از مختار و صاحب روح است و هيچ فعلى مستند به غير ذى روح نيست و اين مذهب اشعرى است كه البته باطل و خلاف بديهى است زيرا كه شكى نيست كه آتش مىسوزاند و آب مىرود و آينه روشن است و در آيات پر است كه به سبب باران زنده كرديم و گياه رويانيديم و باى سببيّه در قرآن پر است .\r\nجواب ما منكر اين مطلب نيستيم . مراد ما اين است كه فاعل مختارى به جهت فائده اين اثرها را در اجسام قرار داده تا وقتى كه مصلحت بداند ، و چون مصلحت نداند بر مىدارد .\r\nمثلا آب گردش مىكند به جهت فائده‌اى كه آن فائده را تو در نظر گرفته‌اى و او را به گردش در آورده‌اى و چون مصلحت نباشد او را از گردش مىاندازى . و معجونى مىسازى كه در او اثرى است و تو او را ساخته‌اى به جهت فائده‌اى . پس ما اقرار داريم كه حق تعالى اثرى در آتش قرار داده كه آن سوزاننده است و حق تعالى كه فاعل مختار است به جهت فائده‌اى اين كار را كرده . پس حاصل اين شد كه اگر فعلى به طور حقيقت لغوىّ ، اسناد داده شود به بىشعورى ، مضايقه نيست و لكن به حسب حقيقت نفس الامرى ، مستند است به فاعل مختارى . فكر كن بفهم .\r\n\r\n","description":"","footnote":"","page_name":" 544 ","page_number":542},
  {"content":"\r\n\r\n\r\nاشاره [ فاعل ذىشعور در كارش تا سر حدّ دانائى و توانائى براى حصول فائده سعى مىكند 
  ]\r\nچون تأمل كنى حاصل اين قواعد همه راجع به يك مطلب است و آن اين است كه هيچ خلقتى و هيچ فعلى واقع نمىشود مگر از صاحب شعورى به جهت فائده‌اى كه در نظر او است . پس به قدرى كه بتواند و او را ممكن باشد سعى مىكند تا آن كار بهتر و محكم‌تر و با فائده‌تر شود و آن فائده حاصل شود تا ترجيح مرجوح بر راجح و نقض غرض لازم نيايد . بلى آن فائده كه فاعل در نظر مىگيرد لازم نيست كه حق باشد و بر وفق حكمت باشد . بسا باشد كه باطل و سفاهت است و نفس شر و آفت است ، چنانچه از شياطين و مفسدين و حيوانات موذى و درّنده مىبينى . و ايضا لازم نيست كه فعل چنانچه در نظر فاعل با فائده مىآيد در واقع نيز چنان باشد ، زيرا كه بسيار ديده‌اى كه مطلبى در نظر دارى و بسيار سعى مىكنى و بعد معلوم مىشود كه هر چه بيشتر سعى كرده‌اى از مطلب دور تر شده‌اى ، اگر اهتمام و سعى نكرده بودى نزديكتر بود يا روا شده بود .\r\nچنانچه گفته‌اند :\r\n آب در كوزه و ما تشنه لبان مىگرديم * يار در خانه و ما گرد جهان مىگرديم \r\nو ايضا لازم نيست كه آنچه بدانى بتوانى چنانچه پرواز كردن دانى و پر ندارى تا بتوانى ، يا صنعتى دانى و اسباب ندارى تا بتوانى ، و بسيار ديده‌اى كه صاحب صنعت ، كور يا شل مىشود ، پس صنعت داند و نتواند . و هم لازم نيست كه آنچه بتواند بداند .\r\nمثلا همه قادرند به اداى تكاليف و لكن بسيار ندانند . پس حاصل اين شد و مراد ما و علماء ( قدس سرهم ) از اين قواعد اين شد كه جميع افعال از صاحبان شعور صادر مىشود و نيست صاحب شعورى مگر آنكه مختار است ، چنانچه در جاى ديگر اين كتاب نوشته‌ايم . پس جميع كارها كار فاعل مختار است و فاعل مختار هم نكند كارى مگر به جهت فائده‌اى . پس جميع كارها و احكام ، تابع مصالح و مفاسد است يعنى تابع فائده‌اى است كه فاعل در نظر دارد و چون مقصود فاعل حاصل شدن فائده‌اى است كه در نظر او خوب و فائده است ، چه در واقع خوب باشد يا نباشد ، پس محال است كه به قدر دانائى و توانائى خود كوتاهى نمايد و بدون معارضه و عجز ، سعى در حصول آن نكند . و اگر آشيانه ساختن حيوانات و مرغان و دام گذاشتن عنكبوت به جهت مگس و كمين نشستن گربه به جهت موش و ساير افعال و حركات ايشان را ببينى در آنچه گفتيم شك نكنى ، علاوه\r\n\r\n","description":"","footnote":"","page_name":" 545 ","page_number":543},
  {"content":"\r\n\r\nبر اين براهين عقلى و نقلى و اجماع و ضرورت مذهب كه اقامه نموديم .\r\n\r\n[ همه عيبها و نقصها معلول نادانى و ناتوانى است 
  ]\r\nسؤال اين همه عيب‌ها و نقص‌ها و شرور و آفت‌ها و سعىهاى بىجا و معصيت‌ها كه در افعال غير خدا و اولياى خدا پيدا مىشود باعثش چيست ؟\r\nجواب سبب و باعثش دو چيز است كه سوّم ندارد . يكى جهل و نادانى ، يكى عجز و ناتوانى . زيرا كه بديهى است و شكى نيست كه جميع كمالات در خدا جمع است كه عين ذات او است و شكى نيست كه مرجع همه آن كمالات نيست مگر علم و قدرت ، يعنى دانائى و توانائى . پس بالبديهه سرمايه همه عيب‌ها و باعث همه نقص‌ها ، نيست مگر جهل و عجز ، يعنى نادانى و ناتوانى ، ( نعوذ باللّه من شرور انفسنا و من سيّئات اعمالنا فاعذنا يا اللّه ) .\r\n\r\nاشاره\r\nبارها گفته‌ايم آن كه همتا و ضدى ندارد ، همانا همان خداوند يكتا است و بس .\r\nو جميع ممكنات ، هم ضد دارند و هم مثل و همتا . زيرا كه هر چه در قوس نزول است البته در قوس صعود هست ، پس تمام اين قوس ، همتاى تمام آن قوس است و خاتم الاشقياء ضد خاتم الانبياء ( ص ) ، و هر فرعونى ضد مثل هر موسى ، و اعمال شر ضد اعمال خير ، و مصالح ضد مفاسد ، و آتش ضدّ آب ، و هر دو ضدّ خاك و هكذا .\r\n سوى هر ذرّه بنگرى به يقين * دشمنى سخت باشدش به كمين \r\nپس جميع ممكنات با هم يا ملايمت و مناسبت و مماثلت و ملازمت دارند ، كه با هم جمع مىشوند و بر يكديگر صادق آيند و حمل مىشوند ، و يا با هم مخالفت و معاندت و منافرت و مباينت دارند ، كه از هم كناره گيرند و جمع نشوند و سلب شوند و صدق نكنند و حمل نشوند . و به لحاظ ديگر كه حكم يا اثباتى است و يا سلبى ، و ميان وجود و عدم و اثبات و سلب جز تناقض نيست .\r\nحال گوئيم پس بازگشت همه گفتگوها و جميع علوم دو جهت است كه ثالث\r\n\r\n","description":"","footnote":"","page_name":" 546 ","page_number":544},
  {"content":"\r\n\r\nندارد . يكى سخن در ذات شيء و حقيقت او و اوصاف و احكام و لوازم او و اضداد و سلوب و نقيض او است ، و غالب گفتگوها و اكثر علوم راجع به اين جهت است ، و چون در جاى خود ثابت شده كه الشّيء ما لم يجب لم يوجد يعنى چيزى از ممكنات تا به سر حدّ وجوب نرسد موجود نمىشود ، پس تا به سرحدّ وجوب نرسيده البته عدمش واجب است و نبودش به سرحدّ وجوب است ، پس بودنش محال است چنانچه در شق اوّل بودنش واجب است .\r\nپس اگر حكم اثباتى است دو قسم دليل بر او توان اقامه نمود كه قسم سوّم ندارد . يكى به طريق شكل اول و به اثبات ملازمه . مثل آن كه گوئى زيد انسان است و هر انسانى قابل صنعت است پس زيد قابل صنعت است ، يا بگوئى فلان شيء موجود ، علّت فلان شيء است و هر علّت كه موجود باشد معلولش موجود است و هكذا . و حاصل همه دليل اثباتى و شكل اول اين است كه ملزوم ملزوم ، ملزوم است و لازم لازم ، لازم است و مندرج در مندرج ، مندرج است و امثال اين عبارت . فكر كن بفهم . و يكى به طريق قياس خلف ، كه فرض كنى وجود ضدّ آن حكم اثباتى و نقيض او را ، و بعد لازم آورى كه بر اين فرض ، فلان بطلان و محال لازم آيد ، پس همان حكم اثباتى حق است . و اگر حكم نفى و سلبى است ايضا به همين دو قسم هر دو ، توان استدلال نمود كه يك بار چنان تمسّك نمائى كه نتيجه همان سلب شود ، مثل آن كه هيچ نباتى حيات ندارد و هر چه حيات ندارد حسّ و حركت ندارد ، پس هيچ نباتى حس و حركت ندارد . و يك بار چنان تمسّك‌جوئى كه لازمهء او اثبات اين سلب باشد . يعنى به طريق قياس خلف ، كه اگر اين سلب حق نيست پس بايد سلب نقيض او و سلب اضداد او حق باشد و فرض اين است كه سلب اضداد او و نقيض او مستلزم فلان بطلان و محال است پس همان مدعاى من حق است . اين بود بيان اجمالى يك جهت سخن و استدلال .\r\nو جهت ديگر سخن آن است كه گفتگو شود در فاعل و خالق شيء و در غرض و غايت و فائدهء او ، كه اين شيء را فاعل او به جهت چه كرده و خالق او به جهت چه آفريده ؟ و شكى نيست كه فائده هر شيء بهتر از او است و هم شكى نيست كه چنانچه خود شيء فعل فاعلى است ، غايت او و فائده او نيز فعل همان فاعل است . و طريق استدلال اين جهت غير از جهت اوّل است زيرا كه در استدلال جهت اول ، ملاحظه شعور و عقل نبود ، همان ذكر لازم و ملزوم و ملازمه و نفى و سلب و ضدّ و نقيض و وجوب و\r\n\r\n","description":"","footnote":"","page_name":" 547 ","page_number":545},
  {"content":"\r\n\r\nمحال و امثال اينها بود ، كه در مفهوم ايشان عقل و شعور مأخوذ نيست ، زيرا كه جهت انتساب او به فاعل و خالق و غايت و فائده ملحوظ نيست . و در استدلال جهت دويم ، لا بد ملاحظه شعور و عقل مىشود و الفاظى استعمال مىشود كه در مفهوم آنها شعور و عقل مأخوذ است ، مثل مصلحت و مفسده و مدح و ذم و كمال و نقص و علم و جهل و قدرت و عجز و خير و شر و ترجيح و نقض غرض و اصلح و لطف و حسن و قبح و حكمت و سفه و عبث و امثال اينها . زيرا كه اين جهت ، جهت انتساب شيء به فاعل و غايت او است . بلى بايد عاقبت استدلال هر دو جهت لا بد راجع شود به وجوب و محال ، مثل آن كه انفكاك لازم از ملزوم محال است ، اجتماع نقيضين و ضدّين و رفع نقيضين محال است ، و لطف واجب است ، و ترجيح راجح بر مرجوح واجب است ، و نقض غرض قبيح و محال است و هكذا .\r\nمخفى مباد كه در جهت دوم در هر مطلبى چه اثباتى چه سلبى ، باز به دو قسم توان استدلال نمود . پس بنابراين در هر ممكنى از ممكنات توان لا اقل به چهار قسم برهان اقامه نمود از هر قسمى يكى . و بسا باشد كه شخص متبحّر از هر قسمى برهان بسيارى اقامه نمايد . پس ممكن است كه در هر مطلبى به عدد لا يتناهى برهان اقامه شود .\r\nبارى اين چهار قسم ، دو قسم به ملاحظهء خود او ، قطع نظر از فاعل و غايت او است و دو قسم ديگر به ملاحظهء فاعل و غايت او است . و لكن در واجب تعالى شانه هر چه گفته شود همان به طريق جهت اول استدلال مىشود و جهت دوّم راه ندارد زيرا كه او مخلوق نيست و فاعل ندارد جلّت عظمته - مثلا گوئى حق تعالى عالم است زيرا كه علم كمال است و هر چه كمال است در خدا هست . اين به طريق ملازمه . و به طريق قياس خلف گوئى اگر العياذ باللّه عالم نباشد جاهل خواهد بود و جهل نقص است و هر چه نقص است حق تعالى از آن منزه است .\r\nباز بدان كه هر چند ديده‌اى در منطق كه گويند از علّت پى به معلول بردن برهان لمّى است و از معلول پى به علّت بردن برهان انّى است و مثال مىزنند به تعفن اخلاط و تب و امثال اينها . و لكن بايد بدانى و شك نكنى كه مراد ايشان اين است كه استدلال به طريق جهت اول همهء او برهان انّى است و به طريقهء جهت دوّم كه ملاحظه فاعل و غايت مىشود برهان لمّى است اگر چه ظاهر كلمات و امثلهء ايشان وفا به اين مطلب نمىكند و لكن لا بد مراد ايشان بايد همين باشد . زيرا كه سؤال چرا ، راجع به دو\r\n\r\n","description":"","footnote":"","page_name":" 548 ","page_number":546},
  {"content":"\r\n\r\nچيز است كه سوّمى ندارد يا سؤال از علّت و فاعل است ، مثل  يَسْئَلُونَكَ عَنِ الْأَهِلَّةِ  151 ، يا سؤال از غايت و فائده است ، مثل جواب خدا از سؤال مذكور كه فرمود  قُلْ هِيَ مَواقِيتُ لِلنَّاسِ وَ الْحَجِّ  152 و مثل اين كه گوئى چرا اين درخت خشك شد و اين كاسه شكست ، اين سؤال از علّت و فاعل است . و چرا اين كتاب را اينجا گذاشتى فائده‌اش چيست ؟ اين سؤال از غرض و غايت است .\r\nخلاصه دانستى كه همهء فعل‌ها فاعل او با شعور است . پس فهميدن لمّ هر چيز و سرّ هر چيز ، راجع به فاعل است از آن جهت كه فاعل است . مثلا اگر خواهى بدانى سرّ اين كه اين كلمه چطور به اين شكل بر آمده و چطور و چگونه موجود شده ، وقتى اين را خواهى دانست كه كيفيّت نوشتن و كيفيّت گردش قلم نويسنده را بفهمى و بدانى ، و اگر خواهى كه فائده اين كلمه را بدانى وقتى خواهى دانست كه علّت غائيّه و ملحوظ نظر كاتب را بدانى . و همچنين دانستن سرّ ساعت و لمّ او . و اين است معنى دانستن سرّ هر چيز و لمّ هر چيز . نه آن كه به حسب تجربه فهميده‌اى كه دود از آتش است و تب از تعفّن اخلاط است و خوف سبب زردى رنگ و خجالت باعث سرخى رنگ است و اين خط را فلان نوشته و اين ساعت را به همان ساخته . اين چه سرّى شد و آن چه لمّى ؟ و هيچ عوامى فهميدن اين چيزها را سرّ نگويد و لمّ نخواند تا چه رسد به علماء ابرار و بخشندگان اسرار . با آن كه همه مىدانند كه همه چيز را خدا آفريده يا فلان چيز را فلان ساخته و مع ذلك اينها را نه برهان انّ نامند و نه برهان لمّ خوانند ، فتأمّل . و لهذا نتوان گفت كه العياذ باللّه لمّ خدا و سرّ و نكته او چيست . زيرا كه او فعل كسى نيست تعالى اللّه عن ذلك علوّا كبيرا . پس از اين كلمات ما ظاهر شد كه بايد مراد حكماء ( قدّس اللّه اسرارهم ) از برهان طبيعى و حكمت مشرقيّه ، استدلال به طريق جهت اول باشد و از برهان عقلى و حكمت عرشيّه و تحقيق عرشى ، استدلال به طريق جهت دوّم باشد و اگر در غير اين گاهى استعمال نمايند بايد مسامحه باشد . و هو العالم .\r\n\r\nاشاره [ معنى سر و لم هر چيز 
  ]\r\nبدان كه دانستن ذات چيزها و ماده و صورت آنها و اوصاف و احكام و لوازم آنها و استدلال نمودن بر آنها به طريقه جهت اولى ، چنانچه غالب علوم همين طور است ، اين نحو علوم و دانستن ، چندان مدخليّتى به تكميل و زياد شدن يقين و معرفة اللّه ندارد . و اما\r\n\r\n","description":"","footnote":"","page_name":" 549 ","page_number":547},
  {"content":"\r\n\r\nدانستن هر چيز از آن جهت كه فعل فاعلى است و فاعل او كيست و او را چگونه ساخته و به جهت چه ساخته ، البته سبب تكميل و زياد شدن يقين و معرفت و رسيدن به غرض و غايت از خلقت است . چه خوب گفته هر كه گفته :\r\n من نه آن صورت‌پرستم ، كاز تماشاى تو مستم * هوش من دانى كه برده ؟ آن كه صورت مىنگارد \r\nالبتّه ديده‌اى و مىدانى كه اهل فرنگ و فرق خارجه و اطبّاء و اهل صنعت چه قدر در علم طبيعى و خواص و لوازم و اضداد و منافيات اشياء مهارت دارند و مىدانند ، و علم ايشان از براى ايشان جز ضلالت و گمراهى ثمرى ندارد . پس آنچه از امر به تفكّر و مدح تدبّر و حسن تعقّل ، در آيات و احاديث وارد شده ، مراد جهت دوّم است .\r\nحال دو مثال از براى اهل كمال بياوريم ، يكى از عالم تكليف و يكى از عالم تكوين ، و در هر يك ، چهار قسم دليل ذكر نمائيم تا مطلب خوب معلوم شود و قاعده درست به دست آيد .\r\nگوئيم بعون اللّه ، هر وكيلى امين است و هر امينى قولش معتبر است و قبول قولش لازم است به اجماع و به اتّفاق عقلاء ، پس قول وكيل معتبر است و قبول قولش لازم است . و به طريقه قياس خلف گوئيم اگر وكيل امين نبودى قولش معتبر نبودى و لكن معتبر است به اجماع و به اتّفاق عقلاء ، پس امين نبودنش باطل و محال ، زيرا كه وجود ملزوم لازم دارد وجود لازم را ، و نفى لازم لازم دارد نفى ملزوم را ، و انفكاك لازم از ملزوم محال است . اين هر دو دليل به طريق جهت اول بود كه صرف انّ است و محض اثبات ملازمه و مباينت است .\r\nو به طريق جهت دوّم گوئى چرا حق تعالى وكالت را جعل و وضع نمود و اذن در وكيل گرفتن داد و مباشرت را در همه جا واجب نكرد . گوئيم بعون اللّه ، سرّش اين است كه هر كارى از دست هر كسى بر نيايد و نتواند . پس بسا كارها به جهت تكميل تو و به جهت نظم دنيا يا آخرت تو لازم است و از تو بر نمىآيد و از ديگران بر مىآيد و بسا امور ايشان را لازم است و نتوانند و از تو بر مىآيد . پس اگر حق تعالى اذن در وكالت نداده بودى ، نقض غرض و ترجيح مرجوح لازم آمدى و عمل به اصلح نكرده بودى . و ايضا وكالت از اسباب سهولت و راحت است اگر چه خود توانى نمود و ايضا هر كارى كه از تو بر آيد باز نتوانى نمود ، زيرا كه خلاف شأن است و باعث ذلّت و جهالت و سفاهت\r\n\r\n","description":"","footnote":"","page_name":" 550 ","page_number":548},
  {"content":"\r\n\r\nاست . چنانچه حضرت امير المؤمنين ( ع ) فرمودند كه به مرافعات رفتن موجب هلاكت است و شيطان حاضر مىشود و من نمىخواهم حاضر شوم لهذا وكيل مىگيرم . و اگر قول وكيل را حق تعالى معتبر و مقبول نمىكرد ، سدّ باب وكالت لازم آمدى ، و از فرض وجودش با عدم قبول قولش ، عدمش لازم آمدى . زيرا كه بنابراين لازم آمدى كه يا هر كسى خود هميشه همراه وكيل باشد يا دو شاهد عادل همراه او روانه نمايد اگر چه به جهت گرفتن ماست و دوغ باشد . با آن كه همراه وكيل رفتن يا دو عادل همراه او روانه كردن در امورى ثمر دارد كه محتاج به قصد نباشد ، مثل شستن نجاست . و اما در مثل معاملات و عبادات هيچ فائده ندارد . اين است سرّ من ملك شيئا ملك الاقرار به 153 كه قاعدهء موروثه‌اى از علماى ابرار است . و تأمّل بعضى از علماء ( قدس سرهم ) در اين قاعده ، ناشى از قلّت تأمل است . پس به طريق استدلال‌گوئى جعل وكالت از اسباب تكميل است و هر چه چنين است بر خدا واجب است . و به قياس خلف گوئى اگر جعل وكالت نكرده بودى نقض غرض لازم آمدى و ترجيح مرجوح و خلاف لطف بودى و همهء اينها قبيح و محال است . پس جعل وكالت لازم و واجب و تركش قبيح و محال است . پس ببين كه سرّ و لمّ اين است يا آن .\r\nمثال دوّم زمين در مركز عالم واقع است و هر چه مكان او مركز عالم است پست‌تر از همه اجسام است . و به طريق قياس خلف گوئى اگر در مركز عالم نبودى محاط همهء كرات نبودى ، لكن اين بالبديهه باطل ، پس مركز واقع شدن او حق است .\r\nو به طريق جهت دوّم گوئى چرا حق تعالى او را در مركز قرار داد . به جهت آن كه مقام وجودش ، از همه كمتر و پست‌تر است پس بايد مكانش نيز پست‌تر باشد تا آن كه وضع ، مخالف طبع نباشد و وضع شيء در غير محل لازم نيايد . و ايضا چون پست‌تر است ، البته جهت قبولش بيشتر و فعليّتش از همه كمتر است ، پس همه در او توانند تصرّف نمود ، پس بايد دست همه كرات به او برسد و هدف بلا و نشانهء تير همه ما سوا باشد و اين نمىشود مگر آن كه در مركز باشد . و به قياس خلف گوئى اگر در مركز نبودى وضع شيء در غير محل و نقض غرض و ترجيح مرجوح لازم آمدى و هكذا .\r\nو از آنچه گفتيم تو را بديهى شد كه دليل انّى كدام و لمّى كدام است و مراد\r\n\r\n","description":"","footnote":"","page_name":" 551 ","page_number":549},
  {"content":"\r\n\r\nعلماء ( قدّس اللّه اسرارهم ) از اين دو لفظ چيست . و هم دانستى كه مناط تكميل چيست و كدام جهت است و آن علمى كه صرف و بال و مبعّد از ساحت قرب حضرت ذى الجلال است چيست . وفّقنا اللّه و ايّاكم لما يحبّ و يرضى بحقّ محمّد و آله اشرف من يأتى و من مضى .\r\n\r\nاشاره [ مصلحت مورد نظر فاعل هميشه يكى است 
  ]\r\nدانستى كه همه ما سوا و آنچه شده و آنچه مىشود ، فعل كسى است كه با شعور و اراده و مختار است ، يعنى خدا و صاحبان شعور از مخلوقات خدا . و دانستى كه بالبديهه هر شخص با شعور مختار است و هر مختارى با شعور . و دانستى كه از مختار و با شعور معقول و متصوّر نيست كه كارى بكند و فائده در نظر نداشته باشد و هم معقول نيست كه آن فائده را مصلحت و خير نداند و مفسده و شر بداند ، خواه در واقع چنين باشد و خواه نباشد . پس هيچ با شعورى هرگز نكند كارى مگر آنكه در او فائده خوبى و مصلحت بلا معارضى و خير خالصى ملاحظه كرده ، و ترك نكند هرگز كارى مگر آن كه در او حاصل بدى و مفسدهء صرفى و شر محضى ديده يا آن كه كردن و نكردن او را مساوى ديده ، كه كردن او باز لغو صرف است ، يا اهمّ از او در نظر دارد ، كه كردن او باز مفسدهء محض است از اين جهت كه مستلزم ترك اهمّ است . و چون ترك مفسده ، عين مصلحت است و ترك فعل هم فعلى است ، لهذا به جهت اختصار گفتيم كه مختار نكند كارى مگر به جهت مصلحتى . و دانستى كه آن مصلحت تا به سر حدّ لزوم و وجوب نرسد و تركش قبيح و محال نباشد در نظر فاعل ، البته او را نخواهد كرد به قاعده الشّيء ما لم يجب لم يوجد كه بديهى است . و اگر گمان كنى كه بنابراين قاعده ، اولى و مستحب و مكروه و مباح باقى نخواهد ماند ، جواب او را در همين كتاب به طور بديهى گفته‌ايم به آنجا رجوع كن .\r\nحال گوئيم آن مصلحتى كه در نظر فاعل است و فاعل او را در نظر گرفته و او را واجب و لازم مىداند نه كمتر از او را و نه بيشتر از او را و نه ضعيف‌تر از او را و نه شديدتر از او را ، و در فلان وقت هم لازم مىداند نه زودتر از آن را و نه ديرتر از آن را ، زيرا كه تا چنين فرض نكنى خصوص آن مصلحت واجب و لازم نخواهد بود بلكه قدر مشترك بين او و بين غير او خواهد بود و آن قدر مشترك نيز امرى است واحد و مخصوص ، پس باز\r\n\r\n","description":"","footnote":"","page_name":" 552 ","page_number":550},
  {"content":"\r\n\r\nخصوص او واجب است . تا هر قدر كه تعميم بدهى باز قدر مشتركى بالبديهه در ميان خواهد بود كه يكى است بالبديهه و دو نيست ، و ممكن نيست كه دو باشد چنانچه در كتاب تحقيق العناوين بديهى نموده‌ايم كه مطلوب هرگز دو نگردد . پس هرگز تخيير در ميان نيست نه عقلا و نه شرعا و اين تخييرها كه تو مىبينى معنى آن‌ها تخيير مكلف است در تحصيل آن مطلوب واحد در ضمن هر فردى كه بخواهد . مثلا در امر تخييرى به خصال كفارات گوئيم البته از امر كردن به اين‌ها مراد تحصيل مصلحتى است كه در اين‌ها است و هر يك از اين‌ها محصّل او هستند و الّا تخيير معقول نبود ، پس او بالبديهه قدر مشتركى است بين اين‌ها و هر يك از اين‌ها فردى از او هستند . بفهم چه گفتم .\r\nحال گوئيم چون در هر كارى يك مصلحتى است لازم ، البته در هر مصلحتى هم كارى است لازم . يعنى چنانچه آن مصلحت كه مترتب بر فعل است و فعل سبب او است دو نمىشد بلكه افراد او متعدد مىشد نه خود او ، همچنين آن كارى كه محصّل آن مصلحت و سبب او است ، او نيز بالبديهه دو نمىشود بلكه افراد او متعدد شود لا غير . پس هر فعلى كه محصّل آن مصلحت است و سبب وجود او است همان واجب است و او يكى است اگر چه افراد او صد هزار باشند .\r\nحال گوئيم آنچه گفتيم و شنيده‌اى كه ترجيح راجح بر مرجوح و استحكام غرض و عمل به اصلح و اتقن و احكم و لطف واجب است و ترجيح مرجوح بر راجح و نقض غرض و ترك اصلح و ترك لطف قبيح و محال است و همچنين نظاير اين كلمات ، معنى همه اين است كه فاعل با شعور نمىكند مگر آن كار را كه سبب است از براى وجود علّت غائيّه و محصّل آن فائده است كه در نظر گرفته ، و اگر كارى كند كه سبب بودن آن مشكوك باشد و يحتمل كه آن فائده از او حاصل شود يا نشود بايد هيچ نكند و خود را از كار بازدارد ، و الّا نقض غرض و ترجيح مرجوح بر راجح كرده . و از فرض خواستن آن فائده و نكردن اين كار ، لازم آيد نخواستن آن فائده . پس از فرض وجودش لازم آيد عدمش ، زيرا كه خواستن او لازم دارد خواستن اين كار را و خواستن اين كار لازم دارد نخواستن تركش را ، زيرا كه حكم نقيضين اين است . و هرچه از وجودش ، لازم آيد عدمش ، البتّه قبيح و محال است ، پس نقيض او لازم و واجب است . و چون مطلب ، مطلب مهمّى است و نتيجهء اصول دين و فروع دين و حاصل لمّ و سرّ همه كارها و عالم ما سوا و سرمايه همه علوم و فن‌ّها و سرچشمه باطل و رد كردن همهء دين‌ها و مذهب‌ها و\r\n\r\n","description":"","footnote":"","page_name":" 553 ","page_number":551},
  {"content":"\r\n\r\nمطلب‌هاى باطل است ، پس بهتر آن است كه او را در اشاره‌اى ديگر به بيان ديگر اشاره نمائيم بعون اللّه .\r\n\r\nاشاره [ مصلحت باعث وجوب فعل و مفسده باعث وجوب ترك و محال بودن فعل است 
  ]\r\nچون بديهى شد كه همهء ما سوا كار حىّ مختار است و شخص مختار تا بر او واجب نشود ، كارى نكند و تا محال نشود ، كارى را ترك نكند و دانستى كه واجب شدن كار به جهت ملاحظه مصلحتى است و محال شدن او به جهت نبودن مصلحتى است ، يعنى به جهت مفسده‌اى است ، پس بديهى شد كه بازگشت همهء دليل‌ها و برهان‌ها و نتيجه‌ها دو چيز است كه سوّم ندارد ، يكى وجوب يكى محال . پس اگر مطلب اثباتى است خصم ساكت نشود مگر آنكه منتهى به وجوب شود كه تركش محال است و اگر سلبى است بايد منتهى شود به اين كه اين عدم واجب است كه فعلش و وجودش محال است . و چون دانستى كه چيزى باعث وجوب فعل نمىشود مگر مصلحت و چيزى باعث وجوب ترك نمىشود مگر مفسده ، پس وجوب ، عبارت اخراى مصلحت است و محال عبارت اخراى مفسده است . پس چيزى كه سخن را قطع كند و خصم را ساكت كند و بعد از او ديگر نتوان سخن گفت و هر كه سخن بگويد از زمرهء عقلاء خارج است ، همين دو كلمه است كه مصلحت و مفسده باشد . پس اگر بپرسى چرا چنين كرد ، گوئيم به جهت آن كه واجب بود . اگر گوئى چرا واجب بود ، گوئيم به جهت آن كه مصلحت بود . يا اول گويم چنين كرد به جهت آن كه مصلحت بود و عمل به مصلحت واجب است . و اگر گوئى چرا چنين نكرد ، گويم مفسده داشت پس تركش واجب و فعلش محال بود . اگر گوئى چرا فعل مصلحت ، واجب و تركش محال است و ترك مفسده ، واجب و فعلش محال است . گوئيم اگر فعل مصلحت واجب نباشد لازم آيد كه ترك مصلحت واجب باشد و اگر ترك مفسده واجب نباشد لازم آيد كه فعل مفسده واجب باشد ، به جهت آن كه از جمله بديهيات است و مكرر گفته‌ايم و شنيده‌اى كه نسبت قدرت فاعل با شعور به فعل و ترك يكسان است و هر دو مقدور او است و هرگز خالى از فعل و ترك هر دو نخواهد بود ، زيرا كه ميان ايشان تناقض است ، پس بالبديهه بايد هميشه يكى از ايشان باشد و آن يكى ديگر نباشد ، پس نه جمعشان شايد و نه رفعشان .\r\nحال كدام خر است كه بگويد ترك مصلحت واجب است و فعل مصلحت محال است و\r\n\r\n","description":"","footnote":"","page_name":" 554 ","page_number":552},
  {"content":"\r\n\r\nفعل مفسده واجب است و تركش محال است و حال آن كه خر اين را نمىكند و خر تا جو باشد كاه نمىخورد و تا شهوت خود را نگيرد جو نمىخورد . اين بود كه گفتيم چون سخن به مصلحت و مفسده رسيد ، سرّ مطلب و لمّ مقصد و حقيقت امر به چنگ آمده و خصم مكابر معاند را لال مىنمايد . و از آنچه گفتيم به حمد اللّه بديهى شد كه آنچه مخالفين مىگويند كه احكام ، تابع مصالح و مفاسد نيست و ترجيح مرجوح بر راجح جايز است ، خدا را العياذ باللّه از مگس و پشه پست‌تر نموده و كمتر شمرده و خدا را ملحق به جماد ساخته . زيرا كه مىگويد خدا ملاحظه مصلحت و مفسده ، هيچ نكرده ؛ بىمصلحت ، نماز را واجب كرده و بىمفسده ، زنا و لواط و دزدى و ظلم را حرام كرده . و حال آن كه مگس و پشه تا ملاحظه مصلحت نكنند كارى نكنند . و ايشان را بر اين سخنان كفرآميز و زندقه‌پرداز وانداشت مگر تعصّب و خليفه ساختن آن احمقان . زيرا كه اگر بگويند كارهاى خدا از روى مصلحت است ، گوئيم مقصود از خليفه چيست . آن وقت لا بد بايد بگويند ارشاد . و ظاهر است كه ارشاد بدون علم و احاطه به احكام نمىشود و بدون عصمت نمىشود و چون هيچ كدام به اقرار خودشان در آن مخرّبان نبود ، پس لابدند و چاره ندارند جز اين كه بگويند احكام تابع مصالح و مفاسد نيست و جز اين كه بگويند ترجيح مرجوح بر راجح جايز است و كور و جاهل و احمق را پيشواى بينا و عالم و عاقل نمودن عيب ندارد .  قاتَلَهُمُ اللَّهُ أَنَّى يُؤْفَكُونَ  . 154\r\nبدان كه علماى ما ( رضوان اللّه عليهم ) در اثبات عصمت علاوه بر ضرورت مذهب و اخبار متواتره و آيات متظافره مثل  أَ تَأْمُرُونَ النَّاسَ بِالْبِرِّ وَ تَنْسَوْنَ أَنْفُسَكُمْ  155 و مثل آيات چندى كه رسولان خدا و اولياى خدا از بندگان مخلصند و غبار لوث وسوسهء شياطين به دامن ايشان نمىرسد ، تمسّك جسته‌اند به قاعدهء لطف و بيانش همان است كه در آيهء  أَ تَأْمُرُونَ النَّاسَ  و در حديث اشاره شده ، كه فرمود عالم آن است كه فعل او موافق قول او باشد و آن كه كردار او موافق گفتار او نباشد او عالم نيست . 156\r\nسرّ اين مطلب اين است كه چون دانستى احكام تابع مصالح و مفاسد است ، پس هر چه امر به او شده البته در او مصلحتى است و هر چه نهى شده البته در او مفسده‌اى است . پس آن كه مىگويد ايّها النّاس نماز بخوانيد مثلا ، كه ثواب او چنين است و مصلحت او چنين است و هر كه نماز را ترك كند عقاب او چنين است ، و مع ذلك خودش نماز نخواند ، همه به او گويند يا دروغ گفتى ترك نماز عقابش اين است يا ديوانه شده‌اى\r\n\r\n","description":"","footnote":"","page_name":" 555 ","page_number":553},
  {"content":"\r\n\r\nكه دينى كه خود آورده‌اى عمل نمىكنى . و همچنين اگر بگويد زنا حرام است و خود زنا كند ، البته كسى اطاعت چنين بوالهوسى را نمىكند زيرا كه به او گويند آيا ما اطاعت قول تو كنيم يا اطاعت فعل تو ، زيرا كه جمع نقيضين نشايد ، بلكه بالبديهه فعل تو سزاوارتر است به اطاعت و نزديكتر است به واقع از قول تو ، زيرا كه هر عاقلى در فعل خود ملاحظه مصلحت خود مىكند و لكن در قول احتمال كذب بيشتر است . مثلا اگر كسى طبق حلوائى در پيش خود گرفته باشد و تند تند از او بخورد و مع ذلك فرياد كند أيها الناس موعظه و نصيحت مىكنم شما را كه البته نزديك اين حلوا نيائيد و نچشيد كه زهر قاتل دارد ، حال ببين كه مردم قول او را بهتر تصديق مىنمايند يا فعل او را . و ايضا آن كه فعل و قول او با هم موافق باشند مردم بهتر تصديق او مىكنند يا آن كه نباشد ؟ البته اوّلى بهتر است . و آيا ايجاد چنين كسى و فرستادن او به جهت ارشاد ممكن است ؟ پس اگر حق تعالى معصوم نيافريند و به جهت ارشاد نفرستد ، بحث بر خدا وارد است و عيب و نقص نقش ، عيب و نقص نقاش است . تعالى اللّه عن ذلك علوا كبيرا .\r\n\r\nاشاره در بيان وجوب اصلح و اتقن و احكم به بيان ديگر\r\nدانستى كه نسبت فعل و ترك به قادر يكسان است و مرجّح ، اراده و عزم است كه ناشى از ميل و شوق است و ميل ، ناشى از تصوّر مصلحت و مفسده است . پس اگر فعل را مصلحتى است فعل را مرتكب شود و الّا ترك را . پس بيان دو چيز لازم است يكى آن مصلحت كه در نظر گرفته مىشود و يكى آن فعل كه به جهت آن مصلحت كرده مىشود . پس بعون اللّه گوئيم اگر آن مصلحت درجات بسيار و پست و بلندى بيشمار و خوب و خوب‌تر داشته باشد و در نظر فاعل ايجاد و تحصيل هر يك از آن درجات يكسان و ممكن باشد البته قبول نمىكند و نمىپسندد و ميل نمىكند مگر همان را كه از همه بهتر و بالاتر است . مثلا هرگاه شخص طالب استاد نقاشى است كه مىخواهد شاگرد او شود و نقاشى ياد بگيرد و مىبيند كه اين فن صد طبقه استاد دارد پست و بلند ، و در طبقهء آخر مانى نقاش است و دست او به همه ايشان مىرسد و فرض اين است كه در پيش هر يك كه پنج سال بماند به قدر او خواهد استاد شد ، تو را به خدا هيچ احتمال مىدهى كه اين شخص غير از مقام نقش مانى را بپسندد و يا غير مانى را به استادى قبول نمايد ؟ يا\r\n\r\n","description":"","footnote":"","page_name":" 556 ","page_number":554},
  {"content":"\r\n\r\nآن كه كسى مثلا طالب طىّ الارض باشد و طىّ الارض دو قسم باشد يكى آن كه هر دقيقه صد فرسخ راه طى مىكند و يكى آن كه هر دقيقه صد هزار فرسخ راه طى مىكند و طريقه تحصيل هر يك محتاج به رياضتى باشد و زحمت رياضت اين قسم به قدر زحمت رياضت آن قسم باشد . تو را به خدا بگو ببينم كه اين شخص كدام يك از اين دو قسم را خواهد پسنديد كه به آن قسم ديگر ابدا ميل نخواهد كرد ؟ آيا اگر آن شخص غير از مقام نقش مانى را اختيار كند با آن كه بداند كه آن بهتر از همه مىباشد و اين شخص طىّ الارض صد فرسخى را بپسندد آيا همه عقلاء ، ايشان را از دائره عقلاء خارج مىدانند يا نه و آيا همه ايشان را ملامت و مذمّت مىكنند يا نه ؟ اين بود بيان قاعده وجوب اصلح به حسب قصد و ميل و اختيار . يعنى هرگاه در نظر شخص با شعورى و ملتفتى ، اگر چه مگس و پشه باشد ، دو مرتبه و دو درجه از منفعت و مصلحت در آيد يكى بهتر و كاملتر از براى او و به حسب حال او و هر دو او را به يك طور ممكن باشد مثلا ، البته نپسندد و اختيار نكند مگر آن را كه به حال او نفعش بيشتر و لذّتش بيشتر و كمالش بهتر است و محال است كه آن فرد ديگر را قبول كند و اختيار نمايد .\r\nو امّا بيان قاعدهء وجوب اتقن و احكم آن بود كه پيش اشاره شد . بازگوئيم كه چون شخص پس از آن كه مصلحتى را پسنديد و او را در دل گرفت و حال مىخواهد آن مصلحت را به چنگ بياورد و كارى بكند كه آن مصلحت حاصل شود و فرض مىكنيم كه چند قسم كار داريم يكى آن است كه يقينا آن مصلحت از او حاصل مىشود و يكى آن است كه مظنون آن است كه از او حاصل مىشود و يكى آن است كه شك داريم كه از او حاصل مىشود و يكى آن است كه مظنون آن است كه از او حاصل نمىشود و احتمال دارد كه از او حاصل شود و فرض اين است كه زحمت اين كارها همه در نظر او يكسان است و زحمت هيچ‌كدام كم و زياد ندارد . حال ببين معقول و متصوّر هست كه اين شخص غير از آن كار يقينى را بكند و آيا بديهى نيست كه غير او نخواهد كرد . آيا اگر تو در بيابانى تشنه شوى و يقين كنى كه اگر نيم فرسخ به سمت مشرق روى آب خوشگوار خواهى خورد و مظنه دارى كه اگر نيم فرسخ به سمت جنوب به روى به آب مىرسى و شك دارى كه اگر نيم فرسخ به سمت مغرب روى به آب مىرسى يا نه و مظنه دارى كه اگر نيم فرسخ به سمت شمال به روى به آب نمىرسى و فرض اين است كه زحمت هر نيم فرسخ و امنيّت هر چهار طرف مثل هم است ، آيا تصوّر مىكنى كه به سمت مشرق نروى و به\r\n\r\n","description":"","footnote":"","page_name":" 557 ","page_number":555},
  {"content":"\r\n\r\nسمت ديگر به روى و مىتوانى بگوئى كه من به سمت مشرق نمىروم ؟\r\nاى عزيز آيا ديده‌اى كه حيوانات و طيور چگونه خانه و آشيانه مىسازند و در كجا مىسازند ؟ آيا در اعتقاد خودشان آنجا بنا مىكنند كه مىدانند دست آدمى و دشمن به آنجا مىرسد يا آنجا بنا مىكنند كه مىدانند دست اغيار از آن ديار كوتاه است ؟ اين بود بيان وجوب اتقن و احكم .\r\nپس به حمد اللّه بديهى نموديم كه در نظر هر صاحب شعورى مسلّم است كه صاحب شعور به حسب قصد و ميل و اختيار قبول نمىكند و نمىپسندد مگر آن فائده و مصلحت بهتر و كاملتر را كه نام او اصلح است و به حسب فعل نمىكند مگر آن كار را كه يقينا آن فائده از او حاصل مىشود ، زيرا كه مقصود از كردن اين كار و ايجاد اين فعل ايجاد آن مصلحت است . لهذا در سورهء اعراف به حضرت موسى ( ع ) فرمود  فَخُذْها بِقُوَّةٍ وَ أْمُرْ قَوْمَكَ يَأْخُذُوا بِأَحْسَنِها  157 و در ( زمر ) فرمود  وَ اتَّبِعُوا أَحْسَنَ ما أُنْزِلَ إِلَيْكُمْ مِنْ رَبِّكُمْ  158 و آيات بسيار است . بفهم چه گفتم . و چون جميع ممكنات در پيش قدرت حق تعالى يكسان است و به محض اراده هر چه بخواهد مىشود و از براى او هيچ زحمتى نيست ، پس البته نپسندد و اختيار نكند مگر اصلح را و نكند مگر اتقن و احكم را چه به حسب عالم تكوين و چه به حسب عالم شريعت و تكوين . و امّا از براى غير خدا چون ايجاد جميع ممكنات ممكن نيست و قدرت او را حدّى است و ايضا همان قدر كه او را ممكن است ، زحمت دارد و زحمت بعضى از كارها بيشتر و بعضى كمتر است ، پس در ممكن به طور اطلاق نتوان گفت كه بر او اصلح و اتقن واجب است . زيرا كه آنچه مقدور نيست محال است و محال چگونه واجب مىشود ؟ پس مراد از وجوب اصلح و اتقن در ممكن ، مقيد است به حسب حال او و به حسب علم او و به حسب قدرت او . اگر گوئى چرا اين قيد را نكردند ، گوئيم كه محتاج نبود زيرا كه آنچه از علم شخص و قدرت او بيرون است مقدور او نيست و او نسبت به او قادر نيست پس از محل كلام خارج است . زيرا كه سخن در مختار و قادر است و ممكن نسبت به آنچه نمىداند و نمىتواند نه قادر است و نه مختار . پس به طور اطلاق بالبديهه ثابت شد كه عمل به اصلح و اتقن و احكم بر هر كسى واجب است و عمل به غير او محال است و قبيح است و قدرت بر محال و قبيح تعلق نمىگيرد . پس اگر ببينى كه بعضى از علماى ما ( رضوان اللّه عليهم ) در بعضى از اين قواعد اصليّه كليّه يا در بعضى از فروع اين قواعد تأمّلى دارند شك نخواهى كرد كه حقيقت مطلب و لمّ واقع به\r\n\r\n","description":"","footnote":"","page_name":" 558 ","page_number":556},
  {"content":"\r\n\r\nدست او نيامده بوده و كسى را اسم نمىبرم كه مبادا العياذ باللّه باعث توهين و مستلزم غمض باشد . نستجير باللّه و لا حول و لا قوّة الّا باللّه .\r\n\r\nاشاره [ نقل و ردّ شبهات قاعده وجوب ترجيح راجح بر مرجوح 
  ]\r\nدانستى از كلمات ما و فهميدى از تحقيقات ما كه مفاد قاعده وجوب ترجيح راجح بر مرجوح ، و وجوب اصلح و اتقن ، و وجوب لطف ، و محال بودن ترجيح مرجوح بر راجح و عمل به غير اصلح و اتقن ، و محال بودن نقض غرض ، مفاد همه يكى است و همه از يك چشمه جارى شده‌اند . و دانستى كه تأمّل بعضى در بعضى از اين‌ها با قبول كردن بعض ديگر خلاف واقع است . و ايضا دانستى كه ترجيح يكى از دو متساوى بر ديگرى بدون مرجّح بالبديهه محال است چنانچه ترجيح مرجوح بر راجح محال است . و مخالفين يعنى برادران شياطين چند مثالى به جهت نقض اين قاعده و ردّ اين قاعده ذكر كرده‌اند كه در نظر عوام خوب جلوه دارد و بسا باشد كه اهل علم را نيز به شبهه اندازد و اين قاعده بديهى را در نظر ايشان نيز سست نمايد . پس ما بعون اللّه آن‌ها را ذكر نمائيم و راه شبهه را نشان دهيم تا ان شاء اللّه احدى از برادران ايمانى را به قدر خردلى شك در اين قواعد اصليّه نماند .\r\nگفته‌اند اگر ترجيح يكى از دو چيز مساوى محال باشد لازم آيد كسى كه مثلا شير درنده او را عقب كرده باشد و او فرار كند تا سر دو راه برسد كه هر دو راه در نظر او برابر باشد لازم آيد كه همانجا بايستد و تمكين كند كه شير او را به درد . و به جهت آن كه اين دو راه در نظر او يكسان است و اختيار كردن يكى از دو چيز مساوى به قول شما محال است . مثال ديگر ، اگر كسى در نهايت گرسنگى باشد و دو گردهء نان به چنگ او بيايد كه هر دو در نظر او يكسان باشد و هر چه نظر كند هيچ‌يك را بهتر از ديگرى نبيند ، لازم آيد كه هيچ‌كدام را نخورد و از گرسنگى بميرد . مثال ديگر ، اگر كسى در نهايت عطش باشد و دو قدح آب به نزدش آورند كه آب هر دو از يك چشمه باشد و هر دو قدح هم مثل هم باشند و در نظر او يكسان باشند ، لازم آيد كه هيچ‌كدام را نخورد تا هلاك شود . و همه اين‌ها خلاف بديهى است و هر طفلى نادان اين سخن را تكذيب مىنمايد و افسانه مىخواند و حكم مىكند كه قطعا آن شخص به يكى از آن دو راه فرار مىكند و آن دوّمى يكى از دو نان را مىخورد و آن سوّمى آب يكى از دو قدح را خواهد آشاميد .\r\n\r\n","description":"","footnote":"","page_name":" 559 ","page_number":557},
  {"content":"\r\n\r\nپس بديهى شد كه ترجيح يكى از دو مساوى بر ديگرى بدون مرجّح ، صحيح و واقع است و هر كه خلاف اين بگويد انكار بديهى كرده .\r\nعلماى ما ( رضوان اللّه عليهم اجمعين ) در جواب فرموده‌اند كه چون در نزد عقل بديهى است كه ترجيح يكى از دو مساوى ممكن نيست و محال است ، چنانچه دليل او گذشت ، پس اين مثال‌ها شبهه‌اى است در مقابل بديهى ، پس اعتناء به او نيست اگر چه از جواب او عاجز آئيم . با آن كه جواب مىدهيم و مىگوئيم كه فرض شما هرگز واقع نمىشود بلكه يكى را قطعا بهتر خواهد دانست و او را خواهد اختيار كرد و معطّل هم نمىشود كه شير او را به درد يا از گرسنگى و تشنگى بميرد . و حاصل جواب اين است كه محال است و هرگز ممكن نيست كه دو چيز از هر جهت در نظر كسى يكسان آيد . پس فرضى كه شما كرده‌ايد امر محالى را فرض كرده‌ايد . و از براى همين مثال‌ها اسباب ترجيحى ذكر فرموده‌اند و ايشان را از يكسان بودن بيرون برده‌اند و چون ذكر آن اسباب محل تأمّل و موجب تطويل بود ذكر نكردم و در شرح تجريد و غير آن مذكور است .\r\nحال بعون اللّه گوئيم كه باز به جهت ردّ قاعدهء مذكوره توان شبهه را قوّت داد و گفت اگر آن قاعده تمام است ، اختصاص به انسان ندارد و در هر ذىشعورى جارى است .\r\nپس بايد حيوان هر بوته علف را كه بخواهد بخورد بايد او را بر علفهاى ديگر ترجيح بدهد و مگس عسل و مورچه چون وارد خانه خود شود بايد تأمّل كند تا يك مكان را ترجيح دهد و از ايشان گذشته در همان انسان گوئيم لازم آيد كه چون شخص بخواهد انگورچينى نمايد اول فكر كند كه كدام خوشهء اين بوته را بچيند و چون خوشه‌اى را ترجيح داد فكر كند كه كجاى آن خوشه را ببرد و چون خوشه انگور مثلا به دست گيرد يكان‌يكان را اول ترجيح دهد بعد بخورد و چون انگشت بر نمك نمكدان زند اول صبر كند تا ترجيح دهد وسط نمكدان را يا يك كنار از كناره‌هاى او را بعد انگشت را همان مكان ببرد و اگر يك كاسه را در وقت ساختن ميان او را چند پرده قرار داده باشند كه خانه خانه شود پس آن كاسه را آب بريزند و به دست تشنه‌اى دهند اول بايد تأمّل كند تا يكى از آن خانه‌هاى يك كاسه را ترجيح دهد بعد آب بخورد و اگر خربزه و هندوانه را بشكافند اول بايد فكر كند كه كدام مكان او را كارد بگذارد و از آنجا بشكافد و بعد چون او را بشكافند و بتراشند بايد هر لقمه‌اى كه بر مىدارد اوّل فكر كند و يكى از آن لقمه‌ها را ترجيح دهد بعد بردارد و بخورد و اگر در پيش بنّا خشت و آجر بسيارى بريزند كه خودش\r\n\r\n","description":"","footnote":"","page_name":" 560 ","page_number":558},
  {"content":"\r\n\r\nبردارد و بچيند لازم آيد كه هر خشت و آجرى را كه بر مىدارد مدّتى تأمّل كند تا او را بر ساير خشت‌ها و آجرها ترجيح دهد و هرگاه خيّاط ده سوزن از كار در آمده داشته باشد هر وقت كه يكى از آن‌ها را بر مىدارد بايد تأمّل كند و او را بر ديگران ترجيح دهد و اگر كاتب ده قلم را از ميان قلم بسيار پسنديد بعد چون بخواهد يكى را بتراشد اوّل تأمّل كند تا يكى را ترجيح بدهد و اگر ده عدد تخم مرغ به زنى بدهند كه آن‌ها را خودش بسازد بايد تأمّل كند يكان‌يكان را ترجيح بدهد بعد بشكند و اگر بپرسند چرا اوّل اين را شكستى و آن نشكستى جواب بگويد و راه ترجيح را نشان دهد و هكذا از مثال‌هاى بسيار . و اگر كسى بگويد كه در همه اين‌ها مردم اول فكر مىكنند و ترجيح مىدهند بعد به كار مىبرند همه عقلاء بر او مىخندند و او را تكذيب مىكنند و شاهد بر اين مطلب كه محتاج به فكر و ترجيح نيست يكى اين است كه مردم در اين موارد سؤال نمىكنند كه چرا اول اين دانهء انگور اين خوشه را خوردى بعد اين دانه را بعد اين دانه را تا به آخر و اگر فرضا كسى چنين سؤال بكند همه او را تقبيح مىكنند كه اين چه سؤالى است . و يكى اين است كه اگر از آن خورنده بپرسى كه آيا اين دانه‌ها را يكان‌يكان ترجيح دادى و بعد خوردى ، گويد نه و اگر از آن زن بپرسى كه اين تخم‌ها را كه شكستى اوّلى را اولى بشكستن دانستى بعد دوّمى را و همچنين تا به آخر ، گويد نه و اگر هر كسى در كارهاى خود و در نشستن و برخاستن و راه رفتن و غذا خوردن ، خود را ملاحظه كند يقين مىكند كه در همهء اين جزئيات بناى او به ترجيح نيست و مىبيند كه بسيار چيزها در نظر او يكسان است و مع ذلك يكى را به كار مىبرد چنانچه از اين مثال‌ها معلوم است . پس انصاف اين است كه نتوان گفت اينها همه شبهه‌اى است در مقابل بديهى و نتوان گفت كه در همه اين‌ها اول مردم يكى را بهتر مىبينند بعد او را مقدّم مىدارند و نتوان گفت كه آن قاعده ناتمام است . پس بايد گفت كه اين جواب‌ها در ردّ اين شبههء ناتمام است زيرا كه هم آن قاعده تمام و بديهى است و هم اين مثال‌ها مطابق واقع است و شبهه‌اى نيست . پس حاصل سخن اين شد كه اين مثال‌ها درست است و مع ذلك منافات با آن قاعده ندارد و هر يك در جاى خود درست است و چون ادعاى بزرگى كرده‌ايم و مطلب مهمّى را پيش گرفته‌ايم پس بايد بعون اللّه در اشارهء ديگر نقاب از رخ مقصود بر داريم و آنچه به فكر خام آمده از زبان خامهء خام او را بيان نمائيم شايد طرفين را ان شاء اللّه از شبهه برداريم .\r\n\r\n","description":"","footnote":"","page_name":" 561 ","page_number":559},
  {"content":"\r\n\r\n\r\nاشاره [ پاسخ شبهه 
  ]\r\nشكى نيست كه نوع با نوع ديگر در جنس شريكند و هر يك را خصوصيتى است كه در آن يكى نيست و آن خصوصيّت را فصل گويند . مانند انسان و خرس كه هر دو در حيوانيّت شريكند و هر يك را خصوصيّتى است كه به واسطه آن از هم امتياز دارند و آن حيوانيّت كه در خرس است بعينه همان در انسان است . و مثل اين است كه يك آب را قدرى ميان سركه بريزى و قدرى ميان شيره ، پس دو چيز به عمل آيد يكى آب و سركه ، يكى آب و شيره . و هم شكى نيست كه فرد با فرد ديگر در نوع شريكند و هر يك را خصوصيّتى است كه در آن يكى نيست و آن خصوصيّت را تشخّص گويند . مانند زيد و عمرو كه هر دو در انسانيّت شريكند و علاوه بر اين در زيد چيزى است كه در عمرو نيست و در عمرو چيزى است كه در زيد نيست زيرا كه رنگ و قد و قامت و صوت و سخن گفتن و احوال و اخلاق هر يكى طور ديگر است چنان كه ظاهر و هويدا است . اين يك مقدّمه .\r\nو ايضا شكى نيست ، چنانچه دانستى ، كه شخص با شعور هرگز نمىكند كارى مگر آن كه فائده‌اى نظر دارد كه آن فائده بدون آن كار به دست نمىآيد . مثل اين كه گرسنه بدون غذا سير نمىشود و مسافر بدون حركت و سير به منزل نمىرسد و تا فرار نكند از دشمن و شير خلاص نمىشود و تا زراعت نكند خرمن بر نمىدارد و همچنين . اين دو مقدّمه .\r\nو ايضا شكى نيست كه مقصود فاعل گاهى از جنس حاصل مىشود در ضمن هر نوع كه باشد به طورى كه بودن و نبودن نوع در نظر او يكسان است ، مثل آنكه حيوان باركشى مىخواهد ، خواه اسب باشد خواه شخص حمّال و خواه حيوان ديگر . و گاهى مقصود او از نوع حاصل مىشود در ضمن هر فرد كه باشد به طورى كه بودن و نبودن فرديّت و تشخّص در نظر او يكسان است ، مثل آن كه نمك مىخواهد چه اين نمك باشد و چه آن نمك . و گاهى مقصود او حاصل نمىشود مگر از فرد بخصوص نه از جنس و نه از نوع و نه از فرد ديگر ، مثل آن كه شخص عاشق دخترى شده و غير از او احدى را نمىخواهد .\r\nاين سه مقدّمه .\r\nو ايضا شكى نيست كه هميشه مطلوب و مقصود ، يك چيز است و دو نمىشود ، چنانچه اشاره شد . زيرا كه مقصود يا جنس است يا نوع است يا فرد و هر يك از جنس و نوع هم يك چيز است چنانچه فرد يكى است . پس اگر مقصود جنس باشد گويند قدر\r\n\r\n","description":"","footnote":"","page_name":" 562 ","page_number":560},
  {"content":"\r\n\r\nمشترك ما بين انواع مقصود او است نه خصوص اين نوع و آن نوع ، و اگر مقصود نوع باشد گويند قدر مشترك ما بين افراد مقصود او است نه خصوص اين فرد و آن فرد ، و اگر مقصود فرد باشد گويند خصوص اين مقصود او است نه فلان و نه به همان ، و اگر مقصود صنف باشد مثل رومى يا زنگى حكم او نيز ظاهر شد و به جهت اختصار او را بالخصوص متعرّض نشديم . و به جهت همين كه جنس و نوع يك چيز است گويند علّت تامه هرگز دو چيز نمىشود . و اگر دو چيز باعث وجود چيزى شوند مثل آتش و آفتاب كه هر دو مثلا گرم كنند آن وقت گويند كه قدر مشترك بين اين دو ، علّت است و قدر مشترك يك چيز است . پس باز دو چيز نشد . و به جهت همين است كه مسلّم است كه چون امر به مطلق شود آوردن هر فرد كفايت مىكند . زيرا كه آن مطلق در ضمن هر فرد هست و خصوصيّت افراد ملحوظ نيست و الّا امر به مطلق نمىكرد . و لهذا مكرّر گفته‌ايم و نوشته‌ايم كه به حسب دقّت و واقع ، هرگز تخيير نيست ، نه تخيير عقلى و نه شرعى . زيرا كه قدر مشترك ما بين آن اشياء مخيّره مطلوب است و آن يك چيز است و خصوص ، مطلوب نيست . اگر خصوص اين شيء مقصود بودى آن شيء ديگر كفايت نمىكردى زيرا كه خصوصيّت اين در آن نيست . پس معنى تخيير اين است كه مقصود من در اين جنس است در ضمن هر نوع كه باشد و يا مقصود من در اين نوع است در ضمن هر فرد كه باشد . و اگر مقصود دو نوع يا دو فرد يا بيشتر باشد بازگوئيم مقصود يك چيز است زيرا كه اين دو چيز روى هم رفته مقصود او است . مثل آن كه مقصود او سير و سيراب شدن است و بايد دو نان و دو كاسه آب يا بيشتر او را سير و سيراب نمايد و همچنين بايد خوشه انگور و چندين دانه انگور باشد تا او را كفايت نمايد پس گويا جنس مانند دريائى است كه در نهرهاى انواع جارى شده و هر نوع مانند نهرى است كه در ميان كوزه‌ها و سبوها و كاسه‌هاى افراد ريخته شده . و از اتّحاد مطلوب كه بيان نموديم لازم نيايد كه راجح و مرجوح از ميان برخيزد و مسأله ترجيح راجح بر مرجوح مورد نداشته باشد يا آن كه آن مطلب با اين مطلب منافات داشته باشد .\r\nفكر كن بفهم . اين چهار مقدّمه .\r\nو ايضا شكى نيست كه ترجيح و اختيار به معنى پسنديدن است و قبول كردن است و چون گوئى اين را بر آن ترجيح دادم و اختيار كردم معنيش اين است كه اين را پسنديدم و اين را قبول كردم و آن را نپسنديدم و آن را قبول نكردم . و اين سخن وقتى درست است كه خصوصيّت اين را مدخليّتى در مطلب تو باشد ، خواه خصوصيّت اين نوعى\r\n\r\n","description":"","footnote":"","page_name":" 563 ","page_number":561},
  {"content":"\r\n\r\nباشد و خواه صنفى و خواه شخصى . و اگر خصوصيّت اين را مدخليّتى نباشد در مطلب تو و مع ذلك بگوئى اين را پسنديدم بر آن ، غلط و دروغ است . زيرا كه در اين وقت مقصود تو قدر مشترك خواهد بود و خصوصيّت ملغى است و نظر تو به قدر مشترك است .\r\nحال بعد از اين مقدمات بعون اللّه گوئيم چون بديهى شد كه فاعل با شعور نمىكند كارى مگر به جهت فائده و آن فائده يا مترتب است بر جنس و يا بر نوع و يا بر صنف و يا بر فرد و احتمال پنجمى معقول و متصور نيست و هم بديهى است كه جنس و نوع و صنف موجود نمىشوند مگر در ضمن افراد و بدون تشخص و فرديت وجود هيچ‌يك معقول و متصور نيست و احدى هم منكر اين مطلب نيست ، پس هميشه مقصود در ضمن افراد حاصل مىشود . و هم بديهى شد كه جنس و نوع و صنف ، هر يك به منزله يك آبى است كه او را در كاسه‌هاى افراد ريخته باشند ، پس اگر شخصى نوعى را گرفت و نوع ديگر را گذاشت اگر خصوصيّت آن نوع را كه گرفت مدخليّتى است در مطلب او ، در اين هنگام صحيح است كه آن نوع را ترجيح داده و پسنديده و نوع ديگر را نپسنديده و قبول نكرده ، و اگر آن خصوصيّت را مدخليتى نباشد و مقصود او از جنس مشترك ميان آن دو نوع حاصل است ، در اين وقت غلط است و كذب محض است كه گفته شود اين نوع را بر آن نوع ترجيح داده ، زيرا كه او مثل كسى است كه در حضور او آب يك كاسه را ميان دو كاسه بريزند و او يكى از آن دو را بياشامد و سيراب شود پس او اين را بر آن ترجيح نداده ، زيرا كه اين و آن هر دو يكى است و احتياج او همين قدر بوده . و مثال بهتر از اين آن كه هرگاه شخص با پياله از كاسهء بزرگ آب بردارد و بياشامد تا سير شود و قدرى بماند البته غلط است كه گفته شود آن آب را كه خورده ترجيح داد بر اين باقى مانده و آن جنس بعينه مثل آن كاسه است و اين نوع را كه گرفت مثل آن پياله است . و همچنين است سخن ، اگر صنفى را گرفت و صنفى را گذاشت ، پس اگر خصوصيّت آن صنف را كه گرفت مدخليّتى است در مقصود او ، البته آن صنف را ترجيح داده بر صنف ديگر و اگر مقصود از نوع حاصل است و صنف را هيچ مدخليّتى نيست ، ترجيح در ميان نيست بلكه با پيالهء صنف ، از آب نوع خورده تا سير شده و باقى او مانده ، و همچنين اگر فردى را گرفت و فردى را گذاشت پس اگر تشخّص و فرديّت او را مدخليّتى است در مقصود ، او را ترجيح داده و اگر نيست و مطلب از همان صنف و يا نوع حاصل است ، ترجيح نداده بلكه با پيالهء فرد از آب صنف خورده تا سير شده و باقى مانده .\r\n\r\n","description":"","footnote":"","page_name":" 564 ","page_number":562},
  {"content":"\r\n\r\nو ايضا از جمله برهان بديهى بر اين مطلب قاعدهء تخيير است كه در شرع و در حكم عقل و در عرف همه جا جارى است و منكر ندارد و خواستن يكى از دو چيز به طور تخيير معقول نيست مگر آن كه آن مشترك را در ميان هر دو يكسان ديده كه مقصود از آن مشترك حاصل است در ضمن هر فرد كه باشد . مثل آبى كه در ميان دو كاسه ريخته شود . و ايضا اگر اقدام كردن به يكى از دو متساوى بدون ترجيح ممكن نباشد پس امر به تخيير تكليف ما لا يطاق خواهد بود . و ايضا در تعارض اخبار بعد از فقد مرجحات ما را امر به تخيير و به اخذ احدهما نموده‌اند و مذهب معروف علماء نيز همين است . و ايضا از امثله‌اى كه ذكر كرديم دانستى كه اقدام بر يكى از دو متساوى نه از بابت ترجيح ، بديهى جميع عقلاء و حيوانات و عمل همه ايشان است . و ايضا از آنچه گفتيم به طور بديهى ظاهر مىشود كه اگر اين ممكن نبودى و جميع جزئيّات بسته به ترجيح و قبول بودى ، هرآينه اختلال نظم دنيا و آخرت لازم آمدى .\r\nپس بعد از همهء مطالب بر تو ظاهر و واضح شد كه مقصود علماى ما ( رضى اللّه عنهم و رضوا عنه ) در ردّ عامه اين است كه آن فراركننده و آن تشنه و آن گرسنه ، يكى از آن دو راه و يكى از آن دو نان و يكى از آن دو قدح آب را ممكن نيست و محال است كه بدون تفاوتى و خصوصيّتى او را بر آن ديگر ترجيح بدهند و يكى را قبول كنند و يكى را نكنند و يكى را بپسندند و يكى را نپسندند ، نه آنكه العياذ باللّه مقصود ايشان اين باشد كه با تساوى يكى را نخواهد گرفت و به هيچ‌يك اقدام نخواهد كرد . ميان اين دو مطلب فرق خيلى است . بلى بعيد نيست كه ظاهر كلمات ايشان قدرى شبهه‌انداز باشد و شايد به جهت بديهى بودن فرق بين اين دو مطلب كه يكى جواز اقدام بر احد متساويين باشد و يكى محال بودن ترجيح احد متساويين ، چندان اهتمام در عبارت نفرموده باشند و الحمد للّه على التوفيق و كشف المطالب و التحقيق .\r\n\r\nاشاره [ داعى بر افعال در خداوند و در ممكنات 
  ]\r\nدانستى كه ممكن بالذات ، تا به سر حدّ وجوب و لزوم نرسد لباس وجود نپوشد و تا به سر حدّ قبح و محال نرسد در پس پردهء ظلمت عدم باقى نمىماند . و همچنين موجود ممكن ، لباس وجود را از بر او نمىكنند و او را به صحراى عدم نمىفرستند . و دانستى كه باعث وجود ممكن و وجوب و لزوم او نيست مگر مصلحت ، و باعث عدم او و محال شدن\r\n\r\n","description":"","footnote":"","page_name":" 565 ","page_number":563},
  {"content":"\r\n\r\nاو نيست مگر مفسده . پس دواعى افعال نيست مگر مصلحت و دواعى تروك نيست مگر مفسده . پس قطع كنندهء سؤال‌ها و چون و چراها نيست مگر مصلحت و مفسده ، كه اگر گوئى چرا چنين كرد و چرا اين واجب و لازم شد ، جواب اين است كه به جهت مصلحت و مصلحت در اين بود . و اگر گوئى چرا چنان نكرد و چرا اين قبيح و محال است ، جواب اين است كه مفسده داشت .\r\nحال بعون اللّه بيان كنيم كه مراد از مصلحت و مفسده چيست و در افعال خدا چگونه جارى است با آن كه او غنى بالذّات و كامل من جميع الجهات است .\r\nبدان كه باعث هر فعلى و داعى بر هر كارى يكى از دو چيز است كه سومى ندارد . يكى آن است كه شخص خود را كامل و دارا و مستغنى و بىنياز مىداند لهذا در مقام فيض‌بخشى و احسان‌ريزى بر مىآيد و از بخل و لئامت و خسّت كه زشت و قبيح است فرار مىكند . و يكى آن است كه شخص خود را ناقص و عاجز و بىچيز مىبيند لهذا در مقام رفع احتياج بر مىآيد تا به قدر قوه و امكان ، خود را از احتياج بر آورد و نقص را از خود دور نمايد و از نقص و عجز و فقر كه زشت و قبيح است فرار مىكند و خود را از عمل كردن به قاعدهء ( ما لا يدرك كلّه لا يترك كلّه ) 159 و قاعدهء ( الميسور لا يسقط بالمعسور ) 160 معاف نمىدارد . پس معنى مصلحت در افعال كامل از آن جهت كه كامل است ، فيض وجود و احسان و ترك بخل و لئامت است و معنى مصلحت در افعال ناقص از آن جهت كه ناقص است ، كامل و غنى و دارا شدن و ترك نقص و عجز و فقر و عيب است . و هر كه را تصوّر كنى ، يا كامل محض است يا فقير و ناقص محض است و يا از جهتى كامل و از جهتى ناقص است . و كامل محض جز خداوند يكتا احدى نيست ، پس همه افعال خدا فيض وجود و احسان است و اينها بر او واجب است به جهت آن كه كامل محض است ، پس فيض بر او واجب و بخل قبيح و محال است . و آن كه فقير محض است قوّه محض است كه او را هيولى و جسم مطلق گويند . و ساير ممكنات ذو جهتين‌اند كه گاهى داعى او بر فعل جهت كمال او است كه در مقام احسان بر مىآيد و گاهى باعث بر فعل جهت نقص و فقر او است كه در مقام تذلّل و گدائى و فيض‌گيرى بر مىآيد .\r\nپس ظاهر شد كه همهء سؤال‌ها و لم‌ّها و چراها راجع به مصلحت و مفسده شد كه منظور فاعل مختار با شعور است و معنى همه مصلحت‌ها و مفسده‌ها در همهء فاعل‌ها چه از خالق يكتا و چه از مخلوق و همهء ما سوا هم اين است كه در اينجا اشاره كرديم و در\r\n\r\n","description":"","footnote":"","page_name":" 566 ","page_number":564},
  {"content":"\r\n\r\nجاى ديگر نيز اين مطلب را به طور ديگر اشاره نموده‌ايم . و هم ظاهر شد كه بازگشت همهء دليل‌ها نيز راجع به وجوب و لزوم و قبيح و محال است و لمّ و سرّ وجوب و لزوم ايضا همين مصلحت است و لمّ و سرّ قبيح و محال نيز همين مفسده است . بفهم چه گفتم .\r\n\r\nتنبيه [ بيانى ديگر از قواعد ملاحظه اصلح و عمل به اتقن و احكم 
  ]\r\nدانستى كه ملاحظه اصلح و عمل به اتقن و احكم در همه كارها بر هر فاعلى واجب و لازم است و خلاف اين قبيح و محال است . حال اين مطلب را به لسان ديگر گوئيم . دانستى كه صدور فعل از فاعل يا از جهت كمال او است كه غرض او از فعل احسان است و مقصود او فرار از بخل است ، پس شكى نيست كه هر قدر از احسان كه او را ممكن باشد و بازدارد و نكند البته همان قدر بخالت كرده و اين عيب را بر خود پسنديده ، پس كرّ على ما فرّ لازم آيد ، پس چنانچه فرار از اصل بخل لازم است البته فرار از جميع مراتب او نيز لازم است . و يا از جهت نقص او است كه غرض او از فعل كامل شدن است و مقصود او فرار از عيب و نقص و عجز و فقر است ، پس شكى نيست كه هر قدر خود را از تحصيل كمال بازدارد و او را ممكن باشد البته همان قدر عيب نقص را بر خود پسنديده . پس اگر حركت فى الجمله واجب و لازم است پس تمام آن درجات و مراتب كه او را ممكن است همه واجب و لازم است زيرا كه مناط يكى است . اين نيز يك بيان ديگر از براى وجوب اصلح و اتقن . و از اينجا ظاهر شد كه قاعدهء ( ما لا يدرك ) و قاعدهء الميسور با قاعدهء وجوب اصلح و ساير قواعد قريب المضمون است . بلى فرقش اين است كه اين قاعده در افعال خداوند يكتا جارى نمىشود زيرا كه چيزى نسبت به او لا يدرك و معسور نيست و اين مطلب ظاهر و بديهى است . و از اينجا بالبديهه فهميدى كه يك سرّ اقرار هر كس به عجز و قصور و تقصير و گناه و خجالت و شرمسارى اين است كه هر كس آنچه دانسته و توانسته از فيض‌بخشى و فيض‌گيرى ، نكرده و كاهلى و تن‌پرورى كرده ، و حال آن كه عقل او حاكم بوده و به وجوب و لزوم قدر ممكن در هر دو جهت ، و اگر حكم عقل چنين نبودى اين خجالت و شرمسارى از همه در نزد همه بديهى نبودى . و از اينجا ظاهر شد بطلان جبر به طور بداهت ، زيرا كه اگر شخص خود را مختار نديدى ، به اين قواعد نسبت به خود شرمسار و خجل نبودى . فالحمد للّه على كشف الحجب و الاستار و الصلاة و السلام على محمّد و آله خير الابرار .\r\n\r\n","description":"","footnote":"","page_name":" 567 ","page_number":565},
  {"content":"\r\n\r\n\r\nاشاره [ قاعده وجوب و امكان در افعال 
  ]\r\nشايد ديده باشى كه شيء يا واجب است وجود او بالذات ، پس محال است عدم او بالذات ، يا محال است وجود او بالذات ، پس واجب است عدم او بالذات ، و يا ممكن است هم وجود او و هم عدم او . امّا واجب الوجود بالذات بديهى است كه جز خداوند يكتا كسى نيست و وجوب وجود مخصوص او است و در غير او محال . و امّا ممتنع و محال بالذات بسيار است مثل شريك بارى و اجتماع ضدين و نقيضين و ارتفاع نقيضين و دور و تسلسل و كوچكتر بودن ظرف از مظروف مثل جا گرفتن عالم در تخم مرغ و هكذا . و اما ممكن پس بديهى است كه هرگز خالى از وجوب و محال عرضى نتواند بود ، زيرا كه قادر متعال و ديگران كه صاحب افعالند يا مصلحت در وجود او مىدانند به طور لزوم ، البته او را خواهند به جا آورد پس او واجب بالعرض شد و يا مصلحت نمىدانند ، پس البته او را به حال خود خواهند گذاشت پس وجود او محال بالعرض مىشود . بلى فرق ميان واجب بالعرض و محال بالعرض اين است كه بالبديهه واجب بالعرض واجب بالذات نشود زيرا كه مخلوق است و خالق او را آفريده و يا فاعلى او را به جا آورده ، و معنى واجب بالذات اين است كه مخلوق نيست و خالقى ندارد ، و لكن محال بالعرض با محال بالذات چندان فرقى ندارد و همين است فرق ايشان كه محال بالذات نسبت به قدرت محال است ، كه قدرت هيچ قادرى بر او نتواند تعلق گرفت و محال بالعرض نسبت به قدرت ممكن است و تا مصلحت نبيند كارى نمايد ، چنانچه واجب بالعرض نيز نسبت به قدرت ممكن است و نسبت به اراده و خواهش فاعل واجب . و سابقا دانستى كه دليل دليل نيست و برهان برهان نيست مگر آنكه مفاد او يا وجوب باشد يا محال . حتى در الفاظ مثلا گوئيم اين است متبادر از اين لفظ پس متكلم همين را اراده كرده و الا مطلب خود را نفهمانده و نقض غرض نموده و نقض غرض محال بالعرض است و هكذا .\r\nحال بعون اللّه تعالى گوئيم چون اندك تأمّل نمائى خواهى دانست كه نيست واجبى مگر آن كه از فرض عدمش وجودش لازم آيد و نيست محالى مگر آن كه از فرض وجودش لازم آيد عدمش . زيرا كه العياذ باللّه فرض عدم واجب بالذات شود ، شكى نيست كه همين فرض را وجودى است و اين وجود يا واجب است يا ممكن ، و اگر واجب است فهو المطلوب و اگر ممكن است ، چنانچه واقع چنين است ، منتهى شود به واجب . و ايضا\r\n\r\n","description":"","footnote":"","page_name":" 568 ","page_number":566},
  {"content":"\r\n\r\nاگر ممكن شود عدمش ، پس او واجب بالذات نبوده و فرض اين است كه سخن در واجب بالذات است . و اگر فرض عدم واجب بالعرض شود گوئيم كه او را فاعل او به جا نياورد مگر پس از آن كه ديد كه مصلحت لازمى در وجود او است و فعل او راجح است بر ترك او ، پس اگر مع ذلك اراده بر وجودش تعلّق نگيرد و موجود نشود لازم آيد كه هيچ ممكنى موجود نشود و هيچ فعلى از فاعلى صادر نشود ، و اين كه بالبديهه محال است ، پس وجودش واجب است زيرا كه چون فرض عدم او بر اين تقدير نموديم مستلزم محال شد و مستلزم محال محال است پس وجودش واجب است زيرا كه ارتفاع نقيضين محال است .\r\nو ايضا دانستى كه غرض كامل از فعل ، احسان است و فرار از بخل است و از فرض عدم اين فعل لازم آيد عدم كمال او . و فرض اين است كه او كامل است و غرض ناقص تكميل است زيرا كه عشق و شوق ، فطرى ممكنات است ، و بر فرض عدم اين فعل ، لازم آيد نفى فطرى بودن شوق و فرض اين است كه او فطرى است . مثلا گوئيم فعل ارجح واجب است زيرا كه اگر كامل مرتبه‌اى از احسان را بگذارد ، از فرض احسان او لازم آيد عدم احسان ، و از فرض فرار از بخل لازم آيد عدم فرار از بخل ، و اين كرّ على ما فرّاست . پس از فرض كمال و عقل فاعل ، با اين فعل لازم آيد عدمش . و همچنين سخن در طرف محال .\r\nخلاصه پس حاصل اين شد كه توان هر واجب و محال را چنان بيان نمود كه از فرض خودش لازم آيد نقيضش و يا از فرض او با لازم خاصّى ، لازم آيد نقيضش . و پيش دانستى كه در هر مطلب توان به نفى و اثبات هر دو دليل آورد ، پس در همه جا هم توان برهان را به وجوب منتهى ساخت و ايضا هر وجوب را به محال توان منتهى ساخت و هم محال را به وجوب . زيرا كه هر يك از طرف وجود يا عدم كه واجب شد ، طرف ديگرش محال است و اگر محال شد ، طرف ديگرش واجب است . و بسيار در اين مطالب مشق كن تا تو را ملكه حاصل شود و هو الموفّق و المعين .\r\n\r\nتنبيه\r\nشايد گمان كنى كه اين قواعد منافات دارد با عمل مردم كه علانيه خود را از كمال بازداشته‌اند و معصيت مىنمايند با آن كه مىدانند . آيا كيست كه نداند علم خوب است ، اطاعت و بندگى خوب است و احسان خوب است و نماز و مناجات در دل شب‌ها خوب است و هكذا . و جواب اين را هر چند پيش اشاره نموديم و لكن بازگوئيم كه انسان\r\n\r\n","description":"","footnote":"","page_name":" 569 ","page_number":567},
  {"content":"\r\n\r\nدواعى مختلفه دارد به جهت آن كه هم نفس نباتى دارد و هم نفس حيوانى و هم نفس انسانى و هر يك از اين سه نفس را كمالى و لذتى است كه با ديگرى منافات دارد ، و ايضا آنچه انسان تصور مىكند ، بعضى موهوم او است و بعضى مشكوك و بعضى مظنون و بعضى مقطوع و بعضى را اعتقاد دارد و بعضى را ندارد ، و ايضا بعضى از كارها زحمت بيشتر دارد و بعضى كمتر و كار بىزحمت مخصوص خدا است كه به محض ارادهء بشو مىشود ، و چون اين سه جهت را روى هم بگذارى بالبديهه از شبهه بيرون مىآئى . بلى همه كس مىداند علم خوب است امّا بسيارى زحمت او را هم مىدانند و ايضا شك دارند كه با اين زحمت بسيار آيا عالم خواهند شد و آن لياقت و استعداد را دارند يا نه و آيا عمر وفا مىكند يا نه . در اين جهات قدرى فكر كن كه بسيار به كارت مىآيد .\r\n\r\nلطيفه [ توجيه شيخيّه براى فرار از مباحثه و پاسخ آن 
  ]\r\nبناى شيخيّه بر اين است كه از مباحثه طفره مىزنند و فرار مىكنند و چون به ايشان گويند كه اگر طريقه شما حق است و ادلّه و برهان شما تمام است بايد شائق باشيد به مباحثه پس فرار شما يعنى چه ، و بينند كه اين سخن سخن حقى است ، به جهت اسكات عوام شبههء بسيار خامى را جواب اين سخن قرار داده‌اند و آن اين است كه در مباحثهء بين اثنين لازم است از وجود شخص ثالث مسلّم الطرفين ، كه چون تصديق و تكذيب هر يك را نمايد قول او متّبع باشد و در ما نحن فيه چنين كسى نيست ، زيرا كه اگر آن ثالث از ديگران باشد شيخيّه قبول ندارند و اگر از شيخيّه باشد ديگران قبول ندارند پس هر كه بر ما ردّ و بحثى دارد بنويسد تا ما در نهايت تحقيق بنويسيم كه آن باطل است و طريقهء ما حق است . اين است حاصل كلام ايشان كه در نظر بعضى از عوام شايد جلوه‌اى داشته باشد .\r\nحال بعون اللّه اشاره نمائيم به بطلان اين سخنان . اول آن كه شكى نيست كه علماى اسلام اگر چه مخالف هم باشند ، مثل شيعه و سنّى و اخبارى و غير اخبارى و هكذا ، همه زبان همديگر را مىفهمند و طريقهء استدلال را مىدانند . حتى آن كه طريقه مباحثه را ، علمى برأسه قرار دادند و نام او را علم مناظره و آداب مناظره گفتند ، با آن كه طريقهء استدلال همهء عوام و خواص و همه اهل عالم يكى است ، چنانچه از مطالب پيش ظاهر شد . غايت امر ، عوام به صورت صغرى و كبرى نتواند بر آورد ، چنانچه بناى كتاب خدا و احاديث و كلمات علماء هم در كتابها جارى نشده كه به ترتيب قياس سخن\r\n\r\n","description":"","footnote":"","page_name":" 570 ","page_number":568},
  {"content":"\r\n\r\nبگويند . بلى شخص اصطلاح دان مىتواند همه آنها را به ترتيب قياس بيان كند و به ديگرى نشان دهد . و ايضا لازمهء عالم و پيشواى دين بودن انصاف است و مقصود از مباحثه هم هدايت كردن و هدايت يافتن است . پس بنابراين چه احتياج به ثالث است ؟\r\nدوّم آن كه از زمان آدم ( ع ) الى خاتم ( ع ) الى يومنا هذا طريقهء مباحثه جارى بوده است و حضور ثالث شرط نبوده است . پس هر كه اين شرط را كرده مخالفت اتّفاق همه عقلاء و علماء را نموده .\r\nسوّم آن كه حق تعالى طريقهء مباحثهء انبياء ( ع ) را با غير ايشان در قرآن ذكر كرده ، مثل مباحثهء حضرت ابراهيم ( ع ) با نمرود كه پيش اشاره شد ، و در كتب علماء ( قدس سرهم ) مثل كتاب احتجاج و كتاب عيون اخبار رضا ( ع ) و غير آن ، طريقهء مباحثه حضرت خاتم ( ع ) و اهل بيت او را با كفّار و زنادقه و ملاحده و غير آن ذكر كرده‌اند . آيا ثالث در ميان بود و معصوم ( ع ) ديگرى را ثالث قرار مىداد ؟ پس هر كه اين شرط را كرده مخالفت طريقه چهارده معصوم ( ع ) و ساير انبياء ( صلوات اللّه عليهم اجمعين ) را نموده . و اگر به جهت اين شرط كرده كه مبادا العياذ باللّه بىانصافى و كافر ماجرائى در ميان آيد ، بايد از ايشان پرسيد كه كدام طرف را بىانصاف فرض كرده‌اند . اگر ديگران را فرض كرده‌اند و ايشان را مؤمن مىدانند ، پس جواب خدا را چه مىدهند كه فرمود  إِنَّ بَعْضَ الظَّنِّ إِثْمٌ  161 و فرمود  وَ قُولُوا لِلنَّاسِ حُسْناً  162 و هكذا آيات بسيار ، و جواب معصوم ( ع ) را چه مىدهند كه فرموده‌اند فعل مسلم را تا چه حدّ حمل بر صحت كن و گوش و چشم خود را تكذيب كن 163 و هكذا . و اگر اينها را مؤمن و مسلم نمىدانند ، پس اين احاديث را كه اين علماى ما دست به دست نوشته‌اند هم قبول نكنند زيرا كه طريقهء راويان و جمع كنندگان ، مثل كلينى ( قدس سره ) و صدوق ( قدس سره ) و علماء و فقهاء ، همه همين است كه در دست همهء مردم است . پس اگر اهل اين زمان و اين علماء مؤمن و مسلم نيستند آنها هم العياذ باللّه به طريق اولى نيستند ، پس احاديثى كه از ايشان به دست آمده چه اعتبار خواهد داشت ؟ آيا طريقه مجلسى ( قدس سره ) مثلا غير از اين است كه در دست مردم است ؟ و اگر خودشان را بىانصاف فرض كرده‌اند مع ذلك ديگران بگويند بياييد با هم مباحثه نمائيم و ثالث هم نمىخواهيم ، ايشان چرا بايد مضايقه كنند ؟\r\nچهارم آن كه دليل واضح و روشن را شكى نيست كه عوام هم مىفهمد ، يعنى زيركان و دانايان ايشان . هر كه مرد است در مجمع ايشان حق را واضح و روشن نمايد .\r\n\r\n","description":"","footnote":"","page_name":" 571 ","page_number":569},
  {"content":"\r\n\r\nچنانچه طريقه معصومين ( ع ) و كمّلين چنين بوده . چنانچه در مباحثه حضرت ابراهيم ( ع ) و كلوخ انداختن بهلول فرزانه اشاره نموديم .\r\nپنجم آن كه چگونه شد مباحثهء به زبان و رو به رو ، محتاج به ثالث است و مباحثه به قلم و نوشتن كه هزار شبهه در او راه دارد محتاج به ثالث نيست . آيا آن نوشته‌ها را كه ببيند و كه بفهمد و كه تصديق نمايد ؟ و مباحثه به نوشتن كدام فائده را دارد كه زبان و رو به رو آن را ندارد ؟ پس هر كه عاقل است مىفهمد كه مقصود ايشان از مباحثهء نوشتنى چيست .\r\nششم آن كه حق تعالى مباحثه مختصرترى هم قرار داده كه حق و باطل او را همهء عوام و خواص و اطفال و زنان مىفهمند و محتاج به اين طول و تفصيل ندارد ، و آن مباهله است . چنانچه پيش اشاره شد .\r\n خوش بود گر محك تجربه آيد به ميان * تا سيه‌روى شود هر كه در او غش باشد \r\nو اين مطلب را به همين ختم نموديم . اللّهمّ اجعل خاتمة امورنا خيرا بجاه محمّد و آله صلّى اللّه عليه و آله .\r\n\r\n","description":"","footnote":"","page_name":" 572 ","page_number":570},
  {"content":"\r\n\r\n\r\nمنابع و توضيحات\r\n( 1 ) . مجلسى ، مرآة العقول ، ج 8 ، ص 146 : آنچنان كه حق شناخت توست تو را نشناختيم و آنگونه كه حقّ عبادت توست تو را عبادت نكرديم .\r\n( 2 ) . فيض ، محجّة البيضاء ، ج 7 ، ص 155 و امام صادق ( ع ) ، مصباح الشريعه ، باب الذكر : هيچ ثنائى شايسته تو شمرده نمىشود . تو آنگونه‌اى كه خود خويشتن را ستوده‌اى .\r\n( 3 ) . مجلسى ، بحار ، كتاب النبوّه ، باب مناجاة موسى ( ع ) ، حديث 41 ، ج 13 ، ص 351 و باب ما أوحى الى داود ( ع ) ، حديث 25 ، ج 14 ، ص 40 .\r\n( 4 ) . عبد العزيز جلودى بصرى ، ديوان حضرت على ( ع ) ، ترجمه محمد جواد نجفى ، حرف كاف ، ص 75 :\r\nعجز از درك دريافتن ، خود ادراكى است .\r\n( 5 ) . سوره اعراف ، آيه 23 : پروردگارا ما بر خويشتن ستم نموديم .\r\n( 6 ) . شبّر ، حق اليقين ، ص 47 .\r\n( 7 ) . مجلسى ، بحار ، كتاب الامامة ، باب غرائب افعالهم و احوالهم و وجوب التسليم لهم فى جميع ذلك ، حديث 1 ، ج 25 ، ص 364 و كتاب العلم ، باب انّ حديثهم عليهم السّلام صعب مستصعب ، حديث 20 ، ج 2 ، ص 189 .\r\n( 8 ) . كلينى ، اصول كافى ، كتاب فضل العلم ، باب بذل العلم ، حديث 1 ، ج 1 ، ص 51 .\r\n( 9 ) . سوره بقره ، آيه 285 و سوره نساء ، آيه 46 و سوره مائده ، آيه 7 و سوره نور ، آيه 51 : شنيديم و اطاعت نموديم .\r\n( 10 ) . چرا و تسليم نمىشويم .\r\n( 11 ) . سوره بقره ، آيه 216 : چه بسا چيزى را كراهت داريد و حال آنكه براى شما خير است و بسا كه چيزى را دوست مىداريد و حال آنكه براى شما شرّ است .\r\n( 12 ) . محدث قمى ، مفاتيح الجنان ، اعمال ماه رمضان ، دعاى افتتاح : و اگر حاجتم را دير بر آوردى از نادانى بر تو عتاب كردم در صورتى كه تأخير حاجتم براى من بهتر بوده چون تو به عاقبت امور دانائى .\r\n\r\n","description":"","footnote":"","page_name":" 573 ","page_number":571},
  {"content":"\r\n\r\n( 13 ) . سوره انسان ، آيه 30 : و جز آنچه خدا مىخواهد شما نمىخواهيد .\r\n( 14 ) . عبد الواحد آمدى ، غرر الحكم و درر الكلم ، الفصل الخامس و الخمسون ، حديث 60 .\r\n( 15 ) . سوره بقره ، آيه 138 : رنگ‌آميزى خدا .\r\n( 16 ) . فيض ، تفسير صافى ، ذيل آيه 138 سوره بقره .\r\n( 17 ) . فيض ، تفسير صافى ، ذيل آيه 138 سوره بقره .\r\n( 18 ) . سوره روم ، آيه 30 : پس روى خود را مستقيم به جانب آئين پاك اسلام آور ، آئين فطريى كه خداوند مردم را بر آن فطرت آفريده است . براى آفرينش الهى تغييرى وجود ندارد . اين است آئين استوار و لكن اكثر مردم نمىدانند .\r\n( 19 ) . فيض ، تفسير صافى ، ذيل آيه 30 سوره روم .\r\n( 20 ) . فيض ، تفسير صافى ، ذيل آيه 30 سوره روم .\r\n( 21 ) . كلينى ، اصول كافى ، كتاب الايمان و الكفر ، باب فطرة الخلق على التّوحيد ، حديث 4 ، ج 4 ، ص 21 .\r\n( 22 ) . سوره انفال ، آيه 24 .\r\n( 23 ) . فيض ، تفسير صافى ، ذيل آيه 24 سوره انفال .\r\n( 24 ) . سوره و النّجم ، آيه 28 .\r\n( 25 ) . سوره نساء ، آيه 157 .\r\n( 26 ) . سوره بقره ، آيه 31 : و خداوند تمامى اسماء را به آدم آموخت .\r\n( 27 ) . سوره ص ، آيه 75 : چه چيزى تو را مانع شد كه بر آنچه بدستان خويش آفريدم سجده كنى ؟\r\n( 28 ) . سوره فصّلت ، آيه 53 : آيات و نشانه‌هاى خويش را در آفاق جهان و نفس‌هاى بندگان به ايشان مىنمايانيم .\r\n( 29 ) . عبد العزيز جلودى بصرى ، ديوان حضرت على ( ع ) ، ترجمه محمد جواد نجفى ، حرف راء ، ص 41 .\r\n( 30 ) . مجلسى ، بحار ، كتاب السماء و العالم ، باب حقيقة النفس و الروح و احوالهما و آمدى ، غرر الحكم و درر الكلم ، كلمه 7946 .\r\n( 31 ) . فيض ، رساله زاد السالك .\r\n( 32 ) . نجم الدين رازى ، منارات السائرين .\r\n( 33 ) . سوره فرقان ، آيه 43 .\r\n( 34 ) .\r\n( 35 ) . كلينى ، اصول كافى ، كتاب الايمان و الكفر ، باب العجب ، حديث 1 ، ج 3 ، ص 427 .\r\n( 36 ) . فيض ، تفسير صافى ، ذيل آيه 60 سوره كهف .\r\n( 37 ) . سيّد رضى ، نهج البلاغه ، قصار الحكم ، حكمت 46 .\r\n( 38 ) . كلينى ، اصول كافى ، كتاب الايمان و الكفر ، باب العجب ، حديث 6 ، ج 3 ، ص 428 .\r\n( 39 ) . مجلسى ، زاد المعاد ، باب دوازدهم ، فصل هفتم ، ص 528 .\r\n( 40 ) . مجلسى ، زاد المعاد ، باب پنجم ، فصل چهارم ، ص 325 .\r\n\r\n","description":"","footnote":"","page_name":" 574 ","page_number":572},
  {"content":"\r\n\r\n( 41 ) . سوره رعد ، آيه 15 : هر كه در آسمانها و زمين است به رغبت يا به اكراه براى خداوند سجده مىكند .\r\n( 42 ) . سوره حجّ ، آيه 18 : آيا نمىبينى كه هر كه در آسمانها و زمين است و خورشيد و ماه و ستارگان و كوهها و درخت و جنبندگان و بسيارى از مردم براى خداوند سجده مىكنند و بر بسيارى نيز عذاب واجب گرديد .\r\n( 43 ) . فيض ، كلمات مكنونه ، كلمة فيها اشارة الى ميراث الدرجات و الدركات و تبديل السيّئات و الحسنات :\r\nهر چيز به اصل خويش بازمىگردد .\r\n( 44 ) . سوره هود ، آيه 114 : هرآينه خوبىها بدىها را از بين مىبرد .\r\n( 45 ) . سوره مائده ، آيه 4 : بگو كه چيزهاى پاك بر شما حلال گرديد .\r\n( 46 ) . سوره اعراف ، آيه 157 : و پليدها را بر ايشان حرام مىنمايد .\r\n( 47 ) . سوره اسراء ، آيه 82 : و از قرآن آنچه را كه فرو مىفرستيم براى مؤمنين شفاء و رحمت است و ستمكاران را جز زيان نخواهد افزود .\r\n( 48 ) . سوره انعام ، آيه 27 : اى كاش ما را به دنيا بازمىگرداندند و ما تكذيب نمىكرديم .\r\n( 49 ) . سوره انعام ، آيه 28 .\r\n( 50 ) . سوره شورى ، آيه 27 : و اگر خداوند روزى بندگانش را وسيع و فراوان كند هرآينه بر روى زمين ستم و طغيان كنند .\r\n( 51 ) . سوره يوسف ، آيه 76 .\r\n( 52 ) . سوره بقره ، آيه 32 : جز آنچه تو به ما آموخته‌اى ما علمى نداريم . هرآينه تنها تو دانا و حكيمى .\r\n( 53 ) . سوره مائده ، آيه 116 : آنچه در درون من است تو مىدانى و من از سرّ تو آگاه نيستم همانا توئى كه بر همهء اسرار آگاهى .\r\n( 54 ) . سوره طه ، آيه 52 : علم آن در نزد پروردگارم در كتابى ثبت شده است و پروردگار من خطا و فراموشى ندارد .\r\n( 55 ) . سوره طه ، آيه 114 : پيش از آنكه وحى شدن قرآن به تو تمام شود به خواندن آن شتاب مكن و بگو پروردگارا بر آگاهيم بيفزا .\r\n( 56 ) . سوره اسراء ، آيه 86 : اگر ما بخواهيم ، آنچه را كه به وحى بر تو آوريم همه را بازمىبريم و آنگاه تو بر ما هيچ مددكارى نخواهى يافت .\r\n( 57 ) . سوره مائده ، آيه 109 : روزى كه خداوند پيامبران را جمع مىكند پس به آنها مىگويد امّت چگونه دعوت شما را اجابت نمودند ؟ پيامبران گويند ما بر آن آگاه نيستيم توئى كه به باطن‌ها آگاهى .\r\n( 58 ) . سوره اسراء ، آيه 85 : و جز اندكى از دانش به شما داده نشده است .\r\n( 59 ) . سوره بقره ، آيه 255 : و جز به ميزانى كه خداوند بخواهد بر چيزى از دانش وى احاطه نمىيابند .\r\n( 60 ) . فيض ، حقائق ، باب اوّل ، فصل دوّم .\r\n( 61 ) . فيض ، حقائق ، باب اوّل ، فصل دوّم .\r\n( 62 ) . سوره مائده ، آيات 101 و 102 : اى كسانى كه ايمان آورديد از چيزهائى كه اگر بر شما آشكار شود\r\n\r\n","description":"","footnote":"","page_name":" 575 ","page_number":573},
  {"content":"\r\n\r\nشما را بد آيد مپرسيد . . . قومى از شما آن را سؤال نمودند آنگاه به آن كافر شدند .\r\n( 63 ) . مجلسى ، حق اليقين معاد ، در بيان شبهه‌هاى معاد جسمانى ، ص 377 .\r\n( 64 ) . خوانسارى ، روضات الجنات ، ص 512 و بهائى ، كشكول و سيد حيدر آملى ، جامع الاسرار و قاضى نور اللّه ، مجالس المؤمنين و عبد الرزاق لاهيجى ، شرح گلشن راز و محدث قمى ، سفينة البحار .\r\n( 65 ) . مجلسى ، بحار ، كتاب الامامة ، باب انّهم ( ع ) سخّر لهم السّحاب ، حديث 4 ، ج 27 ، ص 33 تا 40 .\r\n( 66 ) . سوره نساء ، آيه 165 : پيامبرانى بشارت دهنده و انذاركننده ، تا پس از رسولان براى مردم بر خدا عذرى نباشد .\r\n( 67 ) . سوره ابراهيم ، آيه 4 : و نفرستاديم پيامبرى را مگر به زبان قومش تا براى ايشان تبيين نمايد .\r\n( 68 ) . سوره آل عمران ، آيه 6 : او خدائى است كه قرآن را بر تو فرو فرستاد كه برخى از آن كتاب آيات محكم است كه آنها اصل و مرجع ساير آيات كتاب مىباشند و برخى ديگر آياتى متشابه است پس گروهى كه در دلشان ميل به باطل است در پى متشابه رفته تا با تأويل كردن آن فتنه‌جوئى نمايند در حالى كه تأويل آن را جز خداوند و راسخان در علم نمىدانند .\r\n( 69 ) . كلينى ، اصول كافى ، كتاب الحجّة ، باب ما امر النبىّ ( ص ) بالنّصيحة لائمة المسلمين ، حديث 1 ، ج 2 ، ص 258 .\r\n( 70 ) . علامه طباطبائى ، تفسير الميزان ، ذيل آيات 7 تا 9 سوره آل عمران و سيد رضى ، نهج البلاغه ، خطبه 133 .\r\n( 71 ) . سيد رضى ، نهج البلاغه ، خطبه 79 .\r\n( 72 ) . سوره نمل ، آيه 65 و سوره انعام ، آيه 59 و سوره لقمان ، آيه 34 .\r\n( 73 ) . سوره روم ، آيه 30 .\r\n( 74 ) . سوره بقره ، آيه 138 .\r\n( 75 ) . سوره ابراهيم ، آيه 10 : پيامبرانشان به آنها گفتند آيا در خداوند آفرينندهء آسمانها و زمين شكّى است ؟\r\n( 76 ) . سوره فصّلت ، آيه 53 : به زودى نشانه‌هايمان را در آفاق عالم و در درون نفسهايشان به آنها مىنمايانيم .\r\n( 77 ) . محدث قمى ، مفاتيح الجنان ، دعاى صباح امير المؤمنين ( ع ) : اى آنكه به وجود خويش با ذات خود راهنمائى مىكنى .\r\n( 78 ) . محدث قمى ، مفاتيح الجنان ، دعاى ابو حمزه ثمالى : تو را به تو شناختم و تو مرا بر وجود خود دلالت فرمودى و اگر نبودى من نمىدانستم تو چيستى .\r\n( 79 ) . غزالى ، احياء العلوم ، ج 3 ، ص 57 .\r\n( 80 ) . سوره حجّ ، آيه 18 .\r\n( 81 ) . سوره فصّلت ، آيه 53 : آيا اين حقيقت كه خداوند بر همه موجودات گواه است كفايت نمىكند ؟\r\n( 82 ) . مجلسى ، مرآة العقول ، ج 8 ، ص 146 .\r\n( 83 ) . عبد العزيز جلودى بصرى ، ديوان حضرت على ( ع ) ، ترجمه محمد جواد نجفى ، حرف كاف ، ص 75 .\r\n( 84 ) . فيض ، وافى ، ج 1 ، ص 88 و شبّر ، حق اليقين ، ص 47 .\r\n\r\n","description":"","footnote":"","page_name":" 576 ","page_number":574},
  {"content":"\r\n\r\n( 85 ) . محدث قمى ، مفاتيح الجنان ، دعاى كميل : اى منتهاى آرزوى عارفان .\r\n( 86 ) . امام صادق ( ع ) ، مصباح الشريعه ، باب 100 : عبوديّت و بندگى گوهرى است كه كنه و حقيقت آن ربوبيّت و پروردگارى است .\r\n( 87 ) . ابن فهد حلّى ، عدّة الدّاعى و حافظ رجب برسى ، مشارق انوار اليقين و حسن ديلمى ، ارشاد القلوب : اى فرزند آدم ، مرا اطاعت كن تا تو را همچون خويش سازم .\r\n( 88 ) . سوره شعراء ، آيات 105 و 141 و 176 .\r\n( 89 ) . سوره نساء ، آيات 150 و 151 : آنان كه به خدا و رسولان او كافر شوند و خواهند كه ميان خدا و پيغمبرانش جدائى اندازند و گويند كه ما به برخى از گفتار انبياء ايمان آورديم و به پاره‌اى ايمان نياورديم و خواهند كه ميان كفر و ايمان راهى اختيار كنند . به حقيقت كافر هم اينانند و ما براى كافران عذابى خواركننده مهيّا ساخته‌ايم .\r\n( 90 ) . سوره بقره ، آيه 30 : من در روى زمين خليفه‌اى قرار مىدهم .\r\n( 91 ) . سوره ص ، آيه 26 : اى داود ، تو را در زمين خليفه قرار مىدهيم پس بين مردم بر اساس حق داورى كن .\r\n( 92 ) . سوره زخرف ، آيه 55 .\r\n( 93 ) . سوره نساء ، آيه 80 .\r\n( 94 ) . سوره فتح ، آيه 10 .\r\n( 95 ) . فيض ، تفسير صافى ، ذيل آيه 55 سورهء زخرف .\r\n( 96 ) . سوره احزاب ، آيه 57 .\r\n( 97 ) . شبلنجى ، نور الابصار ، ص 45 و احمد حنبل ، مسند ، ج 4 ، ص 328 و نسائى ، خصائص ، ص 35 : فاطمه پارهء تن من است و هر كه او را بيازارد مرا آزرده است .\r\n( 98 ) . طبرسى ، تفسير مجمع البيان ، ذيل آيه 57 سوره احزاب .\r\n( 99 ) . سوره فتح ، آيه 2 .\r\n( 100 ) . فيض ، تفسير صافى ، ذيل آيه 2 سورهء فتح .\r\n( 101 ) . سوره آل عمران ، آيه 81 .\r\n( 102 ) . عبد على بن جمعه ، تفسير نور الثقلين ، ذيل آيه 72 سورهء احزاب .\r\n( 103 ) . سوره انعام ، آيه 112 : و همچنين در مقابل هر پيغمبرى دشمنى از شيطانهاى انس و جنّ بر انگيختيم كه آنها برخى به برخى ديگر سخنان آراسته و ظاهر فريب وحى مىنمودند .\r\n( 105 ) . سوره ناس ، آيات 4 تا 6 : از شرّ وسوسهء شيطانى كه در دل مردم انديشهء بد مىافكند ، از شياطين جنّ و يا از نوع انسان .\r\n( 106 ) . مجلسى ، بحار ، كتاب السماء و العالم ، ج 61 ، باب حقيقة الرؤيا و تعبيرها .\r\n( 107 ) . كلينى ، اصول كافى ، كتاب الحجّة ، باب فيه ذكر الارواح الّتي فى الائمة ( ع ) ، ج 2 ، ص 15 .\r\n( 108 ) . سوره اعراف ، آيه 179 : آنان چون چهارپايانند بلكه پست‌تراند .\r\n\r\n","description":"","footnote":"","page_name":" 577 ","page_number":575},
  {"content":"\r\n\r\n( 109 ) . مجلسى ، بحار ، كتاب العلم ، باب فرض العلم ، حديث 54 ، ج 1 ، ص 177 .\r\n( 110 ) . طبرسى ، تفسير مجمع البيان ، خطبه مقدمه .\r\n( 111 ) . كلينى ، اصول كافى ، كتاب الحجّة ، باب ما امر النّبى ( ص ) ، بالنّصيحة لائمّة المسلمين ، حديث 1 ، ج 2 ، ص 258 .\r\n( 112 ) . كلينى ، اصول كافى ، كتاب الايمان و الكفر ، باب من اذى المسلمين و احتقرهم ، احاديث 7 و 8 ، ج 4 ، ص 53 و 54 .\r\n( 113 ) . كلينى ، اصول كافى ، كتاب فضل العلم ، باب لزوم الحجّة على العالم ، حديث 1 ، ج 1 ، ص 59 .\r\n( 114 ) . سوره انعام ، آيه 149 : اى پيامبر ، بگو براى خدا حجّت بالغه و رسا است .\r\n( 115 ) . آمدى ، غرر الحكم و درر الكلم ، حرف ميم به لفظ ما ، الفصل التّاسع و السّبعون ، حديث 198 و فيض ، تفسير صافى ، ذيل آيه 149 سوره انعام .\r\n( 116 ) . سوره اسراء ، آيه 82 : و ما آنچه از قرآن فرو فرستيم شفاى دل و رحمت الهى براى اهل ايمان است و كافران را جز زيان ، چيزى نخواهد افزود .\r\n( 117 ) . سوره توبه ، آيه 125 : پس آنان كه به حقيقت اهل ايمانند پس بر ايمانشان بيفزود و بشارت و سرور بخشيد و امّا آنان كه دلهاشان به مرض مبتلا است بر خبث آنها خباثتى افزود .\r\n( 118 ) . سوره احزاب ، آيه 6 : پيامبر اولى و سزاوارتر به مؤمنان از خود آنها است .\r\n( 119 ) . سوره مائده ، آيه 55 : هرآينه تنها ولىّ شما خدا است و پيامبر او و مؤمنانى كه نماز مىگزارند و در حال ركوع صدقه مىدهند .\r\n( 120 ) . ترمذى ، صحيح ، ج 2 ، ص 298 و ابن ماجه ، صحيح ، باب فضائل النّبى ، ص 12 و احمد حنبل ، مسند ، ج 4 ، ص 281 : هر كه من مولاى اويم پس اين على مولاى او است .\r\n( 121 ) . سوره طه ، آيه 41 : و تو را براى خودم ساخته و آفريده‌ام .\r\n( 122 ) . سوره نساء ، آيه 80 : هر كه رسول را اطاعت نمايد هرآينه از خدا اطاعت كرده است .\r\n( 123 ) . سوره فتح ، آيه 10 : همانا كسانى كه با تو بيعت مىنمايند تنها با خدا بيعت مىكنند .\r\n( 124 ) . كلينى ، اصول كافى ، كتاب الحجّة ، باب من ادّعى الامامة و ليس لها باهل ، حديث 2 ، ج 2 ، ص 199 .\r\n( 125 ) . كلينى ، اصول كافى ، كتاب الحجّة ، باب من ادّعى الامامة و ليس لها باهل ، حديث 4 ، ج 2 ، ص 200 .\r\n( 126 ) . كلينى ، اصول كافى ، كتاب الحجّة ، باب من ادّعى الامامة و ليس لها باهل ، حديث 6 ، ج 2 ، ص 200 .\r\n( 127 ) . امام صادق ( ع ) ، مصباح الشريعه و مفتاح الحقيقه ، باب 100 : عبوديّت و بندگى گوهرى است كه كنه و حقيقت آن ربوبيّت و پروردگارى است .\r\n( 128 ) . ابن فهد حلّى ، عدّة الدّاعى و حافظ رجب برسى ، مشارق انوار اليقين و حسن ديلمى ، ارشاد القلوب .\r\n( 129 ) . كلينى ، اصول كافى ، كتاب الايمان و الكفر ، باب الخوف و الرّجاء ، حديث 3 ، ج 3 ، ص 110 .\r\n( 130 ) . سوره بقره ، آيه 40 : به عهد خويش با من وفا كنيد تا من به عهدم با شما وفا كنم .\r\n( 131 ) . سوره توبه ، آيه 106 : به تأخير افتادگان براى صدور فرمان خدا .\r\n( 132 ) . فيض ، محجّة البيضاء ، ج 8 ، ص 377 و محدث قمى ، سفينة البحار ، ماده ضعف .\r\n\r\n","description":"","footnote":"","page_name":" 578 ","page_number":576},
  {"content":"\r\n\r\n( 133 ) . كلينى ، اصول كافى ، كتاب الحجّة ، باب من ادّعى الامامه و ليس لها باهل ، حديث 8 ، ج 2 ، ص 201 .\r\n( 134 ) . مجلسى ، بحار ، كتاب العلم ، باب من يجوز اخذ العلم منه ، حديث 13 ، ج 2 ، ص 90 .\r\n( 135 ) . سوره آل عمران ، آيه 61 : پس لعنت الهى را بر دروغگويان قرار دهيم .\r\n( 136 ) . محدث قمى ، مفاتيح الجنان ، زيارت جامعه كبيره .\r\n( 137 ) . على بن الحسين ( ع ) ، صحيفه سجاديه ، دعاى 13 در طلب حوائج .\r\n( 138 ) . امام صادق ( ع ) ، مصباح الشريعه و مفتاح الحقيقه ، باب 100 .\r\n( 139 ) . سوره زخرف ، آيه 71 : در آنجا هر چه دلها ميل مىكنند و ديدگان از آن لذّت مىبرند مهيّا است .\r\n( 140 ) . سوره ق ، آيه 35 : براى آنان هر چه بخواهند مهيّا است و افزونتر از آن نزد ما خواهد بود .\r\n( 141 ) . سوره بقره ، آيه 217 : و هر كس از شما از دين خود بر گردد و به حال كفر باشد تا بميرد .\r\n( 142 ) . سوره توبه ، آيه 125 : و در حالى كه كافر بودند ، مردند .\r\n( 143 ) . كلينى ، اصول كافى ، كتاب الايمان و الكفر ، باب من اذى المسلمين و احتقرهم ، احاديث 7 و 8 ، ج 4 ، ص 53 و 54 .\r\n( 144 ) . سوره فرقان ، آيه 43 : آيا كسى را كه هواى نفس خويش را خداى خود گرفته بود ديدى ؟\r\n( 145 ) . سوره ضحى ، آيه 5 : و به زودى پروردگار تو چندان به تو عطا كند كه راضى شوى .\r\n( 146 ) . ميرزا محمد تقى سپهر ، ناسخ التواريخ ، وقايع سال يازدهم هجرت ، ج 4 ، ص 154 .\r\n( 147 ) . اى كاش ما با او بوديم .\r\n( 148 ) . غزالى ، احياء العلوم ، ج 3 ، ص 201 و فيض ، محجّة البيضاء ، ج 5 ، ص 123 .\r\n( 149 ) . على بن الحسين ( ع ) ، صحيفه سجاديه ، دعاى 48 عيد قربان و جمعه .\r\n( 150 ) . سوره بقره ، آيه 258 : پس آن كه كفر ورزيد مبهوت و حيران شد .\r\n( 151 ) . سوره بقره ، آيه 189 : از تو در مورد هلالهاى ماه مىپرسند .\r\n( 152 ) . سوره بقره ، آيه 189 : بگو آن علامتى براى تعيين اوقات حجّ و معاملات مردم است .\r\n( 153 ) . هر كس مالك چيزى باشد داراى حق اقرار در مورد آن چيز مىباشد .\r\n( 154 ) . سوره توبه ، آيه 30 : خدا آنها را بكشد چرا به خدا نسبت دروغ مىدهند ؟\r\n( 155 ) . سوره بقره ، آيه 44 : آيا مردم را به نيكى دعوت مىكنيد و خود را فراموش مىسازيد .\r\n( 156 ) . كلينى ، اصول كافى ، كتاب فضل العلم ، باب استعمال العلم ، ج 1 ، ص 55 تا 75 .\r\n( 157 ) . سوره اعراف ، آيه 145 : پس آن را به قوّت و نيرومندى فراگير و قوم خود را فرمان ده كه مطالب برتر آن را اخذ كنند .\r\n( 158 ) . سوره زمر ، آيه 55 : از بهترين كتابى كه از پروردگارتان بر شما نازل گرديده است پيروى كنيد .\r\n( 159 ) . آنچه به تمامى به دست نمىآيد به تمامى رها نمىشود .\r\n( 160 ) . آنچه ميسّر است به سبب آنچه دشوار و نشدنى است ساقط نمىگردد .\r\n( 161 ) . سوره حجرات ، آيه 12 : برخى از گمانها گناهند .\r\n( 162 ) . سوره بقره ، آيه 83 : و به نيكى با مردم سخن گوئيد .\r\n\r\n","description":"","footnote":"","page_name":" 579 ","page_number":577},
  {"content":"\r\n\r\n( 163 ) . ابن شعبه حرّانى ، تحف العقول ، ما روى عن الصادق ( ع ) ، ما روى عنه فى قصار هذه المعانى ، حديث 103 ، ص 387 و مجلسى ، بحار ، كتاب العشره ، باب التهمة و البهتان و سوء الظن بالاخوان ، حديث 11 ، ج 75 ، ص 196 .\r\n\r\n\r\n","description":"","footnote":"","page_name":" 580 ","page_number":578}
  ]