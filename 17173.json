[
  {"content":"\r\n\r\nتفسير\r\nاحسن الحديث\r\nسيدعلى اكبر قرشى\r\nجلد چهارم\r\nآيه 148 از سورهء اعراف تا آخر آيهء 149 از سورهء هود\r\nواحد تحقيقات اسلامى\r\nبنياد بعثت\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nنام كتاب : تفسير احسن الحديث جلد چهارم\r\nمولف : سيدعلى اكبر قرشى\r\nويرايش و بازنگرى : محمد حسن بكائى\r\nناشر : مركز چاپ و نشر بنياد بعثت\r\nتيراژ : 2100\r\nچاپ دوم : 1375 حيدرى\r\nمركز پخش : تهران - خيابان سميه بين شهيد مفتح وفرصت\r\nتلفن : 8822244 - 8822374\r\nشابك 8 - 055 - 309 - 964\r\n8 - 055 - 309 - 964 ISBN\r\n\r\n","description":"","footnote":"","page_name":" 2 ","page_number":2},
  {"content":"\r\n\r\n\r\nجلد چهارم\r\n\r\n[ ادامه سوره اعراف 
  ]\r\n\r\n[ سوره الأعراف ( 7 ) : آيات 148 تا 154 
  ]\r\nوَ اتَّخَذَ قَوْمُ مُوسى مِنْ بَعْدِهِ مِنْ حُلِيِّهِمْ عِجْلاً جَسَداً لَهُ خُوارٌ أَ لَمْ يَرَوْا أَنَّهُ لا يُكَلِّمُهُمْ وَ لا يَهْدِيهِمْ سَبِيلاً اتَّخَذُوهُ وَ كانُوا ظالِمِينَ ( 148 ) وَ لَمَّا سُقِطَ فِي أَيْدِيهِمْ وَ رَأَوْا أَنَّهُمْ قَدْ ضَلُّوا قالُوا لَئِنْ لَمْ يَرْحَمْنا رَبُّنا وَ يَغْفِرْ لَنا لَنَكُونَنَّ مِنَ الْخاسِرِينَ ( 149 ) وَ لَمَّا رَجَعَ مُوسى إِلى قَوْمِهِ غَضْبانَ أَسِفاً قالَ بِئْسَما خَلَفْتُمُونِي مِنْ بَعْدِي أَ عَجِلْتُمْ أَمْرَ رَبِّكُمْ وَ أَلْقَى الْأَلْواحَ وَ أَخَذَ بِرَأْسِ أَخِيهِ يَجُرُّهُ إِلَيْهِ قالَ ابْنَ أُمَّ إِنَّ الْقَوْمَ اسْتَضْعَفُونِي وَ كادُوا يَقْتُلُونَنِي فَلا تُشْمِتْ بِيَ الْأَعْداءَ وَ لا تَجْعَلْنِي مَعَ الْقَوْمِ الظَّالِمِينَ ( 150 ) قالَ رَبِّ اغْفِرْ لِي وَ لِأَخِي وَ أَدْخِلْنا فِي رَحْمَتِكَ وَ أَنْتَ أَرْحَمُ الرَّاحِمِينَ ( 151 ) إِنَّ الَّذِينَ اتَّخَذُوا الْعِجْلَ سَيَنالُهُمْ غَضَبٌ مِنْ رَبِّهِمْ وَ ذِلَّةٌ فِي الْحَياةِ الدُّنْيا وَ كَذلِكَ نَجْزِي الْمُفْتَرِينَ ( 152 )\r\nوَ الَّذِينَ عَمِلُوا السَّيِّئاتِ ثُمَّ تابُوا مِنْ بَعْدِها وَ آمَنُوا إِنَّ رَبَّكَ مِنْ بَعْدِها لَغَفُورٌ رَحِيمٌ ( 153 ) وَ لَمَّا سَكَتَ عَنْ مُوسَى الْغَضَبُ أَخَذَ الْأَلْواحَ وَ فِي نُسْخَتِها هُدىً وَ رَحْمَةٌ لِلَّذِينَ هُمْ لِرَبِّهِمْ يَرْهَبُونَ ( 154 )\r\n\r\n","description":"","footnote":"","page_name":" 3 ","page_number":3},
  {"content":"\r\n\r\n148 - قوم موسى پس از رفتن وى از زيورهاى آنها پيكر گوساله‌اى ساختند كه صداى گوساله داشت مگر نمىديدند كه گوساله با آنها سخن نمىگويد و به راهى هدايتشان نمىكند ، آن را معبود اخذ كردند و ظالمان بودند .\r\n149 - و چون پشيمان شدند و دانستند كه گمراه شده‌اند گفتند : اگر پروردگار ما به ما رحم نكند و ما را نيامرزد حتما و يقينا از زيانكاران خواهيم بود .\r\n150 - و چون موسى خشمناك و اندوهگين بقوم خويش بازگشت گفت : بعد از من براى من بد نيابت كرديد ، آيا امر خدايتان را پيش از وقت خواستيد ، لوح‌هاى تورات را انداخت و سر برادرش گرفته به سوى خود مىكشيد ، گفت : اى پسر مادرم اين قوم مرا زبون كردند و نزديك بود مرا بكشند ، دشمنان را به شماتت من وامدار و مرا با قوم ستمگر يكسان مگير .\r\n151 - گفت : پروردگارا مرا و برادرم را بيامرز و ما را برحمت خودت وارد كن كه تو از همهء رحيمان رحيمترى .\r\n152 - كسانى كه گوساله را پرستيدند به زودى خشم پروردگارشان با ذلتى در حيات دنيا به آنها مىرسد . و دروغسازان را چنين سزا مىدهيم .\r\n153 - و كسانى كه كارهاى بد كرده و پس از آن ، توبه آورده و مؤمن شده‌اند ، پروردگار تو از پى آن ، آمرزشگر و رحيم است .\r\n154 - و همين كه خشم موسى آرام گرفت ، لوحها را برگرفت كه در مكتوب آن براى كسانى كه از پروردگار خويش مىترسند هدايت و رحمتى بود .\r\n\r\nكلمه‌ها\r\nحليهم : حلى ( بر وزن عقل ) و حليه : زيور . جمع آن حلى ( بضم اول و كسر دوم و تشديد ياء ) است .\r\nعجلا : عجل : گوساله . در علت اين تسميه گفته‌اند كه آن به عجله بزرگ مىشود .\r\n\r\n","description":"","footnote":"","page_name":" 4 ","page_number":4},
  {"content":"\r\n\r\nجسدا : جسد : پيكر . آن در ذيروح و بيروح به كار رود منظور از آن در اينجا بيروح است .\r\nخوار : ( بضم اول ) : صداى گاو . گاهى بطور استعاره بصداى شتر نيز گفته مىشود .\r\nسقط : سقوط : افتادن . « سقط فى يديه » به صيغهء مجهول ، كنايه از ندامت و لغزش است معناى تحت اللفظى آن « افتاده شد در دو دستش » است .\r\nاسفا : اسف ( بفتح اول و كسر دوم ) : غمگين . بقول بعضى شديد الغضب .\r\nاسف ( بر وزن شرف ) اندوه يا شدت غضب . « غضبان » : خشمگين .\r\nتشمت : شمات و شماتت : شاد شدن به گرفتارى دشمن .\r\nفلا تشمت بى الاعداء\r\n: دشمنان را به شماتت من وامدار .\r\nمفترين : فرى در اصل بمعنى قطع ، افتراء : جعل دروغ ( دروغسازى ) مفتر :\r\nدروغساز ، جمع آن مفترون است .\r\nنسختها : نسخ : آنست كه چيزى را ابطال كرده و چيز ديگرى در جاى آن بگذاريم ، اصل آن عوض گرفتن چيزى است در جاى چيزى .\r\nصورت بردارى را از آن نسخه گفته‌اند كه آن نوعى ازالهء صورت اول است مراد از آن در آيه به معناى مفعول و نوشته شده است .\r\nيرهبون : رهب : ترس . يا ترس توأم با احتياط .  لِرَبِّهِمْ يَرْهَبُونَ  يعنى از خدايشان مىترسند ، آمدن لام براى تقدم مفعول است مثل  لِلرُّءْيا تَعْبُرُونَ  .\r\n\r\n","description":"","footnote":"","page_name":" 5 ","page_number":5},
  {"content":"\r\n\r\n\r\nشرحها\r\nدر اين آيات مسئلهء گوساله پرستى بنى اسرائيل در غياب موسى بازگو شده است و آن اينكه چون سى روز از غيبت موسى گذشت و از ميعاد برنگشت ، مردى از بنى اسرائيل به نام سامرى از زيورهاى آنها گوساله‌اى ساخت و مردم را به عبادت آن دعوت نمود عدهء زيادى اين را پذيرفته و مشرك شدند كه در سوره‌هاى ديگر مخصوصا در سورهء طه مفصلا آمده است .\r\nخدا وقوع اين فتنه را در ميعاد به موسى خبر داد ، موسى غمگين و خشمگين به سوى قوم برگشت و به ملامت بنى اسرائيل پرداخت ، آن گاه از كثرت خشم الواح تورات را به كنارى انداخت و سر برادرش هارون را گرفته و او را به طرف خود مىكشيد و مىگفت : چرا گذاشتى چنين كنند ، او گفت : به حرف من گوش ندادند ، نزديك بود كه مرا بكشند ، موسى براى خود و برادرش از خدا مغفرت خواست و چون غضبش فرو نشست الواح تورات برگرفت .\r\n148 -  وَ اتَّخَذَ قَوْمُ مُوسى مِنْ بَعْدِهِ مِنْ حُلِيِّهِمْ عِجْلًا جَسَداً لَهُ خُوارٌ أَ لَمْ يَرَوْا أَنَّهُ لا يُكَلِّمُهُمْ وَ لا يَهْدِيهِمْ سَبِيلًا اتَّخَذُوهُ وَ كانُوا ظالِمِينَ  .\r\nمراد از « من بعده » بعد از رفتن موسى به ميقات است ، در اينجا چند مطلب هست اول اينكه گوساله از فلزهاى گران قيمت مثل طلا و نقره بوده است ، دوم اينكه صنعت سامرى صداى گوساله داشته است ، سوم اينكه : بنى اسرائيل در پرستش آن مسئول و محكوم بودند زيرا كه مىديدند : با آنها سخن نمىگويد و به راهى هدايتشان نمىكند ، عقل سليم چطور مىتواند معبود بودن چنين چيزى را بپذيرد ، آنها مىدانستند كه خدا با پيامبران مخصوصا با موسى سخن مىگويد و مردم را هدايت مىكند ، در اينجا فقط به دو وصف ضرورى معبود اشاره شده\r\n\r\n","description":"","footnote":"","page_name":" 6 ","page_number":6},
  {"content":"\r\n\r\nاست و گرنه گوساله از لحاظ جسم بودن ، محدود بودن و . . . نمىتوانست معبود باشد ، چهارم :  اتَّخَذُوهُ . . .  دليل اتخاذ عجل است يعنى با اين وضوح كه گوساله نمىشود معبود باشد آن را پرستيدند به علت آنكه ظالم بودند و اين ادامهء ظلم آنها بود زيرا كه :  إِنَّ الشِّرْكَ لَظُلْمٌ عَظِيمٌ  لقمان / 13 ، اين نظير  ثُمَّ اتَّخَذْتُمُ الْعِجْلَ مِنْ بَعْدِهِ وَ أَنْتُمْ ظالِمُونَ  بقره / 51 .\r\n149 -  وَ لَمَّا سُقِطَ فِي أَيْدِيهِمْ وَ رَأَوْا أَنَّهُمْ قَدْ ضَلُّوا قالُوا لَئِنْ لَمْ يَرْحَمْنا رَبُّنا وَ يَغْفِرْ لَنا لَنَكُونَنَّ مِنَ الْخاسِرِينَ  .\r\nاين پشيمانى و توجه به مغفرت خدا بعد از آمدن موسى و متوجه كردن آنها بود ، در سورهء طه آمده كه در جواب هارون گفته بودند : تا آمدن موسى به عبادت گوساله ادامه خواهيم داد :  قالُوا لَنْ نَبْرَحَ عَلَيْهِ عاكِفِينَ حَتَّى يَرْجِعَ إِلَيْنا مُوسى  طه / 91 على هذا اين آيه لازم بود بعد از آيهء بعدى آيد ، در الميزان فرموده : گويا علّت تقدم ، شمول آن بر ندامت و حسرت است و سزاوار بود كه بلا فاصله بعد از اتخاذ عجل گفته شود ، در مجمع البيان فرموده : نائب فاعل « سقط » كلمه « بلا » است يعنى : چون بلا و گرفتارى در ميانشان افتاد و آن را احساس كردند . على هذا جمله :  وَ رَأَوْا أَنَّهُمْ قَدْ ضَلُّوا  بيان آنست ، بهر حال  سُقِطَ فِي أَيْدِيهِمْ  يك مثل است و بهر حال پس از پى بردن به ضلالت ، رو به خدا آورده و از خدا چاره جويى نمودند .\r\n150 -  وَ لَمَّا رَجَعَ مُوسى إِلى قَوْمِهِ غَضْبانَ أَسِفاً قالَ بِئْسَما خَلَفْتُمُونِي مِنْ بَعْدِي أَ عَجِلْتُمْ أَمْرَ رَبِّكُمْ  .\r\nاينكه موسى اندوهگين و خشمگين برگشت بدان علت بود كه خدا در طور موسى را از قضيهء سامرى مطلع كرده بود ، در سورهء طه آمده :  قالَ فَإِنَّا قَدْ فَتَنَّا قَوْمَكَ مِنْ بَعْدِكَ وَ أَضَلَّهُمُ السَّامِرِيُّ  طه / 85  أَ عَجِلْتُمْ أَمْرَ رَبِّكُمْ  عجله آنست\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nكه چيزى را قبل از وقتش بخواهيم ، مراد از « امر » ظاهرا نزول تورات است يعنى : پس از رفتن من براى من بد جانشين شديد ، آيا نزول تورات را پيش از وقتش خواستيد ؟ ! اين ملامت موسى بود نسبت به بنى اسرائيل اما رفتارش با هارون شديد بود چنان كه فرموده :\r\n وَ أَلْقَى الْأَلْواحَ وَ أَخَذَ بِرَأْسِ أَخِيهِ يَجُرُّهُ إِلَيْهِ قالَ ابْنَ أُمَّ إِنَّ الْقَوْمَ اسْتَضْعَفُونِي وَ كادُوا يَقْتُلُونَنِي فَلا تُشْمِتْ بِيَ الْأَعْداءَ وَ لا تَجْعَلْنِي مَعَ الْقَوْمِ الظَّالِمِينَ  .\r\nدر سورهء طه / 90 آمده كه موسى به هارون گفت : چه چيز مانعت شد وقتى كه ديدى اينها گمراه شدند از من اطاعت نكردى آيا نافرمانيم كردى ؟ ! در اينجا آمده : كه سر برادرش گرفت و از شدت غضب به سوى خود ميكشيد ، اين گونه اعمال منافى عصمت نمىباشد « 1 » ، نظير خطاب خدا به حضرت رسول صلّى اللَّه عليه و آله :\r\n عَفَا اللَّهُ عَنْكَ لِمَ أَذِنْتَ لَهُمْ . . .  توبه / 43 . روايت شده : موسى و هارون برادر پدر و مادرى بوده‌اند و اينكه هارون گفت : اى پسر مادرم براى به مهر آوردن موسى بود ، از اين آيه و آيات سورهء طه معلوم مىشود كه موسى احساس كرد هارون بوظيفه‌اش در منع از گوساله پرستى عمل نكرده ، گويى به طرف خودش كشيدن براى زدن بوده ولى جواب هارون قانعش كرده لذا براى خود و او از خدا عفو خواسته است .\r\nبه هر حال : هارون گفت : من از اين كار منعشان كردم ولى از من نشنيدند و بيچاره‌ام كردند و حتى خواستند مرا بكشند ، دشمنان را به شماتت من وامدار و مرا با آنها يكسان مگير .\r\n151 -  قالَ رَبِّ اغْفِرْ لِي وَ لِأَخِي وَ أَدْخِلْنا فِي رَحْمَتِكَ وَ أَنْتَ أَرْحَمُ الرَّاحِمِينَ  .\r\n\r\n\r\n","description":"","footnote":"\r\n( 1 ) دليل اينكه اين گونه اعمال مخالف عصمت نيست ، آمدن آنها در قرآن است .\r\n","page_name":" 8 ","page_number":8},
  {"content":"\r\n\r\nموسى براى خودش در اين خشونت و براى برادرش باحتمال كوتاهى در توصيهء او مغفرت مىخواهد ، از آيات قرآن معلوم مىشود كه مغفرت لازم نيست پيوسته در مورد معصيت باشد ، در جريان كشتن يكى از فرعونيان ، موسى به خدا عرض مىكند :  . . . رَبِّ إِنِّي ظَلَمْتُ نَفْسِي فَاغْفِرْ لِي فَغَفَرَ لَهُ . . .  قصص / 16 در مجمع البيان فرموده : اين دعا براى انقطاع و تقرب به خدا است .\r\n152 -  إِنَّ الَّذِينَ اتَّخَذُوا الْعِجْلَ سَيَنالُهُمْ غَضَبٌ مِنْ رَبِّهِمْ وَ ذِلَّةٌ فِي الْحَياةِ الدُّنْيا وَ كَذلِكَ نَجْزِي الْمُفْتَرِينَ  .\r\nدر الميزان فرموده : اين آيه و آيهء بعدى جملهء معترضه و خطاب به رسول خدا صلّى اللَّه عليه و آله است به دليل  وَ كَذلِكَ نَجْزِي الْمُفْتَرِينَ  در اين آيه و « ان ربك » در آيهء بعدى ، آن گاه « سينالهم » را حكايت حال گذشته گرفته است ، به نظر نگارنده اين هر دو خطاب به موسى است چون ظاهرا فقط در اين صورت وعدهء « سينالهم » درست مىشود يعنى گفتيم اى موسى پرستش كنندگان گوساله را حتما غضبى از خدا و ذلتى در زندگى خواهد رسيد مگر آنكه توبه كنند و به سوى خدا باز گردند ، درست روشن نيست منظور از غضب و ذلت چيست گفته‌اند : مراد از غضب قتل آنهاست كه واقع گرديد و از ذلت جلاى وطن شدن است در آيهء  وَ قَدْ أُخْرِجْنا مِنْ دِيارِنا وَ أَبْنائِنا  و اللَّه العالم .\r\n153 -  وَ الَّذِينَ عَمِلُوا السَّيِّئاتِ ثُمَّ تابُوا مِنْ بَعْدِها وَ آمَنُوا إِنَّ رَبَّكَ مِنْ بَعْدِها لَغَفُورٌ رَحِيمٌ  .\r\nضمير « ها » ى اول راجع به سيئات و دوم راجع به توبه است ، اين آيه يك قاعدهء كلّى دربارهء قبول توبه است ، ولى آمدن آن در اينجا ظاهرا براى توبهء پرستندگان گوساله است .\r\n\r\n","description":"","footnote":"","page_name":" 9 ","page_number":9},
  {"content":"\r\n\r\n154 -  وَ لَمَّا سَكَتَ عَنْ مُوسَى الْغَضَبُ أَخَذَ الْأَلْواحَ وَ فِي نُسْخَتِها هُدىً وَ رَحْمَةٌ لِلَّذِينَ هُمْ لِرَبِّهِمْ يَرْهَبُونَ  .\r\nلفظ  لِلَّذِينَ . . .  در جاى  إِنَّما تُنْذِرُ مَنِ اتَّبَعَ الذِّكْرَ  است  وَ فِي نُسْخَتِها  يعنى در نوشتهء آن .\r\n\r\n","description":"","footnote":"","page_name":" 10 ","page_number":10},
  {"content":"\r\n\r\n\r\n[ سوره الأعراف ( 7 ) : آيات 155 تا 158 
  ]\r\nوَ اخْتارَ مُوسى قَوْمَهُ سَبْعِينَ رَجُلاً لِمِيقاتِنا فَلَمَّا أَخَذَتْهُمُ الرَّجْفَةُ قالَ رَبِّ لَوْ شِئْتَ أَهْلَكْتَهُمْ مِنْ قَبْلُ وَ إِيَّايَ أَ تُهْلِكُنا بِما فَعَلَ السُّفَهاءُ مِنَّا إِنْ هِيَ إِلاَّ فِتْنَتُكَ تُضِلُّ بِها مَنْ تَشاءُ وَ تَهْدِي مَنْ تَشاءُ أَنْتَ وَلِيُّنا فَاغْفِرْ لَنا وَ ارْحَمْنا وَ أَنْتَ خَيْرُ الْغافِرِينَ ( 155 ) وَ اكْتُبْ لَنا فِي هذِهِ الدُّنْيا حَسَنَةً وَ فِي الْآخِرَةِ إِنَّا هُدْنا إِلَيْكَ قالَ عَذابِي أُصِيبُ بِهِ مَنْ أَشاءُ وَ رَحْمَتِي وَسِعَتْ كُلَّ شَيْءٍ فَسَأَكْتُبُها لِلَّذِينَ يَتَّقُونَ وَ يُؤْتُونَ الزَّكاةَ وَ الَّذِينَ هُمْ بِآياتِنا يُؤْمِنُونَ ( 156 ) الَّذِينَ يَتَّبِعُونَ الرَّسُولَ النَّبِيَّ الْأُمِّيَّ الَّذِي يَجِدُونَهُ مَكْتُوباً عِنْدَهُمْ فِي التَّوْراةِ وَ الْإِنْجِيلِ يَأْمُرُهُمْ بِالْمَعْرُوفِ وَ يَنْهاهُمْ عَنِ الْمُنْكَرِ وَ يُحِلُّ لَهُمُ الطَّيِّباتِ وَ يُحَرِّمُ عَلَيْهِمُ الْخَبائِثَ وَ يَضَعُ عَنْهُمْ إِصْرَهُمْ وَ الْأَغْلالَ الَّتِي كانَتْ عَلَيْهِمْ فَالَّذِينَ آمَنُوا بِهِ وَ عَزَّرُوهُ وَ نَصَرُوهُ وَ اتَّبَعُوا النُّورَ الَّذِي أُنْزِلَ مَعَهُ أُولئِكَ هُمُ الْمُفْلِحُونَ ( 157 ) قُلْ يا أَيُّهَا النَّاسُ إِنِّي رَسُولُ اللَّهِ إِلَيْكُمْ جَمِيعاً الَّذِي لَهُ مُلْكُ السَّماواتِ وَ الْأَرْضِ لا إِلهَ إِلاَّ هُوَ يُحيِي وَ يُمِيتُ فَآمِنُوا بِاللَّهِ وَ رَسُولِهِ النَّبِيِّ الْأُمِّيِّ الَّذِي يُؤْمِنُ بِاللَّهِ وَ كَلِماتِهِ وَ اتَّبِعُوهُ لَعَلَّكُمْ تَهْتَدُونَ ( 158 )\r\n155 - موسى از قوم خود هفتاد نفر را براى وعدهء ما انتخاب كرد و چون لرزه آنها را گرفت . گفت : پروردگارا اگر مىخواستى آنها را و مرا از پيش مىميراندى\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nآيا ما را با كار سفيهان ما نابود مىكنى ؟ ! آن نيست مگر آزمايش تو كه با آن هر كه را بخواهى گمراه مىكنى و هر كه را بخواهى هدايت مىكنى ، تو سرپرست مايى ما را بيامرز بما رحم كن كه تو بهترين آمرزشگرانى .\r\n156 - براى ما در اين دنيا و آخرت سعادت بنويس ، ما به سوى تو توبه آورديم ، خدا گفت : عذابم را بهر كه خواهم مىرسانم ، و رحمت من همه اشياء را گرفته است ، به زودى رحمت خود را براى آنان كه تقوى مىكنند و زكات مىدهند و به آيات ما ايمان مىآورند ، مىنويسم .\r\n157 - آنان كه پيروى مىكنند از رسول و پيغمبر درس ناخوانده كه او را مىيابند كه در تورات و انجيل نوشته شده است . آنها را به نيكى امر و از بد نهى مىكند و پاكيزه‌ها را بر آنها حلال و پليدها را حرام مىكند ، تكليف سنگين و قيدهايى كه دارند از آنها برمىدارد ، كسانى كه به او ايمان آورده‌اند و محترمش داشته و ياريش كرده و از نورى كه با او نازل شده پيروى كرده‌اند رستگارانند .\r\n158 - بگو : اى مردم من فرستادهء خدايم به سوى همهء شما ، خدايى كه حكومت آسمانها و زمين خاص اوست ، جز او خدايى نيست كه حيات مىدهد و مىميراند پس به خدا و رسول او كه پيغمبر درس ناخوانده است ايمان بياوريد كه او به خدا و گفته‌هاى خدا ايمان دارد ، از او پيروى كنيد تا هدايت يابيد .\r\n\r\nكلمه‌ها\r\nميقاتنا : ميقات : وقت معين . وعده وقتدار . مكان معين براى عملى . مراد از آن در اينجا معناى دوم است .\r\nرجفه : رجف : لرزيدن و لرزانيدن . رجفه در آيه به معنى لرزه است .\r\nهدنا : هود : رجوع .  إِنَّا هُدْنا إِلَيْكَ  : ما به سوى تو برگشتيم .\r\nالامى : امى : درس ناخوانده ( بقره / 78 ) اگر مراد در آيه درس ناخوانده باشد . منظور آن است كه معلومات آن حضرت اشراقى از جانب\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nخداوند بوده است .\r\nالطيبات : طيب : دلچسب و خوشايند ، مقابل آن خبيث است به معنى پليد و نفرت آور .\r\nيضع : وضع : گذاشتن . مثل گذاشتن بار . لذا به معنى برداشتن بار از دوش نيز آيد  يَضَعُ عَنْهُمْ إِصْرَهُمْ  بار سنگين را از آنها برميدارد .\r\nالاغلال : غل : طوقى كه بر گردن نهند . جمع آن اغلال است « الغل طرق يدخل فى العنق للذل و الالم » منظور شايد رسومات و سنن ناراحت كننده باشد .\r\nاصرهم : اصر : سنگين و چيز سنگين . شايد منظور تكاليف سخت باشد كه آنها را سنگين و ميخكوب مىكند از اينكه به سعادت برسند .\r\nعزروه : عزره و تعزير : يارى كردن . راغب آن را نصرت توأم با تعظيم گفته است « عزروا » : يارى كردند او را ، يا محترم شمردند او را .\r\n\r\nشرحها\r\nدر تعقيب ماجراى موسى و بنى اسرائيل در اين آيات بيان شده كه موسى هفتاد نفر از قوم خويش را به وعده گاه خدا برد ظاهرا براى آنكه شاهد نزول تورات باشند ، اما آنها از موسى خواستند كه خدا را آشكارا ببينند و در اثر صاعقه به زمين افتادند و در سورهء بقره آيهء 51 گفته شد ، موسى زنده شدن آنها را از خدا التماس كرد و پذيرفته شد .\r\nآن گاه به يهود و نصارى توصيه شده كه از رسول خدا صلّى اللَّه عليه و آله كه اوصاف او را در تورات و انجيل مىيابند ، پيروى كنند و او را يارى نمايند كه نجاتشان در آن است ، در آخر به رسول خدا صلّى اللَّه عليه و آله دستور داد كه همه را به سوى خود\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nو دين خدا بخواند 155 -  وَ اخْتارَ مُوسى قَوْمَهُ سَبْعِينَ رَجُلًا لِمِيقاتِنا  .\r\nاز لفظ  لِمِيقاتِنا  فهميده مىشود كه اين ميقات همان وعدهء چهل شبه است كه گذشت ، على هذا ، اين قسمت جزئى از آن ماجرا است كه مراد از نقل آن در اينجا بيان جسارت و گرفتار شدن آنها و زنده شدنشان با دعاى موسى است ، آن هفتاد نفر به موسى و شريعت او ايمان داشتند و چون در ميقات حاضر شدند ظاهرا سخن گفتن خدا با موسى قانعشان نكرده و از موسى خواسته‌اند خدا را آشكارا به آنها نشان دهد ، در سورهء بقره آيه 55 و 56 چنين است :   وَ إِذْ قُلْتُمْ يا مُوسى لَنْ نُؤْمِنَ لَكَ حَتَّى نَرَى اللَّهَ جَهْرَةً فَأَخَذَتْكُمُ الصَّاعِقَةُ وَ أَنْتُمْ تَنْظُرُونَ . ثُمَّ بَعَثْناكُمْ مِنْ بَعْدِ مَوْتِكُمْ لَعَلَّكُمْ تَشْكُرُونَ   به نظر مىآيد مراد از « لن نؤمن » عدم ايمان به نزول تورات و سخن گفتن خدا با موسى است نه نبوت آن حضرت .\r\n فَلَمَّا أَخَذَتْهُمُ الرَّجْفَةُ قالَ رَبِّ لَوْ شِئْتَ أَهْلَكْتَهُمْ مِنْ قَبْلُ وَ إِيَّايَ أَ تُهْلِكُنا بِما فَعَلَ السُّفَهاءُ مِنَّا  .\r\nآيه 56 از سورهء بقره كه نقل شد صريح است در اينكه آنها در اثر صاعقه مردند و سپس به ارادهء خدا زنده شدند ، مردن آنها براى موسى مشكل ايجاد مىكرد و آن اينكه اگر تنها به پيش قوم خود برگشت او را متهم كرده و توراتش را نمىپذيرفتند و اين سبب از بين رفتن نبوت و دعوت او مىشد چنان كه نزديك به اين از توحيد صدوق از حضرت رضا عليه السّلام نقل شده است . منظور از « أ تهلكنا » ضلالت و گمراهى بنى اسرائيل است ولى اگر موسى و آن هفتاد نفر پيش از آن مىمردند چنان محذورى پيش نمىآمد .\r\nيعنى : چون لرزه آنها را گرفت و مردند ، موسى گفت : پروردگارا اگر مىخواستى آنها و مرا پيش از اين مىميراندى و اشكالى بر من پيش نمىآمد .\r\n\r\n","description":"","footnote":"","page_name":" 14 ","page_number":14},
  {"content":"\r\n\r\nآيا همه ما را در مقابل عمل و سؤال اين سفيهان هلاك مىكنى تا از نبوت من برگردند و گمراه شوند ولى تو همه را به فعل بعضى هلاك نخواهى كرد .\r\n إِنْ هِيَ إِلَّا فِتْنَتُكَ تُضِلُّ بِها مَنْ تَشاءُ وَ تَهْدِي مَنْ تَشاءُ  .\r\nاستدلال ديگرى است براى زنده شدن آنها ، يعنى : آن فقط امتحان تو است كه هر كه را بخواهى با آن گمراه مىكنى نه همه را ، به نظرم منظور آن است كه با اين سؤال رويت فقط اينها مستحق عذاب و مشمول « من تشاء » بودند نه همه بنى اسرائيل ، ظاهرا « هى » ضمير شأن است و به تناسب « فتنتك » مؤنث آمده است يعنى : آزمايش تو فقط شامل عده‌اى مىشود كه مستحقند نه اينكه مستحق و غير مستحق را بگيرد ، پس از اين مقدمات زنده شدن آنها را از خدا چنين مىخواهد :\r\n أَنْتَ وَلِيُّنا فَاغْفِرْ لَنا وَ ارْحَمْنا وَ أَنْتَ خَيْرُ الْغافِرِينَ  .\r\nتو سرپرست ما هستى بايد تو بيامرزى و رحم كنى .\r\n156 -  وَ اكْتُبْ لَنا فِي هذِهِ الدُّنْيا حَسَنَةً وَ فِي الْآخِرَةِ إِنَّا هُدْنا إِلَيْكَ  .\r\nتتمه دعاى موسى است مراد از « حسنه » در دنيا رفاه و سعادت است ، جمله  إِنَّا هُدْنا . . .  تعليل خواست موسى است يعنى : به سوى تو توبه آورديم پس سعادت هر دو جهان را براى ما بنويس .\r\n قالَ عَذابِي أُصِيبُ بِهِ مَنْ أَشاءُ وَ رَحْمَتِي وَسِعَتْ كُلَّ شَيْءٍ فَسَأَكْتُبُها لِلَّذِينَ يَتَّقُونَ وَ يُؤْتُونَ الزَّكاةَ وَ الَّذِينَ هُمْ بِآياتِنا يُؤْمِنُونَ  .\r\nجواب موسى است و در آن سه قانون كلى بيان شده است . اول  عَذابِي أُصِيبُ بِهِ مَنْ أَشاءُ  اين ظاهرا جواب  لَوْ شِئْتَ أَهْلَكْتَهُمْ . . .  است يعنى عذاب من مشروط به ارادهء من و استحقاق از جانب عذاب شده مىباشد ، آنها در اول اين\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nاستحقاق را نداشتند و ضمنا معلوم مىشود كه عذاب از مقتضيات ربوبيت خدا نيست بلكه علت آن ناشى از شخص عذاب شده است . دوم :  وَ رَحْمَتِي وَسِعَتْ كُلَّ شَيْءٍ  اين رحمت مطلقه در مقابل  عَذابِي أُصِيبُ  و به تناسب آن آمده است و روشن مىكند كه رحمت عام از مقتضيات ربوبيت و الوهيت است و قيد و شرطى در آن نيست . يعنى : رحمت من همهء موجودات را فرا گرفته است آنها كه از رحمت كنار شده و به عذاب گرفتار مىشوند علت آن را خود به وجود آورده‌اند ، آن گاه به يك رحمت مخصوص اشاره شده كه آن رحمت اكتسابى و رحمت مشروط است كه فقط به اهل تقوى و انفاق و ايمان مىرسد و آن حيات طيبهء دنيا و آخرت است ، جملهء اخير ظاهرا جواب  إِنَّا هُدْنا إِلَيْكَ  است و نويد قبول توبه و زنده شدن آنها را مىدهد ، گويى موسى با اين جمله مىگويد : به ما رحمت بنويس و خدا جواب مساعد مىدهد .\r\n157 -  الَّذِينَ يَتَّبِعُونَ الرَّسُولَ النَّبِيَّ الْأُمِّيَّ الَّذِي يَجِدُونَهُ مَكْتُوباً عِنْدَهُمْ فِي التَّوْراةِ وَ الْإِنْجِيلِ  .\r\nجمله  الَّذِينَ يَتَّبِعُونَ  وصف است براى  الَّذِينَ هُمْ بِآياتِنا يُؤْمِنُونَ  كه در آيهء قبلى است و در حقيقت مصداقى از مصاديق آنست ، توضيح آنكه  الَّذِينَ هُمْ . . . \r\nشامل همه كسانى است كه در زمان موسى و بعد از او به تورات ايمان آوردند و مصداق آن در زمان رسول خدا صلّى اللَّه عليه و آله كسانى بودند كه به آن حضرت ايمان مىآوردند يعنى امروز ايمان آورندگان به تورات كسانى هستند كه به اين پيامبر كه اوصاف او را در تورات و انجيل پيدا مىكنند ايمان بياورند . راجع به اوصاف آن حضرت در تورات و انجيل در « نكته‌ها » خواهد آمد و فرق ما بين رسول و نبى در آيهء :  وَ ما أَرْسَلْنا مِنْ قَبْلِكَ مِنْ رَسُولٍ وَ لا نَبِيٍّ إِلَّا إِذا تَمَنَّى . . .  حج / 52 خواهد آمد ، آمدن سه وصف : رسول ، نبى و امى حاكى است كه آن حضرت به اين سه وصف\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nدر تورات و انجيل معرفى شده است .\r\n يَأْمُرُهُمْ بِالْمَعْرُوفِ وَ يَنْهاهُمْ عَنِ الْمُنْكَرِ وَ يُحِلُّ لَهُمُ الطَّيِّباتِ وَ يُحَرِّمُ عَلَيْهِمُ الْخَبائِثَ وَ يَضَعُ عَنْهُمْ إِصْرَهُمْ وَ الْأَغْلالَ الَّتِي كانَتْ عَلَيْهِمْ  .\r\nظاهرا اين پنج وصف نيز در تورات و انجيل آمده و اهل كتاب آن حضرت را با اين اوصاف مىشناختند ، مسئله امر بمعروف و نهى از منكر كه روشن است و از مأموريت همه پيامبران مىباشد ، تحليل پاكيزه‌ها و تحريم پليدها در اسلام يك قاعدهء كلى است و در آيه چهارم از سورهء مائده دربارهء آن بحث شد ، مراد از اغلال و تكليف سنگين اولا تكاليف شاقى است كه در اثر ظلم و طغيان به بنى اسرائيل وضع شد چنان كه فرموده :  فَبِظُلْمٍ مِنَ الَّذِينَ هادُوا حَرَّمْنا عَلَيْهِمْ طَيِّباتٍ أُحِلَّتْ لَهُمْ  نساء / 160 و نيز فرموده :  وَ عَلَى الَّذِينَ هادُوا حَرَّمْنا كُلَّ ذِي ظُفُرٍ . . .   ذلِكَ جَزَيْنهُمْ بِبَغْيِهِمْ . . .  انعام / 146 و در دعاى مسلمانان است كه :\r\n رَبَّنا وَ لا تَحْمِلْ عَلَيْنا إِصْراً كَما حَمَلْتَهُ عَلَى الَّذِينَ مِنْ قَبْلِنا . . .  بقره / 286 ، ثانيا بدعتهايى است كه به وسيله علماء دنيا پرست يهود جعل و در دين داخل شده و زندگى را بر مردم تنگ كرده و به حكم زنجيرهايى در گردن و بارهاى سنگينى بر دوش بنى اسرائيل بود نظير احكام حيض و مانند آن كه در آيه 222 بقره گذشت ، آنها در تورات و انجيل مىيافتند كه رسول خدا اين حرامها و بدعتها را از بين خواهد برد .\r\n فَالَّذِينَ آمَنُوا بِهِ وَ عَزَّرُوهُ وَ نَصَرُوهُ وَ اتَّبَعُوا النُّورَ الَّذِي أُنْزِلَ مَعَهُ أُولئِكَ هُمُ الْمُفْلِحُونَ  .\r\nاين قسمت نتيجه و متفرع است بر  الَّذِينَ يَتَّبِعُونَ . . .  مراد از تعزير بقرينه « نصروه » محترم شمردن است ، منظور از « النور » قرآن مىباشد كه راههاى دنيا و آخرت را روشن كرده و راه سعادت را نشان مىدهد . آمدن « معه » بجاى\r\n\r\n","description":"","footnote":"","page_name":" 17 ","page_number":17},
  {"content":"\r\n\r\n« عليه » و « به » به قول الميزان اشاره به آنست كه قرآن دليل و شاهد نبوت آن حضرت است مثل  وَ أَنْزَلَ مَعَهُمُ الْكِتابَ بِالْحَقِّ لِيَحْكُمَ بَيْنَ النَّاسِ . . .  بقره / 212 يعنى : پس كسانى كه او را محترم شمرده و ياريش كرده و از نورى كه با او نازل گشته اطاعت كرده‌اند رستگارانند .\r\n158 -  قُلْ يا أَيُّهَا النَّاسُ إِنِّي رَسُولُ اللَّهِ إِلَيْكُمْ جَمِيعاً الَّذِي لَهُ مُلْكُ السَّماواتِ وَ الْأَرْضِ لا إِلهَ إِلَّا هُوَ يُحيِي وَ يُمِيتُ  .\r\nاين آيه متفرع است بر آن اوصاف پنجگانه و نور كه در آيهء سابق گذشت يعنى چون مردم به چنين دينى و به چنين پيغمبرى احتياج دارند ، آن هم مخصوص به گروهى نيست و براى همه است ، پس بگو اى مردم من فرستادهء خدا براى همهء شما هستم ، جملهء  الَّذِي لَهُ . . .  وصف خدا و علت فرستادن رسول است ، خدايى كه حكومت آسمانها و زمين از آن او است و حيات و مرگ در دست اوست بايد براى هدايت بندگان ، پيغمبر بفرستد « 1 » .\r\n فَآمِنُوا بِاللَّهِ وَ رَسُولِهِ النَّبِيِّ الْأُمِّيِّ الَّذِي يُؤْمِنُ بِاللَّهِ وَ كَلِماتِهِ وَ اتَّبِعُوهُ لَعَلَّكُمْ تَهْتَدُونَ  .\r\nنتيجهء صدر آيه است ، آمدن سه وصف ظاهرا براى آنست كه : من همان پيغمبرم كه تورات و انجيل خبر داده است و من خودم پيش از همه به خدا و گفته‌هاى او ايمان دارم و در اين امر خودم فتح الباب كرده‌ام ، مراد از « تهتدون » نتيجهء ايمان و راه يافتن به سعادت هر دو جهان است .\r\n\r\nنكته‌ها\r\nبشارات عهدين : در رابطه با جمله  يَجِدُونَهُ مَكْتُوباً عِنْدَهُمْ فِي التَّوْراةِ وَ الْإِنْجِيلِ  دانشمندان اسلامى از تورات و انجيل فعلى\r\n\r\n\r\n","description":"","footnote":"\r\n( 1 ) راجع به  يُحيِي وَ يُمِيتُ  رجوع شود به نكته‌ها .\r\n","page_name":" 18 ","page_number":18},
  {"content":"\r\n\r\nامارات و بشارات آن دو را راجع به حضرت رسول صلّى اللَّه عليه و آله استخراج كرده و كتابها نوشته‌اند از آن جمله در تورات سفر تثنيه فصل 18 آيهء 15 تا 20 آمده : « خداوند گفت پيغمبرى را براى ايشان از ميان برادران ايشان مثل تو مبعوث خواهم كرد و كلام خود را بدهانش خواهم گذاشت ، ( اشاره باعجاز قرآن ) و هر آنچه به او امر فرمايم به ايشان خواهد گفت .\r\nدر انجيل يوحنا باب 14 بند 17 آمده : و من از پدر سؤال مىكنم و تسلى دهندهء ديگرى بشما عطا خواهد كرد تا هميشه با شما بماند و در بند 26 آمده :\r\nليكن تسلى دهنده كه پدر او را به اسم من مىفرستد او همه چيز را به شما تعليم خواهد كرد و آنچه به شما گفتم به ياد شما خواهد آورد و در بند 30 آمده :\r\nبعد از اين بسيار با شما نخواهم گفت زيرا كه رئيس اين جهان مىآيد و در من چيزى ندارد و در باب 15 بند 26 آمده است : « ليكن چون تسلى دهنده كه او را از جانب پدر پيش شما مىفرستم آيد او بر من شهادت خواهد داد .\r\nدر باب 16 بند 7 هست : رفتن من براى شما مفيد است زيرا اگر نروم تسلى دهنده نزد شما نخواهد آمد و در بند 13 از همان باب آمده : « و ليكن چون او آيد شما را به جميع راستى هدايت خواهد كرد زيرا كه از خود سخن نمىگويد بلكه به آنچه شنيده است سخن خواهد گفت و از امور آينده شما را با خبر خواهد كرد ، او مرا جلال خواهد داد .\r\nهاكس در قاموس خود ذيل كلمهء تسلى دهنده مىگويد : تسلى دهنده كه در زبان يونانى فارقليط گويند به معنى آموزگار و شفيع و راحت آور است . ترجمه كنندگان انجيل چون به كلمهء تسلى دهنده مىرسند ميان دو قوس آن را روح القدس ترجمه مىكنند ، پيداست كه آن غلط است ، زيرا آنچه نقل شده با روح القدس و جبرئيل تطبيق نمىكند مثلا چطور مىشود گفت : روح القدس بعد از\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nعيسى او را جلال داد يا از او به مردم خبر داد و يا گفته‌هاى عيسى را به مردم بيان كرد و . . .\r\n\r\nيك قضيه يا دو قضيه :\r\nبه نظر بعضى ميقاتى كه در اين آيات آمده غير از ميقات چهل شبانه روزى موسى است ، گفته‌اند : پس از جريان گوساله پرستى آن هفتاد نفر با حضرت موسى براى اظهار توبه به ميقات آمدند ولى از موسى خواستند كه خدا را آشكارا به آنها نشان دهد ، در نتيجه آن جريان پيش آمد اما چنان كه در اول گفته شد ظاهرا هر دو قضيه يكى است گر چه براى هيچ يك دليل روشنى از قرآن و روايات نمىتوان پيدا كرد .\r\n\r\nحيات و مرگ در دست خداست :\r\nجملهء  يُحيِي وَ يُمِيتُ  و نظائر آن از يك واقعيت بزرگى حكايت دارد و آن اينكه حيات از آثار ماده نيست و افاضه‌اى است از جانب خدا . خداست كه به ماده جان مىدهد و از ماده جان مىستاند ابراهيم عليه السّلام در مقابل نمرود طاغى مىگويد :\r\n رَبِّيَ الَّذِي يُحْيِي وَ يُمِيتُ  بقره / 258 و نيز خدا مىفرمايد :  الَّذِي خَلَقَ الْمَوْتَ وَ الْحَياةَ  ملك / 2 و نيز حالت قبلى و بعدى انسان را چنين بيان مىكند :  كَيْفَ تَكْفُرُونَ بِاللَّهِ وَ كُنْتُمْ أَمْواتاً فَأَحْياكُمْ ثُمَّ يُمِيتُكُمْ  بقره / 28 .\r\nدر سورهء يونس فرموده :  هُوَ يُحيِي وَ يُمِيتُ وَ إِلَيْهِ تُرْجَعُونَ  / 56 ، خالق ماده و حيات خداست ولى ماده حيات ندارد ، حيات از آثار ماده نيست ، هيچ عنصر مادى به تنهايى داراى حيات و زندگى نيست و خاصيت حياتى ندارد ، وقتى كه دو عنصر يا بيشتر را با هم تركيب كنيم هر يك مقدارى از اثر خود را به ديگرى مىدهد ، يك اثر مشترك به وجود مىآورند مانند « سكنگبين » ولى وقتى كه در هيچ يك از دو عنصر حيات وجود ندارد ، چطور تركيب آنها حيات را به وجود مىآورد ؟\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nحيات و زندگى از خود تجلياتى دارد كه ماده به كلى فاقد آنهاست ، همين كه حيات پيدا شد انواع جنبشها و حركتها پيدا مىشود كه در سابق نبود ، طراحيها ، نقشه‌كشيها ، زيبائيها پيدا مىشدند ، يك چيز ، چيزها مىگردد .\r\nوقتى كه عيسى عليه السّلام با اذن خدا در مجسمه دميد ، حركت پيدا شد . ديدن ، شنيدن ، پريدن ، بال زدن ، جنب و جوش پيدا گشت كه در مجسمهء گلى نبود .\r\nپس خدا حيات را از ما وراء ماده به ماده افاضه مىكند و در وقتش از ماده مىگيرد ، بشر اگر در اثر نبوغ و ارادهء خدا دادى روزى بتواند سلول زنده بسازد ، فقط توانسته است ، تركيبات ماده را به وجود آورد ، و اگر زنده شد ، زندگى از طرف خدا افاضه شده است و گرنه در مادهء بيجان حياتى نيست .\r\nبه عبارت ديگر يك سلول زنده از ميليونها اتم اكسيژن ، ازت كربن و ئيدوژن تركيب شده است ولى هيچ يك از اين عناصر زنده نيستند على هذا حيات از طرف خدا افاضه مىشود ، مىگويند مثلا نمك از چند عنصر به وجود مىآيد كه هيچ يك شور نيست ، جواب اين است : بالاخره هر چه باشد مقدارى از اثر هر يك با آن ديگرى مبادله مىشود هر چند كه در يكى زهر و در ديگرى شهد وجود دارد . * * *\r\n\r\n","description":"","footnote":"","page_name":" 21 ","page_number":21},
  {"content":"\r\n\r\n\r\n[ سوره الأعراف ( 7 ) : آيات 159 تا 162 
  ]\r\nوَ مِنْ قَوْمِ مُوسى أُمَّةٌ يَهْدُونَ بِالْحَقِّ وَ بِهِ يَعْدِلُونَ ( 159 ) وَ قَطَّعْناهُمُ اثْنَتَيْ عَشْرَةَ أَسْباطاً أُمَماً وَ أَوْحَيْنا إِلى مُوسى إِذِ اسْتَسْقاهُ قَوْمُهُ أَنِ اضْرِبْ بِعَصاكَ الْحَجَرَ فَانْبَجَسَتْ مِنْهُ اثْنَتا عَشْرَةَ عَيْناً قَدْ عَلِمَ كُلُّ أُناسٍ مَشْرَبَهُمْ وَ ظَلَّلْنا عَلَيْهِمُ الْغَمامَ وَ أَنْزَلْنا عَلَيْهِمُ الْمَنَّ وَ السَّلْوى كُلُوا مِنْ طَيِّباتِ ما رَزَقْناكُمْ وَ ما ظَلَمُونا وَ لكِنْ كانُوا أَنْفُسَهُمْ يَظْلِمُونَ ( 160 ) وَ إِذْ قِيلَ لَهُمُ اسْكُنُوا هذِهِ الْقَرْيَةَ وَ كُلُوا مِنْها حَيْثُ شِئْتُمْ وَ قُولُوا حِطَّةٌ وَ ادْخُلُوا الْبابَ سُجَّداً نَغْفِرْ لَكُمْ خَطِيئاتِكُمْ سَنَزِيدُ الْمُحْسِنِينَ ( 161 ) فَبَدَّلَ الَّذِينَ ظَلَمُوا مِنْهُمْ قَوْلاً غَيْرَ الَّذِي قِيلَ لَهُمْ فَأَرْسَلْنا عَلَيْهِمْ رِجْزاً مِنَ السَّماءِ بِما كانُوا يَظْلِمُونَ ( 162 )\r\n159 - از قوم موسى گروهى هستند كه با حق هدايت مىكنند و با حق ( ميان مردم ) عدالت مىكنند .\r\n160 - آنها را دوازده گروه ، دوازده امت كرديم و چون قوم موسى از او آب خواست به او وحى كرديم كه عصاى خود را به اين سنگ بزن و از آن دوازده چشمه بشكافت و هر گروه آبشخور خود را بدانست و ابر را بر آنها سايبان قرار داديم و بر آنها ترنجبين و بلدرچين نازل كرديم ، بخوريد از چيزهاى پاكيزه كه روزيتان كرديم ( آنها با كفران نعمت ) به ما ستم نكردند بلكه به خودشان ستم مىكردند .\r\n161 - و چون به آنها گفته شد در اين شهر ساكن شويد و از هر جا كه در آن خواستيد بخوريد و بگوئيد گناهان ما را بريز و از آن دروازه خضوع‌كنان وارد شويد تا\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nگناهانتان را بيامرزيم ، بر نيكوكاران مزيد مىكنيم .\r\n162 ظالمان اين گفته را به سخنى غير از آنچه گفته شد عوض كردند در نتيجه به آنها كه ظلم كردند عذابى از آسمان فرستاديم زيرا كه فسق پيشگان بودند .\r\n\r\nكلمه‌ها\r\nيعدلون : عدالت مىكنند  وَ بِهِ يَعْدِلُونَ  يعنى : با حق عدالت مىكنند .\r\nقطعناهم : تقطيع در آيه به معناى تفريق و فرقه فرقه كردن است .\r\nاسباطا : سبط ( بر وزن عقل ) انبساط يافتن به آسانى و بكسر سين به معنى نوه و فرزند فرزند است ، جمع آن اسباط مىباشد گويند آن در بنى اسرائيل به معنى قبيله است ، به قولى آن به معنى فرقه است انبجست : انبجاس : انفجار ، طبرسى فرموده : خارج شدن آب كم‌كم ولى انفجار خارج شدن آنست با زيادت اما در سورهء بقره آيهء 60 بجاى انبجست « فانفجرت » آمده است .\r\nاناس : جماعت . اناس و اناسى جمع انس است .\r\nمشربهم : مشرب ( بر وزن منبر ) مكان برداشت آب و زمان آن و مصدر ميمى آيد به معنى آب خوردن ، آن در آيه به معناى اول است .\r\nغمام : ابر . آن در اصل به معنى پوشاندن است ( بقره / 57 ) .\r\nمن : ترنجبين ( بقره / 57 ) .\r\nسلوى : بلدرچين ( بقره / 57 ) .\r\nقريه : شهر و گاهى به معناى ده آيد ( بقره / 58 ) .\r\nحطة : حط فرود آمدن و فرود آوردن . حطة اسم است از « استحط وزره حطة » يعنى خواست گناه او را بريزد .\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nسجدا : جمع ساجد ، آن در آيه به معنى خضوع كنندگان است .\r\nخطيئات : جمع خطيئة به معنى خطا و گناه است ( بقره / 286 دربارهء گناه بودن خطا ) .\r\nرجز : اضطراب و لرزه . عذاب را رجز گويند كه مىكوبد و مىلرزاند .\r\n\r\nشرحها\r\nدر اين آيات از گروهى از قوم موسى سخن رفته كه در راه مستقيم او هستند و اين خواص قرآن است كه پيوسته به انصاف قضاوت مىكند و حق كسى را ضايع نمىكند ، سپس به قسمتى از معجزات موسى و لجاجت بنى اسرائيل به طور مجمل اشاره است كه نتوانستند از آن همه امكانات استفادهء صحيح بكنند .\r\n159 -  وَ مِنْ قَوْمِ مُوسى أُمَّةٌ يَهْدُونَ بِالْحَقِّ وَ بِهِ يَعْدِلُونَ  .\r\nلفظ باء در « بالحق » به معنى آلت و واسطه است يعنى از قوم موسى امتى است كه مردم را با حق هدايت مىكنند و با حق ميان آنها عدالت مىكنند .\r\nنظير اين آيه ، آيه 181 اين سوره است ، در اين آيه نظير آيه  وَ قالَ الَّذِي آمَنَ يا قَوْمِ اتَّبِعُونِ أَهْدِكُمْ سَبِيلَ الرَّشادِ  مؤمن / 38 نسبت هدايت به غير خدا و غير پيامبران داده شده است ( الميزان ) .\r\nدر مجمع البيان آمده : آنها قومى هستند در ما وراء چين ، ميان آنها و مملكت چين بيابانى است از ريگ روان ، آنها شريعت موسى را تغيير نداده‌اند ، آن گاه فرموده :\r\nاين از حضرت باقر عليه السّلام نقل شده است . در الميزان فرموده : روايت ضعيف است و از اين امت يهودي فعلا خبرى نيست و اگر بود اهل هدايت و عدالت نبودند ، چون شريعت موسى به وسيله عيسى و هر دو به وسيله اسلام نسخ شده است .\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nلازم نيست پى يافتن مصداق باشيم ، بلكه ظاهرا منظور قرآن مجيد آنست كه همهء بنى اسرائيل در مقابل شريعت موسى لجوج نبودند .\r\n160 -  وَ قَطَّعْناهُمُ اثْنَتَيْ عَشْرَةَ أَسْباطاً أُمَماً  اين جمله ظاهرا مقدمه است براى تقسيم چشمه‌هاى دوازده گانه كه از سنگ منفجر شدند . يعنى آنها را دوازده قبيله كرديم زيرا يعقوب دوازده پسر داشت و فرزندان هر يك در اثر كثرت امتى شدند « امما » بدل است از « اسباطا » گويا به علت كثرت آنها « امما » آمده است .\r\n وَ أَوْحَيْنا إِلى مُوسى إِذِ اسْتَسْقاهُ قَوْمُهُ أَنِ اضْرِبْ بِعَصاكَ الْحَجَرَ فَانْبَجَسَتْ مِنْهُ اثْنَتا عَشْرَةَ عَيْناً قَدْ عَلِمَ كُلُّ أُناسٍ مَشْرَبَهُمْ  اين قسمت در آيهء شصت از سورهء بقره گذشت ، معلوم است كه بنى اسرائيل در صحراى سينا از آب آشاميدنى در مضيقه بوده و از موسى آب خواسته‌اند ، اين جريان در تورات فعلى سفر خروج باب 17 ذكر شده ولى دوازده چشمه بودن در آن نيست .\r\n وَ ظَلَّلْنا عَلَيْهِمُ الْغَمامَ وَ أَنْزَلْنا عَلَيْهِمُ الْمَنَّ وَ السَّلْوى كُلُوا مِنْ طَيِّباتِ ما رَزَقْناكُمْ وَ ما ظَلَمُونا وَ لكِنْ كانُوا أَنْفُسَهُمْ يَظْلِمُونَ  .\r\nاين قسمت همان آيهء 57 از سورهء بقره است كه گذشت ، به آنجا رجوع شود .\r\n161 -  وَ إِذْ قِيلَ لَهُمُ اسْكُنُوا هذِهِ الْقَرْيَةَ وَ كُلُوا مِنْها حَيْثُ شِئْتُمْ وَ قُولُوا حِطَّةٌ وَ ادْخُلُوا الْبابَ سُجَّداً نَغْفِرْ لَكُمْ خَطِيئاتِكُمْ سَنَزِيدُ الْمُحْسِنِينَ  .\r\nاين همان آيهء 58 از سورهء بقره است كه گذشت و به آنجا رجوع شود و\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nنيز مشروح آن در سورهء مائده آيه 20 - 26 بررسى گرديد .\r\n162 -  فَبَدَّلَ الَّذِينَ ظَلَمُوا مِنْهُمْ قَوْلًا غَيْرَ الَّذِي قِيلَ لَهُمْ فَأَرْسَلْنا عَلَيْهِمْ رِجْزاً مِنَ السَّماءِ بِما كانُوا يَظْلِمُونَ  .\r\nاين آيه نيز همان آيه 59 از سورهء بقره است كه مشروحا گذشت و به آنجا رجوع شود . * * *\r\n\r\n","description":"","footnote":"","page_name":" 26 ","page_number":26},
  {"content":"\r\n\r\n\r\n[ سوره الأعراف ( 7 ) : آيات 163 تا 166 
  ]\r\nوَ سْئَلْهُمْ عَنِ الْقَرْيَةِ الَّتِي كانَتْ حاضِرَةَ الْبَحْرِ إِذْ يَعْدُونَ فِي السَّبْتِ إِذْ تَأْتِيهِمْ حِيتانُهُمْ يَوْمَ سَبْتِهِمْ شُرَّعاً وَ يَوْمَ لا يَسْبِتُونَ لا تَأْتِيهِمْ كَذلِكَ نَبْلُوهُمْ بِما كانُوا يَفْسُقُونَ ( 163 ) وَ إِذْ قالَتْ أُمَّةٌ مِنْهُمْ لِمَ تَعِظُونَ قَوْماً اللَّهُ مُهْلِكُهُمْ أَوْ مُعَذِّبُهُمْ عَذاباً شَدِيداً قالُوا مَعْذِرَةً إِلى رَبِّكُمْ وَ لَعَلَّهُمْ يَتَّقُونَ ( 164 ) فَلَمَّا نَسُوا ما ذُكِّرُوا بِهِ أَنْجَيْنَا الَّذِينَ يَنْهَوْنَ عَنِ السُّوءِ وَ أَخَذْنَا الَّذِينَ ظَلَمُوا بِعَذابٍ بَئِيسٍ بِما كانُوا يَفْسُقُونَ ( 165 ) فَلَمَّا عَتَوْا عَنْ ما نُهُوا عَنْهُ قُلْنا لَهُمْ كُونُوا قِرَدَةً خاسِئِينَ ( 166 )\r\n163 - از يهود بپرس از جريان شهرى كه در كنار دريا بود و در حرمت سبت تعدى مىكردند و ماهيهايشان روز قطع عمل آشكارا مىآمدند و روزى كه شنبه نمىگرفتند نمىآمدند ، بدينسان به سزاى فسقى كه مىكردند امتحانشان مىكرديم .\r\n164 - و چون گروهى از آنها گفتند : چرا قومى را كه خدا هلاكشان مىكند و يا به عذاب سختى دچارشان مىكند پند مىدهيد ؟ گفتند : براى عذرجويى به پروردگارتان و تا شايد از اين كار بپرهيزند .\r\n165 - و چون چيزهايى را كه تذكرشان داده بودند از ياد بردند ، كسانى را كه از بدى نهى مىكردند نجات داديم و آنها را كه ستم كرده بودند به سزاى فسقشان به عذاب سختى گرفتيم .\r\n166 - پس چون از آنچه نهى شده بودند سر پيچيدند ، به آنها گفتيم : ميمونهاى رانده شده شويد .\r\n\r\n","description":"","footnote":"","page_name":" 27 ","page_number":27},
  {"content":"\r\n\r\n\r\nكلمه‌ها\r\nحاضرة : حاضرة البحر يعنى مجاور دريا ( قريه‌اى كه در كنار دريا بود ) .\r\nيعدون : عدو : تجاوز « يعدون » تجاوز مىكردند از دستور خدا .\r\nسبت : بريدن « سبت الشيء : قطعه » سبت يهود همان قطع عمل در شريعت موسى بود و آن در روز شنبه است كه مىبايست در آن روز دست از كار بكشند .\r\nحيتانهم : حوت : ماهى ، جمع آن حيتان است .\r\nشرعا : شرع راه آشكار . شارع : آشكار ، جمع آن شرع است .\r\nمعذرة : عذر و معذرت : پوزش .\r\nبئيس : بؤس و بأس : شدت و سختى . بئيس : شديد و سخت .\r\nعتوا : عتو : طغيان شديد « عتوا » : طغيان و سرپيچى كردند .\r\nقردة : قرد ( بر وزن جسر ) ميمون . جمع آن قرده است .\r\nخاسئين : خسأ طرد شدن و طرد كردن . « خاسئين » : رانده شدگان .\r\n\r\nشرحها\r\nدر اين آيات جريان اصحاب سبت به طور مشروح بررسى شده است كه در بقره / 65 به طور اختصار ذكر شده و در سورهء نساء و نحل به آن اشاره شده است .\r\nمشروح قضيه آن است كه : بر يهود واجب بود روزهاى شنبه را دست از كار كشيده و به استراحت بپردازند ، از قرآن مجيد معلوم مىشود كه اين حكم ابتداء مانند حكم روز جمعه در اسلام ، وجوبى نداشته ولى در اثر اختلاف در محترم شمردن و محترم نشمردن بر آنها واجب گشته است :  إِنَّما جُعِلَ السَّبْتُ \r\n\r\n","description":"","footnote":"","page_name":" 28 ","page_number":28},
  {"content":"\r\n\r\n عَلَى الَّذِينَ اخْتَلَفُوا فِيهِ وَ إِنَّ رَبَّكَ لَيَحْكُمُ بَيْنَهُمْ يَوْمَ الْقِيامَةِ فِيما كانُوا فِيهِ يَخْتَلِفُونَ  نحل / 124 ، اين مطلب را در قاموس قرآن ( سبت ) توضيح داده‌ام .\r\nهاكس در قاموس كتاب مقدس دربارهء سبت به تفصيل سخن گفته از جمله گويد : سبت اسم آن روزى است كه قوم يهود از تمامى اعمال خود دست كشيده استراحت مىكردند . . . . در تورات سفر خروج باب 20 نيز اين مطلب گفته شده است .\r\nبهر حال : مدتها بعد از موسى عليه السّلام قومى از يهود در شهرى بنام ايكه در كنار دريا بود ، زندگى مىكردند « 1 » و از صيد ماهى امرار معاش مىنمودند ، در اثر امتحان خداوند ، روزهاى شنبه ماهىها در آب آشكار مىشدند و روزهاى ديگر ناپديد مىگشتند ، آن قوم سبت خود را ناديده گرفته و به شكار ماهى پرداختند ، گروهى مرتب بر خلاف دستور تورات ماهى شكار مىكردند ، گروهى ديگر ساكت نشسته و امر به معروف نمىكردند و حتى امر به معروف كنندگان را نيز دلسرد مىكردند ولى گروه ديگرى به حكم وظيفه شرعى آنها را موعظه و از صيد ماهى نهى مىكردند ، سرانجام : صيادان ماهى مسخ و به صورت ميمونها درآمدند و آنهايى كه نهى از منكر نمىكردند به عذاب سختى گرفتار شدند ولى موعظه كنندگان نجات يافتند ، جريان اصحاب سبت نزد يهود مدينه معلوم بود ، لذا قرآن به حضرت رسول صلّى اللَّه عليه و آله دستور مىدهد كه از يهود اين جريان را بپرس و محكومشان كن . اينك آيات .\r\n163 -  وَ سْئَلْهُمْ عَنِ الْقَرْيَةِ الَّتِي كانَتْ حاضِرَةَ الْبَحْرِ إِذْ يَعْدُونَ فِي السَّبْتِ إِذْ تَأْتِيهِمْ حِيتانُهُمْ يَوْمَ سَبْتِهِمْ شُرَّعاً وَ يَوْمَ لا يَسْبِتُونَ لا تَأْتِيهِمْ كَذلِكَ نَبْلُوهُمْ بِما كانُوا يَفْسُقُونَ  .\r\n\r\n\r\n","description":"","footnote":"\r\n( 1 ) گويند آنها در زمان داود عليه السلام بودند .\r\n","page_name":" 29 ","page_number":29},
  {"content":"\r\n\r\nدر اين آيه چندين مطلب هست اول : مسئله در نزد يهود مدينه معلوم بوده كه فرموده : از آنها بپرس . . . و در سورهء بقره آمده :  وَ لَقَدْ عَلِمْتُمُ الَّذِينَ اعْتَدَوْا مِنْكُمْ فِي السَّبْتِ . . .  دوم اين شهر در كنار دريا بوده ، عياشى در تفسير خود از حضرت باقر صلوات اللَّه عليه نقل كرده كه نام آن شهر « ايله » بود ، سوم :\r\nآنها در روز سبت از دستور تورات سرپيچى كرده و به صيد ماهى مىپرداختند .\r\nچهارم : روزهاى شنبه ماهيها در روى آب آشكار مىشدند و روزهاى ديگر نه ، پنجم : اين آزمايشى بود از جانب خدا كه آيا قدرت ايمانشان مىتواند آنها را از شكار باز دارد ششم : علت اين آزمايش آن نبود كه آنها فسق پيشه بودند .\r\n164 -  وَ إِذْ قالَتْ أُمَّةٌ مِنْهُمْ لِمَ تَعِظُونَ قَوْماً اللَّهُ مُهْلِكُهُمْ أَوْ مُعَذِّبُهُمْ عَذاباً شَدِيداً قالُوا مَعْذِرَةً إِلى رَبِّكُمْ وَ لَعَلَّهُمْ يَتَّقُونَ  .\r\nگفتگويى است ميان ساكت نشستگان و موعظه كنندگان مىگفتند :\r\nكه آنها به موعظه كنندگان اين گروه صيد كننده كه احترام سبت را از بين برده‌اند ، خدايا همه را از بين خواهد برد يا به عذابى سخت دچارشان خواهد كرد ، چرا اينها را موعظه مىكنند ؟ به عبارت ديگر عذاب خدا بر اينها حتمى است ، موعظه فائده ندارد ، آنها در جواب مىگفتند : اين عمل دو علت دارد يكى اينكه نسبت به وظيفهء خود عذرى در پيش خدا داشته باشيم كه خدايا ما به وظيفهء خود عمل كرديم ، ديگرى آنكه شايد آنها از اين عمل خلاف پرهيز كنند كه نوميدى كار شيطان است . لفظ  إِلى رَبِّكُمْ  بجاى « الى ربنا » حاكى است كه شما نيز اين وظيفه را داريد .\r\n165 -  فَلَمَّا نَسُوا ما ذُكِّرُوا بِهِ أَنْجَيْنَا الَّذِينَ يَنْهَوْنَ عَنِ السُّوءِ وَ أَخَذْنَا الَّذِينَ ظَلَمُوا بِعَذابٍ بَئِيسٍ بِما كانُوا يَفْسُقُونَ  .\r\nظاهرا مراد از « نسوا - ظلموا » تاركين امر به معروف و نهى از منكر\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nاست ، زيرا عذاب صيد كنندگان در آيهء بعدى خواهد آمد ، على هذا معنى اين مىشود : چون تاركان امر به معروف تذكر خدا را دربارهء امر به معروف از ياد بردند ، امر به معرف كنندگان را نجات داده و ظالمان تارك امر به معروف را به عذابى سخت گرفتار كرديم ، احتمال دارد منظور از « نسوا » صيد كنندگان باشد ولى از  الَّذِينَ ظَلَمُوا  تاركين امر به معروف هستند .\r\n166 -  فَلَمَّا عَتَوْا عَنْ ما نُهُوا عَنْهُ قُلْنا لَهُمْ كُونُوا قِرَدَةً خاسِئِينَ  اين قسمت حتما راجع به صيد كنندگان است كه مسخ شدند « 1 » از نهى شده طغيان كردند يعنى به آن اهميت نداده و سبت را شكستند ، على هذا دو گروه از بين رفته و فقط آمران به معروف نجات يافته‌اند ، در مجمع البيان از امام صادق و در تفسير عياشى از امام باقر عليهما السّلام نقل شده كه دو گروه هلاك شده و فقط يك گروه نجات يافتند و در الميزان از كافى از امام صادق عليه السّلام نقل شده : آن سه صنف مىباشند صنفى نجات يافتند ، و صنفي مسخ و صنفى هلاك شدند .\r\nاز عكرمه نقل شده كه به مجلس ابن عباس وارد شدم ، مقابلش قرآنى بود و آيهء  فَلَمَّا نَسُوا ما ذُكِّرُوا بِهِ  را مىخواند و مىگريست آن گاه گفت : ميدانم كه خدا صيادان ماهى را هلاك كرد و فرقه نهى از منكر را نجات داد ولى نمىدانم با آنها كه نهى نكردند و خود نيز مرتكب نشدند چه كرد . اما چنان كه از آيات استظهار كرديم و از روايات معلوم شد آن گروه نيز هلاك شده‌اند و مصداق  الَّذِينَ ظَلَمُوا  بودند راجع به جريان مسخ و حقيقت آن رجوع شود به آيهء شصت و پنجم از سورهء بقره و در قاموس قرآن به لفظ : قرد و مسخ و سبت رجوع كنيد .\r\n\r\n\r\n","description":"","footnote":"\r\n( 1 ) منظور از  قُلْنا لَهُمْ . . .  ارادهء خداوندى است نظير  إِنَّما قَوْلُنا لِشَيْءٍ إِذا أَرَدْناهُ أَنْ نَقُولَ لَهُ كُنْ فَيَكُونُ  همان خواست خدا مسخشان كرد نه اينكه كلامى در ميان باشد .\r\n","page_name":" 31 ","page_number":31},
  {"content":"\r\n\r\n\r\nنكته‌ها\r\nامر به معروف : امر به معروف و نهى از منكر يكى از وظائف مهم اسلامى است و ترك آن از گناهانى است كه سبب هلاكت است چنان كه از اين آيات معلوم گرديد و بى اعتنايان به آن هلاك شدند در اين باره آيات و روايات بى شمارى داريم ، از على عليه السّلام نقل شده كه فرموده : خدا از نادانان پيمان نگرفت كه ياد گيرند مگر پس از آنكه از دانايان پيمان گرفت كه ياد دهند « 1 » شايد هفتاد درصد علت بدبختىها و ظلم ظالمان همان ترك اين وظيفه خطير باشد .\r\n* * *\r\n\r\n\r\n","description":"","footnote":"\r\n( 1 ) نهج البلاغه خ 467 .\r\n","page_name":" 32 ","page_number":32},
  {"content":"\r\n\r\n\r\n[ سوره الأعراف ( 7 ) : آيات 167 تا 174 
  ]\r\nوَ إِذْ تَأَذَّنَ رَبُّكَ لَيَبْعَثَنَّ عَلَيْهِمْ إِلى يَوْمِ الْقِيامَةِ مَنْ يَسُومُهُمْ سُوءَ الْعَذابِ إِنَّ رَبَّكَ لَسَرِيعُ الْعِقابِ وَ إِنَّهُ لَغَفُورٌ رَحِيمٌ ( 167 ) وَ قَطَّعْناهُمْ فِي الْأَرْضِ أُمَماً مِنْهُمُ الصَّالِحُونَ وَ مِنْهُمْ دُونَ ذلِكَ وَ بَلَوْناهُمْ بِالْحَسَناتِ وَ السَّيِّئاتِ لَعَلَّهُمْ يَرْجِعُونَ ( 168 ) فَخَلَفَ مِنْ بَعْدِهِمْ خَلْفٌ وَرِثُوا الْكِتابَ يَأْخُذُونَ عَرَضَ هذَا الْأَدْنى وَ يَقُولُونَ سَيُغْفَرُ لَنا وَ إِنْ يَأْتِهِمْ عَرَضٌ مِثْلُهُ يَأْخُذُوهُ أَ لَمْ يُؤْخَذْ عَلَيْهِمْ مِيثاقُ الْكِتابِ أَنْ لا يَقُولُوا عَلَى اللَّهِ إِلاَّ الْحَقَّ وَ دَرَسُوا ما فِيهِ وَ الدَّارُ الْآخِرَةُ خَيْرٌ لِلَّذِينَ يَتَّقُونَ أَ فَلا تَعْقِلُونَ ( 169 ) وَ الَّذِينَ يُمَسِّكُونَ بِالْكِتابِ وَ أَقامُوا الصَّلاةَ إِنَّا لا نُضِيعُ أَجْرَ الْمُصْلِحِينَ ( 170 ) وَ إِذْ نَتَقْنَا الْجَبَلَ فَوْقَهُمْ كَأَنَّهُ ظُلَّةٌ وَ ظَنُّوا أَنَّهُ واقِعٌ بِهِمْ خُذُوا ما آتَيْناكُمْ بِقُوَّةٍ وَ اذْكُرُوا ما فِيهِ لَعَلَّكُمْ تَتَّقُونَ ( 171 )\r\nوَ إِذْ أَخَذَ رَبُّكَ مِنْ بَنِي آدَمَ مِنْ ظُهُورِهِمْ ذُرِّيَّتَهُمْ وَ أَشْهَدَهُمْ عَلى أَنْفُسِهِمْ أَ لَسْتُ بِرَبِّكُمْ قالُوا بَلى شَهِدْنا أَنْ تَقُولُوا يَوْمَ الْقِيامَةِ إِنَّا كُنَّا عَنْ هذا غافِلِينَ ( 172 ) أَوْ تَقُولُوا إِنَّما أَشْرَكَ آباؤُنا مِنْ قَبْلُ وَ كُنَّا ذُرِّيَّةً مِنْ بَعْدِهِمْ أَ فَتُهْلِكُنا بِما فَعَلَ الْمُبْطِلُونَ ( 173 ) وَ كَذلِكَ نُفَصِّلُ الْآياتِ وَ لَعَلَّهُمْ يَرْجِعُونَ ( 174 )\r\n\r\n","description":"","footnote":"","page_name":" 33 ","page_number":33},
  {"content":"\r\n\r\n167 - و چون پروردگارت اعلام كرد كه تا روز قيامت بر يهود كسى را مىگمارد كه عذاب سخت را بر آنها وارد مىكند كه پروردگارت تند مجازات و آمرزنده و مهربان است .\r\n168 - آنها را در زمين امتها كرديم ، بعضى از آنها نيكوكاران و بعضى پائين از آنانند و آنها را به خوبيها و بديها آزموديم تا به سوى خدا باز گردند .\r\n169 - از پس آنها جانشينان بد بجا ماندند كه كتاب آسمانى را به ميراث بردند ، مال دنيا را ( به حرام ) مىگيرند و مىگويند : حتما آمرزيده مىشويم و اگر حرامى مانند آن پيششان آيد بگيرند مگر پيمان تورات از آنها گرفته نشده بود كه بر خدا جز حق نگويند : مندرجات تورات را مكرر خوانده بودند ، آخرت براى اهل تقوى بهتر است ، آيا نمىفهميد ؟\r\n170 - آنان كه به كتاب چنگ زدند و اقامهء نماز كردند ما پاداش اصلاحگران را تباه نمىكنيم .\r\n171 - و چون آن كوه را كنده و بالاى سرشان برديم گويى سايبان بود ، پنداشتند كه بر روى آنها خواهد افتاد كتابى را كه به شما داده‌ايم محكم بگيريد و مندرجات آن را ياد داشته باشيد تا پرهيزكارى كنيد .\r\n172 - و چون خداى تو از بنى آدم از پشتهايشان فرزندان آنها را بياورد و آنها را بر خودشان گواه كرد كه آيا پروردگار شما نيستم ؟ گفتند : آرى گواهى مىدهيم مبادا روز قيامت بگوئيد كه ما از اين نكته غافل بوديم .\r\n173 - يا بگوئيد : پدران ما از پيش شرك آوردند و ما فرزندانى از پى آنها بوده‌ايم آيا ما را به سزاى آنچه اهل باطل كرده‌اند هلاك مىكنى ؟\r\n174 - بدينسان آيات خود را بيان مىكنيم و تا آنها به راه حق باز گردند .\r\n\r\nكلمه‌ها\r\nتأذن : تأذن و اذن به معنى اعلام است  تَأَذَّنَ رَبُّكَ  خدايت اعلام كرد .\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nيسومهم : سوم : تحميل و وارد كردن « يسومهم » وارد مىكند به آنها ، به معنى چريدن نيز آيد چنان كه در  فِيهِ تُسِيمُونَ  به معنى چرانيدن است .\r\nقطعناهم : تقطيع در اينجا گروه گروه كردن و فرقه فرقه كردن است .\r\nخلف : ( بر وزن عقل ) جانشين بد ، اگر ( بر وزن شرف ) باشد به معنى جانشين نيكو است ، آن در آيه به معناى اول است ، در مجمع البيان فرموده : آن بر وزن شرف اغلب در مدح به كار رود .\r\nعرض : ( بر وزن شرف ) مال دنيا . در مجمع البيان فرموده : هر چيز ناپايدار را عرض گويند .\r\nالادنى : دنو : نزديكى . دنى : نزديك ، ادنى : نزديكتر  عَرَضَ هذَا الْأَدْنى  يعنى : متاع اين زندگى نزديكتر . در قاموس قرآن ( دنو ) توضيح داده‌ام كه دنيا به معنى زندگى پست نيست بلكه به معناى نزديكتر است زيرا اين زندگى به ما نزديكتر از زندگى آخرت است .\r\nميثاق : وثاقه : محكم و ثابت ، ميثاق : پيمان محكم .\r\nدرسوا : درس به معناى پيوسته خواندن است ، كهنه شدن را « درس الاثر » گويند كه در اثر پيوسته ماندن كهنه شده است « درسوا ما فيه » يعنى آنچه را كه در كتاب بود پيوسته خوانده بودند .\r\nيمسكون : مسك : گرفتن و نگاه داشتن . تمسك : گرفتن و چنگ زدن .\r\n يُمَسِّكُونَ بِالْكِتابِ  يعنى به كتاب چنگ مىزنند .\r\nنتقنا : نتق : كندن چيزى از ريشه‌اش  نَتَقْنَا الْجَبَلَ  كوه را از ريشه كنديم .\r\nظلة : ظل : سايه . ظله ( بضم اول ) : سايبان .\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nظهورهم : ظهر ( بفتح ظاء ) پشت . جمع آن ظهور است « ظهورهم » : پشتهاى آنها .\r\n\r\nشرحها\r\nدر تعقيب جريان موسى و بنى اسرائيل در اين آيات آمده : آنها تا قيامت زير دست بوده و در زير فشار ديگران خواهند بود ، اين ظاهرا به جهت آنست كه علت بدبختى كه عصيان است پيوسته در آنها خواهد بود ، چنان كه آيات بعدى دربارهء اختلاف آنها نشان مىدهد . بعد در مقام قضاوت عادلانه فرموده كه قسمتى از آنها نيكوكارانند و خدا به طور گوناگون امتحانشان كرد تا به سوى خدا برگردند ، آن گاه فرموده : نسلهاى آينده نيز مانند پدرانشان ميثاق خدا را ناديده گرفتند با آنكه مىدانستند و نيز فرموده : از اسلاف آنها نيز گروهى پاكانند و در آخر به مناسبت پيمان بنى اسرائيل به پيمان همگانى خدايى اشاره شده كه بطور طبيعى از همهء انسانها از اول خلقت گرفته شده و انسانها طورى آفريده شده‌اند كه اقرار به وجود خدا و بندگى او در نهاد آنها از همان زمانى كه در پشت پدران بودند گذاشته شده است .\r\n167 -  وَ إِذْ تَأَذَّنَ رَبُّكَ لَيَبْعَثَنَّ عَلَيْهِمْ إِلى يَوْمِ الْقِيامَةِ مَنْ يَسُومُهُمْ سُوءَ الْعَذابِ  .\r\nمنظور از « عليهم » يهود و مراد از « يبعثن » مسلط كردن است ، اين آيه نشان مىدهد كه تا قيامت آنها زير دست و در زير فشار ديگران خواهند بود و اين بواسطهء آنست كه علت اين بلا پيوسته در آنها خواهد بود ، چنان كه آيات بعدى نشان مىدهد كه علل بدبختى پدران در اختلافشان نيز هست و اصولا آيات بعدى در بيان استمرار اين علل است كه آنها نيز مثل اسلافشان ميثاق خدا را شكستند .\r\n\r\n","description":"","footnote":"","page_name":" 36 ","page_number":36},
  {"content":"\r\n\r\n إِنَّ رَبَّكَ سَرِيعُ الْعِقابِ وَ إِنَّهُ لَغَفُورٌ رَحِيمٌ  جملهء اول راجع به آنست كه آنها مشمول فعلى غضب خدا هستند ، اهل تفسير قيدى بر آن افزوده و گفته‌اند :\r\nخدا سريع العقاب است نسبت به آنها كه مستحق عقابند ، در الميزان فرموده :\r\nمعناى جملهء اول آنست كه بعضى از عقاب خدا به سرعت ميرسد مانند عقاب طغيانگر ، دليل اين سخن آمدن جملهء بعدى است كه حاكى است : خدا هميشه سريع العقاب نيست . كه غفور و رحيم هم هست .\r\nبهر حال اين ذلت براى يهود در اثر طغيان هميشگى آنها و سريع العقاب بودن خداست .\r\n168 -  وَ قَطَّعْناهُمْ فِي الْأَرْضِ أُمَماً مِنْهُمُ الصَّالِحُونَ وَ مِنْهُمْ دُونَ ذلِكَ وَ بَلَوْناهُمْ بِالْحَسَناتِ وَ السَّيِّئاتِ لَعَلَّهُمْ يَرْجِعُونَ  .\r\nاين آيه يك خبر است دربارهء نسل اول و يا يهودى كه نزديك به زمان موسى بودند و در عين حال حق پاكان را ناديده نگرفته است آنها فرقه فرقه شده و در زمين پراكنده شدند ، لفظ « دون » به معنى پائين است يعنى : گروهى پائين‌تر از صالحان بودند ، آن وقت « بلوناهم » راجع به گروه پائين است كه آزمايش شده‌اند تا به راه حق برگردند .\r\n169 -  فَخَلَفَ مِنْ بَعْدِهِمْ خَلْفٌ وَرِثُوا الْكِتابَ يَأْخُذُونَ عَرَضَ هذَا الْأَدْنى وَ يَقُولُونَ سَيُغْفَرُ لَنا وَ إِنْ يَأْتِهِمْ عَرَضٌ مِثْلُهُ يَأْخُذُوهُ  .\r\nاين آيه تعليل ادامهء ذلت و زير سلطه بودنست كه در  لَيَبْعَثَنَّ عَلَيْهِمْ إِلى يَوْمِ الْقِيامَةِ . . .  گذشت ، يعنى جانشينان آنها نيز عمل پدران را در پيش گرفتند و خود را مستحق غضب كردند ، منظور از  يَأْخُذُونَ عَرَضَ . . .  دنياپرستى و جاه‌طلبى آنهاست كه در به دست آوردن آن موازين شرعى را مراعات نمىكردند ، جملهء  يَقُولُونَ سَيُغْفَرُ لَنا  حاكى از يك عقيدهء ناحق است ، آنها نمىگفتند : توبه مىكنيم\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nو آمرزيده مىشويم و گرنه بجمله  وَ إِنْ يَأْتِهِمْ عَرَضٌ مِثْلُهُ يَأْخُذُوهُ  جايى نمىماند بلكه عقيده‌شان آن بود كه اين گناه حتما بازخواستى ندارد نظير  لَيْسَ عَلَيْنا فِي الْأُمِّيِّينَ سَبِيلٌ  آل عمران / 75 و نظير  وَ قالُوا لَنْ تَمَسَّنَا النَّارُ إِلَّا أَيَّاماً مَعْدُودَةً  بقره / 80 كه گذشت لذا در جواب آن آمده : اين افتراء است بر خدا .\r\nجملهء :  وَ إِنْ يَأْتِهِمْ عَرَضٌ مِثْلُهُ يَأْخُذُوهُ  حاكى از تداوم دنيا پرستى است و اينكه  سَيُغْفَرُ لَنا  در مقام توبه نيست .\r\n أَ لَمْ يُؤْخَذْ عَلَيْهِمْ مِيثاقُ الْكِتابِ أَنْ لا يَقُولُوا عَلَى اللَّهِ إِلَّا الْحَقَّ  جواب  سَيُغْفَرُ لَنا  است يعنى از اينها پيمان گرفته شده كه فقط حق را به خدا نسبت دهند با وجود آن ، غفران حتمى و عدم مسئوليت در مقابل ظلم را ، به خدا نسبت مىدهند .\r\n وَ دَرَسُوا ما فِيهِ وَ الدَّارُ الْآخِرَةُ خَيْرٌ لِلَّذِينَ يَتَّقُونَ أَ فَلا تَعْقِلُونَ  ظاهرا هر دو واو براى حال است يعنى حال آنكه آنها حكم كتاب را خوانده و مىدانستند كه نبايد به خدا جز حق را نسبت بدهند و حال آنكه آخرت براى اهل تقوى بهتر است لازم بود اهل تقوى شده و ناحق را به خدا نسبت ندهند ، آن گاه ظاهرا دربارهء جملهء اخير همهء مردم اعم از يهود و غير يهود به لفظ  أَ فَلا تَعْقِلُونَ  مخاطب شده‌اند ، بنا بر قرائتى ، آن « يعقلون » با « ياء » است .\r\n170 -  وَ الَّذِينَ يُمَسِّكُونَ بِالْكِتابِ وَ أَقامُوا الصَّلاةَ إِنَّا لا نُضِيعُ أَجْرَ الْمُصْلِحِينَ  .\r\nاين آيه در وهله اول يك مطلب مستقل است ، اشاره به صلوة از ميان سائر احكام براى اهميت آنست ، زيرا نماز همچون روحى است در هيكل همه اديان آسمانى ، چنگ زدن به كتاب الهى كه قوانين و نظامات طبيعت را بيان مىكند و ارتباط با خدا ، انسان را اصلاحگر جامعه مىكند ، خدا پاداش اصلاحگران\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nرا تباه نمىكند .\r\nآرى : اصلاح جامعه جز با تمسك به دين فطرت ميسر نيست ، هيچ مخلوقى نمىتواند مثل خالق كه آفرينندهء جهان است ، راههاى اصلاح جامعه را نشان بدهد ، فقط كسى مصلح است كه به كتاب خدا چنگ زند و به وسيله نماز با خدا ارتباط داشته باشد .\r\nدر وهله دوم ، اين آيه استثنايى است نسبت به آيه سابق ، يعنى از اسلاف آنها آنان كه به كتاب خدا چنگ زده و نماز خواندند مصلح بودند ، اجرشان پيش خداست . على هذا مراد از كتاب ، تورات يا انجيل و از نماز ، نماز آنهاست .\r\n171 -  وَ إِذْ نَتَقْنَا الْجَبَلَ فَوْقَهُمْ كَأَنَّهُ ظُلَّةٌ وَ ظَنُّوا أَنَّهُ واقِعٌ بِهِمْ خُذُوا ما آتَيْناكُمْ بِقُوَّةٍ وَ اذْكُرُوا ما فِيهِ لَعَلَّكُمْ تَتَّقُونَ  .\r\nاين همان آيه 63 از سورهء بقره است كه گذشت و در آنجا به جاى جبل « الطور » آمده است و آن يكى از معجزات موسى در بيابان سينا بود ، از امام صادق صلوات اللَّه عليه نقل شده : چون تورات نازل شد آن را قبول نكردند ، خدا كوه را بالاى سر آنها بلند كرد ، موسى گفت : اگر قبول نكنيد كوه بر شما خواهد افتاد ، در نتيجه ، آن را قبول كردند .\r\nآيه روشن مىكند كه كوه بر آنها همچون سايبانى شده بود ، به نظر مىآيد : آمدن اين آيه در اينجا راجع به جمله  أَ لَمْ يُؤْخَذْ عَلَيْهِمْ مِيثاقُ الْكِتابِ . . . \r\nدر آيه سابق است يعنى اين پيمان كه به كتاب خدا پاى بند باشند از اسلافشان نيز گرفته شده بود .\r\n172 -  وَ إِذْ أَخَذَ رَبُّكَ مِنْ بَنِي آدَمَ مِنْ ظُهُورِهِمْ ذُرِّيَّتَهُمْ وَ أَشْهَدَهُمْ عَلى أَنْفُسِهِمْ أَ لَسْتُ بِرَبِّكُمْ قالُوا بَلى شَهِدْنا  « 1 » .\r\n\r\n\r\n","description":"","footnote":"\r\n( 1 ) گويند : اين آيه يكى از آياتى است كه دلالت دارد كه خداشناسى ، فطرى انسان است مانند  فَأَقِمْ وَجْهَكَ لِلدِّينِ حَنِيفاً فِطْرَتَ اللَّهِ الَّتِي فَطَرَ النَّاسَ عَلَيْها  روم / 22 .\r\n","page_name":" 39 ","page_number":39},
  {"content":"\r\n\r\nاين آيه در رابطه با پيمانى است كه از بنى اسرائيل دربارهء ايمان به كتاب گرفته شده و به همين تناسب نازل شده است و مىخواهد بگويد : نه تنها از يهود در زمينه ايمان به كتاب عهد گرفته شده ، بلكه ايمان به توحيد پيمانى است كه از همه انسانها در اول خلقت و در آن روز كه هنوز در اين شكل به دنيا نيامده بودند ، گرفته شده است ، اكنون آيه را قطع نظر از روايات و اقوال بررسى مىكنيم .\r\n« اخذ » در آيه به معنى گرفتن به طور جدا كردن از چيزى و خارج كردن است مثل چيدن گلى از بوته‌اى كه عبارت اخراج خارج بردن نطفه از انسان باشد ، لفظ « من » در هر دو مورد به علت آمدن « اخذ » است كه در مأخوذ منه بايد « من » باشد . كلمهء  مِنْ ظُهُورِهِمْ  بدل است از  مِنْ بَنِي آدَمَ  و تقدير آن چنين است « و اذا اخذ ربك ذرية بنى آدم من ظهورهم » ، يعنى آن گاه كه خداى تو فرزندان بنى آدم را از پشت پدران گرفت و جدا كرد .\r\nمىدانيم كه از اول خلقت خدا انسانهاى بى شمارى را از صلب پدران گرفته و جدا كرده و در آينده تا قيامت چنين خواهد كرد ، حال آنكه لفظ « اخذ » به صورت ماضى حاكى است كه اين كار شده و گذشته است ، ناگفته نماند : مسئلهء زمان ، گذشته و آينده ، شده‌ها و آنچه در آينده خواهد شد ، نسبت به ما انسانها است كه در مسير زمان قرار گرفته‌ايم اما نسبت به خدا گذشته و آينده وجود ندارد و آنچه نسبت به ما در آينده خواهد شد نسبت به خدا يك چيز موجود است على هذا اين حكم دربارهء آيندگان نيز صادق است كه آنها نسبت به خدا « آمده » و « شده » اند .\r\nپس از اين مطلب در جملهء بعدى مىفرمايد :  وَ أَشْهَدَهُمْ عَلى أَنْفُسِهِمْ أَ لَسْتُ بِرَبِّكُمْ قالُوا بَلى شَهِدْنا  يعنى خودشان را بر خودشان گواه گرفت و گفت : آيا\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nپروردگار شما نيستم ؟ گفتند : بلى پروردگار مايى .\r\nدر اينجا هم مسأله ، عمومى و در حق همهء انسانها است ، حتى انسانهايى كه هنوز به دنيا نيامده‌اند ، علت اين عموم شايد همانست كه گفته شد : نسبت به خدا گذشته و آينده وجود ندارد ، آيا كلام  أَ لَسْتُ بِرَبِّكُمْ  و جواب  بَلى شَهِدْنا  به زبان قال بوده يا به زبان حال ؟ هر چه هست ظاهرا هر دو به يكسان بوده است ، در اينجا دو مطلب هست :\r\nيكى اينكه : خدا انسانها را در عالم سلول بودن خطاب كرده و آنها را به ربوبيت خود و مصنوع بودن خودشان متوجه كرده و آنها با شعورى كه داشتند در جواب  أَ لَسْتُ بِرَبِّكُمْ  جواب  بَلى شَهِدْنا  داده‌اند ، با در نظر گرفتن آنكه همه چيز نسبت به خدا درك و شعور دارند و خدا فرموده :  وَ إِنْ مِنْ شَيْءٍ إِلَّا يُسَبِّحُ بِحَمْدِهِ وَ لكِنْ لا تَفْقَهُونَ تَسْبِيحَهُمْ  اسراء / 44 و با در نظر گرفتن آنكه گذشته و آينده نسبت به خدا يكى است و يا اينكه براى انسانها يك عالمى قبل از اين عالم بوده و در آن همهء انسانهايى كه در طول زمان به وجود خواهند آمد موجود بوده و وجود جمعى داشته‌اند و اين قضيه ميان خدا و بندگان واقع شده است ، چنان كه الميزان رأى به وجود عالمى قبل از اين عالم داده است .\r\nديگرى آنكه اين آيه يك واقعيت طبيعى را به اين صورت نقل و مجسم مىكند و آن اينكه انسانها طورى آفريده مىشوند كه ذات آنها از ابتداى خلقت ، دلالت بر توحيد و مصنوع بودن خودشان دارد نظير آيهء  فَأَقِمْ وَجْهَكَ لِلدِّينِ حَنِيفاً فِطْرَتَ اللَّهِ الَّتِي فَطَرَ النَّاسَ عَلَيْها . . .  روم / 30 كه خدا مخلوق را بر فطرت توحيد آفريده و توحيد را با ذات آنها عجين كرده است و مانند حديثى كه از امام باقر عليه السّلام از رسول خدا صلّى اللَّه عليه و آله نقل شده : هر مولودى بر فطرت آفريده مىشود يعنى بر معرفت و دانايى كه خدا خالق او است و در همان حديث آمده :\r\nفطرهم على\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nالمعرفة « 1 »\r\nبايد نكتهء گذشته را در اينجا اضافه كنيم كه خدا آنچه را در آينده به طور حتم واقع خواهد شد به صورت ماضى و گذشته فرموده است چنان كه بسيارى از آيات قيامت به همين نحو است .\r\nروايات بسيارى از ائمهء اطهار عليهم السّلام دربارهء اين آيه نقل شده كه بعضى از آنها حكايت از مطلق اخذ ميثاق دارد و بعضى حاكى است كه خدا فرزندان آدم را به صورت ذره‌ها از صلب او خارج كرد و از آنها به ربوبيت خود پيمان گرفت و ( اين جريان به « عالم ذر » معروف شده است ) اين روايات در كافى ، بحار ، تفسير برهان ، تفسير الميزان و مانند آن نقل شده است و اينكه گفته‌اند : كسى آن عالم را به ياد ندارد مانعى نيست ، زيرا خدا از آن خبر داده ، بايد اذعان كرد . سپس ذيل آيه و آيهء بعدى علت اين پيمان گرفتن را چنين بيان مىكند :\r\n أَنْ تَقُولُوا يَوْمَ الْقِيامَةِ إِنَّا كُنَّا عَنْ هذا غافِلِينَ  كلمه  أَنْ تَقُولُوا  تقديرش « كراهة ان تقولوا » است و « هذا » اشاره به ربوبيت خدا است يعنى اين اشهاد و اخذ ميثاق به دو علت بود . اول : آنكه مبادا روز قيامت بگوئيد : ما از ربوبيت تو غافل بوديم و در مشرك بودن گناهى نداريم دوم :\r\n173 -  أَوْ تَقُولُوا إِنَّما أَشْرَكَ آباؤُنا مِنْ قَبْلُ وَ كُنَّا ذُرِّيَّةً مِنْ بَعْدِهِمْ أَ فَتُهْلِكُنا بِما فَعَلَ الْمُبْطِلُونَ  .\r\nاين علت راجع به عمومى بودن ميثاق است يعنى اگر از گروهى كه پدران باشند ميثاق مىگرفتيم و از گروهى نه ، آن وقت پدران در صورت عدم اعتنا به ميثاق و مشرك بودن مستحق عذاب مىشدند اما فرزندان آنها حق داشتند\r\n\r\n\r\n","description":"","footnote":"\r\n( 1 )\r\nالميزان از كافى عن الباقر عليه السلام قال : قال رسول اللَّه صلّى اللَّه عليه و آله : كل مولود يولد على الفطرة يعنى على المعرفة بان اللَّه خالقه . . . قال زرارة و سألته عن قول اللَّه عز و جل :  وَ إِذْ أَخَذَ رَبُّكَ مِنْ بَنِي آدَمَ مِنْ ظُهُورِهِمْ . . .  قال : اخرج من ظهر آدم ذريته الى يوم القيامة فخرجوا كالذر فعرفهم فاراهم نفسه و لولا ذلك لم يعرف احد ربه » .\r\n","page_name":" 42 ","page_number":42},
  {"content":"\r\n\r\nكه بگويند : خدايا از ما ميثاق نگرفته بودى ما بى آنكه چيزى بدانيم از پدرانمان كه اهل باطل بودند تقليد كرديم چرا ما را به گناه آنها عذاب مىكنى در خاتمه دو مسأله بايد مورد نظر باشد ، يكى اينكه در اثر اهميت مطلب در « ذيل آيهء قبلى و اين آيه صورت كلام از خطاب به رسول خدا به خطاب به مردم برگشته است ، ديگرى آنكه اين اشهاد حجت خدا را بر مردم تمام كرده است و اين نشان مىدهد كه مراد از آيهء شريفه جريان فطرت است كه گفته شد و اللَّه العالم ، و در صورت اشاره شدن به عالم ذر بايد گفت نسيان آن بر تمام شدن حجت ضررى ندارد چنان كه گفته شد و گرنه حجّت تمام نخواهد شد .\r\n174 -  وَ كَذلِكَ نُفَصِّلُ الْآياتِ وَ لَعَلَّهُمْ يَرْجِعُونَ  .\r\nتفصيل آيات ، روشن و بيان كردن آنهاست كه مدلول هر يك معلوم شود  وَ لَعَلَّهُمْ . . .  عطف است بر مقدرى كه ذكرش لازم نبوده است و شايد آن دانستن چنان عالمى بوده باشد يعنى : بدينسان آيات براى دانستن اين واقعه بيان مىكنيم و تا آنها از باطل به حق رجوع كنند .\r\n\r\n","description":"","footnote":"","page_name":" 43 ","page_number":43},
  {"content":"\r\n\r\n\r\n[ سوره الأعراف ( 7 ) : آيات 175 تا 179 
  ]\r\nوَ اتْلُ عَلَيْهِمْ نَبَأَ الَّذِي آتَيْناهُ آياتِنا فَانْسَلَخَ مِنْها فَأَتْبَعَهُ الشَّيْطانُ فَكانَ مِنَ الْغاوِينَ ( 175 ) وَ لَوْ شِئْنا لَرَفَعْناهُ بِها وَ لكِنَّهُ أَخْلَدَ إِلَى الْأَرْضِ وَ اتَّبَعَ هَواهُ فَمَثَلُهُ كَمَثَلِ الْكَلْبِ إِنْ تَحْمِلْ عَلَيْهِ يَلْهَثْ أَوْ تَتْرُكْهُ يَلْهَثْ ذلِكَ مَثَلُ الْقَوْمِ الَّذِينَ كَذَّبُوا بِآياتِنا فَاقْصُصِ الْقَصَصَ لَعَلَّهُمْ يَتَفَكَّرُونَ ( 176 ) ساءَ مَثَلاً الْقَوْمُ الَّذِينَ كَذَّبُوا بِآياتِنا وَ أَنْفُسَهُمْ كانُوا يَظْلِمُونَ ( 177 ) مَنْ يَهْدِ اللَّهُ فَهُوَ الْمُهْتَدِي وَ مَنْ يُضْلِلْ فَأُولئِكَ هُمُ الْخاسِرُونَ ( 178 ) وَ لَقَدْ ذَرَأْنا لِجَهَنَّمَ كَثِيراً مِنَ الْجِنِّ وَ الْإِنْسِ لَهُمْ قُلُوبٌ لا يَفْقَهُونَ بِها وَ لَهُمْ أَعْيُنٌ لا يُبْصِرُونَ بِها وَ لَهُمْ آذانٌ لا يَسْمَعُونَ بِها أُولئِكَ كَالْأَنْعامِ بَلْ هُمْ أَضَلُّ أُولئِكَ هُمُ الْغافِلُونَ ( 179 )\r\n175 - بخوان بر يهود خبر مهم آن كس را كه به او آيات خود را داديم ( ولى ) از آنها بيرون شد ( كنار رفت ) شيطان او را تعقيب كرد تا از آنان شد كه در راه هلاكتند .\r\n176 - اگر مىخواستيم او را به وسيلهء آن آيه‌ها رفعت مىداديم ولى او به لذات دنيا ميل كرد ، حكايت او حكايت آن سگ است كه اگر به او حمله كنى زبانش را بيرون مىآورد و اگر تركش كنى باز زبانش را بيرون مىآورد ، اين است حكايت كسانى كه آيات ما را تكذيب كرده‌اند ، آن قصه را حكايت كن تا بيانديشند .\r\n177 - بد است حكايت گروهى كه آيه‌هاى ما را تكذيب كردند ، آنها فقط به خود ستم مىكردند .\r\n\r\n","description":"","footnote":"","page_name":" 44 ","page_number":44},
  {"content":"\r\n\r\n178 - هر كس خدا هدايتش كند او هدايت شدهء حقيقى است و هر كه خدا گمراهش گرداند آنها زيانكارانند .\r\n179 - حقا كه بسيارى از جن و انس را براى جهنم آفريده‌ايم كه قلب دارند ولى با آن قلبها درك نمىكنند ، آنها را چشمهايى است كه با آنها نمىبينند و آنها را گوشهايى است كه نمىشنوند ، آنها مانند بهائم بلكه گمراهتر از آنها هستند آنها به تمام معنى غافلند .\r\n\r\nكلمه‌ها\r\nنبأ : خبر مهم . خبر پر فائده . نبوت از آن مشتق است .\r\nانسلخ : انسلاخ : خارج شدن  فَانْسَلَخَ مِنْها  : از آنها خارج شد ، اصل آن سلخ به معنى كندن پوست گوسفند است ( قاموس قرآن ) غاوين : غى و غوايه : رفتن به راه هلاكت . غوى : كسى كه در راه هلاكت است ، جمع آن غاوون مىباشد ( آنان كه در راه هلاكتند ) .\r\nاخلد : اخلاد : ملازمت هميشگى .  أَخْلَدَ إِلَى الْأَرْضِ  يعنى به زمين چسبيد ، آن كنايه است از ميل به لذات دنيا و دنيا پرستى .\r\nتحمل : تحمل در اينجا از حمله است نه حمل ،  إِنْ تَحْمِلْ عَلَيْهِ  اگر حمله كنى به آن .\r\nيلهث : لهث آن است كه سگ زبانش را از عطش بيرون آورد ، به قول بعضى از عطش يا رنج يا خستگى با تنفس شديد ، در آيه معناى دوم مناسب است .\r\nمثل : مثل مثله در اينجا به معنى صفت و حكايت است .\r\nقصص : قصص بر وزن شرف به معنى قصه و نقل قصه اسم و مصدر هر دو آمده است بعضى آن را جمع و بعضى مفرد گفته‌اند « فاقصص\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nالقصص » : حكايت كن داستان يا داستانها را .\r\nذرءنا : ذرء : آفريدن ذرء ، انشاء ، احداث و خلق نظيرهم هستند .\r\nآذان : اذن ( بر وزن شتر ) : گوش . جمع آن آذان است .\r\nانعام : چهارپايان . مراد از آن مطلق چهارپايان است نه فقط گاو ، گوسفند و شتر ، مفرد آن نعم ( بر وزن شرف ) و نعم گاهى جمع آيد .\r\n\r\nشرحها\r\nسياق آيات نشان مىدهد كه « عليهم » راجع به يهود است يعنى : بر آنها اين قصه را بخوان در اين آيات حكايت شخصى آمده كه خدا آيات خود را به او داده بود و او مىتوانست با آن آيات خود را مقرب درگاه خدا كند ولى پى اميال نفسانى رفت و شيطان او را تعقيب نمود و آيات از اختيارش خارج شد و به حالتى رسيد كه موعظه و عدم موعظه نسبت به او يكسان بود ، آن گاه آمده كه هر كس آيات خدا را تكذيب كند به اين حالت دچار شود .\r\nسپس فرموده : بسيارى از اشخاص بالاخره اهل جهنم خواهند بود كه از چشم و گوش و قلب خود كه براى هدايت است استفاده نمىكنند ، نقل اين حكايت براى يهود آن است كه آنها نيز علائم و بشارات رسول خدا صلّى اللَّه عليه و آله به آنها رسيد ولى از آنها بهره نبردند و هر كه خواهشهاى نفسانى را بر هدايت خدايى ترجيح دهد مشمول اين مثل است .\r\nبنا بر روايات ، آن شخص نامش بلعم پسر باعوراء يا بلعام بن باعور بود كه اسم اعظم مىدانست و چون دعا مىكرد مستجاب مىشد در الميزان از تفسير قمى از پدرش از حسين بن خالد از حضرت رضا عليه السّلام نقل شده : بلعم بن باعورا\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nخدا به او اسم اعظم داده بود ، دعا مىكرد مستجاب مىشد او به فرعون ميل كرد آن گاه كه فرعون در طلب موسى و يارانش بود از بلعم خواست دعا كند تا موسى و يارانش گرفتار شوند ، او به الاغ خود سوار شد تا در طلب موسى برود ، الاغش از رفتن امتناع كرد ، شروع به زدن او نمود ، خدا آن را به تكلم آورد گفت : واى بر تو چرا مرا ميزنى ؟ مىخواهى با تو بيايم تا بر ضد پيامبر خدا و قوم مؤمن دعا كنى ؟ او الاغ را مرتب مىزد تا بمرد ، در نتيجه اسم اعظم از زبانش خارج شد ، آنست فرمودهء خدا  فَانْسَلَخَ مِنْها فَأَتْبَعَهُ الشَّيْطانُ فَكانَ مِنَ الْغاوِينَ . . . \r\nبه نقلى مراد از آن شخص ، امية پسر ابو صلت شاعر ثقفى است كه كتابها را خواند و يقين كرد كه پيغمبرى مبعوث خواهد شد و اميد داشت كه خودش باشد و چون رسول خدا صلّى اللَّه عليه و آله مبعوث شد بر او حسد برد و رسالتش را تكذيب كرد ، پس از فوت او اشعارش بوسيلهء خواهرش بر رسول خدا خوانده شد ، حضرت فرمود : « آمن شعره و كفر قلبه » شعرش ايمان آورده ولى دلش كافر شده است ( مجمع البيان ) .\r\nدر مجمع البيان از امام باقر عليه السّلام نقل شده : اصل در اين قصه بلعم است سپس خدا آن را مثل زده بر هر كس از اهل قبله كه هواى نفس خويش را بر هدايت خدا ترجيح داده است « 1 » 175 -  وَ اتْلُ عَلَيْهِمْ نَبَأَ الَّذِي آتَيْناهُ آياتِنا فَانْسَلَخَ مِنْها فَأَتْبَعَهُ الشَّيْطانُ فَكانَ مِنَ الْغاوِينَ  .\r\nمراد از « عليهم » يهود و يا همهء مردم است مراد از آيات كرامتها و آيات\r\n\r\n\r\n","description":"","footnote":"\r\n( 1 ) و\r\nقال ابو جعفر ( ع ) الاصل فى ذلك بلعم ثم ضربه اللَّه مثلا لكل مؤثر هواه على هداية اللَّه من اهل القبلة .\r\n","page_name":" 47 ","page_number":47},
  {"content":"\r\n\r\nباطنى و براهينى است كه به وسيلهء آنها باطن انسان منور مىشود و حق را از باطل تشخيص مىدهد و اگر منظور آيات انبيا باشد بدين جهت است كه او آنها را مىدانست و در ضميرش نقش بسته بود « فانسلخ » حاكى است كه آيات همچون حصارى او را برگرفته بود و او خود به اختيارش از آنها خارج شد ، نتيجهء شكستن حصار آن بود كه شيطان او را تعقيب كرد و عاقبت تعقيب شيطان ورود در راه هلاكت بود ، به هر حال آيات را ناديده گرفت و به آنها اعتنايى نكرد .\r\n176 -  وَ لَوْ شِئْنا لَرَفَعْناهُ بِها وَ لكِنَّهُ أَخْلَدَ إِلَى الْأَرْضِ وَ اتَّبَعَ هَواهُ  .\r\nيعنى اگر مىخواستيم با آن آيات مقربش و و الا مقامش مىكرديم ، اما آن را نخواستيم زيرا او ميل به دنيا پرستى و ميل به شهوات كرد و ظالم شد .\r\nو هدايت خدا از دستش رفت كه  إِنَّ اللَّهَ لا يَهْدِي الْقَوْمَ الظَّالِمِينَ  اين آيه نشان مىدهد كه در اين گونه موارد ارادهء خدا در پى ارادهء بنده است نظير  ثُمَّ انْصَرَفُوا صَرَفَ اللَّهُ قُلُوبَهُمْ  .\r\n فَمَثَلُهُ كَمَثَلِ الْكَلْبِ إِنْ تَحْمِلْ عَلَيْهِ يَلْهَثْ أَوْ تَتْرُكْهُ يَلْهَثْ ذلِكَ مَثَلُ الْقَوْمِ الَّذِينَ كَذَّبُوا بِآياتِنا فَاقْصُصِ الْقَصَصَ لَعَلَّهُمْ يَتَفَكَّرُونَ  .\r\nفاء در « فمثله » حاكى است كه نتيجه  أَخْلَدَ إِلَى الْأَرْضِ  چنان حالت را در او به وجود آورده بود كه نسبت موعظه و عدم آن به او يكسان بود نظير  سَواءٌ عَلَيْكُمْ أَ دَعَوْتُمُوهُمْ أَمْ أَنْتُمْ صامِتُونَ  اعراف / 193 .\r\nسگ داراى اين سجيه است كه به او حمله كنى يا نكنى زبانش را بيرون مىآورد پس صفت او همچون صفت سگ شده بود آن گاه فرمايد صفت و حكايت آنان كه آيات خدا را دانسته تكذيب كرده‌اند همين است ، تو اى پيامبر اين\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nقصه را حكايت كن شايد يهود يا مردم ديگر انديشه كنند و پند گيرند .\r\nدر اين آيه سگ تقبيح نشده ، فقط منظور بيان حال آن شخص است ولى در واقعيت اين تشبيه لازم است فكر كرد ، و علّت اين تشبيه بر نگارنده معلوم نشد .\r\n177 -  ساءَ مَثَلًا الْقَوْمُ الَّذِينَ كَذَّبُوا بِآياتِنا وَ أَنْفُسَهُمْ كانُوا يَظْلِمُونَ  .\r\nلفظ « مثلا » تميز و فاعل « ساء » است ، تقدير آن « ساء مثل القوم » مىباشد يعنى : بد است صفت قومى كه آيه‌هاى ما را تكذيب كردند ، جملهء اخير حاكى است كه اينها فقط به خودشان ظلم مىكنند ، بد بودن صفت آنها بد بودن خودشان است .\r\n178 -  مَنْ يَهْدِ اللَّهُ فَهُوَ الْمُهْتَدِي وَ مَنْ يُضْلِلْ فَأُولئِكَ هُمُ الْخاسِرُونَ  .\r\nاين آيه نشان مىدهد كه مجرد رسيدن به اسباب هدايت موجب هدايت واقعى نمىشود و مجرد رسيدن به اسباب ضلالت سبب ضلالت حقيقى نمىگردد بلكه مشيت خدا در هر دو لازم است ، بلعم باعورا نيز كه به اسباب ظاهرى هدايت رسيده بود به هدايت واقعى هميشگى نرسيد ، پس هدايت يافتهء واقعى كسى است كه پس از رسيدن به اسباب ظاهرى ، خدا هدايت او را بخواهد همچنين است خاسر و گمراه واقعى ، اينكه چرا نسبت ضلالت به خدا داده شده بآيهء 26 سورهء بقره و آيهء 26 از سورهء آل عمران رجوع شود .\r\n179 -  وَ لَقَدْ ذَرَأْنا لِجَهَنَّمَ كَثِيراً مِنَ الْجِنِّ وَ الْإِنْسِ لَهُمْ قُلُوبٌ لا يَفْقَهُونَ بِها وَ لَهُمْ أَعْيُنٌ لا يُبْصِرُونَ بِها وَ لَهُمْ آذانٌ لا يَسْمَعُونَ بِها أُولئِكَ كَالْأَنْعامِ بَلْ هُمْ أَضَلُّ أُولئِكَ هُمُ الْغافِلُونَ  .\r\nاين آيه با آنكه مطلب مستقلى است ، به نظرم در رابطه با آيهء قبلى آمده\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nاست يعنى : هدايت يافتگان حقيقى كسانى هستند كه از قلوب و چشم و گوش استفادهء واقعى كنند و گر نه آنها فقط راه يافتن به اسباب هدايت است . آنان كه از آنها استفادهء واقعى نكنند مسيرشان آتش خواهد بود .\r\nلام در « لجهنم » ممكن است براى غايت و عاقبت باشد مثل :  فَالْتَقَطَهُ آلُ فِرْعَوْنَ لِيَكُونَ لَهُمْ عَدُوًّا وَ حَزَناً  قصص / 8 آل فرعون موسى را براى استفاده گرفته بودند ولى عاقبت براى آنها دشمن شد ، خدا مردمان را براى رحمت و سعادت و بهشت آفريده ولى در عاقبت عدهء كثيرى ، در اثر سوء اختيار ، اهل جهنم مىشوند .\r\nالميزان لام را به معناى علّت گرفته و آيه را چنين توجيه مىكند :\r\nنجّارى مىخواهد از مقدارى تخته ، درى بسازد ، شروع به اره كردن و تراشيدن و اندازه گرفتن مىكند ، آن قسمت از تخته‌ها كه با اندازه و نظر او جور در مىآيد به صورت در مىآيند و قسمتهاى ديگر بيرون ريخته مىشوند ، نجّار را در ساختن در يك ارادهء اصلى هست كه ساختن در باشد و يك ارادهء بالتبع كه دور ريختن آنچه مطابق اندازه و شكل در نبوده است .\r\nخداوند انسان را در روى زمين آفريده و خواسته كه او در مسير توحيد قرار گرفته و به سعادت دو جهان برسد و فرموده :  وَ ما خَلَقْتُ الْجِنَّ وَ الْإِنْسَ إِلَّا لِيَعْبُدُونِ  ذاريات / 56 اين ارادهء اولى و اصيل خدا است اراده تبعى و دوم آن است كه آنان كه به اختيار خود از مسير حق جدا شوند در آتش باشند .\r\n« كثيرا » حاكى است كه اهل آتش در حد خود زياد خواهند بود نه اينكه آنها نسبت باهل بهشت زياد باشند  لَهُمْ قُلُوبٌ لا يَفْقَهُونَ بِها . . .  دليل جهنمى بودن آنهاست و علّت « ذرءنا » مىباشد  أُولئِكَ كَالْأَنْعامِ  بدان علت است كه از مميزات انسانى كه آنها را از چهارپايان جدا كرده بهره نبرده‌اند ، آنها در صورتى از بهائم برتر مىبودند كه از نيروى تفكر و عقلانى استفاده كنند\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nو گر نه مصداق  وَ الَّذِينَ كَفَرُوا يَتَمَتَّعُونَ وَ يَأْكُلُونَ كَما تَأْكُلُ الْأَنْعامُ . . .  محمّد / 12 خواهند شد .\r\n بَلْ هُمْ أَضَلُّ  براى آن است كه حيوانات دربارهء خود مقصر و گمراه نيستند زيرا كه خدا در وجود آنها بيشتر از آنچه هستند نيافريده است ولى انسانها از آنچه هست دست كشيده و استفاده نكرده‌اند ، در تفسير صافى از علل الشرائع از امير المؤمنين عليه السّلام نقل شده : خدا در ملائكه عقل قرار داده بدون شهوت ( ميل به لذات مادى ) و در بهائم شهوت قرار داده بدون عقل ، ولى در انسان هر دو را قرار داده ، هر كس عقلش بر شهوتش غالب شود ، او از ملائكه بهتر است ، هر كس شهوتش بر عقلش غالب شود ، او از بهائم بدتر است « 1 » .\r\n أُولئِكَ هُمُ الْغافِلُونَ  جلو افتادن « هم » ظاهرا حاكى از كمال غفلت است كه توجهى به وجود امتيازات انسان از حيوان ندارند و از اسباب هدايت بهره نمىبرند .\r\n\r\n\r\n","description":"","footnote":"\r\n( 1 )\r\nعن امير المؤمنين ( ع ) ان اللَّه ركّب فى الملائكة عقلا بلا شهوة و ركّب فى البهائم شهوة بلا عقل و ركّب في بنى آدم كليهما فمن غلب عقله شهوته فهو خير من الملائكة و من غلب شهوته عقله فهو شر من البهائم .\r\n","page_name":" 51 ","page_number":51},
  {"content":"\r\n\r\n\r\n[ سوره الأعراف ( 7 ) : آيات 180 تا 188 
  ]\r\nوَ لِلَّهِ الْأَسْماءُ الْحُسْنى فَادْعُوهُ بِها وَ ذَرُوا الَّذِينَ يُلْحِدُونَ فِي أَسْمائِهِ سَيُجْزَوْنَ ما كانُوا يَعْمَلُونَ ( 180 ) وَ مِمَّنْ خَلَقْنا أُمَّةٌ يَهْدُونَ بِالْحَقِّ وَ بِهِ يَعْدِلُونَ ( 181 ) وَ الَّذِينَ كَذَّبُوا بِآياتِنا سَنَسْتَدْرِجُهُمْ مِنْ حَيْثُ لا يَعْلَمُونَ ( 182 ) وَ أُمْلِي لَهُمْ إِنَّ كَيْدِي مَتِينٌ ( 183 ) أَ وَ لَمْ يَتَفَكَّرُوا ما بِصاحِبِهِمْ مِنْ جِنَّةٍ إِنْ هُوَ إِلاَّ نَذِيرٌ مُبِينٌ ( 184 )\r\nأَ وَ لَمْ يَنْظُرُوا فِي مَلَكُوتِ السَّماواتِ وَ الْأَرْضِ وَ ما خَلَقَ اللَّهُ مِنْ شَيْءٍ وَ أَنْ عَسى أَنْ يَكُونَ قَدِ اقْتَرَبَ أَجَلُهُمْ فَبِأَيِّ حَدِيثٍ بَعْدَهُ يُؤْمِنُونَ ( 185 ) مَنْ يُضْلِلِ اللَّهُ فَلا هادِيَ لَهُ وَ يَذَرُهُمْ فِي طُغْيانِهِمْ يَعْمَهُونَ ( 186 ) يَسْئَلُونَكَ عَنِ السَّاعَةِ أَيَّانَ مُرْساها قُلْ إِنَّما عِلْمُها عِنْدَ رَبِّي لا يُجَلِّيها لِوَقْتِها إِلاَّ هُوَ ثَقُلَتْ فِي السَّماواتِ وَ الْأَرْضِ لا تَأْتِيكُمْ إِلاَّ بَغْتَةً يَسْئَلُونَكَ كَأَنَّكَ حَفِيٌّ عَنْها قُلْ إِنَّما عِلْمُها عِنْدَ اللَّهِ وَ لكِنَّ أَكْثَرَ النَّاسِ لا يَعْلَمُونَ ( 187 ) قُلْ لا أَمْلِكُ لِنَفْسِي نَفْعاً وَ لا ضَرًّا إِلاَّ ما شاءَ اللَّهُ وَ لَوْ كُنْتُ أَعْلَمُ الْغَيْبَ لاسْتَكْثَرْتُ مِنَ الْخَيْرِ وَ ما مَسَّنِيَ السُّوءُ إِنْ أَنَا إِلاَّ نَذِيرٌ وَ بَشِيرٌ لِقَوْمٍ يُؤْمِنُونَ ( 188 )\r\n\r\n","description":"","footnote":"","page_name":" 52 ","page_number":52},
  {"content":"\r\n\r\n180 - نامهاى نكوتر براى خداست ، وى را با آنها بخوانيد و كسانى را كه در نامهاى خدا كجروى مىكنند ترك كنيد ، به زودى سزاى عملشان را خواهند ديد .\r\n181 - از كسانى كه آفريده‌ايم امتى هست كه با حق هدايت و با حق داورى مىكنند .\r\n182 - و كسانى كه آيه‌هاى ما را تكذيب كرده‌اند از جايى كه نمىدانند به تدريج گرفتارشان مىكنيم .\r\n183 - و به آنها مهلت مىدهم كه تدبير من محكم است .\r\n184 - آيا فكر نكرده‌اند كه مصاحب آنها جنون ندارد ، او فقط بيم دهندهء آشكار است .\r\n185 - آيا فكر نكرده‌اند در تدبير آسمانها و زمين و در حكومت آنچه خدا آفريده است ؟\r\nو اينكه شايد اجلشان نزديك شده است ، پس به كدام حديث بعد از قرآن ايمان مىآورند ؟\r\n186 - هر كس خدا گمراهش كند راهنمايى نخواهد داشت و آنها را وامىگذارد كه در طغيان خود متحير بمانند .\r\n187 - از تو از قيامت مىپرسند كه وقوع آن كى خواهد بود ؟ بگو : علم آن نزد پروردگار من است ، آن را در وقتش جز او ظاهر نمىكند « وقوع » آن در آسمانها و زمين سنگين است ، آن فقط ناگهان مىآيد ، از تو از قيامت مىپرسند گويا به آن دانايى ، بگو : علم آن فقط نزد خداست ، اما بيشتر مردم نمىدانند .\r\n188 - بگو : من براى خودم مالك نفع و ضررى نيستم مگر آنچه را كه خدا بخواهد ، اگر غيب را مىدانستم خوبى را براى خودم زياد مىكردم و بدى به من نمىرسيد من فقط براى كسانى كه ايمان مىآورند بيم دهنده و بشارت دهنده‌ام .\r\n\r\nكلمه‌ها\r\nاسماء : جمع اسم است ، اصل آن سمو به معناى علامت مىباشد كه اسم علامت مسمى است .\r\nحسنى : مؤنث احسن به معناى خوبتر است .\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nذروا : و ذر ترك كردن « ذروا » : ترك كنيد « يذرهم » ترك مىكند آنها را يلحدون : لحد گاهى به معنى عدول و انحراف از استقامت و گاهى به معنى ميل است « لحد الى فلان : مال اليه . لحد عنه : عدل و انحرف » همچنين است الحاد .  يُلْحِدُونَ فِي أَسْمائِهِ  دربارهء اسماء خدا منحرف مىشوند ( آنها را به ديگران نسبت مىدهند ) .\r\nيعدلون : عدالت در اينجا به معنى داورى به حق است  وَ بِهِ يَعْدِلُونَ  و با حق حكومت و داورى مىكنند .\r\nسنستدرجهم : درجه : مرتبه و منزلت . درج به معنى راه رفتن نيز آيد ، استدراج آن است كه شخص به تدريج و درجه گرفتار و گرفته شود ، مراد از آن نزديك شدن تدريجى به عذاب و هلاكت است املى : يعنى مهلت مىدهم . ملى : زمان طويل . املاء : اطالهء مدت كه عبارت اخراى مهلت دادن است « الاملاء : الامهال » .\r\nمتين : محكم و قوى . متن در اصل ، گوشت محكم كنار تيرهء پشت است .\r\nجنة : ( بكسر جيم ) جنون و ديوانگى .\r\nملكوت : حكومت و تدبير . آن مانند ملك ( بر وزن قفل ) است ولى از آن ابلغ و رساتر مىباشد ، زيرا « واو » و « تا » براى مبالغه اضافه مىشوند .\r\nيعمهون : عمه : ( بر وزن شرف ) سر گردانى ، كه ناشى از حيرت باشد « يعمهون » : سرگردان مىشوند .\r\nساعة : ساعة به معنى قسمتى از زمان است . مراد از آن در اينجا زمان قيامت است .\r\n\r\n","description":"","footnote":"","page_name":" 54 ","page_number":54},
  {"content":"\r\n\r\nمرساها : رسو : ثبوت و رسوخ . « رسا الشيء : ثبت » مرسى ( بر وزن موسى ) جايز است كه مصدر ميمى ، اسم زمان و مكان و اسم مفعول باشد ، آن در آيه مصدر ميمى و به معناى ثبوت يا وقوع است .\r\nيجليها : جلو و تجليه : آشكار شدن و آشكار كردن  لا يُجَلِّيها  آشكار نمىكند و به وجود نمىآورد آن را .\r\nبغتة : بغت و بغتة : ناگهانى .\r\nحفى : احفاء : مبالغه در سؤال يا مبالغه در دانستن حال شخص است « حفى » : دانا . گويى بسكه در سؤال مبالغه كرده تا دانا شده است .\r\nبشير : بشارت دهنده مژده و نويد دهنده . « نذير » : بيم دهنده -\r\n\r\nشرحها\r\nدر آيات گذشته روشن شد كه هدايت و اضلال واقعى با مشيت خدا و از جانب او است ، در رابطه با اين مطلب در اين آيات گفته شده : مدار هدايت واقعى خواندن خدا با بهترين نامها و مدار گمراهى واقعى عدول و انحراف از خواندن او با آن نامها و اسناد آنها به غير خداست و در آيهء بعدى روشن شده كه خواندن و الحاد عمل ناممكن نيست زيرا گروهى چنين هستند ولى مكذبين به تدريج گرفته و گرفتار مىشوند و نيز بيان شده كه اگر بخواهند مانند آن گروه باشند وسائل هدايت در اختيارشان هست .\r\nدر دو آيهء اخير از سؤال وقت وقوع آخرت جواب داده شده كه آن از علوم غيبى است و كسى را در آن خبرى نيست و به ناگهان خواهد رسيد .\r\n\r\n","description":"","footnote":"","page_name":" 55 ","page_number":55},
  {"content":"\r\n\r\n180 -  وَ لِلَّهِ الْأَسْماءُ الْحُسْنى فَادْعُوهُ بِها وَ ذَرُوا الَّذِينَ يُلْحِدُونَ فِي أَسْمائِهِ  .\r\nجلو آمدن « للَّه » و الف و لام در « الاسماء » حاكى است كه همهء نامهاى بهتر از آن خداست ، آنچه از علم و حكم و قدرت و رحمت و غير خدا هست آميخته با نقص و عدم بقا و امثال آن است لذا آنها در انسان حسن هستند نه احسن ولى آنها در خدا به طور كامل و بدون نقص مىباشند و احسن بودن از اين جهت است بهتر بودن اسماء به علّت معانى و حقائق آنهايى كه در ذات بارى هست ، فقط الفاظ اسماء در نظر نيست بلكه آنها فقط آئينه و نشان دهندهء معانى هستند .\r\n فَادْعُوهُ بِها  به نظر الميزان دعوت به طور عبادت و فرمانبرى است مثل :\r\n هُوَ الْحَيُّ لا إِلهَ إِلَّا هُوَ فَادْعُوهُ مُخْلِصِينَ لَهُ الدِّينَ  مومن / 65 كه دعوت همان اخلاص در عبادت است ، در آيهء   وَ مَنْ أَضَلُّ مِمَّنْ يَدْعُوا مِنْ دُونِ اللَّهِ مَنْ لا يَسْتَجِيبُ لَهُ إِلى يَوْمِ الْقِيامَةِ وَ هُمْ عَنْ دُعائِهِمْ غافِلُونَ وَ إِذا حُشِرَ النَّاسُ كانُوا لَهُمْ أَعْداءً وَ كانُوا بِعِبادَتِهِمْ كافِرِينَ   احقاف / 6 ، اتحاد دعا و عبادت كاملا روشن است ، پس  فَادْعُوهُ بِها  يعنى خدا را عبادت كنيد در حالى كه عقيده داريد كه او با معانى اين صفات متصف است و اين حكايت در آن ذات پاك متمركز است .\r\nالحاد و انحراف در نامهاى خدا آن است كه معانى اين صفات را در غير خدا بدانيم مثل مادىها كه نسبت خلقت را به ماده مىدهند و طبيعت بى شعور را خالق مىدانند و مانند مشركان كه خدا را خالق دانسته و بتان خود را معبود و خير رساننده ( نافع ) و دفع كنندهء شر دانستند و مانند ديگران كه طاغوتها را پرستيده و اسباب كنونى را در ادارهء قسمتى از جهان مستقل دانستند .\r\nولى مردان حق با نداى  أَلا لَهُ الْخَلْقُ وَ الْأَمْرُ  خدا را با اسمايى و صفاتى خواندند و عبادت كردند كه حاكى از تمركز همه كمالات در ذات بارى و عارى بودن آن از همه نقصها و كبودهاست .\r\n\r\n","description":"","footnote":"","page_name":" 56 ","page_number":56},
  {"content":"\r\n\r\n سَيُجْزَوْنَ ما كانُوا يَعْمَلُونَ  .\r\nاين قسمت نشان مىدهد كه منظور از دعوت ، عمل و عبادت است و گرنه لازم بود به جاى « يعملون » كلمهء « يدعون » آيد يعنى آنها كه در نامهاى خدا الحاد مىكنند و آن حقائق را در ديگران مىدانند و به آنها رو مىآورند حتماً سزاى عمل خود را خواهند ديد ، دربارهء اسماء حسنى در « نكته‌ها » بحثى خواهيم داشت .\r\n181 -  وَ مِمَّنْ خَلَقْنا أُمَّةٌ يَهْدُونَ بِالْحَقِّ وَ بِهِ يَعْدِلُونَ  .\r\nاين آيه نظير آيهء 159 همين سوره است  وَ مِنْ قَوْمِ مُوسى أُمَّةٌ يَهْدُونَ بِالْحَقِّ  اين آيه مىگويد : ما شما را در هدايت حقيقى و خواندن اسماء خدا بامر غير مقدور و غير عملى دعوت نميكنيم زيرا عدّه‌اى از بندگان ما چنين‌اند و چنين عمل مىكنند ( استفاده از الميزان ) در اين آيه نسبت هدايت به امت داده شده كه كار خدايى است ، از آن مىشود فهميد كه آنها امت به خصوص و مصون از خطا هستند .\r\nدر صافى فرموده : در كافى از امام صادق و در تفسير عياشى از امام باقر عليهما السّلام نقل شده كه فرموده‌اند :\r\n« هم الأئمة »\r\n، در مجمع البيان از آن دو بزرگوار نقل شده كه فرمودند :\r\n« نحن هم »\r\nبه نظر مىآيد كه مصداق حقيقى و اولى آيه آنها عليهم السّلام هستند ولى آيه اعم است و اللَّه العالم .\r\nبه هر حال وصف اين امت آن است كه مردم را به حق دعوت مىكنند و با حق داورى و حكم مىكنند .\r\n182 -  وَ الَّذِينَ كَذَّبُوا بِآياتِنا سَنَسْتَدْرِجُهُمْ مِنْ حَيْثُ لا يَعْلَمُونَ  .\r\nاين آيه نقطهء مقابل آيهء قبل است در تحف العقول از امام حسين عليه السّلام نقل شده : استدراج آن است كه خداوند نعمت بنده را فراوان كند و توفيق شكر را از او سلب نمايد ، به هر حال اين گونه اشخاص نوعاً از خود راضى مىشوند و\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nبه حكم  يَحْسَبُونَ أَنَّهُمْ يُحْسِنُونَ صُنْعاً  خود را به حق مىدانند و ندانسته به تدريج به هلاكت و بدبختى و تمام شدن فرصتها نزديك مىشوند ، مانند كسى كه بر سر شاخ درخت نشسته و آن را از بيخ مىبرد ، تمام شدن فرصت و نزديك شدن به هلاكت جهتى است كه مكذبين نمىدانند . به نظر مىآيد : كه « حيث » در آيه به معنى مكان معنوى و جهت است .\r\n183 -  وَ أُمْلِي لَهُمْ إِنَّ كَيْدِي مَتِينٌ  .\r\nتغيير صيغهء تكلم مع الغير در  سَنَسْتَدْرِجُهُمْ  به صيغهء متكلم وحده در « و املى » براى تهديد بيشتر و عنايت به وعده و حرمان از رحمت است ، مراد از مهلت ظاهرا همان است كه به حكم  وَ لَكُمْ فِي الْأَرْضِ مُسْتَقَرٌّ وَ مَتاعٌ إِلى حِينٍ  بقره / 36 بندگان تا رسيدن مرگ در مهلتند تا مجالى براى تفكر و عمل و توبه داشته باشند و حجت براى نيكان و بدان تمام گردد ، اين مهلت توأم با استدراج در آيهء قبل است  إِنَّ كَيْدِي . . .  حاكى است كه اين مهلت از كيدهاى الهى و در عين حال براى اتمام حجت است . چنان كه فرموده :  وَ لا يَحْسَبَنَّ الَّذِينَ كَفَرُوا أَنَّما نُمْلِي لَهُمْ خَيْرٌ لِأَنْفُسِهِمْ إِنَّما نُمْلِي لَهُمْ لِيَزْدادُوا إِثْماً وَ لَهُمْ عَذابٌ مُهِينٌ  آل - عمران / 178 .\r\n184 -  أَ وَ لَمْ يَتَفَكَّرُوا ما بِصاحِبِهِمْ مِنْ جِنَّةٍ إِنْ هُوَ إِلَّا نَذِيرٌ مُبِينٌ  .\r\nاين آيه توبيخ است در ردّ كلام آنها كه به جاى تفكّر و تدبّر در دعوت اسلامى ، آن حضرت را به جنون نسبت مىدادند ،  أَ وَ لَمْ يَتَفَكَّرُوا  كلام تام است و  ما بِصاحِبِهِمْ . . .  كلام ديگرى است يعنى آيا فكر نكرده‌اند تا بدانند كه پيامبرشان ديوانه نيست ، آرى رفيق آنها كه مدت زيادى با او زندگى كرده و و احوالش را دانسته‌اند ، جنون ندارد و او فقط انذار كنندهء آشكار از عذاب خدا است .\r\n\r\n","description":"","footnote":"","page_name":" 58 ","page_number":58},
  {"content":"\r\n\r\n185 -  أَ وَ لَمْ يَنْظُرُوا فِي مَلَكُوتِ السَّماواتِ وَ الْأَرْضِ وَ ما خَلَقَ اللَّهُ مِنْ شَيْءٍ  .\r\nتوبيخ دوّم و استدلال است به اينكه پيامبرشان ديوانه نيست ، چون اگر در حكومت و تدبير آسمانها و زمين و اشياء تفكر كنند ، خواهند ديد پيامبرشان جز آنها را نمىگويد . تفكر در آسمانها و زمين و اشياء ، انسان را به حقيقت آنها واقف مىكند ولى تفكّر در ملكوت و حكومت و تدبير آنها ، انسان را به خدا و توحيد رهنمون مىشود . و به قول الميزان اين انديشه با يقين متلازم است چنان كه از  وَ كَذلِكَ نُرِي إِبْراهِيمَ مَلَكُوتَ السَّماواتِ وَ الْأَرْضِ وَ لِيَكُونَ مِنَ الْمُوقِنِينَ  انعام / 75 معلوم مىشود .\r\n وَ ما خَلَقَ اللَّهُ مِنْ شَيْءٍ  عطف است بر سماوات و مفيد عموم است يعنى آيا فكر نكرده‌اند در حكومت و تدبير اشيايى كه خدا آفريده است .\r\n وَ أَنْ عَسى أَنْ يَكُونَ قَدِ اقْتَرَبَ أَجَلُهُمْ  .\r\nعطف است بر « ملكوت » يعنى آيا فكر نكرده‌اند در اينكه شايد اجلشان نزديك شده است ، اين بدان علت است كه تفكّر در اينكه شايد به زودى خواهد مرد انسان را از تمرد و عصيان باز دارد  فَبِأَيِّ حَدِيثٍ بَعْدَهُ يُؤْمِنُونَ  لفظ « بعده » راجع به قرآن است ، يعنى اگر به اين قرآن با همهء اين حقائق ايمان نياوردند به كدام كتاب ايمان خواهند آورد ، اين جمله حكايت دارد كه ايمان آوردن آنها مشكل و موجب يأس است چنان كه آيهء بعدى آن را روشن مىكند .\r\n186 -  مَنْ يُضْلِلِ اللَّهُ فَلا هادِيَ لَهُ وَ يَذَرُهُمْ فِي طُغْيانِهِمْ يَعْمَهُونَ  .\r\nاين دو آيه در رابطه با  فَبِأَيِّ حَدِيثٍ . . .  است ، يعنى ايمان نمىآورند كه خدا گمراهشان كرده پس هدايتگرى ندارند ، خدا توفيق را سلب كرده همانطور در طغيانشان كور دل خواهند ماند .\r\n\r\n","description":"","footnote":"","page_name":" 59 ","page_number":59},
  {"content":"\r\n\r\n187 -  يَسْئَلُونَكَ عَنِ السَّاعَةِ أَيَّانَ مُرْساها قُلْ إِنَّما عِلْمُها عِنْدَ رَبِّي لا يُجَلِّيها لِوَقْتِها إِلَّا هُوَ ثَقُلَتْ فِي السَّماواتِ وَ الْأَرْضِ لا تَأْتِيكُمْ إِلَّا بَغْتَةً  .\r\nاين آيه و آيهء بعدى از آن جهت با آيات سابق تناسب دارد كه اين سؤال را مشركان كرده‌اند و آيات گذشته در بيان احوال مشركان است ، از تفسير على بن ابراهيم قمى نقل شده : قوم قريش سه نفر را به نامهاى عاص بن وائل ، نضر بن حارثه و عقبة بن ابى معيط ، به نجران فرستادند تا از يهود آنجا مسائلى ياد گيرند و از رسول خدا بپرسند ، يهود از جمله گفتند از محمّد بپرسيد قيامت كى خواهد بود اگر گفت مىدانم بدانيد كه دروغگو است كه وقت قيامت را خدا نه به ملك مقربى خبر داده و نه به پيامبر مرسلى .\r\nچون از رسول خدا صلّى اللَّه عليه و آله آن سؤال را كردند آيه در جواب آن نازل شد « 1 » به هر حال آيه مانند آيات ديگر صريح است در اينكه وقت وقوع آخرت را كسى جز خدا نمىداند .\r\nلذا در جواب  أَيَّانَ مُرْساها  فرموده  قُلْ إِنَّما عِلْمُها عِنْدَ رَبِّي  يعنى :\r\nعلم آن فقط در نزد خداست نه شخص ديگرى . نظر به سؤال كه از طرف مشركان نادان به وقوع پيوسته و نظر به جواب آن كه به لفظ  لا يُجَلِّيها لِوَقْتِها إِلَّا هُوَ  آمده ، « مرسى » بايد به معنى وقوع باشد نه اينكه بگوئيم از ايستادن زمان سؤال كرده‌اند .\r\nجملهء  لا يُجَلِّيها . . .  حاكى است كه قيامت در بطن اين جهان است ، خداوند آن را به علت رسيدن وقتش ظاهر و بيرون خواهد آورد چنان كه آتش در درون سنگ پنهان است .\r\n\r\n\r\n","description":"","footnote":"\r\n( 1 ) تفسير صافى .\r\n","page_name":" 60 ","page_number":60},
  {"content":"\r\n\r\nمراد از  ثَقُلَتْ فِي السَّماواتِ وَ الْأَرْضِ  شايد آن است كه : قيامت نسبت به آسمانها و زمين واقعهء سنگينى است كه همهء آنها را در هم خواهد كوبيد و زير و رو خواهد كرد  يَوْمَ تُبَدَّلُ الْأَرْضُ غَيْرَ الْأَرْضِ وَ السَّماواتُ  ابراهيم / 48 ، الميزان احتمال مىدهد كه مراد ثقل علم آنست در آسمانها و زمين كه همان ثقل وجود آن باشد به هر حال به نظر مىآيد كه « ثقلت . . . » علت  إِنَّما عِلْمُها عِنْدَ رَبِّي  است يعنى به علّت ثقيل و بزرگ بودن ، نمىتواند علم آن جز در نزد خدا باشد .\r\n لا تَأْتِيكُمْ إِلَّا بَغْتَةً  نتيجهء كلام سابق است وقتى كه علم آن مخصوص خدا شد پس آمدنش بدون اطلاع قبلى و كاملا ناگهانى است ، اين قسمت نسبت به كسانى است كه در وقت وقوع آن زنده خواهند بود آيات ديگرى حاكى است كه مردم در حالى كه به كارهاى عادى مشغولند قيامت شروع مىشود و جابجا از بين مىروند :    وَ يَقُولُونَ مَتى هذَا الْوَعْدُ إِنْ كُنْتُمْ صادِقِينَ ما يَنْظُرُونَ إِلَّا صَيْحَةً واحِدَةً تَأْخُذُهُمْ وَ هُمْ يَخِصِّمُونَ فَلا يَسْتَطِيعُونَ تَوْصِيَةً وَ لا إِلى أَهْلِهِمْ يَرْجِعُونَ    يس / 48 - 50 نظير آن در روايات نيز آمده است « 1 » .\r\n يَسْئَلُونَكَ كَأَنَّكَ حَفِيٌّ عَنْها قُلْ إِنَّما عِلْمُها عِنْدَ اللَّهِ وَ لكِنَّ أَكْثَرَ النَّاسِ لا يَعْلَمُونَ  .\r\nگويى از جواب  . . . عِنْدَ رَبِّي  چنان دانسته‌اند كه آن حضرت براى احترام خدا مىگويد : آن را فقط پروردگارم مىداند لذا سؤال را تكرار كرده‌اند به اميد آنكه مىداند و جواب خواهد داد لذا اين دفعه در جواب آمده  إِنَّما عِلْمُها عِنْدَ اللَّهِ  به جاى  عِلْمُها عِنْدَ رَبِّي  جملهء  وَ لكِنَّ أَكْثَرَ النَّاسِ . . .  تكميل جملهء سابق است ، لفظ « عنها » متعلّق به « يسئلونك » و تقدير آن « يسئلونك عنها » است .\r\n\r\n\r\n","description":"","footnote":"\r\n( 1 )\r\nفى جوامع الجامع و فى الحديث ان الساعة تهيج بالناس و الرجل يصلح حوضه و الرجل يسقى ماشيته و الرجل يقوم سلعته فى سوقه و الرجل يخفض مبزانه و يرفعه .\r\n","page_name":" 61 ","page_number":61},
  {"content":"\r\n\r\n188 -  قُلْ لا أَمْلِكُ لِنَفْسِي نَفْعاً وَ لا ضَرًّا إِلَّا ما شاءَ اللَّهُ وَ لَوْ كُنْتُ أَعْلَمُ الْغَيْبَ لَاسْتَكْثَرْتُ مِنَ الْخَيْرِ وَ ما مَسَّنِيَ السُّوءُ إِنْ أَنَا إِلَّا نَذِيرٌ وَ بَشِيرٌ لِقَوْمٍ يُؤْمِنُونَ  .\r\nدر الميزان گفته : چون در سؤال علم غيب ( وقوع قيامت ) از آن حضرت اين ايهام بود كه ادّعاى نبوت ادّعاى علم غيب است لذا در اين آيه علم غيب از آن حضرت كاملا نفى شده است ، بهر حال با دو دليل در اينجا علم غيب از آن حضرت نفى شده است . اوّل :  قُلْ لا أَمْلِكُ . . .  پيداست كه عالم به غيب مالك نفع و ضرر براى خودش مىتواند باشد ولى آنكه مالك نفع و ضرر خودش نيست داناى غيب نمىتواند باشد .\r\nدوم  وَ لَوْ كُنْتُ أَعْلَمُ الْغَيْبَ . . .  روشن است كه آن حضرت نمىتوانست خير كثير به دست آورد و از شر و ضرر در امان باشد پس داناى غيب نبوده است ، آن گاه جملهء  إِنْ أَنَا إِلَّا نَذِيرٌ . . .  مىگويد كه ادعاى نبوت دانايى غيب نيست بلكه من فقط نذير و بشيرم ، جلو افتادن « نذير » به جهت آن است كه سخن با كفّار است مناسب بود كه انذار قبل از بشارت باشد . راجع به علم غيب رجوع شود به « نكته‌ها » .\r\n\r\nنكته‌ها\r\nاسماء حسنى : لفظ  الْأَسْماءُ الْحُسْنى  در چهار جا از قرآن كريم آمده است اول  وَ لِلَّهِ الْأَسْماءُ الْحُسْنى فَادْعُوهُ بِها  اعراف / 180 دوم  قُلِ ادْعُوا اللَّهَ أَوِ ادْعُوا الرَّحْمنَ أَيًّا ما تَدْعُوا فَلَهُ الْأَسْماءُ الْحُسْنى  اسراء / 110 سوم :  اللَّهُ لا إِلهَ إِلَّا هُوَ لَهُ الْأَسْماءُ الْحُسْنى  طه / 8 چهارم :  هُوَ اللَّهُ الْخالِقُ الْبارِئُ الْمُصَوِّرُ لَهُ الْأَسْماءُ الْحُسْنى  حشر / 24 ، اسماء حسنى صفات حق تعالى هستند كه هر يك نشان دهندهء قسمتى از تدبير عالم يا نمايندهء جلال و كبريايى خداست ، خواندن خدا با آن نامها آن است كه داعى حقائق آنها را كه در ذات بارى هست\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nدر نظر مجسم كند و بداند از مبدئى مدد مىخواهد كه تمام خيرها و خواسته‌ها را به احسن وجه دارا است . اسماء حسناى خداوند در قرآن بنا بر تعداد تفسير الميزان 127 است به قرار ذيل و به ترتيب حروف اول :\r\nالف : إله ، احد ، اوّل ، آخر ، اعلى ، اكرم ، اعلم ، ارحم الراحمين ، احكم الحاكمين ، احسن الخالقين ، اهل التقوى ، اهل المغفرة ، اقرب ، ابقى .\r\nب : بارى ، باطن ، بر ، بصير ، بديع .\r\nت : تواب .\r\nج : جبار ، جامع .\r\nح : حكيم ، حليم ، حى ، حق ، حميد ، حسيب ، حفيظ ، حفى .\r\nخ : خبير ، خالق ، خلاق ، خير ، خير الماكرين ، خير الرازقين ، خير الفاصلين خير الحاكمين ، خير الغافرين ، خير الوارثين ، خير الراحمين ، خير المنزلين .\r\nذ : ذو العرش ، ذو الطول ، ذو انتقام ، ذو الفضل العظيم ، ذو الرحمة ، ذو القوّة ، ذو الجلال و الاكرام ، ذو المعارج .\r\nر : رحمن ، رحيم ، رءوف ، رب ، رفيع الدرجات ، رزاق ، رقيب .\r\nس : سميع ، سلام ، سريع الحساب ، سريع العقاب .\r\nش : شهيد ، شاكر ، شكور ، شديد العقاب ، شديد المحال .\r\nص : صمد .\r\nظ : ظاهر .\r\nع : عليم ، عزيز ، عفو ، على ، عظيم ، علام الغيوب ، عالم الغيب و الشهادة .\r\nغ : غنى ، غفور ، غالب ، غافر الذنب ، غفار .\r\nف : فالق الاصباح ، فالق الحب و النوى ، فاطر ، فتاح .\r\nق : قوى ، قدوس ، قيوم ، قاهر ، قهار ، قريب ، قادر ، قدير ، قابل التوب ،\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nقائم على كل نفس بما كسبت .\r\nك : كبير ، كريم ، كافى .\r\nل : لطيف .\r\nم : ملك ، مؤمن ، مهيمن ، متكبر ، مصوّر ، مجيد ، مجيب ، مبين ، مولى ، محيط ، مقيت ، متعال ، محيى ، متين ، مقتدر ، مستعان ، مبدئى ، مالك الملك .\r\nن : نصير ، نور .\r\nو : وهّاب ، واحد ، ولى ، والى ، واسع ، وكيل ، ودود .\r\nه : هادى .\r\nدر توحيد صدوق از حضرت رضا از پدرانش از امير المؤمنين از رسول خدا صلّى اللَّه عليه و آله نقل شده كه فرمود : براى خدا نود و نه اسم است هر كه خدا را به آنها بخواند دعاى وى را مستجاب فرمايد و هر كه آنها را بشمارد داخل بهشت مىشود ، آن 99 اسم را در قاموس قرآن در مادهء « حسن » ذيل عنوان  الْأَسْماءُ الْحُسْنى  نقل كرده‌ام در ميان آن 99 ، لفظ اللَّه نيامدهء است زيرا هر يك از آن اسماء به صفت و معناى خاصى دلالت دارند ولى لفظ « اللَّه » صفت بخصوصى در آن ملحوظ نيست بلكه جامع همهء آنهاست . در آخر سورهء اسراء خواهد آمد كه « اللَّه » نيز از اسماء حسنى است .\r\nظاهرا آن نود نه اسم كه ذكر شده خواندن آنها اثر بخصوصى دارد يا از جمله اسماء حسنى است و گرنه نامهاى خدا بيشتر از آنهاست در دعاى جوشن كبير هزار اسم براى خدا نقل شده است .\r\nبه هر حال نامهاى خدا مبين حقائق جلال و جمال است كه براى خداست .\r\nو به گوشه‌هاى تدبير جهان دلالت دارند .\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nغيب مخصوص و غيب مبذول چنان كه از آيهء 188 روشن شد دانستن غيب مخصوص به خداست :  قُلْ لا يَعْلَمُ مَنْ فِي السَّماواتِ وَ الْأَرْضِ الْغَيْبَ إِلَّا اللَّهُ  نمل / 65 ، ممكن است مراد از آن غيبهاى پنجگانه باشد كه در آيهء  إِنَّ اللَّهَ عِنْدَهُ عِلْمُ السَّاعَةِ وَ يُنَزِّلُ الْغَيْثَ وَ يَعْلَمُ ما فِي الْأَرْحامِ وَ ما تَدْرِي نَفْسٌ ما ذا تَكْسِبُ غَداً وَ ما تَدْرِي نَفْسٌ بِأَيِّ أَرْضٍ تَمُوتُ إِنَّ اللَّهَ عَلِيمٌ خَبِيرٌ  لقمان / 34 ولى ظهور آيات در آن است كه به هيچ يك از غيبها كسى جز خدا راهى ندارد .\r\nبه هر حال اين حكم اولى علم به غيب است ولى در نوبت ثانوى ممكن است خداوند بعضى از علمهاى غيب را به بندگان صالح مانند پيامبران و امامان تعليم دهد كه اينها غيب مبذول و در واقع علم هستند كه از جانب خدا تعليم داده شده است چنان كه اخبار پيامبران گذشته و اخبار قيامت از همين قبيل است ، قرآن فرمايد :  تِلْكَ مِنْ أَنْباءِ الْغَيْبِ نُوحِيها إِلَيْكَ . . .  هود / 49 در جاى ديگر فرموده خدا غيب خود را به پيامبرى كه از او راضى است اظهار مىكند :   عالِمُ الْغَيْبِ فَلا يُظْهِرُ عَلى غَيْبِهِ أَحَداً إِلَّا مَنِ ارْتَضى مِنْ رَسُولٍ . . .   جن / 26 و 27 . از اينجاست كه غيبهاى بسيارى از رسول خدا و امامان عليهم السّلام نقل شده است ، رسول خدا آنها را به ياران خود مخصوصا به على عليه السّلام بيان فرموده بود و چون به هنگام نقل بعضى از آنها از امام سؤال مىشد كه علم غيب مىدانى ؟ در جواب مىفرمود : اين علمى است كه رسول خدا به من آموخته است\r\n« علم علمنيه رسول اللَّه صلّى اللَّه عليه و آله »\r\nاز همين باب است كه عيسى به مردم مىگفت از آنچه مىخوريد و در خانه‌هايتان ذخيره مىكنيد به شما خبر مىدهم ( آل عمران / 49 ) و يوسف به دو زندانى گفت : يكى از شما ساقى شاه مىشود و ديگرى به دار زده شده ، پرندگان گوشت سر او را مىخورند ( يوسف / 37 ) و در آنجاست كه فرمود :  ذلِكُما مِمَّا عَلَّمَنِي رَبِّي \r\n\r\n","description":"","footnote":"","page_name":" 65 ","page_number":65},
  {"content":"\r\n\r\nرجوع شود به كتاب اصول كافى « باب نادر فيه ذكر الغيب » و اينكه رسول خدا فرمايد\r\n وَ ما أَدْرِي ما يُفْعَلُ بِي وَ لا بِكُمْ \r\nاحقاف / 9 راجع به آن قسمت است كه خدا به آن حضرت نياموخته است ولى اين منافات ندارد كه آن حضرت بفرمايد :\r\nيا على تو در ماه رمضان شهيد خواهى شد و محاسنت به خونت آغشته خواهد گشت و چنان بشود .\r\nدر نهج البلاغه خطبهء 59 پيش از وقوع جنگ با خوارج در نهروان فرمود :\r\n« مصارعهم دون النّطفة و اللَّه لا يفلت منهم عشرة و لا يهلك منكم عشرة »\r\nيعنى قتلگاه آنها در كنار نهر است به خدا قسم از آنها ده نفر نجات نمىيابد و از شما ده نفر كشته نمىشود . اين يك خبر غيبى بود كه امام عليه السّلام داد و همانطور واقع گرديد كه گفته بود .\r\n* * *\r\n\r\n","description":"","footnote":"","page_name":" 66 ","page_number":66},
  {"content":"\r\n\r\n\r\n[ سوره الأعراف ( 7 ) : آيات 189 تا 198 
  ]\r\nهُوَ الَّذِي خَلَقَكُمْ مِنْ نَفْسٍ واحِدَةٍ وَ جَعَلَ مِنْها زَوْجَها لِيَسْكُنَ إِلَيْها فَلَمَّا تَغَشَّاها حَمَلَتْ حَمْلاً خَفِيفاً فَمَرَّتْ بِهِ فَلَمَّا أَثْقَلَتْ دَعَوَا اللَّهَ رَبَّهُما لَئِنْ آتَيْتَنا صالِحاً لَنَكُونَنَّ مِنَ الشَّاكِرِينَ ( 189 ) فَلَمَّا آتاهُما صالِحاً جَعَلا لَهُ شُرَكاءَ فِيما آتاهُما فَتَعالَى اللَّهُ عَمَّا يُشْرِكُونَ ( 190 ) أَ يُشْرِكُونَ ما لا يَخْلُقُ شَيْئاً وَ هُمْ يُخْلَقُونَ ( 191 ) وَ لا يَسْتَطِيعُونَ لَهُمْ نَصْراً وَ لا أَنْفُسَهُمْ يَنْصُرُونَ ( 192 ) وَ إِنْ تَدْعُوهُمْ إِلَى الْهُدى لا يَتَّبِعُوكُمْ سَواءٌ عَلَيْكُمْ أَ دَعَوْتُمُوهُمْ أَمْ أَنْتُمْ صامِتُونَ ( 193 )\r\nإِنَّ الَّذِينَ تَدْعُونَ مِنْ دُونِ اللَّهِ عِبادٌ أَمْثالُكُمْ فَادْعُوهُمْ فَلْيَسْتَجِيبُوا لَكُمْ إِنْ كُنْتُمْ صادِقِينَ ( 194 ) أَ لَهُمْ أَرْجُلٌ يَمْشُونَ بِها أَمْ لَهُمْ أَيْدٍ يَبْطِشُونَ بِها أَمْ لَهُمْ أَعْيُنٌ يُبْصِرُونَ بِها أَمْ لَهُمْ آذانٌ يَسْمَعُونَ بِها قُلِ ادْعُوا شُرَكاءَكُمْ ثُمَّ كِيدُونِ فَلا تُنْظِرُونِ ( 195 ) إِنَّ وَلِيِّيَ اللَّهُ الَّذِي نَزَّلَ الْكِتابَ وَ هُوَ يَتَوَلَّى الصَّالِحِينَ ( 196 ) وَ الَّذِينَ تَدْعُونَ مِنْ دُونِهِ لا يَسْتَطِيعُونَ نَصْرَكُمْ وَ لا أَنْفُسَهُمْ يَنْصُرُونَ ( 197 ) وَ إِنْ تَدْعُوهُمْ إِلَى الْهُدى لا يَسْمَعُوا وَ تَراهُمْ يَنْظُرُونَ إِلَيْكَ وَ هُمْ لا يُبْصِرُونَ ( 198 )\r\n\r\n","description":"","footnote":"","page_name":" 67 ","page_number":67},
  {"content":"\r\n\r\n189 - او آن كس است كه شما را از يك فرد آفريد و همسر او را از جنس او آفريد تا با او آرام گيرد و چون با او خلوت كرد بارى سبك برداشت و آن را ادامه داد ، چون سنگين شد خدا را كه پروردگارشان است خواندند كه اگر به ما فرزند شايسته‌اى بدهى حتما از شكرگزاران خواهيم بود .\r\n190 - چون خدا به آن دو فرزند شايسته‌اى داد ، براى خدا در فرزندى كه به آنها داده بود شريكان قرار دادند ، خدا از آنچه شريك قرار مىدهند برتر است .\r\n191 - آيا براى خدا شريك قرار مىدهند آنچه را كه چيزى خلق نمىكند و خودشان ( به دست انسانها ) ساخته مىشوند .\r\n192 - و قادر نيستند كه به آنها نصرت دهند و نه خودشان را نصرت مىدهند .\r\n193 - و اگر آنها را به هدايت دعوت كنيد از شما پيروى نمىكنند ، يكسان است بر شما چه آنها را بخوانيد و چه ساكت بمانيد .\r\n194 - آنهايى كه جز خدا مىخوانيد بندگانى چون شمايند اگر راست مىگوئيد آنها را بخوانيد كه جوابتان دهند .\r\n195 - آيا پاهايى دارند كه با آنها راه روند يا دستها دارند كه با آنها به قوت بگيرند يا چشمها دارند كه با آنها ببينند يا گوشها دارند كه با آنها بشنوند ؟ بگو : شريكان خود را بخوانيد و دربارهء من نيرنگ كنيد و مهلتم ندهيد .\r\n196 - ياور من خداست كه اين كتاب را نازل كرده و او شايستگان را دوست مىدارد .\r\n197 - و كسانى كه غير خدا را مىخوانيد نمىتوانند شما را نصرت دهند و نه خودشان را يارى مىكنند .\r\n198 - اگر آنها را به هدايت دعوت كنى نمىشنوند و مىبينى كه به سوى تو نگاه مىكنند ولى نمىبينند .\r\n\r\nكلمه‌ها\r\nنفس : نفس در اينجا به معنى شخص است چنان كه در اوّل سورهء نساء گذشت ، آيهء  إِنَّا خَلَقْناكُمْ مِنْ ذَكَرٍ وَ أُنْثى  نيز نظير اين آيه است .\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nليسكن : سكون : آرام گرفتن بعد از حركت ، به معنى ميل و انس نيز آيد مراد از آن در اينجا ميل و انس است  لِيَسْكُنَ إِلَيْها  يعنى به او ميل كند و با او انس گيرد .\r\nتغشاها : غشى : پوشاندن و فراگرفتن . همچنين است تغشيه ، « تغشاها » پوشانيد او را ، كنايه از مقاربت است .\r\nفمرت به : مرور داد به حمل . يعنى حمل را ادامه داد .\r\nاثقلت : اثقال : سنگين شدن . « اثقلت » سنگين شد . حمل در شكمش بزرگ شد .\r\nصامتون : صمت : ( بر وزن عقل ) سكوت « صامتون » ساكتان .\r\nارجل : رجل ( بر وزن شبر ) : پا . جمع آن ارجل مىباشد .\r\nيمشون : مشى : راه رفتن . « يمشون » : راه مىروند .\r\nايد : يد : دست . جمع آن ايدى است .\r\nيبطشون : بطش : اخذ و گرفتن . قيد شدت نيز در آن ملحوظ است .\r\nتنظرون : انظار در آيه به معنى مهلت دادن است  فَلا تُنْظِرُونِ  : به من مهلت ندهيد .\r\n\r\nشرحها\r\nاين آيات در زمينهء يك مطلب كلّى است و آن اينكه با وجود شواهد عالى توحيد و توجه فطرى مردم به آن ، اين ميثاق اغلب از طرف مردم نقض شده و به شرك گرائيده است .\r\n189 -  هُوَ الَّذِي خَلَقَكُمْ مِنْ نَفْسٍ واحِدَةٍ وَ جَعَلَ مِنْها زَوْجَها لِيَسْكُنَ إِلَيْها فَلَمَّا تَغَشَّاها حَمَلَتْ حَمْلًا خَفِيفاً فَمَرَّتْ بِهِ فَلَمَّا أَثْقَلَتْ دَعَوَا اللَّهَ رَبَّهُما \r\n\r\n","description":"","footnote":"","page_name":" 69 ","page_number":69},
  {"content":"\r\n\r\n لَئِنْ آتَيْتَنا صالِحاً لَنَكُونَنَّ مِنَ الشَّاكِرِينَ  .\r\nاين آيه مىگويد : خدا شما انسانها را از يك انسان آفريده كه همسر او نيز از جنس خودش خلق شده بود تا با او آرام گيرد ، چون او با همسرش نزديكى كرد ، بار خفيفى برداشت كه براى زن ناراحت كننده نبود همانطور كه خود حركت مىكرد آن را هم حركت مىداد ، ولى چون در اثر بزرگ شدن بچه بدن مادر سنگين گرديد ، هر دو احساس كردند بايد در سلامت و بى عيب بودن بچه رو به درگاه خدا آورده و از او بخواهند كه سالم و بى عيبش گرداند و گفتند كه در آن صورت به خدا شكر خواهند كرد ، نظير اين آيه است آيهء اوّل از سورهء نساء .\r\nظهور آيه در آن است كه بشر كنونى به يك پدر و مادر منتهى مىشود و مىتوان گفت : كه اين آيه خطاب است به هر فرد فرد انسان ، كه در هر يك از افراد انسان اين سخن صادق است و همه با كيفيتى كه آيه مىگويد آفريده شده‌اند و وقت سنگينى مادر ، از خدا خواسته‌اند كه فرزندشان بى عيب باشد ، دليل اين ، جمع آمدن « يشركون » در آخر آيه ، و نيز جمع آمدن آيات بعدى است و اگر آدم و حوا مراد بود مىبايست تثنيه آيد .\r\n190 -  فَلَمَّا آتاهُما صالِحاً جَعَلا لَهُ شُرَكاءَ فِيما آتاهُما فَتَعالَى اللَّهُ عَمَّا يُشْرِكُونَ  .\r\nدر اينجا چند مطلب هست اوّل : آنكه اين آيه نظير :  فَإِذا رَكِبُوا فِي الْفُلْكِ دَعَوُا اللَّهَ مُخْلِصِينَ لَهُ الدِّينَ فَلَمَّا نَجَّاهُمْ إِلَى الْبَرِّ إِذا هُمْ يُشْرِكُونَ  عنكبوت / 65 ، است كه چون بچه در شكم مادر است رو به خدا مىآورند و بعدا به شرك باز ميگردند .\r\nدوم ضميرهاى تثنيه راجع به نفس و زوج او است ، در اين صورت جعل\r\n\r\n","description":"","footnote":"","page_name":" 70 ","page_number":70},
  {"content":"\r\n\r\nشركاء بنا به ظهور آيه از جانب آن دو است ، اگر مراد از آيه پدر و مادر كلّى باشد چنان كه گفته شد ، مطلب تمام است ولى اگر مراد آدم و زنش باشد آن وقت بايد ديد آن دو چطور اين كار را كرده‌اند ، به تفاسير مفصّل رجوع شود .\r\nسوم : جعل شرك دربارهء فرزند است آيهء بعدى نشان مىدهد كه اين توجه به اصنام و شرك دربارهء خلقت و حفظ فرزند بوده است .\r\nچهارم : آخر آيه كه بلفظ جمع « يشركون » آمده مثل و كلّى بودن آيه را تقويت مىكند .\r\n191 -  أَ يُشْرِكُونَ ما لا يَخْلُقُ شَيْئاً وَ هُمْ يُخْلَقُونَ  .\r\nاز اين آيه شرك به طور عموم مطرح شده است و نشان مىدهد كه شرك در زمينهء فرزندان ، شرك در خلقت بوده است و در عين حال آن را با اين دليل ردّ مىكند كه : آنچه را كه خودش مخلوق است و چيزى خلق نمىكند چگونه خالق فرزندان خود مىدانند ؟ ! ! معلوم مىشود كه مراد از شركاء بتان است چنان كه آيات بعدى روشن مىكند .\r\n192 -  وَ لا يَسْتَطِيعُونَ لَهُمْ نَصْراً وَ لا أَنْفُسَهُمْ يَنْصُرُونَ  .\r\nبتهاى بيجان نه به خود كمك توانند كرد و نه بپرستش كنندگان خود ، از اين آيه معلوم مىشود كه در حفظ فرزندان نيز از بتها كمك خواسته و شرك ورزيده‌اند .\r\n193 -  وَ إِنْ تَدْعُوهُمْ إِلَى الْهُدى لا يَتَّبِعُوكُمْ سَواءٌ عَلَيْكُمْ أَ دَعَوْتُمُوهُمْ أَمْ أَنْتُمْ صامِتُونَ  .\r\nظاهرا خطاب به مشركان و توجه دادن آنهاست به اينكه بتها لا يضر و لا ينفع هستند ، يعنى : اگر آنها را به هدايت شدن بخوانيد از شما پيروى نميكنند خواندن و ساكت شدن شما نسبت به اين امر يكسان است . اكنون نيز در هندوستان براى بت‌هاى بيجان قربانى مىكنند و از آنها يارى مىطلبند ، قرآن با اين بيان\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nعادى افكار را بيدار مىكند كه از موجود بيجان حاجت خواستن غلط است ، آن كس كه شب عيد از روى آتش مىجهد و ورد : « سرخى تو از من و زردى من از تو » مىخواند شرك مىورزد و . . . سران استكبار جهانى كه بتهاى زمانند از اصنام بى جان خطرناكترند .\r\n194 -  إِنَّ الَّذِينَ تَدْعُونَ مِنْ دُونِ اللَّهِ عِبادٌ أَمْثالُكُمْ فَادْعُوهُمْ فَلْيَسْتَجِيبُوا لَكُمْ إِنْ كُنْتُمْ صادِقِينَ  .\r\nادامهء مطلب فوق و استدلال به آن است ، منظور از « الذين » بتهاى بيجان مىباشند و در اين آيه لفظ « عباد » به جمادات نيز اطلاق شده ، يعنى آنها نه به آفريدن قادر هستند و نه يارى كردن ، زيرا كه مانند شما بندگانند ، اگر راست مىگوئيد كه به نفع و ضرر قادر هستند آنها را بخوانيد تا جوابتان بدهند ، خواهيد ديد كه جواب نخواهند داد .\r\n195 -  أَ لَهُمْ أَرْجُلٌ يَمْشُونَ بِها أَمْ لَهُمْ أَيْدٍ يَبْطِشُونَ بِها أَمْ لَهُمْ أَعْيُنٌ يُبْصِرُونَ بِها أَمْ لَهُمْ آذانٌ يَسْمَعُونَ بِها  .\r\nيعنى : به شما جواب نمىدهند و به درد شما دوا نميكنند زيرا نه پايى دارند تا در مصالح شما قدم بردارند و نه دستى دارند كه از دست شما بگيرند و نه چشمى دارند تا نقص شما را ببينند و نه گوشى دارند تا دعوت شما را بشنوند . پس از آن ، در تكميل اين سخن مىگويد :  قُلِ ادْعُوا شُرَكاءَكُمْ ثُمَّ كِيدُونِ فَلا تُنْظِرُونِ  اين كلام به صورت تعجيز و مبارز طلبى است يعنى حتما كارى از بتهاى شما ساخته نيست آنها را براى ضرر زدن من بخوانيد و به وسيلهء آنها براى من حيله كنيد و مهلتم ندهيد .\r\n196 -  إِنَّ وَلِيِّيَ اللَّهُ الَّذِي نَزَّلَ الْكِتابَ وَ هُوَ يَتَوَلَّى الصَّالِحِينَ  .\r\nاستدلال است به آنكه آنها ضررى به من نتوانند زد چون سرپرست و ياور\r\n\r\n","description":"","footnote":"","page_name":" 72 ","page_number":72},
  {"content":"\r\n\r\nمن خداست كه با نازل كردن اين كتاب ، آگاهم نموده است و او صالحان را دوست دارد و كمك مىكند و من از صالحانم اما معبودهاى بيجان شما :\r\n197 -  وَ الَّذِينَ تَدْعُونَ مِنْ دُونِهِ لا يَسْتَطِيعُونَ نَصْرَكُمْ وَ لا أَنْفُسَهُمْ يَنْصُرُونَ  .\r\nنه قدرت يارى كردن شما دارند و نه يارى كردن خودشان را .\r\n198 -  وَ إِنْ تَدْعُوهُمْ إِلَى الْهُدى لا يَسْمَعُوا وَ تَراهُمْ يَنْظُرُونَ إِلَيْكَ وَ هُمْ لا يُبْصِرُونَ  .\r\nنظير آيهء 193 ، است  يَنْظُرُونَ إِلَيْكَ  نظر ظاهرى و مجسمه‌اى است لذا بعدش آمده  وَ هُمْ لا يُبْصِرُونَ  ، به نظر مىآيد تكرار دو آيهء فوق در رابطه با  وَ هُوَ يَتَوَلَّى الصَّالِحِينَ  است كه يعنى بتها قدرت تولى و ولايت ندارد ، و گر نه مضمون اين آيات در چند آيه قبل ذكر شده است .\r\n\r\n","description":"","footnote":"","page_name":" 73 ","page_number":73},
  {"content":"\r\n\r\n\r\n[ سوره الأعراف ( 7 ) : آيات 199 تا 206 
  ]\r\nخُذِ الْعَفْوَ وَ أْمُرْ بِالْعُرْفِ وَ أَعْرِضْ عَنِ الْجاهِلِينَ ( 199 ) وَ إِمَّا يَنْزَغَنَّكَ مِنَ الشَّيْطانِ نَزْغٌ فَاسْتَعِذْ بِاللَّهِ إِنَّهُ سَمِيعٌ عَلِيمٌ ( 200 ) إِنَّ الَّذِينَ اتَّقَوْا إِذا مَسَّهُمْ طائِفٌ مِنَ الشَّيْطانِ تَذَكَّرُوا فَإِذا هُمْ مُبْصِرُونَ ( 201 ) وَ إِخْوانُهُمْ يَمُدُّونَهُمْ فِي الغَيِّ ثُمَّ لا يُقْصِرُونَ ( 202 ) وَ إِذا لَمْ تَأْتِهِمْ بِآيَةٍ قالُوا لَوْ لا اجْتَبَيْتَها قُلْ إِنَّما أَتَّبِعُ ما يُوحى إِلَيَّ مِنْ رَبِّي هذا بَصائِرُ مِنْ رَبِّكُمْ وَ هُدىً وَ رَحْمَةٌ لِقَوْمٍ يُؤْمِنُونَ ( 203 )\r\nوَ إِذا قُرِئَ الْقُرْآنُ فَاسْتَمِعُوا لَهُ وَ أَنْصِتُوا لَعَلَّكُمْ تُرْحَمُونَ ( 204 ) وَ اذْكُرْ رَبَّكَ فِي نَفْسِكَ تَضَرُّعاً وَ خِيفَةً وَ دُونَ الْجَهْرِ مِنَ الْقَوْلِ بِالْغُدُوِّ وَ الْآصالِ وَ لا تَكُنْ مِنَ الْغافِلِينَ ( 205 ) إِنَّ الَّذِينَ عِنْدَ رَبِّكَ لا يَسْتَكْبِرُونَ عَنْ عِبادَتِهِ وَ يُسَبِّحُونَهُ وَ لَهُ يَسْجُدُونَ ( 206 )\r\n199 - عفو و گذشت را پيشه كن به نيكى امر كن و از نادانان روى بگردان .\r\n200 - و اگر وسواسى از شيطان به تو رسيد به خدا پناه ببر كه او شنوا و داناست .\r\n201 - كسانى كه پرهيزكار هستند چون وسوسهء شيطانى به آنها رسد خدا را ياد مىآورند و در دم با بصيرت مىشوند .\r\n202 - ( در حالى كه ) ياران مشركان آنها را در هلاكت يارى مىكنند و در اغواءشان كوتاهى نمىكنند .\r\n203 - و چون ( مدتى ) به آنها آيه‌اى نياورى گويند : چرا آيه‌ها فراهم نمىآورى بگو من فقط از وحيى كه به من مىشود پيروى مىكنم ، اينها بصيرتها است از جانب\r\n\r\n","description":"","footnote":"","page_name":" 74 ","page_number":74},
  {"content":"\r\n\r\nپروردگارتان و هدايت است براى همه و رحمت است براى مؤمنان .\r\n204 - و چون قرآن خوانده شود بدان گوش دهيد و ساكت باشيد تا مورد رحمت قرار گيريد .\r\n205 - پروردگار خويش را با زارى و بيم در ضمير خودت ياد كن . و بدون گفتار بلند ( با زبان ) در بامدادان و عصرها ياد كن و از غافلان مباش .\r\n206 - كسانى كه ( فرشتگان ) نزد پروردگار تو هستند از عبادت او سرپيچى نمىكنند و و تسبيح او مىگويند و به او سجده مىكنند .\r\n\r\nكلمه‌ها\r\nعرف : ( بر وزن قفل ) و معروف هر كارى و خصلتى است كه عقل انسانها خوبى آن را ميشناسد ، اصل آن از عرفان است .\r\nينزغنك : نزغ : دخول در كارى براى افساد ، وسوسهء شيطان را نزغه گويند كه افساد بخصوصى است ، آن در آيه بمعنى وسوسه است  إِمَّا يَنْزَغَنَّكَ مِنَ الشَّيْطانِ نَزْغٌ  : اگر از شيطان وسوسه‌اى بر تو وارد شود .\r\nفاستعذ : عوذ پناه بردن ، همچنين است استعاذه « استعذ » : پناه ببر .\r\nطائف : طواف دور زدن . طائف : دور زننده ، گردنده . مراد از آن در آيه وسوسهء شيطان است كه در قلوب مىگردد .\r\nمبصرون : مبصر ( بصيغهء فاعل ) روشن و بينايى دهنده . منظور از آن بينايى دل و با بصيرت بودن است « مبصرون » : بينايان و متذكران .\r\nيمدونهم : مدّ : در اصل به معنى زيادت است ، كشيدن را مدّ گويند كه سبب زيادت طول چيزى است ، آن در آيه به معنى كمك دادن است .\r\n\r\n","description":"","footnote":"","page_name":" 75 ","page_number":75},
  {"content":"\r\n\r\nالغى : غى : وارد شدن به راه هلاكت .\r\nيقصرون : يكى از معانى قصر ، كوتاهى است « لا يقصرون » : كوتاهى نمىكنند .\r\nاجتبيتها : جبى : جمع كردن . اجتباء : جمع كردن به طور برگزيدن .\r\n لَوْ لا اجْتَبَيْتَها  چرا جمع نكردى آيات را .\r\nبصائر : بصر : بينايى چشم . بصيرت : بينايى دل . جمع آن بصائر و ابصار است .\r\nانصتوا : نصت و انصات : سكوت براى گوش دادن « انصتوا » براى شنيدن سكوت كنيد .\r\nتضرعا : تضرع : تذلل و زارى .\r\nخيفة : حالتى است كه از خوف به انسان عارض مىشود و در جاى خوف به كار مىرود .\r\nغدو : غدوه و غداة : بامداد يا از اوّل فجر تا طلوع آفتاب ، غدوّ جمع غدوه است يعنى بامدادان .\r\nآصال : اصيل : ما بعد عصر تا مغرب ، جمع آن آصال است ( وقت عصر ) .\r\n\r\nشرحها\r\nدر اين آيات به رسول خدا صلّى اللَّه عليه و آله فرمان داده شده كه عفو و امر بمعروف و بى اعتنايى به جاهلان را پيشه كند و اگر وسوسه شيطان او را امر به انتقام كرد به خدا پناه آورد چون كار اهل تقوى همين است ، ولى مشركان را پيوسته شياطين و امثال آنها به انتقام و هلاكت وادار مىكنند . در رابطه با همين دستور فرمان داده شده كه در مقابل بى ادبى مشركان بگويد من فقط آنچه وحى مىشود اظهار مىكنم . سپس دستور عمومى است كه به وقت خوانده شدن قرآن سكوت\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nكرده و گوش فرا دهند ، در آخر ، دستور ياد خدا با زبان و در قلب داده شده چنان كه ملائكه چنان مىكنند .\r\n199 -  خُذِ الْعَفْوَ وَ أْمُرْ بِالْعُرْفِ وَ أَعْرِضْ عَنِ الْجاهِلِينَ  .\r\nظاهرا منظور از عفو و گذشت در كارهاى شخصى آن حضرت است نه در حقوق مردم و الهى ، روايت شده كه آن حضرت براى خود از كسى در طول عمرش انتقام نگرفت ، عفو و گذشت يكى از صفات حسنه است كه حكايت از سعهء صدر دارد و لازمهء رهبرى است ، اعراض از جاهلان ، مدارا كردن با آنهاست و آن بهترين راه است در كم كردن از جهالت آنان و اگر با آنها مقابله به مثل شود اصلاحشان بسيار مشكل است ، اين سه وصف لازمهء رهبرى و از وظائف هر مسلمان است ، از امام صادق عليه السّلام نقل شده : مراد از عفو حدّ وسط است يعنى در هر كار حدّ وسط و اعتدال را اختيار كن « 1 » در مجمع البيان روايت شده كه رسول خدا صلّى اللَّه عليه و آله از جبرئيل از اين آيه پرسيد . . . گفت : پروردگارت امر مىكند از كسى كه بر تو ظلم كرده عفو كنى و به كسى كه تو را از عطيه منع كرده احسان كنى و صله كنى به كسى كه از تو قطع و قهر كرده است « 2 » .\r\nو از امام صادق عليه السّلام نقل شده :\r\n« امر اللَّه نبيه مكارم الاخلاق و ليس فى القرآن آية اجمع مكارم الاخلاق منها » .\r\n200 -  وَ إِمَّا يَنْزَغَنَّكَ مِنَ الشَّيْطانِ نَزْغٌ فَاسْتَعِذْ بِاللَّهِ إِنَّهُ سَمِيعٌ عَلِيمٌ  .\r\nيعنى اگر در اين كارها از شيطان بر تو وسوسه‌اى وارد شود كه بر خلاف\r\n\r\n\r\n","description":"","footnote":"\r\n( 1 ) « ان اللَّه ادب رسوله بذلك اى خذ منهم ما ظهر و ما تيسر قال و العفو : الوسط »\r\n( 2 )\r\n« لما نزلت هذه الاية سئل رسول اللَّه ( ص ) جبرئيل عن ذلك فقال لا ادرى حتى اسئل العالم ثم اتاه فقال يا محمد ان اللَّه يأمرك ان تعفو عمن ظلمك و تعطى من حرمك و تصل من قطعك » .\r\n","page_name":" 77 ","page_number":77},
  {"content":"\r\n\r\nآنچه گفته شد عمل كنى به خدا پناه ببر كه استعاذهء تو را مىشنود و به حال تو داناست ، اين كار بيشتر در وقت خشم مىشود كه شخص تعادل خودش را در موقع بى ادبى جاهلان يا ظلم ظالمان از دست مىدهد ، روايت شده چون آيهء گذشته نازل شد ، آن حضرت گفت : خدايا به وقت غضب چه كنم ؟ جواب آمد : فاستعذ باللّه .\r\n201 -  إِنَّ الَّذِينَ اتَّقَوْا إِذا مَسَّهُمْ طائِفٌ مِنَ الشَّيْطانِ تَذَكَّرُوا فَإِذا هُمْ مُبْصِرُونَ  .\r\nتعليل دستور آيهء قبلى است يعنى اگر شيطان تو را وسوسه كرد به خدا پناه ببر ، زيرا اهل تقوى چنانند ، وقتى كه وسوسه‌اى از شيطان به آنها رسيد فرمان خدا را ياد مىآورند و آن گاه بينا مىشوند و وسوسه را بى اثر مىكنند .\r\nاز امام صادق عليه السّلام نقل شده : آن بنده‌اى است كه قصد گناه مىكند سپس خدا را ياد آورده از گناه منصرف مىشود\r\n« هو العبد يهم بالذنب ثمّ يتذكر فيمسك » .\r\n202 -  وَ إِخْوانُهُمْ يَمُدُّونَهُمْ فِي الغَيِّ ثُمَّ لا يُقْصِرُونَ  .\r\nضمير « هم » راجع به مشركين است و آيه به حكم جمله حاليه است يعنى اهل تقوى از وسوسهء شيطان به خدا پناه مىبرند در حالى كه ياران مشركان ، مشركان را در راه هلاكت يارى مىكنند و در اغواء آنها كوتاهى نمىنمايند .\r\n203 -  وَ إِذا لَمْ تَأْتِهِمْ بِآيَةٍ قالُوا لَوْ لا اجْتَبَيْتَها قُلْ إِنَّما أَتَّبِعُ ما يُوحى إِلَيَّ مِنْ رَبِّي  .\r\nگاهى اوقات براى مصلحتى وحى قطع مىشد و چند صباحى آيهء تازه نازل نمىشد ، مشركان با تحكم مىگفتند : چرا آيات را از اينجا و آنجا جمع نمىكنى و نمىآورى ؟ يعنى اينها وحى نيست بلكه خودت جمع و تأليف ميكنى . جواب اين است كه بگو : من پيرو وحى خدايم يعنى اولا اينها ساختهء من نيستند ، ثانيا\r\n\r\n","description":"","footnote":"","page_name":" 78 ","page_number":78},
  {"content":"\r\n\r\nمن پيروم هر وقت آمد خواهم گفت و آمدن در دست من نمىباشد .\r\n هذا بَصائِرُ مِنْ رَبِّكُمْ وَ هُدىً وَ رَحْمَةٌ لِقَوْمٍ يُؤْمِنُونَ  راجع به موقعيّت وحى است و اينكه از جانب خود من نيست بلكه بصيرتهايى است از خدايتان و هدايت است براى عموم و رحمت است فقط براى مؤمنان  وَ نُنَزِّلُ مِنَ الْقُرْآنِ ما هُوَ شِفاءٌ وَ رَحْمَةٌ لِلْمُؤْمِنِينَ  اسراء / 82 .\r\n204 -  وَ إِذا قُرِئَ الْقُرْآنُ فَاسْتَمِعُوا لَهُ وَ أَنْصِتُوا لَعَلَّكُمْ تُرْحَمُونَ  ظهور آيه در آنست كه : هر جا قرآن خوانده شود لازم است براى شنيدن آن ساكت شويم و گوش بدهيم در آن صورت با تفكر در معانى آن مشمول رحمت خدا خواهيم بود .\r\nدر اينجا سه قول هست اوّل آنكه اين دستور راجع به نماز جماعت است آن گاه كه امام قرائت ميخواند و مأمومين قرائت او را مىشنوند واجب است ساكت شده ، به قرائت امام گوش فرا دهند .\r\nاز امام باقر عليه السّلام و ديگر مفسران نقل شده : مسلمانان در نماز جماعت با همديگر سخن مىگفتند و به هم ديگر سلام مىدادند و چون كسى وارد مىشد مىگفت : چند ركعت خوانده‌ايد آنها نيز جواب مىدادند لذا از اين كار نهى شدند .\r\nشيخ طوسى رحمه اللَّه فرموده : اين قول اقوى است زيرا فقط در حال قرائت امام سكوت و گوش دادن واجب است و در غير آن حال واجب نيست و اينكه از امام صادق صلوات اللَّه عليه نقل شده : واجب است براى شنيدن قرآن سكوت كرد در نماز باشد يا غير آن\r\n« قال يجب الانصات للقرآن فى الصلاة و غيرها »\r\nبر وجه استحباب است نه وجوب « 1 » .\r\n\r\n\r\n","description":"","footnote":"\r\n( 1 ) مجمع البيان .\r\n","page_name":" 79 ","page_number":79},
  {"content":"\r\n\r\nدر اين زمينه روايات بيشترى در تفسير عياشى و برهان و غيره آمده كه علماء آنها را حمل بر استحباب كرده‌اند بهر حال عمل به دستور اين آيه لازم است در روايات آمده : امير المؤمنين عليه السّلام در حال نماز بود كه ابن كوا آيهء  لَئِنْ أَشْرَكْتَ . . . \r\nرا خوانده امام دست از قرائت كشيد و سكوت نمود .\r\n205 -  وَ اذْكُرْ رَبَّكَ فِي نَفْسِكَ تَضَرُّعاً وَ خِيفَةً وَ دُونَ الْجَهْرِ مِنَ الْقَوْلِ بِالْغُدُوِّ وَ الْآصالِ وَ لا تَكُنْ مِنَ الْغافِلِينَ  .\r\nدر اينجا دو گونه ذكر خدا در نظر است يكى ياد خدا در ضمير ، با زارى و خوف ، دوم ياد خدا با زبان بى آنكه شبيه فرياد باشد در بامدادان و آخرهاى روز . بدين سان از رديف غافلان بيرون خواهد رفت .\r\nمراد از « الجهر » صدايى شبيه فرياد است  تَضَرُّعاً وَ خِيفَةً  مصدر هستند در مقام حال ،  دُونَ الْجَهْرِ  عطف است به « تضرعا » ذكر اولى ، شامل تمامى حالات ولى ذكر دوم به نمازهاى صبح و عصر تطبيق مىشود . در آيهء ديگر بجاى  وَ دُونَ الْجَهْرِ  آمده :  وَ لا تَجْهَرْ بِصَلاتِكَ وَ لا تُخافِتْ بِها وَ ابْتَغِ بَيْنَ ذلِكَ سَبِيلًا  اسراء / 110 .\r\n206 -  إِنَّ الَّذِينَ عِنْدَ رَبِّكَ لا يَسْتَكْبِرُونَ عَنْ عِبادَتِهِ وَ يُسَبِّحُونَهُ وَ لَهُ يَسْجُدُونَ  .\r\nاين آيه تعليل آيه گذشته است يعنى : تو خدايت را ياد كن كه ملائكه چنين هستند و آنها از عبادت حق ابا نمىكنند و او را تسبيح مىكنند و به او سجده مىآورند .\r\nناگفته نماند مجموع آيات سجده در قرآن مجيد پانزده آيه است ، شافعى به استحباب سجده در همهء آنها فتوى داده و ابو حنيفه بر وجوب ، ولى در فقه اهل بيت\r\n\r\n","description":"","footnote":"","page_name":" 80 ","page_number":80},
  {"content":"\r\n\r\nعليهم السلام در چهار محل واجب است و در بقيه مستحبّ مىباشد ، چهار محل نامبرده عبارتند از آيه 15 از سورهء سجده ، آيه 37 از سورهء فصّلت ، آيه 62 از سورهء نجم و آيه 19 از سورهء علق . تفسير سورهء اعراف در شب 29 محرم الحرام 1401 مطابق 16 / 9 / 1359 به انجام رسيد و الحمد للَّه و هو خير ختام .\r\n* * *\r\n\r\n","description":"","footnote":"","page_name":" 81 ","page_number":81},
  {"content":"\r\n\r\n\r\nسورهء انفال\r\nدر مدينه نازل شده و هفتاد و پنج آيه است\r\n\r\nنظرى به سورهء مباركه\r\n1 - انفال هشتاد و هشتمين سوره است كه بعد از سورهء بقره در مدينه نازل گرديد ، در ميان سوره‌هاى مدنى دومين سوره مىباشد ، مطالب آن نشان مىدهد كه در سال دوم هجرى بعد از جنگ تاريخى « بدر » نازل شده است در ترتيب فعلى قرآن مجيد سورهء هشتم مىباشد .\r\n2 - تعداد آيات آن بقول قارئان كوفى هفتاد پنج و بقول قارئان حجاز و بصره هفتاد شش است « 1 » چنان كه بارها گفته‌ايم قول كوفى قابل قبول است كه توسط عاصم بن ابى النجود به امير المؤمنين صلوات اللَّه عليه مىرسد ، سيد صدر در « تأسيس الشيعه » و محدث قمى در سفينة البحار ( عصم ) نقل كرده‌اند : عاصم بن ابى النجود قرآن را بر ابو عبد الرحمن سلمى و او همه قرآن را بر امير المؤمنين عليه السّلام خوانده است .\r\nخازن در تفسير خويش گويد : اين سوره داراى هزار و هفتاد و پنج كلمه و پنج هزار و هشتاد حرف است و اللَّه العالم .\r\n3 - تسميه آن به « انفال » ظاهرا به علت وقوع اين كلمه و احكام آن در\r\n\r\n\r\n","description":"","footnote":"\r\n( 1 ) قارئان شام هفتاد و هفت شمرده‌اند .\r\n","page_name":" 82 ","page_number":82},
  {"content":"\r\n\r\nاول اين سوره است .\r\n4 - اين سوره بى شكّ مدنى است ، در مجمع البيان از ابن عباس و قتاده نقل شده : آيات :  وَ إِذْ يَمْكُرُ بِكَ الَّذِينَ كَفَرُوا . . .  30 تا 37 در مكه نازل گشته است ولى اين سخن ، ادّعاى بدون دليل است بلكه ظهور آن آيات ، نيز مدنى مىباشد كه از گذشته خبر مىدهند .\r\n5 - احتمال قوى آنست كه همه سوره به يك بار نازل شده است ، براى به تدريج نازل شدن دليلى در دست نيست .\r\n6 - علّت نزول سوره يكى اختلاف دربارهء انفال و غنائم جنگى بود كه در جنگ « بدر » به دست آورده و در تقسيم آن اختلاف كردند . ديگر بيان امدادهاى غيبى بود كه در آيات مكرر از اين سوره مىخوانيم : فقط امداد غيبى و نقشه‌هاى خداوند بود كه در آن جنگ نابرابر سبب شكست دشمن و پيروزى مسلمانان گرديد و گرنه در روال عادى مىبايست غلبه با كفار باشد .\r\nاز جمله آمدن ملائكه بود كه سبب اطمينان مسلمين و رعب كفار گرديد لذا صريحا فرموده :  فَلَمْ تَقْتُلُوهُمْ وَ لكِنَّ اللَّهَ قَتَلَهُمْ وَ ما رَمَيْتَ إِذْ رَمَيْتَ وَ لكِنَّ اللَّهَ رَمى  / 18 .\r\nمسلمانان خوش داشتند با كفار درگير نشوند و فقط كاروان قريش را مصادره كنند ولى خدا مىخواست ، آنها درگير شوند تا كفّار شكست بخورند :  وَ تَوَدُّونَ أَنَّ غَيْرَ ذاتِ الشَّوْكَةِ تَكُونُ لَكُمْ وَ يُرِيدُ اللَّهُ أَنْ يُحِقَّ الْحَقَّ بِكَلِماتِهِ وَ يَقْطَعَ دابِرَ الْكافِرِينَ  / 7 ، پس اين سوره در صدد بيان چنين واقعيتى است .\r\nوانگهى به مسلمانان اميد مىدهد كه اگر با نيت خالص و براى حاكميت اللَّه بجنگند پيوسته از حمايت خداوند برخوردار خواهند بود ، زيرا اين مطلب يكى از نظامات جهان و يكى از نواميس طبيعت است چنان كه به كرات بتجربه\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nرسيده است ، پيروزى انقلاب اسلامى ايران در اين زمان از مصاديق آنست .\r\nبه هر حال : اكثر آيات سوره در بيان پيكار سرنوشت ساز « بدر » و قسمتى از آن در رابطه با جهاد ، غنائم جنگى ، آمادگى جنگى  وَ أَعِدُّوا لَهُمْ مَا اسْتَطَعْتُمْ مِنْ قُوَّةٍ وَ مِنْ رِباطِ الْخَيْلِ . . .  / 60 ، قبول مسالمت در صورت پيشنهاد خصم  وَ إِنْ جَنَحُوا لِلسَّلْمِ فَاجْنَحْ لَها . . .  / 61 مىباشد در آخر سوره ، مسئله هجرت وارث مطرح است و با آن دو ، سورهء مباركه ختم مىشود .\r\nدر تفسير عيّاشى از امام صادق عليه السّلام نقل شده : هر كه سورهء برائت و انفال را در هر ماه بخواند نفاق بوجود او داخل نمىشود « 1 » .\r\n\r\n\r\n","description":"","footnote":"\r\n( 1 )\r\nعن ابى بصير عن ابى عبد اللَّه عليه السلام قال سمعته يقول : من قرء سورة برائة و الانفال فى كل شهر لم يدخله نفاق ابدا و كان من شيعة امير المؤمنين حقا و اكل يوم القيامة من موائد الجنة مع شيعته حتى يفرغ الناس من الحساب »\r\nمنظور از خواندن ايمان به آن دو و علم به آن دو است .\r\n","page_name":" 84 ","page_number":84},
  {"content":"\r\n\r\nسورة الأنفال مدنيه و اياتها - 75 نزلت بعد سورة البقرة بِسْمِ اللَّهِ الرَّحْمنِ الرَّحِيمِ\r\n\r\n[ سوره الأنفال ( 8 ) : آيات 1 تا 4 
  ]\r\nبِسْمِ اللَّهِ الرَّحْمنِ الرَّحِيمِ\r\nيَسْئَلُونَكَ عَنِ الْأَنْفالِ قُلِ الْأَنْفالُ لِلَّهِ وَ الرَّسُولِ فَاتَّقُوا اللَّهَ وَ أَصْلِحُوا ذاتَ بَيْنِكُمْ وَ أَطِيعُوا اللَّهَ وَ رَسُولَهُ إِنْ كُنْتُمْ مُؤْمِنِينَ ( 1 ) إِنَّمَا الْمُؤْمِنُونَ الَّذِينَ إِذا ذُكِرَ اللَّهُ وَجِلَتْ قُلُوبُهُمْ وَ إِذا تُلِيَتْ عَلَيْهِمْ آياتُهُ زادَتْهُمْ إِيماناً وَ عَلى رَبِّهِمْ يَتَوَكَّلُونَ ( 2 ) الَّذِينَ يُقِيمُونَ الصَّلاةَ وَ مِمَّا رَزَقْناهُمْ يُنْفِقُونَ ( 3 ) أُولئِكَ هُمُ الْمُؤْمِنُونَ حَقًّا لَهُمْ دَرَجاتٌ عِنْدَ رَبِّهِمْ وَ مَغْفِرَةٌ وَ رِزْقٌ كَرِيمٌ ( 4 )\r\n« بنام اللَّه رحمان و رحيم »\r\n1 - از تو از انفال ( غنائم ) مىپرسند بگو : همهء انفال مال خدا و رسول است ، پس از خدا بترسيد و آنچه منازعه در بين خود داريد اصلاح كنيد ، خدا و رسولش را اطاعت كنيد اگر مؤمن هستيد .\r\n2 - مؤمنان فقط آن كسانند كه چون خدا ياد شود دلهايشان بترسد و چون آيه‌هاى وى بر ايشان خوانده شود ايمانشان را بيافزايد و به پروردگار خويش توكل كنند .\r\n3 - همان كسانى كه نماز به پا مىدارند و از آنچه روزيشان داده‌ايم انفاق مىكنند .\r\n4 - آنها براستى مؤمنند ، براى آنهاست مرتبه‌هايى نزد پروردگارشان با آمرزش و رزق گوارا .\r\n\r\n","description":"","footnote":"","page_name":" 85 ","page_number":85},
  {"content":"\r\n\r\n\r\nكلمه‌ها\r\nانفال : نفل ( بر وزن عقل ) : زيادت . نماز نافله را از آن نافله گويند كه زائد بر واجب است ايضا به معناى عطيه آيد كه زائد بر استحقاق است ، نفل ( بر وزن شرف ) به معنى غنيمت ، هبه و زيادت است جمع آن انفال مىباشد مثل سبب و اسباب ، مراد از آن در آيه غنائم جنگى است كه زائد بر مقصود از جنگ است كه مراد از جنگ دفاع از اسلام و گسترش آنست .\r\nذات : مؤنث « ذو » به معنى صاحب است « ذات الصدور » آنچه در سينه‌ها است .   ذاتَ بَيْنِكُمْ   : آنچه در ميان شماست .\r\nوجلت : وجل ( بر وزن شرف ) : خوف . راغب آن را احساس خوف گفته است .\r\n\r\nشرحها\r\nنقل است كه در جنگ بدر ياران رسول خدا صلّى اللَّه عليه و آله به سه قسمت تقسيم مىشدند ، گروهى در اطراف خيمهء آن حضرت بودند مبادا كه به او حمله شود ، گروهى در پى جمع كردن غنائم بودند و گروهى فراريان را تعقيب مىكردند تا اسيران را گرفتند و غنائم به دست آوردند ، آن گاه در زمينهء غنائم اختلاف نموده و از آن حضرت از حكم غنائم سؤال كردند « 1 » ، ظاهرا اختلاف از آن جهت بود كه رزمندگان مىگفتند : همهء غنائم از آن ماست و به آنها كه در محافظت خيمهء آن حضرت صلّى اللَّه عليه و آله بودند چيزى نمىرسد ، محافظين مىگفتند فقط براى حفظ جان پيامبر در آنجا بوديم نه اينكه از جنگ باكى داشته باشيم ، در اين آيات آمده\r\n\r\n\r\n","description":"","footnote":"\r\n( 1 ) از تفسير قمى .\r\n","page_name":" 86 ","page_number":86},
  {"content":"\r\n\r\nكه غنائم مال خدا و رسول است ، از خدا بترسيد و از اختلاف دست برداريد ، آن گاه به صفات مؤمنان واقعى و بپاداش آنها اشاره شده است ، آن حضرت غنائم را ميان مسلمانان تقسيم كرد و چيزى براى خود برنداشت .\r\n1 -   يَسْئَلُونَكَ عَنِ الْأَنْفالِ قُلِ الْأَنْفالُ لِلَّهِ وَ الرَّسُولِ فَاتَّقُوا اللَّهَ وَ أَصْلِحُوا ذاتَ بَيْنِكُمْ   .\r\nبا استفاده از روايات به نظر مىآيد كه الف و لام در « الانفال » اول براى عهد و در دوم به معناى جنس است ، يعنى از تو از عنانم و انفال بدر مىپرسند بگو همهء انفال اعم از غنائم جنگى و سائر ثروتهاى عمومى از قبيل جنگلها و معادن و . . . مال خدا و رسول است « 1 » حالا كه مالك انفال خدا و رسول است پس از خدا بترسيد و اختلافى كه در ميان خود داريد اصلاح كنيد .   وَ أَطِيعُوا اللَّهَ وَ رَسُولَهُ إِنْ كُنْتُمْ مُؤْمِنِينَ   تأكيد صدر آيه است كه به منازعه پايان دهيد ، و از خدا و رسول اطاعت كنيد كه مقتضاى ايمان همين است .\r\nاين آيه با آيهء 41 كه مىگويد :  وَ اعْلَمُوا أَنَّما غَنِمْتُمْ مِنْ شَيْءٍ فَأَنَّ لِلَّهِ خُمُسَهُ . . .  منافاتى ندارد زيرا بنا به مضمون آيه اول انفال مال خدا و رسول است آن وقت مانعى ندارد كه خدا در مرتبه ثانى حكم كند چهار پنجم غنائم مال مجاهدين و يك پنجم به عنوان خمس به دست پيامبر برسد ، آنچه گفته‌اند : اين آيه با آيه چهل و يك نسخ شده ناصحيح است ، از تفسير قمى نقل شده : كه رسول خدا غنائم بدر را تخميس نكرد و آن را به طور مساوى ميان اصحاب خود تقسيم نمود ، سپس از غنائم ديگر خمس گرفت ، اين مطلب در مجمع البيان نيز آمده است ، گويا علت عدم تخميس آن بوده كه به مجاهدين زياد برسد ، چون آن روز بسيار در مضيقه بودند .\r\n\r\n\r\n","description":"","footnote":"\r\n( 1 ) مشروح انفال در نكته‌ها خواهد آمد .\r\n","page_name":" 87 ","page_number":87},
  {"content":"\r\n\r\n2 -  إِنَّمَا الْمُؤْمِنُونَ الَّذِينَ إِذا ذُكِرَ اللَّهُ وَجِلَتْ قُلُوبُهُمْ وَ إِذا تُلِيَتْ عَلَيْهِمْ آياتُهُ زادَتْهُمْ إِيماناً وَ عَلى رَبِّهِمْ يَتَوَكَّلُونَ  .\r\nاين آيه و آيه بعدى در اوصاف مؤمنان و در رابطه با جملهء   إِنْ كُنْتُمْ مُؤْمِنِينَ   است در اين آيه سه وصف از اوصاف آمده كه همه از اعمال قلب و باطن هستند ، دو وصف ديگر در آيه بعدى راجع به اوصاف ظاهرى و عمل است .\r\nوصف اوّل آنكه چون خدا ياد شود قلوبشان احساس خوف مىكند از ياد آورى عظمت خدا ، دوم چون آيات خدا بر آنها خوانده شود ايمانشان را زياد مىكند و گسترش مىدهد ، ازدياد ايمان يكى از اين راه است كه در اولين شنيدن و متوجه شدن ، يك چيز تازه‌اى به انسان ياد مىدهد و گوشه‌اى از حقائق را بازگو مىكند و اين زيادت كمّى ايمان است و نيز چون در نوبت خود جنبهء هدايت دارد سبب اشتداد ايمان مىشود كه زيادت كيفى آنست و نسبت به آنان كه قبلا آن آيه را دانسته‌اند ، جنبه تذكر دارد ، شنيدن آيات يك نوع بيدارى در آنها به وجود مىآورد ، مىشود گفت كه زيادت است ، از سورهء توبه آيه 124 و 125 به نظر مىآيد كه اين زيادت در اولين نزول و شنيدن است و اللَّه اعلم .\r\nسوم بر خدا توكل مىكنند ، كارها را به خدا واگذاشته و مطابق دستور او عمل مىكنند .\r\n3 -  الَّذِينَ يُقِيمُونَ الصَّلاةَ وَ مِمَّا رَزَقْناهُمْ يُنْفِقُونَ  اين دو وصف راجع به عمل ظاهرى است يعنى با اقامه نماز يك جامعه نمازگزار و جوّ نماز به وجود مىآورند و از مال حلال خود در راه خدا و كارهاى خدايى خرج مىكنند . در لغت آمده : « اقامه : ادامه » .\r\n4 -  أُولئِكَ هُمُ الْمُؤْمِنُونَ حَقًّا لَهُمْ دَرَجاتٌ عِنْدَ رَبِّهِمْ وَ مَغْفِرَةٌ وَ رِزْقٌ كَرِيمٌ  .\r\nصاحبان اوصاف پنجگانه ، مؤمنان واقعى مىباشند . مراد از درجات مقامات\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nمعنوى و تقربها يا درجات بهشت يا هر دو است ، « مغفرة » نشان مىدهد كه اين گونه مؤمنان اگر گناهانى داشته باشند مورد آمرزش قرار مىگيرد  رِزْقٌ كَرِيمٌ  يعنى روزى خوشايند ، و آن ارزاق بهشتى است . مىشود از آيه استفاده كرد كه اعمال خوب از جمله « مكفرات » هستند .\r\n\r\nنكته‌ها\r\nانفال : گفته شد كه ظاهرا الف و لام « الانفال » دوّم براى جنس يا استغراق است ، يعنى سؤال مسلمانان از غنائم بدر يا مطلق غنائم بود ولى در جواب ، حكم مطلق انفال بيان شده است ، انفال يا ثروتهاى عمومى بنا بر آنچه در روايات اهل بيت عليهم السّلام است عبارتند از :\r\n1 - معادن . هر معدنى كه باشد .\r\n2 - زمينهاى موات و بيابانها و هر زمينى كه مالكى ندارد .\r\n3 - زمينهايى كه با لشكر كشى به تصرف مسلمانان نيامده بلكه اهالى آنها با مسلمانان صلح كرده و واگذار نموده‌اند نظير اراضى فدك و بحرين و مانند آن .\r\n4 - قلل كوه‌ها و آنچه در آنهاست از اشجار و سنگها و مانند آن .\r\n5 - جنگلها و بيشه‌هاى طبيعى .\r\n6 - سيلگاهها .\r\n7 - آنچه پادشاهان به خود اختصاص داده‌اند و اگر به زور گرفته باشند به مالك آن مىرسد .\r\n8 - تركه و اموال كسى كه از دنيا رفته و وارثى ندارد .\r\nاين ثروتهاى ملى ارقام بسيار بزرگى را تشكيل مىدهند مثلا در مملكت ايران حدود 19 ميليون هكتار جنگل وجود دارد و تقريبا 5 / 11 درصد مسافت كل ايران پوشيده از جنگل است حد اقل 300 ميليون متر مكعب\r\n\r\n","description":"","footnote":"","page_name":" 89 ","page_number":89},
  {"content":"\r\n\r\nچوب قابل استفاده دارند ، حدود 781 معدن در ايران كشف شده است از قبيل آهن ، مس ، سرب ، طلا ، فيروزه ، گوگرد ، زغال سنگ ، اورانيوم در آذربايجان و خراسان ، نفت و مانند آن . مثلا تا سال 1339 چهار صد و چهل و پنج حلقه چاه نفت زده شده و به نفت رسيده‌اند و در آن سال تنها از صد و نه تاى آنها بهره بردارى شده است ، از اين ثروتهاى عمومى طبق نظر حكومت اسلامى استفاده مىشود .\r\n\r\n","description":"","footnote":"","page_name":" 90 ","page_number":90},
  {"content":"\r\n\r\n\r\n[ سوره الأنفال ( 8 ) : آيات 5 تا 14 
  ]\r\nكَما أَخْرَجَكَ رَبُّكَ مِنْ بَيْتِكَ بِالْحَقِّ وَ إِنَّ فَرِيقاً مِنَ الْمُؤْمِنِينَ لَكارِهُونَ ( 5 ) يُجادِلُونَكَ فِي الْحَقِّ بَعْدَ ما تَبَيَّنَ كَأَنَّما يُساقُونَ إِلَى الْمَوْتِ وَ هُمْ يَنْظُرُونَ ( 6 ) وَ إِذْ يَعِدُكُمُ اللَّهُ إِحْدَى الطَّائِفَتَيْنِ أَنَّها لَكُمْ وَ تَوَدُّونَ أَنَّ غَيْرَ ذاتِ الشَّوْكَةِ تَكُونُ لَكُمْ وَ يُرِيدُ اللَّهُ أَنْ يُحِقَّ الْحَقَّ بِكَلِماتِهِ وَ يَقْطَعَ دابِرَ الْكافِرِينَ ( 7 ) لِيُحِقَّ الْحَقَّ وَ يُبْطِلَ الْباطِلَ وَ لَوْ كَرِهَ الْمُجْرِمُونَ ( 8 ) إِذْ تَسْتَغِيثُونَ رَبَّكُمْ فَاسْتَجابَ لَكُمْ أَنِّي مُمِدُّكُمْ بِأَلْفٍ مِنَ الْمَلائِكَةِ مُرْدِفِينَ ( 9 )\r\nوَ ما جَعَلَهُ اللَّهُ إِلاَّ بُشْرى وَ لِتَطْمَئِنَّ بِهِ قُلُوبُكُمْ وَ مَا النَّصْرُ إِلاَّ مِنْ عِنْدِ اللَّهِ إِنَّ اللَّهَ عَزِيزٌ حَكِيمٌ ( 10 ) إِذْ يُغَشِّيكُمُ النُّعاسَ أَمَنَةً مِنْهُ وَ يُنَزِّلُ عَلَيْكُمْ مِنَ السَّماءِ ماءً لِيُطَهِّرَكُمْ بِهِ وَ يُذْهِبَ عَنْكُمْ رِجْزَ الشَّيْطانِ وَ لِيَرْبِطَ عَلى قُلُوبِكُمْ وَ يُثَبِّتَ بِهِ الْأَقْدامَ ( 11 ) إِذْ يُوحِي رَبُّكَ إِلَى الْمَلائِكَةِ أَنِّي مَعَكُمْ فَثَبِّتُوا الَّذِينَ آمَنُوا سَأُلْقِي فِي قُلُوبِ الَّذِينَ كَفَرُوا الرُّعْبَ فَاضْرِبُوا فَوْقَ الْأَعْناقِ وَ اضْرِبُوا مِنْهُمْ كُلَّ بَنانٍ ( 12 ) ذلِكَ بِأَنَّهُمْ شَاقُّوا اللَّهَ وَ رَسُولَهُ وَ مَنْ يُشاقِقِ اللَّهَ وَ رَسُولَهُ فَإِنَّ اللَّهَ شَدِيدُ الْعِقابِ ( 13 ) ذلِكُمْ فَذُوقُوهُ وَ أَنَّ لِلْكافِرِينَ عَذابَ النَّارِ ( 14 )\r\n\r\n","description":"","footnote":"","page_name":" 91 ","page_number":91},
  {"content":"\r\n\r\n5 - چنان كه خدايت به حق تو را از خانه است بيرون آورد ، گروهى از مؤمنان كراهت داشتند .\r\n6 - در كار حق با وجود آنكه روشن شده بود با تو مجادله مىكردند گويى به سوى مرگ كشيده مىشوند و مىنگرند .\r\n7 - و چون خدا يكى از دو طائفه را به شما وعده داد كه نصيب شماست ، شما دوست داشتيد . طائفه‌اى كه قدرت نداشت نصيبتان شود ولى خدا مىخواست كه با كلمات خود حق را استقرار دهد و ريشهء كافران را قطع كند .\r\n8 - تا حق را استقرار دهد و باطل را زايل گرداند ، گرچه بدكاران كراهت داشته باشند .\r\n9 - آن دم كه از پروردگار خويش كمك مىخواستيد ، خدا اجابت كرد كه با هزار فرشته مددتان مىدهم و ملائكهء ديگر را به دنبال دارند .\r\n10 - خدا آن امداد را فقط بشارتى كرد براى شما و تا قلوبتان آرام گيرد ، نصرت فقط از جانب خداست كه خدا توانا و حكمت كردار است .\r\n11 - آن دم كه خواب سبك را كه آرامشى از جانب خدا بود بر شما مسلط كرد و از آسمان بر شما آبى نازل ميكرد تا شما را بدان پاك كند و وسوسهء شيطان را از شما ببرد و دلهايتان را محكم نمايد و با آن ، قدمهايتان را ثابت گرداند .\r\n12 - چون خدايت به ملائكه وحى مىكرد كه من با شما ( يار مؤمنانم ) اهل ايمان را پايدار كنيد ، به زودى به دلهاى كافران وحشت مىافكنم ، روى گردنها بزنيد و اطراف بدنهاى آنها را قطع كنيد .\r\n13 - زيرا آنها با خدا و پيغمبرش مخالفت كرده‌اند هر كه با خدا و رسولش مخالفت كند عذاب خدا سنگين است .\r\n14 - اين را تحمل كنيد ، براى كافران عذاب آتش نيز هست .\r\n\r\nكلمه‌ها\r\nكارهون : كره ( بر وزن عقل و قفل ) ناپسند داشتن و امتناع كردن ، كاره : ناپسند دارنده ، جمع آن كارهون است .\r\n\r\n","description":"","footnote":"","page_name":" 92 ","page_number":92},
  {"content":"\r\n\r\nيساقون : سوق ( بفتح قاف ) : راندن ، يساقون : رانده مىشوند .\r\nالشوكة : شوك : خار . شوكت در آيه به معنى قدرت است  ذاتِ الشَّوْكَةِ  صاحب قدرت . گويا اين ، از آن جهت است كه قدرت آنها به منزلهء خار براى ديگران است .\r\nيحق الحق : حق در اصل به معنى مطابقت و موافقت است احقاق حق : ثابت و روشن كردن حق .\r\nدابر : دبر ( بر وزن شتر ) : عقب . دابر : آخر و دنباله ، به معنى ريشه نيز آيد .\r\nيبطل الباطل : ابطال باطل : روشن و ثابت كردن بطلان باطل .\r\nتستغيثون : غوث : يارى و نصرت . استغاثه : يارى خواستن  إِذْ تَسْتَغِيثُونَ  آن گاه كه يارى مىخواستيد .\r\nممدكم : مد : زيادت . جذب و كشيدن را مد گويند كه موجب زيادت و گسترش است ، راغب اصل آن را كشيدن مىداند ، امداد در آيه به معنى كمك كردنست « ممدكم » يارى كنندهء شما هستم .\r\nمردفين : ردف : تبعيت و در پى آمدن ، رادف و مردف : آنكه ديگرى را در پى خود مىآورد جمع آن مردفون است .\r\nبشرى : بشارت و بشرى : خبر مسرت بخش . كه اثر آن در بشره ظاهر مىشود .\r\nيغشيكم : غشى : پوشاندن و فراگرفتن . تغشيه : پوشاندن و نيز پوشانيدن چيزى بر چيزى .  يُغَشِّيكُمُ النُّعاسَ  مىپوشاند خواب سبك را بر شما .\r\nنعاس : خواب كم . « النعاس : النوم القليل » ، چرت و اول خواب نيز\r\n\r\n","description":"","footnote":"","page_name":" 93 ","page_number":93},
  {"content":"\r\n\r\nگفته‌اند .\r\nامنة : امن و امنة : ايمنى و آرامش قلب .\r\nرجز : آن در اصل به معنى لرزه و اضطراب و در آيه به معنى وسوسهء شيطان است كه موجب اضطراب مىشود .\r\nيربط : ربط : بستن . « ربط على قلبه » : قلبش را بست و محكم كرد  لِيَرْبِطَ عَلى قُلُوبِكُمْ  : تا قلب شما را محكم و مطمئن كند .\r\nالرعب : رعب : ترس . راغب آن را انقطاع و لا علاجى از كثرت خوف گفته است .\r\nبنان : بنانه : طرف يا سرانگشت . جمع آن بنان است ، طبرسى مىگويد :\r\nبنان به معنى اطراف بدن است مانند دستها و پاها مفرد آن بنانه است ، به انگشت نيز بنانه گويند . صحاح ، سرانگشت گفته است .\r\nشاقوا : شق : شكافتن و شكاف . شقاق : مخالفت و دشمنى  شَاقُّوا اللَّهَ  مخالفت و دشمنى كردند با خدا .\r\n\r\nشرحها\r\nبدر دشتى است بيضى شكل كه طول آن در حدود پنج ميل و نيم و عرض آن تقريبا چهار ميل است ، جنگ تاريخى « بدر » در آن واقع شد « 1 » و به پيروزى قواى توحيد بر قواى كفر انجاميد كاروان قريش از شام به سوى مكّه حركت ميكرد ، اين كاروان از هزار شتر تشكيل يافته و كالاهاى مختلف به ارزش يك\r\n\r\n\r\n","description":"","footnote":"\r\n( 1 ) بدر در جنوب غربى مدينه واقع است ، فاصله ما بين آن و مدينه در حدود صد و پنجاه و شش كيلومتر مىباشد .\r\n","page_name":" 94 ","page_number":94},
  {"content":"\r\n\r\nميليون درهم حمل مىكرد ، محافظين كاروان به سركردگى ابو سفيان فقط چهل نفر بودند ، رسول خدا صلّى اللَّه عليه و آله به واسطهء عمويش عباس از حركت كاروان به شام مطلع شده بود و حتى دو نفر جاسوس بنام طلحة بن عبيد اللَّه و سعيد بن زيد پشت سر كاروان به شام فرستاده بود كه برگشتن كاروان را به آن حضرت اطلاع دهد ، مدينه با مكه در حال جنگ بود ، مكىها هر بلا كه از دستشان مىآمد به سر مسلمانان مىآوردند ، لازم بود از نظر نظامى و اقتصادى بر آنها فشار آورد .\r\nبه هر حال ، آن حضرت از حركت كاروان از شام مطلع گرديد و از مدينه به قصد « بدر » كه محل تلاقى راههاى مكه و مدينه و سوريه بود خارج گرديد ، مسلمانان به اميد مصادرهء كاروان بودند ولى خدا بدين وسيله مىخواست لشگريان كفر شكست بخورند و اسلام غالب گردد . رسول خدا صلّى اللَّه عليه و آله با 313 نفر از ياران خود حركت كرد و فرمود : شايد خدا اموال آن كاروان را به شما عطا فرمايد .\r\nآن حضرت به محض رسيدن به حول و حوش بدر شتر سوارانى فرستاد تا از كاروان خبرى بياورند ، آنها به داخل آبادى بدر رفتند و چنين وانمود كردند كه براى نوشيدن آب آمده‌اند در آنجا دو دختر را ديدند كه در كنار چشمه با همديگر صحبت مىكنند و يكى به ديگرى مىگويد : به زودى كاروان مىرسد من براى كاروانيان خدماتى انجام مىدهم از پاداشى كه مىگيرم قرضم را پرداخت خواهم كرد ، آنها از اين گفتگو دانستند كه كاروان هنوز از آنجا نگذشته است ، لذا مراجعت كرده و جريان را به پيغمبر صلّى اللَّه عليه و آله گزارش كردند .\r\nاز آن طرف ابو سفيان از ماجراى حركت مسلمانان تا حدى مطلع شده بود او كاروان را در محلّى بنام حنين متوقف كرد و بعد به تنهايى به طرف بدر حركت نمود چون وارد بدر شد از مردم پرسيد آيا خبرى هست ، مردى گفت : خبر تازه‌اى نيست فقط دو شتر سوار چند ساعت قبل آمدند و آب نوشيدند . ابو سفيان\r\n\r\n","description":"","footnote":"","page_name":" 95 ","page_number":95},
  {"content":"\r\n\r\nمسير آن دو شتر سوار را تعقيب كرد ، ضمن تعقيب چند دانه پشكل شتر ديد يك دانه از آنها را برداشت و شكافت ، همين كه هسته خرمايى در درون آن يافت با صداى بلند گفت : به خدا شتران محلّى هسته خرما نمىخورند قطعا اينها از مدينه آمده و اين شتر سواران جاسوسان محمّد هستند .\r\nابو سفيان با شتاب تمام به عقب برگشت و خود را به كاروان رساند و از عبور كردن از ميان بدر منصرف شد و كاروان را از كنار درياى احمر به جلو راند .\r\nاز اين گذشته ضمضم بن عمرو را به صورت قاصد به مكّه فرستاد و درخواست كمك كرد ، كفار مكه پس از اطلاع ، براى نجات كاروان و مقابله با سپاه اسلام از مكه حركت كردند .\r\nرسول خدا پس از اطلاع از حركت قريش با ياران خود به مشورت نشست در آن شورى ابو بكر گفت : يا رسول اللَّه آنها جماعت قريش مىباشند ابدا ايمان نياورده‌اند و از روزى كه عزت يافته‌اند هرگز ذليل نشده‌اند ، از طرف ديگر تو با تدارك جنگ از مدينه بيرون نشده‌اى ( يعنى جنگيدن با آنها صلاح نيست ) حضرت فرمود : بنشين ، آن گاه عمر بن خطاب به پا خاست و مانند ابو بكر اظهار رأى كرد ، حضرت فرمود : بنشين ، سپس مقداد برخاست و در ضمن سخنان خويش چنين گفت :\r\nيا رسول اللَّه ما بنى اسرائيل نيستيم كه به موسى گفتند : تو و خداى تو برويد و بجنگيد و ما اينجا نشسته‌ايم  فَاذْهَبْ أَنْتَ وَ رَبُّكَ فَقاتِلا إِنَّا هاهُنا قاعِدُونَ  و ليكن مىگوئيم : به فرمان خدايت اطاعت كن ما در معيت تو خواهيم جنگيد . رسول خدا براى او دعاى خير كرد ، آن گاه رسول خدا از انصار ( اهل مدينه ) رأى خواهى كرد ، سعد بن معاذ گفت پدر و مادرم به فدايت اى رسول خدا آنچه مىخواهى فرمان بده و هر چه مىخواهى از اموال ما برگير به خدا اگر فرماندهى كه به اين دريا فرو رويم خواهيم رفت .\r\nرسول خدا صلّى اللَّه عليه و آله از كلام او مسرور گرديد و فرمود : بر مباركى خدا\r\n\r\n","description":"","footnote":"","page_name":" 96 ","page_number":96},
  {"content":"\r\n\r\nحركت كنيد . خدا يكى از دو طائفه را ( غلبه بر قريش يا مصادره كاروان ) به من وعده فرموده و او هرگز در وعدهء خود تخلّف نمىكند ، آن گاه به طرف بدر حركت كردند ، كفار قريش غلامان خود را براى آب بردن فرستادند ، مجاهدين اسلام آنها را دستگير كرده پيش رسول خدا صلّى اللَّه عليه و آله آوردند آن حضرت در بازجويى از آنها پرسيد شما كيستيد . گفتند : غلامان قريش ، فرمود آنها چند نفر هستند ؟\r\nگفتند : نميدانيم ، فرمود : روزى چند شتر ذبح مىكنند ؟ گفتند : نه شتر يا ده شتر ، حضرت فرمود : نهصد تا هزار نفر مىباشند .\r\nبه هر حال روز 17 رمضان المبارك سال دوم هجرت جنگ ما بين قواى اسلام و شرك در گرفت و با پيروزى قواى توحيد به انجام رسيد ، هفتاد نفر از مشركان كشته و هفتاد نفر اسير شدند و بقيه رو به فرار نهادند ، در اين جنگ رشادتهاى على بن ابى طالب عليه السّلام بسيار چشمگير بود و به نقل مرحوم شيخ مفيد در كتاب ارشاد ، سى پنج نفر از هفتاد نفر بدست آن حضرت مقتول گرديدند و در اين جنگ چهارده نفر از مسلمانان شهيد شدند ، شش نفر از مهاجرين و هشت نفر از انصار اسامى مهاجرين بدين قرار است .\r\n1 - عبيدة بن حارث عموزادهء پيغمبر كه به ضربت عتبه يا شيبه زخمى شد و در بين راه شهيد گرديد و در وادى صفراء دفن شد .\r\n2 - عمير بن ابى وقاص كه عمرو بن عبد ود شهيدش كرد .\r\n3 - عمير بن عبد ود كه ابو اسامهء جشمى شهيدش نمود .\r\n4 - عدى بن عاقل كه به توسط مالك بن زهير شهيد شد .\r\n5 - مهجع غلام عمر بن خطاب كه قاتلش عامر بن حضرمى است .\r\n6 - صفوان بن بيضاء كه طعيمه نامى شهيدش كرد . رضوان اللَّه عليهم اسامى شهداء انصار بقرار ذيل است .\r\n\r\n","description":"","footnote":"","page_name":" 97 ","page_number":97},
  {"content":"\r\n\r\n1 - مبشر بن عبد المنذر قاتلش ابو ثور بود .\r\n2 - سعد بن خثيمه كه قاتلش عمرو بن عبد ود است .\r\n3 - حارثة بن سراقه كه به دست حنان بن عرقه شهيد شد .\r\n4 - عوف بن عفراء كه به دست ابو جهل شهيد شد .\r\n5 - معوذ كه به دست ابو جهل به شهادت رسيد .\r\n6 - عمير بن حمام كه قاتلش خالد بن اعلم است .\r\n7 - رافع بن معلّى كه به دست عكرمة بن ابى جهل شهيد شد .\r\n8 - يزيد بن حارث قاتلش نوفل بن معاويه است رضوان اللَّه عليهم .\r\nو چون در اين جنگ نابرابرى بسيار وجود داشت و از لحاظ ظاهرى پيروزى مسلمانان قابل پيش بينى نبود لذا آيات شريفه تأكيد بسيار دارند . كه خواست خدا و يارى خدا آنها را پيروز كرده است .\r\n5 -  كَما أَخْرَجَكَ رَبُّكَ مِنْ بَيْتِكَ بِالْحَقِّ وَ إِنَّ فَرِيقاً مِنَ الْمُؤْمِنِينَ لَكارِهُونَ  .\r\nجملهء  كَما أَخْرَجَكَ  ظاهرا متعلق است به آنچه از   قُلِ الْأَنْفالُ لِلَّهِ وَ الرَّسُولِ   معلوم شد ، يعنى خدا حكم كرد كه انفال مال خدا و رسول است با آنكه خوششان نمىآمد چنان كه تو را از خانه‌ات به حق و از روى مصلحت براى جنگ خارج كرد با آنكه آن را مكروه مىداشتند « 1 » . « بالحق » حاكى است كه حكم انفال و خارج كردن براى جنگ هر دو از روى صلاح و واقع بينى بوده است ، و نيز معلوم مىشود كه بسيارى از ياران آن حضرت از اين قشون كشى ناراضى بوده‌اند ، آيهء بعدى نشان مىدهد كه كراهت به علت ترس و آن هم شايد به علت نابرابرى بوده است .\r\n\r\n\r\n","description":"","footnote":"\r\n( 1 ) الميزان ، مجمع البيان و كشاف .\r\n","page_name":" 98 ","page_number":98},
  {"content":"\r\n\r\n6 -  يُجادِلُونَكَ فِي الْحَقِّ بَعْدَ ما تَبَيَّنَ كَأَنَّما يُساقُونَ إِلَى الْمَوْتِ وَ هُمْ يَنْظُرُونَ  .\r\nدر اين آيه آثار كراهت بيان شده و آن اينكه با آن حضرت در زمينهء جنگ مجادله مىكردند و بقول كشاف ، مىگفتند : ما فقط براى گرفتن كاروان آمده بوديم چرا از اوّل نگفتى تا خود را براى جنگ آماده كنيم ، در وقت رفتن به طرف دشمن چنان بودند كه گويى آنها را آشكارا براى اعدام مىبرند ، به نظر مىآيد اين در وقتى بود كه معلوم شد كاروان فرار كرده و ناچار هستند كه با دشمن بجنگند .\r\nمراد از « الحق » ظاهرا جهاد است كه حق و مصلحت آنها بود ، آشكار شدنش ظاهرا از آن جهت بود كه رسول خدا صلّى اللَّه عليه و آله خبر داده بود : يا كاروان را مىگيرند يا بر قريش غالب مىشويد و چون كاروان رفته بود به وعدهء حتمى به كاروان پيروز مىشدند . كه يك طرف وعده بود .\r\n7 -  وَ إِذْ يَعِدُكُمُ اللَّهُ إِحْدَى الطَّائِفَتَيْنِ أَنَّها لَكُمْ وَ تَوَدُّونَ أَنَّ غَيْرَ ذاتِ الشَّوْكَةِ تَكُونُ لَكُمْ  .\r\nاين وعده به دنبال شوراى جنگى بود كه ابو بكر و عمر و مقداد و سعد بن معاذ در آن اظهار رأى كردند و حضرت فرمود : خدا يكى از دو طائفه ( كاروان - قريش ) را به من وعده فرموده و هرگز در وعده‌اش خلف نمىكند ولى ياران آن حضرت خوش داشتند كه آن ، كاروان باشد زيرا پر فائده و كم زحمت است ، مراد از  ذاتِ الشَّوْكَةِ  لشكريان قريش است كه داراى قدرت و شوكت بودند ، ولى خدا مىخواست كه با قريش روبرو شوند و آنها را شكست دهند تا حق پيروز گردد چنان كه فرموده :\r\n وَ يُرِيدُ اللَّهُ أَنْ يُحِقَّ الْحَقَّ بِكَلِماتِهِ وَ يَقْطَعَ دابِرَ الْكافِرِينَ  .\r\n\r\n","description":"","footnote":"","page_name":" 99 ","page_number":99},
  {"content":"\r\n\r\nباء در « بكلماته » ظاهرا براى سبب است ، مراد از كلمات وعده‌هاى خدا است كه در زمينهء نصرت پيامبران داده است    وَ لَقَدْ سَبَقَتْ كَلِمَتُنا لِعِبادِنَا الْمُرْسَلِينَ إِنَّهُمْ لَهُمُ الْمَنْصُورُونَ وَ إِنَّ جُنْدَنا لَهُمُ الْغالِبُونَ    صافات / 173  إِنَّا لَنَنْصُرُ رُسُلَنا وَ الَّذِينَ آمَنُوا . . .  غافر / 51 ، احقاق حق ، روشن كردن و پياده كردن آنست ، قطع ريشه كافران از « بدر » شروع گرديد و در غزوات ديگر ادامه يافت و در فتح مكّه انجام پذيرفت .\r\n8 -  لِيُحِقَّ الْحَقَّ وَ يُبْطِلَ الْباطِلَ وَ لَوْ كَرِهَ الْمُجْرِمُونَ  .\r\nآيهء گذشته حاكى از تفاوت ارادهء خدا با ارادهء آنها بود ، اين آيه ظاهرا علت  يَعِدُكُمُ اللَّهُ  است يعنى خدا آن وعده را مىداد تا حق را ثابت و باطل را محو گرداند با آنكه گناهكاران ناخوش داشتند ، به نظرم ذكر مجرمون به جاى كافرون براى بيان علّت ابطال باطل است .\r\n9 -  إِذْ تَسْتَغِيثُونَ رَبَّكُمْ فَاسْتَجابَ لَكُمْ أَنِّي مُمِدُّكُمْ بِأَلْفٍ مِنَ الْمَلائِكَةِ مُرْدِفِينَ  .\r\nظاهرا اين استغاثه و نصرت خواهى در موقعى بود كه دانستند كاروان رفته ، چاره‌اى جز جنگ با مشركان ندارند ، در مجمع البيان از امام باقر عليه السّلام نقل شده : چون رسول خدا صلّى اللَّه عليه و آله به كثرت دشمنان و كمى مسلمين نگاه كرد ، رو به قبله نمود و گفت : خدايا آنچه به من وعده كرده اى محقّق ساز خدايا اگر اين گروه هلاك شود در زمين عبادت كرده نشوى ، همين طور خدا را ندا مىكرد و دستش به آسمان بود تا عبا از دوشش افتاد ، خدا در اين آيه آن را نازل فرمود « 1 » .\r\nاين آيه مىگويد كه خدا در پى نصرت خواهى وعده فرمود : با هزار نفر\r\n\r\n\r\n","description":"","footnote":"\r\n( 1 )\r\n« اللهم انجز لى ما وعدتنى ، اللهم ان تهلك هذه العصابة لا تعبد فى الارض . . . »\r\n","page_name":" 100 ","page_number":100},
  {"content":"\r\n\r\nملائكه آنها را يارى خواهد كرد و آنها ملائكهء ديگرى در پى خواهند داشت ، ملاحظهء آيات سورهء آل عمران نشان مىدهد كه در پى آنها دو هزار ملائكه بودند كه مجموعا سه هزار مىشدند ، به اين آيات توجه كنيم  وَ لَقَدْ نَصَرَكُمُ اللَّهُ بِبَدْرٍ وَ أَنْتُمْ أَذِلَّةٌ . . .   إِذْ تَقُولُ لِلْمُؤْمِنِينَ أَ لَنْ يَكْفِيَكُمْ أَنْ يُمِدَّكُمْ رَبُّكُمْ بِثَلاثَةِ آلافٍ مِنَ الْمَلائِكَةِ مُنْزَلِينَ . . .   وَ ما جَعَلَهُ اللَّهُ إِلَّا بُشْرى لَكُمْ وَ لِتَطْمَئِنَّ قُلُوبُكُمْ بِهِ وَ مَا النَّصْرُ إِلَّا مِنْ عِنْدِ اللَّهِ الْعَزِيزِ الْحَكِيمِ  آل عمران / 123 - 126 ، على هذا اوّلين دسته هزار نفر بودند كه دو هزار نيز در پى آنها آمدند ، در آيات آل عمران وعدهء پنجهزار نيز آمده ولى آن وعده مشروط بود ، معلوم نيست عملى شده باشد .\r\n10 -  وَ ما جَعَلَهُ اللَّهُ إِلَّا بُشْرى وَ لِتَطْمَئِنَّ بِهِ قُلُوبُكُمْ وَ مَا النَّصْرُ إِلَّا مِنْ عِنْدِ اللَّهِ إِنَّ اللَّهَ عَزِيزٌ حَكِيمٌ  .\r\nضمير « جعله » راجع به امداد است يعنى امداد با ملائكه فقط بشارتى بر پيروزى بود و تا قلوب شما با آن امداد آرامش يابد ، نصرت فقط از جانب خداست و اينها واسطه‌ها هستند ، خدا توانا و حكمتكردار است و مىداند كه از كدام راهى كمك نمايد اين آيه به نظرم براى آنست كه انحراف فكرى پيدا نكنند و بدانند كه اگر خدا مقدمات را به نتيجه نرساند آمدن ملك نيز مشكل را حل نخواهد كرد عزيز و حكيم فقط خداست .\r\n11 -  إِذْ يُغَشِّيكُمُ النُّعاسَ أَمَنَةً مِنْهُ وَ يُنَزِّلُ عَلَيْكُمْ مِنَ السَّماءِ ماءً لِيُطَهِّرَكُمْ بِهِ وَ يُذْهِبَ عَنْكُمْ رِجْزَ الشَّيْطانِ وَ لِيَرْبِطَ عَلى قُلُوبِكُمْ وَ يُثَبِّتَ بِهِ الْأَقْدامَ  .\r\nدر اين آيه دو موهبت بيان شده است يكى آنكه خدا خواب را بر آنها مسلّط كرد و خوابيدند ، آن گرچه كم بود ولى آرامشى بود براى آنان از جانب خدا ، « امنة » گرچه مفعول له و علّت است ولى خود خواب امنة و آرامش بود\r\n\r\n","description":"","footnote":"","page_name":" 101 ","page_number":101},
  {"content":"\r\n\r\nنظير  ثُمَّ أَنْزَلَ عَلَيْكُمْ مِنْ بَعْدِ الْغَمِّ أَمَنَةً نُعاساً يَغْشى طائِفَةً مِنْكُمْ  آل عمران / 154 كه نعاسا بيان « امنة » آمده است ، خواب براى انسان مضطرب ، مايه آرامش و تسكين اعصاب است .\r\nدوم : آنكه روايت شده مشركان پيش از مسلمين به آب بدر رسيده و آن را به تصرف آوردند ، مسلمانان در تپه‌اى از ريگ اردو زدند ، از خواب كه بيدار شدند بسيارى از آنها جنب شده ، مسئلهء تشنگى هم در پيش بود ، شيطان به آنها از نبودن آب و فرو رفتن پاهايشان در ريگزار وسوسه كرد ، ولى باران آمد ، آب ذخيره كردند ، غسل نمودند ، ريگزار سفت شد و محل اردوى دشمنان كه خاك بود گل كرديد ، خلاصه آنكه ، مشكلشان حل گرديد .\r\nجملهء « ليطهركم » راجع به غسل از آب باران است ، ليذهب عنكم رجز الشيطان به نظرم راجع به ذخيرهء آب بود كه وسوسهء تشنه ماندن را بر طرف كرد  وَ لِيَرْبِطَ . . .  راجع به اطمينان و خوشى روحيهء آنهاست در اثر آمدن باران ،  يُثَبِّتَ بِهِ الْأَقْدامَ  راجع به ثابت بودن پاها در روى ريگزار است چون در اثر باران زمين سفت شده بود .\r\nناگفته نماند  إِذْ يُغَشِّيكُمُ . . .  مثل  إِذْ تَسْتَغِيثُونَ  متعلق است به لفظ « اذكروا » يعنى : ياد كنيد زمانى را كه . . .\r\n12 -  إِذْ يُوحِي رَبُّكَ إِلَى الْمَلائِكَةِ أَنِّي مَعَكُمْ فَثَبِّتُوا الَّذِينَ آمَنُوا سَأُلْقِي فِي قُلُوبِ الَّذِينَ كَفَرُوا الرُّعْبَ فَاضْرِبُوا فَوْقَ الْأَعْناقِ وَ اضْرِبُوا مِنْهُمْ كُلَّ بَنانٍ  .\r\nروشن است كه ملائكه به دستور خدا مؤمنان را تشجيع كرده و به استقامت واداشته‌اند ، خدا نيز به قلوب دشمنان وحشت انداخته است « 1 » اگر امر « فاضربوا »\r\n\r\n\r\n","description":"","footnote":"\r\n( 1 ) ظاهرا آن نيز به وسيله ملائكه بوده است .\r\n","page_name":" 102 ","page_number":102},
  {"content":"\r\n\r\nراجع به ملائكه باشد چنان كه سياق آيه همين است در اين صورت ملائكه ، آدم نيز گشته‌اند و اگر راجع به مؤمنان باشد آن وقت ملائكه فقط قلوب آنها را محكم كرده‌اند رجوع شود به « نكته‌ها » .\r\nمراد از  فَوْقَ الْأَعْناقِ  ظاهرا سرهاست كه سر انسان بالاى گردن او است منظور از بنان ظاهرا اطراف بدن است مثل دستها و پاها ، و اگر سرانگشتان و يا انگشتان باشد منظور از قدرت انداختن آنهاست .\r\nناگفته نماند : آمدن جملهء  سَأُلْقِي فِي قُلُوبِ الَّذِينَ كَفَرُوا الرُّعْبَ  كه فاصله شده ميان « فثبتوا » و « فاضربوا » نشان مىدهد كه « فاضربوا » خطاب به مؤمنان است و ملائكه فقط قلوب آنها را محكم كرده‌اند ، مضمون اين آيه موهبت سوم در اين آيات است كه به لفظ « اذ » آمده است .\r\n13 -  ذلِكَ بِأَنَّهُمْ شَاقُّوا اللَّهَ وَ رَسُولَهُ وَ مَنْ يُشاقِقِ اللَّهَ وَ رَسُولَهُ فَإِنَّ اللَّهَ شَدِيدُ الْعِقابِ  .\r\nيعنى : اين دستور تار و مار كردن و گردنها را زدن براى آنست كه آنها با خدا و رسولش مخالفت كرده‌اند ، هر كه با خدا و رسول مخالفت كند سزايش همين است كه عذاب و انتقام خدا سخت است .\r\n14 -  ذلِكُمْ فَذُوقُوهُ وَ أَنَّ لِلْكافِرِينَ عَذابَ النَّارِ  .\r\nاشاره است به اينكه : عذاب آنها تنها گردن زدن در دنيا نيست بلكه عذاب آخرت را در پى دارند ، به علت كافر بودنشان . « ذلكم » به علت اشاره به جمع بودن به لفظ جمع آمدن و به معنى « ذلك » مىباشد .\r\n\r\nنكته‌ها\r\n\r\nچند كلمه دربارهء ملائكه :\r\nبه صراحت آيات ، ملائكه در ميدان جنگ بدر حاضر شده‌اند در اينجا دو مسئله هست يكى اينكه آيا ملائكه به صورت انسان در آمده و در بدر حاضر شدند و يا به صورت\r\n\r\n","description":"","footnote":"","page_name":" 103 ","page_number":103},
  {"content":"\r\n\r\nناديدنى ؟ و آيا ملائكه جنگيده و آدم كشتند و يا فقط به قلوب مجاهدان اسلامى اطمينان و ثبات بخشيدند ؟ اينك بررسى اين مطلب .\r\nبه صراحت قرآن ملائكه مىتوانند به صورت انسان درآمده و به ميان مردم وارد شوند و كسى آنها را نشناسد در جريان حضرت مريم آمده كه ملك به صورت انسان كامل پيش مريم آمد و او فكر كرد كه جوان هوسرانى است ( سورهء مريم آيهء 18 - 19 ) و در جاى ديگرى آمده كه ملائكه به صورت انسانهايى پيش حضرت ابراهيم آمدند ، آن حضرت آنها را نشناخت و پنداشت كه انسانند براى آنها طعام آورد و چون ديد كه نمىخورند از آنها ترسيد ، ملائكه خود را معرفى كرده و گفتند : فرشته‌ايم و براى عذاب قوم لوط آمده‌ايم و به آن حضرت و زنش مژدهء ولادت اسحاق را دادند ( سورهء هود / 70 ، سورهء ذاريات / 28 ) و نيز هست كه لوط هم آنها را نشناخت تا خودشان گفتند :  يا لُوطُ إِنَّا رُسُلُ رَبِّكَ لَنْ يَصِلُوا إِلَيْكَ  هود / 81 ، اين مطلب از نظر روايات نيز مسلم است . اين مسئله دربارهء جن نيز در ذيل آيهء 48 بررسى خواهد شد . در روايت آمده كه ملائكه در ميدان بدر در صورت سوارانى با لباسهاى سفيد بر روى اسبان سياه و سفيد ديده شدند كه مىجنگيدند ( مجمع البيان ) .\r\nاما اينكه ملائكه آدم كشته‌اند يا نه : ظهور آيهء  فَاضْرِبُوا فَوْقَ الْأَعْناقِ . . . \r\nآنست كه جنگيده و آدم كشته‌اند ، در روايات نيز اين مطلب ديده مىشود ، ولى چنان كه در شرح آيه گفتيم : آمدن جمله  سَأُلْقِي . . .  حاكى است كه خطاب  فَاضْرِبُوا . . .  راجع به مؤمنان است ، نتيجه اين مىشود كه ملائكه در آن روز فقط دلهاى مجاهدان را محكم كرده و روحيه‌شان را قوى كرده‌اند ، الميزان نيز اين را تأييد كرده و آنچه از ابن عباس و مانند او نقل شده كه ملائكه در آن روز چنگيدند ، يقينى نيست و اللَّه العالم .\r\n\r\n","description":"","footnote":"","page_name":" 104 ","page_number":104},
  {"content":"\r\n\r\n\r\n[ سوره الأنفال ( 8 ) : آيات 15 تا 23 
  ]\r\nيا أَيُّهَا الَّذِينَ آمَنُوا إِذا لَقِيتُمُ الَّذِينَ كَفَرُوا زَحْفاً فَلا تُوَلُّوهُمُ الْأَدْبارَ ( 15 ) وَ مَنْ يُوَلِّهِمْ يَوْمَئِذٍ دُبُرَهُ إِلاَّ مُتَحَرِّفاً لِقِتالٍ أَوْ مُتَحَيِّزاً إِلى فِئَةٍ فَقَدْ باءَ بِغَضَبٍ مِنَ اللَّهِ وَ مَأْواهُ جَهَنَّمُ وَ بِئْسَ الْمَصِيرُ ( 16 ) فَلَمْ تَقْتُلُوهُمْ وَ لكِنَّ اللَّهَ قَتَلَهُمْ وَ ما رَمَيْتَ إِذْ رَمَيْتَ وَ لكِنَّ اللَّهَ رَمى وَ لِيُبْلِيَ الْمُؤْمِنِينَ مِنْهُ بَلاءً حَسَناً إِنَّ اللَّهَ سَمِيعٌ عَلِيمٌ ( 17 ) ذلِكُمْ وَ أَنَّ اللَّهَ مُوهِنُ كَيْدِ الْكافِرِينَ ( 18 ) إِنْ تَسْتَفْتِحُوا فَقَدْ جاءَكُمُ الْفَتْحُ وَ إِنْ تَنْتَهُوا فَهُوَ خَيْرٌ لَكُمْ وَ إِنْ تَعُودُوا نَعُدْ وَ لَنْ تُغْنِيَ عَنْكُمْ فِئَتُكُمْ شَيْئاً وَ لَوْ كَثُرَتْ وَ أَنَّ اللَّهَ مَعَ الْمُؤْمِنِينَ ( 19 )\r\nيا أَيُّهَا الَّذِينَ آمَنُوا أَطِيعُوا اللَّهَ وَ رَسُولَهُ وَ لا تَوَلَّوْا عَنْهُ وَ أَنْتُمْ تَسْمَعُونَ ( 20 ) وَ لا تَكُونُوا كَالَّذِينَ قالُوا سَمِعْنا وَ هُمْ لا يَسْمَعُونَ ( 21 ) إِنَّ شَرَّ الدَّوَابِّ عِنْدَ اللَّهِ الصُّمُّ الْبُكْمُ الَّذِينَ لا يَعْقِلُونَ ( 22 ) وَ لَوْ عَلِمَ اللَّهُ فِيهِمْ خَيْراً لَأَسْمَعَهُمْ وَ لَوْ أَسْمَعَهُمْ لَتَوَلَّوْا وَ هُمْ مُعْرِضُونَ ( 23 )\r\n15 - اى اهل ايمان چون كافران را در حال اجتماع و نزديك شدن ديديد ، به آنها پشت مكنيد .\r\n16 - هر كه در آن روز پشت خويش را به آنها بگرداند مگر آنكه به علت حمله‌اى منحرف شود و يا به علت موضعگيرى در نزد گروهى ، حقا كه با خشم خدا قرين شده ، جايش جهنم است كه بازگشتگاهى است بد .\r\n17 - شما نبوديد كه آنها را بكشتيد بلكه ( ارادهء ) خدا آنها را كشت و تو نيانداختى آن دم\r\n\r\n","description":"","footnote":"","page_name":" 105 ","page_number":105},
  {"content":"\r\n\r\nكه انداختى بلكه خدا انداخت و تا مؤمنان را از جانب خويش با آزمايش خوبى بيازمايد كه خدا شنوا و دانا است .\r\n18 - جريان همان بود كه گفته شد و خدا سست كنندهء حيلهء كافران است .\r\n19 - اگر پيروزى مىخواستيد ، پيروزى به سوى شما آمد و اگر بس كنيد براى شما بهتر است و اگر به جنگ برگرديد به نصرت مؤمنان برميگرديم ، آن وقت گروهتان به شما فائده‌اى نخواهد داشت هر چند زياد باشند كه خدا با مؤمنان است .\r\n20 - اى اهل ايمان از خدا و رسولش اطاعت كنيد و از او روى مگردانيد با آنكه مىشنويد .\r\n21 - نباشيد مانند كسانى كه گفتند : شنيديم ولى قبول نمىكنند .\r\n22 - بدترين جنبندگان نزد خدا اين كران و لالان هستند كه تعقل نمىكنند .\r\n23 - اگر خدا در نهاد آنها خيرى مىديد شنوايشان ميكرد و اگر در همين حال شنوايشان مىكرد با بى اعتنايى اعراض مىكردند .\r\n\r\nكلمه‌ها\r\nزحفا : زحف : نزديك شدن به تدريج . اصل آن به معنى برخاستن است با كشيدن پا . و نيز به معنى لشكر و جماعتى كه به دشمن نزديك مىشود ، آن در آيه حال است از  الَّذِينَ كَفَرُوا  يعنى چون كافران را در حال اجتماع ملاقات كرديد .\r\nتولوهم : توليه در آيه به معنى برگرداندن است  فَلا تُوَلُّوهُمُ الْأَدْبارَ  يعنى پشتها را به سوى آنها نگردانيد » ( فرار نكنيد ) .\r\nالادبار : ( دبر بر وزن شتر ) پشت ( مقابل جلو ) جمع آن ادبار است .\r\nمتحرفا : حرف : طرف . متحرف ، كسى كه به يك طرف ميل مىكند .\r\nمتحيزا : حوز : جمع كردن . حيز : مكان . متحيز : موضع گيرنده .\r\nفئة : گروه و دسته .\r\nباء : بوء : مساوات و قرين شدن « فقد باء » به تحقيق قرين شد آن را\r\n\r\n","description":"","footnote":"","page_name":" 106 ","page_number":106},
  {"content":"\r\n\r\nرجوع نيز معنى كرده‌اند ، رجوع شود به قاموس قرآن .\r\nمأوى : جايگاه . اصل آن اوى به معنى نازل و منضم شدن است ( قاموس قرآن ) .\r\nمصير : صير : رجوع ، انتقال و تحول . مصير ، هم مصدر ميمى آمده به معنى بازگشت و هم اسم مكان به معنى محل بازگشت ، در آيه معناى دوم مراد است .\r\nليبلى : ابلاء : آزمايش كردن . بلاء : امتحان و آزمايش ، اصل آن « بلى » به معنى كهنه شدن است ( قاموس قرآن ) .\r\nموهن : وهن : ضعف و ناتوانى ، ايهان : ناتوان كردن ، موهن : سست كننده .\r\nتستفتحوا : فتح : پيروزى . استفتاح : طلب پيروزى .  إِنْ تَسْتَفْتِحُوا  اگر طلب پيروزى كنيد .\r\nدواب : دبّ و دبيب : راه رفتن آرام ، حركت خفيف . دابّة : جنبنده ، دواب : جنبندگان .\r\nالصم : اصم : كر مادرزاد ، يا مطلق كر ، جمع آن الصمّ است .\r\nالبكم : ابكم : لال مادرزاد ، جمع آن بكم ( بر وزن عذر ) است ، اخرس :\r\nمطلق لال .\r\n\r\nشرحها\r\nدر اين آيات امر و نهىهايى است دربارهء جنگ و گوشه‌هايى از جنگ تاريخى بدر و دستورى دربارهء اطاعت خدا و رسول و تجسمى از نافهمان .\r\n15 -  يا أَيُّهَا الَّذِينَ آمَنُوا إِذا لَقِيتُمُ الَّذِينَ كَفَرُوا زَحْفاً فَلا تُوَلُّوهُمُ الْأَدْبارَ  .\r\nاين آيه در بيان حرمت فرار از جنگ به طور مطلق است دشمن هر قدر\r\n\r\n","description":"","footnote":"","page_name":" 107 ","page_number":107},
  {"content":"\r\n\r\nزياد و مسلمانان هر قدر كم باشند ولى در آيهء 65 و 66 ميزان آن معين خواهد شد . « زحفا » حال است از  الَّذِينَ . . .  يعنى چون كفار را در حال اجتماع و حركت به سوى شما ملاقات كرديد به آنها پشت مكنيد . در روايات اسلامى ، فرار از جنگ يكى از هفت گناه كبيره شمرده شده است چنان كه در ذيل آيهء  إِنْ تَجْتَنِبُوا كَبائِرَ ما تُنْهَوْنَ عَنْهُ . . .  نساء / 31 گفته شد .\r\n16 -  وَ مَنْ يُوَلِّهِمْ يَوْمَئِذٍ دُبُرَهُ إِلَّا مُتَحَرِّفاً لِقِتالٍ أَوْ مُتَحَيِّزاً إِلى فِئَةٍ فَقَدْ باءَ بِغَضَبٍ مِنَ اللَّهِ وَ مَأْواهُ جَهَنَّمُ وَ بِئْسَ الْمَصِيرُ  .\r\nتهديد است به آنان كه بعد از روبرو شدن با دشمن فرار كنند . مگر آنكه براى جنگيدن به وجه ديگرى ، خود را به طرفى كشد يا در كنار دسته‌اى از مجاهدان اسلامى موضع گيرد . و گرنه قرين غضب خدا بوده و جايگاهش جهنم است و آن ، محل انتقال بدى است .\r\n17 -  فَلَمْ تَقْتُلُوهُمْ وَ لكِنَّ اللَّهَ قَتَلَهُمْ وَ ما رَمَيْتَ إِذْ رَمَيْتَ وَ لكِنَّ اللَّهَ رَمى وَ لِيُبْلِيَ الْمُؤْمِنِينَ مِنْهُ بَلاءً حَسَناً إِنَّ اللَّهَ سَمِيعٌ عَلِيمٌ  .\r\nروايت شده : روز بدر جبرئيل به رسول خدا صلّى اللَّه عليه و آله گفت : مشتى خاك برگير و به سوى كافران بيانداز ، آن حضرت به على عليه السّلام فرمود : مشتى از سنگريزه‌هاى اين بيابان را به من بده ، او مشتى سنگريزه با خاك به آن حضرت داد ، حضرت آن را به طرف كفار انداخت و گفت : « شاهت الوجوه » قبيح و زشت باد اين چهره‌ها . . .\r\nاين عمل در واقع پاشيدن خوارى و شكست به طرف آنها بود ، به دست پيغمبرى كه با ملكوت اعلى و خداى متعال پيوسته در ارتباط بود و اثر معنوى داشت و اينكه نقل شده : آن سنگريزه‌ها و ذرات خاك به چشم و دهان و سوراخهاى بينى همهء آن كفار داخل شد ، شايد منظور همين معنى است ، اين روايت از اهل بيت عليهم السّلام نيز نقل شده است .\r\n\r\n","description":"","footnote":"","page_name":" 108 ","page_number":108},
  {"content":"\r\n\r\nبه هر حال اين آيه مىگويد : شما آنها را نكشتيد بلكه خدا آنها را كشت و تو اى پيغمبر نيانداختى آن گاه كه انداختى بلكه خدا انداخت ، منظور آنست كه :\r\nپيروزى شما در اين جنگ مربوط به وسائل عادى نبود ، چگونه ميسر است يك گروه سيصد نفرى كه فقط دو اسب داشته و كمتر از ده شمشير و ده زره در اختيار آنها بود و در عين حال به گروه هزار نفرى كه همه داراى سلاح و تجهيزات جنگى آن زمان بودند غلبه كنند ، هفتاد تا از آنها را بكشند و هفتاد نفر اسير كنند و بقيه فرار نمايند ، و چگونه ميسر است يك مشت سنگريزه قومى را سبب ناتوانى و خوارى گردد .\r\nجملهء  وَ لِيُبْلِيَ الْمُؤْمِنِينَ . . .  عطف است بر مقدرى كه نقلش لازم نبوده مانند خذلان كفار يا غلبهء توحيد و نظير آن ، يعنى : خدا آنها را كشت تا توحيد را غلبه دهد و تا مؤمنان را از جانب خود با امتحان خوبى امتحان كند ، به نظر مىآيد مراد از آن چنان كه گفته‌اند رساندن مسلمانان به غنائم جنگى و گرفتن اسيران و مانند آن است كه خدا استغاثهء مؤمنان را شنوا و به نيازشان داناست ، على هذا ضمير « منه » راجع به اللَّه است .\r\nفاء در  فَلَمْ تَقْتُلُوهُمْ . . .  نتيجهء است براى مواهبى كه در آيات  إِذْ تَسْتَغِيثُونَ  -  إِذْ يُغَشِّيكُمُ  -  إِذْ يُوحِي رَبُّكَ  ذكر شده است ، على هذا چنان كه در الميزان آمده آيهء 15 و 16 به طور جملهء معترضه است .\r\n18 -  ذلِكُمْ وَ أَنَّ اللَّهَ مُوهِنُ كَيْدِ الْكافِرِينَ  .\r\nدر مجمع البيان آمده « ذلكم » و  وَ أَنَّ اللَّهَ  خبر مبتداى محذوف هستند تقدير آن « الامر ذلكم و الامر ان اللَّه موهن . . » است يعنى جريان همان بود كه گفته شد و حق آنست كه خدا كيد كافران را زايل مىكند . على هذا  وَ أَنَّ اللَّهَ . . . \r\nبيان ذلكم است ، آيهء 14 كه گذشت نظير همين آيه است .\r\n\r\n","description":"","footnote":"","page_name":" 109 ","page_number":109},
  {"content":"\r\n\r\n19 -  إِنْ تَسْتَفْتِحُوا فَقَدْ جاءَكُمُ الْفَتْحُ وَ إِنْ تَنْتَهُوا فَهُوَ خَيْرٌ لَكُمْ وَ إِنْ تَعُودُوا نَعُدْ وَ لَنْ تُغْنِيَ عَنْكُمْ فِئَتُكُمْ شَيْئاً وَ لَوْ كَثُرَتْ وَ أَنَّ اللَّهَ مَعَ الْمُؤْمِنِينَ  .\r\nدقت در خطاب‌ها نشان مىدهد كه اين آيه خطاب به مشركان است بر سبيل تهكم ، يعنى اگر فتح و يك طرفه شدن مىخواستيد فتح بر شما آمد لكن فتحى كه براى مؤمنان بود و اگر از جنگيدن با اسلام دست برداريد به نفع شماست و شايد سبب شود كه ايمان آوريد و اگر به جنگ و حيله برگرديد به نصرت و يارى اهل اسلام برمىگرديم ، آن وقت گروه شما هر چند بيشتر باشد هرگز از شما كفايت نخواهد كرد زيرا كه خدا با مؤمنان است .\r\n20 -  يا أَيُّهَا الَّذِينَ آمَنُوا أَطِيعُوا اللَّهَ وَ رَسُولَهُ وَ لا تَوَلَّوْا عَنْهُ وَ أَنْتُمْ تَسْمَعُونَ  .\r\nاين آيه گرچه به طور مطلق دستور اطاعت از خدا و رسول مىدهد ولى در رابطه با جنگ است كه بايد در جهاد با دشمن از خدا و رسول پيروى كرد .\r\nذيل آيه نشان مىدهد كه سرپيچى شما دانسته و از روى علم است يعنى از گفته پيامبر اعراض نكنيد با آنكه گفته او را مىشنويد و مىدانيد كه صلاح شماست .\r\n21 -  وَ لا تَكُونُوا كَالَّذِينَ قالُوا سَمِعْنا وَ هُمْ لا يَسْمَعُونَ  .\r\nمىشود گفت : مراد از « الذين » اهل كتاب و منافقان و كفّار مىباشند ، منظور از سمع اول شنيدن و از دوم قبول كردن است يعنى اى مؤمنان شما مثل آنها نباشيد .\r\n22 -  إِنَّ شَرَّ الدَّوَابِّ عِنْدَ اللَّهِ الصُّمُّ الْبُكْمُ الَّذِينَ لا يَعْقِلُونَ  .\r\nالف و لام در  الصُّمُّ الْبُكْمُ  ظاهرا براى عهد و اشاره بر  كَالَّذِينَ قالُوا . . . \r\nاست ، آيه نشان مىدهد كه اين گونه اشخاص حتى از چهارپايان نيز عقبتر هستند زيرا كه تعقل نمىكنند .\r\n\r\n","description":"","footnote":"","page_name":" 110 ","page_number":110},
  {"content":"\r\n\r\n23 -  وَ لَوْ عَلِمَ اللَّهُ فِيهِمْ خَيْراً لَأَسْمَعَهُمْ وَ لَوْ أَسْمَعَهُمْ لَتَوَلَّوْا وَ هُمْ مُعْرِضُونَ  .\r\nمنظور از خير ظاهرا حسن باطن و استعداد خوب است و از « تولوا » اعراض ظاهرى و از « معرضون » بى اعتنايى قلبى و به فراموشى زدن كامل است . و نيز غرض از  وَ لَوْ أَسْمَعَهُمْ  در حال عدم استعداد است ، چنان كه در الميزان فرموده است يعنى اگر خدا در آنها حسن باطن مىديد آنها را شنوا و قبول كننده مىكرد و اگر در حال عدم استعداد باطنى شنوا مىكرد حتما سرپيچى مىكردند و آن را به فراموشى مىسپردند .\r\n\r\n","description":"","footnote":"","page_name":" 111 ","page_number":111},
  {"content":"\r\n\r\n\r\n[ سوره الأنفال ( 8 ) : آيات 24 تا 29 
  ]\r\nيا أَيُّهَا الَّذِينَ آمَنُوا اسْتَجِيبُوا لِلَّهِ وَ لِلرَّسُولِ إِذا دَعاكُمْ لِما يُحْيِيكُمْ وَ اعْلَمُوا أَنَّ اللَّهَ يَحُولُ بَيْنَ الْمَرْءِ وَ قَلْبِهِ وَ أَنَّهُ إِلَيْهِ تُحْشَرُونَ ( 24 ) وَ اتَّقُوا فِتْنَةً لا تُصِيبَنَّ الَّذِينَ ظَلَمُوا مِنْكُمْ خَاصَّةً وَ اعْلَمُوا أَنَّ اللَّهَ شَدِيدُ الْعِقابِ ( 25 ) وَ اذْكُرُوا إِذْ أَنْتُمْ قَلِيلٌ مُسْتَضْعَفُونَ فِي الْأَرْضِ تَخافُونَ أَنْ يَتَخَطَّفَكُمُ النَّاسُ فَآواكُمْ وَ أَيَّدَكُمْ بِنَصْرِهِ وَ رَزَقَكُمْ مِنَ الطَّيِّباتِ لَعَلَّكُمْ تَشْكُرُونَ ( 26 ) يا أَيُّهَا الَّذِينَ آمَنُوا لا تَخُونُوا اللَّهَ وَ الرَّسُولَ وَ تَخُونُوا أَماناتِكُمْ وَ أَنْتُمْ تَعْلَمُونَ ( 27 ) وَ اعْلَمُوا أَنَّما أَمْوالُكُمْ وَ أَوْلادُكُمْ فِتْنَةٌ وَ أَنَّ اللَّهَ عِنْدَهُ أَجْرٌ عَظِيمٌ ( 28 )\r\nيا أَيُّهَا الَّذِينَ آمَنُوا إِنْ تَتَّقُوا اللَّهَ يَجْعَلْ لَكُمْ فُرْقاناً وَ يُكَفِّرْ عَنْكُمْ سَيِّئاتِكُمْ وَ يَغْفِرْ لَكُمْ وَ اللَّهُ ذُو الْفَضْلِ الْعَظِيمِ ( 29 )\r\n24 - اى اهل ايمان خدا را اجابت كنيد و رسول را اجابت كنيد آن گاه كه شما را به چيزى كه زنده‌تان مىكند ، دعوت مىكند ، بدانيد كه خدا ميان شخص و قلب او حايل مىشود و به سوى او محشور مىشويد .\r\n25 - بترسيد از فتنه‌اى كه فقط به ستمگران نمىرسد و بدانيد كه خدا عذابش سخت است .\r\n26 - به ياد آوريد كه روى اين زمين اندك و زبونان بوديد ، بيم داشتيد كه مردم شما را بربايند ، كه خدا مكانتان داد و به نصرت خويش شما را نيرومند كرد و از پاكيزه‌ها روزيتان داد تا شكر كنيد .\r\n27 - اى اهل ايمان به خدا و رسول خيانت نكنيد و دانسته به امانتهاى خود خيانت مكنيد .\r\n28 - بدانيد كه اموال و فرزندان شما فقط امتحانى است ، پاداش عظيم نزد خداست .\r\n\r\n","description":"","footnote":"","page_name":" 112 ","page_number":112},
  {"content":"\r\n\r\n29 - اى كسانى كه ايمان داريد اگر از خدا بترسيد براى شما درك شناخت حق از باطل مىدهد ، بديهايتان را مىپوشاند و شما را مىآمرزد ، خدا صاحب كرم بزرگى است .\r\n\r\nكلمه‌ها\r\nاستجيبوا : اجابت و استجابت هر دو به معنى قبول و اطاعت است .\r\nيحييكم : حى : زنده . احياء : زنده كردن : منظور از آن در آيه حيات ايمانى است .\r\nيحول : حول : تغير و انفصال . « يحول » : فاصله قرار مىدهد و حائل ايجاد مىكند .\r\nتحشرون : حشر : جمع كردن « تحشرون » : جمع كرده مىشويد .\r\nفتنة : فتنه : آنست كه چيزى به وسيلهء آن امتحان شود ، به خود امتحان و به لازم امتحان كه شدت و عذاب است و نيز به ضلالت و شرك گفته مىشود ، منظور از آن در آيه عذاب و گرفتارى است .\r\nتصيبن : صوب : نزول ، قصد . اصابه : درك و يافتن ، طلب و اراده ، « لا تصيبن » نمىرسد و نمىگيرد .\r\nخاصه : خاصه ضد عامه دربارهء چيزى است كه به فردى يا قومى مخصوص باشد آن در آيه به معنى تنها و فقط است .\r\nمستضعفون : ضعيف : ناتوان . مستضعف كسى كه عوامل خارجى و ديگران او را ناتوان و بيچاره كرده‌اند .\r\nيتخطفكم : خطف : ربودن . به سرعت اخذ كردن . همچنين است تخطف . « ان يتخطفكم » اينكه بربايد شما را .\r\n\r\n","description":"","footnote":"","page_name":" 113 ","page_number":113},
  {"content":"\r\n\r\nفاواكم : اوى : نازل شدن ، منضم شدن . ايواء : نازل كردن و منزل دادن .\r\nفرقانا : فرق : جدا كردن . فرقان در اصل مصدر است به معنى فرق گذاشتن ، سپس در معنى فارق به كار رفته ، آن در آيه به معنى فارق بين حق و باطل است .\r\nسيئاتكم : سيئه مؤنث سيئ است ، آن اگر لازم باشد به معنى بد و قبيح است و اگر متعدى باشد به معناى بدى آور و محزون كننده مىباشد ، مراد از آن در آيه ظاهرا آثار ناپسند معاصى است .\r\n\r\nشرحها\r\nدر تعقيب ماجراى بدر در اين آيات دستور داده شده كه از اوامر حيات بخش خدا و رسول اطاعت شود ، و اگر فتنه درگيرد خشك و تر را خواهد سوزاند فقط دامنگير بدكاران و اشتباه كاران نخواهد بود ، لازم است مسلمانان ياد بياورند كه كم و بيچاره بودند ، خدا پيشرفتشان داد ، به خدا و رسول خيانت نكنند كه كه به خود خيانت مىكنند ، مال و اولاد را در فرمانبرى خدا بهانه نياورند كه پاداش خدايى از دستشان خارج مىشود و اگر تقوى پيشه كنند خدا دركى به آنها خواهد داد كه حق را از باطل باز شناسند .\r\n24 -  يا أَيُّهَا الَّذِينَ آمَنُوا اسْتَجِيبُوا لِلَّهِ وَ لِلرَّسُولِ إِذا دَعاكُمْ لِما يُحْيِيكُمْ  « 1 » .\r\nدر آيهء بيستم به اطاعت از خدا و رسول دستور داده شد ، اين آيه همان مطلب را با ذكر علّت بيان مىكند و آن اينكه دعوت خدا و رسول چيزى است كه شما\r\n\r\n\r\n","description":"","footnote":"\r\n( 1 ) « دعاكم » ظاهرا راجع به رسول است يعنى خدا را اطاعت كنيد و رسول را آن گاه كه به زنده كننده مىخواند اجابت كنيد در اين صورت منظور دعوت به جهاد است كه سبب عزت و حيات اجتماعى و پياده شدن توحيد است و اللَّه اعلم .\r\n","page_name":" 114 ","page_number":114},
  {"content":"\r\n\r\nرا زنده مىكند ، انسان دو گونه حيات و زندگى دارد يكى زندگى ظاهرى كه در آن با همهء حيوانات شريك است و يكى زندگى توحيد كه يك زندگى خاص و نورانى و واقعى است و سبب حيات و سعادت ابدى مىشود ، لذاست كه قرآن ايمان را حيات مىداند و مىفرمايد :  أَ وَ مَنْ كانَ مَيْتاً فَأَحْيَيْناهُ وَ جَعَلْنا لَهُ نُوراً يَمْشِي بِهِ فِي النَّاسِ  انعام / 122 ، انسان بى توحيد در اين آيه مرده خوانده شده است و در آيهء  إِنَّكَ لا تُسْمِعُ الْمَوْتى . . .  نمل / 80 كفار را مردگان گفته است .\r\n وَ اعْلَمُوا أَنَّ اللَّهَ يَحُولُ بَيْنَ الْمَرْءِ وَ قَلْبِهِ وَ أَنَّهُ إِلَيْهِ تُحْشَرُونَ  .\r\nخدا خالق اجزاء جهان و خالق هر جزء از اجزاء انسان است ، مىتواند ميان هر جزء انسان و انسان حائل شود ، ميان انسان و جگر او ، ميان انسان و ستون فقرات او ، ميان انسان و درك و تصميم و ارادهء او ، منظور از قلب در آيه مركز درك و تصميم و ارادهء انسان است ، اين جمله تعليل است بر صدر آيه يعنى از دستور خدا اطاعت كنيد كه خدا به قدرى به شما نزديك و مسلّط و محيط است كه ميان شما و ارادهء شما حائل و مانع مىشود  وَ نَحْنُ أَقْرَبُ إِلَيْهِ مِنْ حَبْلِ الْوَرِيدِ  ق / 16 و نيز به سوى خدا جمع مىشويد ، پاداش و سزاى شما در دست اوست « 1 » پس از خدايى كه عزت و ذلت شما در دست اوست اطاعت كنيد .\r\n25 -  وَ اتَّقُوا فِتْنَةً لا تُصِيبَنَّ الَّذِينَ ظَلَمُوا مِنْكُمْ خَاصَّةً وَ اعْلَمُوا أَنَّ اللَّهَ شَدِيدُ الْعِقابِ  .\r\nطبق ناموس طبيعت در پيشامدهاى اجتماعى ، نيكوكار و بدكار هر دو گرفتار مىشوند ، سيل ، زلزله ، طوفان و مانند آن به نيك و بد فرق نمىگذارد ، همچنين است وضع جوامع بشرى كه اگر اشرار مسلّط شوند و رژيم‌هاى كفر و اجحاف بر جامعه حكمرانى كند ، دودش به چشم همهء خوبان و بدان خواهد رفت . در روايات امر به معروف آمده : امر به معروف و نهى از منكر را ترك نكنيد و\r\n\r\n\r\n","description":"","footnote":"\r\n( 1 ) استفاده از الميزان .\r\n","page_name":" 115 ","page_number":115},
  {"content":"\r\n\r\nگرنه اشرار بر شما مسلّط مىشود و آن وقت دعايتان در رابطه با خلاصى از دست آنها به اجابت نمىرسد .\r\nبه هر حال بايد جلو ظلم و تعدى و اختلاف را گرفت و گرنه اگر پى آمد و عذاب ظلم فرا رسد فقط ظالمان را نخواهد گرفت ، در صدر اول اسلام خلافت خدايى به دست يك اقليت ليبراليست قبضه شد ، اسلام را به سقوط كشاند ، همه را بيچاره كرد ، بايد نيكان از بدان بيشتر هشيار باشند چنان كه در روايات اهل بيت عليهم السّلام به غصب خلافت تفسير شده ، منظور آن است كه : اگر از خدا و رسول پيروى نكنيد ، عذاب انحرافها در دنيا و آخرت همهء شما را خواهد گرفت .\r\nمعنى آيه چنين است : بترسيد از گرفتارى و عذابى كه فقط ظالمان از شما را نمىگيرد ، بلكه همه را گرفتار مىكند و بدانيد كه در آن صورت عذاب خدا سخت است ، اين عذاب شامل عذاب دنيا و آخرت است ، مسلمانان در صدر اول به اين آيه عمل نكردند ، همه گرفتار شدند .\r\n26 -  وَ اذْكُرُوا إِذْ أَنْتُمْ قَلِيلٌ مُسْتَضْعَفُونَ فِي الْأَرْضِ تَخافُونَ أَنْ يَتَخَطَّفَكُمُ النَّاسُ فَآواكُمْ وَ أَيَّدَكُمْ بِنَصْرِهِ وَ رَزَقَكُمْ مِنَ الطَّيِّباتِ لَعَلَّكُمْ تَشْكُرُونَ  .\r\nاين آيه در مقام امتنان است و مقايسه مىكند حال مسلمين را آن وقت كه در دست اهل مكه گرفتار و در عذاب بودند با آن وقت كه در مدينه حكومت تشكيل داده و در بدر به كفّار فائق آمدند « ايدكم » يعنى نيرومند كرد شما را  تَخافُونَ أَنْ يَتَخَطَّفَكُمُ النَّاسُ  بيچارگى و ناتوانى آنها را در مقابل مكيان مجسم مىكند گويى لقمه‌اى بودند كه گرگان مكه به فكر ربودن آنها بودند .\r\n\r\n","description":"","footnote":"","page_name":" 116 ","page_number":116},
  {"content":"\r\n\r\n27 -  يا أَيُّهَا الَّذِينَ آمَنُوا لا تَخُونُوا اللَّهَ وَ الرَّسُولَ وَ تَخُونُوا أَماناتِكُمْ وَ أَنْتُمْ تَعْلَمُونَ  .\r\nلفظ  وَ تَخُونُوا  ممكن است عطف شود بر « تخونوا » اول و تقديرش « و لا تخونوا اماناتكم » باشد يعنى به خدا و رسول و امانات خود خيانت نكنيد ، و شايد منصوب باشد بتقدير « ان » و « تقديرش و ان تخونوا اماناتكم باشد ، خيانت بر خدا و رسول خيانت بر دين است آن كس كه به دين خدا خيانت مىكند در همان حال دانسته و از روى علم به امانتهاى خود و مؤمنان نيز خيانت مىكند ، روايت شده : ابو سفيان با مال زيادى از مكه خارج شد ( به نظرم براى رفتن به تجارت شام ) جبرئيل به رسول خدا خبر آورد كه ابو سفيان در فلان محل است براى گرفتن او خارج شويد و اين را پنهان داريد ، مردى از منافقين به ابى سفيان نوشت : مواظب باشيد محمّد قصد شبيخون دارد .\r\nو نيز نقل شده : از پيامبر چيزى مىشنيدند ، و آن را افشاء مىكردند و تا به مشركان مىرسيد . و اينكه روايت شده اين آيه براى جريان ابو لبابه است در سورهء توبه ذيل آيهء  وَ آخَرُونَ اعْتَرَفُوا بِذُنُوبِهِمْ . . .  خواهد آمد .\r\nبه هر حال به قول الميزان : اين آيه تطبيق مىشود به اسرار سياسى و مقاصد جنگى كه افشاء آنها خيانت به خدا و رسول و خيانت به مؤمنان و جامعه است و اين سه خيانت يكى است و در هر دو وجه كه در زمينهء و تخوفوا گفته شد ، اين سخن درست است .\r\n28 -  وَ اعْلَمُوا أَنَّما أَمْوالُكُمْ وَ أَوْلادُكُمْ فِتْنَةٌ وَ أَنَّ اللَّهَ عِنْدَهُ أَجْرٌ عَظِيمٌ  :\r\nاين آيه مربوط به آيهء ما قبل است ، يعنى : به خاطر اموال و اولاد به خدا خيانت نكنيد و از رفتن به جهاد بهانه نياوريد كه اموال و اولاد شما مايهء امتحانند ،\r\n\r\n","description":"","footnote":"","page_name":" 117 ","page_number":117},
  {"content":"\r\n\r\nپاداش بزرگ نزد خداست مبادا طرفدارى از اموال و اولاد شما را از پاداش خدايى بى بهره كند .\r\n29 -  يا أَيُّهَا الَّذِينَ آمَنُوا إِنْ تَتَّقُوا اللَّهَ يَجْعَلْ لَكُمْ فُرْقاناً وَ يُكَفِّرْ عَنْكُمْ سَيِّئاتِكُمْ وَ يَغْفِرْ لَكُمْ وَ اللَّهُ ذُو الْفَضْلِ الْعَظِيمِ  .\r\nاين آيه مربوط است به همهء اوامر و نواهى در آيات گذشته و كليدى است براى نجات از مهلكه ، مراد از فرقان درك و حالتى است كه انسان به وسيلهء آن ميان عقيدهء باطل و عقيدهء حق ، عمل باطل و عمل حق ، تصميم باطل و تصميم حق فرق مىگذارد ، چون تقوى در انسان ملكه شد هر كارى پيش آيد مىخواهد آن را با دستور خدا شروع يا ترك كند ، ايضا زندگى با تقوى آثار شوم گناهان را از انسان مىبرد ، در دنيا محبوب القلوب و در آخرت روسفيدش مىكند ، از  يَغْفِرْ لَكُمْ  ظاهر مىشود كه تقوى موجب آمرزش گناهان است ، اين آثار در تقوى از فضل عظيم خداوندى است .\r\n\r\n","description":"","footnote":"","page_name":" 118 ","page_number":118},
  {"content":"\r\n\r\n\r\n[ سوره الأنفال ( 8 ) : آيات 30 تا 35 
  ]\r\nوَ إِذْ يَمْكُرُ بِكَ الَّذِينَ كَفَرُوا لِيُثْبِتُوكَ أَوْ يَقْتُلُوكَ أَوْ يُخْرِجُوكَ وَ يَمْكُرُونَ وَ يَمْكُرُ اللَّهُ وَ اللَّهُ خَيْرُ الْماكِرِينَ ( 30 ) وَ إِذا تُتْلى عَلَيْهِمْ آياتُنا قالُوا قَدْ سَمِعْنا لَوْ نَشاءُ لَقُلْنا مِثْلَ هذا إِنْ هذا إِلاَّ أَساطِيرُ الْأَوَّلِينَ ( 31 ) وَ إِذْ قالُوا اللَّهُمَّ إِنْ كانَ هذا هُوَ الْحَقَّ مِنْ عِنْدِكَ فَأَمْطِرْ عَلَيْنا حِجارَةً مِنَ السَّماءِ أَوِ ائْتِنا بِعَذابٍ أَلِيمٍ ( 32 ) وَ ما كانَ اللَّهُ لِيُعَذِّبَهُمْ وَ أَنْتَ فِيهِمْ وَ ما كانَ اللَّهُ مُعَذِّبَهُمْ وَ هُمْ يَسْتَغْفِرُونَ ( 33 ) وَ ما لَهُمْ أَلاَّ يُعَذِّبَهُمُ اللَّهُ وَ هُمْ يَصُدُّونَ عَنِ الْمَسْجِدِ الْحَرامِ وَ ما كانُوا أَوْلِياءَهُ إِنْ أَوْلِياؤُهُ إِلاَّ الْمُتَّقُونَ وَ لكِنَّ أَكْثَرَهُمْ لا يَعْلَمُونَ ( 34 )\r\nوَ ما كانَ صَلاتُهُمْ عِنْدَ الْبَيْتِ إِلاَّ مُكاءً وَ تَصْدِيَةً فَذُوقُوا الْعَذابَ بِما كُنْتُمْ تَكْفُرُونَ ( 35 )\r\n30 - و چون كافران دربارهء تو نيرنگ مىكردند تا تو را حبس كنند ، يا بكشند و يا بيرونت كنند ، آنها نيرنگ مىكردند و خدا نيرنگ مىكرد و خدا از همه ماهرتر است .\r\n31 - و چون آيات ما بر آنها خوانده شود گويند : شنيديم اگر مىخواستيم مثل آن را مىگفتيم اين نيست مگر افسانهء گذشتگان .\r\n32 - و چون گفتند : خدايا اگر اين همان حق است از جانب تو ، بر ما سنگها از آسمان بباران يا بر ما عذاب دردناكى بياور .\r\n33 - خدا آنها را عذاب نمىكرد در آن حال كه تو ميان آنها بودى و خدا عذاب كنندهء آنها\r\n\r\n","description":"","footnote":"","page_name":" 119 ","page_number":119},
  {"content":"\r\n\r\nنيست در حالى كه آنها استغفار مىكنند .\r\n34 - چه شده كه خدا آنها را عذاب نكند با آنكه آنها مسلمانان را از مسجد الحرام منع مىكنند حال آنكه سرپرستان آن نبودند ، سرپرستان آن فقط متقيانند و لكن بيشترشان نمىدانند .\r\n35 - نمازشان نزد كعبه نبود مگر صفير زدن و كف زدن ، پس آن عذاب را در اثر كافر بودنتان بچشيد .\r\n\r\nكلمه‌ها\r\nليثبتوك : اثبات در اينجا به معنى ثابت نگاه داشتن و حبس است « ليثبتوك » :\r\nتا حبس كنند تو را .\r\nيمكرون : مكر در اصل به معنى تدبير است آن اگر در كار خوب باشد پسنديده و اگر در كار بد باشد مذموم است ، بيشتر در كار بد به كار رود ، در آيه هر دو وجه آمده است .\r\nاساطير : سطر : نوشتن . خطّ . صف . اساطير : نوشته‌هاى باطل ، افسانه‌ها و حكايات دروغ . گويند اساطير جمع اسطار و آن جمع سطر است ، از مبرد نقل شده كه آن جمع اسطوره است .\r\nفامطر : مطر : باران ، اعمّ از باران معمولى يا سنگ و مثال آن ، فعل مطر در خير و رحمت و فعل امطر فقط در عذاب به كار مىرود .\r\nحجارة : حجر : سنگ . حجاره و احجار : سنگها .\r\nيصدون : صد و صدود گاهى به معنى اعراض و انصراف و گاهى به معناى منع و برگرداندن است در آيه معناى دوّم مراد است ( قاموس قرآن ) .\r\nاوليائه : ولى : سرپرست . اولياء : سرپرستان ، اراده كنندگان .\r\n\r\n","description":"","footnote":"","page_name":" 120 ","page_number":120},
  {"content":"\r\n\r\nمكاء : صفير ، « مكا يمكو مكاء : صفر بفيه » .\r\nتصدية : صد و : كف زدن . تصديه : زدن دست بر دست . صدى : صدايى كه از كوه منعكس مىشود ( قاموس قرآن ) .\r\n\r\nشرحها\r\nاين آيات راجع به ما قبل هجرت و تكه‌هايى از جريانات آن حضرت و كفّار در مكه است . راجع به  وَ إِذْ قالُوا اللَّهُمَّ إِنْ كانَ . . .  مطلبى هست كه در تفسير آن خواهد آمد ، آمدن اين آيات در بيان جنگ بدر به نظرم يكى در رابطه با آيهء  فَآواكُمْ وَ أَيَّدَكُمْ بِنَصْرِهِ  و مصداق آنست و يكى در بيان توجيه شكست و خوارى مشركان ، كه اعمال گذشته‌شان سبب آن شكست و بدبختى شد ، آيهء اوّل اشاره به جريان هجرت رسول خدا صلّى اللَّه عليه و آله و سبب آنست ، اين پنجمين « اذ » در بيان الطاف خدا در آيات « بدر » است .\r\nخلاصهء جريان آنكه : چون اسلام در مكه قوت گرفت و به مدينه نيز رسيد مدينه پايگاهى براى مسلمانان گرديد ، كفّار مكه احساس خطر كرده به فكر چاره افتادند ، در انجمنى كه در « دار الندوه » تشكيل گرديد به مشورت پرداختند رأى اول آن بود كه آن حضرت را حبس كنند و انتظار كشند تا از دنيا برود ، اين رأى مردود شد به علّت آنكه خاندان بنى هاشم چنان ننگى را قبول نخواهند كرد ، در نتيجه كار به اختلاف و خونريزى خواهد كشيد ، رأى دوم آن بود كه آن حضرت را از مكّه بيرون كنند ، اين رأى نيز پذيرفته نشد به دليل آنكه مىرود اعراب را دور خود جمع مىكند ، سپس به مكه حمله كرده و آنجا را مسخّر مىكند .\r\nرأى سوم آن بود كه از هر قبيله يك نفر آماده شده و همگى به يك بار حمله\r\n\r\n","description":"","footnote":"","page_name":" 121 ","page_number":121},
  {"content":"\r\n\r\nكرده و او را بكشند ، بنى هاشم نمىتوانند با همه بجنگد در نتيجه به خونبها حاضر مىشوند ، اين رأى پذيرفته شد و مقدمات آن را فراهم كردند ، از بنى هاشم نيز ابو لهب با آنها همدست شد ، جبرئيل بر آن حضرت خبر آورد و دستور داد كه از مكه به مدينه هجرت نمايد ، آن حضرت على عليه السّلام را در جاى خود گذاشت و با ابو بكر از مكّه خارج شد ، كيد و تدبير خدا همان بود كه آن حضرت را از شرّ آنها نجات داد و هجرت از آنجا شروع شد ، صبح زود كه به خانهء آن حضرت ريختند على عليه السّلام را در بستر او يافتند ، گفتند : محمّد كو ؟ فرمود من نمىدانم ، به نقلى فرمود : مگر مرا نگهبان او كرده بوديد ، آيا نگفتيد كه او را از شهر خود بيرون خواهيم كرد ؟ خارج شد و رفت . . . گفتند : تو از شب ما را فريب داده‌اى ، آن گاه از دور آن حضرت پراكنده شدند .\r\nاين يكى از فضائل بزرگ حضرت ولى اللَّه الاعظم على بن ابى طالب بود كه با وجود احساس خطر در بستر آن حضرت خوابيد و آن شب به « ليلة الميت » مشهور است و در ذيل آيهء 207 بقره گفته شد .\r\n30 -  وَ إِذْ يَمْكُرُ بِكَ الَّذِينَ كَفَرُوا لِيُثْبِتُوكَ أَوْ يَقْتُلُوكَ أَوْ يُخْرِجُوكَ وَ يَمْكُرُونَ وَ يَمْكُرُ اللَّهُ وَ اللَّهُ خَيْرُ الْماكِرِينَ  .\r\nاين پنجمين « اذ » در بيان الطاف خدا در بيان جريان « بدر » است و شايد عطف باشد بر  وَ إِذْ يَعِدُكُمُ اللَّهُ . . .  ، ترديد ميان حبس و قتل و اخراج حاكى از سه رأى اظهار شده است ، مكر و خير الماكرين در خداوند ، همان تدبير نيكو در مقابل مكر بد كاران و خنثى كردن مكر و حيله آنهاست ، چنان كه آن در بد كاران تدبير بد و ظالمانه مىباشد .\r\n31 -  وَ إِذا تُتْلى عَلَيْهِمْ آياتُنا قالُوا قَدْ سَمِعْنا لَوْ نَشاءُ لَقُلْنا مِثْلَ هذا إِنْ هذا إِلَّا أَساطِيرُ الْأَوَّلِينَ  .\r\n\r\n","description":"","footnote":"","page_name":" 122 ","page_number":122},
  {"content":"\r\n\r\nراجع به برخورد و عكس العمل مشركان دربارهء آيات خدا است ،  قَدْ سَمِعْنا  حاكى از عدم اعتناست ، « لو نشاء » آن را تأكيد مىكند ،  إِنْ هذا . . .  شايد براى آنست كه : مثل آن را نمىگوئيم چون اينها افسانه‌هاى گذشتگان است و داعى نداريم كه بگوئيم ، آرى برداشت مشركان و سيه دلان از آيات حق چنين است  وَ لا يَزِيدُ الظَّالِمِينَ إِلَّا خَساراً  . گويند : قائل اين سخن نضر بن حارث و عقبة بن ابى معيط بودند كه هر دو در بدر اسير شدند ، على بن ابى طالب عليه السّلام به دستور آن حضرت نضر بن حارث و ظاهرا عقبه را گردن زد ، اين نضر همان بود كه داستان رستم و اسفنديار را از ايرانيان مىآموخت و در مقابل قرآن مىخواند ، سورهء لقمان در اين رابطه نازل شد .\r\n32 -  وَ إِذْ قالُوا اللَّهُمَّ إِنْ كانَ هذا هُوَ الْحَقَّ مِنْ عِنْدِكَ فَأَمْطِرْ عَلَيْنا حِجارَةً مِنَ السَّماءِ أَوِ ائْتِنا بِعَذابٍ أَلِيمٍ  .\r\nسياق آيات نشان مىدهد كه اين آيه راجع به جريان مكه باشد و گويندهء اين سخن گويندهء آيهء سابق يا مانند او باشد .\r\nدر مجمع البيان نقل شده كه گويندهء اين سخن همان نضر بن حارث است به قولى آن ، قول ابى جهل است ، مشركان مكه به وجود خدا عقيده داشتند و بتان را واسطه‌ها مىدانستند و مىگفتند :  هؤُلاءِ شُفَعاؤُنا عِنْدَ اللَّهِ  يونس / 18  ما نَعْبُدُهُمْ إِلَّا لِيُقَرِّبُونا إِلَى اللَّهِ زُلْفى  زمر / 3 .\r\nدر اين صورت اين سخن را يا از آن جهت گفته‌اند كه جوابى بر مسلمانان باشد و نسبت به عقيده‌شان مىدانستند چنين چيزى نمىشود و يا از شنيدن آيات بسيار دلتنگ مىشده‌اند ، دربارهء اين آيه مطلب ديگرى هست كه در « نكته‌ها » خواهد آمد ، به هر حال گوينده يا گويندگان اين سخن از خدا خواسته‌اند كه آنها را سنگباران كند يا عذاب ديگرى بر آنها وارد نمايد .\r\n\r\n","description":"","footnote":"","page_name":" 123 ","page_number":123},
  {"content":"\r\n\r\n33 -  وَ ما كانَ اللَّهُ لِيُعَذِّبَهُمْ وَ أَنْتَ فِيهِمْ وَ ما كانَ اللَّهُ مُعَذِّبَهُمْ وَ هُمْ يَسْتَغْفِرُونَ  .\r\nاين آيه مىگويد : آنها كه عذاب و استئصال را خواستند تا تو در ميان آنها بودى خدا عذابشان نمىكرد ( كه ) همانطور كه وجود گناهان و شرك ، غضب خدا را به آنها نزديك مىكند ، بودن تو كه آيهء رحمتى غضب خدا را مىراند و بعد از بيرون رفتن تو اگر ايمان آورده و استغفار مىكردند باز خدا عذابشان نمىكرد كه استغفار نيز غضب خدا را مىراند چنان كه همين استغفار در جريان قوم يونس به لفظ « آمنوا » آمده است ، قطع نظر از سياق آيه ، اين آيه صريح است در اينكه وجود رسول خدا صلّى اللَّه عليه و آله و در نبودن او استغفار سبب دفع عذاب و غضب خداوند است .\r\nاز امير المؤمنين عليه السّلام نقل شده : در روى زمين دو امان از عذاب خدا وجود داشت ، يكى از ميان شما برداشته شد ، به آن ديگرى چنگ بزنيد آن گاه آيه فوق را خواند « 1 » .\r\n34 -  وَ ما لَهُمْ أَلَّا يُعَذِّبَهُمُ اللَّهُ وَ هُمْ يَصُدُّونَ عَنِ الْمَسْجِدِ الْحَرامِ وَ ما كانُوا أَوْلِياءَهُ إِنْ أَوْلِياؤُهُ إِلَّا الْمُتَّقُونَ وَ لكِنَّ أَكْثَرَهُمْ لا يَعْلَمُونَ  .\r\nاين آيه وعده و اثبات عذاب و حاكى از برداشته شدن هر دو امان است يعنى هم رسول خدا از ميان بيرون رفت و هم ايمان نياوردند و استغفار نكردند ( چنان كه قوم يونس ايمان آورده و استغفار نمودند ) عذاب آنها همان بود كه به دست رسول\r\n\r\n\r\n","description":"","footnote":"\r\n( 1 )\r\nمجمع البيان « روى عن امير المؤمنين عليه السلام انه قال كان فى الارض امانان من عذاب اللَّه و قد رفع احدهما فدونكم الاخر فتمسكوا به و قرء هذه الاية »\r\nاين روايت در نهج البلاغه با كمى تفاوت نقل شده است . در تفسير عياشى از امام باقر عليه السلام نقل شده :\r\n« كان رسول اللَّه صلّى اللَّه عليه و آله و الاستغفار حصنين لكم من العذاب فمضى اكبر الحصنين و بقى الاستغفار فاكثروا منه فانه منجاة للذنوب » .\r\n","page_name":" 124 ","page_number":124},
  {"content":"\r\n\r\nخدا و مسلمانان تار و مار شدند ،  يَصُدُّونَ عَنِ الْمَسْجِدِ . . .  در جاى دفاع از شرك و منع از توحيد است ، حال آنكه آنها سرپرستان آن نيستند كه منع كنند يا اجازه بدهند ، بلكه متوليان آن فقط مؤمنان هستند .\r\n35 -  وَ ما كانَ صَلاتُهُمْ عِنْدَ الْبَيْتِ إِلَّا مُكاءً وَ تَصْدِيَةً فَذُوقُوا الْعَذابَ بِما كُنْتُمْ تَكْفُرُونَ  .\r\nعلّت دوم وقوع عذاب بر آنهاست كه عبادتشان ملعبه و نمونه‌اى از جاهليت و نادانى بود .  وَ ما كانَ . . .  حال است نظير  وَ هُمْ يَصُدُّونَ  يعنى چرا خدا عذابشان نكند حال آنكه نمازشان در كنار كعبه فقط صفير زدن و كف زدن بود ، نقل شده عارى و بدون لباس بدور كعبه طواف كرده و كف مىزدند و صفير مىكشيدند .\r\n فَذُوقُوا الْعَذابَ  نتيجهء صدّ و صلوة كذايى است ، عذاب همان تار و مار شدن تدريجى به دست مسلمانان بود .\r\nدر الميزان فرموده : از دو آيهء فوق استفاده مىشود كه اگر كعبه با ممانعت از زيارت آن متروك شود نتيجه‌اش گرفتار شدن به عذاب الهى است ، على عليه السّلام در بعضى از وصيتهايش فرمود : خدا را خدا را در خانهء پروردگارتان كه اگر آن متروك ماند مهلت داده نمىشويد « 1 » .\r\n\r\nنكته‌ها\r\nنزول آيهء و اذ قالوا اللهم گفتيم : سياق و ظهور آيه آنست كه راجع به اهل مكه باشد و گويندهء آن همانها هستند كه در آيهء قبلى گفتند :  إِنْ هذا إِلَّا أَساطِيرُ الْأَوَّلِينَ  ولى در اينجا رواياتى هست كه به ظاهر خلاف آن را مىرساند و حاكى است كه اين آيه\r\n\r\n\r\n","description":"","footnote":"\r\n( 1 )\r\n« اللَّه اللَّه فى بيت ربكم فانها ان تركت لم تنظروا » ( حكم نهج البلاغه ) .\r\n","page_name":" 125 ","page_number":125},
  {"content":"\r\n\r\nدر جريان ديگرى نازل شده ، على هذا در سياق آيات ما قبل و ما بعد نيست ، طبرسى در سورهء معارج از امام صادق از پدرانش عليهم السّلام نقل مىكند : چون رسول خدا صلّى اللَّه عليه و آله روز غدير على بن ابى طالب عليه السّلام را در جاى خود نصب كرد و فرمود : « من كنت مولاه فعلى مولاه » اين سخن در آباديها شهرت يافت نعمان بن حارث فهرى پيش رسول خدا آمد و گفت : از جانب خدا امر كردى كه بگوئيم اشهد الا إله الا اللَّه و انك رسول اللَّه و امر به جهاد و حجّ و صوم و صلوة و زكات كردى قبول كرديم ، به اينها راضى نشدى تا اين جوان را بر ما سرپرست كردى و گفتى « من كنت مولاه فعلى مولاه » آيا از جانب خودت است يا دستورى است از خدا ؟\r\nحضرت فرمود : به خدايى كه جز او معبودى نيست اين دستور از خداست .\r\nنعمان برگشت و مىگفت :  اللَّهُمَّ إِنْ كانَ هذا هُوَ الْحَقَّ مِنْ عِنْدِكَ فَأَمْطِرْ عَلَيْنا حِجارَةً مِنَ السَّماءِ  خدا سنگى از آسمان بر او بارانيد و هلاكش كرد و نازل فرمود :\r\n  سَأَلَ سائِلٌ بِعَذابٍ واقِعٍ   در كتاب الغدير ج 1 ص 239 - 246 ، اين قضيّه از سى مورد نقل شده است . اين قضيه حتمى است و در سورهء معارج خواهد آمد .\r\nبه نظر نگارنده گويندهء اين سخن ابتدا در مكه كفار قريش بودند همانطور كه گفته شد و نعمان بن حارث بعد از شنيدن ماجراى خلافت آن را تكرار كرده و گرفتار شده است ، سنگ آسمانى نيز يك مسئلهء طبيعى است سنگهاى بى شمارى هر روز از هوا وارد جوّ زمين شده و مىسوزند و بعضىها قبل از ريز ريز شدن به زمين مىرسند مانعى ندارد كه يكى از آنها به سر نعمان خورد و او را هلاك كند . و آن گهى خدا به هر چيز تواناست ، مىتواند به هر نحو سنگ بباراند .\r\nمورد اختلاف پيامبران و مشركان : در رابطه با آيهء  وَ إِذْ قالُوا اللَّهُمَّ . . .  كه نقل قول مشركان است بايد دانست كه نزاع و اختلاف ما بين پيامبران و مشركان در وجود خالق نبود بلكه هر دو به وجود خدا عقيده داشتند ، نزاع در زمينهء عبادت و شرك بود ، پيامبران\r\n\r\n","description":"","footnote":"","page_name":" 126 ","page_number":126},
  {"content":"\r\n\r\nمىگفتند خالق و مدبّر جهان خداست و بايد او را پرستيد و به او روى آورد مشركان پاره‌اى از تدبير و نفع و ضرر را از بتها دانسته و به آنها عبادت مىكردند لذا در سورهء اعراف خوانديم كه نوح ، هود ، صالح ، شعيب و امثال آنها در مقام دعوت مىگفتند :  يا قَوْمِ اعْبُدُوا اللَّهَ ما لَكُمْ مِنْ إِلهٍ غَيْرُهُ  وجود خدا مورد تصديق بود نزاع بر سر « اعبدوا » بود و نيز چون دربارهء بتان از آنها سؤال مىشد مىگفتند :  هؤُلاءِ شُفَعاؤُنا عِنْدَ اللَّهِ  يونس / 18  ما نَعْبُدُهُمْ إِلَّا لِيُقَرِّبُونا إِلَى اللَّهِ زُلْفى  زمر / 3 و نيز آمده :  وَ لَئِنْ سَأَلْتَهُمْ مَنْ خَلَقَ السَّماواتِ وَ الْأَرْضَ لَيَقُولُنَّ اللَّهُ  لقمان / 25 ، بنا بر اين مانعى ندارد كه مشركان مكّه بگويند :  اللَّهُمَّ إِنْ كانَ هذا . . .  .\r\n\r\n","description":"","footnote":"","page_name":" 127 ","page_number":127},
  {"content":"\r\n\r\n\r\n[ سوره الأنفال ( 8 ) : آيات 36 تا 41 
  ]\r\nإِنَّ الَّذِينَ كَفَرُوا يُنْفِقُونَ أَمْوالَهُمْ لِيَصُدُّوا عَنْ سَبِيلِ اللَّهِ فَسَيُنْفِقُونَها ثُمَّ تَكُونُ عَلَيْهِمْ حَسْرَةً ثُمَّ يُغْلَبُونَ وَ الَّذِينَ كَفَرُوا إِلى جَهَنَّمَ يُحْشَرُونَ ( 36 ) لِيَمِيزَ اللَّهُ الْخَبِيثَ مِنَ الطَّيِّبِ وَ يَجْعَلَ الْخَبِيثَ بَعْضَهُ عَلى بَعْضٍ فَيَرْكُمَهُ جَمِيعاً فَيَجْعَلَهُ فِي جَهَنَّمَ أُولئِكَ هُمُ الْخاسِرُونَ ( 37 ) قُلْ لِلَّذِينَ كَفَرُوا إِنْ يَنْتَهُوا يُغْفَرْ لَهُمْ ما قَدْ سَلَفَ وَ إِنْ يَعُودُوا فَقَدْ مَضَتْ سُنَّتُ الْأَوَّلِينَ ( 38 ) وَ قاتِلُوهُمْ حَتَّى لا تَكُونَ فِتْنَةٌ وَ يَكُونَ الدِّينُ كُلُّهُ لِلَّهِ فَإِنِ انْتَهَوْا فَإِنَّ اللَّهَ بِما يَعْمَلُونَ بَصِيرٌ ( 39 ) وَ إِنْ تَوَلَّوْا فَاعْلَمُوا أَنَّ اللَّهَ مَوْلاكُمْ نِعْمَ الْمَوْلى وَ نِعْمَ النَّصِيرُ ( 40 )\r\nوَ اعْلَمُوا أَنَّما غَنِمْتُمْ مِنْ شَيْءٍ فَأَنَّ لِلَّهِ خُمُسَهُ وَ لِلرَّسُولِ وَ لِذِي الْقُرْبى وَ الْيَتامى وَ الْمَساكِينِ وَ ابْنِ السَّبِيلِ إِنْ كُنْتُمْ آمَنْتُمْ بِاللَّهِ وَ ما أَنْزَلْنا عَلى عَبْدِنا يَوْمَ الْفُرْقانِ يَوْمَ الْتَقَى الْجَمْعانِ وَ اللَّهُ عَلى كُلِّ شَيْءٍ قَدِيرٌ ( 41 )\r\n36 - كسانى كه كافر شده‌اند ، اموال خود را خرج مىكنند تا از راه خدا مانع شوند ، آنها را خرج مىكنند عاقبت به آنها مايهء حسرت مىشود و سپس مغلوب مىشوند و كافران به سوى جهنم محشور مىشوند .\r\n37 - تا خدا پليد را از پاك ممتاز گرداند و بعض پليد را بر بعضى بنهد و آن را توده كند و در جهنم قرار دهد ، آنها زيانكارانند .\r\n\r\n","description":"","footnote":"","page_name":" 128 ","page_number":128},
  {"content":"\r\n\r\n38 - به كافران بگو : اگر بس كنند گذشته بر آنها بخشوده مىشود و اگر بازگردند طريقهء گذشتگان روشن شده است ( تار و مار خواهند شد ) .\r\n39 - با مشركان بجنگيد تا فتنه نباشد و دين يكسره خاص خدا شود و اگر بس كردند ، خدا به آنچه مىكنند بيناست .\r\n40 - و اگر از اين گفته برگردد بدانيد كه خدا سرپرست شماست ، نيكو سرپرست و نيكو ياور است .\r\n41 - بدانيد : هر چه فائده برديد پنج يك آن مال خداست و مال رسول و خويشان رسول و يتيمان و مسكينان و درمانده است ، ( چنين كنيد ) اگر به خدا و به آنچه در روز جدايى ، روزى كه دو گروه يكديگر را ملاقات كرد ، بر بنده‌مان نازل كرده‌ايم ، ايمان داريد . خدا بر همه چيز تواناست .\r\n\r\nكلمه‌ها\r\nحسرة : حسر در اصل به معنى كشف است . آن در آيه به معنى اندوه از فوت چيزى است .\r\nليميز : ميز : فصل و جدا كردن ، راغب جدا كردن بين متشابهات گفته است .\r\nطيب : طيب : پاكيزه ، دلچسب ، خبيث : پليد .\r\nيركمه : ركم : ( بفتح ) رويهم جمع كردن . بعضى را بالاى بعضى نهادن « فيركمه » پس متراكم و انباشته كند آن را .\r\nينتهوا : انتهاء . انزجار از آنچه نهى شده ، كه معناى ترك كردن مىدهد نهى به معنى زجر و منع است .\r\nسلف : ( بر وزن شرف ) گذشتن و گذشته اسم و مصدر هر دو آمده است .\r\nسنت : سنة : طريقه و رويه ، آن نظير طريقه و سيره است .\r\n\r\n","description":"","footnote":"","page_name":" 129 ","page_number":129},
  {"content":"\r\n\r\nفتنة : امتحان . اصل فتن گذاشتن طلا در آتش است تا خوبى و بدى آن آشكار شود ، مراد از آن در آيه شرك يا ظاهرا ناآرامى و اختناق است كه اهل مكه به وجود آورده بودند .\r\nمولاكم : مولى : دوست و سرپرست . مراد معناى دوم است .\r\nغنمتم : غنيمت : آن به معنى غنائم جنگى و هر فائده و بهره است چنان كه راغب ، اقرب الموارد ، طبرسى و ديگران گفته‌اند ، چنان كه در آيهء  فَعِنْدَ اللَّهِ مَغانِمُ كَثِيرَةٌ  نساء / 94 به معنى فائده‌ها است .\r\nخمسه : خمس ( بر وزن عنق ) : يك پنجم .\r\nالقربى : قربى : نزديكى نسبى  لِذِي الْقُرْبى  صاحب قرابت و خويشى .\r\nابن السبيل : درمانده ، كسى كه از وطنش دور مانده و جز ( راه ) معرفى ندارد .\r\nفرقان : فرقان : فرق گذاشتن ، جدا كردن  يَوْمَ الْفُرْقانِ  روزى كه خدا ميان دو گروه مؤمن و كافر را جدا كرد ، گروه مؤمن را غالب نمود .\r\nالجمعان : دو جمع ، دو گروه ،  الْتَقَى الْجَمْعانِ  دو گروه با هم ملاقات كرد .\r\n\r\nشرحها\r\nدر اين آيات روشن شده كه عده‌اى ثروت خود را در راه خرابكارى و تباهى مصرف مىكنند تا مردم را از راه راست باز دارند ، نتيجه آن مىشود كه بدان از نيكان جدا شوند و بدان راهى جهنم شوند ، بعد فرموده : راه توبه براى اين گونه اشخاص باز است و اگر به راه حقّ باز گردند مشمول رحمت خدا مىشوند ، مسلمانان تا مىتوانند بايد بجنگند تا شرك ريشه كن گردد و توحيد پياده شود ، خدا در اين زمينه يار و مددكار آنهاست . در آيهء اخير دربارهء غنائم دستور رسيده\r\n\r\n","description":"","footnote":"","page_name":" 130 ","page_number":130},
  {"content":"\r\n\r\nكه يك پنجم آن در موارد ششگانه ذكر شده بايد مصرف گردد .\r\n36 -  إِنَّ الَّذِينَ كَفَرُوا يُنْفِقُونَ أَمْوالَهُمْ لِيَصُدُّوا عَنْ سَبِيلِ اللَّهِ  آيه گرچه به صورت عموم است ولى نشان مىدهد كه در جريان بدر ، كفار مكه در تجهيز افراد ، پول خرج كرده بودند ، آن خرج براى آن بود كه از پيشرفت راه توحيد جلوگيرى شود ، در مجمع البيان نقل شده : دوازده نفر از قريش هر يك در نوبت خود روزى ده شتر ذبح مىكردند و قواى كفر را اطعام مىنمودند ، در مجمع البيان ايضا نقل شده : گويند : آيه دربارهء ابو سفيان نازل شد كه براى جنگ « احد » دو هزار نفر از كفار عرب اجير كرد ، ولى بعيد است كه در جريان بدر ، آنچه در « احد » اتفاق افتاده ذكر شود .\r\n فَسَيُنْفِقُونَها ثُمَّ تَكُونُ عَلَيْهِمْ حَسْرَةً ثُمَّ يُغْلَبُونَ وَ الَّذِينَ كَفَرُوا إِلى جَهَنَّمَ يُحْشَرُونَ  .\r\nيعنى از اين انفاق نتيجه‌اى نمىبرند بر آنها حسرت مىشود و مغلوب مىگردند و آن گاه به سوى جهنم محشور مىشوند ، در الميزان فرموده : اين قسمت آيه از اخبار غيبى قرآن است گويا اشاره است به جنگ‌هاى آينده كه واقع گرديد ،  ثُمَّ يُغْلَبُونَ  اشاره به فتح مكه و  إِلى جَهَنَّمَ . . .  بيان حال كسانى است كه به اسلام موفق نخواهند شد .\r\n37 -  لِيَمِيزَ اللَّهُ الْخَبِيثَ مِنَ الطَّيِّبِ وَ يَجْعَلَ الْخَبِيثَ بَعْضَهُ عَلى بَعْضٍ فَيَرْكُمَهُ جَمِيعاً فَيَجْعَلَهُ فِي جَهَنَّمَ  .\r\nلام در « ليميز » براى غايت است يعنى نتيجه اين كارها آن مىشود كه پليدها رويهم انباشته و متراكم گردند و خدا همان انباشته شده را در جهنم قرار بدهد ، اين است عاقبت پليدها لذا فرموده :  أُولئِكَ هُمُ الْخاسِرُونَ  چنان كه در مقابل ، نيكان و پاكان رستگارانند .\r\n38 -  قُلْ لِلَّذِينَ كَفَرُوا إِنْ يَنْتَهُوا يُغْفَرْ لَهُمْ ما قَدْ سَلَفَ وَ إِنْ \r\n\r\n","description":"","footnote":"","page_name":" 131 ","page_number":131},
  {"content":"\r\n\r\n يَعُودُوا فَقَدْ مَضَتْ سُنَّتُ الْأَوَّلِينَ  .\r\nاين آيه راجع به آنست كه باب توبه بر آنها بسته نشده است ، مراد از « ينتهوا » ترك كردن جنگ و فتنه انگيزى توأم با ايمان است و گرنه ، مورد مغفرت قرار نمىگيرند حديث نبوى را كه فرموده :\r\n« الاسلام يجب ما قبله »\r\nاسلام آوردن گذشته‌ها را مىپوشاند ، همه قبول كرده‌اند . يعنى اگر دشمنى با اسلام را ترك كنند و اسلام آورند گذشته‌هايشان آمرزيده مىشود و اگر به دشمنى باز گردند طبق سنت گذشتگان تار و مار مىشوند .\r\n39 -  وَ قاتِلُوهُمْ حَتَّى لا تَكُونَ فِتْنَةٌ وَ يَكُونَ الدِّينُ كُلُّهُ لِلَّهِ فَإِنِ انْتَهَوْا فَإِنَّ اللَّهَ بِما يَعْمَلُونَ بَصِيرٌ  .\r\nاين دستور در رابطه با آنهايى است كه پيوسته توطئه كرده و جو را بر عليه اسلام شورانيده بودند چنان كه در آيه 61 خواهد آمد ، يعنى با آنها بجنگيد تا اين ناآرامى و هر روز درگيرى ايجاد كردن از بين برود و دين و حكومت همه‌اش براى خدا باشد و اگر از اين اغتشاش دست برداشته خدا به كارشان دانا و حكم مقتضى صادر مىكند ، شايد حكم مقتضى آن باشد كه در آيه 61 فرموده :  وَ إِنْ جَنَحُوا لِلسَّلْمِ فَاجْنَحْ لَها وَ تَوَكَّلْ عَلَى اللَّهِ  .\r\nدر مجمع البيان از امام صادق عليه السّلام نقل شده : تأويل اين آيه هنوز نيامده است اگر قائم ما قيام كند ، آنان كه او را درك مىكنند پياده شدن اين آيه را مىبينند و دين محمّد صلّى اللَّه عليه و آله بهر جا كه شب رسيده است مىرسد تا در روى زمين مشركى نماند . . . « 1 » اين يك برداشت بخصوصى از آيهء شريفه است در زمينهء ظهور\r\n\r\n\r\n","description":"","footnote":"\r\n( 1 )\r\nروى زرارة و غيره عن ابى عبد اللَّه عليه السلام انه قال لم يجيء تأويل هذه الايه و لو قام قائمنا بعد سيرى من يدركه ما يكون من تأويل هذه الاية و ليبلغن دين محمد ( ص ) ما بلغ الليل حتى لا يكون مشرك على ظهر الارض كما قال اللَّه تعالى يعبدوننى لا يشركون بى شيئا .\r\n","page_name":" 132 ","page_number":132},
  {"content":"\r\n\r\nمهدى عليه السّلام و تشكيل حكومت جهانى واحد .\r\n40 -  وَ إِنْ تَوَلَّوْا فَاعْلَمُوا أَنَّ اللَّهَ مَوْلاكُمْ نِعْمَ الْمَوْلى وَ نِعْمَ النَّصِيرُ  .\r\nاگر ترك نكردند و از اين پيشنهاد سر باز زدند به جنگ ادامه دهيد و بدانيد كه پيروز هستيد زيرا سرپرست و حامى شما خداست كه نيكو سرپرست و نيكو ياور است .\r\n41 -  وَ اعْلَمُوا أَنَّما غَنِمْتُمْ مِنْ شَيْءٍ فَأَنَّ لِلَّهِ خُمُسَهُ وَ لِلرَّسُولِ وَ لِذِي الْقُرْبى وَ الْيَتامى وَ الْمَساكِينِ وَ ابْنِ السَّبِيلِ  .\r\nاين آيه در رابطه با غنائم جنگ بدر نازل شده است ولى يك حكم كلّى است ، نمىشود فقط به غنائم جنگى مخصوص باشد علماء فرموده‌اند : مورد مخصص نمىشود بلكه سبب مىشود كه يك حكم كلى صادر باشد ، در اينجا چند مسئله وجود دارد .\r\nاول : كلمه غنيمت چنان كه گفته شد به معنى هر فايده است غنائم جنگى باشد يا غير آن ، در خود قرآن چنان كه از آيهء 94 سورهء نساء نقل شد غنائم به معنى فائده‌ها است ، راغب آن را هر دست آورده گفته است ، اقرب الموارد گويد : آن غنائم جنگى است و هر شىء بدست آمده را غنيمت گويند ، طبرسى فرموده : در عرف اهل لغت هر فائده را غنم و غنيمت گويند .\r\nامامان اهل بيت عليهم السّلام نيز چنين فرموده‌اند ، در كافى از سماعة منقول است از ابو الحسن عليه السّلام از خمس پرسيدم فرمود : آن در هر چيزى است كه مردم فائده برده‌اند كم باشد يا زياد ، شيخ در استبصار باب وجوب خمس از امام صادق عليه السّلام نقل كرده :\r\n« هى و اللَّه الافادة يوما فيوم »\r\nعبارت حديث سابق چنين است «\r\nفى كل ما افاد الناس من قليل او كثير\r\n» اينكه اهل سنت آن را مخصوص به غنائم جنگى\r\n\r\n","description":"","footnote":"","page_name":" 133 ","page_number":133},
  {"content":"\r\n\r\nدانسته‌اند از نظر شيعه قابل قبول نيست .\r\nاز روايات اهل بيت عليهم السّلام به دست مىآيد كه خمس در هفت چيز واجب است : غنائم جنگى ، ارباح مكاسب ، زمينى كه ذمّى از مسلمان خريده باشد ، معدن ، گنج ، مال مختلط به حرام و آنچه با غواصى به دست آيد . كه همه مصداق فائده هستند .\r\nدوم : خمس كه يك پنجم است مصرف آن موارد ششگانه است ، سه مورد از آن با لام ملك آمده است : « للَّه ، للرسول ، لذى القربى » بقيه با « واو » به  لِذِي الْقُرْبى  عطف شده‌اند ، اين حاكى از آن است كه آن سه محل در ذى القربى داخل مىباشند يعنى يتامى و مساكين و درماندگان بايد از سادات و قرابت رسول خدا صلّى اللَّه عليه و آله باشند چنان كه روايات اهل بيت عليهم السّلام روشن كرده است ،  لِذِي الْقُرْبى  چون مفرد است بايد يك فرد داشته باشد كه آن امام و جانشينى پيامبر و از خانوادهء او است ، سه سهم از آن در زمان غيبت مال امام است كه باذن فقيه جامع الشرائط مصرف مىشود و سه سهم ديگر به فقراء سادات مىرسد ، مطابق روايت كافى ما زاد از مصرف سادات توسط ولى امر و رهبر در مصارف عامه خرج مىشود . بقيهء سخن در كتب فقه ديده شود .\r\n إِنْ كُنْتُمْ آمَنْتُمْ بِاللَّهِ وَ ما أَنْزَلْنا عَلى عَبْدِنا يَوْمَ الْفُرْقانِ يَوْمَ الْتَقَى الْجَمْعانِ وَ اللَّهُ عَلى كُلِّ شَيْءٍ قَدِيرٌ  .\r\nمراد از  ما أَنْزَلْنا  به نظر الميزان آيهء   قُلِ الْأَنْفالُ لِلَّهِ وَ الرَّسُولِ   و آيهء 69  فَكُلُوا مِمَّا غَنِمْتُمْ حَلالًا طَيِّباً  است ، نمىشود مراد از آن ملائكه نازل شده يا « نصرت خدا » باشد كه آنها بر همه نازل شد نه فقط بر آن حضرت ، و نيز مناسبت ندارد كه بگوئيم : اگر بر ملائكهء نازل شده ايمان داريد . خمس غنائم را بدهيد منظور از  يَوْمَ الْفُرْقانِ  روز بدر است كه خدا در آن روز با پيروزى اهل توحيد ميان اهل ايمان و كفر فرق گذاشت و جدايى افكند ، چنان كه جملهء  يَوْمَ الْتَقَى \r\n\r\n","description":"","footnote":"","page_name":" 134 ","page_number":134},
  {"content":"\r\n\r\n الْجَمْعانِ  آن را تفسير مىكند .\r\nيعنى : خمس غنائم را بدهيد ، فقط از چهار پنجم استفاده كنيد اگر به خدا و آنچه در روز بدر بر بندهء خود نازل كرده‌ايم ايمان داريد ، كه گفته‌ايم انفال مال خدا و رسول است و از آنچه غنيمت برده‌ايد خدا اجازه داده كه بخوريد ، از اين ، به نظر مىآيد كه اين دو مطلب در همان روز بر آن حضرت نازل شده بود ، جملهء  وَ اللَّهُ عَلى كُلِّ شَيْءٍ قَدِيرٌ  ظاهرا تعليل  يَوْمَ الْفُرْقانِ  است يعنى خدا مىتوانست در آن روز حق را بر باطل پيروز گرداند .\r\n\r\n","description":"","footnote":"","page_name":" 135 ","page_number":135},
  {"content":"\r\n\r\n\r\n[ سوره الأنفال ( 8 ) : آيات 42 تا 47 
  ]\r\nإِذْ أَنْتُمْ بِالْعُدْوَةِ الدُّنْيا وَ هُمْ بِالْعُدْوَةِ الْقُصْوى وَ الرَّكْبُ أَسْفَلَ مِنْكُمْ وَ لَوْ تَواعَدْتُمْ لاخْتَلَفْتُمْ فِي الْمِيعادِ وَ لكِنْ لِيَقْضِيَ اللَّهُ أَمْراً كانَ مَفْعُولاً لِيَهْلِكَ مَنْ هَلَكَ عَنْ بَيِّنَةٍ وَ يَحْيى مَنْ حَيَّ عَنْ بَيِّنَةٍ وَ إِنَّ اللَّهَ لَسَمِيعٌ عَلِيمٌ ( 42 ) إِذْ يُرِيكَهُمُ اللَّهُ فِي مَنامِكَ قَلِيلاً وَ لَوْ أَراكَهُمْ كَثِيراً لَفَشِلْتُمْ وَ لَتَنازَعْتُمْ فِي الْأَمْرِ وَ لكِنَّ اللَّهَ سَلَّمَ إِنَّهُ عَلِيمٌ بِذاتِ الصُّدُورِ ( 43 ) وَ إِذْ يُرِيكُمُوهُمْ إِذِ الْتَقَيْتُمْ فِي أَعْيُنِكُمْ قَلِيلاً وَ يُقَلِّلُكُمْ فِي أَعْيُنِهِمْ لِيَقْضِيَ اللَّهُ أَمْراً كانَ مَفْعُولاً وَ إِلَى اللَّهِ تُرْجَعُ الْأُمُورُ ( 44 ) يا أَيُّهَا الَّذِينَ آمَنُوا إِذا لَقِيتُمْ فِئَةً فَاثْبُتُوا وَ اذْكُرُوا اللَّهَ كَثِيراً لَعَلَّكُمْ تُفْلِحُونَ ( 45 ) وَ أَطِيعُوا اللَّهَ وَ رَسُولَهُ وَ لا تَنازَعُوا فَتَفْشَلُوا وَ تَذْهَبَ رِيحُكُمْ وَ اصْبِرُوا إِنَّ اللَّهَ مَعَ الصَّابِرِينَ ( 46 )\r\nوَ لا تَكُونُوا كَالَّذِينَ خَرَجُوا مِنْ دِيارِهِمْ بَطَراً وَ رِئاءَ النَّاسِ وَ يَصُدُّونَ عَنْ سَبِيلِ اللَّهِ وَ اللَّهُ بِما يَعْمَلُونَ مُحِيطٌ ( 47 )\r\n42 - وقتى كه شما در كنارهء نزديكتر بوديد و آنها در كنارهء دور تر بودند و كاروان پائين‌تر از شما بود . اگر در چنين روبرو شدن وعده مىكرديد حتما در وعده اختلاف مىكرديد ، ولى چنين شد تا خدا كارى را كه شدنى بود انجام دهد ، تا هر كه\r\n\r\n","description":"","footnote":"","page_name":" 136 ","page_number":136},
  {"content":"\r\n\r\nگمراه مىشود از روى حجت گمراه شود و هر كه هدايت مىشود از روى دليل هدايت شود ، خدا شنوا و داناست .\r\n43 - آن دم كه خدا در خوابت آنها را كم مىنمود و اگر به تو بسيارشان نموده بود سست مىشديد و در كار جنگ اختلاف مىكرديد ولى خدا از سستى و اختلاف نگاه داشت كه خدا به آنچه در سينه‌هاست آگاه است .\r\n44 - و آن دم وقتى كه تلاقى كرديد در ديدگان شما آنها را كم مىنمود و شما را در ديدگان آنها كم مىنمود تا خدا كارى را كه شدنى بود انجام دهد و كارها به سوى خدا باز مىگردد .\r\n45 - اى كسانى كه ايمان آورده‌ايد اگر با گروهى برخورد كرديد پايدار بمانيد و خدا را بسيار ياد كنيد تا رستگار شويد .\r\n46 - خدا و رسولش را اطاعت كنيد ، اختلاف نكنيد كه سست شويد و نيرويتان برود ، استقامت كنيد كه خدا با استقامت كنندگان است .\r\n47 - مانند آن كسان مباشيد كه از ديار خود از روى طغيان و خودنمايى خارج شدند و از راه خدا باز مىدارند ، خدا به آنچه مىكنند احاطه دارد .\r\n\r\nكلمه‌ها\r\nالعدوة : عدوه : كنار بيابان و درّه « العدوة : شاطئ الوادى و جانبه » ، العدوة الدنيا » يعنى كنارهء نزديكتر به مدينه .\r\nالقصوى : قصو : دورى . اقصى : دور تر ، قصوى مؤنث آنست  بِالْعُدْوَةِ الْقُصْوى  « يعنى كرانهء دور تر از مدينه .\r\nالركب : ركوب : سوار شدن . راكب شتر سوار را گويند ، به اسب سوار فارس گفته مىشود ، ركب جمع راكب است به معنى شتر سواران منظور كاروان قريش است .\r\nاسفل : سفل : پائينى . سافل : پائين . اسفل : پائين‌تر .\r\n\r\n","description":"","footnote":"","page_name":" 137 ","page_number":137},
  {"content":"\r\n\r\nتواعدتم : مواعدة : وعده گذاشتن با همديگر ، براى مفرد نيز آيد « ميعاد » :\r\nوعده .\r\nمنام : نوم و منام : خواب .\r\nلفشلتم : فشل ( بر وزن شرف ) سستى . به قول راغب سستى توأم با ترس .\r\nسلم : تسليم يك دفعه به معنى سلام كردن و يك دفعه به معنى سالم كردن و نگاه داشتن است  وَ لكِنَّ اللَّهَ سَلَّمَ  : خدا شما را از سستى نگاه داشت .\r\nيقللكم : تقليل : كم كردن . « يقلكم فى اعينهم » شما را در چشم آنها كم نشان مىداد .\r\nالامور : امر : كار و دستور . در صورت اول جمع آن امور و در صورت دوم اوامر است .\r\nريح : مراد از آن در آيه قدرت و نيرو است كه ريح ( باد ) توأم با نيرو است .\r\nبطرا : بطر ( بر وزن شرف ) : طغيان و سركشى .\r\nرئاء : رأى : ديدن و دانستن . رئاء : تظاهر و نشان دادن به خير . آن ، اين است كه كار خوبى كند و قصدش نشاندادن به غير باشد .\r\n\r\nشرحها\r\nدر اين آيات فرازهايى از جنگ بدر ذكر شده و آن گاه چهار دستور بر - مسلمانان رسيده است ، استقامت در جنگ ، اطاعت از خدا و رسول و رهبر ، اختلاف نكردن و گرنه از هم پاشيدگى به دنبال خواهد داشت و بالاخره پيكار بايد در راه خدا و براى خدا باشد نه از روى سركشى و كشورگشايى و تظاهر .\r\n\r\n","description":"","footnote":"","page_name":" 138 ","page_number":138},
  {"content":"\r\n\r\n42 -  إِذْ أَنْتُمْ بِالْعُدْوَةِ الدُّنْيا وَ هُمْ بِالْعُدْوَةِ الْقُصْوى وَ الرَّكْبُ أَسْفَلَ مِنْكُمْ وَ لَوْ تَواعَدْتُمْ لَاخْتَلَفْتُمْ فِي الْمِيعادِ وَ لكِنْ لِيَقْضِيَ اللَّهُ أَمْراً كانَ مَفْعُولًا  .\r\nگويند : « اذ » ظرف است براى  يَوْمَ الْفُرْقانِ  يعنى روز فرقان روزى بود كه شما در كنار نزديكتر به مدينه بوديد . . . بعضى گويند عدوهء دنيا و قصوى نام دو كوهى بود كه در دو طرف بدر بود ، به هر حال اين آيه حاكى از وضعى است كه كاروان در پائينتر از مسلمانان و از دسترس آنها خارج شده بود و آنها با كفار روبرو شده بودند چاره‌اى جز درگيرى و جنگ نبود ، و اگر شما وعده مىگذاشتيد كه با دشمن چنين روبرو شويد حتما اختلاف مىكرديد و حاضر نمىشديد كه چنين وضعى پيش آوريد ، اما خدا چنين وضعى و چنان تلاقى پيش آورد تا غلبهء شما و شكست كفار را كه مىبايست واقع شود ، انجام دهد .\r\n لِيَهْلِكَ مَنْ هَلَكَ عَنْ بَيِّنَةٍ وَ يَحْيى مَنْ حَيَّ عَنْ بَيِّنَةٍ وَ إِنَّ اللَّهَ لَسَمِيعٌ عَلِيمٌ  .\r\nمنظور از هلاكت و حيات ، ضلالت و هدايت است ، يعنى : خدا اين وضع را پيش آورد و شما را غالب كرد تا هر كه هدايت شده آشكارا بداند كه خدا حامى اهل حق است و آنكه به گمراهى است حجت بر او تمام شود و دانسته به هلاكت رود و بداند كه يارى خدا براى اهل حق ، دليل باطل بودن ناحقان است .  وَ إِنَّ اللَّهَ لَسَمِيعٌ عَلِيمٌ  تعليل دوم است در الميزان فرموده : خدا اين غلبه را پيش آورد زيرا كه دعاى شما را مىشنود و از نيات شما آگاه است ، اشاره است به آيهء :\r\n إِذْ تَسْتَغِيثُونَ رَبَّكُمْ فَاسْتَجابَ لَكُمْ . . .  .\r\n43 -  إِذْ يُرِيكَهُمُ اللَّهُ فِي مَنامِكَ قَلِيلًا وَ لَوْ أَراكَهُمْ كَثِيراً لَفَشِلْتُمْ وَ لَتَنازَعْتُمْ فِي الْأَمْرِ وَ لكِنَّ اللَّهَ سَلَّمَ إِنَّهُ عَلِيمٌ بِذاتِ الصُّدُورِ  .\r\nممكن است « اذ » مانند سابق متعلّق به  يَوْمَ الْفُرْقانِ  باشد و يا در تقدير\r\n\r\n","description":"","footnote":"","page_name":" 139 ","page_number":139},
  {"content":"\r\n\r\n« و اذكر اذ » باشد از اين آيه معلوم مىشود كه خدا در خواب ، دشمنان را به حضرت رسول كم نشان داده آن حضرت نيز به ياران خود چنان خبر داده و آنها دلگرم شده‌اند و اگر آنها را زياد نشان مىداد و آن حضرت خواب را همانطور نقل مىكرد ، يارانش سست مىشدند و در كار جنگ و روبرو شدن با كفار اختلاف مىكردند ، اما خدا شما را از سستى و اختلاف نگاه داشت ، البته به وسيلهء آن خواب ، خدا به آنچه در دلهاست داناست و مىداند با كدام راه دلها را مطمئن و آرام كند .\r\n44 -  وَ إِذْ يُرِيكُمُوهُمْ إِذِ الْتَقَيْتُمْ فِي أَعْيُنِكُمْ قَلِيلًا وَ يُقَلِّلُكُمْ فِي أَعْيُنِهِمْ لِيَقْضِيَ اللَّهُ أَمْراً كانَ مَفْعُولًا وَ إِلَى اللَّهِ تُرْجَعُ الْأُمُورُ  .\r\n« اذ » عطف است به « اذ » ما قبل در آيهء گذشته ، از اين آيه روشن مىشود كه به وقت روبرو شدن دو گروه ، خدا كفار را به مؤمنان كم و جزئى نشان داده كه وحشت نكنند و سست نگردند و نيز كفار آنها را كم ديده و به جنگ راغب باشند تا شكست خورند و حق پيروز گردد .\r\nاز ابن مسعود روايت شده : به كسى كه در كنار من بود گفتم : آيا آنها را هفتاد نفر مىبينى ؟ گفت : نزديك به صد نفرند ، از آن طرف از ابو جهل نقل شده :\r\nمسلمانان را چنان كم ديد كه گفت : آنها را با دست بگيريد احتياج به جنگ نيست .\r\nدر آيهء  قَدْ كانَ لَكُمْ آيَةٌ فِي فِئَتَيْنِ الْتَقَتا فِئَةٌ تُقاتِلُ فِي سَبِيلِ اللَّهِ وَ أُخْرى كافِرَةٌ يَرَوْنَهُمْ مِثْلَيْهِمْ رَأْيَ الْعَيْنِ وَ اللَّهُ يُؤَيِّدُ بِنَصْرِهِ مَنْ يَشاءُ  آل عمران / 13 بنا بر آنكه راجع به جريان بدر است ، كفار ، مؤمنان را دو برابر ديده‌اند .\r\nالميزان مىگويد : كفار در اولين ملاقات به حكم  إِذِ الْتَقَيْتُمْ  مسلمانان را كم ديده‌اند ولى پس از شعله‌ور شدن آتش جنگ خدا آنها در چشم كافران دو\r\n\r\n","description":"","footnote":"","page_name":" 140 ","page_number":140},
  {"content":"\r\n\r\nبرابر نشان داده تا بترسند و شكست بخورند ، با اين وجه ميان دو آيه تنافى نيست .\r\n لِيَقْضِيَ اللَّهُ . . .  مربوط به  إِذْ يُرِيكُمُوهُمْ . . .  است ، يعنى آن طور نشان مىداد تا خدا غلبهء حق را كه مىبايست واقع شود ، به پايان برد و انجام دهد  إِلَى اللَّهِ تُرْجَعُ  تعليل ليقضى است كه كارها به خدا بر مىگردد و زمام آنها در دست خداست .\r\n45 -  يا أَيُّهَا الَّذِينَ آمَنُوا إِذا لَقِيتُمْ فِئَةً فَاثْبُتُوا وَ اذْكُرُوا اللَّهَ كَثِيراً لَعَلَّكُمْ تُفْلِحُونَ  .\r\nثبات در آيه پايدارى و عدم فرار است ، در الميزان آمده : ثبات شامل ثبات قلب و ثبات بدن است ولى صبر ثبات خاص و شامل فقط ثبات قلب و تحمل مكروه است ، به هر جا آيه دستور مىدهد كه در وقت روبرو شدن با دشمن فرار نكنيم ياد كردن خدا سبب ادامهء پايدارى و آن سبب رستگارى آخرت و پيروزى در دنيا است شايد مراد از « تفلحون » غلبه بر خصم باشد .\r\n46 -  وَ أَطِيعُوا اللَّهَ وَ رَسُولَهُ وَ لا تَنازَعُوا فَتَفْشَلُوا وَ تَذْهَبَ رِيحُكُمْ وَ اصْبِرُوا إِنَّ اللَّهَ مَعَ الصَّابِرِينَ  .\r\nادامهء دستور سابق است ، يعنى ثابت و پا بر جا باشيد و از خدا و رسول اطاعت كنيد و متحد باشيد و اختلاف نكنيد و گرنه سست خواهيد شد و نيرو و عزت شما از بين خواهد رفت ، استقامت ورزيد كه خدا با صابران است ، اگر خدا با شما باشد پيروز هستيد ، مراد از اطاعت خدا و رسول ظاهرا توجه به دستور جهاد و دفاع است .\r\n47 -  وَ لا تَكُونُوا كَالَّذِينَ خَرَجُوا مِنْ دِيارِهِمْ بَطَراً وَ رِئاءَ النَّاسِ وَ يَصُدُّونَ عَنْ سَبِيلِ اللَّهِ وَ اللَّهُ بِما يَعْمَلُونَ مُحِيطٌ  .\r\nاشاره به اين است كه منظورتان فقط جهاد در راه خدا باشد و براى پياده\r\n\r\n","description":"","footnote":"","page_name":" 141 ","page_number":141},
  {"content":"\r\n\r\nكردن توحيد و سعادت رساندن مستضعفان براى جنگ بيرون شويد ، نظرتان طغيان و كشورگشايى و تظاهر نباشد چنان كه كفار با اين نظر خارج مىشوند و مىخواهند با قشون‌كشى مانع توحيد و سعادت انسانها شوند ، يعنى به صوت و سيرت يك موحد براى جنگ خارج شويد نه مثل چنگيز و هيتلر و امثال آنها ، اينجاست كه واقعيت اسلام و قرآن روشن مىشود . چنان كسانى به پيروزى واقعى نمىرسند كه خدا به كارهايشان احاطه دارد .\r\n\r\nنكته‌ها\r\n\r\nجنگ و دفاع اسلامى :\r\nابر قدرتها ، براى كشورگشايى و مبدل كردن عزت مردمان به ذلت ، قشون‌كشى مىكنند ، كارشان طغيان و تظاهر و بيچاره كردن مردمان است هر قدر بيشتر بكشند و بيشتر بچاپند خوشدلتر مىشوند ، به دستور « ترومن » رئيس جمهور اسبق آمريكا شهرهاى هيروشيما و ناكازاكى ژاپن بمباران اتمى شد ، بيشتر از دويست هزار انسان از بين رفتند ، و هزاران كشتارهاى ديگر ، از اينهمه جنگ افروزى جز كوبيدن ملل ضعيف و توسعه طلبى نظرى ندارند ولى اسلام در اين باره چه دستور مىدهد ؟ جهاد را فقط در راه خدا مىداند و براى گسترش توحيد و دفاع از حق نه از بين بردن بشريت .\r\n\r\nثبات و استقامت\r\nو اتحاد : ثبات و استقامت و اتّحاد و اطاعت از فرمانده از مسائلى است كه پيروزى در طبيعت آنها گذاشته شده است ، در جريان احد از رهبر اطاعت نكرده و سنگر را رها كردند با آنكه رسول خدا صلّى اللَّه عليه و آله در ميان آنها بود شكست خوردند ، آرى بايد از اين راههاى طبيعى كه قرآن مىفرمايد تبعيت نمود و گرنه شكست حتمى است ، حق باشد يا باطل .\r\n\r\n","description":"","footnote":"","page_name":" 142 ","page_number":142},
  {"content":"\r\n\r\n\r\n[ سوره الأنفال ( 8 ) : آيات 48 تا 54 
  ]\r\nوَ إِذْ زَيَّنَ لَهُمُ الشَّيْطانُ أَعْمالَهُمْ وَ قالَ لا غالِبَ لَكُمُ الْيَوْمَ مِنَ النَّاسِ وَ إِنِّي جارٌ لَكُمْ فَلَمَّا تَراءَتِ الْفِئَتانِ نَكَصَ عَلى عَقِبَيْهِ وَ قالَ إِنِّي بَرِيءٌ مِنْكُمْ إِنِّي أَرى ما لا تَرَوْنَ إِنِّي أَخافُ اللَّهَ وَ اللَّهُ شَدِيدُ الْعِقابِ ( 48 ) إِذْ يَقُولُ الْمُنافِقُونَ وَ الَّذِينَ فِي قُلُوبِهِمْ مَرَضٌ غَرَّ هؤُلاءِ دِينُهُمْ وَ مَنْ يَتَوَكَّلْ عَلَى اللَّهِ فَإِنَّ اللَّهَ عَزِيزٌ حَكِيمٌ ( 49 ) وَ لَوْ تَرى إِذْ يَتَوَفَّى الَّذِينَ كَفَرُوا الْمَلائِكَةُ يَضْرِبُونَ وُجُوهَهُمْ وَ أَدْبارَهُمْ وَ ذُوقُوا عَذابَ الْحَرِيقِ ( 50 ) ذلِكَ بِما قَدَّمَتْ أَيْدِيكُمْ وَ أَنَّ اللَّهَ لَيْسَ بِظَلاَّمٍ لِلْعَبِيدِ ( 51 ) كَدَأْبِ آلِ فِرْعَوْنَ وَ الَّذِينَ مِنْ قَبْلِهِمْ كَفَرُوا بِآياتِ اللَّهِ فَأَخَذَهُمُ اللَّهُ بِذُنُوبِهِمْ إِنَّ اللَّهَ قَوِيٌّ شَدِيدُ الْعِقابِ ( 52 )\r\nذلِكَ بِأَنَّ اللَّهَ لَمْ يَكُ مُغَيِّراً نِعْمَةً أَنْعَمَها عَلى قَوْمٍ حَتَّى يُغَيِّرُوا ما بِأَنْفُسِهِمْ وَ أَنَّ اللَّهَ سَمِيعٌ عَلِيمٌ ( 53 ) كَدَأْبِ آلِ فِرْعَوْنَ وَ الَّذِينَ مِنْ قَبْلِهِمْ كَذَّبُوا بِآياتِ رَبِّهِمْ فَأَهْلَكْناهُمْ بِذُنُوبِهِمْ وَ أَغْرَقْنا آلَ فِرْعَوْنَ وَ كُلٌّ كانُوا ظالِمِينَ ( 54 )\r\n\r\n","description":"","footnote":"","page_name":" 143 ","page_number":143},
  {"content":"\r\n\r\n48 - و چون شيطان اعمال آنها را در نظرشان مزين كرد و گفت : امروز كسى از اين مردم بر شما پيروز شونده نيست كه من مدافع شمايم ، چون دو گروه به هم ديده شدند ، به عقب برگشت و گفت : من از شما بيزارم ، من كسانى را مىبينم كه شما نمىبينيد من از خدا مىترسم كه عذاب خدا سخت است .\r\n49 - آن دم كه منافقان و آنان كه بيمار دل بودند مىگفتند : مسلمانان را دينشان فريب داده ( ولى اشتباه مىكنند ) هر كه به خدا اعتماد كند ، خدا توانا و حكمتكردار است ( مىتواند او را پيروز گرداند ) .\r\n50 - اى كاش به بينى آن دم كه ملائكه كافران را قبض روح مىكنند از رويها و پشتهاى آنها مىزنند و مىگويند : بچشيد عذاب سوزان را .\r\n51 - اين عذاب به علت اعمالى است كه دستهايتان از پيش كرده ، و گرنه خدا به بندگان ستم نمىكند .\r\n52 - عذاب اينها همچون جريان آل فرعون و كافران پيشين است كه آيه‌هاى خدا را انكار كردند ، خدا آنها را به گناهانشان گرفت ، خدا توانا و سنگين عذاب است .\r\n53 - تغيير نعمت و خذلان كفار بدان سبب است كه خدا نعمتى را كه به گروهى داده تغيير نمىدهد مگر اينكه آنها لياقت خويش را تغيير دهند ، خدا شنوا و داناست .\r\n54 - نظير جريان آل فرعون و كفار پيشين كه آيه پروردگارشان را تكذيب كردند ، آنها را به سبب گناهانشان هلاك كرديم ، آل فرعون را غرق نموديم ، همه ظالمان بودند .\r\n\r\nكلمه‌ها\r\nجار : امان و پناه و مدافع . ناگفته نماند : جار در اصل به معنى همسايه است به نظر راغب چون حق همسايه بزرگ است ، لذا به هر كسى كه حق او بزرگ است و يا حق ديگرى را بزرگ مىداند ، جار گفته مىشود .\r\nنكص : نكص اگر با « عن » باشد به معنى امتناع و خوددارى و اگر با\r\n\r\n","description":"","footnote":"","page_name":" 144 ","page_number":144},
  {"content":"\r\n\r\n« على » باشد به معنى رجوع و بازگشت است ، مراد از آيه معناى دوم است .\r\nعقبيه : عقب ( بفتح اول و كسر دوم ) : پاشنه . تثنيهء آن عقبين است  نَكَصَ عَلى عَقِبَيْهِ  يعنى بر دو پاشنهء خويش برگشت ، مراد فرار كردن است .\r\nبرئ : برء : كنار شدن و خلاص شدن . برئ : كنار شونده و بيزار .\r\nغر : غر و غرور : فريب دادن ، تطميع به باطل .\r\nيتوفى : توفى : اخذ كامل : منظور از آن در آيه قبض روح است .\r\nادبار : دبر : پشت . ادبار : پشتها .\r\nالحريق : حرق و احراق و تحريق : سوزاندن . حريق : سوزاننده . وزن فعيل در اينجا به معنى فاعل ( حارق ) است .\r\nظلام : ظالم : ستمگر : ظلام : بسيار ستم كننده ، صيغهء مبالغه است . ظلام پنج‌بار در قرآن آمده و همه در نفى ظلم از خداست .\r\nعبيد : عبد : بنده : مطيع . عبيد : بندگان ( قاموس قرآن ) .\r\nدأب : دأب : عادت و طريقه .\r\n\r\nشرحها\r\nدر ادامهء جريان بدر در اين آيات ياد شده كه شيطان ابتدا كفار را تشويق به جنگ كرد و سپس با ديدن ملائكه پا به فرار گذاشت و گفت : آنچه را كه من مىبينم شما نمىبينيد و نيز بيان شده كه منافقانى نيز در جنگ بوده و به فكر تفتين بوده‌اند ، احتمال نزديك به يقين آنست كه در بين مسلمانان بوده‌اند ، ايضا ياد شده كه اين كفّار به وقت قبض روح به دست فرشتگان عذاب مىبينند ،\r\n\r\n","description":"","footnote":"","page_name":" 145 ","page_number":145},
  {"content":"\r\n\r\nهم چنان كه آل فرعون آن عذاب را ديده‌اند ، آن بدبختى و ذلت كه به كفّار مكّه خودشان سبب گرديدند و گرنه خدا نعمتى كه به قومى بدهد آن را تغيير نمىدهد مگر آنكه خود مقدّمات تغيير آن را به وجود آورند ، كفار مىتوانستند ايمان آورده و نعمت را براى خود هميشه داشته باشند چنان كه قوم فرعون نيز در اثر ظلم و طغيان و تكذيب آيات خدا ، غرق و تار و مار شدند .\r\n48 -  وَ إِذْ زَيَّنَ لَهُمُ الشَّيْطانُ أَعْمالَهُمْ وَ قالَ لا غالِبَ لَكُمُ الْيَوْمَ مِنَ النَّاسِ وَ إِنِّي جارٌ لَكُمْ فَلَمَّا تَراءَتِ الْفِئَتانِ نَكَصَ عَلى عَقِبَيْهِ وَ قالَ إِنِّي بَرِيءٌ مِنْكُمْ إِنِّي أَرى ما لا تَرَوْنَ إِنِّي أَخافُ اللَّهَ وَ اللَّهُ شَدِيدُ الْعِقابِ  « 1 » .\r\nظهور آيه در آنست كه : شيطان به صورت يكى از بزرگان عرب مجسّم شده و كفار را تشويق به جنگ كرده ولى چون دو گروه به همديگر رسيده‌اند شيطان ديده كه ملائكه نيز در ميان لشكريان اسلام هستند ، با ديدن آنها پا به فرار گذاشته ، گفته‌اند فلانى چرا فرار مىكنى ؟ جواب داده : آنچه را كه من مىبينم شما نمىبينيد ، اين ملائكه براى كفّار عذاب آورده‌اند ، من از خدا مىترسم كه عذابش سخت است ، در روايات شيعه و اهل سنت هست : كه سراقة بن مالك بن جشعم كه از بزرگان قبيلهء كنانه بود ، شيطان در روز بدر به صورت او مجسم شد و كفّار را تشويق به جنگ نمود ، سپس فرار كرد ، مشركان كه به مكه برگشتند گفتند : علّت هزيمت ما سراقة بن مالك بود ، سراقه گفت :\r\nبه خدا قسم من از رفتن شما خبر نداشتم كه خبر شكست شما به من رسيد ، در نكته‌ها دربارهء مصور شدن شيطان توضيح خواهيم داد .\r\nممكن است بگوئيم : مراد از آيه آنست كه شيطان به آنها وسوسه كرده\r\n\r\n\r\n","description":"","footnote":"\r\n( 1 )  وَ إِذْ زَيَّنَ  عطف بر سابق و متعلق به  يَوْمَ الْفُرْقانِ  است يعنى روز فرقان روزى بود كه شيطان اعمال آنها را زينت داد . . .\r\n","page_name":" 146 ","page_number":146},
  {"content":"\r\n\r\nو آنها دلگرم شده و شروع به جنگ كرده‌اند ، سپس رعب و وحشت بر آنها مستولى شده و شكست را حتمى ديده ، پا به فرار گذاشته‌اند و اميدشان مبدل به يأس شده است . گرچه بعضى از مفسران اصرار دارد كه مراد از آيه وجه دوم است ولى با ظاهر آيه قابل انطباق نيست مگر با تكلّفات بسيار ، و آن گهى وجه اوّل چيز ناممكنى نيست مضافا بر اينكه روايات زيادى نيز آن را بيان كرده‌اند .  إِنِّي جارٌ لَكُمْ فَلَمَّا تَراءَتِ الْفِئَتانِ نَكَصَ عَلى عَقِبَيْهِ وَ قالَ إِنِّي بَرِيءٌ مِنْكُمْ إِنِّي أَرى ما لا تَرَوْنَ  قابل تطبيق به وجه اوّل نيست .\r\n49 -  إِذْ يَقُولُ الْمُنافِقُونَ وَ الَّذِينَ فِي قُلُوبِهِمْ مَرَضٌ غَرَّ هؤُلاءِ دِينُهُمْ وَ مَنْ يَتَوَكَّلْ عَلَى اللَّهِ فَإِنَّ اللَّهَ عَزِيزٌ حَكِيمٌ  .\r\nمنافقان به احتمال نزديك به يقين ميان مسلمانان بودند حاضر شدن آنها در بدر به نظرم از اين جهت بود كه به فكر گرفتن كاروان و رسيدن به غنيمت با مسلمانان از مدينه خارج شده‌اند و آن وقت درگير افتاده و نتوانسته‌اند برگردند ولى بيمار دلها كه ايمانشان ضعيف و آميخته با شك بود ممكن است ميان مسلمانان بوده باشند و يا ميان كفار ، نقل شده گروهى در مكه مسلمان شده بودند ، پدرانشان آنها را دربند كشيده بودند ، به وقت آمدن به جنگ بدر آنها را هم با خود آوردند و آنها ضعيف الايمان بودند ، و يقين كامل نداشتند .\r\nبه هر حال منافقان و بيمار دلان با ديدن كثرت و تجهيزات مشركان و قلّت و عدم ساز و برگ مؤمنان گفته‌اند : دينشان اينها را مغرور كرده كه دست خالى به جنگ آمده‌اند ، جملهء  وَ مَنْ يَتَوَكَّلْ . . .  جواب آنهاست يعنى : اينها اشتباه مىكنند هر كه بر خدا توكّل و اعتماد نمايد خدا قادر است كه او را پيروز گرداند .\r\n50 -  وَ لَوْ تَرى إِذْ يَتَوَفَّى الَّذِينَ كَفَرُوا الْمَلائِكَةُ يَضْرِبُونَ وُجُوهَهُمْ وَ أَدْبارَهُمْ وَ ذُوقُوا عَذابَ الْحَرِيقِ  .\r\n\r\n","description":"","footnote":"","page_name":" 147 ","page_number":147},
  {"content":"\r\n\r\nظاهرا اين آيه در بيان عذاب كفارى است كه در بدر كشته شدند و در عين حال نشان مىدهد كه همهء كافران چنان حال را دارند ، ضرب بر وجوه و ادبار حاكى از احاطهء ضرب بر همهء وجود آنهاست ، آيهء شريفه دلالت بر عذاب برزخ دارد .\r\nشيخ مفيد در اوائل المقالات نقل مىكند چون جنازه‌هاى كفار را به گودال بدر انداختند ، رسول خدا صلّى اللَّه عليه و آله خطاب به آنها گفت : من وعدهء پروردگارم را حق يافتم آيا شما هم وعدهء پروردگارتان را حق يافتيد ؟ عمر بن خطاب گفت :\r\nچه سخن مىگويى با كسانى كه مرده‌اند ؟ فرمود : ساكت باش تو از اينها شنواتر نيستى . به خدا ميان اينها و اينكه ملائكه آنها را به عذاب كشد فاصله فقط كنار رفتن من است . در نكته‌ها گفته خواهد شد كه آيا قابض ارواح يكى است يا متعدد ؟\r\n51 -  ذلِكَ بِما قَدَّمَتْ أَيْدِيكُمْ وَ أَنَّ اللَّهَ لَيْسَ بِظَلَّامٍ لِلْعَبِيدِ  .\r\nيعنى اين عذاب در اثر اعمال شماست و گرنه خدا ستمكار نيست .\r\nدر قاموس قرآن ( ظلم ) گفته‌ام : ظلام پنج‌بار در قرآن مجيد آمده و همه در نفى ظلم خداست . با ملاحظهء آيات خواهيم ديد آمدن صيغهء مبالغهء ظلام بمناسبت مقام است و آن اينكه اگر خدا بدكاران را عذاب نمىكرد و آنها را با نيكان يكى مىشمرد اين ظلم متعارف نبود بلكه ظلم زياد بود و چون خدا ظلام نيست اين كار را نكرده است .\r\nگويند :  لَيْسَ بِظَلَّامٍ  براى مبالغه در نفى ظلم است ، به قول بعضى اگر خدا به كسى ظلم مىكرد بايد به همه ظلم مىكرد و آن لازمه‌اش ظلام بودن است ولى اين در صورتى بود كه لحن آيه اينطور باشد : خدا به شما ظلم نمىكند زيرا ظلام نيست ، حال آنكه آيه مىگويد : شما را عذاب مىكند به علّت اينكه ظلام نيست يعنى اگر عذاب نمىكرد و در رديف نيكوكاران قرار مىداد ظلام بود .\r\n52 -  كَدَأْبِ آلِ فِرْعَوْنَ وَ الَّذِينَ مِنْ قَبْلِهِمْ كَفَرُوا بِآياتِ اللَّهِ فَأَخَذَهُمُ \r\n\r\n","description":"","footnote":"","page_name":" 148 ","page_number":148},
  {"content":"\r\n\r\n اللَّهُ بِذُنُوبِهِمْ إِنَّ اللَّهَ قَوِيٌّ شَدِيدُ الْعِقابِ  .\r\nاين تشبيه ظاهرا راجع به عذاب برزخ و ضرب بر وجوه و ادبار است در نتيجهء  بِما قَدَّمَتْ أَيْدِيكُمْ  يعنى عذاب شما مانند عذاب و طريقه آل فرعون است كه آيه‌هاى خدا را انكار كرده و گرفتار شدند .\r\n53 -  ذلِكَ بِأَنَّ اللَّهَ لَمْ يَكُ مُغَيِّراً نِعْمَةً أَنْعَمَها عَلى قَوْمٍ حَتَّى يُغَيِّرُوا ما بِأَنْفُسِهِمْ وَ أَنَّ اللَّهَ سَمِيعٌ عَلِيمٌ  .\r\nيعنى آن عقاب و نقمت روى اين قاعده و ناموس بود كه خدا در اثر از بين رفتن استعداد و صلاحيت ، نعمت را به نقمت مبدل مىكند .\r\nمراد از « ما » در  ما بِأَنْفُسِهِمْ  استعداد و صلاحيت است ، تقدير آيهء  إِنَّ اللَّهَ لا يُغَيِّرُ ما بِقَوْمٍ حَتَّى يُغَيِّرُوا ما بِأَنْفُسِهِمْ  رعد / 11 چنين است : « ان اللَّه لا يغير ما بقوم من نعمة حتى يغيروا ما بانفسهم من استعداد و صلاحية » .\r\nمراد از « ما » در اول نعمت و سرنوشت و در دوم استعداد و صلاحيت است ، در آيهء مورد تفسير « نعمة » در جاى « ما » در سورهء رعد قرار گرفته است .\r\nدر نهج البلاغه خطبهء 55 فرموده :\r\n« و لقد كنا مع رسول نقتل آبائنا و ابنائنا و اخواننا و اعمامنا . . . »\r\nما براى پيشرفت اسلام در ركاب رسول خدا پدران ، پسران برادران و عموهاى خود را مىكشتيم . . . تا مىفرمايد\r\n« فلما راى اللَّه صدقنا انزل بعدونا الكبت و انزل علينا النصر . . . »\r\nچون خدا ديد در طرفدارى از توحيد صادقيم بر دشمنان ما ذلت و بر ما نصرت نازل فرمود ، يعنى استعداد و صلاحيت آن را يافتيم كه مورد نصرت و يارى خدا واقع شويم . على هذا ، انسان در اثر تلاشهاى مثبت و عقائد خوب مستحق رحمت مىشود ، و اگر كارهاى بد و افكار ناهموار پيشه كند استعداد و لياقت نعمت از او مىرود ، نعمت به نقمت مبدل مىشود ، هر دو آيهء شريفه اين حقيقت را بازگو مىكنند .  أَنَّ اللَّهَ سَمِيعٌ عَلِيمٌ  خدا ، خواست استعدادها را مىشنود و به آن استعدادها داناست .\r\n\r\n","description":"","footnote":"","page_name":" 149 ","page_number":149},
  {"content":"\r\n\r\n54 -  كَدَأْبِ آلِ فِرْعَوْنَ وَ الَّذِينَ مِنْ قَبْلِهِمْ كَذَّبُوا بِآياتِ رَبِّهِمْ فَأَهْلَكْناهُمْ بِذُنُوبِهِمْ وَ أَغْرَقْنا آلَ فِرْعَوْنَ وَ كُلٌّ كانُوا ظالِمِينَ  .\r\nلفظ « كدأب » اشاره به تغيير نعمت است ، يعنى : تغيير نعمت كفّار قريش در اثر از بين رفتن لياقت ، مانند جريان قوم فرعون است كه صلاحيت نعمت را از دست داده و تار و مار شدند ، از آيهء شريفه معلوم مىشود كه تكذيب آيات خدا و گناهان و ظلمشان سبب از بين رفتن لياقت نعمت بوده است .\r\n\r\nنكته‌ها\r\nشياطين و مصور شدن آنها :\r\nدربارهء جن و شياطين در قاموس قرآن ( ج ن ن ) به طور تفصيل سخن گفته‌ايم و در ذيل آيه 12 همين سوره در نكته‌ها دربارهء مصور و ديده شدن ملائكه توضيح داده شد اينك در زمينهء آيهء  وَ إِذْ زَيَّنَ لَهُمُ الشَّيْطانُ أَعْمالَهُمْ . . .  مىگوئيم : از آيات و روايات معلوم مىشود كه جن مىتواند مثلا به صورت انسان در آيد و انسان آن را نشناسد ، اولا در اين آيه كه گذشت ظهور آيه و صريح روايات آنست كه : شيطان به صورت سراقة بن مالك درآمد و مردم را تشويق به جنگ كرد ، در آيه  وَ مِنَ الْجِنِّ مَنْ يَعْمَلُ بَيْنَ يَدَيْهِ بِإِذْنِ رَبِّهِ . . .   يَعْمَلُونَ لَهُ ما يَشاءُ مِنْ مَحارِيبَ وَ تَماثِيلَ . . . \r\nسبأ / 12 - 13 صريح است كه جن براى سليمان كار مىكردند و ساختمان مىساختند قهرا به صورت انسان درآمده كار مىكردند ، ايضا در آيه  وَ الشَّياطِينَ كُلَّ بَنَّاءٍ وَ غَوَّاصٍ  ص / 37 بنائى و غواصى در صورتى است كه مثل انسان و به صورت انسان باشند ، در سورهء نمل آيه 17 تا 39 كه لشكركشى سليمان به مملكت سبأ نقل شده در آنجا هست كه عدّه‌اى از جن جزء لشكريان سليمان بودند و يكى از عفريتهاى جنّ به سليمان گفت : مىتوانم پيش از آنكه از جاى خود برخيزى\r\n\r\n","description":"","footnote":"","page_name":" 150 ","page_number":150},
  {"content":"\r\n\r\nتخت ملكه را در اينجا حاضر كنم ، در سورهء انبياء نيز نظير اين مطلب آمده است .\r\nدر كافى ج 1 / 394 بابى تحت عنوان « جنّ به محضر ائمّه مىآيند . . . » منعقد است و در آن هفت حديث نقل شده ، از جمله از سدير صيرفى نقل شده كه امام باقر عليه السّلام در مدينه به من سفارشهايى فرمود ، چون از مدينه بيرون رفتم در ميان راه در « روحا » « 1 » بودم كه مردى با لباس خود به من اشاره كرد ، به سوى او برگشتم به گمانم كه تشنه است و آب مىخواهد ، ظرف آب را به او دادم گفت به آب نياز ندارم ، نامه‌اى به من داد كه مركّب مهر آن خشك نشده بود ، ديدم مهر امام باقر عليه السّلام است گفتم : اين نامه را كى به تو داد ؟ گفت : الان ، در نامه دستورهايى بود خواستم به آن نگاه كنم آن مرد از نظرم ناپديد شد ، سپس وقتى كه امام باقر عليه السّلام به مكه آمدند ، عرض كردم فدايت شوم مردى نامهء شما را در « روحا » به من داد كه مهرش خشك نشده بود ! ! فرمود : اى سدير ما خدمتكارانى از جن داريم چون خواهيم كارى به فوريت انجام پذيرد آنها را مىفرستيم .\r\nنبايد از اين نكته‌ها استبعاد كنيم بلكه اينها طرح مسائلى هستند كه اگر روى آنها كاوش شود بسيارى از حقائق بر ما روشن خواهد شد .\r\nملائكه قبض روح مىكنند يا يك ملك ؟\r\nدر رابطه با آيهء  إِذْ يَتَوَفَّى الَّذِينَ كَفَرُوا الْمَلائِكَةُ  لازم است بدانيم كه در بعضى آيات قبض روح و ميراندن به خدا نسبت داده شده است مانند :  اللَّهُ يَتَوَفَّى الْأَنْفُسَ حِينَ مَوْتِها وَ الَّتِي لَمْ تَمُتْ فِي مَنامِها . . .  زمر / 42 ،  وَ اللَّهُ خَلَقَكُمْ ثُمَّ يَتَوَفَّاكُمْ . . .  نحل / 70 ، در بعضى از آيات اين نسبت به جمعى از ملائكه داده شده است مانند آيه مورد تفسير و آيهء :  حَتَّى إِذا جاءَ أَحَدَكُمُ الْمَوْتُ تَوَفَّتْهُ رُسُلُنا \r\n\r\n\r\n","description":"","footnote":"\r\n( 1 ) محلى است در چهل يا سى ميلى مدينه به طرف مكه .\r\n","page_name":" 151 ","page_number":151},
  {"content":"\r\n\r\n وَ هُمْ لا يُفَرِّطُونَ  انعام / 61 و مثل :  الَّذِينَ تَتَوَفَّاهُمُ الْمَلائِكَةُ ظالِمِي أَنْفُسِهِمْ . . .   الَّذِينَ تَتَوَفَّاهُمُ الْمَلائِكَةُ طَيِّبِينَ يَقُولُونَ سَلامٌ عَلَيْكُمْ . . .  نحل / 28 - 32 و نظير اينها .\r\nو در بعضى از آيات به يك ملك كه قابض الارواح باشد نسبت داده شده :\r\n قُلْ يَتَوَفَّاكُمْ مَلَكُ الْمَوْتِ الَّذِي وُكِّلَ بِكُمْ . . .  سجده / 11 . از اين آيات معلوم مىشود كه ملك الموت اعوانى دارد كه به دستور او انسانها را قبض روح مىكنند چنان كه در روايات نيز آمده است . خدا مىميراند درست است كه دستور و اجازه از جانب او است و در واقع او مىميراند ، ملائكه قبض روح مىكنند درست است كه اعوان ملك الموت هستند ، عزرائيل قبض روح مىكند درست است كه مسئوليت مستقيم اين كار را از جانب خدا دارد .\r\nمىگوئيم : خدا درخت را رويانيد ، باران درخت را رويانيد ، باغبان درخت را رويانيد ، هر سه در نوبت خود درست و همه يكى است .\r\n\r\n","description":"","footnote":"","page_name":" 152 ","page_number":152},
  {"content":"\r\n\r\n\r\n[ سوره الأنفال ( 8 ) : آيات 55 تا 63 
  ]\r\nإِنَّ شَرَّ الدَّوَابِّ عِنْدَ اللَّهِ الَّذِينَ كَفَرُوا فَهُمْ لا يُؤْمِنُونَ ( 55 ) الَّذِينَ عاهَدْتَ مِنْهُمْ ثُمَّ يَنْقُضُونَ عَهْدَهُمْ فِي كُلِّ مَرَّةٍ وَ هُمْ لا يَتَّقُونَ ( 56 ) فَإِمَّا تَثْقَفَنَّهُمْ فِي الْحَرْبِ فَشَرِّدْ بِهِمْ مَنْ خَلْفَهُمْ لَعَلَّهُمْ يَذَّكَّرُونَ ( 57 ) وَ إِمَّا تَخافَنَّ مِنْ قَوْمٍ خِيانَةً فَانْبِذْ إِلَيْهِمْ عَلى سَواءٍ إِنَّ اللَّهَ لا يُحِبُّ الْخائِنِينَ ( 58 ) وَ لا يَحْسَبَنَّ الَّذِينَ كَفَرُوا سَبَقُوا إِنَّهُمْ لا يُعْجِزُونَ ( 59 )\r\nوَ أَعِدُّوا لَهُمْ مَا اسْتَطَعْتُمْ مِنْ قُوَّةٍ وَ مِنْ رِباطِ الْخَيْلِ تُرْهِبُونَ بِهِ عَدُوَّ اللَّهِ وَ عَدُوَّكُمْ وَ آخَرِينَ مِنْ دُونِهِمْ لا تَعْلَمُونَهُمُ اللَّهُ يَعْلَمُهُمْ وَ ما تُنْفِقُوا مِنْ شَيْءٍ فِي سَبِيلِ اللَّهِ يُوَفَّ إِلَيْكُمْ وَ أَنْتُمْ لا تُظْلَمُونَ ( 60 ) وَ إِنْ جَنَحُوا لِلسَّلْمِ فَاجْنَحْ لَها وَ تَوَكَّلْ عَلَى اللَّهِ إِنَّهُ هُوَ السَّمِيعُ الْعَلِيمُ ( 61 ) وَ إِنْ يُرِيدُوا أَنْ يَخْدَعُوكَ فَإِنَّ حَسْبَكَ اللَّهُ هُوَ الَّذِي أَيَّدَكَ بِنَصْرِهِ وَ بِالْمُؤْمِنِينَ ( 62 ) وَ أَلَّفَ بَيْنَ قُلُوبِهِمْ لَوْ أَنْفَقْتَ ما فِي الْأَرْضِ جَمِيعاً ما أَلَّفْتَ بَيْنَ قُلُوبِهِمْ وَ لكِنَّ اللَّهَ أَلَّفَ بَيْنَهُمْ إِنَّهُ عَزِيزٌ حَكِيمٌ ( 63 )\r\n55 - بدترين جنبندگان نزد خدا كسانى هستند كه كافر شده‌اند و ايمان نمىآورند .\r\n56 - كسانى از كفار كه با آنها پيمان بسته‌اى و هر دفعه پيمانشان را مىشكنند و از نقض پيمان پرهيز نمىكنند .\r\n\r\n","description":"","footnote":"","page_name":" 153 ","page_number":153},
  {"content":"\r\n\r\n57 - اگر در جنگ با آنها مصادف شدى ( چنان سخت‌گير ) كه با آنها دشمنانى را كه در پس آنها هستند بترسانى كه بيدار شوند و عهد شكنى نكنند .\r\n58 - و اگر از خيانت و عهد شكنى قومى بترسى ، عهد را عادلانه به سوى آنها بيانداز كه خدا خائنان را دوست ندارد .\r\n59 - گمان مبر آنان كه كافر شده‌اند ، بر خدا غالب و پيشى گرفته‌اند ، آنها خدا را عاجز نتوانند كرد .\r\n60 - براى مقابله با دشمنان آنچه مىتوانيد از نيرو و ذخيرهء اسبان ، آماده كنيد ، تا با آن ، دشمنان خدا و دشمنان خود و دشمنان ديگرى را كه شما نمىدانيد ولى خدا مىداند بترسانيد و آنچه در راه خدا خرج مىكنيد به طور كامل به شما مىرسد و در گرفتن اجر به شما ظلم نمىرسد .\r\n61 - و اگر به صلح و سازش مايل شدند تو هم به مسالمت مايل باش و بر خدا اعتماد كن كه خدا شنوا و داناست .\r\n62 - و اگر بخواهند تو را حيله كنند ، خدا براى تو بس است ، خدا همانست كه تو را با نصرت خود و مؤمنان ، نيرومند گردانيده است .\r\n63 - و ميان قلوب آنها الفت داد كه اگر همهء آنچه را كه در روى زمين هست خرج مىكردى ميان قلوبشان الفت نتوانستى ، ليكن خدا ميان آنها الفت داد كه او توانا و حكمت كردار است .\r\n\r\nكلمه‌ها\r\nدواب : دابّه : جنبنده : جمع آن دواب است ( انفال / 22 ) .\r\nعاهدت : عهد در اصل به معنى نگهدارى و مراعات است ، پيمان را از جهت لازم المراعات بودن عهد گفته‌اند ، معاهده در اينجا بين الاثنين است .\r\nينقضون : نقض . شكستن . خواه ظاهرى باشد مثل شكستن هيزم و خواه شكستن معنوى باشد مثل شكستن پيمان . در كلام اللَّه مجيد بيشتر در معناى دوم به كار رفته مثل آيهء « ينقضون » .\r\n\r\n","description":"","footnote":"","page_name":" 154 ","page_number":154},
  {"content":"\r\n\r\nتثقفنهم : ثقف : پيدا كردن و مصادف شدن .  فَإِمَّا تَثْقَفَنَّهُمْ  اگر آنها را پيدا كردى و با آنها مصادف شدى .\r\nشرد : شرد : به سر خود رفتن . تشريد : راندن و طرد كردن « شرد » فعل امر است يعنى : بران .\r\nيذكرون : ذكر : ياد كردن خواه با زبان باشد يا با قلب . تذكر : ياد آورى و پند گرفتن « يذكرون » در اصل « يتذكرون » است ، تاء بذال عوض شده و در آن ادغام گرديده است  لَعَلَّهُمْ يَذَّكَّرُونَ  تا آنها پند گيرند .\r\nفانبذ : فعل امر است از « نبذ » . نبذ : انداختن از روى بىاعتنايى يا مطلق انداختن .  فَانْبِذْ إِلَيْهِمْ عَلى سَواءٍ  : بيانداز به سوى آنها به عدالت .\r\nيعجزون : عجز ( بر وزن عقل ) ناتوانى . اعجاز : ناتوان كردن « لا يعجزون » يعنى : خدا را عاجز نمىكنند .\r\nاعدوا : عد : شمردن . اعداد : آماده كردن « اعدوا » : آماده كنيد فعل امر است از اعداد .\r\nرباط : ربط و رباط : بستن . رباط الخيل : بستن اسبان و ذخيرهء اسبان .\r\nدر كشاف گويد : رباط نام اسبان ذخيره در راه خداست ، شايد جمع ربيط باشد .\r\nترهبون : رهب : ترس . ارهاب : ترسانيدن « ترهبون » مىترسانيد .\r\nجنحوا : جناح ؛ بال پرنده . دو طرف شيء را دو جناح گويند مثل دو جناح لشكر . فعل جنح به معنى ميل كردن است « جنحوا » :\r\nميل كردند و مايل شدند .\r\n\r\n","description":"","footnote":"","page_name":" 155 ","page_number":155},
  {"content":"\r\n\r\nسلم : ( بر وزن عقل ) صلح و سازش و مسالمت .\r\nيوف : وفاء و ايفاء : تمام كردن . وفا به عهد : انجام دادن آن . توفيه :\r\nتمام دادن حق .  يُوَفَّ إِلَيْكُمْ  : تمام داده مىشود به شما .\r\nيخدعوك : خدع : حيله كردن ، فريب دادن . « ان يخدعوك » : اينكه فريب دهند تو را .\r\nحسبك : حسب ( بر وزن عقل ) : كفايت .  حَسْبَكَ اللَّهُ  خدا براى تو كافى است ، اين تسميه ظاهرا براى آن است كه ميان كفايت كننده و كفايت شده حساب هست .\r\nالف : الف ( بكسر اوّل ) پيوند و جمع شدن از روى رغبت . تأليف :\r\nپيوند دادن  أَلَّفَ بَيْنَ قُلُوبِهِمْ  ميان آنها پيوند برقرار كرد .\r\n\r\nشرحها\r\nبه دنبال جريان بدر در اين آيات از نقض عهد كفّار كه پيوسته پيمان‌شكنى مىكردند ياد شده و آن گاه دستور داده كه در جنگ با كفّار چنان قاطعيّت به خرج داده شود كه ديگران طمع به جنگ با مسلمانان نكنند و در صورت پيمان شكنى مقابله به مثل شوند ، ديگر آنكه مسلمانان بايد از لحاظ سرباز و تجهيزات هر چه بتوانند آماده شوند ، تا دشمنان با ارزيابى قدرت آنها از غلبه بر آنها مأيوس شوند و حمله نكنند و اگر دشمن مايل به صلح و سازش باشد از آن استقبال كنند و اگر دشمن به فكر حيله باشد با يارى خدا و ملت آنها را تار و مار كنند .\r\n55 -  إِنَّ شَرَّ الدَّوَابِّ عِنْدَ اللَّهِ الَّذِينَ كَفَرُوا فَهُمْ لا يُؤْمِنُونَ  .\r\nمىشود گفت كه اين آيه مقدمه است به دستور  فَشَرِّدْ بِهِمْ مَنْ خَلْفَهُمْ  يعنى\r\n\r\n","description":"","footnote":"","page_name":" 156 ","page_number":156},
  {"content":"\r\n\r\nحق است كه دربارهء آنها چنان دستورى داده شود زيرا بدترين موجودات زنده‌اند بدترين از جنبندگان بودن ظاهرا بدان علت است كه جنبندگان از مقتضاى غريزه كه خدا به آنها داده تجاوز نمىكنند ولى اينها از حدّ خود تجاوز مىكنند ، كلمهء  عِنْدَ اللَّهِ  ظاهرا معنايش آنست كه خدا چنين مىگويد و خدا چنين حكم مىكند .  فَهُمْ لا يُؤْمِنُونَ  با فاء نتيجه مىرساند كه كفر در آنها رسوخ كرده و ايمان نمىآورند ، آرى كافرى كه اصلا ايمان نمىآورد شر الدواب است .\r\n56 -  الَّذِينَ عاهَدْتَ مِنْهُمْ ثُمَّ يَنْقُضُونَ عَهْدَهُمْ فِي كُلِّ مَرَّةٍ وَ هُمْ لا يَتَّقُونَ  .\r\nبيان است براى  الَّذِينَ كَفَرُوا  لفظ « منهم » كه به معنى تبعيض است نشان مىدهد كه مراد قسمتى از  الَّذِينَ كَفَرُوا  است و تقدير آن « عاهدتهم منهم » است مراد كسانى از كفّار است كه با رسول خدا پيوسته پيمان عدم تعرض مىبستند و به اندك بهانه‌اى آن را مىشكستند چنان كه دربارهء يهود مدينه و كفار عربستان و قبائل عرب و غيره نقل شده است . آنها اعتنايى به عهد و پيمان خود نداشتند ،  وَ هُمْ لا يَتَّقُونَ  يعنى از عهد شكنى پرهيز نمىكنند ، لازم است سيرى در جريان معاهده‌هاى آن حضرت با يهود و كفار ديگر ، بشود .\r\n57 -  فَإِمَّا تَثْقَفَنَّهُمْ فِي الْحَرْبِ فَشَرِّدْ بِهِمْ مَنْ خَلْفَهُمْ لَعَلَّهُمْ يَذَّكَّرُونَ  .\r\nضمير « لعلهم » راجع است به « من » يعنى چون اين كفّار عهدشكن را در جنگ گير آوردى چنان با خشونت تار و مارشان كن كه كفارى كه پشت سر آنهاست رانده شوند و طمع حمله نكنند و بيدار شوند و عهد شكنى نكنند ، در فقه اسلامى آمده : اگر اسيران گرفته شوند در صورتى كه هنوز جنگ ادامه دارد ، آنها كشته مىشوند ، شايد چنان احكامى نيز از آيه مراد باشد يعنى تار و مارشان كن ، اسيرانشان را بكش تا ديگران بيدار شوند و پيمان شكنى نكنند .\r\n58 -  وَ إِمَّا تَخافَنَّ مِنْ قَوْمٍ خِيانَةً فَانْبِذْ إِلَيْهِمْ عَلى سَواءٍ إِنَّ اللَّهَ \r\n\r\n","description":"","footnote":"","page_name":" 157 ","page_number":157},
  {"content":"\r\n\r\n لا يُحِبُّ الْخائِنِينَ  .\r\nاين آيه دستورى است كه اى پيامبر اگر از خيانت قومى ترسيدى و احساس كردى كه به فكر پيمان شكنى هستند تو هم از روى عدالت و برابرى اعلام نقض پيمان كن ، مبادا كه از پيمان سوء استفاده كنى و بدون اعلام نقض ، بر آنها بتازى كه در اين صورت خيانت كرده‌اى ، خدا خائنان را دوست ندارد . در مجمع البيان از واقدى نقل شده كه رسول خدا صلّى اللَّه عليه و آله در جريان يهود بنى قينقاع از اين آيه استفاده كرد .\r\nيعنى : چون احساس كرد كه به فكر پيمان شكنى هستند اعلام نقض عهد كرد و بر آنها تاخت .  عَلى سَواءٍ  در اين معنى است كه تو و آنها برابر شوى .\r\nلفظ « خيانة » تميز است براى « تخافن » يعنى : خوف از جهت خيانت آنها .\r\n59 -  وَ لا يَحْسَبَنَّ الَّذِينَ كَفَرُوا سَبَقُوا إِنَّهُمْ لا يُعْجِزُونَ  .\r\nكلمهء « يحسبن » به صيغهء خطاب به رسول خدا صلّى اللَّه عليه و آله و به صيغهء غائب هر دو خوانده شده است ، معناى آن بنا بر تقدير اول چنين است اى پيامبر گمان مبر كه كافران بر قدرت خدا سبقت جسته‌اند و از انتقام خدا نجات يافته‌اند ، نه آنها خدا را عاجز نتوانند كرد . اين آيه تسليتى است بر آن حضرت كه كفار با همهء اين كارشكنىها چيزى نتوانند كرد .\r\n60 -  وَ أَعِدُّوا لَهُمْ مَا اسْتَطَعْتُمْ مِنْ قُوَّةٍ وَ مِنْ رِباطِ الْخَيْلِ تُرْهِبُونَ بِهِ عَدُوَّ اللَّهِ وَ عَدُوَّكُمْ وَ آخَرِينَ مِنْ دُونِهِمْ لا تَعْلَمُونَهُمُ اللَّهُ يَعْلَمُهُمْ  .\r\nآيهء بسيار قابل دقت است در زمينهء آماده شدن براى مقابله با دشمن . قوت هر چيزى است كه با آن توانايى كار به دست مىآيد ، آن در آيه شامل هر سلاح و هر سرباز است ، رباط الخيل به معنى ذخيرهء اسبان شامل هر وسيلهء خودرو در اين زمان خواهد بود ،  مَا اسْتَطَعْتُمْ  حاكى است كه بايد كمال توان در اين آمادگى به كار برده شود  تُرْهِبُونَ . . .  تعليل « اعدوا » است يعنى با اين آمادگى\r\n\r\n","description":"","footnote":"","page_name":" 158 ","page_number":158},
  {"content":"\r\n\r\nدشمنان معلوم و غير معلوم را مىترسانيد ، دشمن پيش از آنكه حمله را آغاز كند نيروى طرف را ارزيابى مىكند اگر به اين نتيجه رسيد كه آمادگى و زور طرف بيشتر است از حمله منصرف مىشود ، لذا اين آمادگى سبب ترس دشمن و سبب عدم بروز جنگ خواهد بود ، چنان كه در حال حاضر موازنهء قوا در ميان ابر قدرتها سبب عدم بروز جنگ شده است .\r\n عَدُوَّ اللَّهِ وَ عَدُوَّكُمْ  بيان واقع و ترغيب در جنگ با آنهاست ممكن است مراد از عدو اللَّه دشمنانى باشد كه براى از بين بردن مكتب و توحيد به جنگ مىآيند و از « عدوكم » كسانى كه براى آب و خاك و كشورگشايى به جنگ مىآيند ، به هر حال به حكم اين آيه بايد مملكت اسلامى از لحاظ تجهيزات و نفرات پيوسته مانند يك عمود آهنين آماده باشد تا دشمنان در آنها طمع نكنند آنچه در روايات نقل شده مراد از « قوة » تيراندازى ، سپر ، شمشير و امثال آن است همه براى مصداق است ، بهر حال اين آيه مدعى است كه صلح بايد از راه قدرت باشد .\r\n وَ ما تُنْفِقُوا مِنْ شَيْءٍ فِي سَبِيلِ اللَّهِ يُوَفَّ إِلَيْكُمْ وَ أَنْتُمْ لا تُظْلَمُونَ  اين قسمت گرچه يك حكم كلّى است ولى منظور از آن انفاق در جنگ است ، يعنى آنچه در اين زمينه خرج بكنيد بدون كم و كاست پاداش آن را از خدا دريافت خواهيد كرد ، مظلوم و ناقص الاجر نخواهيد شد .\r\n61 -  وَ إِنْ جَنَحُوا لِلسَّلْمِ فَاجْنَحْ لَها وَ تَوَكَّلْ عَلَى اللَّهِ إِنَّهُ هُوَ السَّمِيعُ الْعَلِيمُ  .\r\nاين آيه در رابطهء با آيهء 190 از سورهء بقره و آيهء 90 از سورهء نساء مىرساند كه اسلام جنگ را و لو با كفار يك مسئلهء ابتدايى نمىداند و حتى المقدور سعى دارد كه جنگ واقع نشود ، ظهور اين آيه در آنست كه : كفّار و مشركان اگر پيشنهاد صلح و سازش كنند و در دين خود بمانند و پيمان عدم تعرض ببندند ، لازم\r\n\r\n","description":"","footnote":"","page_name":" 159 ","page_number":159},
  {"content":"\r\n\r\nاست آن را قبول كرد و از اينكه شايد از اين پيشنهاد حيله‌اى در كار باشد بايد بر - خدا اعتماد كرد البته با در نظر گرفتن اسباب و وسائل ، چنان كه آيهء بعدى آن را روشن مىكند ، خدا گفتهء كفار را مىشنود و به مكنوناتشان داناست ، علّت تأنيث « لها » آنست كه « للسلم » به معناى مسالمت است .\r\nگويند : اين آيه با آيهء  فَاقْتُلُوا الْمُشْرِكِينَ حَيْثُ وَجَدْتُمُوهُمْ  توبه / 5 منسوخ است ، اين درست نيست ، آيهء توبه دربارهء كفارى است كه به فكر مسالمت نيستند كه دربارهء آنها آمده :  أَ لا تُقاتِلُونَ قَوْماً نَكَثُوا أَيْمانَهُمْ . . .  و اينكه گفته‌اند كه با آيهء  قاتِلُوا الَّذِينَ لا يُؤْمِنُونَ بِاللَّهِ وَ لا بِالْيَوْمِ الْآخِرِ . . .  توبه / 29 نسخ شده است قابل قبول نيست بلكه آيهء اعراف حاكم بر آنست .\r\nدر مجمع البيان نقل شده بعد از نزول آيهء 29 توبه رسول خدا صلّى اللَّه عليه و آله با نصاراى نجران مصالحه كرد چون در ذيل آن آمده :  حَتَّى يُعْطُوا الْجِزْيَةَ عَنْ يَدٍ وَ هُمْ صاغِرُونَ  كه آن نوعى مصداق  جَنَحُوا لِلسَّلْمِ  است .\r\n62 -  وَ إِنْ يُرِيدُوا أَنْ يَخْدَعُوكَ فَإِنَّ حَسْبَكَ اللَّهُ هُوَ الَّذِي أَيَّدَكَ بِنَصْرِهِ وَ بِالْمُؤْمِنِينَ  .\r\nيعنى : پيشنهاد صلح را قبول كن ، اگر بخواهند با آن صلح و سازش به تو حيله كنند و خود را تقويت نمايند ، خدا بر تو بس است كه تو را با يارى خودش و با مؤمنان نيرومند كرده است ، آن خدا و آن يارانت باز هستند .\r\n63 -  وَ أَلَّفَ بَيْنَ قُلُوبِهِمْ لَوْ أَنْفَقْتَ ما فِي الْأَرْضِ جَمِيعاً ما أَلَّفْتَ بَيْنَ قُلُوبِهِمْ وَ لكِنَّ اللَّهَ أَلَّفَ بَيْنَهُمْ إِنَّهُ عَزِيزٌ حَكِيمٌ  .\r\nاستدلال است به اينكه مؤمنان براى تو بس است به دليل آنكه خدا آنها را متحد كرده و در اختيار و نصرت تو قرار داد ، كه اگر همهء ثروت جهان را مىدادى نمىتوانستى دلهاى آنها را مهربان كنى ، امّا خداى توانا و حكمت - كردار قلوب آنها را بهم نزديك و مهربان كرده است ، دقت در دشمنىهاى دور\r\n\r\n","description":"","footnote":"","page_name":" 160 ","page_number":160},
  {"content":"\r\n\r\nو دراز و جنگهاى خانمانسوز كه ميان اوس و خزرج از اهل مدينه بود ، نشان مىدهد : جز مشيت خدا و احكام شفابخش قرآن نمىتوانست آنها را با هم متّحد نمايد .\r\n\r\nنكته‌ها\r\n1 - عاطفه و تعقل هر يك جاى خود را دارد و اگر جور ديگر جابجا شوند ضرر ببار مىآورند ، اينكه قرآن مىفرمايد  فَشَرِّدْ بِهِمْ مَنْ خَلْفَهُمْ  يك واقعيت است بايد با دشمنى كه سر سازش ندارد چنان با قاطعيت رفتار كرد كه ديگران هم در جاى خود بنشينند اينجا اگر عاطفه در بين باشد كار ضايع خواهد شد لذا در بارهء حد زناكار آمده :  وَ لا تَأْخُذْكُمْ بِهِما رَأْفَةٌ فِي دِينِ اللَّهِ . . .  نور / 2 .\r\n2 - آيهء  وَ أَعِدُّوا لَهُمْ  براى تأمين صلح است ، آرى صلحى كه از راه قدرت باشد ، در عين حال اين آيه مىفهماند كه درگيرى و بروز اختلاف ميان ملّتها يك امر طبيعى و لازمهء زندگى است ، بايد هر چه بتواند آماده و مجهز شد تا دشمنان سر جاى خود بنشينند .\r\n3 - جنگ اولين چارهء درد نيست ، بايد راههاى ديگرى جست كه خون - ريزى پيش نيايد ، لازم است صلح و سازش را پذيرفت و از راههايى كه غير از جنگ است در پيشبرد توحيد وارد شد و اگر دشمن توطئه كرد بايد جلوگيرى نمود و بى امان كارش را ساخت .\r\n\r\n","description":"","footnote":"","page_name":" 161 ","page_number":161},
  {"content":"\r\n\r\n\r\n[ سوره الأنفال ( 8 ) : آيات 64 تا 71 
  ]\r\nيا أَيُّهَا النَّبِيُّ حَسْبُكَ اللَّهُ وَ مَنِ اتَّبَعَكَ مِنَ الْمُؤْمِنِينَ ( 64 ) يا أَيُّهَا النَّبِيُّ حَرِّضِ الْمُؤْمِنِينَ عَلَى الْقِتالِ إِنْ يَكُنْ مِنْكُمْ عِشْرُونَ صابِرُونَ يَغْلِبُوا مِائَتَيْنِ وَ إِنْ يَكُنْ مِنْكُمْ مِائَةٌ يَغْلِبُوا أَلْفاً مِنَ الَّذِينَ كَفَرُوا بِأَنَّهُمْ قَوْمٌ لا يَفْقَهُونَ ( 65 ) الْآنَ خَفَّفَ اللَّهُ عَنْكُمْ وَ عَلِمَ أَنَّ فِيكُمْ ضَعْفاً فَإِنْ يَكُنْ مِنْكُمْ مِائَةٌ صابِرَةٌ يَغْلِبُوا مِائَتَيْنِ وَ إِنْ يَكُنْ مِنْكُمْ أَلْفٌ يَغْلِبُوا أَلْفَيْنِ بِإِذْنِ اللَّهِ وَ اللَّهُ مَعَ الصَّابِرِينَ ( 66 ) ما كانَ لِنَبِيٍّ أَنْ يَكُونَ لَهُ أَسْرى حَتَّى يُثْخِنَ فِي الْأَرْضِ تُرِيدُونَ عَرَضَ الدُّنْيا وَ اللَّهُ يُرِيدُ الْآخِرَةَ وَ اللَّهُ عَزِيزٌ حَكِيمٌ ( 67 ) لَوْ لا كِتابٌ مِنَ اللَّهِ سَبَقَ لَمَسَّكُمْ فِيما أَخَذْتُمْ عَذابٌ عَظِيمٌ ( 68 )\r\nفَكُلُوا مِمَّا غَنِمْتُمْ حَلالاً طَيِّباً وَ اتَّقُوا اللَّهَ إِنَّ اللَّهَ غَفُورٌ رَحِيمٌ ( 69 ) يا أَيُّهَا النَّبِيُّ قُلْ لِمَنْ فِي أَيْدِيكُمْ مِنَ الْأَسْرى إِنْ يَعْلَمِ اللَّهُ فِي قُلُوبِكُمْ خَيْراً يُؤْتِكُمْ خَيْراً مِمَّا أُخِذَ مِنْكُمْ وَ يَغْفِرْ لَكُمْ وَ اللَّهُ غَفُورٌ رَحِيمٌ ( 70 ) وَ إِنْ يُرِيدُوا خِيانَتَكَ فَقَدْ خانُوا اللَّهَ مِنْ قَبْلُ فَأَمْكَنَ مِنْهُمْ وَ اللَّهُ عَلِيمٌ حَكِيمٌ ( 71 )\r\n64 - اى پيامبر ، خدا و پيروانت از مؤمنان براى تو بس است .\r\n65 - اى پيامبر مؤمنان را بر جنگ تشويق كن ، اگر از شما بيست نفر با استقامت باشد به دويست نفر پيروز مىشوند و اگر از شما صد نفر باشند ، به هزار نفر از\r\n\r\n","description":"","footnote":"","page_name":" 162 ","page_number":162},
  {"content":"\r\n\r\nكافران غالب مىشوند به علت آنكه گروهى نمىفهمند .\r\n66 - اكنون خدا بر شما تخفيف داد و دانست كه در شما ضعف روحى هست ، پس اگر از شما صد نفر با استقامت باشند به دويست نفر غالب مىشوند و اگر از شما هزار نفر باشند به دو هزار نفر به اذن خدا غالب مىشوند ، خدا با صابران است .\r\n67 - براى هيچ پيامبرى نبوده كه براى او اسيران باشد تا در زمين خود را نيرومند كند ، شما متاع دنيا را مىخواهيد ولى خدا آخرت را مىخواهد خدا توانا و حكيم است .\r\n68 - اگر عهدى از خدا نبود كه گذشته است حتما شما را در آنچه اخذ كرديد عذاب بزرگى مىگرفت .\r\n69 - از آنچه به غنيمت برده‌ايد به طور حلال و پاكيزه بخوريد كه خدا آمرزنده و مهربان است .\r\n70 - اى پيامبر به اسيرانى كه در دست شماست بگو : اگر خدا در قلوب شما ايمان بداند بهتر از آنچه گرفته شده به شما مىدهد و شما را مىبخشايد ، خدا آمرزنده و مهربان است .\r\n71 - و اگر بخواهند به تو خيانت كنند ، از پيش خدا را خيانت كرده‌اند كه خدا بر آنها تسلط يافت كه خدا دانا و حكيم است .\r\n\r\nكلمه‌ها\r\nحسبك : بس است براى تو ( انفال / 62 ) .\r\nحرض : تحريض : ترغيب و برانگيختن . حرض ( بر وزن شرف ) به معنى فاسد و بىفائده است ، راغب گويد : گويى تحريض از بين بردن حرض و فساد است .\r\nيفقهون : فقه : فهميدن . « الفقه : فهم الشيء » لا يفقهون : نمىفهمند .\r\nخفف : خف و خفت : سبكى . تخفيف : سبك كردن .\r\nاسرى : اسر : بستن ، حبس ، گرفتار كردن اسير : گرفتار شده در جنگ\r\n\r\n","description":"","footnote":"","page_name":" 163 ","page_number":163},
  {"content":"\r\n\r\nجمع آن در قرآن اسرى و اسارى آمده است .\r\nيثخن : ثخن ( بر وزن عنب ) : غليظ شدن . محكم شدن ( مثل غليظ شدن شيره مثلا ) اثخان : نيرومند كردن و سنگين كردن ، مراد از آن در آيه نيرومند و قوى كردن است « حتى يثخن » تا خود را نيرومند كند .\r\nعرض : ( بر وزن شرف ) متاع دنيا . هر چيز ناپايدار را عرض گويند .\r\nامكن : گويند : « امكن منه » يعنى بر او تسلّط يافت .\r\n\r\nشرحها\r\nدر تعقيب جريان سرنوشت ساز بدر ، در اين آيات آمده كه پيامبر خدا بر نيروى خداوند و پشتيبانى ملّت تكيه كند ، اين يك امر بسيار مهمى است كه رهبر توحيد از خدا استمداد كند و بر ملّت مسلمان اميدوار باشد چنان كه در انقلاب اصيل ايران ديده شد . آن گاه اين مسئله به ميان آمده كه يك رزمندهء با ايمان و با هدف با ده نفر بى ايمان و بى هدف برابر است و بر آنها غلبه مىكند آرى آنكه كشته شدن و كشتن را غلبه مىداند با ده نفر كه جز به دنيا و زندگى مادى نمىانديشد برابر است ، آن گاه مسئلهء اسيران جنگى بدر به ميان آمده كه كشتن آنها و يا غرامت گرفتن از آنها مورد گفتگو بوده است سپس به اسيران غرامت داده خطاب شده كه اگر ايمان آورند به صلاحشان خواهد بود .\r\n64 -  يا أَيُّهَا النَّبِيُّ حَسْبُكَ اللَّهُ وَ مَنِ اتَّبَعَكَ مِنَ الْمُؤْمِنِينَ  .\r\nاستمداد از خدا و اتكال به خدا و پشتيبانى مردان هدفدار و با مكتب ، دو عامل بزرگ پيروزى هستند ، اما در واقع يك عامل و آن خداست زيرا مردان مؤمن از ايمان و عقيده استفاده مىكنند ، در واقع ، پيامبر و مؤمنان هر دو از\r\n\r\n","description":"","footnote":"","page_name":" 164 ","page_number":164},
  {"content":"\r\n\r\nخدا استمداد مىكنند ، گويند : اين آيه در بيداء قبل از جنگ بدر نازل شد و سبب اطمينان آن حضرت گرديد .\r\n65 -  يا أَيُّهَا النَّبِيُّ حَرِّضِ الْمُؤْمِنِينَ عَلَى الْقِتالِ إِنْ يَكُنْ مِنْكُمْ عِشْرُونَ صابِرُونَ يَغْلِبُوا مِائَتَيْنِ وَ إِنْ يَكُنْ مِنْكُمْ مِائَةٌ يَغْلِبُوا أَلْفاً مِنَ الَّذِينَ كَفَرُوا بِأَنَّهُمْ قَوْمٌ لا يَفْقَهُونَ  .\r\nدر اين آيه يك مؤمن برابر با ده نفر كافر است ، دو عامل سبب بالا رفتن روحيهء مؤمن است به طورى كه ده برابر بيشتر مىشود اول ايمان كه در صورت كشتن و كشته شدن خود را پيروز و در بهشت مىداند . دوم صبر و استقامت ، ولى كافر مرگ را فنا و نيستى مطلق مىداند و با تمام هم و غم مىخواهد زنده بماند و آن همان عدم درك است منظور از خبر در اين آيه اگر حكم باشد معنايش آنست كه : اگر دشمن ده برابر مسلمانان باشد ، لازم است مقاومت كردن و عقب‌نشينى ننمودن ، در آيهء بعدى اين مطلب توضيح داده خواهد شد .\r\n66 -  الْآنَ خَفَّفَ اللَّهُ عَنْكُمْ وَ عَلِمَ أَنَّ فِيكُمْ ضَعْفاً فَإِنْ يَكُنْ مِنْكُمْ مِائَةٌ صابِرَةٌ يَغْلِبُوا مِائَتَيْنِ وَ إِنْ يَكُنْ مِنْكُمْ أَلْفٌ يَغْلِبُوا أَلْفَيْنِ بِإِذْنِ اللَّهِ وَ اللَّهُ مَعَ الصَّابِرِينَ  .\r\nمراد از ضعف ، ضعف روحى است نه بدنى . در اين آيه مقابلهء يك بر ده بر يك بر دو تقليل يافته است ولى باز استقامت سبب اين ترجيح است كه فرموده :\r\n« مائة صابرة » و چون خدا با صابران است لذا يك مؤمن با استقامت بر دو نفر كافر غالب خواهد بود .\r\nدر اينجا دو مطلب مورد نظر است : اول آنكه در تفسير عياشى از امام صادق عليه السّلام نقل شده : كه علىّ بن ابى طالب عليه السّلام مىفرمود : هر كه در جنگ از دو نفر فرار كند ، از جنگ فرار كرده و هر كه از سه نفر فرار كند از جنگ فرار\r\n\r\n","description":"","footnote":"","page_name":" 165 ","page_number":165},
  {"content":"\r\n\r\nنكرده است « 1 » از اين روايت و از  الْآنَ خَفَّفَ اللَّهُ عَنْكُمْ  به نظر مىآيد كه منظور از خبر در آيه ، حكم است يعنى در جنگ اگر دشمن دو برابر مسلمانان باشد عقب‌نشينى حرام و موجب عذاب خداست ولى اگر بيشتر از دو برابر باشد عقب - نشينى جايز است ، در وسائل الشيعه ج 11 / 63 بابى در اين زمينه منعقد شده و در آن سه روايت از جمله روايت بالا از كتاب تهذيب و كافى نقل شده است .\r\nدوم آيا آيهء دوم ناسخ آيهء اول است يا ميان اين دو آيه رابطهء ديگرى هست ؟\r\nبه نظر بعضى از مفسران آيهء دوم ناسخ آيهء اول است ، در وسائل الشيعه در باب ياد شده دو روايت يكى از فروع كافى و يكى از رسالهء محكم و متشابه مرحوم سيد مرتضى نقل شده كه دلالت بر نسخ دارند ولى آن دو روايت از نظر سند صحيح نيستند از طرف ديگر بسيار بعيد است كه دو تا آيه پشت سر هم بيايد و دوّمى بلا فاصله ناسخ اولى باشد .\r\nبه نظر نگارنده : در هر يك از دو آيه يك حكم مستقل بيان شده است . حكم اول آنكه بيست مؤمن درجه اول كه ضعف روحى ندارند وظيفهءشان جنگيدن با دويست كافر است و اگر فرار كنند گناه كرده‌اند ، ولى مؤمنانى كه ضعف روحى دارند و در درجهء اوّل از استقامت نيستند ، وظيفهءشان جنگيدن با دشمنى است كه دو برابر آنها باشند و در بيشتر از دو برابر عقب‌نشينى جايز است . على هذا ، حكم با ضعف و عدم آن تغيير مىكند ، علت تغيير حكم در آيه  عَلِمَ أَنَّ فِيكُمْ ضَعْفاً  است .\r\n67 -  ما كانَ لِنَبِيٍّ أَنْ يَكُونَ لَهُ أَسْرى حَتَّى يُثْخِنَ فِي الْأَرْضِ تُرِيدُونَ عَرَضَ الدُّنْيا وَ اللَّهُ يُرِيدُ الْآخِرَةَ وَ اللَّهُ عَزِيزٌ حَكِيمٌ  .\r\n\r\n\r\n","description":"","footnote":"\r\n( 1 )\r\n« كان على صلوات اللَّه عليه يقول : من فر من رجلين فى القتال ( من الزحف فقد ) فر من الزحف و من فر من ثلاث رجال فى القتال فلم يفر من الزحف » .\r\n","page_name":" 166 ","page_number":166},
  {"content":"\r\n\r\nظهور آيه آنست كه هيچ پيامبرى كارش آن نبوده كه اسير گرفته و اسير نگهدارى كند و اسير مبادله كند و يا از آنها غرامت گرفته و آزادشان كند ، مگر آنكه در زمين خود را نيرومند كند و قوى شود ، به طورى كه نگهدارى اسير ، او و ملّت او را تضعيف نكند ، نتيجه آنكه : تا به آن حدّ از نيرو و قدرت نرسيده اسيران را كه گرفت مىكشد تا ديگران به حمله و هجوم دست نزنند ، اينكه مسلمانان رسول خدا را در فشار گذاشتند كه غرامت گرفته و اسيران بدر را آزاد كند به حكم دنيا دوستى و  تُرِيدُونَ عَرَضَ الدُّنْيا  بوده است ، حال آنكه خدا ، آخرت و پيشرفت دين و مكتب و ثواب آخرت را خواستار است .\r\nدر مجمع البيان مىگويد : عبيدهء سلمانى از رسول خدا نقل كرده كه روز بدر به اصحاب خود فرمود : اگر مىخواهيد اسيران را بكشيد و اگر مىخواهيد غرامت بگيريد . . . غرامت بگيريم تا از جهت مال نيرومند شويم ، اين روايت نمىتواند قابل قبول باشد زيرا با ظهور آيه نمىسازد ، باز نقل كرده : گويند آن حضرت از غرامت گرفتن ناخرسند بود ، سعد بن معاذ اين ناخرسندى را از قيافهء آن حضرت دريافت و گفت اى رسول خدا اولين بار است كه با مشركان درگير شده‌ايم كشتن آنها در نظر من از نگاه داشتن بهتر است ، عمر بن الخطاب نيز چنين نظر داد ، اما ابو بكر گفت : اهل تو هستند از آنها فديه بگير و زنده‌شان دار . اين حديث با ظاهر آيه مىسازد .\r\nبه هر حال ظهور آيه و آيات بعدى آنست كه آن حضرت را به قبول غرامت ناچار كرده‌اند ، اما نسبت اين آيه با آيهء  فَإِذا لَقِيتُمُ الَّذِينَ كَفَرُوا فَضَرْبَ الرِّقابِ حَتَّى إِذا أَثْخَنْتُمُوهُمْ فَشُدُّوا الْوَثاقَ فَإِمَّا مَنًّا بَعْدُ وَ إِمَّا فِداءً حَتَّى تَضَعَ الْحَرْبُ أَوْزارَها  قتال / 4 ، اين آيه در طول آيهء  ما كانَ لِنَبِيٍّ . . .  است يعنى : پس از آنكه پيامبر نيرومند شد و در جنگ ، كفار را عاجز كرد و متلاشى شدند ديگر آنها را نمىكشد\r\n\r\n","description":"","footnote":"","page_name":" 167 ","page_number":167},
  {"content":"\r\n\r\nبلكه بايد اسير گيرد كه بعدا يا منت گذاشته و آزاد كند و يا غرامت بگيرد ، در سورهء قتال ذيل آيه ، انشاء اللَّه خواهد آمد كه حكم اسيران در حال جنگ غير از اسيرانى است كه بعد از جنگ گرفتار مىشوند .\r\n68 -  لَوْ لا كِتابٌ مِنَ اللَّهِ سَبَقَ لَمَسَّكُمْ فِيما أَخَذْتُمْ عَذابٌ عَظِيمٌ  مراد از « كتاب » همان مهلت است كه خدا نخواسته است آنها تار و مار شوند ، آشكار نكردن « كتاب » شايد به آن جهت است كه دربارهء آن فكر كنند معلوم مىشود كه با اصرار رسول خدا صلّى اللَّه عليه و آله فهميده‌اند كه حكم خدا كشتن است ولى باز مخالفت كرده‌اند ، مراد از  فِيما أَخَذْتُمْ  ظاهرا فديه و غرامت‌ها است ، در الميزان فرموده : مراد اسيران است ، به نظرم بعيد است كه اسيران باشد ، زيرا منظور آن نيست كه از ميدان اسير نگيريد بلكه منظور آنست كه بعد از گرفتن نگاه نداريد و فديه گرفته آزادش نكنيد .\r\n69 -  فَكُلُوا مِمَّا غَنِمْتُمْ حَلالًا طَيِّباً وَ اتَّقُوا اللَّهَ إِنَّ اللَّهَ غَفُورٌ رَحِيمٌ  .\r\nپس حالا كه اينطور شد و پيامبر را ناچار از گرفتن غرامت كرديد ، آنچه از فديه و غنائم به دست آورده‌ايد حلال و پاكيزه بخوريد و از خدا بترسيد ، غفران و رحمت خدا بود كه شما را بخشيد و فديه را بر شما حلال كرد .\r\n70 -  يا أَيُّهَا النَّبِيُّ قُلْ لِمَنْ فِي أَيْدِيكُمْ مِنَ الْأَسْرى إِنْ يَعْلَمِ اللَّهُ فِي قُلُوبِكُمْ خَيْراً يُؤْتِكُمْ خَيْراً مِمَّا أُخِذَ مِنْكُمْ وَ يَغْفِرْ لَكُمْ وَ اللَّهُ غَفُورٌ رَحِيمٌ  .\r\nتشويق اسيران غرامت داده ، به اسلام است ، مراد از « خيرا » در اوّل ايمان است يعنى اگر خدا در قلب شما ايمان بداند و ايمان بياوريد از غرامتى كه از شما گرفته شده ، بهترش را به شما مىدهد و شما را مىبخشايد .\r\n\r\n","description":"","footnote":"","page_name":" 168 ","page_number":168},
  {"content":"\r\n\r\n71 -  وَ إِنْ يُرِيدُوا خِيانَتَكَ فَقَدْ خانُوا اللَّهَ مِنْ قَبْلُ فَأَمْكَنَ مِنْهُمْ وَ اللَّهُ عَلِيمٌ حَكِيمٌ  .\r\nيعنى : اگر ايمان بياورند براى آنها بهتر است و اگر بعد از فديه دادن خواستند بار ديگر جمع و جور شده و به جنگ تو آيند ، پيش از اين شكست به خدا خيانت كرده و در كفر غوطه‌ور بودند كه خدا به آنها تسلّط يافت ، خدا از نيت و نظر آنها آگاه است و كار از روى مصلحت مىكند .\r\n\r\n","description":"","footnote":"","page_name":" 169 ","page_number":169},
  {"content":"\r\n\r\n\r\n[ سوره الأنفال ( 8 ) : آيات 72 تا 75 
  ]\r\nإِنَّ الَّذِينَ آمَنُوا وَ هاجَرُوا وَ جاهَدُوا بِأَمْوالِهِمْ وَ أَنْفُسِهِمْ فِي سَبِيلِ اللَّهِ وَ الَّذِينَ آوَوْا وَ نَصَرُوا أُولئِكَ بَعْضُهُمْ أَوْلِياءُ بَعْضٍ وَ الَّذِينَ آمَنُوا وَ لَمْ يُهاجِرُوا ما لَكُمْ مِنْ وَلايَتِهِمْ مِنْ شَيْءٍ حَتَّى يُهاجِرُوا وَ إِنِ اسْتَنْصَرُوكُمْ فِي الدِّينِ فَعَلَيْكُمُ النَّصْرُ إِلاَّ عَلى قَوْمٍ بَيْنَكُمْ وَ بَيْنَهُمْ مِيثاقٌ وَ اللَّهُ بِما تَعْمَلُونَ بَصِيرٌ ( 72 ) وَ الَّذِينَ كَفَرُوا بَعْضُهُمْ أَوْلِياءُ بَعْضٍ إِلاَّ تَفْعَلُوهُ تَكُنْ فِتْنَةٌ فِي الْأَرْضِ وَ فَسادٌ كَبِيرٌ ( 73 ) وَ الَّذِينَ آمَنُوا وَ هاجَرُوا وَ جاهَدُوا فِي سَبِيلِ اللَّهِ وَ الَّذِينَ آوَوْا وَ نَصَرُوا أُولئِكَ هُمُ الْمُؤْمِنُونَ حَقًّا لَهُمْ مَغْفِرَةٌ وَ رِزْقٌ كَرِيمٌ ( 74 ) وَ الَّذِينَ آمَنُوا مِنْ بَعْدُ وَ هاجَرُوا وَ جاهَدُوا مَعَكُمْ فَأُولئِكَ مِنْكُمْ وَ أُولُوا الْأَرْحامِ بَعْضُهُمْ أَوْلى بِبَعْضٍ فِي كِتابِ اللَّهِ إِنَّ اللَّهَ بِكُلِّ شَيْءٍ عَلِيمٌ ( 75 )\r\n72 - كسانى كه ايمان آورده و هجرت كرده و با اموال و جانهايشان در راه خدا جهاد كرده‌اند و كسانى كه به آنها مكان داده و يارى كرده‌اند ، آنها بعضى اولياء بعض ديگر هستند كسانى كه ايمان آورده و مهاجرت نكرده‌اند شما را از ولايت آنان چيزى نيست و اگر از شما در راه دين يارى خواستند يارىشان بر عهدهء شماست مگر بر عليه قومى كه ميان شما و آنها پيمان هست ، خدا به آنچه مىكنيد بيناست .\r\n73 - كسانى كه كافر هستند بعضى اولياء بعض ديگر مىباشند ، اگر به دستور عمل نكنيد ، در زمين ، كفر و فساد بزرگى به وجود خواهد آمد .\r\n74 - كسانى كه ايمان آورده و هجرت كرده و در راه خدا جهاد كرده‌اند و كسانى كه به آنها مكان\r\n\r\n","description":"","footnote":"","page_name":" 170 ","page_number":170},
  {"content":"\r\n\r\nداده و يارىشان كرده‌اند ، آنها مؤمنان حقيقى مىباشند براى آنهاست آمرزش و روزى خوشايند .\r\n75 - و كسانى كه بعد از شما ايمان آورده و در كنار شما جهاد كرده‌اند ، آنها با شما هستند ، و صاحبان قرابت در كتاب خدا بعضى از بعضى ( به ارث بردن ) سزاوارتر مىباشند خدا به هر چيز داناست .\r\n\r\nكلمه‌ها\r\nهاجروا : هجر و هجران آنست كه انسان از ديگرى جدا شود خواه با بدن باشد يا با زبان يا با قلب ، مهاجرت در اصل به معنى متاركهء غير است ، در عرف به معنى هجرت از محلّى به محلّى و در عرف قرآن هجرت از دار كفر به دار ايمان است « هاجروا » از مكه به مدينه هجرت كردند .\r\nآووا : اوى : نازل شدن و انضمام . آوى : از باب افعال به معنى مسكن دادن و نازل كردن در منزل است . آووا : پناه دادند ، مسكن دادند .\r\nاولياء : ولى : دوست ، سرپرست . جمع آن اولياء است .\r\nولايتهم : ولايت ( به كسر اول و فتح آن ) : نصرت و سرپرستى .\r\nراغب گويد : به كسر اول به معنى نصرت و به فتح اول به معنى سرپرستى است .\r\nاستنصروكم : نصر : يارى . استنصار : يارى خواستن . « استنصروكم » يارى خواستند از شما .\r\nميثاق : پيمان محكم . وثاقة : محكم و ثابت شدن .\r\nراغب گويد : ميثاق پيمانى است كه با سوگند و عهد تأكيد\r\n\r\n","description":"","footnote":"","page_name":" 171 ","page_number":171},
  {"content":"\r\n\r\nشده باشد .\r\nكريم : كرم ( بر وزن شرف ) و كرامت : به معنى سخاوت ، شرافت ، نفاست و عزت است . كريم : سخى و نفيس ، آن در آيه به معنى نفيس و خوشايند است .\r\nاولو الارحام : اولو : صاحبان . جمعى است كه از لفظ خود مفرد ندارد . ارحام جمع رحم است  أُولُوا الْأَرْحامِ  صاحبان قرابت نسبى .\r\nاولى : ولى : نزديكى . اولى : نزديكتر ، سزاوارتر .\r\n\r\nشرحها\r\nدر خاتمهء سوره در اين آيات آمده : ميان مهاجران كه از ديار خود در راه خدا هجرت كرده‌اند و ميان انصار كه به آنها پناه داده و يارى كرده‌اند از هر جهت ولايت و نفع و ضرر مشترك و تحزب برقرار است به خلاف آنكه ايمان آورده و در ديار كفر مانده‌اند ، آنها فقط اين حق را دارند كه اگر از مؤمنان دربارهء دين يارى خواستند ، وظيفه ، يارى كردن است مگر آنكه بر عليه كسانى يارى بخواهند كه شما با آنها پيمان عدم تعرض بسته‌ايد . آن گاه آمده كه ولايت و دفاع كفار نيز مخصوص به خودشان مىباشد ، بايد مؤمنان از كفار قطع كنند ، سپس آمده : كه مهاجران و انصار ، مؤمنان واقعى هستند همچنين آنهايى كه بعدا به صف مهاجران و انصار ، با ايمان و عمل پيوسته‌اند ، از آنها مىباشند ولى در مسئله توارث اقرباى نسبى بر ديگران مقدم هستند . ارث فقط با قرابت است .\r\n72 -  إِنَّ الَّذِينَ آمَنُوا وَ هاجَرُوا وَ جاهَدُوا بِأَمْوالِهِمْ وَ أَنْفُسِهِمْ فِي سَبِيلِ اللَّهِ وَ الَّذِينَ آوَوْا وَ نَصَرُوا أُولئِكَ بَعْضُهُمْ أَوْلِياءُ بَعْضٍ  .\r\n\r\n","description":"","footnote":"","page_name":" 172 ","page_number":172},
  {"content":"\r\n\r\nمنظور از طبقهء اول مهاجران هستند كه در راه خدا از ديار خود هجرت كرده و به مدينه آمدند و از  الَّذِينَ آوَوْا . . .  اهل مدينه و انصار هستند كه آنها را با آغوش باز پذيرفته و مكان دادند و يارى كردند . نسبت  جاهَدُوا . . . \r\nبه طبقهء اول با آنكه هر دو طبقهء با مال و جان جهاد كرده‌اند به نظرم بيان مهاجرت است يعنى هجرت در راه خدا عبارت اخراى جهاد با اموال و انفس است .\r\nمراد از ولايت به نظرم آنست كه آنها يك ملت هستند ، اتحاد مكتب آنها را به حكم يك خانواده كرده ، خويشان و كسان ديگر در اين امر داخل نيستند و از غير مسلمان به كلّى بريده‌اند آنها ياور يكديگر و سرپرست يكديگر مىباشند در بسط عدالت و ايجاد جامعه معتدل و حفظ يكديگر از گمراهى مسئوليت مشترك دارند . هر يك در برابر همه و براى همه مىتواند تصميم بگيرد ، اگر يكى از آنها به كافرى امان دهد از نظر همه داراى نفوذ است . مىشود اين ولايت را در آن حد معنى كرد كه اين گونه اشخاص فقط زنانشان بر يكديگر حلال نيست ، آنها به حكم يك بدن هستند مالشان مال همه است مسكن هر يك مال آن ديگرى مىباشد .\r\nبعيد است منظور از ولايت ، ارث بردن باشد زيرا آيهء اخير آن را فسخ خواهد كرد نمىشود باور كرد كه اين آيه حكمى را تشريع كند و آيهء بعد نسخ نمايد .\r\n وَ الَّذِينَ آمَنُوا وَ لَمْ يُهاجِرُوا ما لَكُمْ مِنْ وَلايَتِهِمْ مِنْ شَيْءٍ حَتَّى يُهاجِرُوا  .\r\nيعنى آنها ايمان آورده و با وجود امكان ، هجرت نكرده‌اند هيچ ولايتى ما بين شما و آنها نيست تا وقتى كه مهاجرت كنند .\r\n\r\n","description":"","footnote":"","page_name":" 173 ","page_number":173},
  {"content":"\r\n\r\n وَ إِنِ اسْتَنْصَرُوكُمْ فِي الدِّينِ فَعَلَيْكُمُ النَّصْرُ إِلَّا عَلى قَوْمٍ بَيْنَكُمْ وَ بَيْنَهُمْ مِيثاقٌ وَ اللَّهُ بِما تَعْمَلُونَ بَصِيرٌ  .\r\nيعنى فقط مىتوانيد در دين آنها را يارى كنيد اگر از شما در راه دين يارى خواستند و اگر بر عليه كفارى يارى بخواهند كه با آنها پيمان عدم تعرض بسته‌ايد ، آن وقت در دين هم يارى نتوانيد كرد ، خدا به آنچه مىكنيد بيناست .\r\n73 -  وَ الَّذِينَ كَفَرُوا بَعْضُهُمْ أَوْلِياءُ بَعْضٍ إِلَّا تَفْعَلُوهُ تَكُنْ فِتْنَةٌ فِي الْأَرْضِ وَ فَسادٌ كَبِيرٌ  .\r\nجملهء اوّل بيان واقع است نه تشريع حكم ، يعنى كفّار نيز ولى و دوست يكديگر هستند و به حكم « الكفر ملّة واحدة » نفع و ضرر مشترك دادند ، نبايد با آنها باشيد كه از اسلام و اسلاميان بريده‌اند .\r\nجملهء دوم حاكى است كه اگر به دو فرمان گذشته عمل نكنيد در زمين كفر و تباهى بزرگ به وجود خواهد آمد ، از اين معلوم مىشود كه مراد از  بَعْضُهُمْ أَوْلِياءُ بَعْضٍ  حكم و دستور يعنى بايد چنان باشيد ، ضمير « تفعلوه » راجع است به « ما امرتم » .\r\nاكنون اگر سران ممالك اسلامى را در نظر بگيريد خواهيد ديد كه اكثر انها با ابر قدرتها ساخته‌اند و نوكر آنها شده‌اند ، در نتيجه كفر و تباهى جهان اسلام را فرا گرفته است .\r\n74 -  وَ الَّذِينَ آمَنُوا وَ هاجَرُوا وَ جاهَدُوا فِي سَبِيلِ اللَّهِ وَ الَّذِينَ آوَوْا وَ نَصَرُوا أُولئِكَ هُمُ الْمُؤْمِنُونَ حَقًّا لَهُمْ مَغْفِرَةٌ وَ رِزْقٌ كَرِيمٌ  .\r\nمنظور از تكرار اين آيه نشان دادن مؤمن حقيقى بودن آنها و بيان پاداش\r\n\r\n","description":"","footnote":"","page_name":" 174 ","page_number":174},
  {"content":"\r\n\r\nآنهاست رزق خوش آيند ، نعمتهاى بهشتى است ، معلوم مىشود كه گناهانشان نيز آمرزيده است .\r\n75 -  وَ الَّذِينَ آمَنُوا مِنْ بَعْدُ وَ هاجَرُوا وَ جاهَدُوا مَعَكُمْ فَأُولئِكَ مِنْكُمْ  .\r\nيعنى اين حكم : مغفرة ، رزق كريم . ولايت و ايمان حقيقى فقط به شما مختص نيست ديگران نيز كه بعد از شما بيايند و در صفت شما باشند در رديف شما خواهند بود .\r\n وَ أُولُوا الْأَرْحامِ بَعْضُهُمْ أَوْلى بِبَعْضٍ فِي كِتابِ اللَّهِ إِنَّ اللَّهَ بِكُلِّ شَيْءٍ عَلِيمٌ  ، شيعه و اهل سنت روايت كرده‌اند : چون رسول خدا صلّى اللَّه عليه و آله ميان مهاجر و انصار برادرى برقرار كرد ، آنها از همديگر ارث مىبردند نه ورثهءشان ، تا بعد از جنگ بدر اين آيه نازل شد و آن حكم را نسخ كرد ، آن گاه با قرابت ارث بردند .\r\nهمچنين است آيهء ششم از سورهء احزاب و در آن آمده :  وَ أُولُوا الْأَرْحامِ بَعْضُهُمْ أَوْلى بِبَعْضٍ فِي كِتابِ اللَّهِ مِنَ الْمُؤْمِنِينَ وَ الْمُهاجِرِينَ . . .  .\r\nاولى بودن بعضى از ارحام از بعضى بدان معنى است كه مثلا با بودن فرزند نوه ارث نمىبرد و با بودن برادر ، برادرزاده ارث نمىبرد . و همچنين ، عيّاشى از امام باقر صلوات اللَّه عليه نقل كرده :\r\n« عن زرارة عن ابى جعفر عليه السّلام فى قول اللَّه و اولو الارحام بعضهم اولى ببعض فى كتاب اللَّه . ان بعضهم اولى بالميراث من بعض لان اقربهم اليه ( رحما ) اولى به ثم قال ابو جعفر عليه السّلام انهم اولى بالميت و اقربهم اليه امه و اخوه و اخته لامه و ابيه أ ليس الام اقرب الى الميت من اخوته و اخواته »\r\nدر مجمع از امام باقر عليه السّلام نقل شده كه : صحابه با برادرى اولى كه\r\n\r\n","description":"","footnote":"","page_name":" 175 ","page_number":175},
  {"content":"\r\n\r\nميانشان برقرار شده بود از يكديگر ارث مىبردند . «\r\nكانوا يتوارثون بالمؤاخاة الاولى\r\n» . در شب هيجدهم ربيع الاول 1401 مطابق 5 / 11 / 1359 تفسير سورهء انفال تمام گرديد .\r\nو الحمد للَّه و هو خير ختام\r\n\r\n","description":"","footnote":"","page_name":" 176 ","page_number":176},
  {"content":"\r\n\r\n\r\nسورهء توبه\r\nدر مدينه نازل شده و صد و بيست و نه آيه است\r\n\r\nنظرى به كليات سوره\r\n1 - توبه ، صد و سيزدهمين سوره است كه بعد از سورهء مائده در مدينه نازل گرديد نزول آن را بالاتفاق در سال نهم هجرت گفته‌اند ، در ترتيب فعلى قرآن مجيد سورهء نهم است و بيست و هفتمين سورهء نازل شده در مدينه مىباشد .\r\n2 - قارئان كوفى تعداد آيات آن را صد و بيست و نه و قارئان ديگر صد و سى گفته‌اند . چون عاصم بن ابى النجود در قرائت كوفى است و قرائت وى به امير - المؤمنين عليه السّلام مىرسد لذا قرائت كوفى در نظر ما معتبر است .\r\nطبرسى رحمه اللَّه در تفسير سورهء بقره درباره قرائت كوفى فرموده « و هو العدد المروى عن امير المؤمنين عليه السّلام » در تفسير خازن كلمات اين سوره را چهار هزار و هفتاد و هشت و حروف آن را ده هزار و چهارصد و هشتاد هشت گفته است و اللَّه اعلم .\r\n3 - سوره مباركه بى شك مدنى است به نظر بعضى دو آيه از آن مدنى نيست ولى نمىشود به اين گفته اعتماد كرد .\r\n4 - از صد و چهارده سورهء قرآن مجيد تنها اين سوره است كه با بسم اللَّه الرّحمن الرّحيم شروع نشده است ، در توجيه اين مسئله دو قول هست ، اوّل آنكه : سورهء توبه متمم سورهء انفال است و اين هر دو يك سوره‌اند ، در مجمع البيان\r\n\r\n","description":"","footnote":"","page_name":" 177 ","page_number":177},
  {"content":"\r\n\r\nاز امام صادق عليه السّلام نقل شده كه فرمود : انفال و برائت يك سوره هستند : « الانفال و البراءة واحد » اين روايت در تفسير عيّاشى نيز آمده است ، بعضىها در توجيه يك سوره بودن گفته‌اند : انفال در زمينهء پيمانها : توبه در زمينهء نقض پيمانهاست .\r\nدوم آنكه از امير المؤمنين عليه السّلام نقل شده : علت نيامدن بسم اللَّه آن است كه : بسم اللَّه براى امان و رحمت است ولى سورهء برائت برداشته شدن امان با شمشير ، نازل شده است ( مجمع البيان ) « 1 » زمخشرى اين سخن را از ابن عيينه نقل مىكند .\r\nنگارنده گويد : چنان كه در حاشيهء مجمع البيان نقل شده بهترين دليل ترك بسم اللَّه در اول اين سوره ، تعبّد است ، چون رسول خدا صلّى اللَّه عليه و آله نفرموده ما نيز نمىگوئيم دو روايت شريفه علّت نيامدن آن را توجيه مىكند .\r\n5 - اين سوره نامهاى متعدّد دارد در مجمع البيان و كشّاف حدود ده نام دربارهء آن نقل شده است « 2 » ولى دو نام بسيار مشهور است :\r\nاول : برائت ، اين نام ظاهرا بدان علّت است كه در اول آن لفظ « برائة » آمده است . دوم : توبه .\r\nطبرسى رحمه اللَّه فرموده : اين بدان جهت است كه آيات توبه در آن بسيار آمده است مثل آيهء پانزده و هفتاد و چهار و صد و هيجده .\r\nولى به نظر نگارنده جريان توبهء تاريخى آن سه نفر كه در جنگ تبوك شركت نكردند و رسول خدا صلّى اللَّه عليه و آله دستور فرمود كسى با آنها سخن نگويد علّت اين نامگذارى بوده است چنان كه در آيهء صد و هيجده  وَ عَلَى الثَّلاثَةِ الَّذِينَ خُلِّفُوا . . .  مشروحا خواهد آمد و آن يك قضيه فوق العاده بود و جا داشت كه\r\n\r\n\r\n","description":"","footnote":"\r\n( 1 )\r\nعن على عليه السّلام لم ينزل‌بسم اللَّه الرحمن الرحيم على رأس سورة برائة لان بسم اللَّه للامان و الرحمة و نزلت برائة لرفع الامان بالسيف .\r\n( 2 ) در مجمع البيان ده اسم و در كشاف يازده اسم نقل شده است .\r\n","page_name":" 178 ","page_number":178},
  {"content":"\r\n\r\nسوره با آن نامگذارى شود .\r\n6 - در ميان مفسران شكى نيست كه اين سوره در سال نهم از هجرت رسول اكرم نازل شده كه حدود يك سال از عمر مبارك آن حضرت باقى مانده بود ، از آيات سوره معلوم مىشود كه فعاليت منافقان آن روز به اوج خود رسيده بود .\r\nدر تفسير عياشى از امام صادق عليه السّلام نقل شده : فتح مكه در سال هشتم هجرت نزول برائت در سال نهم و حجة الوداع در سال دهم واقع شد « 1 » و آن بعد از رجوع آن حضرت از جنگ تبوك بوده است ( الميزان ) .\r\n7 - اين سوره در زمان رسول خدا صلّى اللَّه عليه و آله به نام برائت مشهور بوده است در تفسير مجمع البيان و در تفسير كشاف در آخر سورهء انفال نقل شده كه آن حضرت فرموده : هر كه سورهء انفال و برائت را بخواند من روز قيامت شفيع او خواهم بود و نيز در آن دو كتاب از آن حضرت نقل شده كه برائت همگى به يك بار نازل شده است .\r\n8 - مطالب اين سوره در يك موضوع خلاصه نمىشود بلكه حدود بيست و دو آيه از اول آن دربارهء مشركان مكه و نقض عهد از جانب آنها و مقابله با آنهاست .\r\nمقدارى از آيات آن دربارهء قاطعيت مسلمانان در برابر كفر و استقامت آنها در راه مكتب است ، قسمتى دربارهء اهل كتاب و اخذ جزيه از آنهاست ، قسمت مهم اين سوره در بررسى وضع منافقان است كه حتّى بعضى گفته‌اند : بهتر بود نام آن را سورهء منافقون بگذارند ، ايضا اشاره به توبهء تاريخى سه نفر از صحابه كه از جنگ تبوك تخلف كردند شده است ، با بعضى مطالب ديگر ، ناگفته نماند : همهء اين مطالب جريان روز بوده است .\r\n\r\n\r\n","description":"","footnote":"\r\n( 1 )\r\n« عن داود بن سرحان عن أبى عبد اللَّه عليه السّلام قال كان الفتح فى سنة ثمان و برائه فى سنة تسع و حجة الوداع فى سنة عشر » .\r\n","page_name":" 179 ","page_number":179},
  {"content":"\r\n\r\nسورة التوبة مدنية و اياتها 129 بِسْمِ اللَّهِ الرَّحْمنِ الرَّحِيمِ\r\n\r\n[ سوره التوبة ( 9 ) : آيات 1 تا 10 
  ]\r\nبَراءَةٌ مِنَ اللَّهِ وَ رَسُولِهِ إِلَى الَّذِينَ عاهَدْتُمْ مِنَ الْمُشْرِكِينَ ( 1 ) فَسِيحُوا فِي الْأَرْضِ أَرْبَعَةَ أَشْهُرٍ وَ اعْلَمُوا أَنَّكُمْ غَيْرُ مُعْجِزِي اللَّهِ وَ أَنَّ اللَّهَ مُخْزِي الْكافِرِينَ ( 2 ) وَ أَذانٌ مِنَ اللَّهِ وَ رَسُولِهِ إِلَى النَّاسِ يَوْمَ الْحَجِّ الْأَكْبَرِ أَنَّ اللَّهَ بَرِيءٌ مِنَ الْمُشْرِكِينَ وَ رَسُولُهُ فَإِنْ تُبْتُمْ فَهُوَ خَيْرٌ لَكُمْ وَ إِنْ تَوَلَّيْتُمْ فَاعْلَمُوا أَنَّكُمْ غَيْرُ مُعْجِزِي اللَّهِ وَ بَشِّرِ الَّذِينَ كَفَرُوا بِعَذابٍ أَلِيمٍ ( 3 ) إِلاَّ الَّذِينَ عاهَدْتُمْ مِنَ الْمُشْرِكِينَ ثُمَّ لَمْ يَنْقُصُوكُمْ شَيْئاً وَ لَمْ يُظاهِرُوا عَلَيْكُمْ أَحَداً فَأَتِمُّوا إِلَيْهِمْ عَهْدَهُمْ إِلى مُدَّتِهِمْ إِنَّ اللَّهَ يُحِبُّ الْمُتَّقِينَ ( 4 ) فَإِذَا انْسَلَخَ الْأَشْهُرُ الْحُرُمُ فَاقْتُلُوا الْمُشْرِكِينَ حَيْثُ وَجَدْتُمُوهُمْ وَ خُذُوهُمْ وَ احْصُرُوهُمْ وَ اقْعُدُوا لَهُمْ كُلَّ مَرْصَدٍ فَإِنْ تابُوا وَ أَقامُوا الصَّلاةَ وَ آتَوُا الزَّكاةَ فَخَلُّوا سَبِيلَهُمْ إِنَّ اللَّهَ غَفُورٌ رَحِيمٌ ( 5 )\r\nوَ إِنْ أَحَدٌ مِنَ الْمُشْرِكِينَ اسْتَجارَكَ فَأَجِرْهُ حَتَّى يَسْمَعَ كَلامَ اللَّهِ ثُمَّ أَبْلِغْهُ مَأْمَنَهُ ذلِكَ بِأَنَّهُمْ قَوْمٌ لا يَعْلَمُونَ ( 6 ) كَيْفَ يَكُونُ لِلْمُشْرِكِينَ عَهْدٌ عِنْدَ اللَّهِ وَ عِنْدَ رَسُولِهِ إِلاَّ الَّذِينَ عاهَدْتُمْ عِنْدَ الْمَسْجِدِ الْحَرامِ فَمَا اسْتَقامُوا لَكُمْ فَاسْتَقِيمُوا لَهُمْ إِنَّ اللَّهَ يُحِبُّ الْمُتَّقِينَ ( 7 ) كَيْفَ وَ إِنْ يَظْهَرُوا عَلَيْكُمْ لا يَرْقُبُوا فِيكُمْ إِلاًّ وَ لا ذِمَّةً يُرْضُونَكُمْ بِأَفْواهِهِمْ وَ تَأْبى قُلُوبُهُمْ وَ أَكْثَرُهُمْ فاسِقُونَ ( 8 ) اشْتَرَوْا بِآياتِ اللَّهِ ثَمَناً قَلِيلاً فَصَدُّوا عَنْ سَبِيلِهِ إِنَّهُمْ ساءَ ما كانُوا يَعْمَلُونَ ( 9 ) لا يَرْقُبُونَ فِي مُؤْمِنٍ إِلاًّ وَ لا ذِمَّةً وَ أُولئِكَ هُمُ الْمُعْتَدُونَ ( 10 )\r\n\r\n","description":"","footnote":"","page_name":" 180 ","page_number":180},
  {"content":"\r\n\r\n1 - اين ، بيزارى است از خدا و رسولش به مشركانى كه با آنها پيمان بسته‌ايد .\r\n2 - چهار ماه در زمين بگرديد ( و آزاديد ) و بدانيد كه شما بر خدا غالب نيستيد ، حقا كه خدا خوار كنندهء كافران است .\r\n3 - اين اعلانى است از خدا و رسولش به مردم در روز حج اكبر ، كه خدا و رسولش از مشركان بيزار است ، پس اگر توبه كرديد آن براى شما بهتر است و اگر سرپيچى كنيد بدانيد كه شما عاجز كنندهء خدا نيستيد ، به كسانى كه كافر شده‌اند عذاب دردناكى را مژده بده .\r\n4 - مگر كسانى كه از مشركان كه با آنها پيمان بسته‌ايد و چيزى از پيمان كم نكرده و بر ضد شما كسى را يارى نكرده‌اند ، عهد آنها را تمام كنيد تا مدتشان ، كه خدا پرهيزكاران را دوست مىدارد .\r\n5 - وقتى كه ماه‌هاى محترم تمام شد مشركان را هر جا كه يافتيد بكشيد ، آنها را بگيريد و حبس كنيد و براى آنها در هر كمينى بنشينيد اگر توبه كردند و نماز خواندند و زكات دادند ، راه‌شان را باز كنيد كه خدا آمرزنده و مهربان است .\r\n6 - اگر يكى از مشركان از تو امان بخواهد به او امان بده تا كلام خدا را بشنود سپس او را به محل امن خود برسان كه آنها قومى نادانند .\r\n7 - براى مشركان چه عهدى مىتواند نزد خدا و رسول باشد ، مگر آنان كه با آنها در كنار مسجد حرام پيمان بسته‌ايد مادامى كه به نفع شما پايدارند در عهد آنها پايدار\r\n\r\n","description":"","footnote":"","page_name":" 181 ","page_number":181},
  {"content":"\r\n\r\nبمانيد كه خدا متقيان را دوست دارد .\r\n8 - چه عمدى دارند ؟ حال آنكه اگر بر شما غالب شوند نه قرابتى را مراعات مىكنند و نه پيمانى را . شما را با دهانشان راضى مىكنند ولى قلوبشان امتناع مىكند و بيشترشان فاسق هستند .\r\n9 - آيات خدا را به بهاى اندكى فروخته و از راه خدا اعراض كرده‌اند بد كارى است كه مىكنند .\r\n10 - دربارهء هيچ مؤمنى ، قرابتى و پيمانى مراعات نمىكنند ، آنها متجاوزانند .\r\n\r\nكلمه‌ها\r\nبرائة : برء : خلاص شدن ، كنار شدن ، آفريدن « برائة » : كنار شدن و بيزارى .\r\nسيحوا : سيح : جريان و سير . « ساح الماء : جرى على وجه الارض » « ساح فى الارض : ذهب » على هذا « فسيحوا » يعنى بگرديد .\r\nمعجزى : در اصل معجزين به معنى عاجز كنندگان است .\r\nمخزى : خزى : خوارى . ذلتى كه موجب شرمسارى است « مخزى » :\r\nخوار كننده .\r\nاذان : اذان به معنى اعلام و اخطار است . « آذنته بكذا : اعلمته » .\r\nيظاهروا : مظاهره در آيه به معنى همكارى و هم‌پشتى و كمك است  وَ لَمْ يُظاهِرُوا عَلَيْكُمْ أَحَداً  : بر عليه شما كسى را يارى نكرده‌اند .\r\nانسلخ : سلخ : كندن پوست حيوان ، لازم و متعدى هر دو آيد ، تمام شدن و گذشتن ماه را به طور استعاره سلخ و انسلاخ گفته‌اند .\r\nاشهر : شهر : ماه . اشهر : ماه‌ها . حرم : محرم‌ها ، مفرد آن حرام است .\r\nاحصروهم : حصر : تنگ گرفتن و حبس كردن . « احصروهم » حبس كنيد آنها را .\r\n\r\n","description":"","footnote":"","page_name":" 182 ","page_number":182},
  {"content":"\r\n\r\nمرصد : رصد : مراقبت كردن و زير نظر گرفتن ( كمين كردن ) مرصد :\r\nكمينگاه .\r\nاستجارك : جار : همسايه . استجاره : امان خواستن . اجاره : امان دادن « فاجره » : به او امان بده .\r\nمامنه : امن : ايمنى . مأمن : اسم مكان است يعنى محل ايمنى .\r\nاستقاموا : استقامت : پايدارى  فَمَا اسْتَقامُوا لَكُمْ فَاسْتَقِيمُوا لَهُمْ  تا در عهد خود براى شما پايدارى كردند شما هم به نفع آنها پايدارى كنيد .\r\nلا يرقبوا : رقبه ( بكسر اول ) و رقوب : حفظ و انتظار و مراعات . « لا يرقبوا » مراعات نمىكنند .\r\nالا : ال : عهد ، سوگند . قرابت . در قرآن مجيد فقط به معنى قرابت و خويشى آمده است .\r\nذمة : عهد و پيمان . « الذمة : العهد و الامان و الضمان » به قول راغب آن چيزى است كه بر شكستن و ضايع كردن آن انسان مذمّت مىشود .\r\nتأبى : اباء : امتناع و خوددارى .  تَأْبى قُلُوبُهُمْ  قلوبشان امتناع مىكند .\r\n\r\nشرحها\r\nدر اين آيات حكايت از رفع امان و نقض پيمان مشركان از طرف رسول خدا صلّى اللَّه عليه و آله است ولى به آنها مدت چهار ماه مهلت داده شده كه اگر در عرض اين مدت توبه نكردند و به اسلام نگرويدند تار و مار خواهند شد . در آيات بعدى روشن شده علت نقض پيمان آن بوده كه مشركان به عهد خود عمل نمىكردند ، پيمان فقط در زبان و ظاهرى بود  كَيْفَ وَ إِنْ يَظْهَرُوا عَلَيْكُمْ لا يَرْقُبُوا فِيكُمْ إِلًّا وَ لا ذِمَّةً \r\n\r\n","description":"","footnote":"","page_name":" 183 ","page_number":183},
  {"content":"\r\n\r\nو نيز فرموده :  أَ لا تُقاتِلُونَ قَوْماً نَكَثُوا أَيْمانَهُمْ  اما نسبت به آنها كه به عهدشان وفادار هستند و پيمان شكن نبودند فرموده  فَأَتِمُّوا إِلَيْهِمْ عَهْدَهُمْ إِلى مُدَّتِهِمْ  كه بايد پيمان آنها را مراعات كرد .\r\nاين نقض عهد از جانب مسلمانان مصداق  وَ إِمَّا تَخافَنَّ مِنْ قَوْمٍ خِيانَةً فَانْبِذْ إِلَيْهِمْ عَلى سَواءٍ . . .  انفال : 58 است كه حتى در موارد خوف از نقض پيمان از طرف كفار ، آن حضرت مجاز بودند پيمان را بشكنند .\r\nپس از پايان مهلت چهار ماهه لازم بود كه در صورت عدم ايمان تار و مار بشوند زيرا در درون حكومت اسلامى كه مكه نيز جزء آن بود بر عليه مكتب توطئه مىكردند و نيز در آيات فوق آمده است كه اگر از مشركان امان خواستند كه به درون كشور اسلامى آمده و سخن حق را بشنوند بايد به آنها امان داد و سپس به محل امن خودشان برگردانيد . آن گاه در آيات بعدى علّت نقض پيمان از طرف مسلمانان بيان شده است .\r\nناگفته نماند : در سال هشتم هجرت مكه معظمه به وسيلهء سپاهيان اسلام فتح و قدرت مشركان پاشيده شد ، و به حكم « اذهبوا انتم الطلقا » رسول خدا صلّى اللَّه عليه و آله آزادشان كرد ، آنها مجاز بودند كه در مراسم حج شركت كنند و قهرا وارد مسجد الحرام شوند ، ظاهر آن است كه حضرت آنها را به شرط ايمان آزاد نكرد بلكه در شرك خود باقى ماندند .\r\nدر سال نهم هجرت كه سورهء برائت نازل گرديد ، آيات ده‌گانه توسط على ابن ابى طالب عليه السّلام در مكه بر مشركان خوانده شد ، مسئلهء نقض پيمان و امان چهار ماهه به آنها اعلام گرديد و نيز بعضى از بدعتها كه داشتند ممنوع شد .\r\nشيعه و اهل سنت اتفاق دارند بر اينكه اين مأموريت ابتدا به ابو بكر محول شده بود ولى سپس على بن ابى طالب عليه السّلام مأموريت يافت و در ذو الحليفه ، آيات\r\n\r\n","description":"","footnote":"","page_name":" 184 ","page_number":184},
  {"content":"\r\n\r\nرا از ابو بكر گرفت تا بر مردم مكه بخواند ، ابو بكر به محضر آن حضرت برگشت و گفت : آيا دربارهء من آيه‌اى نازل شده است ؟ فرمود : نه و ليكن اين اعلام را يا بايد من بكنم يا مردى از اهل بيت من ، گويند : ابو بكر امير حاج بود ولى اعلام از طرف على عليه السّلام شد . ولى از روايات اهل بيت عليهم السّلام ظاهر است كه امير حاج نيز آن حضرت بوده است ، آن حضرت آيات برائت را در عرفات ، مشعر ، منى نزديك جمره‌ها و در ايام تشريق بر مردم مرتب مىخواند و مىگفت : از اين به بعد جز مؤمنان هيچكس حقّ دخول به كعبه را ندارد ، هيچ كس حق ندارد عريان به دور كعبه طواف كند ، بعد از اين سال هيچ مشرك حق ورود به مسجد الحرام را ندارد ، هر كه با رسول خدا عهدى بسته تا پايان مدت محترم است و هر كه عهدى نبسته فقط چهار ماه مهلت دارد على عليه السّلام مأموريت داشت ده آيه از اوّل برائت ، به قولى سيزده آيه بر مشركان مكه بخواند . آنچه دربارهء تبليغ برائت نقل شد خلاصه است از مجمع البيان و كشاف و تفسير عيّاشى ، و ساير كتب تفسير ، شيعه و اهل سنت بر اين اتفاق دارند .\r\n1 -  بَراءَةٌ مِنَ اللَّهِ وَ رَسُولِهِ إِلَى الَّذِينَ عاهَدْتُمْ مِنَ الْمُشْرِكِينَ  .\r\nنكره آمدن برائت دلالت بر نوع دارد كه آيات بعدى آن را بيان مىكند و آن اينكه پيمانشان كان لم يكن است و تا چهار ماه اگر به راه حق باز نگردند تار و مار خواهند شد ، در آيات زير روشن خواهد شد كه علّت اين نقض عهد آن است كه مشركان به عهد پايبند نبودند .\r\n2 -  فَسِيحُوا فِي الْأَرْضِ أَرْبَعَةَ أَشْهُرٍ وَ اعْلَمُوا أَنَّكُمْ غَيْرُ مُعْجِزِي اللَّهِ وَ أَنَّ اللَّهَ مُخْزِي الْكافِرِينَ  .\r\nيعنى : چهار ماه در مهلتيد آزادانه در زمين بگرديد و بدانيد كه شما نمىتوانيد خدا را عاجز كنيد ، خدا خوار كنندهء كافران است ، به موجب روايات اين\r\n\r\n","description":"","footnote":"","page_name":" 185 ","page_number":185},
  {"content":"\r\n\r\nچهار ماه از دهم ذو الحجة ( روز قربان ) شروع شده و در دهم ربيع الثانى تمام مىشد چنان كه در تفسير عياشى از حريز از امام صادق عليه السّلام نقل شده است ، به قول بعضى از بيستم ذو الحجة شروع شده ، محرم ، صفر ، ربيع الاول و در بيستم ربيع الثانى تمام مىشد ، به قول بعضى از اول شوّال تا آخر محرم است ولى اعتمادى بر اين دو قول نيست .\r\nظاهرا اين مهلت براى آن بود كه مجال تفكّر و بررسى صلاح و فساد را داشته باشند .\r\n3 -  وَ أَذانٌ مِنَ اللَّهِ وَ رَسُولِهِ إِلَى النَّاسِ يَوْمَ الْحَجِّ الْأَكْبَرِ أَنَّ اللَّهَ بَرِيءٌ مِنَ الْمُشْرِكِينَ وَ رَسُولُهُ فَإِنْ تُبْتُمْ فَهُوَ خَيْرٌ لَكُمْ وَ إِنْ تَوَلَّيْتُمْ فَاعْلَمُوا أَنَّكُمْ غَيْرُ مُعْجِزِي اللَّهِ وَ بَشِّرِ الَّذِينَ كَفَرُوا بِعَذابٍ أَلِيمٍ  .\r\nدر اين آيه سخن از « 1 » سه وجه است اوّل اعلام برائت به مردم مسلمان در روز حج اكبر ، كه بدانند خدا و رسولش از مشركان بيزار هستند ، على هذا ظاهرا مراد از « الناس » مسلمانان باشند دوم خطاب به مشركان است كه اگر از مهلت چهار ماهه استفاده كرده و توبه نموده و اسلام آوردند به خيرشان تمام مىشود و گرنه بر اراده و دستور خدا پيشى نتوانند گرفت .\r\nسوم : خطاب به رسول خدا صلّى اللَّه عليه و آله كه به كفار مژدهء عذاب اليم را بدهد .\r\nاما مراد از حج اكبر ، در آن چند قول هست اول آنكه حج اكبر در سال نهم هجرت بود كه مسلمين و مشركين مشتركا حج آوردند و از آن پس مشركان از حج ممنوع شدند در تفسير برهان در ذيل روايت فضيل بن عياض از امام صادق\r\n\r\n\r\n","description":"","footnote":"\r\n( 1 ) برائت از مشركان بايد هميشه سرمشق مسلمانان باشد ، برائت از استكبار جهانى و از آمريكا و شوروى و شرق و غرب ، كه امروز در حج انجام مىگيرد ، ادامهء همان است كه توسط رسول خدا ( ص ) در آن روز انجام گرفت .\r\n","page_name":" 186 ","page_number":186},
  {"content":"\r\n\r\nعليه السّلام نقل شده كه بحضرتش گفت : پس معناى اين لفظ ( حجّ اكبر ) چيست ؟\r\nفرمود : اكبر ناميده شد به علّت آنكه سالى بود كه در آن مسلمين و مشركين هر دو حج آوردند ، بعد از آن مشركان حجّ نياوردند « 1 » طبرسى سه قول دربارهء آن نقل كرده كه قول دوم همين است ، على هذا حج اكبر يك دفعه بوده و تكرار نخواهد شد ولى بنا بر روايتى كه منظور از آن روز عيد اضحى است هر سال تكرار مىشود .\r\n4 -  إِلَّا الَّذِينَ عاهَدْتُمْ مِنَ الْمُشْرِكِينَ ثُمَّ لَمْ يَنْقُصُوكُمْ شَيْئاً وَ لَمْ يُظاهِرُوا عَلَيْكُمْ أَحَداً فَأَتِمُّوا إِلَيْهِمْ عَهْدَهُمْ إِلى مُدَّتِهِمْ إِنَّ اللَّهَ يُحِبُّ الْمُتَّقِينَ  .\r\nدر مجمع البيان و كشاف نقل شده : رسول خدا صلّى اللَّه عليه و آله با قومى از بنى كنانه و بنى ضمرة پيمان بسته بود و از مدتشان نه ماه مانده بود و آنها عهد شكنى نكرده و به پيمان خود وفادار بودند ، در اين آيه پيمان شكنى در دو صورت ياد شده يكى آنكه چيزى از شرايط پيمان را كم كنند ، دوّم آنكه با دشمن انسان همكارى كنند و او را يارى نمايند كه نقض غير مستقيم مثلا پيمان حديبيه كه ميان مسلمانان و مشركين مكه منعقد گرديد نقض آن از طرف قريش بدين صورت بود كه قبيلهء بنو بكر هم پيمان قريش و قبيلهء خزاعه هم پيمان رسول خدا صلّى اللَّه عليه و آله بودند ، اين دو قبيله با هم جنگيدند ، قريش با دادن سلاح به بنو بكر يارى كردند و اين اعانت بر عليه مسلمانان محسوب شد تا پيمان حديبيه نقض گرديد ، رسول خدا صلّى اللَّه عليه و آله از اين نقض پيمان استفاده كرد و به مكه لشكر كشيد و آن را فتح كرد ( الميزان ) .\r\nذيل آيه فرموده : بايد عهد كسانى كه عهد نشكسته‌اند محترم شمرده شود\r\n\r\n\r\n","description":"","footnote":"\r\n( 1 ) « فقيل له فما معنى هذه اللفظة الحج الاكبر ؟ فقال انما سمّى الاكبر لانها كانت سنة حج فيها المسلمون و المشركون و لم يحج المشركون بعد تلك السنة » ( صافى ) .\r\n","page_name":" 187 ","page_number":187},
  {"content":"\r\n\r\nاحترام به چنين عهد از تقوى است و خدا متقيان را دوست دارد .\r\n5 -  فَإِذَا انْسَلَخَ الْأَشْهُرُ الْحُرُمُ فَاقْتُلُوا الْمُشْرِكِينَ حَيْثُ وَجَدْتُمُوهُمْ وَ خُذُوهُمْ وَ احْصُرُوهُمْ وَ اقْعُدُوا لَهُمْ كُلَّ مَرْصَدٍ  .\r\nمراد از  الْأَشْهُرُ الْحُرُمُ  ماه‌هاى چهارگانه است كه در آيهء دوم گذشت نه ماه‌هاى حرام مشهور ، الف و لام آن براى عهد است ، منظور از « المشركين » عهدشكنان آنهاست ، منظور از دستورهاى چهارگانه تار و مار كردن و ريشه كن كردن آنهاست به هر وجهى كه ممكن باشد و آن اينكه هر كجا يافتيد آنها را بكشيد در حل باشد يا در حرم ، در ماه‌هاى حرام باشد كه جنگ در آنها حرام است يا در غير آن ، اگر به قتل دسترسى نشد گرفتار و بازداشت نمائيد و يا آنها را به محاصره بكشيد و از حركت و فعاليتشان مانع شويد و اگر جايشان را ندانستيد براى آنها كمين كنيد و گرفتار نمائيد يا بكشيد .\r\n فَإِنْ تابُوا وَ أَقامُوا الصَّلاةَ وَ آتَوُا الزَّكاةَ فَخَلُّوا سَبِيلَهُمْ إِنَّ اللَّهَ غَفُورٌ رَحِيمٌ  .\r\nچون توبه و اظهار اسلام ممكن است ظاهرى باشد ، لازم است به وسيلهء نماز و زكات معلوم شود كه اسلام آورده و در صف اهل اسلام قرار گرفته‌اند ، در اين صورت آزادشان مىگذارند ، جملهء  إِنَّ اللَّهَ غَفُورٌ رَحِيمٌ  حاكى است كه گناهان گذشتهءشان آمرزيده خواهد شد ، ممكن است تعليل  فَخَلُّوا . . .  باشد يعنى آنها را رها كنيد و متصف به صفت خدا باشيد كه غفور و رحيم است .\r\nبايد دانست : رابطهء اين آيه با آيهء  وَ إِنْ جَنَحُوا لِلسَّلْمِ فَاجْنَحْ لَها وَ تَوَكَّلْ عَلَى اللَّهِ . . .  انفال : 61 آن است كه مشركان در حال توطئه و كافر حربى بودند و در عين حال در داخل مملكت اسلامى بودند ، ظهور آيهء انفال در آن است كه آنها براى خود مكان مستقلى داشتند و آن گهى ديگر اميدى نبود كه به زندگى\r\n\r\n","description":"","footnote":"","page_name":" 188 ","page_number":188},
  {"content":"\r\n\r\nمسالمت آميز باز گردند و به حكم « آزموده را آزمودن خطاست » لازم بود ريشه كن شوند ، آيهء  كَيْفَ وَ إِنْ يَظْهَرُوا عَلَيْكُمْ لا يَرْقُبُوا فِيكُمْ إِلًّا وَ لا ذِمَّةً  نشان مىدهد كه كارشان از كار گذشته بود و گرنه آيهء انفال به قوت خود باقى است .\r\n فَخَلُّوا سَبِيلَهُمْ  حاكى است كه توبهءشان سطحى است ولى رهاشان كنيد و گرنه مانند آيهء بعدى مىگفت  فَإِخْوانُكُمْ فِي الدِّينِ  .\r\n6 -  وَ إِنْ أَحَدٌ مِنَ الْمُشْرِكِينَ اسْتَجارَكَ فَأَجِرْهُ حَتَّى يَسْمَعَ كَلامَ اللَّهِ ثُمَّ أَبْلِغْهُ مَأْمَنَهُ ذلِكَ بِأَنَّهُمْ قَوْمٌ لا يَعْلَمُونَ  .\r\nمنظور از « المشركين » همانهايى هستند كه امان از آنها برداشته شده و مهلت چهار ماهه به پايان رسيده بود يعنى اگر كسى از آنها امان بخواهد تا پيش تو آيد و سخن خدا را بشنود و شايد ايمان بياورد ، به او امان بده حتى بعد از گذشتن مهلت مقرره ، اين بدان علت است كه آنها قومى نادانند و اميد مىرود كه با شنيدن كلام خدا متنبه شوند . آن گاه اگر ايمان آورد او را به كنار اهلش و به محلى كه در آن ايمن باشد برگردان ، اين بزرگترين اقدام در مراعات فضيلت انسانى است ، علت اين امان همان شنيدن كلام اللَّه است .\r\nعلى هذا اين آيه تخصيصى است بر آيه  فَإِذَا انْسَلَخَ الْأَشْهُرُ الْحُرُمُ فَاقْتُلُوا الْمُشْرِكِينَ  و استثنايى است بر آن نه اينكه ناسخ آن باشد و حاكى است كه اسلام عنايت خاصى به آگاهى مردم دارد .\r\n7 -  كَيْفَ يَكُونُ لِلْمُشْرِكِينَ عَهْدٌ عِنْدَ اللَّهِ وَ عِنْدَ رَسُولِهِ إِلَّا الَّذِينَ عاهَدْتُمْ عِنْدَ الْمَسْجِدِ الْحَرامِ فَمَا اسْتَقامُوا لَكُمْ فَاسْتَقِيمُوا لَهُمْ إِنَّ اللَّهَ يُحِبُّ الْمُتَّقِينَ  .\r\nجواب « كيف » محذوف است نظير « و هم نقضوا عهدهم اولا » يعنى : مشركان چطور پيمانى نزد خدا و رسول خواهند داشت با آنكه آنها خود پيمان را شكسته‌اند\r\n\r\n","description":"","footnote":"","page_name":" 189 ","page_number":189},
  {"content":"\r\n\r\nولى با آنهايى كه در كنار مسجد حرام عهد بسته‌ايد تا در عهد خود پايدار باشند شما هم پايدار باشيد كه اين از تقوى است و خدا تقواكاران را دوست دارد . از اين آيه تا چند آيهء ديگر ، علت فرمانهاى آيات گذشته بيان شده است ، گويند آنها قبائل بكر ، بنو خزيمه ، بنى مدلج ، بنى ضمره و بنى دئل بودند كه به عهد قريش در حديبيه داخل شده بودند قريش عهد خود را شكستند ولى آنها در عهد خود پايدار ماندند .\r\n8 -  كَيْفَ وَ إِنْ يَظْهَرُوا عَلَيْكُمْ لا يَرْقُبُوا فِيكُمْ إِلًّا وَ لا ذِمَّةً يُرْضُونَكُمْ بِأَفْواهِهِمْ وَ تَأْبى قُلُوبُهُمْ وَ أَكْثَرُهُمْ فاسِقُونَ  .\r\nبيان « كيف » گذشته است يعنى : آنها چطور عهدى نزد خدا و رسول خواهند حال آنكه اگر بر شما دست يابند نه قرابتى را مراعات مىكنند و نه پيمانى را  يُرْضُونَكُمْ . . .  تعليل نبودن عهد است يعنى : چطور آنها عهدى نزد خدا و رسول داشته باشند حال آنكه شما را با زبان راضى مىكنند و قلوبشان از آن امتناع مىكند .  وَ أَكْثَرُهُمْ فاسِقُونَ  حاكى است كه بيشترشان عهد را آشكارا شكسته و از حدّ  يُرْضُونَكُمْ . . .  گذشته‌اند ( از الميزان ) مراد از فسق عهدشكنى است .\r\n9 -  اشْتَرَوْا بِآياتِ اللَّهِ ثَمَناً قَلِيلًا فَصَدُّوا عَنْ سَبِيلِهِ إِنَّهُمْ ساءَ ما كانُوا يَعْمَلُونَ  .\r\nاين آيه و آيهء بعدى ظاهرا بيان  أَكْثَرُهُمْ فاسِقُونَ  است ، اشتراء به معنى فروختن و صدّ به معنى اعراض است يعنى : علت پيمان‌شكنى آن است كه آيات خدا را به بهاى اندكى فروخته و به شهوات نفسانى تابع شده و قرابت و پيمان را ناديده گرفته و از راه خدا اعراض كرده‌اند ، جملهء  إِنَّهُمْ ساءَ . . .  عملشان را محكوم مىكند .\r\n10 -  لا يَرْقُبُونَ فِي مُؤْمِنٍ إِلًّا وَ لا ذِمَّةً وَ أُولئِكَ هُمُ الْمُعْتَدُونَ \r\n\r\n","description":"","footnote":"","page_name":" 190 ","page_number":190},
  {"content":"\r\n\r\nجملهء اول ظاهرا بيان  اشْتَرَوْا بِآياتِ اللَّهِ . . .  است و جمله دوم مىگويد اى مسلمانان شما در اين كار عهد شكن نيستيد بلكه متعدى و متجاوز آنها هستند كه سبب نقض عهد از جانب شما شده‌اند .\r\n\r\nنكته‌ها\r\nاحكامى كه از آيات ده‌گانهء گذشته به دست مىآيد به قرار ذيل است :\r\n1 - اگر گروهى يا ملّتى با مسلمانان پيمانى به بندند آن پيمان را بايد محترم شمرد و تا آنها مراعات پيمان مىكنند نمىشود آن را شكست .\r\n2 - اگر آنها پيمان را شكستند و يا به فكر شكستن افتادند مىشود آن پيمان از طرف مسلمانان شكسته شود ولى بايد به آنها اعلام شود .\r\n3 - آنهايى كه در درون مملكت اسلامى بر عليه مكتب و مملكت توطئه مىكنند به هر صورت كه ممكن باشد بايد تار و مار شوند و دست حكومت اسلامى بر آنها باز است و خون چنين كسان احترامى ندارد .\r\n4 - اگر آنها امان بخواهند تا دربارهء اسلام بررسى كنند بايد به آنها امان داد و اسلام را بر آنها روشن كرد .\r\n5 - از چنين كسان فقط اسلام پذيرفته است لا غير ، ظاهرا اگر به صورت گروه نباشند و توطئه نكنند و به صورت فردى زندگى كنند بر آنها سخت گرفته نمىشود ، آيهء  وَ إِنْ جَنَحُوا لِلسَّلْمِ . . .  دربارهء كسانى است كه در مملكت ديگر باشند ، محيطشان غير از محيط مسلمانان باشد .\r\n\r\n","description":"","footnote":"","page_name":" 191 ","page_number":191},
  {"content":"\r\n\r\n\r\n[ سوره التوبة ( 9 ) : آيات 11 تا 16 
  ]\r\nفَإِنْ تابُوا وَ أَقامُوا الصَّلاةَ وَ آتَوُا الزَّكاةَ فَإِخْوانُكُمْ فِي الدِّينِ وَ نُفَصِّلُ الْآياتِ لِقَوْمٍ يَعْلَمُونَ ( 11 ) وَ إِنْ نَكَثُوا أَيْمانَهُمْ مِنْ بَعْدِ عَهْدِهِمْ وَ طَعَنُوا فِي دِينِكُمْ فَقاتِلُوا أَئِمَّةَ الْكُفْرِ إِنَّهُمْ لا أَيْمانَ لَهُمْ لَعَلَّهُمْ يَنْتَهُونَ ( 12 ) أَ لا تُقاتِلُونَ قَوْماً نَكَثُوا أَيْمانَهُمْ وَ هَمُّوا بِإِخْراجِ الرَّسُولِ وَ هُمْ بَدَؤُكُمْ أَوَّلَ مَرَّةٍ أَ تَخْشَوْنَهُمْ فَاللَّهُ أَحَقُّ أَنْ تَخْشَوْهُ إِنْ كُنْتُمْ مُؤْمِنِينَ ( 13 ) قاتِلُوهُمْ يُعَذِّبْهُمُ اللَّهُ بِأَيْدِيكُمْ وَ يُخْزِهِمْ وَ يَنْصُرْكُمْ عَلَيْهِمْ وَ يَشْفِ صُدُورَ قَوْمٍ مُؤْمِنِينَ ( 14 ) وَ يُذْهِبْ غَيْظَ قُلُوبِهِمْ وَ يَتُوبُ اللَّهُ عَلى مَنْ يَشاءُ وَ اللَّهُ عَلِيمٌ حَكِيمٌ ( 15 )\r\nأَمْ حَسِبْتُمْ أَنْ تُتْرَكُوا وَ لَمَّا يَعْلَمِ اللَّهُ الَّذِينَ جاهَدُوا مِنْكُمْ وَ لَمْ يَتَّخِذُوا مِنْ دُونِ اللَّهِ وَ لا رَسُولِهِ وَ لا الْمُؤْمِنِينَ وَلِيجَةً وَ اللَّهُ خَبِيرٌ بِما تَعْمَلُونَ ( 16 )\r\n11 - پس اگر توبه كردند و نماز را برپا داشته و زكات را دادند ، آن وقت برادران شما در دين هستند ، اين آيات را براى قومى كه مىفهمند بيان مىكنيم .\r\n12 - و اگر پس از عهد بستن عهدشان را شكستند و به دين شما عيب گرفتند ، با امامان كفر بجنگيد كه پيمان ندارند تا از اين كار دست بردارند .\r\n13 - آيا نمىجنگيد با كسانى كه پيمان خود را شكسته و قصد اخراج رسول از مكه را كرده‌اند ؟ آنها اين كار را اول بار با شما آغاز كرده‌اند آيا از آنها مىترسيد ؟ خدا\r\n\r\n","description":"","footnote":"","page_name":" 192 ","page_number":192},
  {"content":"\r\n\r\nسزاوارتر است كه از او بترسيد اگر مؤمن هستيد .\r\n14 - با آنها بجنگيد تا خدا به دست شما معذب و خوارشان كند و شما را بر آنها پيروز گرداند و سينه‌هاى مؤمنان را شفا بخشد .\r\n15 - و خشم قلوبشان را ببرد ، خدا بر هر كه بخواهد توبه مىكند كه خدا دانا و حكيم است .\r\n16 - آيا گمان برديد كه رها كرده مىشويد با آنكه خدا هنوز آشكار نكرده كسانى را كه از شما جهاد كرده و جز خدا و رسول و مؤمنان را همراز نگرفته‌اند ، خدا به آنچه مىكنيد داناست .\r\n\r\nكلمه‌ها\r\nآتوا : فعل ماضى جمع است نه فعل امر  آتَوُا الزَّكاةَ  : دادند زكات را .\r\nنفصل : فصل : بريدن و جدا كردن . تفصيل : بيان كردن ، روشن كردن .\r\nنكثوا : نكث : شكستن مثل نقض . شكستن عهد لازم الوفاء .\r\nايمانهم : ( به فتح اول ) : پيمانها . مفرد آن يمين است . يمين به معنى دست راست است ، و طرف راست است به قولى سوگند و پيمان را از آن يمين گفته‌اند كه عربها وقت هم سوگند و هم پيمان شدن دست راست خود را بهم مىدادند .\r\nطعنوا : طعن : عيب گرفتن و عيب وارد كردن .\r\nهموا : يعنى قصد كردند . هم : قصد و اراده . به معنى اندوه و اضطراب نيز آيد .\r\nغيظ : خشم شديد ، چنان كه راغب گفته است .\r\nوليجة : ولوج : داخل شدن . وليج و وليجه : داخل شونده . مراد از آن در اينجا همراز و محرم اسرار و مشاور است . كه به راز و اسرار انسان وارد و آگاه مىشود .\r\n\r\n","description":"","footnote":"","page_name":" 193 ","page_number":193},
  {"content":"\r\n\r\n\r\nشرحها\r\nاز آيات ششگانه ، پنج آيهء اول ، تعقيب مطالب گذشته است . آيهء ششم در تشويق به قتال با آن گونه مشركان و كافران است .\r\n11 -  فَإِنْ تابُوا وَ أَقامُوا الصَّلاةَ وَ آتَوُا الزَّكاةَ فَإِخْوانُكُمْ فِي الدِّينِ وَ نُفَصِّلُ الْآياتِ لِقَوْمٍ يَعْلَمُونَ  .\r\nاين آيه و آيات بعدى بيان تفصيل آيات گذشته و عبارت مشروح آنهاست ولى بايد دقت كرد كه چرا بار ديگر مشروحا ذكر شده است در آيهء پنجم كه گذشت آمده  فَخَلُّوا سَبِيلَهُمْ  ولى در اين آيه آمده  فَإِخْوانُكُمْ فِي الدِّينِ  يعنى با شما حقوق مساوى دارند و گذشتهء آنها ناديده گرفته خواهد شد ، اين مشروح  فَخَلُّوا سَبِيلَهُمْ  است  نُفَصِّلُ الْآياتِ . . .  ظاهرا براى آن است كه گذشته‌ها آمرزيده شده است .\r\n12 -  وَ إِنْ نَكَثُوا أَيْمانَهُمْ مِنْ بَعْدِ عَهْدِهِمْ وَ طَعَنُوا فِي دِينِكُمْ فَقاتِلُوا أَئِمَّةَ الْكُفْرِ إِنَّهُمْ لا أَيْمانَ لَهُمْ لَعَلَّهُمْ يَنْتَهُونَ  .\r\nاز امام صادق عليه السّلام نقل شده كه : « لا ايمان » را به كسر اوّل خوانده‌اند يعنى آنها ايمان و اسلام ندارند ولى ديگران به فتح خوانده‌اند كه يعنى آنها پيمانها ندارند .  طَعَنُوا فِي دِينِكُمْ  گويى بيان « نكثوا » است و با طعن زدن به دين معلوم مىشود كه پيمانشان را ناديده گرفته‌اند و اينكه فرموده :  فَقاتِلُوا أَئِمَّةَ الْكُفْرِ  ظاهرا آن است كه بزرگان كفر ، ديگران را به دنبال مىكشند و گرنه جنگ با بزرگان كفر ، جنگ با آنها و پيروان آنهاست ولى مقصر اصلى بزرگان مىباشند  لا أَيْمانَ لَهُمْ  حاكى است كه پيمانشان ظاهرى و صورى است »  لَعَلَّهُمْ يَنْتَهُونَ  : تا از پيمان شكنى دست بردارند .\r\n\r\n","description":"","footnote":"","page_name":" 194 ","page_number":194},
  {"content":"\r\n\r\nدر اينجا دو مسئله هست ، اوّل آنكه : از آيات گذشته معلوم شده كه آنها نقض پيمان كرده‌اند در اين صورت  وَ إِنْ نَكَثُوا  چه معنى دارد ؟ آيا منظور آنهاست كه قبلا به حكم  لَمْ يَنْقُصُوكُمْ شَيْئاً . . .  به پيمان خود وفادار بودند ؟\r\nو يا منظور آن است كه بعد از ايمان آوردن باز مرتد شوند در اين صورت مراد از « ايمانهم » توبه كردن و نماز خواندن . . . است و اللَّه اعلم .\r\nدوم : آنكه بعضى از بزرگان اين آيه را مربوط به آن دانسته كه ولى امر با بعضى از ناكثين بيعت ، جنگ كند ، گويا اين فكر از آن جهت پيدا شده كه امير المؤمنين عليه السّلام به اين آيه براى كوبيدن طلحه و زبير در ميدان بصره استدلال فرمود . ولى با اين نمىشود آيه را از سياق خود بيرون دانست ، با آنكه نگارنده نيز تناسب آيه را نتوانستم درست بفهمم ولى استدلال امير المؤمنين صلوات اللَّه عليه كاملا بجا مىباشد .\r\nدر تفسير عياشى از امام صادق عليه السّلام نقل شده كه فرموده : گروهى از اهل بصره نزد من آمده و از طلحه و زبير سؤال كردند ، گفتم : آنها دو پيشوا از پيشوايان كفر بودند و على صلوات اللَّه عليه روز بصره به هنگام صف كشيدن اسبان به يارانش فرمود : عجله نكنيد تا عذر خود را ميان خدا و خود و آنها بيان كنم ، آن گاه برخاست و فرمود : آيا ديده‌ايد كه من ظالمانه حكم كنم ؟ گفتند : نه . فرمود :\r\nآيا در تقسيمى حيف ميل كرده‌ام ؟ گفتند : نه . آيا دنيايى كه به دست من آمده به خودم و خانواده‌ام مخصوص كرده‌ام نه به شما از آن جهت بر من خشم گرفته و بيعتم را شكستيد ؟ گفتند : نه . آيا در ميان شما حدود را اقامه كردم و در ميان غير شما نه ؟ گفتند : نه ، فرمود : پس چرا بيعت من شكسته مىشود و بيعت ديگرى نه ؟ من به بينى و چشم اين امر زدم ، جز كفر و شمشير نيافتم ، آن گاه به پيش ياران خود برگشت و فرمود : خدا در كتاب خود فرموده :  وَ إِنْ نَكَثُوا \r\n\r\n","description":"","footnote":"","page_name":" 195 ","page_number":195},
  {"content":"\r\n\r\n أَيْمانَهُمْ مِنْ بَعْدِ عَهْدِهِمْ وَ طَعَنُوا فِي دِينِكُمْ فَقاتِلُوا أَئِمَّةَ الْكُفْرِ إِنَّهُمْ لا أَيْمانَ لَهُمْ لَعَلَّهُمْ يَنْتَهُونَ  به خدايى كه دانه را شكافت و انسان را آفريد و محمّد صلّى اللَّه عليه و آله را به نبوّت انتخاب كرد شما اهل اين آيه هستيد از وقتى كه اين آيه نازل گشته به حكم آن جنگ نشده است .\r\nدر مجمع البيان آمده : على عليه السّلام اين آيه را در روز بصره خواند سپس فرمود : بدانيد به خدا قسم رسول خدا صلّى اللَّه عليه و آله بر من عهد كرد و گفت : يا على حتما با گروه بيعت شكن و با گروه متجاوز و با گروه بيرون رفته از دين ، جنگ خواهى كرد « يا على تقاتل من بعدى الناكثين و القاسطين و المارقين » .\r\n13 -  أَ لا تُقاتِلُونَ قَوْماً نَكَثُوا أَيْمانَهُمْ وَ هَمُّوا بِإِخْراجِ الرَّسُولِ وَ هُمْ بَدَؤُكُمْ أَوَّلَ مَرَّةٍ أَ تَخْشَوْنَهُمْ فَاللَّهُ أَحَقُّ أَنْ تَخْشَوْهُ إِنْ كُنْتُمْ مُؤْمِنِينَ  .\r\nاين آيه روشن مىكند كه بايد شكى در جنگيدن با آنها نكنيد كه آنها اسباب اين جنگ را فراهم آورده‌اند زيرا كه پيمان خود را شكستند و خواستند پيامبر را از مكه بيرون كنند و آنها اين كار را اول شروع نمودند ، اگر مؤمنيد از آنها نترسيد .\r\n14 -  قاتِلُوهُمْ يُعَذِّبْهُمُ اللَّهُ بِأَيْدِيكُمْ وَ يُخْزِهِمْ وَ يَنْصُرْكُمْ عَلَيْهِمْ وَ يَشْفِ صُدُورَ قَوْمٍ مُؤْمِنِينَ  .\r\nتكرار امر به قتال ، براى آنست كه پس از شمردن خلاف آنها و علل امر به قتال ، اين دستور كاملا قابل قبول مىشود وانگهى وعدهء پيروزى آنها و خذلان دشمن نيز داده شده است ، آيه حكايت دارد از اينكه بايد در مقابل كفار و مفسدان قيام كرد و بينى آنها را به خاك ماليد و در مغلوب شدن آنها شفا و راحتى قلوب مؤمنان هست .\r\n15 -  وَ يُذْهِبْ غَيْظَ قُلُوبِهِمْ وَ يَتُوبُ اللَّهُ عَلى مَنْ يَشاءُ وَ اللَّهُ \r\n\r\n","description":"","footnote":"","page_name":" 196 ","page_number":196},
  {"content":"\r\n\r\n عَلِيمٌ حَكِيمٌ  .\r\nادامهء وعدهء سابق است يعنى : تا خشم شديد قلوب آنها را ببرد ، آن خشمى كه به جنگ با مسلمانان وادار و تشويقشان مىكند ، جملهء  وَ يَتُوبُ اللَّهُ . . . \r\nاستثناء است يعنى : اگر بخواهند برگردند راه خلاصى باقى است و خدا از روى علم و حكمت چنين مقرر كرده است .\r\n16 -  أَمْ حَسِبْتُمْ أَنْ تُتْرَكُوا وَ لَمَّا يَعْلَمِ اللَّهُ الَّذِينَ جاهَدُوا مِنْكُمْ وَ لَمْ يَتَّخِذُوا مِنْ دُونِ اللَّهِ وَ لا رَسُولِهِ وَ لَا الْمُؤْمِنِينَ وَلِيجَةً وَ اللَّهُ خَبِيرٌ بِما تَعْمَلُونَ  .\r\nاين آيه تعليل دوم فرمان قتال است يعنى شما مؤمنان همين طور رها نمىشويد بلكه بايد قتال پيش آيد تا معلوم شود كدام كسان حاضر بجنگند و جز خدا و رسول و مؤمنان محرم اسرار نگرفته‌اند ، با آنكه خدا از كارهايتان آگاه است ولى بايد امتحان شويد ، در امتحان معلوم مىشود كه عده‌اى اهل جهاد نيستند و به جاى خدا و رسول و مؤمنان ، كفار را محرم اسرار و بطانة قرار داده‌اند .\r\nمنظور از « يعلم » اظهار است  وَ لَمَّا يَعْلَمِ اللَّهُ  يعنى : هنوز آشكار نكرده خدا ، و يا علم ازلى او با معلوم مطابقت نيافته است .\r\n\r\n","description":"","footnote":"","page_name":" 197 ","page_number":197},
  {"content":"\r\n\r\n\r\n[ سوره التوبة ( 9 ) : آيات 17 تا 24 
  ]\r\nما كانَ لِلْمُشْرِكِينَ أَنْ يَعْمُرُوا مَساجِدَ اللَّهِ شاهِدِينَ عَلى أَنْفُسِهِمْ بِالْكُفْرِ أُولئِكَ حَبِطَتْ أَعْمالُهُمْ وَ فِي النَّارِ هُمْ خالِدُونَ ( 17 ) إِنَّما يَعْمُرُ مَساجِدَ اللَّهِ مَنْ آمَنَ بِاللَّهِ وَ الْيَوْمِ الْآخِرِ وَ أَقامَ الصَّلاةَ وَ آتَى الزَّكاةَ وَ لَمْ يَخْشَ إِلاَّ اللَّهَ فَعَسى أُولئِكَ أَنْ يَكُونُوا مِنَ الْمُهْتَدِينَ ( 18 ) أَ جَعَلْتُمْ سِقايَةَ الْحاجِّ وَ عِمارَةَ الْمَسْجِدِ الْحَرامِ كَمَنْ آمَنَ بِاللَّهِ وَ الْيَوْمِ الْآخِرِ وَ جاهَدَ فِي سَبِيلِ اللَّهِ لا يَسْتَوُونَ عِنْدَ اللَّهِ وَ اللَّهُ لا يَهْدِي الْقَوْمَ الظَّالِمِينَ ( 19 ) الَّذِينَ آمَنُوا وَ هاجَرُوا وَ جاهَدُوا فِي سَبِيلِ اللَّهِ بِأَمْوالِهِمْ وَ أَنْفُسِهِمْ أَعْظَمُ دَرَجَةً عِنْدَ اللَّهِ وَ أُولئِكَ هُمُ الْفائِزُونَ ( 20 ) يُبَشِّرُهُمْ رَبُّهُمْ بِرَحْمَةٍ مِنْهُ وَ رِضْوانٍ وَ جَنَّاتٍ لَهُمْ فِيها نَعِيمٌ مُقِيمٌ ( 21 )\r\nخالِدِينَ فِيها أَبَداً إِنَّ اللَّهَ عِنْدَهُ أَجْرٌ عَظِيمٌ ( 22 ) يا أَيُّهَا الَّذِينَ آمَنُوا لا تَتَّخِذُوا آباءَكُمْ وَ إِخْوانَكُمْ أَوْلِياءَ إِنِ اسْتَحَبُّوا الْكُفْرَ عَلَى الْإِيمانِ وَ مَنْ يَتَوَلَّهُمْ مِنْكُمْ فَأُولئِكَ هُمُ الظَّالِمُونَ ( 23 ) قُلْ إِنْ كانَ آباؤُكُمْ وَ أَبْناؤُكُمْ وَ إِخْوانُكُمْ وَ أَزْواجُكُمْ وَ عَشِيرَتُكُمْ وَ أَمْوالٌ اقْتَرَفْتُمُوها وَ تِجارَةٌ تَخْشَوْنَ كَسادَها وَ مَساكِنُ تَرْضَوْنَها أَحَبَّ إِلَيْكُمْ مِنَ اللَّهِ وَ رَسُولِهِ وَ جِهادٍ فِي سَبِيلِهِ فَتَرَبَّصُوا حَتَّى يَأْتِيَ اللَّهُ بِأَمْرِهِ وَ اللَّهُ لا يَهْدِي الْقَوْمَ الْفاسِقِينَ ( 24 )\r\n\r\n","description":"","footnote":"","page_name":" 198 ","page_number":198},
  {"content":"\r\n\r\n17 - بر مشركين كه به كفر خويش گواه هستند نرسد كه مسجدهاى خدا را عمارت كنند ، آنها اعمالشان باطل شده و خودشان نيز در آتش جاودانانند .\r\n18 - مسجدهاى خدا را فقط كسى عمارت مىكند كه به خدا و روز آخرت ايمان دارد و نماز خوانده و زكات داده و جز خدا از كسى نترسيده است ، اميد است كه آنها از هدايت يافتگان باشند .\r\n19 - آيا آب دادن حاجيان و عمارت كردن مسجد الحرام را مانند كسى مىدانيد كه به خدا و روز قيامت ايمان آورده و در راه خدا جنگيده است ، اين دو گروه نزد خدا برابر نيستند ، خدا قوم ظالم را هدايت نمىكند .\r\n20 - كسانى كه ايمان آورده و هجرت كرده و در راه خدا با اموال و جانهايشان جنگيده‌اند از نظر مرتبه در نزد خدا بزرگتر هستند و فقط آنها رستگارانند .\r\n21 - پروردگارشان به رحمت و رضايت خويش نويدشان مىدهد و بهشتهايى كه در آنها بر ايشان نعمت وسيع و دائم است .\r\n22 - در آن بهشتها پيوسته هستند كه خدا نزد وى پاداش بزرگى است .\r\n23 - اى كسانى كه ايمان آورده‌ايد پدران و برادران خويش را اگر كفر را بر ايمان ترجيح دهند ، سرپرست مگيريد هر كه آنها را سرپرست گيرد آنها ظالمانند .\r\n24 - اى پيامبر بگو : اگر پدران و پسران و برادران و همسران و خانواده و اموالى كه كسب كرده‌ايد و تجارتى كه از كساد آن مىترسيد و مسكنهايى كه از آنها خوشنوديد ، به شما از خدا و رسول و جهاد در راه خدا محبوبتر باشد ، منتظر باشيد تا خدا امر خويش را بياورد ، خدا قوم فاسقان را هدايت نمىكند .\r\n\r\nكلمه‌ها\r\nيعمروا : عمارة : آباد كردن ، عمر انسان را از آن عمر گويند كه در آن مدت ، بدن به واسطهء روح آباد است . « ان يعمروا » : اينكه آباد كنند . مراد از عمارت ظاهرا تعمير كردن خرابى كعبه و مساجد است نه نماز خواندن در آنها كه عمارت به اين معنى در عرف\r\n\r\n","description":"","footnote":"","page_name":" 199 ","page_number":199},
  {"content":"\r\n\r\nقرآن يافته نيست .\r\nحبطت : حبط : پوچ شدن ، باطل و بى اثر شدن .\r\nسقاية : سقى و سقيا : آب دادن ، سقاية : آب دادن و ظرفى كه با آن آب مىدهند ، در اينجا معناى مصدرى مراد است .\r\nيستوون : سوى و استواء : برابرى . استواء چون با « على » متعدى شود معناى استقرار يافتن مىدهد « لا يستوون » : برابر نيستند .\r\nرضوان : رضايت و خوشنودى . مصدر و مفرد است .\r\nنعيم : نعمت پر وسعت و بسيار ، مفرد است جمع نيست .\r\nاستحبوا : حب و استحباب : دوست داشتن . اگر با « على » باشد معناى اختيار بر آن اشراب مىشود ، مراد از آن در اينجا اختيار است .\r\nعشيرتكم : عشر : معاشرت . عشير : معاشر و رفيق ، عشيره : خانواده . در لغت آمده : « عشيرة الرجل : بنو ابيه الادنون او قبيلته » ظاهرا اقوام پدرى يا قبيله را از آن عشيره گفته كه با انسان معاشر هستند .\r\nاقترفتموها : قرف ( بر وزن عقل ) و اقتراف : كندن پوست از درخت و كندن پوست روى زخم ، بطور استعاره بر كسب كردن اقتراف گويند « اقترفتم » كسب كرديد .\r\nكساد : كساد تجارت آن است كه راغب و خريدار جنس كم باشد . در قرآن فقط يك بار آمده است .\r\nتربصوا : ربص ( بر وزن عقل ) و تربص : انتظار « فتربصوا » پس انتظار بكشيد .\r\n\r\n","description":"","footnote":"","page_name":" 200 ","page_number":200},
  {"content":"\r\n\r\n\r\nشرحها\r\nآيات شريفه حاكى است كه عمل اگر از روى ايمان و نيّت صحيح نباشد موجب سعادت نمىشود بلكه باطل و بى اثر خواهد بود ، معلوم مىشود كه مشركين مكه تعمير كعبه و آب دادن حاجيان را از مفاخر خود شمرده و بر خود مىباليده‌اند قرآن مىفرمايد ، مشركى كه با اظهار شرك مساجد خدا را تعمير مىكند خود را محكوم مىنمايد بندگى اصنام چه تناسبى با آباد كردن مساجد دارد ، كار اين گونه اشخاص باطل و خود نيز اهل عذابند .\r\nاگر مقام و شرف آنان را كه ايمان آورده و در راه خدا و توحيد جنگيده و از ديار خود هجرت كرده‌اند با كسانى مقايسه كنيم كه مشركين مكّه و تعمير كعبه و آب دادن حاجيان را به عهده دارند ، مشركان را محكوم خواهيم يافت كه گروه اوّل در رحمت دائمى خدا هستند و گروه دوّم از هدايت خدا محروم مىباشند .\r\nدر پايان آمده ؛ اگر خدا و رسول و جهاد در راه خدا ، بر مؤمنان از همه چيز خوشتر نباشد بايد منتظر عذاب و ذلت باشند .\r\n17 -  ما كانَ لِلْمُشْرِكِينَ أَنْ يَعْمُرُوا مَساجِدَ اللَّهِ شاهِدِينَ عَلى أَنْفُسِهِمْ بِالْكُفْرِ  .\r\nيعنى با وجود آنكه آشكارا مشركند و با عمل و زبان بر مشرك بودن خود گواهند آباد كردن مساجد بيجاست و اين كار در خور شأن آنها نيست و چنين كارى به آنها نرسد ، خلاصه : زحمت بى فائده مىبرند .\r\n أُولئِكَ حَبِطَتْ أَعْمالُهُمْ وَ فِي النَّارِ هُمْ خالِدُونَ  .\r\nباطل بودن عمل در اثر عدم ايمان و عدم نيت صحيح است إِنَّما يَتَقَبَّلُ اللَّهُ\r\n\r\n","description":"","footnote":"","page_name":" 201 ","page_number":201},
  {"content":"\r\n\r\nمِنَ الْمُتَّقِينَ مائده / 27 ، مخلّد در آتش بودن به علّت شرك است ، رجوع شود به شرح آيه  قالَ النَّارُ مَثْواكُمْ . . .  انعام / 128 راجع به حبط ظاهرا در بقره ذيل آيهء 217 بحث شده است .\r\n18 -  إِنَّما يَعْمُرُ مَساجِدَ اللَّهِ مَنْ آمَنَ بِاللَّهِ وَ الْيَوْمِ الْآخِرِ وَ أَقامَ الصَّلاةَ وَ آتَى الزَّكاةَ وَ لَمْ يَخْشَ إِلَّا اللَّهَ  .\r\nلفظ « انما » كه براى حصر است نشان مىدهد كه اين حق فقط مخصوص مؤمنان است ، كفار ، نه تنها و نه مشترك با مؤمنان در شأنشان نيست ، ايمان به خدا و روز قيامت مؤمنان را از كفار جدا مىكند كه كفّار عقيده به معاد ندارند .\r\nآمدن اقامهء صلوة و اداء زكات كه بزرگترين رابطه با خدا و جامعه است ، ظاهرا مىرساند كه مؤمن بى عمل اگر مساجد بسازد بهره‌اى نخواهد برد « يخش » ظاهرا به معناى عبادت و بندگى است ،  لَمْ يَخْشَ إِلَّا اللَّهَ  يعنى جز خدا را بندگى نكند ، خشيت از خدا لازمه‌اش همين است ، اين آيه انشاء حقى است بر مؤمنان نه اينكه واجب عينى باشد ( استفاده از الميزان ) .\r\n فَعَسى أُولئِكَ أَنْ يَكُونُوا مِنَ الْمُهْتَدِينَ  .\r\nراغب گويد : عسى در اين گونه موارد براى ايجاد اميد در بندگان است .\r\nطبرسى فرمايد : عسى در اين گونه موارد براى جزم و قطع است يعنى آنها حتما هدايت يافته‌اند .\r\nالميزان فرمايد : حصول هدايت يك دفعه يا دفعه‌ها لازم نگرفته كه هدايت صفت لازمهء انسان باشد ، هدايت چنين كسان حتمى است ولى مهتدين بودن ( بطور صفت لازم ) محقق نيست بلكه اميد مىرود .\r\n19 -  أَ جَعَلْتُمْ سِقايَةَ الْحاجِّ وَ عِمارَةَ الْمَسْجِدِ الْحَرامِ كَمَنْ آمَنَ بِاللَّهِ وَ الْيَوْمِ الْآخِرِ وَ جاهَدَ فِي سَبِيلِ اللَّهِ لا يَسْتَوُونَ عِنْدَ اللَّهِ  .\r\n\r\n","description":"","footnote":"","page_name":" 202 ","page_number":202},
  {"content":"\r\n\r\nآب دادن حاجيان در آن موقع يكى از مناصب بزرگى بود ، عباس عموى رسول خدا صلّى اللَّه عليه و آله كه آن وقت اين مسئوليت را به عهده داشت ، غلامان او مشكهاى پر از آب را به وسيلهء شتران از مكه به عرفات و مشعر و منى حمل مىكردند ، اين عمل از مناصب قصىّ بن كلاب يكى از اجداد رسول خدا صلّى اللَّه عليه و آله بود ، او در وقت وفات اين منصب را به پسرش عبد مناف واگذار كرد و در فرزندان او بود تا به عباس بن عبد المطلب رسيد .\r\nمنظور از عمارة مسجد حرام ، كليد دارى كعبه و تعمير آن و مسجد الحرام است كه بر عهدهء شيبه و به نقلى طلحه بود ، در اينجا چند مطلب هست :\r\nاول : در مجمع البيان فرموده : لازم است لفظ « اهل » در آيه تقدير شود و چنين باشد : « ا جعلتم اهل سقاية الحاج و اهل عمارة الحرام » و يا لفظ « كايمان » مقدر باشد و چنين شود « أ جعلتم السقاية و العمارة كايمان من آمن باللّه » تا اسم مقابل اسم يا مصدر مقابل مصدر باشد .\r\nدوم : دو چيز در اين آيه مورد مقايسه قرار گرفته است يكى آب دادن حاجيان و آباد كردن مسجد ، دوم ايمان به خدا و معاد و جهاد در راه خدا ، ظاهرا مراد آب دادن و آباد كردن بدون ايمان است كه نمىتواند با جهاد از روى ايمان برابر باشد آرى  لا يَسْتَوُونَ عِنْدَ اللَّهِ  .\r\nسوم : آيا لفظ « جعلتم » خطاب به مسلمانان است يا به مشركان ؟ به نظر مىآيد كه خطاب به مسلمانان باشد و آن وقت عباس و شيبه اسلام آورده بودند ، كارهاى گذشتهء خود را ياد كرده و عمل خود را در ايّام شرك از ايمان و جهاد مؤمنين بالاتر مىدانستند قرآن مىگويد : اشتباه مىكنيد : اهل سقاية و اهل عمارة نمىتواند برابر باشد با كسى كه اهل ايمان و جهاد بوده است و چون كلمه‌هاى « من - آمن - جاهد » مفرد است از اين معلوم مىشود كه اهل سقايه و عمارة بر يك نفر افتخار مىكرده‌اند كه قرآن آنها را رد كرده است ، از اينجا روايات\r\n\r\n","description":"","footnote":"","page_name":" 203 ","page_number":203},
  {"content":"\r\n\r\nشأن نزول تأييد مىشود .\r\nاز امام باقر عليه السّلام نقل شده : اين آيه دربارهء على و عباس و شيبه نازل شد ، عباس گفت : من برترم كه آب دادن حاجيان در دست من است ، شيبه گفت : من برترم كه كليد دارى بيت به من محول است ، على عليه السّلام فرمود : من برترم كه پيش از شما ايمان آوردم ، سپس هجرت و جهاد كردم ، حاضر شدند كه رسول خدا صلّى اللَّه عليه و آله در ميانشان قضاوت كند ، خدا در اين باره آيهء  أَ جَعَلْتُمْ سِقايَةَ الْحاجِّ . . .  تا -  إِنَّ اللَّهَ عِنْدَهُ أَجْرٌ عَظِيمٌ  را نازل فرمود ، اين روايت در الميزان و صافى از تفسير قمى نقل شده است « 1 » فكر مىكنم منظور على عليه السّلام روشن كردن واقعيت بود نه اينكه عمل خويش را به رخ آنها يا ديگران بكشد اين روايت در كتابهاى شيعه و اهل سنت نظير تفسير برهان ، عياشى ، صافى ، درّ منثور و غيره نقل شده است .\r\n وَ اللَّهُ لا يَهْدِي الْقَوْمَ الظَّالِمِينَ  .\r\nاين جمله حاكى است كه سقايه و عماره در حال شرك و عدم ايمان بوده است و اگر آن دو با ايمان و جهاد برابرى مىكرد مىبايست ظالمان نيز در حال شرك و كفر مورد هدايت و رضايت خدا باشند ولى چنين نيست كه خدا بدون ايمان به عملى ارج نمىنهند .\r\n20 -  الَّذِينَ آمَنُوا وَ هاجَرُوا وَ جاهَدُوا فِي سَبِيلِ اللَّهِ بِأَمْوالِهِمْ وَ أَنْفُسِهِمْ أَعْظَمُ دَرَجَةً عِنْدَ اللَّهِ وَ أُولئِكَ هُمُ الْفائِزُونَ  .\r\nبيان  لا يَسْتَوُونَ عِنْدَ اللَّهِ  است ، مقدم شدن « هم » نشان مىدهد كه نجات\r\n\r\n\r\n","description":"","footnote":"\r\n( 1 )\r\nعن ابى جعفر ( ع ) قال : نزلت فى على و العباس و شيبه . قال العباس : انا افضل لان سقاية الحاج بيدى و قال شيبه انا افضل لان حجابة البيت بيدى و قال على :\r\nانا افضل فانى آمنت قبلكما ثم هاجرت و جاهدت فرضوا برسول ( ص ) فانزل اللَّه :\r\n أَ جَعَلْتُمْ سِقايَةَ الْحاجِّ  - الى قوله -  إِنَّ اللَّهَ عِنْدَهُ أَجْرٌ عَظِيمٌ  .\r\n","page_name":" 204 ","page_number":204},
  {"content":"\r\n\r\nفقط مال اهل ايمان و هجرت و جهاد است .\r\nاكنون كه سال 1401 قمرى است و انقلاب اسلامى در ايران پيروز شده معنى اين آية بهتر روشن مىشود ، آنها كه ايمان به خدا آورده و از ديار خود هجرت كرده و جان و مال را در راه توحيد هيچ شمرده‌اند در صف اول از خوشنودى خدا قرار دارند .\r\nبار ديگر حقيقت آيه را در نظر خود مجسم نمائيد با ملاحظهء  وَ اللَّهُ لا يَهْدِي الْقَوْمَ الظَّالِمِينَ  معلوم مىشود كه همهء فضيلت از آن اهل ايمان و جهاد است و سقايه و عمارة خالى از ايمان هيچ برترى ندارد .\r\n21 -  يُبَشِّرُهُمْ رَبُّهُمْ بِرَحْمَةٍ مِنْهُ وَ رِضْوانٍ وَ جَنَّاتٍ لَهُمْ فِيها نَعِيمٌ مُقِيمٌ  .\r\nاين آيه بيان  هُمُ الْفائِزُونَ  است كه در آيهء قبلى است نكره آمدن رحمة ظاهرا به علت بزرگى و غير قابل توصيف بودن آنست ، احتمال هست مراد از رحمت همان رضوان و خوشنودى خدا باشد كه فرموده :  وَ رِضْوانٌ مِنَ اللَّهِ أَكْبَرُ  توبه / 72 مراد از  نَعِيمٌ مُقِيمٌ  نعمت دائمى و پيوسته است ، خوشا به حال مؤمنانى كه اهل جهاد و هجرت هستند .\r\n22 -  خالِدِينَ فِيها أَبَداً إِنَّ اللَّهَ عِنْدَهُ أَجْرٌ عَظِيمٌ  .\r\n« ابد » براى زمان آينده است كه پايان ندارد ، اين آيه تكميل پاداش آنهاست ، جملهء  إِنَّ اللَّهَ عِنْدَهُ . . .  براى رفع استبعاد است كه به نظر كسى بيايد : خدا اين پاداشها را از كجا خواهد داد . « ابدا » تأكيد « خالدين » است .\r\n23 -  يا أَيُّهَا الَّذِينَ آمَنُوا لا تَتَّخِذُوا آباءَكُمْ وَ إِخْوانَكُمْ أَوْلِياءَ إِنِ اسْتَحَبُّوا الْكُفْرَ عَلَى الْإِيمانِ وَ مَنْ يَتَوَلَّهُمْ مِنْكُمْ فَأُولئِكَ هُمُ \r\n\r\n","description":"","footnote":"","page_name":" 205 ","page_number":205},
  {"content":"\r\n\r\n الظَّالِمُونَ  .\r\nبعد از بررسى حالات مشركان در اين آيه دستور داده شده : كه اهل ايمان نمىتوانند پدران و برادران خود را كه كافر هستند ، براى خود سرپرست گيرند و در كارهاى خود دخالت بدهند و طرف مشورت خود سازند و اگر آنها را ولى خويش گيرند جز ظالم نمىتوانند باشند كه به خود و مكتب و جامعهء توحيد ظلم كرده‌اند ، در قرآن مجيد در بسيارى از جاها فرموده كه مؤمنان جز از خود سرپرست ، مشاور و همراز نگيرند مانند سورهء نساء / 144 ، مائده / 51 ، آل عمران / 28 و غيره ، در الميزان فرموده : علت آنكه فقط پدران و برادران در اين آيه آمده نه فرزندان و زنان ، آن است كه در مقام ولايت و تصرف در امور بيشتر پدران و برادران مىتوانند دخالت داشته باشند . پس عقيده ، انسانها را از هم جدا و با هم جمع مىكند يك فرد معتقد و مسئول نمىتواند پدر و برادرى كه كفر را بر ايمان اختيار مىكند سرپرست بگيرد ، مقدم شدن « هم » و جملهء اسميه آمدن دليل استقرار ظلم در وجود آنهاست . در مجمع البيان آمده : به قولى اين آيه و آيهء بعدى دربارهء حاطب بن ابى بلتعه نازل شد كه به اهل مكه نامه نوشت تا آنها را از حمله پيامبر براى فتح مكه اطلاع دهد ، جريانش در تفسير سورهء ممتحنه خواهد آمد .\r\n24 -  قُلْ إِنْ كانَ آباؤُكُمْ وَ أَبْناؤُكُمْ وَ إِخْوانُكُمْ وَ أَزْواجُكُمْ وَ عَشِيرَتُكُمْ وَ أَمْوالٌ اقْتَرَفْتُمُوها وَ تِجارَةٌ تَخْشَوْنَ كَسادَها وَ مَساكِنُ تَرْضَوْنَها أَحَبَّ إِلَيْكُمْ مِنَ اللَّهِ وَ رَسُولِهِ وَ جِهادٍ فِي سَبِيلِهِ فَتَرَبَّصُوا حَتَّى يَأْتِيَ اللَّهُ بِأَمْرِهِ وَ اللَّهُ لا يَهْدِي الْقَوْمَ الْفاسِقِينَ  .\r\nخلاصهء اين آيه آن است كه براى يك موحد و مسلمان مكتبى ، خدا و رسول و جهاد در راه خدا بايد از پدر و فرزند و برادر و همسر و اقوام و ثروت و تجارت و خانه مسكونى محبوبتر باشد ، آنها را به خطر اندازد نه مكتب را ، از آنها\r\n\r\n","description":"","footnote":"","page_name":" 206 ","page_number":206},
  {"content":"\r\n\r\nدست بكشد نه از خدا و رسول و جهاد ، به طور كلى اينها نمىتوانند بهانه باشند ، و گر نه آن مؤمن ، فاسق است و از بندگى ساقط شده و در ضلالت مىباشد و چنين كسان بايد منتظر باشند كه شكست و خذلان و بدبختى از جانب خدا نصيبشان شود ، مراد از « امره » قهرا شكست ، و عدم پيروزى و ذليل شدن در دست مشركان و كفار است . امروز كه به حمد اللَّه انقلاب اسلامى پيروز شده گويى اين آيات اكنون نازل شده است .\r\n\r\n","description":"","footnote":"","page_name":" 207 ","page_number":207},
  {"content":"\r\n\r\n\r\n[ سوره التوبة ( 9 ) : آيات 25 تا 28 
  ]\r\nلَقَدْ نَصَرَكُمُ اللَّهُ فِي مَواطِنَ كَثِيرَةٍ وَ يَوْمَ حُنَيْنٍ إِذْ أَعْجَبَتْكُمْ كَثْرَتُكُمْ فَلَمْ تُغْنِ عَنْكُمْ شَيْئاً وَ ضاقَتْ عَلَيْكُمُ الْأَرْضُ بِما رَحُبَتْ ثُمَّ وَلَّيْتُمْ مُدْبِرِينَ ( 25 ) ثُمَّ أَنْزَلَ اللَّهُ سَكِينَتَهُ عَلى رَسُولِهِ وَ عَلَى الْمُؤْمِنِينَ وَ أَنْزَلَ جُنُوداً لَمْ تَرَوْها وَ عَذَّبَ الَّذِينَ كَفَرُوا وَ ذلِكَ جَزاءُ الْكافِرِينَ ( 26 ) ثُمَّ يَتُوبُ اللَّهُ مِنْ بَعْدِ ذلِكَ عَلى مَنْ يَشاءُ وَ اللَّهُ غَفُورٌ رَحِيمٌ ( 27 ) يا أَيُّهَا الَّذِينَ آمَنُوا إِنَّمَا الْمُشْرِكُونَ نَجَسٌ فَلا يَقْرَبُوا الْمَسْجِدَ الْحَرامَ بَعْدَ عامِهِمْ هذا وَ إِنْ خِفْتُمْ عَيْلَةً فَسَوْفَ يُغْنِيكُمُ اللَّهُ مِنْ فَضْلِهِ إِنْ شاءَ إِنَّ اللَّهَ عَلِيمٌ حَكِيمٌ ( 28 )\r\n25 - خدا در مواضع بسيارى شما را يارى كرده از جمله روز حنين كه كثرت افراد شما را مغرور و مسرور كرد ، ولى آن كثرت به شما هيچ كفايت نكرد و زمين با آن همه وسعت بر شما تنگ شد سپس برگشتيد كه به چيزى توجه نمىكرديد .\r\n26 - سپس خدا اطمينان و آرامش خود را بر پيامبرش و بر مؤمنين نازل كرد و قشونهايى فرستاد كه آنها را نديديد و كفار را معذب كرد ، سزاى كافران همين است .\r\n27 - سپس خدا بعد از آن واقعه ، بهر كه خواهد توبه مىكند كه خدا آمرزنده و مهربان است .\r\n28 - اى كسانى كه ايمان آورده‌ايد مشركان فقط يكپارچه پليدند بعد از اين سال ، به مسجد الحرام نزديك نشوند و اگر از فقر بترسيد به زودى خدا از فضل خود شما را بى نياز خواهد كرد اگر بخواهد ، كه خدا دانا و حكمت كردار است .\r\n\r\nكلمه‌ها\r\nمواطن : وطن ( بر وزن عقل ) : اقامت و بر وزن عمل ، محل اقامت و هر\r\n\r\n","description":"","footnote":"","page_name":" 208 ","page_number":208},
  {"content":"\r\n\r\nمكانى كه انسان براى كارى در آن مانده است ، موطن به معنى وطن و موقف جنگ است و جمع آن مواطن است .\r\nفلم تغن : غنى : كفايت و بى نيازى  فَلَمْ تُغْنِ عَنْكُمْ  كفايت نكرد از شما حنين : بيابانى است ميان مكه و طائف كه جنگ معروف حنين در آن واقع شد و آن بر وزن حسين است .\r\nضاقت : ضيق : تنگى ، خواه تنگى مادى باشد يا تنگى سينه .\r\nرحبت : رحب : وسعت و فراخى ، به سعهء صدر نيز اطلاق مىشود .\r\nمدبرين : دبر ( بر وزن عنق ) عقب و پشت . مدبر : پشت كننده  وَلَّيْتُمْ مُدْبِرِينَ  پشت كنندگان بر گشتيد .\r\nسكينه : سكون : آرام گرفتن بعد از حركت . سكينه : آرامش قلب و اطمينان خاطر ، آن مصدر است و به جاى اسم مصدر آمده مثل قضيه و بقيه .\r\nنجس : ( بر وزن عمل ) : غير نظيف ، پليد . در مجمع البيان آمده :\r\n« كل مستقذر نجس يقال : رجل نجس و امرأة نجس و قوم نجس » راغب گويد : قذاره دو گونه است ، يكى محسوس است ديگرى معنوى ، خدا مشركان را با وجه دوم وصف كرده است . « نجس :\r\nپليد » .\r\nعامهم : عام : سال . راغب گويد : آن مثل « سنه » است لكن سنه بيشتر در سال مشقت و قحطى به كار مىرود ، در قاموس قرآن گفته‌ام كه « عام » در سال خوشى به كار رود ، آن سال براى مشركان خوش بود كه اجازهء حج داشتند .\r\nعيله : عيل و عيله : فقر و تنگ دستى « عال يعيل عيلا : افتقر » .\r\n\r\n","description":"","footnote":"","page_name":" 209 ","page_number":209},
  {"content":"\r\n\r\n\r\nشرحها\r\nدر اين آيات ابتدا پيكار تاريخى « حنين » نقل شده كه خدا در آن جنگ مانند بسيارى از مواقف جنگى پيامبر و مسلمانان را يارى كرده و با وضع عجيبى آنها را پيروز گردانيد ، آيات حاكى است كه مسلمانان كثرت خويش را ديده و مغرور شده و توكل به خدا را از ياد بردند ، اين امر سبب هزيمت و شكست آنها گرديد ، سپس خدا بر پيامبر وعده‌اى از مؤمنان اطمينان و آرامش فرستاد كه از محل خود حركت نكردند ، اين سبب دلگرمى ديگران شد كه باز گشتند و ملائكه به يارى اهل اسلام آمدند تا در نتيجهء آن ، كفار هزيمت يافتند .\r\nپس از آن جريان ، ممنوع بودن مشركان از ورود به مسجد الحرام و آوردن حج ، ياد شده كه در وقت خواندن برائت از جانب على بن ابى طالب عليه السّلام اعلام شده بود و نيز روشن شده كه مسلمانان نگويند اگر مشركان ممنوع شدند داد و ستد و مانند آن كم مىشود و آن باعث فقر مىگردد كه خدا مسلمانان را از فضل خود بى نياز خواهد فرمود .\r\nجنگ حنين : در مجمع البيان نقل شده : چون رسول خدا صلّى اللَّه عليه و آله مكه را فتح كردند براى جنگ با ياغيان قبيلهء هوازن و ثقيف به سوى حنين حركت فرمودند ، آن در آخر رمضان يا در ماه شوال از سال هشتم هجرت بود ، رؤساء هوازن نزد مالك بن عوف جمع شده اموال و زنان و فرزندان خود را نيز آورده و در محلّى به نام « اوطاس » اردو زده بودند ، ( اين براى آن بود كه از جنگ فرار نكنند ) رسول خدا صلّى اللَّه عليه و آله پرچم بزرگ را به دست على بن ابى طالب عليه السّلام داد و فرمود هر كس وقت ورود به مكه پرچمى داشت ، به دست گيرد و از صفوان بن اميه صد عدد زره به عاريت گرفت ، پس از\r\n\r\n","description":"","footnote":"","page_name":" 210 ","page_number":210},
  {"content":"\r\n\r\nآنكه پانزده روز در مكه توقف فرمود با دوازده هزار نفر از مكه حركت فرمود ، ده هزار نفر از فاتحان مكه و دو هزار از تازه مسلمانها بودند .\r\nآن حضرت جاسوسى از ياران خود را براى كسب خبر پيش دشمن فرستاد او خبر آورد كه مالك بن عوف به ياران خود مىگفت : هر كس مال و خانواده‌اش را پشت سر خود حركت دهد ، غلاف شمشيرها را بشكنيد و در شكافهاى اين دره كمين كنيد ، محمّد تا به حال با كسى كه به فنون جنگ دانا باشد نجنگيده است .\r\nآن حضرت نماز صبح را با ياران خود خواند و به طرف حنين حركت كردند ، چون به درهء حنين رسيدند گروه‌هاى هوازن از هر طرف به سوى آنها حمله‌ور شدند ، قبيله بنى سليم كه در پيش بودند پا به فرار گذاشتند ، ديگران نيز بعد از آنها متفرق شده و فرار كردند ، به نقل عباس عموى آن حضرت ، فقط 9 نفر با آن حضرت ماندند كه دهمى پسر ام ايمن بود از جمله على ابن ابى طالب عليه السّلام كه پرچم به دست با آنها مىجنگيد .\r\nآن حضرت چون فرار مسلمانان را ديد به عباس كه صداى بلندى داشت فرمود فرياد كن و بگو : اى جماعت مهاجرين و انصار ، اى اصحاب بقره ، اى اصحاب بيعت شجره كجا فرار مىكنيد رسول خدا اينجاست . مسلمانان چون صداى عباس را شنيدند و دانستند كه آن حضرت پابرجا ايستاده است ، برگشته و شروع به جنگ كردند رسول خدا صلّى اللَّه عليه و آله فرمود :\r\n« الان حمى الوطيس انا النبى لا كذب انا بن عبد المطلب »\r\nاكنون تنور جنگ شعله‌ور شد منم پيغمبر بىآنكه دروغى در آن باشد ، من پسر عبد المطلبم از طرف خدا بر آن حضرت نصرت نازل شد ، هوازن متفرق و پا به فرار گذاشتند ، مسلمانان آنها را تعقيب كردند ، مالك ابن عوف فرار كرد و وارد طائف شد ، حدود صد نفر از دشمن كشته شد ، زنانشان\r\n\r\n","description":"","footnote":"","page_name":" 211 ","page_number":211},
  {"content":"\r\n\r\nاسير اموالشان به غنيمت گرفته شد ، حضرت اسيران و غنائم را به « جعرانه » فرستاد و بديل بن ورقاء خزاعى را بر آنها گماشت و خود در تعقيب آنها و مالك ابن عوف به طرف طائف حركت كرد و آن شهر را در محاصره گرفت و تا آخر شوال شهر را در محاصره داشت پس از ورود ماه ذو القعدة ، از آنجا مراجعت فرمود و در جعرانه به تقسيم غنائم جنگ پرداخت .\r\n25 -  لَقَدْ نَصَرَكُمُ اللَّهُ فِي مَواطِنَ كَثِيرَةٍ وَ يَوْمَ حُنَيْنٍ إِذْ أَعْجَبَتْكُمْ كَثْرَتُكُمْ فَلَمْ تُغْنِ عَنْكُمْ شَيْئاً وَ ضاقَتْ عَلَيْكُمُ الْأَرْضُ بِما رَحُبَتْ ثُمَّ وَلَّيْتُمْ مُدْبِرِينَ  .\r\nمراد از مواطن عبارتند از بدر ، احد ، خندق ، جريانهاى يهود مدينه ، حديبيه ، فتح مكه و امثال آن ، حنين منصرف است ، ممكن است به عنوان آنكه اسم بقعه است غير منصرف باشد  أَعْجَبَتْكُمْ كَثْرَتُكُمْ  نشان مىدهد كه كثرت مسلمين بعضى از مسلمانها را مغرور كرده و از خدا استمداد نكرده‌اند و اين باعث شكست شد و درسى شد كه نبايد به عوامل طبيعى چسبيده و خدا را از ياد ببرند كه اسباب بدون مشيت خدا اثرى نخواهند داشت  فَلَمْ تُغْنِ  يعنى كثرت كفايتتان نكرد ، « ما » در  بِما رَحُبَتْ  مصدريه است يعنى زمين با همهء فراخى بر شما تنگ شد و آن كنايه است از محاصره شدن به واسطهء دشمن كه پناهگاهى براى فرار از دست آن نمىيافتند ، شايد مراد از « مدبرين » آن باشد كه به چيزى توجه نمىكرديد يعنى « مدبرين بكل شىء » معنى  وَلَّيْتُمْ مُدْبِرِينَ  آن مىشود : فرار كرديد بى آنكه به چيزى و به كسى توجه كنيد ، اين كار به موجب :   . . . إِذا لَقِيتُمُ الَّذِينَ كَفَرُوا زَحْفاً فَلا تُوَلُّوهُمُ الْأَدْبارَ وَ مَنْ يُوَلِّهِمْ يَوْمَئِذٍ دُبُرَهُ . . .    فَقَدْ باءَ بِغَضَبٍ مِنَ اللَّهِ وَ مَأْواهُ جَهَنَّمُ وَ بِئْسَ الْمَصِيرُ  انفال / 16 گناه كبيره بود ولى آيه 29 حاكى است كه پس از برگشتن ، اين گناه آمرزيده شده است .\r\n26 -  ثُمَّ أَنْزَلَ اللَّهُ سَكِينَتَهُ عَلى رَسُولِهِ وَ عَلَى الْمُؤْمِنِينَ وَ أَنْزَلَ جُنُوداً \r\n\r\n","description":"","footnote":"","page_name":" 212 ","page_number":212},
  {"content":"\r\n\r\n لَمْ تَرَوْها وَ عَذَّبَ الَّذِينَ كَفَرُوا وَ ذلِكَ جَزاءُ الْكافِرِينَ  .\r\nاين سكينه و اطمينان خاطر ، يك موهبت بخصوصى از جانب خداست كه كه در مواقع بسيار حساسى از جانب خدا نازل شده و موجب نجات گرديده است نظير جريان غار ثور كه آن حضرت با ابو بكر در آن بود  إِذْ هُما فِي الْغارِ إِذْ يَقُولُ لِصاحِبِهِ لا تَحْزَنْ إِنَّ اللَّهَ مَعَنا فَأَنْزَلَ اللَّهُ سَكِينَتَهُ عَلَيْهِ وَ أَيَّدَهُ بِجُنُودٍ لَمْ تَرَوْها . . . \r\nتوبه / 40 موقعى كه آن حضرت در آن وضع بحرانى بود و هر لحظه بيم گرفتارى بود ، نزول سكينه پيش آمده همچنين است آيه چهارم و هيجدهم و بيست ششم از از سورهء فتح ، ايضا آيه مورد تفسير ، به نظر مىآيد مراد از « المؤمنين » آنهايى باشند كه با رسول خدا صلّى اللَّه عليه و آله ماندند و فرار نكردند نه اينكه شامل فرار كنندگان نيز باشد زيرا آنها گناه كبيره كردند ، منظور از « جنودا » ملائكه است آيا آنها كفار را كشتند و يا بقلوبشان خوف وارد كردند ، ظاهرا دومى منظور است چنان كه در سوره انفال گذشت مراد از « عذب . . » شكست و اسارت و قتل عده‌اى از كفار است .\r\n27 -  ثُمَّ يَتُوبُ اللَّهُ مِنْ بَعْدِ ذلِكَ عَلى مَنْ يَشاءُ وَ اللَّهُ غَفُورٌ رَحِيمٌ  .\r\nلفظ « ذلك » به قول الميزان راجع است به اعجاب و معصيت آنها و انزال سكينه و انزال جنود و تعذيب كفار . يعنى بعد از همهء اينها خدا به آن كس كه مىخواهد توبه مىكند يعنى اگر آنها توبه كنند ، « من يشاء » شامل مؤمنان و كافران هر دو مىشود ، توبه مؤمنان توبه از معصيت و توبهء كافران ، اسلام آوردن است ، جمله  وَ اللَّهُ غَفُورٌ رَحِيمٌ  تعليل قبول توبه است ، چنان كه آنهايى كه از هوازن اسلام آوردند قبول شد .\r\n28 -  يا أَيُّهَا الَّذِينَ آمَنُوا إِنَّمَا الْمُشْرِكُونَ نَجَسٌ فَلا يَقْرَبُوا الْمَسْجِدَ الْحَرامَ بَعْدَ عامِهِمْ هذا  .\r\n\r\n","description":"","footnote":"","page_name":" 213 ","page_number":213},
  {"content":"\r\n\r\nمنظور از  فَلا يَقْرَبُوا  داخل شدن به مسجد الحرام و حج آوردن است ، مراد از « عامهم » همان سالى است كه على عليه السّلام سورهء برائت را در حج براى آنها خواند و از چند چيز از جمله حج آوردن ممنوع شدند ، مراد از « نجس » ظاهرا آن نيست كه آنها مثل بول و خون نجس هستند بلكه بنا بر معناى لغوى منظور آن است كه : مشركان پليد مىباشند و اين پليدى معنوى است ، نجاست آنها را و اينكه نمىشود با آنها با رطوبت ملاقات كرد بايد از روايات به دست آورد ، در الميزان و المنار نيز پليد بودن و ناپاكى معنوى گفته‌اند .\r\nدر مجمع البيان فرموده : فقهاء در نجس العين بودن كافر اختلاف كرده‌اند ظهور آيه بر نجس العين بودن دلالت دارد ، روايت شده : عمر بن عبد العزيز به عاملان خود نوشت : يهود و نصارى را از دخول به مساجد منع كنيد و با آيهء  إِنَّمَا الْمُشْرِكُونَ نَجَسٌ  استدلال كرد ، فقهاء ما گفته‌اند : هر كه با رطوبت به كافر دست دهد بايد دستش را آب بكشد ، ناگفته نماند استدلال عمر بن عبد العزيز درست نيست ، خدا اهل كتاب و مشركان را از هم جدا كرده و فرموده :   لَمْ يَكُنِ الَّذِينَ كَفَرُوا مِنْ أَهْلِ الْكِتابِ وَ الْمُشْرِكِينَ مُنْفَكِّينَ . . .   بيّنه را : همچنين است آيات ديگر پس ثبوت حكمى در زمينهء مشركان ، شامل اهل كتاب نمىشود .\r\n وَ إِنْ خِفْتُمْ عَيْلَةً فَسَوْفَ يُغْنِيكُمُ اللَّهُ مِنْ فَضْلِهِ إِنْ شاءَ إِنَّ اللَّهَ عَلِيمٌ حَكِيمٌ  .\r\nآمدن مشركان به حج سبب داد و ستد و پول خرج كردن آنها مىشد و اين در اقتصاد مسلمانان موثر بود ، در رفع اين اشكال آمده : اگر از فقر بترسيد خدا اين مشكل را از فضل خود رفع خواهد فرمود كه خدا به هر چيز داناست و كار از روى حكمت مىكند .\r\n\r\n","description":"","footnote":"","page_name":" 214 ","page_number":214},
  {"content":"\r\n\r\n\r\n[ سوره التوبة ( 9 ) : آيات 29 تا 35 
  ]\r\nقاتِلُوا الَّذِينَ لا يُؤْمِنُونَ بِاللَّهِ وَ لا بِالْيَوْمِ الْآخِرِ وَ لا يُحَرِّمُونَ ما حَرَّمَ اللَّهُ وَ رَسُولُهُ وَ لا يَدِينُونَ دِينَ الْحَقِّ مِنَ الَّذِينَ أُوتُوا الْكِتابَ حَتَّى يُعْطُوا الْجِزْيَةَ عَنْ يَدٍ وَ هُمْ صاغِرُونَ ( 29 ) وَ قالَتِ الْيَهُودُ عُزَيْرٌ ابْنُ اللَّهِ وَ قالَتِ النَّصارى الْمَسِيحُ ابْنُ اللَّهِ ذلِكَ قَوْلُهُمْ بِأَفْواهِهِمْ يُضاهِؤُنَ قَوْلَ الَّذِينَ كَفَرُوا مِنْ قَبْلُ قاتَلَهُمُ اللَّهُ أَنَّى يُؤْفَكُونَ ( 30 ) اتَّخَذُوا أَحْبارَهُمْ وَ رُهْبانَهُمْ أَرْباباً مِنْ دُونِ اللَّهِ وَ الْمَسِيحَ ابْنَ مَرْيَمَ وَ ما أُمِرُوا إِلاَّ لِيَعْبُدُوا إِلهاً واحِداً لا إِلهَ إِلاَّ هُوَ سُبْحانَهُ عَمَّا يُشْرِكُونَ ( 31 ) يُرِيدُونَ أَنْ يُطْفِؤُا نُورَ اللَّهِ بِأَفْواهِهِمْ وَ يَأْبَى اللَّهُ إِلاَّ أَنْ يُتِمَّ نُورَهُ وَ لَوْ كَرِهَ الْكافِرُونَ ( 32 ) هُوَ الَّذِي أَرْسَلَ رَسُولَهُ بِالْهُدى وَ دِينِ الْحَقِّ لِيُظْهِرَهُ عَلَى الدِّينِ كُلِّهِ وَ لَوْ كَرِهَ الْمُشْرِكُونَ ( 33 )\r\nيا أَيُّهَا الَّذِينَ آمَنُوا إِنَّ كَثِيراً مِنَ الْأَحْبارِ وَ الرُّهْبانِ لَيَأْكُلُونَ أَمْوالَ النَّاسِ بِالْباطِلِ وَ يَصُدُّونَ عَنْ سَبِيلِ اللَّهِ وَ الَّذِينَ يَكْنِزُونَ الذَّهَبَ وَ الْفِضَّةَ وَ لا يُنْفِقُونَها فِي سَبِيلِ اللَّهِ فَبَشِّرْهُمْ بِعَذابٍ أَلِيمٍ ( 34 ) يَوْمَ يُحْمى عَلَيْها فِي نارِ جَهَنَّمَ فَتُكْوى بِها جِباهُهُمْ وَ جُنُوبُهُمْ وَ ظُهُورُهُمْ هذا ما كَنَزْتُمْ لِأَنْفُسِكُمْ فَذُوقُوا ما كُنْتُمْ تَكْنِزُونَ ( 35 )\r\n\r\n","description":"","footnote":"","page_name":" 215 ","page_number":215},
  {"content":"\r\n\r\n29 - بجنگيد با آنان كه به خدا و روز قيامت ايمان نمىآورند و آنچه را كه خدا و رسول حرام كرده ، حرام نمىدانند ، و به دين حق گردن نمىنهند ، از كسانى كه به آنها كتاب داده شده تا جزيهء معين را با دست بدهند در حالى كه به حكومت اسلامى خاضع هستند .\r\n30 - يهود گفتند : عزير پسر خداست ، نصارى گفتند : مسيح پسر خداست ، اين گفتهء دهان آنهاست ، مشابهند به گفتهء كسانى كه از پيش كافر شده‌اند ، خدايشان لعنت كند به كجا بر مىگردند .\r\n31 - علماء و راهبان خود را و همچنين مسيح را خدايان گرفتند با آنكه به جز پرستيدن يك معبود كه غير او معبودى نيست مأمور نبودند ، منزه است خدا از آنچه با او شريك مىدانند .\r\n32 - مىخواهند نور خدا را بدهانهاى خويش خاموش كنند و خدا نمىخواهد جز آنكه نور خويش را كامل كند گرچه كافران مكروه مىدارند .\r\n33 - اوست كه پيغمبر خويش را با هدايت و دين حق فرستاد تا آن را بر همهء اديان غالب گرداند هر چند مشركان را خوش نيايد .\r\n34 - اى كسانى كه ايمان آورده‌ايد بسيارى از احبار و راهبان اموال مردم را به ناحق مىخورند و از دين خدا باز مىدارند ، و كسانى كه طلا و نقره را گنج كرده و در راه خدا خرج نمىكنند به عذابى دردناك بشارتشان ده .\r\n35 - روزى كه آنها را در آتش جهنم سرخ كنند و پيشانيهايشان و پهلوهايشان و پشتهايشان را با آنها داغ كنند ، اين همان است كه براى خود گنج كرديد بچشيد آنچه را كه گنج مىكرديد .\r\n\r\nكلمه‌ها\r\nيدينون : دين : جزا . طاعت شريعت را از آن دين گفته‌اند كه در آن فرمانبرى و جزا هست  لا يَدِينُونَ دِينَ الْحَقِّ  : گردن نمىنهند\r\n\r\n","description":"","footnote":"","page_name":" 216 ","page_number":216},
  {"content":"\r\n\r\nبه دين حق . نمىگروند .\r\nجزيه : مالياتى است كه از اهل ذمه ( يهود ، نصارى ، مجوس ) گرفته مىشود ، چون در مقابل آن ، حكومت اسلامى مسئول حفظ مال و جان و ناموس آنهاست پس جزيه ، جزاء و پاداش آن مسئوليت است به نظر طبرسى : آن مجازات پايدارى در كفر است از راغب نقل شده : « و تسميتها بذلك للاجتزاء بها فى حقن دمائهم » .\r\nصاغرون : صغر ( بر وزن شرف و عنب ) : كوچكى . صغار : ذلت و خوارى .\r\nصاغر : ذليل . آن در آيه ظاهرا به معناى خضوع و طاعت است ، شيخ طوسى رحمه اللَّه آن را خاضع و مطيع فرموده است .\r\nعزير : ( بر وزن زبير ) در قرآن مجيد راجع بشخصيت وى چيزى بيان نشده ظاهرا همان است كه در تورات فعلى « عزرا » ناميده شده او كسى است كه پس از پايان اسارت يهود در بابل كه به فلسطين مراجعت نمود مقدارى از تورات را پيدا كرده و نوشت ، هاكس امريكايى در قاموس خود زير لغت « عزرا » مىنويسد : او كاهن و هادى معروف عبرانيان و كاتب شريعت كه اعانتهاى لازم را از اردشير دراز دست گرفت و در 457 سال قبل از مسيح به - سركردگى جماعت بزرگى از اسيران باورشليم برگشت و عموما معتقدند تمامى كتب عهد عتيق را كه حال قانون ما مىباشد جمع آورى و تصحيح فرمود . ناگفته نماند چون به يهود خدمت كرد او را پسر خدا دانستند .\r\nمسيح : لقب عيسى عليه السّلام و به معنى مبارك است و در عبرى مشيحا است ( قاموس قرآن - عيسى ) .\r\n\r\n","description":"","footnote":"","page_name":" 217 ","page_number":217},
  {"content":"\r\n\r\nنصارى : نام مسيحيان ، واحد آن نصراني است در علّت اين تسميه از ابن عباس نقل شده : چون عيسى ايام طفوليت خود را در شهر ناصره از فلسطين گذرانيد لذا به او عيساى ناصرى و به پيروانش نصارى گفته‌اند ( قاموس قرآن - نصارى ) .\r\nافواههم : فاه ، فوه ، فيه : دهان . جمع آن افواه است .\r\nيضاهئون : مضاهاة : مشابهت . « يضاهئون » : شباهت دارند .\r\nاحبار : حبر ( بر وزن جسر ) عالم و اثر پسنديده ، بفتح اول نيز آيد ولى كسر آن افصح است ، عالم را از آن حبر گويند كه اثر علم و عملش پسنديده است و مىماند . جمع آن احبار و آن در آيه ظاهرا شامل علماى يهود و نصارى است .\r\nرهبان : رهب : ترس ، راهب : كسى كه از خدا مىترسد و در عرف به راهب و صومعه نشين مسيحيان اطلاق مىشود ، جمع آن رهبان است مثل راكب و ركبان ، به نظر راغب مفرد و جمع به كار رود .\r\nارباب : رب در اصل به معنى تربيت و به معناى فاعل « مربى » به كار رود ، جمع آن ارباب است ، به معني رئيس ، مطاع ، رفيق و و مصلح نيز آيد .\r\nيطفئوا : طفء : خاموش شدن . اطفاء : خاموش كردن « ان يطفئوا » :\r\nاينكه خاموش كنند .\r\nيصدون : صد و صدود به معنى اعراض و مانع شدن آيد . « يصدون » اعراض مىكنند و يا ديگران را منع مىكنند .\r\nيكنزون : كنز ( بر وزن عقل ) اندوختن مال . اندوخته و انباشته ، مصدر\r\n\r\n","description":"","footnote":"","page_name":" 218 ","page_number":218},
  {"content":"\r\n\r\nو اسم هر دو آيد « كنز المال كنزا : جمعه و ادخره و دفنه في الارض »  يَكْنِزُونَ الذَّهَبَ  طلا را مىاندوزند و ذخيره مىكنند در مجمع البيان آمده : « الكنز هو الشيء الذى جمع بعضه على بعض » .\r\nيحمى : حمى : حرارت شديد « حمى التنور : اشتد حره »  يُحْمى عَلَيْها  حرارت داده مىشود ، سرخ كرده مىشود .\r\nتكوى : كوى : داغ كردن . داغ نهادن « تكوى » داغ كرده مىشود .\r\nجباههم : جبهه : وسط پيشانى . جمع آن جباه است .\r\n\r\nشرحها\r\nظاهرا به مناسبت آنكه در آيات گذشته موضع اسلام در مقابل مشركين روشن گرديد ، در اين آيات موضع اسلام نسبت به اهل كتاب روشن شده و مقدارى از انحراف آنها بازگو شده است ، خلاصهء حكم اسلام دربارهء اهل كتاب آن است كه : بايد با آنها جنگيد مگر آنكه به دو شرط اسلامى گردن نهند اول جزيه و ماليات بدهند ، دوم : به حكومت اسلامى خاضع باشند و بر عليه آن قيام و تبانى نكنند ، در اين صورت آنها « ذمى » هستند ، حكومت اسلامى مسئول حفظ جان و مال و ناموس آنهاست .\r\nدر ضمن آيات خواهيم گفت : اين حكم ، اهل كتابى است كه در مملكت اسلامى به سر مىبرند و نيز در اين آيات به كنز و زراندوزى و عقوبت زراندوزان اشاره شده است .\r\n29 -  قاتِلُوا الَّذِينَ لا يُؤْمِنُونَ بِاللَّهِ وَ لا بِالْيَوْمِ الْآخِرِ وَ لا يُحَرِّمُونَ ما حَرَّمَ اللَّهُ وَ رَسُولُهُ وَ لا يَدِينُونَ دِينَ الْحَقِّ مِنَ الَّذِينَ أُوتُوا الْكِتابَ \r\n\r\n","description":"","footnote":"","page_name":" 219 ","page_number":219},
  {"content":"\r\n\r\n حَتَّى يُعْطُوا الْجِزْيَةَ عَنْ يَدٍ وَ هُمْ صاغِرُونَ  .\r\nمراد از اهل كتاب يهود و نصارى هستند ، مجوس نيز از آنها است چنان كه آيهء  إِنَّ الَّذِينَ آمَنُوا وَ الَّذِينَ هادُوا وَ الصَّابِئِينَ وَ النَّصارى وَ الْمَجُوسَ وَ الَّذِينَ أَشْرَكُوا إِنَّ اللَّهَ يَفْصِلُ بَيْنَهُمْ يَوْمَ الْقِيامَةِ . . .  حج / 17 ، مجوس را در رديف ارباب اديان شمرده و از مشركان جدا كرده است ، در اين زمينه دربارهء جزيه در « نكته‌ها » توضيح داده خواهد شد .  مِنَ الَّذِينَ . . .  بيان  الَّذِينَ لا يُؤْمِنُونَ . . .  است .\r\nدر اين آيه براى اهل كتاب سه وصف نقل شده و علت جنگيدن با آنها همين اوصاف است . اول :  لا يُؤْمِنُونَ بِاللَّهِ وَ لا بِالْيَوْمِ الْآخِرِ  مراد از آن ظاهرا ايمان صحيح است و گرنه اهل كتاب به وجود خدا عقيده دارند و نيز به آخرت چنان كه قرآن از آنها نقل كرده :  وَ قالُوا لَنْ يَدْخُلَ الْجَنَّةَ إِلَّا مَنْ كانَ هُوداً أَوْ نَصارى  بقره / 111 ولى ايمانشان ايمان صحيح و مقبولى نيست مثلا يهود عزير را پسر خدا مىدانند و خدا را جسم و مانند انسان مىدانند چنان كه در تورات هست كه خدا با سه فرشته زير درخت مىنشيند و ابراهيم آب مىريزد خدا دستهايش را مىشويد و طعام مىخورد و يا خدا با يعقوب كشتى مىگيرد « 1 » نعوذ باللّه از طرفى نصارى ، با جريان تثليث ، توحيد را آلوده كرده‌اند ، در زمينهء قيامت اعتقاد صحيحى ندارند و آن را با معيارهاى خود مىسنجند چنان كه در سورهء بقره و نساء گذشت و مىگفتند :  لَنْ تَمَسَّنَا النَّارُ إِلَّا أَيَّاماً مَعْدُودَةً  بقره / 80 دو آيهء بعدى مىتواند بيان اين جمله باشد .\r\nدوم :  وَ لا يُحَرِّمُونَ ما حَرَّمَ اللَّهُ وَ رَسُولُهُ  آنها نه به تحريم موسى و عيسى اهميت مىدادند و نه به تحريم اسلام ، در سورهء آل عمران / 75 از آنها نقل شده كه\r\n\r\n\r\n","description":"","footnote":"\r\n( 1 ) تورات سفر پيدايش آيهء 24 به بعد ، باب 19 و باب 18 آيهء 1 به بعد .\r\n","page_name":" 220 ","page_number":220},
  {"content":"\r\n\r\nاگر پول كلانى نزد آنها بگذارى پس نمىدهند زيرا كه مىگويند : ما در مقابل غير يهود مسئوليتى نداريم ، نصارى شراب و گوشت خوك را حلال مىدانند با آنكه در شريعت موسى و عيسى تحريم شده است . آيهء 34 بيان مختصر آنست .\r\nسوم :  وَ لا يَدِينُونَ دِينَ الْحَقِّ  منظور از دين حق ظاهرا اسلام است يعنى :\r\nبدين حق گردن نمىنهند و آن را نمىپذيرند و مىگويند : آنچه در دست داريم بهتر است ، در آيهء 33 آمده :  أَرْسَلَ رَسُولَهُ بِالْهُدى وَ دِينِ الْحَقِّ  .\r\n حَتَّى يُعْطُوا الْجِزْيَةَ عَنْ يَدٍ وَ هُمْ صاغِرُونَ  با اين دو شرط ذمى مىشوند و حكم قتال با آنها ساقط ميگردد ، مال و جان و ناموسشان محترم مىشود ، اول دادن جزيه ، دوم صاغر و خاضع شدن به حكومت اسلامى .\r\nمراد از  وَ هُمْ صاغِرُونَ  چنان كه گفته شد ، خضوع و اطاعت از حكومت اسلامى و جبهه نگرفتن در مقابل آنست ، مرحوم شيخ طوسى و ديگران چنين فرموده‌اند و امّا آنچه نقل شده : جزيه دهنده ايستاده و گيرنده نشسته باشد و يا وقت دادن جزيه از زير گوش او بزنند ، مخالف ادب اسلامى است .\r\nناگفته نماند : جزيه كه ماليات بخصوصى است لا بدّ منه است زيرا هر دولت بايد از ملّت خود ماليات بگيرد وانگهى نمىشود آنها را مجبور به اسلام كرد چون مسبوق به شبهه‌اند ، بايد مهلت باشد تا تفكر كنند و آن گاه ايمان آورند  لا إِكْراهَ فِي الدِّينِ  .\r\n30 -  وَ قالَتِ الْيَهُودُ عُزَيْرٌ ابْنُ اللَّهِ وَ قالَتِ النَّصارى الْمَسِيحُ ابْنُ اللَّهِ ذلِكَ قَوْلُهُمْ بِأَفْواهِهِمْ يُضاهِؤُنَ قَوْلَ الَّذِينَ كَفَرُوا  .\r\nاين آيه و آيهء بعدى بيان  لا يُؤْمِنُونَ بِاللَّهِ وَ لا بِالْيَوْمِ الْآخِرِ  است . البته بيان مختصرى . به نظر ميآيد مراد يهود از ابن اللَّه بودن عزير ، فرزند حقيقى است زيرا در رديف ابن اللَّه بودن عيسى آمده است و اگر فرزند تشريفى باشد كه\r\n\r\n","description":"","footnote":"","page_name":" 221 ","page_number":221},
  {"content":"\r\n\r\nحاكى از محبوب بودن پيش خداست چندان مورد حمله واقع نمىشود مگر از باب تعبير ناپسند « 1 » .\r\nجملهء  ذلِكَ قَوْلُهُمْ بِأَفْواهِهِمْ  معنايش آنست كه : اين فقط حرف است ، محتوى و دليل ندارد ،  يُضاهِؤُنَ . . .  حاكى است كه اين عقيده از كفار گرفته شده است عقيدهء ابن اللَّه و حلول و تثليث در ميان بودايىها و مصريها و يونانيها و روميها معمول بوده است ، در سورهء آل عمران يا سورهء نساء گفته شد : تثليث نصارى و ابن اللَّه بودن عيسى از يونان گرفته شده است : معبد زائوس در آتن سر به آسمان كشيده بود . در عقيدهء يونانيان زائوس در آن معبد خداى پدر بود ، « سارپدون » يگانه پسر « زائوس » بود كه او را به زمين فرستاد تا ميان مردم ساكن شود و معين كرد كه يگانه پسرش تسليم مرگ شود تا كفارهء گناه روميان گردد ، فرقهء اشرار « سارپدون » را اسير كرده و مىكشند ، « آپولون » خداى واسطه ، از طرف « زائوس » مأمور مىشود يگانه پسر كشته شده را در حيات جاودان قرار دهد ، زائوس ، سارپدون و آپولون سه اصل بت‌پرستى روميان است ، پيدايش « اب » ، « ابن » و « روح القدس » در مسيحيان از همين جا است ، قهرمان اين آميزش « پولس » بود كه ابتدا يهودى بود و آئين روميان را ميدانست ، او افكار خود را در اين اختلاط اعلام كرد ، يهود و روميان از آن استقبال كردند و در نتيجه توحيد مسيحيان سر به شرك نهاد در اين زمينه بهتر است كتاب « قهرمان صليب » نوشتهء مير ابو الفتح دعوتى مطالعهء شود كه ورود شرك را در يهود و نصارى با بهترين وجهي بيان كرده است .\r\n\r\n\r\n","description":"","footnote":"\r\n( 1 ) در تفسير عياشى از رسول خدا ( ص ) نقل شده\r\n« اشتد غضب اللَّه على اليهود حين قالوا عزير ابن اللَّه و اشتد غضب اللَّه على النصارى حين قالوا المسيح ابن اللَّه و اشتد غضب اللَّه على من اراق دمى و آذانى فى عترتى »\r\nاز اين نيز معلوم مىشود كه منظور يهود پسر حقيقى است .\r\n","page_name":" 222 ","page_number":222},
  {"content":"\r\n\r\n قاتَلَهُمُ اللَّهُ أَنَّى يُؤْفَكُونَ  .\r\nتأسف است از انحراف آنها كه دين توحيد را به تباهى كشيدند ، در مجمع البيان از ابن انبارى نقل شده « قاتل » چون به خدا نسبت داده شود معنى آن لعنت است زيرا خدا هر كه را لعنت كند او مقتول و هلاك شده است يعنى خدا آنها را لعنت كند بكجا برميگردند ! ! ! از على عليه السّلام نقل شده : « اي لعنهم اللَّه » .\r\n31 -  اتَّخَذُوا أَحْبارَهُمْ وَ رُهْبانَهُمْ أَرْباباً مِنْ دُونِ اللَّهِ وَ الْمَسِيحَ ابْنَ مَرْيَمَ وَ ما أُمِرُوا إِلَّا لِيَعْبُدُوا إِلهاً واحِداً لا إِلهَ إِلَّا هُوَ سُبْحانَهُ عَمَّا يُشْرِكُونَ  .\r\nاين آيه مىتواند شرح و بيان  لا يُؤْمِنُونَ بِاللَّهِ وَ لا بِالْيَوْمِ الْآخِرِ  و يا بيان  وَ لا يَدِينُونَ دِينَ الْحَقِّ  باشد ، منظور از اتخاذ رب در احبار و رهبان ، اطاعت از آنها است كه كور كورانه از آنها اطاعت ميكردند « 1 » ولى آن دربارهء عيسى قول بالوهيت عيسى است شايد بدان علّت ؛ احبار و رهبان يكى شمرده شده و عيسى جدا گرديده است . « ابن مريم » در رد سخن آنهاست يعنى عيسى كه زائيده يك زن است ، نمىتواند خدا باشد جملهء :  وَ ما أُمِرُوا . . .  بيان وظيفهء اصلى آنهاست ، منظور از « يشركون » در احبار و رهبان شرك طاعت و عبادت و در عيسى شرك ثنويت يا تثليث است .\r\n32 -  يُرِيدُونَ أَنْ يُطْفِؤُا نُورَ اللَّهِ بِأَفْواهِهِمْ وَ يَأْبَى اللَّهُ إِلَّا أَنْ يُتِمَّ نُورَهُ وَ لَوْ كَرِهَ الْكافِرُونَ  .\r\nبيان نظر و توطئهء آنهاست دربارهء اسلام و دعوت محمدى صلّى اللَّه عليه و آله اين آيه با يك بيان عجيبى تكذيب آنها را نقل و با همان بيان رد مىكند مثلا مىگوئيم :\r\n\r\n\r\n","description":"","footnote":"\r\n( 1 ) در تفسير عياشى از رسول خدا ( ص ) نقل شده :\r\n« لم يكونوا يعبدونهم و لكن كانوا اذا احلوا لهم اشياء استحلوها و اذا حرموا عليهم حرموها »\r\nدر همان تفسير از امام صادق نيز چنين نقل شده است .\r\n","page_name":" 223 ","page_number":223},
  {"content":"\r\n\r\nكار فلانى سنجيدن آب دريا با يك ليوان است ، انسان با دميدن دهان خود مىتواند شعلهء يك چراغ را خاموش كند اما خورشيد را نه ، نور اسلام كه به وسيلهء خدا گسترش مىيابد فتنه‌هاى آنها مانند كار كسى است كه ميخواهد آفتاب را با پف دهان خاموش كند ، جملهء :  وَ يَأْبَى اللَّهُ إِلَّا أَنْ يُتِمَّ نُورَهُ  حاكى است كه تكذيب آنها اثرى نخواهد كرد از زجاج نقل شده : تقدير آيه چنين است « و يأبى اللَّه كل شيء الا اتمام نوره » اين وعده نصرت خدا به اسلام است .\r\n33 -  هُوَ الَّذِي أَرْسَلَ رَسُولَهُ بِالْهُدى وَ دِينِ الْحَقِّ لِيُظْهِرَهُ عَلَى الدِّينِ كُلِّهِ وَ لَوْ كَرِهَ الْمُشْرِكُونَ  .\r\nاين آيه همان آيهء 28 سورهء فتح است با اين فرق كه ذيل آن  وَ كَفى بِاللَّهِ شَهِيداً  است . و آن مشروح  أَنْ يُتِمَّ نُورَهُ  در آيهء سابق مىباشد ، به نظر مىآيد :\r\n دِينِ الْحَقِّ  بيان است براى « الهدى » و يا منظور از دين ، عقايد و احكام و از هدى ، هدايت و راهنمايى الهى است كه توأم با دين حق است ، الف و لام در « الدين » به معناى استغراق است يعنى همهء اديان ، الميزان فرموده در اين دو آيه تشويق است بر قتال اهل كتاب ، يعنى اى مسلمانان با آنها بجنگيد تا خدا با دست شما دين خود را گسترش دهد و وعدهء خود را عملى كند .\r\nدر مجمع البيان از امام باقر صلوات اللَّه عليه نقل شده : اين گسترش و غلبه در زمان مهدى عليه السّلام خواهد بود كه در زمين كسى نماند مگر آنكه به نبوت محمّد صلّى اللَّه عليه و آله اقرار كند :\r\n« ان ذلك يكون عند خروج المهدى من آل محمّد فلا يبقى احد الا اقر بمحمد صلّى اللَّه عليه و آله »\r\nدر تفسير عياشى و صافى و برهان و مانند آن چنين رواياتى آمده است . آرى حكومت جهانى واحد به دست آن حضرت خواهد بود ، مصداق واقعى آيه همين است ولى بايد از حالا براى آن روز تلاش نمود و از انوار اسلام استفاده كرد .\r\n34 -  يا أَيُّهَا الَّذِينَ آمَنُوا إِنَّ كَثِيراً مِنَ الْأَحْبارِ وَ الرُّهْبانِ لَيَأْكُلُونَ \r\n\r\n","description":"","footnote":"","page_name":" 224 ","page_number":224},
  {"content":"\r\n\r\n أَمْوالَ النَّاسِ بِالْباطِلِ وَ يَصُدُّونَ عَنْ سَبِيلِ اللَّهِ وَ الَّذِينَ يَكْنِزُونَ الذَّهَبَ وَ الْفِضَّةَ وَ لا يُنْفِقُونَها فِي سَبِيلِ اللَّهِ فَبَشِّرْهُمْ بِعَذابٍ أَلِيمٍ  .\r\nهشدارى است به مسلمانان كه احبار و رهبان كه اسلام را تكذيب مىكنند نه براى آنست كه اسلام دين حق نيست بلكه براى آنست كه از جاه و مال عقب نمانند آنها در تصديق اسلام پولپرستى و جاه طلبى خود را در خطر مىبينند . البته اين حكم شامل اكثر آنهاست . در اين آيه از چند جهت توضيح لازم است .\r\nاول : يك عده دانايان از خدا بى خبر به خاطر جاه و مال مردم را در بى خبرى مىگذارند و سد راه حق مىشوند چنان كه در سال 1401 هجرى قمرى كه رژيم كافر بعث عراق به ايران حمله كرد ، شاه حسن عده‌اى از مفتيان دربارى را در مراكش جمع كرد و آنها كار و حمله وحشيانهء عراق را توجيه و ايران و انقلاب اسلامى را محكوم نمودند .\r\nدوم : لفظ  وَ الَّذِينَ يَكْنِزُونَ . . .  جملهء مستأنفه و شامل همهء زراندوزان است اعم از مسلمان و غير مسلمان و اگر بدون « واو » بود آن وقت وصف احبار و رهبان مىشد و حرمت زراندوزى منحصر به اهل كتاب بود نه اعم از مسلمان و غير مسلمان ، نقل است در زمان عثمان وقت نوشتن قرآن خواستند « واو » را از  وَ الَّذِينَ . . .  بردارند ابى بن كعب گفت : بايد و او را بنويسيد و گرنه شمشير خود را برداشته و قيام مىكنم « 1 » در « نكته‌ها » دربارهء آن توضيح داده خواهد شد .\r\nسوم : ظهور  يَكْنِزُونَ . . .   وَ لا يُنْفِقُونَها فِي سَبِيلِ اللَّهِ  در آنست كه : واجب است ما زاد بر ما يحتاج را در راه خدا انفاق نمود ، كسى كه به پول احتياج ندارد و آن را انباشته و بى مصرف مىگذارد چنين كسى مورد نظر آيه است ، انفاق در راه خدا ظهورش در آنست كه مال را از دست خود خارج كند و اگر به جريان\r\n\r\n\r\n","description":"","footnote":"\r\n( 1 ) تفسير الدر المنثور تأليف سيوطى ، مقاومت ابى بن كعب سبب شد كه واو را حذف نكردند .\r\n","page_name":" 225 ","page_number":225},
  {"content":"\r\n\r\nاندازد در اصطلاح قرآن انفاق فى سبيل اللَّه گفته نمىشود به نظرم عنوان كردن زر و سيم به علت آن بوده كه نقد غالب آن روز بوده‌اند و گرنه مطلق انباشتن پول و ثروت چنين است و لو طلا هم نباشد .\r\nدر مجمع البيان  سَبِيلِ اللَّهِ  را زكات گفته و مىگويد : اكثر مفسرين بر آنند كه مراد از اين آيه كسانى هستند كه زكات طلا و نقره را نمىدهند و در آخر حمل بر عموم را ترجيح مىدهد ، ابن كثير در تفسير خود كنز را مالى معنى كرده كه زكات آن را نمىدهند ، ولى اين هر دو بر خلاف آيه است ، زكات ، انفاق مقدارى از طلا و نقره است اما  وَ لا يُنْفِقُونَها  ظهورش در انفاق همهء كنز است و اين آيه در زمينهء اموال اضافى كاملا قابل دقت است .\r\nاز حضرت رضا از پدرانش عليهم السّلام نقل شده : چون آيهء  وَ الَّذِينَ يَكْنِزُونَ . . . \r\nنازل شد رسول خدا صلّى اللَّه عليه و آله فرمود : هر مالى كه زكاتش داده شود كنز نيست و لو زير هفت طبقهء زمين باشد و هر مالى كه زكاتش داده نشود كنز است هر چند در روى زمين باشد « 1 » اين روايت از امالى مرحوم طوسى نقل شده و سند صحيحى ندارد وانگهى با ظاهر آيه نمىسازد ، ظهور آيه چنان كه گفته شد در انفاق همهء كنز است از على عليه السّلام روايت شده : زائد بر چهار هزار كنز است ؛ زكاتش داده شود يا نه و كمتر از آن نفقه است\r\n« روى عن على عليه السّلام ما زاد على اربعة آلاف فهو كنز ادى زكاته او لم يؤد و ما دونها نفقة » « 2 »\r\nاين روايت مقدارى كه براى روز مبادا ذخيره شود استثنا كرده بقيه را كنز واجب الانفاق مىداند .\r\nدر روايتى از امام باقر عليه السّلام مقدار آن دو هزار درهم نقل شده است « 3 »\r\n\r\n\r\n","description":"","footnote":"\r\n( 1 ) وسائل ج 6 ص 16 حديث 26 .\r\n( 2 ) مجمع البيان .\r\n( 3 )\r\nتفسير عياشى « عن ابى جعفر ( ع ) فى قول اللَّه و الذين يكنزون الذهب و الفضه انما عنى بذلك ما جاوز الفى درهم » .\r\n","page_name":" 226 ","page_number":226},
  {"content":"\r\n\r\nهمچنين از آن حضرت منقول است : خدا گنج كردن طلا و نقره را حرام نموده و به انفاق آن در راه خدا دستور داده است :\r\n« ان اللَّه حرم كنز الذهب و الفضة و امر بانفاقه في سبيل اللَّه » « 1 »\r\nاين روايت با ظاهر آيه كاملا سازگار است .\r\nناگفته نماند : بعد از چهارده قرن هنوز مقصود از آيه براى مسلمانان مجهول مانده و يا جسارت نشده كه طبق مضمونش فتوى داده شود .\r\n35 -  يَوْمَ يُحْمى عَلَيْها فِي نارِ جَهَنَّمَ فَتُكْوى بِها جِباهُهُمْ وَ جُنُوبُهُمْ وَ ظُهُورُهُمْ هذا ما كَنَزْتُمْ لِأَنْفُسِكُمْ فَذُوقُوا ما كُنْتُمْ تَكْنِزُونَ  .\r\n« يوم » ظرف عذاب در آيهء سابق است يعنى : اين عذاب اليم در روزى خواهد بود كه . . . مراد آنست كه آن زر و سيم در آتش جهنم سرخ شده و با آنها داغ كرده مىشوند ( نعوذ باللّه من النار ) برگشتن از يك چيز بدينسان است كه اول روى از آن بر مىگردانند ، سپس پهلو و آن گاه به آن پشت مىكند شايد بدين جهت است كه بر آن سه موضع داغ نهاده مىشود و گفته مىشود اين همانست كه گنج كرديد و براى شما عذاب شد .\r\n\r\nنكته‌ها\r\n\r\nمجوس اهل كتابند :\r\nدر تفسير آيهء اول گفته شد كه ظهور آيهء  إِنَّ الَّذِينَ آمَنُوا . . .  در آنست كه مجوس از اهل كتابند ، در مجمع البيان فرموده : اصحاب ما فرموده‌اند كه حكم مجوس حكم يهود و نصارى است .\r\nدر تفسير صافى از كافى از امام صادق عليه السّلام نقل شده ، از آن حضرت از مجوس سؤال شد فرمود : آنها پيغمبرى داشتند ، آيا نشنيده‌اى كه رسول خدا به اهل\r\n\r\n\r\n","description":"","footnote":"\r\n( 1 ) تفسير صافى .\r\n","page_name":" 227 ","page_number":227},
  {"content":"\r\n\r\nمكه نامه نوشت كه اسلام بياوريد و گرنه بدانيد كه با شما مىجنگيم به آن حضرت نامه نوشتند : از ما جزيه بگير و بگذار در عبادت اصنام باشيم ، حضرت در جواب نوشت ؛ من فقط از اهل كتاب جزيه مىگيرم در جواب نوشتند : گفتى كه فقط از اهل كتاب جزيه مىگيرم حال آنكه از مجوس هجر جزيه گرفتى مىخواستند آن حضرت را تكذيب كنند ، حضرت در جواب نوشت : مجوس پيغمبرى داشتند و او كتابى داشت كه آن را سوزاندند . . .\r\nدر الميزان از در منثور نقل شده : عمر بن الخطاب دربارهء جزيه مجوس از مردم مشورت خواست عبد الرحمن بن عوف گفت : از رسول خدا شنيدم مىفرمود :\r\nسنوا بهم سنة اهل الكتاب\r\nبا آنها مثل اهل كتاب رفتار كنيد و در همانجا از زهرى نقل شده كه آن حضرت از مجوس هجر جزيه گرفت . . .\r\n\r\nجزيه :\r\nاز جمله  حَتَّى يُعْطُوا الْجِزْيَةَ عَنْ يَدٍ وَ هُمْ صاغِرُونَ  دو چيز فهميده مىشود كه در واقع به سه شرط تحليل مىشود اول دادن جزيه كه بنا به مصلحت روز از آنها دريافت مىشود و مقدارش بسته به نظر حكومت اسلامى است در صافى از امام باقر عليه السّلام نقل كرده : خدا محمّد صلّى اللَّه عليه و آله را با پنج شمشير مبعوث كرد يك شمشير براى اهل ذمه است . . . هر كه از آنها در وطن اسلام باشد از آنها پذيرفته نمىشود مگر جزيه يا كشتن ، ( در صورت قتل ) اموالشان گرفته و خانواده‌شان اسير مىشوند ، چون جزيه را قبول كردند ، اسير كردنشان و اموالشان بر ما حرام مىشود و نيز ازدواجشان بر ما حلال مىشود . . .\r\nيادى از ابو ذر : زيد بن وهب مىگويد : در « ربذه » به محضر ابو ذر رسيدم گفتم چه چيز باعث شد كه به اينجا تبعيد شديد ؟\r\nفرمود : من در شام بودم ، اين آيه را خواندم  وَ الَّذِينَ يَكْنِزُونَ الذَّهَبَ وَ الْفِضَّةَ وَ لا يُنْفِقُونَها فِي سَبِيلِ اللَّهِ فَبَشِّرْهُمْ بِعَذابٍ أَلِيمٍ  معاويه گفت : اين آيه دربارهء ما\r\n\r\n","description":"","footnote":"","page_name":" 228 ","page_number":228},
  {"content":"\r\n\r\nمسلمانان نيست و دربارهء اهل كتاب است ، من گفتم : هم دربارهء ما و هم دربارهء آنهاست « 1 » .\r\nروزى عثمان بكعب بن احبار ( يهودى كه مستشار خليفه شده بود ) گفت :\r\nچه مىگويى در حق كسى كه زكات واجبىاش را داده است آيا چيزى بر او واجب مىشود ؟ كعب گفت : نه ، و لو از طلا و نقره آجرها بسازد بر او چيزى واجب نمىشود ، در اين هنگام ابو ذر عصاى خود را بلند كرد و بر سر كعب كوفت و گفت اى پسر زن يهودى و كافر ترا چه رسد در احكام مسلمانان اظهار نظر كنى سخن خدا از سخن تو راستتر است كه مىفرمايد :  وَ الَّذِينَ يَكْنِزُونَ الذَّهَبَ وَ الْفِضَّةَ وَ لا يُنْفِقُونَها فِي سَبِيلِ اللَّهِ فَبَشِّرْهُمْ بِعَذابٍ أَلِيمٍ  دقت در روايات نشان مىدهد كه در زمان خليفه زر اندوزى عادت بسيارى از مردمان شده بود ، عده‌اى از صحابه به آن مبتلا شده بودند فرياد ابو ذرها خفه شد و ليبرالها حكومت اسلامى را به سقوط كشاندند ، دنيا پرستى آفت پيشرفت و سبب سقوط است .\r\n\r\n\r\n","description":"","footnote":"\r\n( 1 ) تفسير الميزان از در منثور .\r\n","page_name":" 229 ","page_number":229},
  {"content":"\r\n\r\n\r\n[ سوره التوبة ( 9 ) : آيات 36 تا 40 
  ]\r\nإِنَّ عِدَّةَ الشُّهُورِ عِنْدَ اللَّهِ اثْنا عَشَرَ شَهْراً فِي كِتابِ اللَّهِ يَوْمَ خَلَقَ السَّماواتِ وَ الْأَرْضَ مِنْها أَرْبَعَةٌ حُرُمٌ ذلِكَ الدِّينُ الْقَيِّمُ فَلا تَظْلِمُوا فِيهِنَّ أَنْفُسَكُمْ وَ قاتِلُوا الْمُشْرِكِينَ كَافَّةً كَما يُقاتِلُونَكُمْ كَافَّةً وَ اعْلَمُوا أَنَّ اللَّهَ مَعَ الْمُتَّقِينَ ( 36 ) إِنَّمَا النَّسِيءُ زِيادَةٌ فِي الْكُفْرِ يُضَلُّ بِهِ الَّذِينَ كَفَرُوا يُحِلُّونَهُ عاماً وَ يُحَرِّمُونَهُ عاماً لِيُواطِؤُا عِدَّةَ ما حَرَّمَ اللَّهُ فَيُحِلُّوا ما حَرَّمَ اللَّهُ زُيِّنَ لَهُمْ سُوءُ أَعْمالِهِمْ وَ اللَّهُ لا يَهْدِي الْقَوْمَ الْكافِرِينَ ( 37 ) يا أَيُّهَا الَّذِينَ آمَنُوا ما لَكُمْ إِذا قِيلَ لَكُمُ انْفِرُوا فِي سَبِيلِ اللَّهِ اثَّاقَلْتُمْ إِلَى الْأَرْضِ أَ رَضِيتُمْ بِالْحَياةِ الدُّنْيا مِنَ الْآخِرَةِ فَما مَتاعُ الْحَياةِ الدُّنْيا فِي الْآخِرَةِ إِلاَّ قَلِيلٌ ( 38 ) إِلاَّ تَنْفِرُوا يُعَذِّبْكُمْ عَذاباً أَلِيماً وَ يَسْتَبْدِلْ قَوْماً غَيْرَكُمْ وَ لا تَضُرُّوهُ شَيْئاً وَ اللَّهُ عَلى كُلِّ شَيْءٍ قَدِيرٌ ( 39 ) إِلاَّ تَنْصُرُوهُ فَقَدْ نَصَرَهُ اللَّهُ إِذْ أَخْرَجَهُ الَّذِينَ كَفَرُوا ثانِيَ اثْنَيْنِ إِذْ هُما فِي الْغارِ إِذْ يَقُولُ لِصاحِبِهِ لا تَحْزَنْ إِنَّ اللَّهَ مَعَنا فَأَنْزَلَ اللَّهُ سَكِينَتَهُ عَلَيْهِ وَ أَيَّدَهُ بِجُنُودٍ لَمْ تَرَوْها وَ جَعَلَ كَلِمَةَ الَّذِينَ كَفَرُوا السُّفْلى وَ كَلِمَةُ اللَّهِ هِيَ الْعُلْيا وَ اللَّهُ عَزِيزٌ حَكِيمٌ ( 40 )\r\n\r\n","description":"","footnote":"","page_name":" 230 ","page_number":230},
  {"content":"\r\n\r\n36 - شمارهء ماهها نزد خدا دوازده ماه است در كتاب خدا آن روز كه آسمانها و زمين را آفريد از آن جمله چهار ماه حرام است ، دين درست همين است در آن چهار ماه به خويشتن ظلم نكنيد ، همگى با مشركان بجنگيد چنان كه آنها همگى با شما مىجنگند ، بدانيد خدا با پرهيزكاران است .\r\n37 - تأخير ماه حرام افزودن در كفر است ، كسانى كه كافر شده‌اند با آن گمراه مىشوند كه در يك سال آن را حلال مىكنند و در يك سال حرام مىكنند تا با عدهء ماههايى كه خدا حرام كرده برابر كنند ، در نتيجه حرام خدا را حلال مىكنند : اعمال بدشان بر ايشان آراسته شده ، خدا قوم كافر را هدايت نمىكند .\r\n38 - اى كسانى كه ايمان آورده‌ايد شما را چه شده وقتى كه گويند در راه خدا بيرون شويد به زمين سنگينى مىكنيد آيا به عوض آخرت به زندگى دنيا راضى شده‌ايد ؟ با آنكه متاع دنيا در قبال آخرت جز اندكى نيست .\r\n39 - اگر به جهاد بيرون نشويد خدا به عذاب دردناكى عذابتان كند ، و گروهى غير شما را به جاى شما عوض مىگيرد به خدا هيچ ضررى نمىزنيد ، خدا بر همه چيز تواناست .\r\n40 - اگر او را يارى نكنيد خدا ياريش كرده آن دم كه كافران او را از مكه بيرون كردند كه دوم دو نفر بود آن گاه كه در آن غار بودند آن دم كه به رفيقش مىگفت غم مخور خدا با ماست ، خدا آرامش خويش را به او نازل كرد و او را با لشكريانى كه نديديد نيرومند كرد و كلمهء كافران را زبون كرد ، كلمهء خدا و الا است ، خدا توانا و حكيم است .\r\n\r\nكلمه‌ها\r\nعدة : عد : شمردن . عده : چيز شمرده شده « العدة هي الشيء المعدود » شهور : شهر : ماه . جمع آن شهور است .\r\nحرم : حرام : ممنوع ، ضد حلال . جمع آن حرم ( بر وزن عنق ) است .\r\n\r\n","description":"","footnote":"","page_name":" 231 ","page_number":231},
  {"content":"\r\n\r\nالقيم : قيم : مستقيم و استوار . آن از قيام به معناى برخاستن است .\r\nكافه : كافه : جميع و همگى ، كف در اينجا به معنى جمع است كافه مؤنث كافّ آيد ولى در اينجا تاء آن براى مبالغه است مثل علامه و نسابه .\r\nنسىء : نسأ : تأخير انداختن . « نسأ الشيء نسئا : اخره » ، نسىء نيز مصدر است به معنى تأخير انداختن .\r\nيواطئوا : وطؤ : زير پا گذاشتن . قدم نهادن . مواطاة : توافق و برابرى .\r\n« ليواطئوا » : تا برابر كنند .\r\nانفروا : نفر ( بر وزن عقل ) : رفتن به سوى آنچه بر آن ترغيب شده ( كوچ كردن ) « انفروا » : حركت كنيد ، بكوچيد .\r\nاثاقلتم : ثقل ( بر وزن عنب ) سنگينى . ثقيل : سنگين . تثاقل : سنگينى نفس ( عدم ميل ) .  اثَّاقَلْتُمْ إِلَى الْأَرْضِ  سنگينى كرديد به طرف زمين مراد عدم تمايل است ، اصل « تثاقلتم » است ، تاء به ثاء مبدل و در آن ادغام شده و براى فرار از ابتدا به ساكن الف بر آن افزوده شده است .\r\nيستبدل : استبدال : عوض گرفتن . يكى را به جاى ديگرى گذاشتن . بدل :\r\nعوض گرفتن .\r\nغار : شكافى كه در سينهء كوه است . اگر بزرگ و وسيع باشد آن را كهف گويند .\r\nسكينه : سكون : آرام گرفتن بعد از حركت . سكينه : آرامش و اطمينان قلب .\r\nايده : ايد : نيرو . تأييد : نيرومند كردن . « ايده » : نيرومند كرد او را .\r\n\r\n","description":"","footnote":"","page_name":" 232 ","page_number":232},
  {"content":"\r\n\r\nسفلى : سفل ؛ ( بضم اول ) پائينى ، پستى . سافل : پائين . اسفل : پائين‌تر مؤنث آن سفلى است .\r\nعليا : علو : بالايى . عالى : بالا . اعلى : بالاتر . مؤنث آن عليا است .\r\n\r\nشرحها\r\nدر اين آيات روشن شده كه ماه‌هاى سال دوازده است و خدا از اول خلقت چنين قرار داده و قابل تغيير و تبديل نيست ، چهار تا از آنها ماه حرام هستند ، پس و پيش نمىشوند ، پس و پيش كردن آنها زياده روى در كفر است ، سپس مؤمنان به جنگ تشويق شده‌اند و روشن شده كه تخلّف موجب غضب خداست تا جايى كه ممكن است خدا آنها را ببرد و ديگران را به جاى آنها بياورد ، آن وقت جريان مهاجرت آن حضرت و مخفى شدن در غار ثور و نجات وى نقل شده است و خدا فرموده : اگر شما پيامبر را يارى نكنيد خدا او را يارى خواهد كرد چنان كه در جريان غار يارى كرد .\r\n36 -  إِنَّ عِدَّةَ الشُّهُورِ عِنْدَ اللَّهِ اثْنا عَشَرَ شَهْراً فِي كِتابِ اللَّهِ يَوْمَ خَلَقَ السَّماواتِ وَ الْأَرْضَ مِنْها أَرْبَعَةٌ حُرُمٌ ذلِكَ الدِّينُ الْقَيِّمُ فَلا تَظْلِمُوا فِيهِنَّ أَنْفُسَكُمْ  .\r\nاين آيه ظاهرا در رابطه با پس و پيش كردن ماه‌هاى حرام آمده است كه در آيهء بعدى خواهد آمد و در حقيقت مقدمهء آيهء بعدى است كه از بدعت‌هاى مردم جاهليت تغيير دادن موضع ماه‌هاى حرام بود .\r\nدوازده ماه عبارتند از : محرم ، صفر ، ربيع الاول ، ربيع الثانى ، جمادى الاولى ، جمادى الثانية ، رجب ، شعبان ، رمضان ، شوال ، ذو القعدة و ذو الحجة ، منظور از كتاب ظاهرا جهان است نه قرآن .  يَوْمَ خَلَقَ السَّماواتِ وَ الْأَرْضَ  حاكى\r\n\r\n","description":"","footnote":"","page_name":" 233 ","page_number":233},
  {"content":"\r\n\r\nاست كه خدا خلقت آسمانها و زمين را چنان قرار داده كه ماه‌هاى تشكيل دهندهء سال دوازده ماه باشد ،  عِنْدَ اللَّهِ  ،  فِي كِتابِ اللَّهِ  حكايت مىكند كه آن قابل تغيير نمىباشد .\r\nچهار ماه حرام عبارتند از : رجب ، ذو القعده ، ذو الحجة و محرم . امام باقر عليه السّلام از پدرش و از جدش نقل كرده : چون مرض رسول خدا صلّى اللَّه عليه و آله سنگين شد فرمود : مردم سال دوازده ماه است ، چهار تا از آنها حرام است آن گاه با دستش اشاره كرد : رجب تنهاست و ذو القعدة و ذو الحجة و محرم پى در پى مىباشند « 1 »  ذلِكَ الدِّينُ الْقَيِّمُ  يعنى حرام بودن آن چهار ماه دين استوار و حافظ منافع است در اين جمله لفظ « دين » به بعضى از دين اطلاق شده است  فَلا تَظْلِمُوا فِيهِنَّ أَنْفُسَكُمْ  يعنى با جايز شمردن جنگ در آنها و با شروع جنگ به خود ظلم نكنيد و خود را در گناه نياندازيد .\r\nحكم ماه‌هاى حرام حرمت جنگ در آنهاست ، اين از شريعت حضرت ابراهيم عليه السّلام است ، اسلام آن را تنفيذ كرد ، اعراب قبل از اسلام نيز آن را محترم مىشمردند و جنگ را در آنها قطع مىكردند در سورهء مائده ضمن تفسير آيهء  جَعَلَ اللَّهُ الْكَعْبَةَ الْبَيْتَ الْحَرامَ قِياماً لِلنَّاسِ  مائده : 97 دربارهء آنها توضيح داده شد .\r\n وَ قاتِلُوا الْمُشْرِكِينَ كَافَّةً كَما يُقاتِلُونَكُمْ كَافَّةً وَ اعْلَمُوا أَنَّ اللَّهَ مَعَ الْمُتَّقِينَ  .\r\nبه نظر مىآيد : اين جمله راجع به اول سوره است كه دربارهء مشركان\r\n\r\n\r\n","description":"","footnote":"\r\n( 1 )\r\nتفسير عياشى « . . . ان رسول اللَّه ( ص ) لما ثقل فى مرضه قال يا ايها الناس ان السنة اثنا عشر شهرا منها اربعة حرم ثم قال بيده : رجب مفرد و ذو القعدة و ذو الحجة و محرم ثلث متواليات . . . » .\r\n","page_name":" 234 ","page_number":234},
  {"content":"\r\n\r\nفرمود :  فَاقْتُلُوا الْمُشْرِكِينَ حَيْثُ وَجَدْتُمُوهُمْ  يعنى : حكم ماه‌هاى حرام در مشركان عهدشكن نيست چنان كه  كَما يُقاتِلُونَكُمْ  شاهد آنست كافهء اول ظاهرا حال است از فاعل « قاتلوا » ولى كافهء دوم راجع به مشركان است يعنى : همگى لازم است با مشركان بجنگيد چنان كه آنها همگى با شما مىجنگند . جملهء اخير مىگويد : متقى باشيد و در جنگ تقوى و عدالت را مراعات كنيد .\r\n37 -  إِنَّمَا النَّسِيءُ زِيادَةٌ فِي الْكُفْرِ يُضَلُّ بِهِ الَّذِينَ كَفَرُوا يُحِلُّونَهُ عاماً وَ يُحَرِّمُونَهُ عاماً لِيُواطِؤُا عِدَّةَ ما حَرَّمَ اللَّهُ فَيُحِلُّوا ما حَرَّمَ اللَّهُ زُيِّنَ لَهُمْ سُوءُ أَعْمالِهِمْ وَ اللَّهُ لا يَهْدِي الْقَوْمَ الْكافِرِينَ  .\r\nمشركان چون در جنگ بودند گاهى وقت رسيدن ماه حرام ، آن را به تأخير انداخته ماه ديگرى را ماه حرام قرار مىدادند و اگر در وقت ديگر ، جنگ تمام مىشد و ماه حرام داخل مىشد همان را ماه حرام قرار مىدادند در نتيجه گاهى فقط به عدد ماه‌هاى حرام اكتفاء مىكردند نه به خود ماه‌هاى حرام چنان كه فرموده :  لِيُواطِؤُا عِدَّةَ ما حَرَّمَ اللَّهُ  و حرام خدا را حلال مىكردند .\r\nاين تأخير زيادت در كفر بود كه اين عمل نامشروع را بر كفر و شرك خود مىافزودند اين عمل بد در نظرشان خوب مىنمود خدا در آن حال كفر ، هدايتشان نمىكند مگر آنكه برگردند و گرنه در ادامهء راه كفر ، هدايت نيست .\r\n« يضل » بصيغهء مجهول است در الميزان فرموده « يضل » حكايت دارد كه ديگران با تشويق به اين عمل كفار را گمراه مىكردند كه نقل شده : متصدى حكم نسىء و تأخير انداختن ، بعضى از قبيلهء بنى كنانه بود .\r\n38 -  يا أَيُّهَا الَّذِينَ آمَنُوا ما لَكُمْ إِذا قِيلَ لَكُمُ انْفِرُوا فِي سَبِيلِ اللَّهِ اثَّاقَلْتُمْ إِلَى الْأَرْضِ  .\r\n\r\n","description":"","footnote":"","page_name":" 235 ","page_number":235},
  {"content":"\r\n\r\nاين آيه و آيات بعدى در رابطه با جنگ تبوك است ، در مقدمهء سوره نقل شد كه اين سوره در سال نهم هجرت بعد از مراجعت رسول خدا صلّى اللَّه عليه و آله از جنگ تبوك نازل شد جنگ تبوك همان بود كه تجار شام وارد مدينه شده و شايع كردند كه پادشاه روم قصد حمله به مدينه را دارد ، هرقل عده‌اى از قبائل عرب را با خود همدست كرده و قشونش وارد « بلقا » شده‌اند و خودش در « حمص » است ، رسول خدا صلّى اللَّه عليه و آله دستور فرمود كه مسلمانان به جنگ روم آماده شوند ، منافقان شركت نكردند ، عده‌اى از مسلمانان مسامحه نمودند ، با وجود آن ، حدود سى هزار نفر در جنگ تبوك شركت كردند ، آن حضرت پس از رسيدن به تبوك ديد كه از هرقل و حمله روميان خبرى نيست در اين جنگ مسلمانان متحمل مشقات زيادى شدند ، راه دور ، سختى راه نبودن خوار و بار و غيره از عواملى بود كه سخت آزارشان داد ، در ضمن آيات قسمتى از جريان اين سفر نقل خواهد شد .\r\nاين آيه نشان مىدهد كه مسلمانان از دستور آمادگى مسامحه كرده‌اند  اثَّاقَلْتُمْ إِلَى الْأَرْضِ  يعنى مايل به خروج نشديد و سنگينى نشان داديد ، آن گاه در ذيل آيه آمده است .\r\n أَ رَضِيتُمْ بِالْحَياةِ الدُّنْيا مِنَ الْآخِرَةِ فَما مَتاعُ الْحَياةِ الدُّنْيا فِي الْآخِرَةِ إِلَّا قَلِيلٌ  .\r\nيعنى اين تثاقل و عدم تمايل در اثر ميل به زندگى دنيا در مقابل آخرت است با آنكه متاع و لذت دنيا در مقابل نعمتهاى آخرت اندك است .\r\n39 -  إِلَّا تَنْفِرُوا يُعَذِّبْكُمْ عَذاباً أَلِيماً وَ يَسْتَبْدِلْ قَوْماً غَيْرَكُمْ وَ لا تَضُرُّوهُ شَيْئاً وَ اللَّهُ عَلى كُلِّ شَيْءٍ قَدِيرٌ  .\r\nمراد از عذاب اليم ظاهرا عذاب و شكست دنيوى و يا به اضافهء آن و عذاب آخرت است يعنى در صورت عدم خروج با عذاب اليم مواجه خواهيد شد و خدا\r\n\r\n","description":"","footnote":"","page_name":" 236 ","page_number":236},
  {"content":"\r\n\r\nديگران را جايگزين شما مىكند كه تثاقل نكنند و در مقابل آن به خدا ضررى نتوانيد زد ، خدا بر هر چيز قادر است و مىتواند اين كارها را بكند .\r\n40 -  إِلَّا تَنْصُرُوهُ فَقَدْ نَصَرَهُ اللَّهُ إِذْ أَخْرَجَهُ الَّذِينَ كَفَرُوا ثانِيَ اثْنَيْنِ إِذْ هُما فِي الْغارِ إِذْ يَقُولُ لِصاحِبِهِ لا تَحْزَنْ إِنَّ اللَّهَ مَعَنا فَأَنْزَلَ اللَّهُ سَكِينَتَهُ عَلَيْهِ وَ أَيَّدَهُ بِجُنُودٍ لَمْ تَرَوْها وَ جَعَلَ كَلِمَةَ الَّذِينَ كَفَرُوا السُّفْلى وَ كَلِمَةُ اللَّهِ هِيَ الْعُلْيا وَ اللَّهُ عَزِيزٌ حَكِيمٌ  .\r\nاين آيه در بيان ماجراى غار ثور است كه در نكته‌ها خواهد آمد يعنى :\r\nاگر شما پيغمبر را يارى نكنيد خدا ياريش خواهد كرد چنان كه در آن موقع كه فقط يك نفر با او بود و همه جا دشمن بود او را يارى كرد  ثانِيَ اثْنَيْنِ  يعنى دوم دو نفر بود و كس ديگرى نداشت ، مراد از « صاحب » ابو بكر است كه خبر قطعى آن را ثابت مىكند ، « لا تحزن » نشان مىدهد كه ابو بكر مضطرب و ناراحت بوده و مىترسيده كه كفار آنها را بيابند .\r\nضمير « ايده و عليه » هر دو راجع به حضرت رسول است و ابو بكر را در آن دو سهمى نيست زيرا تأييد به جنود نمىتواند جز براى آن حضرت باشد و سياق هر دو فعل يكى است آمدن ملائكه ظاهرا براى آن بوده كه فكر كفار را از وارد شدن به غار و كاويدن آن منصرف كنند ، در نتيجه كلمه كفار كه تصميم گرفتن و كشتن آن حضرت بود در مقابل كلمهء خدا كه وعده نصر و نجات بود پائين‌تر و بى اثر گرديد كه كلمه خدا بالاتر و خدا توانا و حكمت كردار است .\r\n\r\nنكته‌ها\r\n\r\nغار ثور :\r\nدر مقدمه آيهء  وَ إِذْ يَمْكُرُ بِكَ الَّذِينَ كَفَرُوا . . .  انفال / 30 مجملى از هجرت آن حضرت و مقدمات آن بيان شد ، در جنوب شهر مكه معظمه كوهى است بنام « جبل ثور » فاصله آن تا مكه به نقلى\r\n\r\n","description":"","footnote":"","page_name":" 237 ","page_number":237},
  {"content":"\r\n\r\nچهار كيلومتر و بلندى آن دو هزار متر ( دو كيلومتر ) مىباشد ، قلهء كوه به شكل گنبدى است كه غار در زير آن صخره واقع شده است و از كرانهء كوه تا غار دو كيلومتر است ، درون غار حدود هشت متر مربع مىباشد اما فقط در دو متر آن مىشود نشست و بقيه بقدرى بسقف غار نزديك است كه مجال نشستن نيست ، آن غار دو در و يك روزنه دارد كه از هر درب فقط به طور سينه‌خيز ورود و خروج ممكن است ، اينجانب چون به زيارت آن مشرف شدم ، خوانده بودم يكى از دو درب بعدا احداث شده است ولى احتمال قوى مىدهم كه وقت ورود آن حضرت فقط آن روزنه بوده و هر دو درب بعدا احداث شده است .\r\nبه هر حال رسول خدا صلّى اللَّه عليه و آله پس از خروج از مكه ، سه روز با ابو بكر در آن غار مخفى شدند ، كفار قريش پس از اطلاع از خروج آن حضرت در تعقيب وى به كوه ثور آمده و تا نزديكى غار رسيدند به طورى كه آن حضرت صدا و همهمه‌هاى آنها را مىشنيد ، ولى خدا آنها را از ورود به غار و كاويدن آن منصرف كرد ، مبدء هجرت از آنجا شروع شد .\r\nشما اگر به مكه و مدينه مشرف شويد خواهيد ديد حكومت مزدور سعودى آن آثار را كه از مفاخر اسلامى است ويرانه گذاشته است ، از جمله غار ثور كه نه راهى دارد و نه راهنمايى و نه نقشه‌اى ، اگر اين آثار در اختيار مسلمانان بيدار ايرانى باشد براى آنها نقشه و راهنما و راه آباد و غيره آماده مىكنند و در معرض تماشا و تفكر بيداران جهان قرار مىدهند .\r\n\r\n","description":"","footnote":"","page_name":" 238 ","page_number":238},
  {"content":"\r\n\r\n\r\n[ سوره التوبة ( 9 ) : آيات 41 تا 48 
  ]\r\nانْفِرُوا خِفافاً وَ ثِقالاً وَ جاهِدُوا بِأَمْوالِكُمْ وَ أَنْفُسِكُمْ فِي سَبِيلِ اللَّهِ ذلِكُمْ خَيْرٌ لَكُمْ إِنْ كُنْتُمْ تَعْلَمُونَ ( 41 ) لَوْ كانَ عَرَضاً قَرِيباً وَ سَفَراً قاصِداً لاتَّبَعُوكَ وَ لكِنْ بَعُدَتْ عَلَيْهِمُ الشُّقَّةُ وَ سَيَحْلِفُونَ بِاللَّهِ لَوِ اسْتَطَعْنا لَخَرَجْنا مَعَكُمْ يُهْلِكُونَ أَنْفُسَهُمْ وَ اللَّهُ يَعْلَمُ إِنَّهُمْ لَكاذِبُونَ ( 42 ) عَفَا اللَّهُ عَنْكَ لِمَ أَذِنْتَ لَهُمْ حَتَّى يَتَبَيَّنَ لَكَ الَّذِينَ صَدَقُوا وَ تَعْلَمَ الْكاذِبِينَ ( 43 ) لا يَسْتَأْذِنُكَ الَّذِينَ يُؤْمِنُونَ بِاللَّهِ وَ الْيَوْمِ الْآخِرِ أَنْ يُجاهِدُوا بِأَمْوالِهِمْ وَ أَنْفُسِهِمْ وَ اللَّهُ عَلِيمٌ بِالْمُتَّقِينَ ( 44 ) إِنَّما يَسْتَأْذِنُكَ الَّذِينَ لا يُؤْمِنُونَ بِاللَّهِ وَ الْيَوْمِ الْآخِرِ وَ ارْتابَتْ قُلُوبُهُمْ فَهُمْ فِي رَيْبِهِمْ يَتَرَدَّدُونَ ( 45 )\r\nوَ لَوْ أَرادُوا الْخُرُوجَ لَأَعَدُّوا لَهُ عُدَّةً وَ لكِنْ كَرِهَ اللَّهُ انْبِعاثَهُمْ فَثَبَّطَهُمْ وَ قِيلَ اقْعُدُوا مَعَ الْقاعِدِينَ ( 46 ) لَوْ خَرَجُوا فِيكُمْ ما زادُوكُمْ إِلاَّ خَبالاً وَ لَأَوْضَعُوا خِلالَكُمْ يَبْغُونَكُمُ الْفِتْنَةَ وَ فِيكُمْ سَمَّاعُونَ لَهُمْ وَ اللَّهُ عَلِيمٌ بِالظَّالِمِينَ ( 47 ) لَقَدِ ابْتَغَوُا الْفِتْنَةَ مِنْ قَبْلُ وَ قَلَّبُوا لَكَ الْأُمُورَ حَتَّى جاءَ الْحَقُّ وَ ظَهَرَ أَمْرُ اللَّهِ وَ هُمْ كارِهُونَ ( 48 )\r\n\r\n","description":"","footnote":"","page_name":" 239 ","page_number":239},
  {"content":"\r\n\r\n41 - بكوچيد سبكباران و سنگين باران و جهاد كنيد در راه خدا با مالها و جانهايتان ، اگر بدانيد اين براى شما بهتر است .\r\n42 - اگر غنيمت زود رس و مسافرت آسانى بود حتما از تو پيروى مىكردند ، ليكن مسافت بر آنها دور آمد ، به خدا قسم خواهند خورد كه اگر مىتوانستيم با شما بيرون مىشديم ، خويشتن را هلاك مىكنند و خدا مىداند كه دروغگويانند .\r\n43 - خدايت ببخشد ، چرا اجازه‌شان دادى تا براى تو آنان كه راست گفته‌اند معلوم شود و دروغگويان را بشناسى .\r\n44 - كسانى كه به خدا و روز قيامت ايمان دارند از تو اجازه نمىخواهند كه با مالها و جانهاى خويش جهاد كنند ، خدا به پرهيزكاران داناست .\r\n45 - فقط كسانى كه به خدا و روز قيامت ايمان ندارد اجازه مىخواهند ، قلوبشان به شك افتاده و در شك خويش سرگردانند .\r\n46 - اگر فكر بيرون شدن داشتند براى آن وسيله‌اى آماده مىكردند ولى خدا حركتشان را مكروه داشت و بازشان داشت و گفته شد : با نشستگان بنشينيد .\r\n47 - اگر با شما بيرون مىشدند به شما جز تباهى نمىافزودند و ميان شما تفرقه مىانداختند و مىخواستند كه به فتنه بيافتيد ، و ميان شما عده‌اى هستند كه از آنها مىپذيرند خدا به ظالمان آگاه است .\r\n48 - از پيش نيز طالب فتنه بوده و كارها را بر تو آشفتند تا حق آمد و دين خدا غالب شد و آنها كراهت داشتند .\r\n\r\nكلمه‌ها\r\nخفاف : جمع خفيف به معنى سبك و سبكبار است مراد از آن در آيه كسى است كه براى رفتن به جنگ موانعى از قبيل اولاد ، قرض و مانند آن ندارد .\r\nثقالا : جمع ثقيل به معنى سنگين و سنگينبار است ، منظور از آن كسى\r\n\r\n","description":"","footnote":"","page_name":" 240 ","page_number":240},
  {"content":"\r\n\r\nاست كه براى رفتن به جنگ موانعى دارد از قبيل اولاد ، نبودن وسيله ، زيادى مشغله .\r\nعرضا : عرض ( بر وزن شرف ) هر چيز ناپايدار را گويند مراد از آن متاع و غنيمت است .\r\nقاصدا : قصد : راست ، متوسط ، معتدل « سفرا قاصدا » : سفرى متوسط و آسان .\r\nالشقة : شق : شكافتن و شكاف . شق ( بكسر اول ) مشقت و رنج شقه : ناحيه و محلى كه با مشقت به آن مىرسند مراد از آن در آيه مسافت و سفر توأم با مشقت است .\r\nارتابت : ريب : شك . اضطراب  ارْتابَتْ قُلُوبُهُمْ  : دلهايشان به شك افتاد .\r\nيترددون : رد : برگرداندن . خواه بر گرداندن شىء باشد يا حالت تردد :\r\nرفت و آمد پى در پى « يترددون » متحير و سرگردان مىشوند .\r\nاعدوا : عد : شمردن . اعداد : آماده كردن . عده ( بضم اول ) : چيز آماده شده  لَأَعَدُّوا لَهُ عُدَّةً  حتما براى خروج وسيله آماده مىكردند .\r\nانبعاثهم : بعث : برانگيختن . انبعاث : برخاستن براى كار .\r\nثبطهم : ثبط : حبس . بازداشتن . « ثبطهم » بازداشت آنها را .\r\nخبالا : خبل و خبال : فساد و تباهى .\r\nخلالكم : خلل ( بر وزن شرف ) فاصله و گشادگى ميان دو چيز ، جمع آن خلال است ، خلال مفرد و به معنى وسط نيز آيد ، در آيه منظور همان است .\r\n\r\n","description":"","footnote":"","page_name":" 241 ","page_number":241},
  {"content":"\r\n\r\nقلبوا : تقليب : برگرداندن ، آن در اينجا براى مبالغه است . قلب نيز به معنى برگرداندن و برگرديدن است .\r\n\r\nشرحها\r\nاين آيات مقدارى از ماجراى جنگ تبوك را بيان مىكند و مقدارى از جبهه‌گيرى منافقان را در آن بيان مىدارد .\r\n41 -  انْفِرُوا خِفافاً وَ ثِقالًا وَ جاهِدُوا بِأَمْوالِكُمْ وَ أَنْفُسِكُمْ فِي سَبِيلِ اللَّهِ ذلِكُمْ خَيْرٌ لَكُمْ إِنْ كُنْتُمْ تَعْلَمُونَ  .\r\nمنظور از خفاف و ثقال وجود موانع و عدم آنهاست يعنى از جنگ رفتن عذر نياوريد اگر موانع هم داشته باشيد از قبيل گرفتارى خانوادگى و مانند آن ، آنها را رفع كنيد ، اين موانع غير از عذرهاى شرعى است نظير مرض ، لنگى و مانند آن ، جلو آمدن « اموالكم » به نظرم براى آن است كه بايد اول با اموال ، تجهيزات جنگ را فراهم آورد تا نوبت به « انفسكم » برسد ، اين گونه جهاد موجب پيروزى است و خير است .\r\n42 -  لَوْ كانَ عَرَضاً قَرِيباً وَ سَفَراً قاصِداً لَاتَّبَعُوكَ وَ لكِنْ بَعُدَتْ عَلَيْهِمُ الشُّقَّةُ  .\r\nآيه دربارهء امتناع منافقان از شركت در جنگ تبوك است يعنى اگر در اين بيرون شدن مال و غنيمت نزديك بود و سفر ، سفر آسان بود حتما از فرمان تو اطاعت كرده و در جنگ شركت مىكردند ولى مسافت بعيد و توأم با مشقت بود كه ( از منافقان ساخته نيست ) و در مقام عذر غير موجه مىگويند :\r\n وَ سَيَحْلِفُونَ بِاللَّهِ لَوِ اسْتَطَعْنا لَخَرَجْنا مَعَكُمْ يُهْلِكُونَ أَنْفُسَهُمْ وَ اللَّهُ يَعْلَمُ إِنَّهُمْ لَكاذِبُونَ  .\r\n\r\n","description":"","footnote":"","page_name":" 242 ","page_number":242},
  {"content":"\r\n\r\nيعنى : پس از جنگ اگر ملامتشان كرديد قسم خواهند خورد كه اگر معذور نبوديم حتما با شما بيرون مىشديم ولى با اين كار كه در سفر سهل به فكر غنيمت بيرون مىشوند و در سفر پررنج عذر مىآورند ، خود را به هلاكت مىاندازند ، يا با اين سوگند دروغ خود را هلاك مىكنند ولى خدا گواه است كه دروغ مىگويند منافق كارش همين است .\r\n43 -  عَفَا اللَّهُ عَنْكَ لِمَ أَذِنْتَ لَهُمْ حَتَّى يَتَبَيَّنَ لَكَ الَّذِينَ صَدَقُوا وَ تَعْلَمَ الْكاذِبِينَ  .\r\nآن گاه كه منافقان آمدند و از آن حضرت خواستند كه اجازه بدهد بمانند و در جنگ شركت نكنند معلوم نشد كه آيا عذر موجه دارند يا علّت اعتذار ، نفاق بوده است ولى اگر اجازه نمىداد ، آنها قهرا نمىآمدند و دروغگويىشان معلوم مىشد ، احتمال دارد كه « لهم » راجع به همه باشد نه فقط به منافقان .\r\nيعنى اگر مطلقا اجازه نمىدادى مؤمنان بهر تقدير كه بود مىآمدند و منافقان نمىآمدند ، كذب و نفاقشان معلوم مىشد .\r\nلحن  عَفَا اللَّهُ عَنْكَ  طورى است كه مىفهماند : انسب بود آن حضرت اذنشان ندهد ، نه اينكه آن حضرت در اذن دادن گناه كرده باشد ، در آيات بعدى خواهد آمد كه : اگر منافقان با شما مىآمدند اختلاف و تباهى به وجود مىآوردند آن بزرگوار قهرا در اذن دادن اين حسابها را كرده بود ، آيه همين قدر مىگويد : خدايت ببخشد چرا اذنشان دادى اصلح آن بود كه اذن ندهى و با اين امتحان ساده كذبشان روشن شود ولى اينكه آن حضرت در اين كار گناهى كرده و خدا عفوش فرموده از آيه به طور وضوح فهميده نمىشود ، ظاهرا فقط انسب و غير انسب در نظر است .\r\n44 -  لا يَسْتَأْذِنُكَ الَّذِينَ يُؤْمِنُونَ بِاللَّهِ وَ الْيَوْمِ الْآخِرِ أَنْ يُجاهِدُوا \r\n\r\n","description":"","footnote":"","page_name":" 243 ","page_number":243},
  {"content":"\r\n\r\n بِأَمْوالِهِمْ وَ أَنْفُسِهِمْ وَ اللَّهُ عَلِيمٌ بِالْمُتَّقِينَ  .\r\nبه نظر مىآيد  أَنْ يُجاهِدُوا  تقديرش « كراهة ان يجاهدوا » باشد ، منظور از استيذان اذن براى نرفتن به جهاد است يعنى آنها كه ايمان به خدا و معاد دارند از تو نمىخواهند كه به جهاد نروند به علّت مكروه داشتن جهاد .\r\nدر ضمن ، معلوم مىشود كه جهاد با مال و جان از لوازم ايمان به خدا و معاد است ، زيرا آن دو موجب صفت تقوى در انسان و تقوى سبب پذيرفتن جهاد است على هذا  وَ اللَّهُ عَلِيمٌ بِالْمُتَّقِينَ  تعليل  لا يَسْتَأْذِنُكَ  مىباشد .\r\n45 -  إِنَّما يَسْتَأْذِنُكَ الَّذِينَ لا يُؤْمِنُونَ بِاللَّهِ وَ الْيَوْمِ الْآخِرِ وَ ارْتابَتْ قُلُوبُهُمْ فَهُمْ فِي رَيْبِهِمْ يَتَرَدَّدُونَ  .\r\nعلّت اجازه خواستن آنها كه به جهاد نروند ، همان عدم ايمان است كه قلوبشان در شك و خالى از تقوى است لذا در شكشان سرگردان مانده تصميم نمىتوانند گرفت .\r\n46 -  وَ لَوْ أَرادُوا الْخُرُوجَ لَأَعَدُّوا لَهُ عُدَّةً وَ لكِنْ كَرِهَ اللَّهُ انْبِعاثَهُمْ فَثَبَّطَهُمْ وَ قِيلَ اقْعُدُوا مَعَ الْقاعِدِينَ  .\r\nمعلوم مىشود كه عذر مىآوردند كه وسائل نداريم ، ولى آن براى نرفتن بود و الا اگر مىخواستند مىتوانستند وسيله آماده كنند . يكى ديگر از علل عدم خروج آن بود كه خدا مىدانست اگر در جهاد شركت كنند باعث تباهى مىشوند از آمدن بازشان داشت و آن كيفر نفاقشان بود ، منظور از « القاعدين » معذوران حقيقى مىباشد مانند نابينايان ، زنان ، بيماران و . . . فرمان « اقعدوا » تشريعى نيست بلكه حكم تشريعى آنها رفتن بود و آن در پى بهانه‌گيرى آنها و به طور تعريض و كنايه از نافرمانيشان مىباشد .\r\n47 -  لَوْ خَرَجُوا فِيكُمْ ما زادُوكُمْ إِلَّا خَبالًا وَ لَأَوْضَعُوا خِلالَكُمْ \r\n\r\n","description":"","footnote":"","page_name":" 244 ","page_number":244},
  {"content":"\r\n\r\n يَبْغُونَكُمُ الْفِتْنَةَ وَ فِيكُمْ سَمَّاعُونَ لَهُمْ وَ اللَّهُ عَلِيمٌ بِالظَّالِمِينَ  .\r\nتسليتى است براى مؤمنان كه از نيامدنشان ناراحت نباشيد اگر مىآمدند ميان شما تفرقه مىانداختند ، ضعيف الايمانها از شما نيز به وسوسهء آنها گوش مىدادند ، خدا به كار ظالمان داناست كه نگذاشت بيايند . ايضاع به معنى سرعت در سير است يعنى سرعت مىكردند در تفرقه افكندن ميان شما تا شما را به فتنه و پراكنده شدن وادارند ، سماع كسى است كه سريع الاجابه و سريع القبول باشد .\r\n48 -  لَقَدِ ابْتَغَوُا الْفِتْنَةَ مِنْ قَبْلُ وَ قَلَّبُوا لَكَ الْأُمُورَ حَتَّى جاءَ الْحَقُّ وَ ظَهَرَ أَمْرُ اللَّهِ وَ هُمْ كارِهُونَ  .\r\nاين آيه استدلال است براى آيهء سابق يعنى در گذشته طالب فتنه بودند و كارها را از مسير حق برگردانيدند ، مانند جنگ « احد » كه عبد اللَّه ابى با سيصد نفر از وسط راه برگشتند ، مانند تحريك يهود مدينه بر ضد اسلام و مسلمين و غيره .\r\nولى در حين اين كارها حقى كه لازم الاتباع بود آمد و امر خدا و دين خدا پيروز شد با اينكه آنها خوش نداشتند .\r\n\r\n","description":"","footnote":"","page_name":" 245 ","page_number":245},
  {"content":"\r\n\r\n\r\n[ سوره التوبة ( 9 ) : آيات 49 تا 57 
  ]\r\nوَ مِنْهُمْ مَنْ يَقُولُ ائْذَنْ لِي وَ لا تَفْتِنِّي أَلا فِي الْفِتْنَةِ سَقَطُوا وَ إِنَّ جَهَنَّمَ لَمُحِيطَةٌ بِالْكافِرِينَ ( 49 ) إِنْ تُصِبْكَ حَسَنَةٌ تَسُؤْهُمْ وَ إِنْ تُصِبْكَ مُصِيبَةٌ يَقُولُوا قَدْ أَخَذْنا أَمْرَنا مِنْ قَبْلُ وَ يَتَوَلَّوْا وَ هُمْ فَرِحُونَ ( 50 ) قُلْ لَنْ يُصِيبَنا إِلاَّ ما كَتَبَ اللَّهُ لَنا هُوَ مَوْلانا وَ عَلَى اللَّهِ فَلْيَتَوَكَّلِ الْمُؤْمِنُونَ ( 51 ) قُلْ هَلْ تَرَبَّصُونَ بِنا إِلاَّ إِحْدَى الْحُسْنَيَيْنِ وَ نَحْنُ نَتَرَبَّصُ بِكُمْ أَنْ يُصِيبَكُمُ اللَّهُ بِعَذابٍ مِنْ عِنْدِهِ أَوْ بِأَيْدِينا فَتَرَبَّصُوا إِنَّا مَعَكُمْ مُتَرَبِّصُونَ ( 52 ) قُلْ أَنْفِقُوا طَوْعاً أَوْ كَرْهاً لَنْ يُتَقَبَّلَ مِنْكُمْ إِنَّكُمْ كُنْتُمْ قَوْماً فاسِقِينَ ( 53 )\r\nوَ ما مَنَعَهُمْ أَنْ تُقْبَلَ مِنْهُمْ نَفَقاتُهُمْ إِلاَّ أَنَّهُمْ كَفَرُوا بِاللَّهِ وَ بِرَسُولِهِ وَ لا يَأْتُونَ الصَّلاةَ إِلاَّ وَ هُمْ كُسالى وَ لا يُنْفِقُونَ إِلاَّ وَ هُمْ كارِهُونَ ( 54 ) فَلا تُعْجِبْكَ أَمْوالُهُمْ وَ لا أَوْلادُهُمْ إِنَّما يُرِيدُ اللَّهُ لِيُعَذِّبَهُمْ بِها فِي الْحَياةِ الدُّنْيا وَ تَزْهَقَ أَنْفُسُهُمْ وَ هُمْ كافِرُونَ ( 55 ) وَ يَحْلِفُونَ بِاللَّهِ إِنَّهُمْ لَمِنْكُمْ وَ ما هُمْ مِنْكُمْ وَ لكِنَّهُمْ قَوْمٌ يَفْرَقُونَ ( 56 ) لَوْ يَجِدُونَ مَلْجَأً أَوْ مَغاراتٍ أَوْ مُدَّخَلاً لَوَلَّوْا إِلَيْهِ وَ هُمْ يَجْمَحُونَ ( 57 )\r\n\r\n","description":"","footnote":"","page_name":" 246 ","page_number":246},
  {"content":"\r\n\r\n49 - بعضى از آنها مىگويد : به من اجازه بده ( كه بمانم ) و به فتنه‌ام ميانداز بدانيد كه در فتنه افتادند و جهنم به كافران احاطه كرده است .\r\n50 - اگر به تو خوبى رسد غمگينشان مىكند و اگر به تو مصيبتى رسد مىگويند ما تصميم خود را از اول گرفتيم ، آن گاه شادمان و بى اعتنا بر مىگردند .\r\n51 - بگو : هرگز بما نمىرسد مگر آنچه خدا براى ما نوشته است او سرپرست ماست ، مؤمنان بر خدا توكل كنند .\r\n52 - بگو آيا براى ما جز يكى از دو خوبى را انتظار مىداريد ؟ ولى ما منتظريم كه خدا به شما عذابى از جانب خود و يا به دست ما برساند پس منتظر بمانيد كه ما با شما منتظرانيم .\r\n53 - بگو انفاق كنيد به رغبت يا اكراه ، هرگز از شما پذيرفته نيست كه قومى فاسق هستيد\r\n54 - باز نداشت آنها را از قبول شدن انفاقشان ، مگر آنكه به خدا و رسولش كافر شده‌اند ، به نماز فقط در بيحالى و سستى مىآيند و انفاق را فقط از روى اكراه مىكنند .\r\n55 - اموال و اولاد آنها تو را به اعجاب واندارد ، خدا مىخواهد كه آنها را با اموال و اولاد در زندگى دنيا به عذاب و رنج دركشد و در حال كفر روحشان از قالب تن بيرون رود .\r\n56 - به خدا سوگند مىخورند كه از شما هستند از شما نيستند ليكن قومى ترسو هستند .\r\n57 - اگر پناهگاه ، يا غارها و يا راه فرارى مىيافتند شتابان به سوى آن برمىگشتند .\r\n\r\nكلمه‌ها\r\nتفتنى : فتنة . امتحان ، وسيلهء امتحان ، شدت عذاب ، شرك . فتن در اصل گذاشتن طلا در آتش است براى امتحان « لا تفتنى » به فتنه نيانداز مرا .\r\nفرحون : شادمانان . مفرد آن فرح ( به فتح اول و كسر دوم ) است . شادى\r\n\r\n","description":"","footnote":"","page_name":" 247 ","page_number":247},
  {"content":"\r\n\r\nتوأم با تكبر .\r\nحسنيين : تثنيهء حسنى است يعنى دو تا نتيجهء خوب .  إِحْدَى الْحُسْنَيَيْنِ  :\r\nيكى از دو نتيجه خوب .\r\nتربصون : ربص و تربص : انتظار كشيدن « تربصون » انتظار مىكشيد .\r\nطوعا : طوع : رغبت و ميل . « كره » بر وزن عقل : مكروه داشته .\r\nكسالى : كسل : ( بر وزن شرف ) سستى كردن در آنچه نبايد سستى كرد ، كسلان و كسل ( بفتح اول و كسر دوم ) : سست و بيحال ، جمع :\r\nكسالى .\r\nتزهق : زهق و زهوق : خروج روح و هلاكت .\r\nيفرقون : فرق : جدا كردن . فرق ( بر وزن شرف ) : خوف . فعل آن از باب علم يعمل آيد « يفرقون » يعنى مىترسند ، طبرسى فرموده :\r\nاصل آن مفارقت اموال است حين الخوف .\r\nملجأ : لجأ : پناه بردن . ملجأ : پناهگاه .\r\nمغارات : غور : فرو رفتن . مغار و مغاره : غار ، جمع آن مغارات و مغاور است « مغارات » : غارها و نهانگاهها .\r\nمدخلا : دخول : داخل شدن . ادخال از باب افتعال به معنى داخل شدن به زور و تلاش است « مدخل » : راه فرار كه انسان به آن داخل شده و فرار مىكند .\r\nيجمحون : جمح : تند رفتنى كه چيزى رونده را باز ندارد ، اصل آن در اسب سركش است « يجمحون » : به شتاب مىروند .\r\n\r\n","description":"","footnote":"","page_name":" 248 ","page_number":248},
  {"content":"\r\n\r\n\r\nشرحها\r\nآيات شريفه دنبالهء بررسى موضع منافقان در جريان تبوك و توضيح كلّى در زمينهء آنهاست ، كه منافقان پيوسته و در هر زمان بايد چنان باشند .\r\n49 -  وَ مِنْهُمْ مَنْ يَقُولُ ائْذَنْ لِي وَ لا تَفْتِنِّي أَلا فِي الْفِتْنَةِ سَقَطُوا وَ إِنَّ جَهَنَّمَ لَمُحِيطَةٌ بِالْكافِرِينَ  .\r\nمنظور از « لا تفتنى » ظاهرا انداختن به سختى و مشكلات است كه بعضى از منافقان به آن حضرت گفته : اذن بده كه بمانم و به جنگ نروم و مرا به فتنه و سختى نيانداز كه رفتن به جنگ براى من سخت است ، اينكه گفته‌اند : آن حضرت زنان اسير شونده را به نظر آنها آورد و تشويقشان كرد و بعضى از منافقان گفت : مرا با اين وعده‌ها فريب مده ، به نظر بعيد بلكه باطل مىآيد . چنان كه  أَلا فِي الْفِتْنَةِ سَقَطُوا  شاهد آنست و نشان مىدهد كه هر دو فتنه يكى است ، نقل است كه گويندهء اين سخن « جد بن قيس » از خزرج بوده است .\r\nآن گاه مىگويد : بدانيد كه اينها با اين نفاق و تقاضاى تخلّف به عذاب و بدبختى افتادند و خود را رسوا كردند ، اين در دنيا و در آخرت نيز جهنم آنها را احاطه خواهد كرد ممكن است  وَ إِنَّ جَهَنَّمَ . . .  جمله حاليه و بيان  فِي الْفِتْنَةِ سَقَطُوا  باشد يعنى : فعلا و اكنون با اين نفاقى كه دارند در ميان جهنم هستند ( النهايه آن را احساس نمىكنند ) .\r\n50 -  إِنْ تُصِبْكَ حَسَنَةٌ تَسُؤْهُمْ وَ إِنْ تُصِبْكَ مُصِيبَةٌ يَقُولُوا قَدْ أَخَذْنا أَمْرَنا مِنْ قَبْلُ وَ يَتَوَلَّوْا وَ هُمْ فَرِحُونَ  .\r\nمنظور از  أَخَذْنا أَمْرَنا  گرفتن كار خود به دست و احتراز از پيش آمد ناگوار است گويى مراد آنست كه كار مؤمنان از دستشان رفت و شكست خوردند ولى ما از اول كار خود را به دست گرفته و به جنگ نرفتيم ، مراد از « يتولوا »\r\n\r\n","description":"","footnote":"","page_name":" 249 ","page_number":249},
  {"content":"\r\n\r\nرو گردان شدن و بىاعتنا شدن به مصيبت مؤمنان است يعنى موضع منافقان در پيشامدهاى بد و خوب نسبت به اهل اسلام چنين است كه اگر فتحى نصيب شما شود ناراحت مىشوند و اگر شكستى پيش آيد گويند : ما قبلا فكرمان را كرده و شركت نكرديم آن وقت در حال بى اعتنايى پى كار خود مىروند و از آن پيشامد شادانند .\r\n51 -  قُلْ لَنْ يُصِيبَنا إِلَّا ما كَتَبَ اللَّهُ لَنا هُوَ مَوْلانا وَ عَلَى اللَّهِ فَلْيَتَوَكَّلِ الْمُؤْمِنُونَ  .\r\nگرفتاريهايى كه براى انسان پيش مىآيد دو گونه است اول آنچه عكس - العمل و پىآمدهاى اعمال ناشايست است چنان كه فرموده :  وَ ما أَصابَكُمْ مِنْ مُصِيبَةٍ فَبِما كَسَبَتْ أَيْدِيكُمْ  شورى / 30 اين گونه مصيبتها انسان را گرفتار مىكند و فضيلتى نيز به بار نمىآورد لذا در زمينه هلاكت چنين اقوام ، قرآن مجيد فرمايد :\r\n وَ ما ظَلَمْناهُمْ وَ لكِنْ كانُوا أَنْفُسَهُمْ يَظْلِمُونَ  .\r\nقسم ديگر گرفتاريهايى است كه انسان در اثر قبول مسئوليت و مبارزه در راه حق با آنها مواجه مىشود ، آنها انسان را در دنيا بزرگ و در پيش خدا رو - سفيد مىكند نظير گرفتاريهاى امام حسين عليه السّلام و ابو ذر و . . . قرآن در اين زمينه مىفرمايد :   ما أَصابَ مِنْ مُصِيبَةٍ فِي الْأَرْضِ وَ لا فِي أَنْفُسِكُمْ إِلَّا فِي كِتابٍ مِنْ قَبْلِ أَنْ نَبْرَأَها إِنَّ ذلِكَ عَلَى اللَّهِ يَسِيرٌ لِكَيْلا تَأْسَوْا عَلى ما فاتَكُمْ وَ لا تَفْرَحُوا بِما آتاكُمْ   حديد / 22 - 23 در اين گونه پيشامدها مىگويد : نه از دست دادن چيزى شما را غمگين كند و نه به آمدن چيزى خودپسند شويد . در آيهء ديگر آمده :  ما أَصابَ مِنْ مُصِيبَةٍ إِلَّا بِإِذْنِ اللَّهِ وَ مَنْ يُؤْمِنْ بِاللَّهِ يَهْدِ قَلْبَهُ  تغابن / 12 .\r\nدر آيه ما نحن فيه ، مسئلهء دوم مورد نظر است بگو : اى منافقان به ما فقط آن مىرسد كه خداى ما و سرپرست ما نوشته و هر چه سرپرست ما اختيار\r\n\r\n","description":"","footnote":"","page_name":" 250 ","page_number":250},
  {"content":"\r\n\r\nكند ، آن براى ما گوارا است ، چون در برابر خواست خدا تسليم هستيم و بر او توكل مىكنيم لذا از پيشامد ناگوار ناراحت نيستيم . آيهء بعدى اين مطلب را روشنتر مىكند .\r\n52 -  قُلْ هَلْ تَرَبَّصُونَ بِنا إِلَّا إِحْدَى الْحُسْنَيَيْنِ  .\r\nمراد از دو تا خوب عبارتند از فتح و شكست كه هر دو خوبند اما فتح كه معلوم است و اما شكست چون تلاش در راه خداست و خدا پاداش خواهد داد لذا خوب است ، پس در منطق حق اصلا شكستى وجود ندارد . گاهى بكشته گشتن و گاهى بكشتن است . ترويج دين بهر چه زمان اقتضا كند . چون يكى از ايندو براى ما پيش خواهد آمد پس براى ما جز خوبى انتظار نمىكشيد . اما ما دربارهء شما چطور ؟\r\n وَ نَحْنُ نَتَرَبَّصُ بِكُمْ أَنْ يُصِيبَكُمُ اللَّهُ بِعَذابٍ مِنْ عِنْدِهِ أَوْ بِأَيْدِينا فَتَرَبَّصُوا إِنَّا مَعَكُمْ مُتَرَبِّصُونَ  .\r\nولى ما منتظريم كه خدا عذابى را از جانب خويش مانند عذاب آسمانى به شما برساند و يا به ما دستور دهد كه نابودتان كنيم پس منتظر بمانيد كه به ما يكى از دو خوبى برسد ، ما نيز منتظريم كه به شما يكى از دو بدى برسد .\r\n53 -  قُلْ أَنْفِقُوا طَوْعاً أَوْ كَرْهاً لَنْ يُتَقَبَّلَ مِنْكُمْ إِنَّكُمْ كُنْتُمْ قَوْماً فاسِقِينَ  .\r\nيعنى شما را از انفاق منع نمىكنيم خواه با رغبت انفاق كنيد خواه با اكراه هرگز قبول نخواهد شد زيرا كه فاسقيد و خدا فقط از متقيان قبول مىكند :\r\n إِنَّما يَتَقَبَّلُ اللَّهُ مِنَ الْمُتَّقِينَ  مائده / 27 .\r\n54 -  وَ ما مَنَعَهُمْ أَنْ تُقْبَلَ مِنْهُمْ نَفَقاتُهُمْ إِلَّا أَنَّهُمْ كَفَرُوا بِاللَّهِ وَ بِرَسُولِهِ  .\r\n\r\n","description":"","footnote":"","page_name":" 251 ","page_number":251},
  {"content":"\r\n\r\nتعليل تفصيلى عدم قبول نفقات آنهاست ، معلوم مىشود كه براى تهيهء وسائل جنگى كمكى هم مىكرده‌اند ولى كفر به خدا و رسول ، اعمال آنها را حبط و پوچ مىكند .\r\n وَ لا يَأْتُونَ الصَّلاةَ إِلَّا وَ هُمْ كُسالى وَ لا يُنْفِقُونَ إِلَّا وَ هُمْ كارِهُونَ  كفر به خدا و رسول و آمدن به نماز با سستى و انفاق با اكراه بيان تفصيلى فسق آنهاست كه در  كُنْتُمْ قَوْماً فاسِقِينَ  گفته شد .\r\n55 -  فَلا تُعْجِبْكَ أَمْوالُهُمْ وَ لا أَوْلادُهُمْ إِنَّما يُرِيدُ اللَّهُ لِيُعَذِّبَهُمْ بِها فِي الْحَياةِ الدُّنْيا وَ تَزْهَقَ أَنْفُسُهُمْ وَ هُمْ كافِرُونَ  .\r\nمىفرمايد : اموال و اولاد منافقان تو را به اعجاب واندارند و مبادا كه فريفته شوى حقيقت اين است كه اموال و اولاد باعث سعادت آنها نمىشود بلكه خدا مىخواهد كه پيوسته رنج اولاد و اموال را بكشند و در عذاب باشند تا بميرند و در حال كفر از دنيا بروند ، قرآن مىفرمايد :  وَ مَنْ أَعْرَضَ عَنْ ذِكْرِي فَإِنَّ لَهُ مَعِيشَةً ضَنْكاً  طه : 126 چون منافقان از ياد خدا اعراض كرده‌اند لذا در زندگى تنگى هستند و اولاد و اموال بر آن تنگى مىافزايد سعادت در زندگى كردن تحت ولايت خدا و ايمان است ، اينكه : خدا خواسته چنين باشند نتيجهء نفاقشان است .\r\n56 -  وَ يَحْلِفُونَ بِاللَّهِ إِنَّهُمْ لَمِنْكُمْ وَ ما هُمْ مِنْكُمْ وَ لكِنَّهُمْ قَوْمٌ يَفْرَقُونَ  .\r\nبراى صلاحديدشان قسم مىخورند كه مسلمانند ولى باور نكنيد مسلمان نيستند و مىترسند كه راهشان ندهيد چنين مىگويند .\r\n57 -  لَوْ يَجِدُونَ مَلْجَأً أَوْ مَغاراتٍ أَوْ مُدَّخَلًا لَوَلَّوْا إِلَيْهِ وَ هُمْ يَجْمَحُونَ  .\r\nاگر پناهگاهى يا غارها و يا راه فرارى پيدا مىكردند به سوى آن شتابان برمىگشتند .\r\n\r\n","description":"","footnote":"","page_name":" 252 ","page_number":252},
  {"content":"\r\n\r\n\r\n[ سوره التوبة ( 9 ) : آيات 58 تا 66 
  ]\r\nوَ مِنْهُمْ مَنْ يَلْمِزُكَ فِي الصَّدَقاتِ فَإِنْ أُعْطُوا مِنْها رَضُوا وَ إِنْ لَمْ يُعْطَوْا مِنْها إِذا هُمْ يَسْخَطُونَ ( 58 ) وَ لَوْ أَنَّهُمْ رَضُوا ما آتاهُمُ اللَّهُ وَ رَسُولُهُ وَ قالُوا حَسْبُنَا اللَّهُ سَيُؤْتِينَا اللَّهُ مِنْ فَضْلِهِ وَ رَسُولُهُ إِنَّا إِلَى اللَّهِ راغِبُونَ ( 59 ) إِنَّمَا الصَّدَقاتُ لِلْفُقَراءِ وَ الْمَساكِينِ وَ الْعامِلِينَ عَلَيْها وَ الْمُؤَلَّفَةِ قُلُوبُهُمْ وَ فِي الرِّقابِ وَ الْغارِمِينَ وَ فِي سَبِيلِ اللَّهِ وَ ابْنِ السَّبِيلِ فَرِيضَةً مِنَ اللَّهِ وَ اللَّهُ عَلِيمٌ حَكِيمٌ ( 60 ) وَ مِنْهُمُ الَّذِينَ يُؤْذُونَ النَّبِيَّ وَ يَقُولُونَ هُوَ أُذُنٌ قُلْ أُذُنُ خَيْرٍ لَكُمْ يُؤْمِنُ بِاللَّهِ وَ يُؤْمِنُ لِلْمُؤْمِنِينَ وَ رَحْمَةٌ لِلَّذِينَ آمَنُوا مِنْكُمْ وَ الَّذِينَ يُؤْذُونَ رَسُولَ اللَّهِ لَهُمْ عَذابٌ أَلِيمٌ ( 61 ) يَحْلِفُونَ بِاللَّهِ لَكُمْ لِيُرْضُوكُمْ وَ اللَّهُ وَ رَسُولُهُ أَحَقُّ أَنْ يُرْضُوهُ إِنْ كانُوا مُؤْمِنِينَ ( 62 )\r\nأَ لَمْ يَعْلَمُوا أَنَّهُ مَنْ يُحادِدِ اللَّهَ وَ رَسُولَهُ فَأَنَّ لَهُ نارَ جَهَنَّمَ خالِداً فِيها ذلِكَ الْخِزْيُ الْعَظِيمُ ( 63 ) يَحْذَرُ الْمُنافِقُونَ أَنْ تُنَزَّلَ عَلَيْهِمْ سُورَةٌ تُنَبِّئُهُمْ بِما فِي قُلُوبِهِمْ قُلِ اسْتَهْزِؤُا إِنَّ اللَّهَ مُخْرِجٌ ما تَحْذَرُونَ ( 64 ) وَ لَئِنْ سَأَلْتَهُمْ لَيَقُولُنَّ إِنَّما كُنَّا نَخُوضُ وَ نَلْعَبُ قُلْ أَ بِاللَّهِ وَ آياتِهِ وَ رَسُولِهِ كُنْتُمْ تَسْتَهْزِؤُنَ ( 65 ) لا تَعْتَذِرُوا قَدْ كَفَرْتُمْ بَعْدَ إِيمانِكُمْ إِنْ نَعْفُ عَنْ طائِفَةٍ مِنْكُمْ نُعَذِّبْ طائِفَةً بِأَنَّهُمْ كانُوا مُجْرِمِينَ ( 66 )\r\n\r\n","description":"","footnote":"","page_name":" 253 ","page_number":253},
  {"content":"\r\n\r\n58 - بعضى از آنها در تقسيم زكات بر تو خرده مىگيرند اگر از آن داده شوند راضى شوند و اگر از آن داده نشوند آن وقت خشمگين مىشوند .\r\n59 - اگر به آنچه خدا و رسولش به آنها داده راضى مىشدند و مىگفتند : خداى براى ما بس است ، به زودى خدا از كرم خود به ما عطا كند و رسول او نيز ، ما به خدا مايليم .\r\n60 - زكاتها فقط مال فقراء و مساكين و عاملان آن و آنهايى كه قلوبشان جلب مىشود و در آزادى بردگان و قرضداران و در راه خدا و درماندگان است ، فريضه‌اى است از جانب خدا ، خدا دانا و حكيم است .\r\n61 - بعضى از منافقان پيامبر را اذيت مىكنند و مىگويند او زود باور است بگو اذن خوبى است براى شما كه به خدا و به گفته اشخاص باور مىكند براى مؤمنان و رحمت است براى آنان كه از شما ايمان آورده‌اند ، آنان كه رسول خدا را اذيت مىكنند عذاب دردناكى دارند .\r\n62 - به خدا سوگند مىخورند كه شما را راضى كنند ، ولى خدا و رسول سزاوارتر است كه او را راضى كنند اگر مؤمن هستند .\r\n63 - آيا ندانسته‌اند كه هر كه خدا و رسول را دشمن بدارد ، آتش جهنم به طور پيوسته براى آنهاست و آن خوارى بزرگى است .\r\n64 - منافقان مىترسند كه سوره‌اى نازل شود و از آنچه در دل دارند به آنها خبر بدهد بگو : مسخره كنيد كه آنچه مىترسيد ظاهر خواهد كرد .\r\n65 - اگر از آنها بپرسى مىگويند حرف مىزديم و شوخى مىكرديم بگو آيا به خدا و آيات خدا و رسول خدا مسخره مىكرديد ؟ ! !\r\n66 - اعتذار نكنيد حقا كه پس از ايمان آوردن كافر شده‌ايد ، اگر از گروهى از شما عفو كنيم گروهى را عذاب مىكنيم زيرا كه مجرمانند .\r\n\r\n","description":"","footnote":"","page_name":" 254 ","page_number":254},
  {"content":"\r\n\r\n\r\nكلمه‌ها\r\nيلمزك : لمز : عيب و عيب گرفتن « لمزه لمزا . عابه » يلمزك : بر تو عيب مىگيرد .\r\nيسخطون : سخط ( بر وزن شرف و عذر ) : غضب شديد « يسخطون » بشدّت خشمگين مىشوند آن بر وزن شرف مصدر نيز آيد .\r\nحسبنا : حسب ( بر وزن عقل ) به كفايت به كار رود « حسبنا » بس است ما را .\r\nصدقات : جمع صدقه ، صدقه چيزى است كه شخص از مال خود قربة الى اللَّه مىدهد اعم از صدقهء واجب و مستحبّ ، علّت اين تسميه آنست كه بنده به وسيلهء آن عبوديت خويش را اظهار مىكند .\r\nفقراء : فقر : حاجت . فقير : حاجتمند . جمع آن فقراء است . احتياج را از آن فقر گفته‌اند گويى ستون فقرات شخص شكسته است كه به مرادش نمىتواند برسد .\r\nمساكين : سكون : آرام گرفتن بعد از حركت . مسكين : درمانده ، كسى كه در اثر گرفتارى درمانده و آرام شده است . بنا بروايت ، مراد از مساكين در آيه كسانى هستند كه حالشان از فقير بدتر است .\r\nمؤلفة : الف ( بر وزن جسر ) و الفت : پيوند و جمع شدن با ميل و رغبت تأليف : جمع كردن و الفت دادن  الْمُؤَلَّفَةِ قُلُوبُهُمْ  كسانى كه قلوب آنها تأليف شده مراد كسانى از كفار و مانند آنند كه براى جلب قلوبشان به آنها زكات داده مىشود .\r\nرقاب : رقبه : گردن . مراد از آن برده و غلام است جمع آن رقاب مىباشد اين استعمال از باب اطلاق جزء بر كلّ است .\r\n\r\n","description":"","footnote":"","page_name":" 255 ","page_number":255},
  {"content":"\r\n\r\nغارمين : غرم و مغرم : ضرر مالى . ضررى است عارض بر مال بى آنكه صاحبش خيانتى كرده باشد . غارم : قرضدار ، جمع آن غارمون است .\r\nاذن : ( بر وزن شتر ) گوش . جمع آن آذان است و به كسى كه به هر - سخن گوش دهد و باور كند « اذن » گويند گويى : فقط گوش است . طبرسى فرموده : تسميهء شخص است به اسم جزء براى مبالغه ، چنان كه به جاسوس مىگويند : « عين » گويى يكپارچه چشم است .\r\nيحادد : حد : مرز . اصل آن به معنى مرز است ، مرز را از آن حد گويند كه از اختلاط دو شيء مانع است ، حدود الهى را از آن حدّ گفته‌اند كه از ارتكاب جديد به جرم و نيز ديگران را بازمىدارد .\r\nبه همين مناسبت محاده به معنى دشمنى و مخالفت آيد  يُحادِدِ اللَّهَ  :\r\nدشمنى مىكند با خدا .\r\nتحذرون : حذر : ( بر وزن شرف و علم ) پرهيز . احتراز از چيز مخوف .\r\nنخوض : خوض : داخل شدن در آب . غوطه خوردن در آب . به طور استعاره به وارد شدن در كارها اطلاق مىشود ، اكثر موارد آن در قرآن داخل شدن در كار مذموم است .\r\nنلعب : لعب : بازى . كارى كه مقصد صحيحى در آن نباشد .\r\nمجرمين : جرم : قطع كردن . گناه را جرم گويند كه عمل واجب الوصل را قطع مىكند . مجرم : گناهكار .\r\n\r\nشرحها\r\nدر تعقيب بيان موضع‌گيرى منافقان در اين آيات آمده ؛ اگر به آنها از\r\n\r\n","description":"","footnote":"","page_name":" 256 ","page_number":256},
  {"content":"\r\n\r\nصدقات و غنائم سهمى بدهى دم فرو بندند و اگر ندهى به شدت خشمگين شده و زبان به طعنه باز كنند حال آنكه صدقات مال اصناف به خصوصى است ، آن گاه مطالب ديگرى از ايذاء رسول خدا و سوگند دروغ آنان و مانند آن بازگو شده است .\r\n58 -  وَ مِنْهُمْ مَنْ يَلْمِزُكَ فِي الصَّدَقاتِ فَإِنْ أُعْطُوا مِنْها رَضُوا وَ إِنْ لَمْ يُعْطَوْا مِنْها إِذا هُمْ يَسْخَطُونَ  .\r\nمنظور از صدقات ظاهرا زكاتها است كه بعضى از منافقان با آنكه ثروتمند بودند در نظر داشتند كه به آنها هم داده شود ، چون به فقراء داده شد ، گفتند :\r\nاين چه تقسيمى است ! ! ! البته خرده‌گيرى آنها فقط از آن جهت بود كه به آنها داده نمىشد .\r\nاز تفسير قمى نقل شده : چون زكاتها وارد مدينه شد ثروتمندان آمدند و گمان كردند كه رسول خدا ميان آنها قسمت خواهد كرد ، چون در ميان فقراء تقسيم شد شروع به خرده‌گيرى كردند . . .\r\nدر تفسير عياشى از امام صادق عليه السّلام نقل شد : اهل اين آيه بيشتر از دو ثلث مردم مىباشند :\r\n« ان اهل هذه الاية اكثر من ثلثى الناس »\r\nيعنى بيشتر مردم چنين هستند اگر به خودشان نرسد فريادشان بلند مىشود .\r\n59 -  وَ لَوْ أَنَّهُمْ رَضُوا ما آتاهُمُ اللَّهُ وَ رَسُولُهُ وَ قالُوا حَسْبُنَا اللَّهُ سَيُؤْتِينَا اللَّهُ مِنْ فَضْلِهِ وَ رَسُولُهُ إِنَّا إِلَى اللَّهِ راغِبُونَ  .\r\n« لو » به معناى تمنى و « اى كاش » است مراد از  ما آتاهُمُ  ظاهراً حصهء آنها از غنائم و نظير آنست كه آن حضرت اجازه داشت به آنها بدهد ، منظور از  سَيُؤْتِينَا . . . \r\nظاهراً غنائم و در آمدهاى ديگرى است كه مىتوانستند به آنها برسند ، يعنى اى كاش كه عكس العمل آنها در مقابل زكات كه به فقراء داده مىشود چنين بود ،\r\n\r\n","description":"","footnote":"","page_name":" 257 ","page_number":257},
  {"content":"\r\n\r\nآن گاه در آيهء بعدى محل مصرف زكات را بيان فرموده است .\r\n60 -  إِنَّمَا الصَّدَقاتُ لِلْفُقَراءِ وَ الْمَساكِينِ  .\r\nدر اين آيه براى مصرف زكات هشت مورد نقل شده است مراد از آن زكات واجب است اول و دوم ، فقراء و مساكين است ، بنا بر روايات ، مسكين كسى است كه حالش از فقير بدتر باشد مانند معلول ، ناقص العضو ، زمينگير و نحو آن .\r\nدر تفسير عياشى از امام صادق عليه السّلام نقل شده : فقير آنست كه سؤال مىكند مسكين لاعلاجتر از او ، بائس از هر دو لاعلاجتر است « 1 » .\r\nدر صافى در ضمن روايتى از امام صادق عليه السّلام نقل شده : كه مساكين زمين‌گيرانند مثل نابينايان ، لنگ‌ها ، مجذومين : همهء اصناف زمينگيران از زنان و مردان و كودكان .\r\nبنا بر آيهء  أَمَّا السَّفِينَةُ فَكانَتْ لِمَساكِينَ يَعْمَلُونَ فِي الْبَحْرِ . . .  كهف / 79 معلوم مىشود كه مسكين مىشود فقير نباشد ، در اين زمينه در قاموس قرآن در ( سكن ) توضيحى داده‌ام على هذا فرمودهء امامان عليهم السّلام ظاهراً فقط دربارهء آيه صدقات است .\r\n وَ الْعامِلِينَ عَلَيْها  محل سوم از مصرف زكات حقوق مأمورانى است كه از طرف حكومت براى جمع آورى و توزيع و نگاهدارى آن گماشته شده‌اند .\r\nچهارم  وَ الْمُؤَلَّفَةِ قُلُوبُهُمْ  مردمان غير مسلمانى كه براى جلب قلوبشان به آنها زكات داده مىشود ، فقهاء ، مسلمانان ضعيف الايمان را نيز از آنها شمرده‌اند على هذا زكات به كفار هم داده مىشود .\r\n\r\n\r\n","description":"","footnote":"\r\n( 1 )\r\n« قال الفقير الذى يسئل و المسكين اجهد منه و البائس اجهد منهما »\r\nدر روايت ديگر از آن حضرت\r\n« قال الفقير الذى يسئل و المسكين اجهد منه الذى لا يسئل » .\r\n","page_name":" 258 ","page_number":258},
  {"content":"\r\n\r\nپنجم :  وَ فِي الرِّقابِ  بردگان كه از سهم زكات خريده و آزاده مىشوند ششم :  وَ الْغارِمِينَ  قرضدارانى است كه قدرت پرداخت قرض خود را ندارند هر چند مخارج روزانهء خويش و خانواده‌شان را تأمين مىكنند .\r\nهفتم :  وَ فِي سَبِيلِ اللَّهِ  مراد از آن هر كار عام المنفعة است مانند راهها پلها ، بيمارستانها ، مساجد ، تجهيز سربازان و امثال آن .\r\nهشتم :  وَ ابْنِ السَّبِيلِ  منظور از ابن سبيل شخص غريبى است كه درمانده شده و دستش از مالش قطع شده است ، از سهم زكات به وطن خود فرستاده مىشود بدين ترتيب خواهيم ديد كه زكات براى پر كردن شكافهاى جامعه وضع شده است .  فَرِيضَةً مِنَ اللَّهِ وَ اللَّهُ عَلِيمٌ حَكِيمٌ  لفظ « فريضة » مىشود كه مفعول مطلق باشد بتقدير « فرض اللَّه الصدقات فريضة » چنان كه از زجاج نقل شده است اين كلمه راجع به تقسيمات هشتگانه است كه از روى علم و حكمت خدايى وضع شده است .\r\n61 -  وَ مِنْهُمُ الَّذِينَ يُؤْذُونَ النَّبِيَّ وَ يَقُولُونَ هُوَ أُذُنٌ قُلْ أُذُنُ خَيْرٍ لَكُمْ يُؤْمِنُ بِاللَّهِ وَ يُؤْمِنُ لِلْمُؤْمِنِينَ وَ رَحْمَةٌ لِلَّذِينَ آمَنُوا مِنْكُمْ وَ الَّذِينَ يُؤْذُونَ رَسُولَ اللَّهِ لَهُمْ عَذابٌ أَلِيمٌ  .\r\nمنظورشان از « اذن » آن بود كه هر كه بگويى گوش مىدهد و تصديق مىكند ، نقل است : منافقى به نام عبد اللَّه بن نفيل نزد رسول خدا مىنشست ، گفته‌هاى وى را مىشنيد و به منافقان نقل و سخن چينى مىكرد ، جبرئيل از اين كار به آن حضرت خبر داد ، حضرت آن منافق را خواند و از اين كار خبرش داد ، او قسم خورد كه چنين كارى نكرده است ، حضرت فرمود : قبول كردم ديگر از اين كارها نكن ، او پيش ياران خود بازگشت و گفت زود باور است خدا به او خبر داد كه من بر او سخن چينى مىكنم باور كرد ، من گفتم : چنين نكرده‌ام باز قبول\r\n\r\n","description":"","footnote":"","page_name":" 259 ","page_number":259},
  {"content":"\r\n\r\nكرد ، اين جريان سبب نزول آيهء فوق گرديد .\r\nبه نظر مىآيد كه « اذن خير » اضافهء موصوف به صفت باشد يعنى شنوايى است كه به شما خير است ، لام در « للمؤمنين » مربوط به هر دو « يؤمن » است يعنى به نفع شما هم حرف خدا را قبول دارد و هم حرف مؤمنان را ، « مؤمنين » بطور تغليب شامل منافقان نيز مىشود ، متعلّق « يؤمن » دوم محذوف است يعنى :\r\n« يؤمن بقول القائلين لنفع المؤمنين » خلاصهء معنى چنين مىشود : بگو اذن خوبى است براى شما زيرا به گفتهء خدا ايمان مىآورد و قبول دارد و آن به نفع شماست و نيز به گفتهء مؤمنان گوش مىدهد و حمل به صحت مىكند تا نفعى به مؤمنان برسد ولى در مقام عمل و پياده كردن مسائل فقط براى مؤمنان واقعى رحمت است آرى :  وَ رَحْمَةٌ لِلَّذِينَ آمَنُوا مِنْكُمْ  آن گاه فرموده : كسانى كه پيامبر را با اين گفته‌ها مىآزارند عذاب سختى در انتظار آنهاست .\r\n62 -  يَحْلِفُونَ بِاللَّهِ لَكُمْ لِيُرْضُوكُمْ وَ اللَّهُ وَ رَسُولُهُ أَحَقُّ أَنْ يُرْضُوهُ إِنْ كانُوا مُؤْمِنِينَ  .\r\nمنافقان با سوگند خوردن كه از آمدن به جنگ معذور بوديم مىخواستند مؤمنان را راضى كنند ولى حق آن بود كه به جنگ مىآمدند و دروغ نمىگفتند تا خدا و رسول را راضى كنند چون در عدم رضايت آن خذلان و عذاب آخرت هست ، در اينجا خطاب از آن حضرت به مؤمنان برگشته گويا آن مقدمه است براى جملهء  وَ اللَّهُ وَ رَسُولُهُ . . .  و نيز روشن مىكند كه رضايت خدا و رسول در ترتّب آثار غير از رضايت ديگران است .\r\nآمدن « يرضوه » به جاى « يرضوهما » ظاهرا براى حفظ توحيد و ادب توحيدى است و اينكه اگر خدا را راضى كردند ، رسول را راضى كرده‌اند ، او در مقابل خدا استقلال ندارد .\r\n\r\n","description":"","footnote":"","page_name":" 260 ","page_number":260},
  {"content":"\r\n\r\n63 -  أَ لَمْ يَعْلَمُوا أَنَّهُ مَنْ يُحادِدِ اللَّهَ وَ رَسُولَهُ فَأَنَّ لَهُ نارَ جَهَنَّمَ خالِداً فِيها ذلِكَ الْخِزْيُ الْعَظِيمُ  .\r\nتكميل و تعليل آيهء ما قبل است يعنى مىخواهند با سوگند خوردن و راضى كردن شما هم چنان در دشمنى خدا و رسول بمانند آيا ندانسته‌اند كه هر كه با خدا و رسول دشمنى كند آتش جهنم در كمين اوست .\r\n64 -  يَحْذَرُ الْمُنافِقُونَ أَنْ تُنَزَّلَ عَلَيْهِمْ سُورَةٌ تُنَبِّئُهُمْ بِما فِي قُلُوبِهِمْ قُلِ اسْتَهْزِؤُا إِنَّ اللَّهَ مُخْرِجٌ ما تَحْذَرُونَ  .\r\nدر زمينه اين آيه و دو آيه بعدى داستانى هست كه در نكته‌ها خواهد آمد منافقان از اينكه مىديدند نقشه‌ها و گفتگوهاى سرى آنها در آيات قرآن به صورت كلّى نقل و بازگو مىشود ، مىترسيدند از اينكه سورهء مخصوصى نازل شده و رسواشان كند ، در جواب آمده كه خدا حتما اسرار شما را فاش خواهد كرد ولى قول نداده كه به وسيله سورهء مستقل باشد .\r\nمراد از « استهزءوا » ظاهرا منافق و دو رو بودن است . چنان كه در آيه :  وَ إِذا خَلَوْا إِلى شَياطِينِهِمْ قالُوا إِنَّا مَعَكُمْ إِنَّما نَحْنُ مُسْتَهْزِؤُنَ  بقره / 14 چنان كه در الميزان فرموده است ، يعنى : بگو در كارتان باشيد و حقائق را مسخره گيريد ولى مطمئن باشيد كه رسوا خواهيد شد .\r\nاز آيه شريفه معلوم مىشود كه منافقان به حق بودن وحى ايمان داشته ولى تسليم ايمانشان نمىشدند مانند قوم فرعون كه به نبوت موسى ايمان داشته ولى تسليم نبودند چنان كه فرموده :  وَ جَحَدُوا بِها وَ اسْتَيْقَنَتْها أَنْفُسُهُمْ  نمل / 14 .\r\n65 -  وَ لَئِنْ سَأَلْتَهُمْ لَيَقُولُنَّ إِنَّما كُنَّا نَخُوضُ وَ نَلْعَبُ قُلْ أَ بِاللَّهِ وَ آياتِهِ وَ رَسُولِهِ كُنْتُمْ تَسْتَهْزِؤُنَ  .\r\nيعنى اگر از كارها و نقشه‌كشيهاى آنها بپرسى حتما خواهند گفت : اين كار\r\n\r\n","description":"","footnote":"","page_name":" 261 ","page_number":261},
  {"content":"\r\n\r\nجدى نبوده مراد مشغوليت و تفريح بوده است در جواب فرموده : چرا خدا و رسول و آيات خدا را مسخره مىكنيد .\r\nدر مجمع البيان از امام باقر عليه السّلام نقل شده : منافقان چون نقشه « عقبه » را در وقت مراجعت از تبوك كشيدند گفتند : اگر پيغمبر با خبر شد ، مىگوئيم :\r\nشوخى مىكرديم و گرنه او را مىكشيم ، منظور از « نخوض » ظاهرا وارد شدن به شوخى و كار غير جدى است كه « نلعب » بيان آنست زيرا لعب ، كارى است كه مقصد صحيحى در آن نباشد .\r\n66 -  لا تَعْتَذِرُوا قَدْ كَفَرْتُمْ بَعْدَ إِيمانِكُمْ إِنْ نَعْفُ عَنْ طائِفَةٍ مِنْكُمْ نُعَذِّبْ طائِفَةً بِأَنَّهُمْ كانُوا مُجْرِمِينَ  .\r\nيعنى اين عذر را نياوريد ، اين دليل كفر شما بعد از ايمان است حتما گرفتار عذاب خدا خواهيد بود و اگر از روى مصلحت عده‌اى را عذاب نكنيم عدهء ديگرى حتما گرفتار خواهند شد . عفو در آيه فقط برداشتن عذاب در دنيا از روى مصلحت است و گرنه عذاب آخرت را خواهند داشت .\r\n\r\nنكته‌ها\r\nماجراى عقبه :\r\nعقبه به معنى گردنه است ، و آن گردنه‌اى بود در راه تبوك كه منافقان خواستند به وقت برگشتن از تبوك ، رسول خدا صلّى اللَّه عليه و آله را در آنجا از بين ببرند در مجمع البيان آمده : گويند : آيات سه‌گانه دربارهء دوازده نفر نازل شد كه در آن عقبه كمين كردند تا رسول خدا صلّى اللَّه عليه و آله را به ناگهان بكشند جبرئيل ماجرا را به آن حضرت خبر داد و گفت : كسى را بفرستد تا شتران آنها را برگرداند ، در آنجا عمار ياسر زمام شتر آن حضرت را در دست داشت و حذيفه آن را مىراند ، حضرت به حذيفه فرمود : بر صورت شتران اينها بزن ، او شتران\r\n\r\n","description":"","footnote":"","page_name":" 262 ","page_number":262},
  {"content":"\r\n\r\nرا از آن حضرت دور كرد ، چون از گردنه پائين آمدند به حذيفه فرمود : از آنها كدام كسى را شناختى ؟ گفت هيچكس را ، فرمود : آنها فلان و فلان بودند و همه را نام برد ، حذيفه گفت نمىفرستى تا آنها را بكشند ؟ فرمود خوش ندارم عرب بگويند چون به يارانش دست يافت شروع به كشتن آنها كرد .\r\nاز امام باقر عليه السّلام نقل شده : كه ميان خود مشورت كردند كه آن حضرت را بكشند ، گفتند : اگر دانست مىگوئيم : شوخى مىكرديم و اگر ندانست به قتل مىرسانيم . ناگفته نماند آيه 65 گذشته با اين نقل تطبيق مىشود .\r\n\r\n","description":"","footnote":"","page_name":" 263 ","page_number":263},
  {"content":"\r\n\r\n\r\n[ سوره التوبة ( 9 ) : آيات 67 تا 72 
  ]\r\nالْمُنافِقُونَ وَ الْمُنافِقاتُ بَعْضُهُمْ مِنْ بَعْضٍ يَأْمُرُونَ بِالْمُنْكَرِ وَ يَنْهَوْنَ عَنِ الْمَعْرُوفِ وَ يَقْبِضُونَ أَيْدِيَهُمْ نَسُوا اللَّهَ فَنَسِيَهُمْ إِنَّ الْمُنافِقِينَ هُمُ الْفاسِقُونَ ( 67 ) وَعَدَ اللَّهُ الْمُنافِقِينَ وَ الْمُنافِقاتِ وَ الْكُفَّارَ نارَ جَهَنَّمَ خالِدِينَ فِيها هِيَ حَسْبُهُمْ وَ لَعَنَهُمُ اللَّهُ وَ لَهُمْ عَذابٌ مُقِيمٌ ( 68 ) كَالَّذِينَ مِنْ قَبْلِكُمْ كانُوا أَشَدَّ مِنْكُمْ قُوَّةً وَ أَكْثَرَ أَمْوالاً وَ أَوْلاداً فَاسْتَمْتَعُوا بِخَلاقِهِمْ فَاسْتَمْتَعْتُمْ بِخَلاقِكُمْ كَمَا اسْتَمْتَعَ الَّذِينَ مِنْ قَبْلِكُمْ بِخَلاقِهِمْ وَ خُضْتُمْ كَالَّذِي خاضُوا أُولئِكَ حَبِطَتْ أَعْمالُهُمْ فِي الدُّنْيا وَ الْآخِرَةِ وَ أُولئِكَ هُمُ الْخاسِرُونَ ( 69 ) أَ لَمْ يَأْتِهِمْ نَبَأُ الَّذِينَ مِنْ قَبْلِهِمْ قَوْمِ نُوحٍ وَ عادٍ وَ ثَمُودَ وَ قَوْمِ إِبْراهِيمَ وَ أَصْحابِ مَدْيَنَ وَ الْمُؤْتَفِكاتِ أَتَتْهُمْ رُسُلُهُمْ بِالْبَيِّناتِ فَما كانَ اللَّهُ لِيَظْلِمَهُمْ وَ لكِنْ كانُوا أَنْفُسَهُمْ يَظْلِمُونَ ( 70 ) وَ الْمُؤْمِنُونَ وَ الْمُؤْمِناتُ بَعْضُهُمْ أَوْلِياءُ بَعْضٍ يَأْمُرُونَ بِالْمَعْرُوفِ وَ يَنْهَوْنَ عَنِ الْمُنْكَرِ وَ يُقِيمُونَ الصَّلاةَ وَ يُؤْتُونَ الزَّكاةَ وَ يُطِيعُونَ اللَّهَ وَ رَسُولَهُ أُولئِكَ سَيَرْحَمُهُمُ اللَّهُ إِنَّ اللَّهَ عَزِيزٌ حَكِيمٌ ( 71 )\r\nوَعَدَ اللَّهُ الْمُؤْمِنِينَ وَ الْمُؤْمِناتِ جَنَّاتٍ تَجْرِي مِنْ تَحْتِهَا الْأَنْهارُ خالِدِينَ فِيها وَ مَساكِنَ طَيِّبَةً فِي جَنَّاتِ عَدْنٍ وَ رِضْوانٌ مِنَ اللَّهِ أَكْبَرُ ذلِكَ هُوَ الْفَوْزُ الْعَظِيمُ ( 72 )\r\n\r\n","description":"","footnote":"","page_name":" 264 ","page_number":264},
  {"content":"\r\n\r\n67 - مردان منافق و زنان منافق بعضى از بعضى ديگرند ، به منكر واميدارند و از معروف بازمىدارند و دستهاى خويش را از بخشش مىبندند ، خدا را فراموش كرده‌اند خدا نيز آنها را به فراموشى گذاشته است ، منافقان همانا از دين بيرون رفتگانند .\r\n68 - خدا به مردان منافق و زنان منافق آتش جهنم را وعده كرده است ، در آن جاودانانند ، آن برايشان بس است ، خدا لعنتشان كرده و عذاب دائم دارند .\r\n69 - چون آن كسان كه پيش از شما بودند ، از شما نيرومندتر بودند و اموال و اولادشان بيشتر بود ، از نصيب خويش برخوردار شدند ، شما نيز از نصيب خود برخوردار شديد ، چنان كه كسانى كه پيش از شما بودند از نصيب خود بهره‌مند شدند و مانند آنها در باطل فرو رفتيد ، آنها اعمالشان در دنيا و آخرت باطل شد ، آنها زيانكارانند .\r\n70 - آيا خبر آنهايى را كه پيش از ايشان بودند نشنيده‌اند ، قوم نوح و عاد و ثمود و قوم ابراهيم و اهل مدين و قريه‌هاى زير و رو شده كه پيغمبرانشان با حجتها به سوى آنها آمدند . چنين نبود كه خدا ظلمشان كند بلكه آنها به خودشان ظلم مىكردند .\r\n71 - مردان مؤمن و زنان مؤمن بعضى سرپرست و مسئول بعض ديگر هستند ؛ به معروف وامىدارند و از منكر باز مىدارند و نماز مىخوانند و زكات مىدهند و به خدا و رسول اطاعت مىكنند ، آنها را زود خدا رحمتشان خواهد كرد كه خدا توانا و حكيم است .\r\n72 - خدا به مردان مؤمن و زنان مؤمن بهشتهايى وعده كرده كه از زير آنها نهرها روان است در آنها جاودانانند با مسكنهاى خوشايند در بهشتهاى هميشگى ، آن همان رستگارى بزرگ است .\r\n\r\nكلمه‌ها\r\nمنافقون : نفق ( بر وزن شرف ) و نفاق ( بفتح - م ) به معنى خروج يا تمام\r\n\r\n","description":"","footnote":"","page_name":" 265 ","page_number":265},
  {"content":"\r\n\r\nشدن است ، انفاق : خارج كردن مال از ملكيت . نفاق ( بكسر - م ) منافق بودن ، نفق به معناى نقب نيز آيد ، به نظر بعضى منافق را از آن منافق گويند كه از راهى وارد و از راه ديگر خارج مىشود و به نظر بعضى از ايمان به طرف كفر خارج مىشود .\r\nيقبضون : قبض : گرفتن و گرفتن با تمام دست . مراد از آن امساك از انفاق است .\r\nمقيم : ثابت و پيوسته و پا برجا . اسم فاعل از اقامه به معنى برپا داشتن .\r\nاستمتع : متاع . لذت بردن . چيزى كه از آن لذت برند . استمتاع : انتفاع .\r\nايضا متاع اثاث البيت و مال دنيا .\r\nخلاق : نصيب خوب . نصيب . به نظر راغب : فضيلتى كه با اخلاق خوب به دست مىآيد .\r\nخضتم : خوض : داخل شدن به آب . قدم نهادن به گل . به طور استعاره وارد شدن به هر كارى را گويند ، آن در قرآن نوعا وارد شدن در كار باطل است .\r\nنبأ : خبر مهم . خبرى كه داراى فائده بزرگ و مفيد علم يا ظن باشد و اگر داراى اين سه شرط نباشد آن را نبأ نگويند .\r\nعاد : نام قومى است كه هود عليه السّلام بر آنها مبعوث شد ، آنها در سرزمين احقاف از يمن سكونت داشتند  وَ اذْكُرْ أَخا عادٍ إِذْ أَنْذَرَ قَوْمَهُ بِالْأَحْقافِ  .\r\nثمود : نام قومى است كه صالح عليه السّلام بر آنها مبعوث گرديد ، از قبائل عرب ما قبل تاريخ هستند در محلّى به نام وادى القرى ما بين حجاز و شام سكونت داشتند ( قاموس قرآن / ثمد ) اصل ثمد آبى است كه ماده نداشته باشد .\r\n\r\n","description":"","footnote":"","page_name":" 266 ","page_number":266},
  {"content":"\r\n\r\nمدين : نام شهرى بود كه شعيب عليه السّلام در آن مبعوث گرديد ، ده بار در قرآن مجيد ذكر شده است در قاموس كتاب مقدس آن را مديان ضبط كرده و گويد : به قول بعضى زمين مديان از خليج عقبه تا به مو آب و كوه سينا امتداد داشت ، شايد همان شهر « معان » در اردن باشد .\r\nمؤتفكات ؛ افك : ساخته . بر گرداندن چيزى از حقيقتش ، مؤتفكه : بادى كه از مسير خود بر مىگردد و آن را عوض مىكند و نيز زمين زير و رو شده . مراد از مؤتفكات شهرهاى ويران شده و زير و رو شده است .\r\nاولياء : سرپرستان . دوستان ولى ( بر وزن عقل ) در اصل به معنى نزديكى است .\r\nعدن : عدن : استقرار . « عدن به مكان كذا : استقر » معدن : محل استقرار جواهر و فلزات ، آن در آيه به معنى خلود و دوام است .\r\nرضوان : رضا ، رضوان و مرضاة : خوشنودى .\r\n\r\nشرحها\r\nدر تعقيب مطالب گذشته ، در اين آيات ارتباطات منافقان با يكديگر و آخرين مسير آنها و ارتباطات مؤمنان و مآل كار آنها بررسى شده است .\r\n67 -  الْمُنافِقُونَ وَ الْمُنافِقاتُ بَعْضُهُمْ مِنْ بَعْضٍ يَأْمُرُونَ بِالْمُنْكَرِ وَ يَنْهَوْنَ عَنِ الْمَعْرُوفِ وَ يَقْبِضُونَ أَيْدِيَهُمْ نَسُوا اللَّهَ فَنَسِيَهُمْ إِنَّ الْمُنافِقِينَ هُمُ الْفاسِقُونَ  .\r\n بَعْضُهُمْ مِنْ بَعْضٍ  يعنى در فكر و عمل مشابه هم هستند و آن اينكه به كار\r\n\r\n","description":"","footnote":"","page_name":" 267 ","page_number":267},
  {"content":"\r\n\r\nناپسند امر و از كار خوب نهى مىكنند و از انفاق در راه خدا دست خويش را مىبندند ، اين در اثر آنست كه خدا را فراموش كرده‌اند ، خدا نيز آنها را فراموش و از رحمت و توفيق خود بازداشته است آنها در واقع از دين و از راه استقامت خارج شدگانند . آيه مىرساند كه زنان منافق نيز در رديف مردان منافق مىباشند چنان كه در عصر انقلاب اسلامى زنان منافق گاهى از مردان در فتنه‌انگيزى جلوتر بودند . از آيه معلوم مىشود كه امر به معروف ، نهى از منكر و انفاق از مصاديق ذكر خدا مىباشد .\r\n68 -  وَعَدَ اللَّهُ الْمُنافِقِينَ وَ الْمُنافِقاتِ وَ الْكُفَّارَ نارَ جَهَنَّمَ خالِدِينَ فِيها هِيَ حَسْبُهُمْ وَ لَعَنَهُمُ اللَّهُ وَ لَهُمْ عَذابٌ مُقِيمٌ  .\r\nعاقبت وحشتناك منافقان و كفار است ، ( نعوذ باللّه من النار ) جملهء  لَعَنَهُمُ  ،  عَذابٌ مُقِيمٌ  نشان مىدهد كه هيچگونه چاره‌اى نخواهند داشت .  هِيَ حَسْبُهُمْ  شايد مفيد آن باشد كه آن عذاب به مقدار عملشان است .\r\n69 -  كَالَّذِينَ مِنْ قَبْلِكُمْ كانُوا أَشَدَّ مِنْكُمْ قُوَّةً وَ أَكْثَرَ أَمْوالًا وَ أَوْلاداً فَاسْتَمْتَعُوا بِخَلاقِهِمْ فَاسْتَمْتَعْتُمْ بِخَلاقِكُمْ كَمَا اسْتَمْتَعَ الَّذِينَ مِنْ قَبْلِكُمْ بِخَلاقِهِمْ وَ خُضْتُمْ كَالَّذِي خاضُوا  .\r\nيعنى : شما اى منافقان مانند منافقان و كفار پيشينيان هستيد كه عذاب خدا به آنها وعده داده شد ، آنها در نيروى بدن از شما قويتر و از حيث اموال و اولاد از شما بيشتر بودند آنها از نصيب خود از دنيا بهره‌مند شدند ، شما نيز بهره‌مند شديد ، آن گاه فرموده : انتفاع شما مانند انتفاع آنها بود و شما مانند آنها در لجن باطل فرو رفتيد .\r\n أُولئِكَ حَبِطَتْ أَعْمالُهُمْ فِي الدُّنْيا وَ الْآخِرَةِ وَ أُولئِكَ هُمُ الْخاسِرُونَ  پوچ شدن اعمال آنها در دنيا آنست كه آن اعمال برايشان عزت و سعادت به بار\r\n\r\n","description":"","footnote":"","page_name":" 268 ","page_number":268},
  {"content":"\r\n\r\nنياورد ، در آخرت نيز آنها را به رحمت نخواهد رسانيد در نتيجه زيانكاران واقعى فقط آنها هستند كه كارشان بى ثمر است .\r\n70 -  أَ لَمْ يَأْتِهِمْ نَبَأُ الَّذِينَ مِنْ قَبْلِهِمْ قَوْمِ نُوحٍ وَ عادٍ وَ ثَمُودَ وَ قَوْمِ إِبْراهِيمَ وَ أَصْحابِ مَدْيَنَ وَ الْمُؤْتَفِكاتِ أَتَتْهُمْ رُسُلُهُمْ بِالْبَيِّناتِ فَما كانَ اللَّهُ لِيَظْلِمَهُمْ وَ لكِنْ كانُوا أَنْفُسَهُمْ يَظْلِمُونَ  .\r\nاين آيه خطاب به رسول خداست در تكميل آيهء  كَالَّذِينَ مِنْ قَبْلِكُمْ  . همهء اينها شاهدهاى عينى و واقعيتهاست در زمينهء بيان ناموس خلقت و اينكه ستمگران بالاخره از بين رفتنى و تار و مار شدنى هستند ، چنان كه قوم نوح و عاد و ثمود و . . .\r\nاز بين رفتند .\r\nمنظور از اصحاب مدين ، قوم شعيب و از « مؤتفكات » شهرهاى زير و رو شدهء لوط عليه السّلام است ، در اين تار و مار شدن خدا به آنها ظلم نكرد بلكه اعمال آنها سبب هلاكت آنها شد .\r\n71 -  وَ الْمُؤْمِنُونَ وَ الْمُؤْمِناتُ بَعْضُهُمْ أَوْلِياءُ بَعْضٍ يَأْمُرُونَ بِالْمَعْرُوفِ وَ يَنْهَوْنَ عَنِ الْمُنْكَرِ وَ يُقِيمُونَ الصَّلاةَ وَ يُؤْتُونَ الزَّكاةَ وَ يُطِيعُونَ اللَّهَ وَ رَسُولَهُ أُولئِكَ سَيَرْحَمُهُمُ اللَّهُ إِنَّ اللَّهَ عَزِيزٌ حَكِيمٌ  .\r\nاين آيه نقطه مقابل آيهء 67 در وصف منافقان است منظور از اولياء ، سرپرستان و ناظر در كارهاست ، مسئلهء امر به معروف از فروعات آن است يعنى ولايت امر و مسئول در كار يكديگر بودن اقتضاء مىكند كه همديگر را امر به معروف و نهى از منكر كنند ، اقامهء نماز كه بهترين رابطه با خدا و دادن زكات كه بهترين رابطه با انسان و جامعه و اطاعت از خدا و رسول از آثار ايمان است ، نتيجه آنكه چنين مردمان به زودى مورد رحمت خدا واقع مىشوند ، خدا در انجام اين وعده توانا است و اين علت و معلول از آثار حكمت خداست ، جامعه‌اى كه اكثريت قاطع آن اين اوصاف را دارد ، مورد رحمت خدا و جامعهء مترقى است . مردان و زنان\r\n\r\n","description":"","footnote":"","page_name":" 269 ","page_number":269},
  {"content":"\r\n\r\nدر چنين جامعه‌اى هر يك موضوعيت دارند ، بهر حال آيه صريح است در اينكه مؤمنان اعم از مرد و زن در پاكسازى جامعه اسلامى و ايجاد محيط توحيدى بر يكديگر ولايت دارند .\r\n72 -  وَعَدَ اللَّهُ الْمُؤْمِنِينَ وَ الْمُؤْمِناتِ جَنَّاتٍ تَجْرِي مِنْ تَحْتِهَا الْأَنْهارُ خالِدِينَ فِيها وَ مَساكِنَ طَيِّبَةً فِي جَنَّاتِ عَدْنٍ وَ رِضْوانٌ مِنَ اللَّهِ أَكْبَرُ ذلِكَ هُوَ الْفَوْزُ الْعَظِيمُ  .\r\nپايان كار و آخرت مؤمنان چنين است ( اللّهم ارزقنا ) دربارهء نهرهاى بهشتى كه چه چيز در آنها جريان دارد در سورهء بقره / 25 شرح داده شد و در سورهء قتال نيز خواهد آمد  مَساكِنَ طَيِّبَةً  جزء جنات و در جنات است و ظاهرا براى كثرت توضيح بيان شده است ،  جَنَّاتِ عَدْنٍ  يعنى جنات خلود و دوام . كه در آنها اصل كهولت ( آنتروپى ) از اشياء برداشته مىشود و همه چيز مخلّد است  رِضْوانٌ مِنَ اللَّهِ أَكْبَرُ  مبتدا و خبر است يعنى رضايت و خوشنودى خدا از همه اينها بزرگتر است ، اينكه مؤمن احساس مىكند خدا از او راضى و خوشنود است بزرگترين نعمت براى او است ، نكره آمدن آن شايد به علت عدم درك واقعى آن در دنياست ، رسيدن به اين مقام ، نجات و رستگارى بزرگى است .\r\n\r\n","description":"","footnote":"","page_name":" 270 ","page_number":270},
  {"content":"\r\n\r\n\r\n[ سوره التوبة ( 9 ) : آيات 73 تا 80 
  ]\r\nيا أَيُّهَا النَّبِيُّ جاهِدِ الْكُفَّارَ وَ الْمُنافِقِينَ وَ اغْلُظْ عَلَيْهِمْ وَ مَأْواهُمْ جَهَنَّمُ وَ بِئْسَ الْمَصِيرُ ( 73 ) يَحْلِفُونَ بِاللَّهِ ما قالُوا وَ لَقَدْ قالُوا كَلِمَةَ الْكُفْرِ وَ كَفَرُوا بَعْدَ إِسْلامِهِمْ وَ هَمُّوا بِما لَمْ يَنالُوا وَ ما نَقَمُوا إِلاَّ أَنْ أَغْناهُمُ اللَّهُ وَ رَسُولُهُ مِنْ فَضْلِهِ فَإِنْ يَتُوبُوا يَكُ خَيْراً لَهُمْ وَ إِنْ يَتَوَلَّوْا يُعَذِّبْهُمُ اللَّهُ عَذاباً أَلِيماً فِي الدُّنْيا وَ الْآخِرَةِ وَ ما لَهُمْ فِي الْأَرْضِ مِنْ وَلِيٍّ وَ لا نَصِيرٍ ( 74 ) وَ مِنْهُمْ مَنْ عاهَدَ اللَّهَ لَئِنْ آتانا مِنْ فَضْلِهِ لَنَصَّدَّقَنَّ وَ لَنَكُونَنَّ مِنَ الصَّالِحِينَ ( 75 ) فَلَمَّا آتاهُمْ مِنْ فَضْلِهِ بَخِلُوا بِهِ وَ تَوَلَّوْا وَ هُمْ مُعْرِضُونَ ( 76 ) فَأَعْقَبَهُمْ نِفاقاً فِي قُلُوبِهِمْ إِلى يَوْمِ يَلْقَوْنَهُ بِما أَخْلَفُوا اللَّهَ ما وَعَدُوهُ وَ بِما كانُوا يَكْذِبُونَ ( 77 )\r\nأَ لَمْ يَعْلَمُوا أَنَّ اللَّهَ يَعْلَمُ سِرَّهُمْ وَ نَجْواهُمْ وَ أَنَّ اللَّهَ عَلاَّمُ الْغُيُوبِ ( 78 ) الَّذِينَ يَلْمِزُونَ الْمُطَّوِّعِينَ مِنَ الْمُؤْمِنِينَ فِي الصَّدَقاتِ وَ الَّذِينَ لا يَجِدُونَ إِلاَّ جُهْدَهُمْ فَيَسْخَرُونَ مِنْهُمْ سَخِرَ اللَّهُ مِنْهُمْ وَ لَهُمْ عَذابٌ أَلِيمٌ ( 79 ) اسْتَغْفِرْ لَهُمْ أَوْ لا تَسْتَغْفِرْ لَهُمْ إِنْ تَسْتَغْفِرْ لَهُمْ سَبْعِينَ مَرَّةً فَلَنْ يَغْفِرَ اللَّهُ لَهُمْ ذلِكَ بِأَنَّهُمْ كَفَرُوا بِاللَّهِ وَ رَسُولِهِ وَ اللَّهُ لا يَهْدِي الْقَوْمَ الْفاسِقِينَ ( 80 )\r\n\r\n","description":"","footnote":"","page_name":" 271 ","page_number":271},
  {"content":"\r\n\r\n73 - اى پيغمبر با كفار و منافقان ( محارب ) پيكار كن و بر آنها سخت بگير ، جايگاه آنها جهنم است كه بد بازگشتگاهى است .\r\n74 - به خدا قسم مىخورند كه چيزى درباره تو نگفته‌اند ولى حتما كلمهء كفر گفته و پس از اسلام آوردن كافر شده‌اند مكروه نداشتند مگر آن را كه خدا و رسولش آنها را از كرم خود ، بى نياز كرد اگر توبه كنند براى آنها بهتر است و اگر روگردان شوند خدا با عذاب دردناكى در دنيا و آخرت عذابشان خواهد كرد و در روى زمين سرپرستى و يارى نخواهند داشت .\r\n75 - بعضى از آنها با خدا عهد كرده‌اند كه اگر از كرم خود به ما عطا فرمايد حتما زكات مىدهيم و از نيكوكاران مىشويم .\r\n76 - چون خدا از فضل خويش به آنها عطا كرد به عهد خود بخل كردند و با بى اعتنايى از آن اعراض نمودند .\r\n77 - عهدشكنى در قلوب آنها نفاق را اثر گذاشت تا روزى كه خدا را ملاقات كنند اين در اثر آن بود كه در وعدهء خود با خدا خلف كردند و دروغ مىگفتند .\r\n78 - آيا ندانسته‌اند كه خدا اسرار باطنى و راز آنها را مىداند و خدا داناى غيبهاست .\r\n79 - منافقان خرده مىگيرند به مؤمنان كه از روى رغبت زكات مىدهند و نيز كسانى را كه نمىيابند مگر به قدر طاقت خود آنها را مسخره مىكنند ، خدا آنها را مسخره مىكند و آنها راست عذابى دردناك .\r\n80 - براى آنها طلب آمرزش كن يا طلب آمرزش نكن ، اگر هفتاد مرتبه هم طلب آمرزش كنى ، خدا هرگز آنها را نخواهد بخشود زيرا كه آنها به خدا و رسولش كافر شده‌اند خدا قوم فاسقان را هدايت نمىكند .\r\n\r\nكلمه‌ها\r\nجاهد : جهاد : تلاش و جنگ ، جنگ را از آن جهاد گويند كه تلاش توأم با رنج است .\r\n\r\n","description":"","footnote":"","page_name":" 272 ","page_number":272},
  {"content":"\r\n\r\nاغلظ : غليظ : سخت . « اغلظ » : سخت بگير .\r\nمصير : صير : رجوع ، انتقال و تحول ، مصير : بازگشت و محل بازگشت .\r\nمصدر ميمى و اسم مكان به كار مىرود .\r\nيحلفون : حلف : ( بكسر اول و فتح آن ) سوگند . « يحلفون » : سوگند مىخورند .\r\nهموا : هم : قصد و اراده . به معنى حزن و اضطراب نيز در قرآن آمده است  هَمُّوا بِما لَمْ يَنالُوا  : قصد كردند چيزى را كه به آن نرسيدند .\r\nنقموا : نقم : انكار ، ناخوش داشتن . « نقم الامر نقما : انكره » عقوبت را نقمه گويند كه در مقابل عمل ناپسند واجب است « نقموا » :\r\nمكروه داشتند .\r\nعاهد : معاهده گاهى به معنى مبالغه است ( عهد محكم ) چنان كه در آيه چنين است و گاهى بين الاثنين ( پيمان بستن با يكديگر ) نصدقن : آن در اصل « نتصدق » به معنى صدقه و زكات دادن است با نون تأكيد .\r\nتولوا : تولى از باب تفعل به معنى اعراض كردن و دوست اخذ كردن و سرپرستى آيد ، در آيه معناى اول مراد است .\r\nاعقبهم : عقب ( بفتح اول و كسر دوم ) : پاشنه ، بطور استعاره به فرزند و نسل نيز گفته مىشود . اعقاب : در پى آمدن و اثر گذاشتن  فَأَعْقَبَهُمْ نِفاقاً  : در پى آورد نفاق را و اثر گذاشت آن را .\r\nنجوى : سخن پنهانى و پنهانى سخن گفتن . ( راز و راز گفتن ) مصدر و اسم هر دو آمده است . مراد از آيه معناى اول است .\r\nيلمزون : لمز : عيب و عيب گرفتن « لمزه لمزا : عابه » .\r\n\r\n","description":"","footnote":"","page_name":" 273 ","page_number":273},
  {"content":"\r\n\r\nالمطوعين : طوع : رغبت و ميل . تطوع : انجام كار غير واجب از روى رغبت متطوع : كسى كه صدقه را از روى رغبت مىدهد ، مطوعين در اصل متطوعين بوده است ، شايد در آيه شامل واجب و مستحبّ هر دو باشد .\r\nجهدهم : جهد ( بر وزن بهت و عقل ) صعوبت و مشقت . تلاشى توأم با رنج نيز گفته‌اند .\r\nيسخرون : سخر : ريشخند كردن « سخر منه » : او را مسخره كرد . آن با « من » متعدى مىشود .\r\n\r\nشرحها\r\nدر تعقيب مطالب گذشته در اين آيات به رسول خدا فرمان رسيده كه با كفار و منافقان بجنگد و به سختى رفتار كند و مىگويد قسم مىخورند كه چيزى بر عليه انقلاب اسلامى نگفته‌اند ولى دروغ مىگويند ، هم چيزها گفته و هم نقشه‌ها كشيده‌اند . بعضى از آنها با خدا عهد مىبندد كه در صورت رسيدن به ثروت انفاق كنند ولى به مقتضاى نفاق ، عهدشكنى مىكنند ، بعضى از آنها به مؤمنان كه در مصارف جنگ كمك مالى مىكنند ، خرده مىگيرند ، اى پيغمبر بدان كه حتى اگر تو هم از خدا بخواهى كه آنها را ببخشد خدا آنها را نخواهد بخشيد .\r\n73 -  يا أَيُّهَا النَّبِيُّ جاهِدِ الْكُفَّارَ وَ الْمُنافِقِينَ وَ اغْلُظْ عَلَيْهِمْ وَ مَأْواهُمْ جَهَنَّمُ وَ بِئْسَ الْمَصِيرُ  .\r\nظهور آيه در آنست كه آن حضرت با هر دو بجنگند و بر آنها سخت بگيرد ، اين در صورتى است كه منافقان توطئه كنند و به صورت محارب درآيند مانند\r\n\r\n","description":"","footnote":"","page_name":" 274 ","page_number":274},
  {"content":"\r\n\r\n( منافقين ) فعلى در انقلاب اسلامى ايران ، « و اغلظ » براى آنست كه سازشكارى با آنها سبب سقوط جامعهء اسلامى است جملهء  مَأْواهُمْ . . .  جنگيدن با آنها را توجيه مىكند ، آنهايى كه در مسير جهنم قرار گرفته‌اند از تار و مار كردنشان چه باك . ظاهرا « مصير » اسم مكان است كه در اثر غرق شدن در كفر و عصيان بدان متحول مىشوند و در آن قرار مىگيرند .\r\nگفته‌اند : چون آن حضرت با منافقان جنگ نكرد پس منظور آنست كه با كفّار با شمشير جنگ كن و با منافقان با الزام حجّت و اقامه حدود ، ولى با آن معنى كه گفته شد احتياج به اين تأويل نيست ، منافق تا توطئه نكند كارى با او نيست و گرنه محارب است بايد ريشه‌كن گردد .\r\nدر روايتى در صافى از امام صادق عليه السّلام نقل شده :\r\n« فى قوله تعالى يا ايها النبى جاهد الكفار و المنافقين هكذا نزلت فجاهد رسول اللَّه الكفار و جاهد على عليه السّلام المنافقين فجاهد على جهاد رسول اللَّه »\r\nاين روايت گفته سابق ما را تأييد مىكند كه منافقان در زمان على عليه السّلام محارب شدند و امام با آنها جنگيد . آرى در جمل و صفين و نهروان .\r\n74 -  يَحْلِفُونَ بِاللَّهِ ما قالُوا وَ لَقَدْ قالُوا كَلِمَةَ الْكُفْرِ وَ كَفَرُوا بَعْدَ إِسْلامِهِمْ وَ هَمُّوا بِما لَمْ يَنالُوا وَ ما نَقَمُوا إِلَّا أَنْ أَغْناهُمُ اللَّهُ وَ رَسُولُهُ مِنْ فَضْلِهِ  .\r\nسياق آيات نشان مىدهد كه اين قصه در تبوك واقع شده و منافقان كلامى كه حاكى از كفر بود گفته‌اند ، سپس رسول خدا صلّى اللَّه عليه و آله به آنها خبر داده و در مقام دفاع از خود قسم خورده‌اند كه چيزى نگفته‌اند ، نظير آيهء  وَ لَئِنْ سَأَلْتَهُمْ لَيَقُولُنَّ إِنَّما كُنَّا نَخُوضُ وَ نَلْعَبُ . . .  و نيز معلوم مىشود كه گفته آنها كفر آور بوده است مانند انكار شهادتين و آن كافر شدن بود در مقابل اسلام آوردن كه به ظاهر\r\n\r\n","description":"","footnote":"","page_name":" 275 ","page_number":275},
  {"content":"\r\n\r\nاقرار مىكردند ،  هَمُّوا بِما لَمْ يَنالُوا  ظاهرا قصد كشتن آن حضرت بود كه موفق نشدند .\r\nاز امام باقر عليه السّلام نقل شده : آنهايى كه خواستند آن حضرت را بكشند ، هشت نفر از قريش و چهار نفر از عرب بودند ، رواياتى نيز در زمينهء غدير خم نقل شده كه با سياق آيه تطبيق نمىكند ، رجوع شود به تفسير عياشى و غيره .\r\nدر اين آيه آمده است  وَ كَفَرُوا بَعْدَ إِسْلامِهِمْ  ولى در آيهء 66 به دنبال  لَيَقُولُنَّ إِنَّما كُنَّا نَخُوضُ وَ نَلْعَبُ  آمده است  لا تَعْتَذِرُوا قَدْ كَفَرْتُمْ بَعْدَ إِيمانِكُمْ  اين شايد براى آن باشد كه اولى عمل بوده ، مناسب است كه ايمان را مبدل به كفر كند ولى دومى  كَلِمَةَ الْكُفْرِ  بوده كه منافى اظهار اسلام به زبان است .\r\nآن وقت در مقام توبيخ فرموده :  وَ ما نَقَمُوا إِلَّا أَنْ أَغْناهُمُ اللَّهُ وَ رَسُولُهُ مِنْ فَضْلِهِ  يعنى : مكروه نداشتند مگر آن را كه خدا و رسول آنها را بى نياز كرد ، يعنى : به چه علّت با خدا و رسول مخالفت و دشمنى مىكنند حال آنكه خدا و رسول ، آنها را عزت بخشيد و به استقلال رساند ، آيا پاداش گل گلوله است ؟ ! ! چون در بى نياز شدن آنها ، رسول خدا واسطهء اصلى است لذا لفظ « اغناهم » به آن حضرت نيز نسبت داده شده است ، ضمير « من فضله » كه فقط به خدا راجع است بيان استقلال خدا در بى نياز كردن است ، نظير  وَ اللَّهُ وَ رَسُولُهُ أَحَقُّ أَنْ يُرْضُوهُ  توبه / 62 .\r\n فَإِنْ يَتُوبُوا يَكُ خَيْراً لَهُمْ وَ إِنْ يَتَوَلَّوْا يُعَذِّبْهُمُ اللَّهُ عَذاباً أَلِيماً فِي الدُّنْيا وَ الْآخِرَةِ وَ ما لَهُمْ فِي الْأَرْضِ مِنْ وَلِيٍّ وَ لا نَصِيرٍ  .\r\nيعنى هنوز راه علاج بر رويشان بسته نشده اگر توبه كنند مورد عفو قرار مىگيرند كه خداى رءوف پيوسته براى پذيرفتن بندگان آماده است و گرنه ، عذاب دنيا و آخرت در كمين آنهاست و در دفع عذاب نه سرپرستى دارند كه\r\n\r\n","description":"","footnote":"","page_name":" 276 ","page_number":276},
  {"content":"\r\n\r\nبه كارشان رسيدگى كند و نه يارى دارند كه آنها را يارى نمايد ، « فى الارض » ظاهرا راجع به عذاب دنياست ، غرض از عذاب دنيا ، خوارى ، رسوايى و خرد شدن به دست مسلمين و نظير آنهاست .\r\n75 -  وَ مِنْهُمْ مَنْ عاهَدَ اللَّهَ لَئِنْ آتانا مِنْ فَضْلِهِ لَنَصَّدَّقَنَّ وَ لَنَكُونَنَّ مِنَ الصَّالِحِينَ  .\r\nدر اين آيه و آيات بعدى تا آيهء هشتاد ، ياد شده كه بعضى از منافقان با خدا عهد بستند كه در صورت ثروتمند شدن انفاق كنند و زكات بدهند ولى عهد خود را شكستند و بعضى از آنها به مسلمانان ثروتمند و فقير خرده مىگيرند كه چرا به مخارج جنگ كمك مىكنند ، در آخر آمده كه براى آنها مغفرتى نخواهد بود .\r\nآيه روشن مىكند كه منافق در باطن عقيده دارد ولى به عقيده‌اش تسليم نيست و گرنه عهد با خدا معنى ندارد نظير آيه  وَ جَحَدُوا بِها وَ اسْتَيْقَنَتْها أَنْفُسُهُمْ  در مجمع البيان آمده : گويند : آيه در حال ثعلبة بن حاطب نازل شد كه كه مردى از انصار بود ، او به رسول خدا گفت : دعا كن خدا به من مال عطا كند . حضرت فرمود : اى ثعلبه مال كمى كه شكرش را به جاى آورى بهتر است از مال كثير كه طاقت شكر آن را نداشته باشى آيا در زندگى رسول خدا بر تو سرمشقى نيست ؟\r\n« يا ثعلبه قليل تؤدى شكره خير من كثير لا تطيقه أ ما لك فى رسول اللَّه اسوة حسنة »\r\nبه خدايى كه جانم در دست اوست اگر بخواهم كوه‌ها طلا و نقره شده با من بگردد خواهد شد . ثعلبه رفت و بعد از چندى آمد و گفت يا رسول اللَّه دعا كن خدا به من ثروت بدهد به خدايى كه تو را به حق فرستاده اگر خدا به من ثروت دهد به هر صاحب حق ، حقش را خواهم داد ، حضرت گفت :\r\nاللّهم ارزق ثعلبه مالا ،\r\nثعلبه گوسفند به دست آورد ، آنها به طور بى سابقه‌اى\r\n\r\n","description":"","footnote":"","page_name":" 277 ","page_number":277},
  {"content":"\r\n\r\nزياد شدند به طورى كه ناچار شد از مدينه و اطراف آن دور شود تا بتواند آنها را اداره كند ، ديگر نتوانست به نماز جمعه و جماعت حاضر شود ، نمايندهء زكات از جانب رسول خدا پيش ثعلبه آمد كه زكات بدهد ، ثعلبه از دادن زكات امتناع كرد و گفت : اين همچون جزيه است « ما هذه الا اخت الجزية » رسول خدا صلّى اللَّه عليه و آله بعد از شنيدن اين سخن فرمود : واى بر ثعلبه\r\n« يا ويح ثعلبه »\r\nخدا آيات را در همين زمينه نازل فرمود .\r\n76 -  فَلَمَّا آتاهُمْ مِنْ فَضْلِهِ بَخِلُوا بِهِ وَ تَوَلَّوْا وَ هُمْ مُعْرِضُونَ  ضمير « به » راجع به عهد و انفاق است ، ظاهرا « تولوا » راجع به اعراض ظاهرى و  هُمْ مُعْرِضُونَ  مربوط به اعراض قلبى است يعنى از عهد خود برگشتند در حالى كه به آن بى اعتنا بودند .\r\n77 -  فَأَعْقَبَهُمْ نِفاقاً فِي قُلُوبِهِمْ إِلى يَوْمِ يَلْقَوْنَهُ بِما أَخْلَفُوا اللَّهَ ما وَعَدُوهُ وَ بِما كانُوا يَكْذِبُونَ  .\r\nفاعل « اعقبهم » بخل و عهدشكنى است منظور از نفاق را اثر گذاشتن ، شدت نفاق و تداوم آنست و گرنه پيش از آن نيز منافق بودند ، ضمير « يلقونه » ممكن است به بخل تا به اللَّه راجع باشد يعنى : اين بخل و عهدشكنى سبب نفاق آنها شد تا روزى كه عذاب آن بخل يا روزى كه خدا را ملاقات كنند . علّت اين نفاق خلف وعده و دروغگويى آنها بوده چنان كه جملهء  بِما أَخْلَفُوا اللَّهَ . . .  بيان مىكند .\r\nاز اينجا معلوم مىشود كه خلف وعده و كذب از علائم نفاق است ، در روايات نبوى آمده : « علامة المنافق ثلث اذا حدث كذب و اذا وعد اخلف و اذا ائتمن خان » .\r\n78 -  أَ لَمْ يَعْلَمُوا أَنَّ اللَّهَ يَعْلَمُ سِرَّهُمْ وَ نَجْواهُمْ وَ أَنَّ اللَّهَ عَلَّامُ الْغُيُوبِ  .\r\nمنظور از « سر » ظاهرا كلام قلبى و از نجوى ، كلام مخفى است كه ميان\r\n\r\n","description":"","footnote":"","page_name":" 278 ","page_number":278},
  {"content":"\r\n\r\nخود مىگفتند ، اين آيه در عين حال كه توبيخ است نشان مىدهد كه از اول عهد نظر عهدشكنى را در دل داشته‌اند ، جملهء اخير حاكى است كه نه تنها خدا اسرار آنها را مىداند بلكه خدا داناى همه غيبهاست .\r\n79 -  الَّذِينَ يَلْمِزُونَ الْمُطَّوِّعِينَ مِنَ الْمُؤْمِنِينَ فِي الصَّدَقاتِ وَ الَّذِينَ لا يَجِدُونَ إِلَّا جُهْدَهُمْ فَيَسْخَرُونَ مِنْهُمْ سَخِرَ اللَّهُ مِنْهُمْ وَ لَهُمْ عَذابٌ أَلِيمٌ  .\r\nمنظور از « مطوعين » ثروتمندان مؤمن است كه با طوع و رغبت زكات و مخارج جنگ مىدهند ، وسعت مال سبب شده كه مخارج را بدون مشقت بدهند مراد از  الَّذِينَ لا يَجِدُونَ إِلَّا جُهْدَهُمْ  كسانى هستند كه در عسرت به سر مىبرند و فقط به اندازهء تلاش خود چيزى مىيابند ، منافقان هر دو گروه را خرده مىگرفتند و مسخره مىكردند . خدا نيز آنها را مسخره مىكند .\r\n« الذين » ظاهرا مبتدا و جملهء مستأنفه و خبر آن  سَخِرَ اللَّهُ مِنْهُمْ  است گرچه مىشود بدل باشد از « منهم » در آيهء 75 چنان كه در مجمع البيان فرموده است .\r\n80 -  اسْتَغْفِرْ لَهُمْ أَوْ لا تَسْتَغْفِرْ لَهُمْ إِنْ تَسْتَغْفِرْ لَهُمْ سَبْعِينَ مَرَّةً فَلَنْ يَغْفِرَ اللَّهُ لَهُمْ ذلِكَ بِأَنَّهُمْ كَفَرُوا بِاللَّهِ وَ رَسُولِهِ وَ اللَّهُ لا يَهْدِي الْقَوْمَ الْفاسِقِينَ  .\r\nدر سورهء منافقون آيهء ششم آمده :  وَ إِذا قِيلَ لَهُمْ تَعالَوْا يَسْتَغْفِرْ لَكُمْ رَسُولُ اللَّهِ لَوَّوْا رُؤُسَهُمْ . . .   سَواءٌ عَلَيْهِمْ أَسْتَغْفَرْتَ لَهُمْ أَمْ لَمْ تَسْتَغْفِرْ لَهُمْ لَنْ يَغْفِرَ اللَّهُ لَهُمْ  از اين فهميده مىشود كه بعضى گمان كرده‌اند استغفار آن حضرت فائده‌اى بر آنها خواهد داشت و شايد به نظر آن حضرت نيز چنين آمده است ، لذا اين آيه مىگويد :\r\nطلب استغفار دربارهء آنها بى فائده است و خدا از تو چنين خواهشى را قبول نخواهد كرد .\r\n\r\n","description":"","footnote":"","page_name":" 279 ","page_number":279},
  {"content":"\r\n\r\nمنظور از « سبعين » كثرت است نه اينكه مثلا اگر هشتاد دفعه استغفار كند خدا آنها را مىبخشد اين استعمال در كلام عرب شايع است گويند : اگر هزار دفعه هم بگويى قبول نخواهم كرد .\r\nعلت عدم مغفرت انكار آنهاست خدا و رسول را ، با اين انكار فاسق مىشوند خدا فاسقان را هدايت نمىكند بخشيدن آنها هدايتشان به سعادت است ، خدا در حق فاسقان چنين نمىكند .\r\n\r\n","description":"","footnote":"","page_name":" 280 ","page_number":280},
  {"content":"\r\n\r\n\r\n[ سوره التوبة ( 9 ) : آيات 81 تا 89 
  ]\r\nفَرِحَ الْمُخَلَّفُونَ بِمَقْعَدِهِمْ خِلافَ رَسُولِ اللَّهِ وَ كَرِهُوا أَنْ يُجاهِدُوا بِأَمْوالِهِمْ وَ أَنْفُسِهِمْ فِي سَبِيلِ اللَّهِ وَ قالُوا لا تَنْفِرُوا فِي الْحَرِّ قُلْ نارُ جَهَنَّمَ أَشَدُّ حَرًّا لَوْ كانُوا يَفْقَهُونَ ( 81 ) فَلْيَضْحَكُوا قَلِيلاً وَ لْيَبْكُوا كَثِيراً جَزاءً بِما كانُوا يَكْسِبُونَ ( 82 ) فَإِنْ رَجَعَكَ اللَّهُ إِلى طائِفَةٍ مِنْهُمْ فَاسْتَأْذَنُوكَ لِلْخُرُوجِ فَقُلْ لَنْ تَخْرُجُوا مَعِيَ أَبَداً وَ لَنْ تُقاتِلُوا مَعِيَ عَدُوًّا إِنَّكُمْ رَضِيتُمْ بِالْقُعُودِ أَوَّلَ مَرَّةٍ فَاقْعُدُوا مَعَ الْخالِفِينَ ( 83 ) وَ لا تُصَلِّ عَلى أَحَدٍ مِنْهُمْ ماتَ أَبَداً وَ لا تَقُمْ عَلى قَبْرِهِ إِنَّهُمْ كَفَرُوا بِاللَّهِ وَ رَسُولِهِ وَ ماتُوا وَ هُمْ فاسِقُونَ ( 84 ) وَ لا تُعْجِبْكَ أَمْوالُهُمْ وَ أَوْلادُهُمْ إِنَّما يُرِيدُ اللَّهُ أَنْ يُعَذِّبَهُمْ بِها فِي الدُّنْيا وَ تَزْهَقَ أَنْفُسُهُمْ وَ هُمْ كافِرُونَ ( 85 )\r\nوَ إِذا أُنْزِلَتْ سُورَةٌ أَنْ آمِنُوا بِاللَّهِ وَ جاهِدُوا مَعَ رَسُولِهِ اسْتَأْذَنَكَ أُولُوا الطَّوْلِ مِنْهُمْ وَ قالُوا ذَرْنا نَكُنْ مَعَ الْقاعِدِينَ ( 86 ) رَضُوا بِأَنْ يَكُونُوا مَعَ الْخَوالِفِ وَ طُبِعَ عَلى قُلُوبِهِمْ فَهُمْ لا يَفْقَهُونَ ( 87 ) لكِنِ الرَّسُولُ وَ الَّذِينَ آمَنُوا مَعَهُ جاهَدُوا بِأَمْوالِهِمْ وَ أَنْفُسِهِمْ وَ أُولئِكَ لَهُمُ الْخَيْراتُ وَ أُولئِكَ هُمُ الْمُفْلِحُونَ ( 88 ) أَعَدَّ اللَّهُ لَهُمْ جَنَّاتٍ تَجْرِي مِنْ تَحْتِهَا الْأَنْهارُ خالِدِينَ فِيها ذلِكَ الْفَوْزُ الْعَظِيمُ ( 89 )\r\n\r\n","description":"","footnote":"","page_name":" 281 ","page_number":281},
  {"content":"\r\n\r\n81 - ماندگان شاد شدند كه بر خلاف رسول خدا نشستند ( و نرفتند ) و ناخوش داشتند كه با اموال و جانها در راه خدا بجنگند و گفتند : در اين گرما به جنگ خارج نشويد بگو : آتش جهنم پر حرارت‌تر است اى كاش مىفهميدند .\r\n82 - پس كم بخندند و بسيار گريه كنند ، سزايى است در مقابل آنچه مىكردند .\r\n83 - اگر خدا تو را به سوى گروهى از آنها برگردانيد و از تو براى خارج شدن به جنگ ديگرى اذن خواستند بگو : هرگز با من خارج نخواهيد شد و هرگز در معيت من با خصمى جنگ نخواهيد كرد ، شما از اول بماندن راضى شديد پس با ماندگان بمانيد .\r\n84 - بر هيچ يك از آنها كه بميرد نماز مخوان و بر سر قبرش نايست ، زيرا آنها به خدا و رسولش كافر شده‌اند و در حال فسق از دنيا رفته‌اند .\r\n85 - اموال و اولاد آنها تو را به تعجب نياورد ، خدا مىخواهد آنها را در دنيا با اموال و اولاد عذاب كند و بميرند در حالى كه كافر هستند .\r\n86 - چون سوره‌اى نازل شود كه به خدا ايمان آوريد و در معيت پيامبرش جهاد كنيد ، قدرتمندان آنها از تو اجازه خواسته و گويند : بگذار بازنشستگان باشيم .\r\n87 - راضى شده‌اند كه با ماندگان باشند ، خدا به قلوبشان مهر نهاده است بدان جهت نمىفهمند .\r\n88 - اما اين پيغمبر و كسانى كه با او به خدا ايمان آورده‌اند با اموال و جانهاى خود جهاد كرده‌اند ، خيرات براى آنهاست و فقط آنها راستگارانند .\r\n89 - خدا براى آنها بهشتهايى آماده كرده كه از زير آنها نهرها روان است ، در آنها جاودانانند آن نجات بزرگى است .\r\n\r\nكلمه‌ها\r\nالمخلفون : تخلف ( بصيغهء مفعول ) كسى كه از پس رفتگان ترك شده و مانده\r\n\r\n","description":"","footnote":"","page_name":" 282 ","page_number":282},
  {"content":"\r\n\r\nاست جمع آن مخلفون است آن از خلف به معنى جانشينى است .\r\nمقعدهم : مقعد مصدر ميمى است بمعنى قعود و نشستن .\r\nخلاف : خلاف : مخالفت يا به معنى « بعد » است « خلاف رسول اللَّه » :\r\nبراى مخالفت رسول خدا ، يا بعد از رسول خدا صلّى اللَّه عليه و آله .\r\nتنفروا : نفر : كوچ كردن و خارج شدن .  لا تَنْفِرُوا فِي الْحَرِّ  در اين گرما خارج نشويد « حر » گرما و حرارت .\r\nرجعك : رجوع : برگشتن و برگرداندن ، مراد از آيه معناى دوم است .\r\nالخالفين : خالف : كسى كه مانده و نرفته است « خالفين » : ماندگان .\r\nتزهق : زهق و زهوق : هلاكت و خروج روح ( مردن ) .\r\nاولوا الطول : طول : قدرت و نعمت  أُولُوا الطَّوْلِ  صاحبان ثروت و قدرت .\r\nذرنا : فعل امر است يعنى : بگذار ما را ، ترك كن ما را ، و ذر : ترك كردن .\r\nالخوالف : خالفه : زنى كه مانده و نرفته است ، جمع آن خوالف است .\r\nيفقهون : فقه : فهم و درك . « لا يفقهون » : نمىفهمند .\r\nالخيرات : خوبها . خير : خوب و اختيار شده و برگزيده .\r\nمفلحون : فلح و افلاح : رستگارى . مفلح : رستگار ، همچنين است فوز .\r\n\r\nشرحها\r\nتعقيب ماجراى تبوك و ادامهء بررسى وضع منافقان است ، اين سوره كه در سال نهم هجرت نازل گشته نشان مىدهد كه منافقان در ابعاد وسيعى كارشكنى مىكرده‌اند ، آن وقت حدود يك سال از عمر رسول خدا صلّى اللَّه عليه و آله مانده بود ، ولى پس از رحلت آن حضرت كه خلافت بدست يك اقليت ليبرال قبضه شد ديگر خبرى از\r\n\r\n","description":"","footnote":"","page_name":" 283 ","page_number":283},
  {"content":"\r\n\r\nمنافقان در تاريخ اسلام ديده نمىشود ، لا بد گم شدهء خود را يافته بودند ، بر هر - متفكر است كه بداند منافقان در عرض ده سال كه رسول خدا در مدينه بود به صورت ضد انقلاب كارشكنى مىكردند ، ولى در زمان خلفاى سه‌گانه خبرى از آنها نيست و در دوران على عليه السّلام باز پيدا شدند ، چرا ؟ و چرا ؟\r\n81 -  فَرِحَ الْمُخَلَّفُونَ بِمَقْعَدِهِمْ خِلافَ رَسُولِ اللَّهِ وَ كَرِهُوا أَنْ يُجاهِدُوا بِأَمْوالِهِمْ وَ أَنْفُسِهِمْ فِي سَبِيلِ اللَّهِ  .\r\nمنظور از مخلّفون منافقانى است كه در مدينه ماندند و به تبوك نرفتند ، يعنى : ترك شدن به ماندنشان و نشستنشان بعد از رفتن رسول خدا شاد شدند ، ممكن است خلاف به معنى مخالفت و علت قعود باشد يعنى ماندنشان براى مخالفت رسول خدا ، جمله  كَرِهُوا . . .  تعليل شادمانى آنهاست ، چون جهاد را ناپسند مىداشتند به نرفتن شاد شدند .\r\n وَ قالُوا لا تَنْفِرُوا فِي الْحَرِّ قُلْ نارُ جَهَنَّمَ أَشَدُّ حَرًّا لَوْ كانُوا يَفْقَهُونَ  الف و لام « الحر » براى عهد است ، ظاهرا منافقان به يكديگر مىگفته‌اند :\r\nدر اين گرما خارج نشويد در جواب آمده : بگو با اين خارج نشدن مستحق آتش جهنم مىشويد كه از اين گرما پر حرارت‌تر است « لو » بمعنى تمنى و اى كاش است .\r\n82 -  فَلْيَضْحَكُوا قَلِيلًا وَ لْيَبْكُوا كَثِيراً جَزاءً بِما كانُوا يَكْسِبُونَ  تفريع است به آيهء سابق و شادمانى آنها به تخلّف از جهاد ، اين امر يك امر و دستور واقعى نيست بلكه به حكم يك خبر است يعنى نتيجه اين مىشود كه در دنيا كمى شاد مىشوند و مىخندند اما در آخرت بسيار گريه مىكنند اين نظير آنست كه به كسى بگويى : در اثر اين اشتباهى كه كردى كمى بهره‌گير و بسيار\r\n\r\n","description":"","footnote":"","page_name":" 284 ","page_number":284},
  {"content":"\r\n\r\nپشيمان باش يا بكش سزاى كارت را . « جزاء . . » تعليل و ترجمه جمله سابق است .\r\n83 -  فَإِنْ رَجَعَكَ اللَّهُ إِلى طائِفَةٍ مِنْهُمْ فَاسْتَأْذَنُوكَ لِلْخُرُوجِ فَقُلْ لَنْ تَخْرُجُوا مَعِيَ أَبَداً وَ لَنْ تُقاتِلُوا مَعِيَ عَدُوًّا إِنَّكُمْ رَضِيتُمْ بِالْقُعُودِ أَوَّلَ مَرَّةٍ فَاقْعُدُوا مَعَ الْخالِفِينَ  .\r\nاين آيه نشان مىدهد كه قبل از برگشتن آن حضرت به مدينه نازل شده است شايد ما قبل و ما بعد آن نيز كه در سياق آن هستند در يك زمان نازل شده باشند ، مراد از خروج خارج شدن به جنگى غير از تبوك است  لَنْ تَخْرُجُوا . . .  حاكى است كه اين استجازه فقط لفظ است و در وقت عمل هرگز كارى نخواهند كرد ، منظور از خالفين چنان كه گفته‌اند زنان ، پير مردان ، مريضان ، بچه‌گان و مانند آنست . شايد منظور اهل فساد باشند كه بدون عذر در مدينه ماندند .\r\n84 -  وَ لا تُصَلِّ عَلى أَحَدٍ مِنْهُمْ ماتَ أَبَداً وَ لا تَقُمْ عَلى قَبْرِهِ إِنَّهُمْ كَفَرُوا بِاللَّهِ وَ رَسُولِهِ وَ ماتُوا وَ هُمْ فاسِقُونَ  .\r\nاز اين آيه معلوم مىشود كه رسول خدا صلّى اللَّه عليه و آله بر جنازهء مسلمانان نماز مىخواند و بر سر قبر آنها مىايستاد و دعا مىكرد ، از اين عمل در حق منافقان نهى شد « ابدا » نشان مىدهد كه اصلا چنين كارى نكند ، علّت اين نهى همان كفر و مرگ در حال خروج از ايمان است چنان كه علّت بى فائده بودن استغفار در حق آنها در آيه 80 و آيه ششم از سورهء منافقان همان كفر و فسق است .\r\nدر تفسير صافى از تفسير قمى نقل شده : چون رسول خدا صلّى اللَّه عليه و آله ( از تبوك ) به مدينه مراجعت كرد عبد اللَّه بن ابى ( رئيس منافقان ) مريض بود ، پسر او عبد اللَّه از مؤمنان بود ، او محضر رسول خدا آمد و گفت : پدر و مادرم فداى تو باد اگر\r\n\r\n","description":"","footnote":"","page_name":" 285 ","page_number":285},
  {"content":"\r\n\r\nنزد پدرم تشريف نياورى براى خانوادهء ما ننگ خواهد بود آن حضرت وارد اطاق عبد اللَّه شد منافقان نيز در آنجا بودند ، پسرش عبد اللَّه گفت : يا رسول اللَّه بر پدرم عبد اللَّه بن ابى از خدا مغفرت بخواه ، حضرت براى او استغفار كرد عمر بن خطاب در مقام اعتراض گفت : يا رسول اللَّه مگر خدا نهى نكرده از اينكه براى منافقان نماز بخوانى . يا استغفار كنى . حضرت به او اعتنايى نكرد ، عمر اعتراض خود را تكرار كرد ، حضرت فرمود : واى بر تو خدا در اين كار مرا مخير كرده من اينطرف را اختيار كردم خدا فرموده :  اسْتَغْفِرْ لَهُمْ أَوْ لا تَسْتَغْفِرْ لَهُمْ إِنْ تَسْتَغْفِرْ لَهُمْ سَبْعِينَ مَرَّةً فَلَنْ يَغْفِرَ اللَّهُ لَهُمْ  چون عبد اللَّه مرد پسرش پيش آن حضرت آمد كه پدر و مادرم به فدايت اگر صلاح بدانى به جنازهء پدرم حاضر شوى ، حضرت در تشييع او حاضر شد و بر سر قبرش ايستاد . عمر اعتراض كرد مگر خدا از اين كار نهى نفرموده است ؟ فرمود : واى بر تو آيا ميدانى چه گفتم ؟ گفتم : خدايا قبرش را پر از آتش كن ، درونش را پر از آتش كن و او را وارد آتش كن ، آن حضرت از اعتراض عمر قيافه‌اش متغير گرديد .\r\nاين روايت را قمى به معصوم عليهم السّلام نسبت نداده است و در آن هست كه حضرت بر او استغفار كرد و بر سر قبرش ايستاد و ظهورش در آنست كه بر او نماز هم خواند .\r\nدر تفسير عيّاشى از زراره نقل شده كه از امام باقر عليه السّلام شنيدم : رسول خدا صلّى اللَّه عليه و آله به پسر عبد اللَّه بن ابى گفت : چون از كار پدرت فارغ شدى مرا خبر كن آن وقت او مرده بود ، او آمد و آن حضرت را خبر كرد ، حضرت كفش خود را برداشت و خواست برخيزد ، عمر گفت : مگر خدا نگفته :\r\n وَ لا تُصَلِّ عَلى أَحَدٍ مِنْهُمْ ماتَ أَبَداً وَ لا تَقُمْ عَلى قَبْرِهِ \r\nحضرت فرمود واى بر تو خواهم گفت خدايا قبرش را پر از آتش و جوفش را پر از آتش كن و در قيامت داخل آتشش نما .\r\nو در روايت ديگر از امام باقر عليه السّلام نقل كرده : رسول خدا صلّى اللَّه عليه و آله . . . دست\r\n\r\n","description":"","footnote":"","page_name":" 286 ","page_number":286},
  {"content":"\r\n\r\nپسرش را گرفت و در تشييع او رفت . . . تا رسول خدا ، به عمر فرمود : نديدى كه بر جنازه‌اش نماز بخوانيم يا بر سر قبرش بايستيم ، پسرش مردى از مؤمنان بود و بر ما حق بود كه اداء حق او را بكنيم ، عمر گفت :\r\nاعوذ باللّه من سخط اللَّه و سخطك يا رسول اللَّه .\r\nمضمون اين روايت آنست كه فقط در تشييع حاضر شد بى آنكه نماز بخواند يا دعا بكند آن هم به خاطر پسر مؤمن او در روايات اهل سنت نيز اينها نقل شده است .\r\nناگفته نماند : در مقابل نص صريح قرآن نمىشود به اين روايات اعتماد نمود .\r\nدر صافى از كافى نقل شده كه امام صادق عليه السّلام فرموده آن حضرت بر بعضى از اموات با پنج تكبير نماز مىخواند و بر بعضى با چهار تكبير ، چون با چهار تكبير مىخواند ، ميت متهم به منافق بودن مىشد .\r\n85 -  وَ لا تُعْجِبْكَ أَمْوالُهُمْ وَ أَوْلادُهُمْ إِنَّما يُرِيدُ اللَّهُ أَنْ يُعَذِّبَهُمْ بِها فِي الدُّنْيا وَ تَزْهَقَ أَنْفُسُهُمْ وَ هُمْ كافِرُونَ  .\r\nاين آيه همان آيهء 55 از همين سوره است كه گذشت و روشن مىكند كه اموال و اولاد و وسائل عيش و نوش منافقان شما را مغرور نكند ، كه آنها با آن وسائل در عذابند و در زندگى تنگى بسر مىبرند  مَنْ أَعْرَضَ عَنْ ذِكْرِي فَإِنَّ لَهُ مَعِيشَةً ضَنْكاً  طه / 126 .\r\n86 -  وَ إِذا أُنْزِلَتْ سُورَةٌ أَنْ آمِنُوا بِاللَّهِ وَ جاهِدُوا مَعَ رَسُولِهِ اسْتَأْذَنَكَ أُولُوا الطَّوْلِ مِنْهُمْ وَ قالُوا ذَرْنا نَكُنْ مَعَ الْقاعِدِينَ  .\r\nمنافقين ثروتمند قهرا بيش از منافقان ديگر به دنيا پايبند بودند لذا در وقت جهاد عذرهاى بى جا مىآوردند كه اجازه يافته و بمانند . منظور از قاعدين صاحبان عذر هستند مثل زنان و مريضان و مانند آنها .\r\n87 -  رَضُوا بِأَنْ يَكُونُوا مَعَ الْخَوالِفِ وَ طُبِعَ عَلى قُلُوبِهِمْ \r\n\r\n","description":"","footnote":"","page_name":" 287 ","page_number":287},
  {"content":"\r\n\r\n فَهُمْ لا يَفْقَهُونَ  .\r\nمنظور از خوالف به ظاهر زنان مىباشد كه جهاد بر آنها واجب نيست ممكن است مراد اعم باشد .\r\nطبرسى فرموده : جايز است كه مراد از آن مردان باشد على هذا نظير قاعدين و خالفين مىشود كه گذشت .\r\nعياشى از امام باقر عليه السّلام نقل كرده :\r\n« قال : مع النساء » ،\r\nاين رضايت به علّت آنست كه خدا به دلهاى آنها مهر زده ، لذا نمىفهمند چه مىكنند .\r\n88 -  لكِنِ الرَّسُولُ وَ الَّذِينَ آمَنُوا مَعَهُ جاهَدُوا بِأَمْوالِهِمْ وَ أَنْفُسِهِمْ وَ أُولئِكَ لَهُمُ الْخَيْراتُ وَ أُولئِكَ هُمُ الْمُفْلِحُونَ  .\r\n آمَنُوا مَعَهُ  تقديرش « آمنوا معه باللَّه » است ، ظهور خيرات در تمام خوبيهاى دنيا و آخرت است يعنى در مقابل منافقان ، رسول خدا و مؤمنين خالص با مال و جان در راه خدا جهاد مىكنند على هذا نام نيك ، آثار خوب ، نعمتهاى بهشتى مال آنهاست و فقط آنها راستگارانند :\r\n89 -  أَعَدَّ اللَّهُ لَهُمْ جَنَّاتٍ تَجْرِي مِنْ تَحْتِهَا الْأَنْهارُ خالِدِينَ فِيها ذلِكَ الْفَوْزُ الْعَظِيمُ  .\r\nبيان  هُمُ الْمُفْلِحُونَ  در آيهء سابق است ، وصف انهار بهشتى در سورهء قتال خواهد آمد و در بقره گفته شد « اللهم اجعلنا من اهل الجنة » .\r\n* * *\r\n\r\n","description":"","footnote":"","page_name":" 288 ","page_number":288},
  {"content":"\r\n\r\n\r\n[ سوره التوبة ( 9 ) : آيات 90 تا 96 
  ]\r\nوَ جاءَ الْمُعَذِّرُونَ مِنَ الْأَعْرابِ لِيُؤْذَنَ لَهُمْ وَ قَعَدَ الَّذِينَ كَذَبُوا اللَّهَ وَ رَسُولَهُ سَيُصِيبُ الَّذِينَ كَفَرُوا مِنْهُمْ عَذابٌ أَلِيمٌ ( 90 ) لَيْسَ عَلَى الضُّعَفاءِ وَ لا عَلَى الْمَرْضى وَ لا عَلَى الَّذِينَ لا يَجِدُونَ ما يُنْفِقُونَ حَرَجٌ إِذا نَصَحُوا لِلَّهِ وَ رَسُولِهِ ما عَلَى الْمُحْسِنِينَ مِنْ سَبِيلٍ وَ اللَّهُ غَفُورٌ رَحِيمٌ ( 91 ) وَ لا عَلَى الَّذِينَ إِذا ما أَتَوْكَ لِتَحْمِلَهُمْ قُلْتَ لا أَجِدُ ما أَحْمِلُكُمْ عَلَيْهِ تَوَلَّوْا وَ أَعْيُنُهُمْ تَفِيضُ مِنَ الدَّمْعِ حَزَناً أَلاَّ يَجِدُوا ما يُنْفِقُونَ ( 92 ) إِنَّمَا السَّبِيلُ عَلَى الَّذِينَ يَسْتَأْذِنُونَكَ وَ هُمْ أَغْنِياءُ رَضُوا بِأَنْ يَكُونُوا مَعَ الْخَوالِفِ وَ طَبَعَ اللَّهُ عَلى قُلُوبِهِمْ فَهُمْ لا يَعْلَمُونَ ( 93 ) يَعْتَذِرُونَ إِلَيْكُمْ إِذا رَجَعْتُمْ إِلَيْهِمْ قُلْ لا تَعْتَذِرُوا لَنْ نُؤْمِنَ لَكُمْ قَدْ نَبَّأَنَا اللَّهُ مِنْ أَخْبارِكُمْ وَ سَيَرَى اللَّهُ عَمَلَكُمْ وَ رَسُولُهُ ثُمَّ تُرَدُّونَ إِلى عالِمِ الْغَيْبِ وَ الشَّهادَةِ فَيُنَبِّئُكُمْ بِما كُنْتُمْ تَعْمَلُونَ ( 94 )\r\nسَيَحْلِفُونَ بِاللَّهِ لَكُمْ إِذَا انْقَلَبْتُمْ إِلَيْهِمْ لِتُعْرِضُوا عَنْهُمْ فَأَعْرِضُوا عَنْهُمْ إِنَّهُمْ رِجْسٌ وَ مَأْواهُمْ جَهَنَّمُ جَزاءً بِما كانُوا يَكْسِبُونَ ( 95 ) يَحْلِفُونَ لَكُمْ لِتَرْضَوْا عَنْهُمْ فَإِنْ تَرْضَوْا عَنْهُمْ فَإِنَّ اللَّهَ لا يَرْضى عَنِ الْقَوْمِ الْفاسِقِينَ ( 96 )\r\n\r\n","description":"","footnote":"","page_name":" 289 ","page_number":289},
  {"content":"\r\n\r\n90 - عذر آورندگان باديه‌نشين آمدند تا به آنها اذن داده شود و آنان كه به خدا و رسولش دروغ گفته‌اند ، نشستند ، حتما به كسانى كه از آنها كافر شده‌اند عذاب دردناكى خواهد رسيد .\r\n91 - بر ناتوانان و مريضان و بر كسانى كه خرجى پيدا نمىكنند گناهى نيست ( كه به جنگ نروند ) اگر عمل خود را براى خدا و رسولش خالص كنند ، بر نيكوكاران راهى نيست ، خدا آمرزنده و مهربان است .\r\n92 - و گناهى نيست بر كسانى كه پيش تو آيند تا آنها را سوار كنى ، بگويى مركبى كه بر آن سوارتان كنم به دست نمىآورم ، اشكريزان بر مىگردند . به جهت اندوه از آنكه خرجى براى رفتن نمىيابند .\r\n93 - راه عقوبت فقط بر كسانى باز است كه توانگرانند ، خواسته‌اند كه با ماندگان باشند ، خدا دلهايشان را مهر زده كه نمىفهمند .\r\n94 - چون به سوى آنها برگرديد اعتذار خواهند كرد ، بگو : اعتذار نكنيد از شما باور نخواهيم كرد ، خدا از بعضى كارهايتان به ما خبر داده است ، به زودى خدا و رسولش اعمال شما را خواهد ديد ، سپس به سوى داناى نهان و آشكار برميگرديد از آنچه مىكرديد به شما خبر مىدهد .\r\n95 - چون به سوى آنها برگشتيد حتما قسم خواهند خورد كه از آنها ناديده بگيريد ، از آنها اعراض كنيد كه آنها پليد هستند و جايگاهشان جهنم است سزاى آنچه مىكردند .\r\n96 - براى شما قسم مىخورند تا از آنها راضى شويد ، اگر شما از آنها راضى شويد ، خدا از قوم فاسقان راضى نخواهد شد .\r\n\r\nكلمه‌ها\r\nمعذرون : ظاهرا در اصل معتذرون بوده ، تاء به ذال عوض شده و در آن ادغام گرديده است ، به نظر مىآيد مراد از آنها صاحبان عذر شرعى باشند چنان كه در آيهء بعدى ذكر شده‌اند « معذرون » : اعتذار\r\n\r\n","description":"","footnote":"","page_name":" 290 ","page_number":290},
  {"content":"\r\n\r\nكنندگان .\r\nالاعراب : عرب شهرنشين را عرب گويند ، باديه‌نشينان را اعراب نامند ، راغب گويد : عرب فرزندان اسماعيل است جمع آن در اصل اعراب است ، سپس به باديه‌نشينان اسم شده است . مفرد آن اعرابى است ، منظور باديه‌نشينان اطراف مدينه است .\r\nنصحوا : نصح : خالص كردن عمل از آلودگى شرك  نَصَحُوا لِلَّهِ  : خالص كردند عمل خود را براى خدا و رسول ، مانند منافقان افساد و خيانت نكردند .\r\nحرج : تنگى . منظور از آن تحمل مشقت در رفتن به جهاد است .\r\nتفيض : فيض : جارى شدن بعد از پر شدن  تَفِيضُ مِنَ الدَّمْعِ  جارى مىكند اشك را . « من » براى بيان است ، « دمع » : اشك چشم .\r\nنبانا : نبأ : خبر مهم و پر فائده . « نبانا » : خبر داد ما را .\r\nرجس : پليد .  إِنَّهُمْ رِجْسٌ  آنها پليد هستند .\r\n\r\nشرحها\r\nادامهء حالات منافقين و قسمتى از عذرهاى صاحبان عذر است .\r\n90 -  وَ جاءَ الْمُعَذِّرُونَ مِنَ الْأَعْرابِ لِيُؤْذَنَ لَهُمْ وَ قَعَدَ الَّذِينَ كَذَبُوا اللَّهَ وَ رَسُولَهُ سَيُصِيبُ الَّذِينَ كَفَرُوا مِنْهُمْ عَذابٌ أَلِيمٌ  .\r\nمنظور از معذرون چنان كه گفته شد صاحبان عذر شرعى است كه پس از شنيدن حكم بسيج عمومى از باديه به مدينه آمده و گفتند كه از شركت در جنگ معذور هستند ولى منافقان كه به خدا و رسول دروغ گفتند نشستند و براى اعتذار دروغ هم نيامدند ، على هذا مراد از  الَّذِينَ كَفَرُوا  آنهايى مىباشند كه نيامدند و عذر شرعى هم نداشتند . به نظر ديگران منظور از معذرون كسانى\r\n\r\n","description":"","footnote":"","page_name":" 291 ","page_number":291},
  {"content":"\r\n\r\nهستند كه عذر نداشتند و عذر تراشيدند على هذا هر دو گروه بدكار و مقصرند و از آنها كسانى كه عذر واقعى نداشتند عذاب خواهند ديد ، از اين آيه و آيهء 24 از سورهء فتح مىشود فهميد كه اعراب ساكن مدينه هم بوده‌اند .\r\n91 -  لَيْسَ عَلَى الضُّعَفاءِ وَ لا عَلَى الْمَرْضى وَ لا عَلَى الَّذِينَ لا يَجِدُونَ ما يُنْفِقُونَ حَرَجٌ إِذا نَصَحُوا لِلَّهِ وَ رَسُولِهِ ما عَلَى الْمُحْسِنِينَ مِنْ سَبِيلٍ وَ اللَّهُ غَفُورٌ رَحِيمٌ  .\r\nبيان صاحبان اعذار است كه رفتن به جنگ براى آنها واجب نيست مانند ناتوانان ، مريضان و كسانى كه ساز و برگ پيدا نمىكنند مشروط بر اينكه مانند منافقان پشت سر مؤمنان افساد نكنند ، شايعه پراكنى ننمايند ، بلكه عملشان را براى خدا و رسول خالص كنند ، مردم را روشن نمايند و بينش بدهند ، در اين صورت محسنين و نيكوكارانند ، براى نيكوكاران راهى براى رسيدن عذاب نيست چنان كه دربارهء  وَ قَعَدَ الَّذِينَ كَذَبُوا . . .  آمده :  سَيُصِيبُ الَّذِينَ كَفَرُوا مِنْهُمْ عَذابٌ أَلِيمٌ  ، غفور در آيه به معنى چاره‌ساز است و يا در رفع تكليف نيز غفران به كار مىرود جملهء  وَ اللَّهُ غَفُورٌ رَحِيمٌ  تعليل بر داشتن حكم از ذوى الاعذار است .\r\nدر مجمع البيان نقل شده : ابن ام مكتوم كه نابينا بود ، محضر رسول خدا گفت : يا رسول اللَّه من پير مرد نابينا و ضعيف الجسم هستم ، كسى ندارم مرا بياورد آيا مأذونم كه به جهاد نيايم ، حضرت ساكت شد ، آيه نازل گرديد .\r\n92 -  وَ لا عَلَى الَّذِينَ إِذا ما أَتَوْكَ لِتَحْمِلَهُمْ قُلْتَ لا أَجِدُ ما أَحْمِلُكُمْ عَلَيْهِ تَوَلَّوْا وَ أَعْيُنُهُمْ تَفِيضُ مِنَ الدَّمْعِ حَزَناً أَلَّا يَجِدُوا ما يُنْفِقُونَ  .\r\nدر مجمع آمده : هفت نفر بودند از جمله عبد الرحمن كعب ، عتبة بن زيد عمرو بن غنمه ، سالم بن عمير و . . . پيش آن حضرت آمده گفتند يا رسول اللَّه به ما\r\n\r\n","description":"","footnote":"","page_name":" 292 ","page_number":292},
  {"content":"\r\n\r\nمركب بده تا بتوانيم به جنگ بيرون شويم ، حضرت فرمود : من مركب ندارم آنها گريان و نالان برگشتند ، يعنى بر اين قسمت از فقراء نيز در نرفتن به جنگ حرج و گناهى نيست . اين آيه نسبت به آيهء سابق از قبيل عطف خاص بر عام است ولى چون آنها بالاتر از مصداق آيه اول بودند لذا بالخصوص ذكر شده‌اند « حزنا . . . » تعليل بر گشتن در حال گريه است .\r\n93 -  إِنَّمَا السَّبِيلُ عَلَى الَّذِينَ يَسْتَأْذِنُونَكَ وَ هُمْ أَغْنِياءُ رَضُوا بِأَنْ يَكُونُوا مَعَ الْخَوالِفِ وَ طَبَعَ اللَّهُ عَلى قُلُوبِهِمْ فَهُمْ لا يَعْلَمُونَ  .\r\nيعنى براى اين گونه اشخاص راه ملامت و كيفر و عقوبت آخرت باز است ، اينها در اثر نفاق كه قلوبشان از فهم حقائق كور شده نمىفهمند و با اين اجازه خواستن خود را بدبخت مىكنند .\r\nدر الميزان از در منثور نقل شده است كه رسول خدا على بن ابى طالب عليه السّلام را در مدينه گذاشت كه در غياب آن حضرت مدينه را حفظ كند ، او گفت : اى رسول خدا مرا با زنان در مدينه ميگذارى ؟ حضرت فرموده ؟ آيا نمىخواهى از من مانند هارون از موسى باشى بدون نبوت ؟\r\n« الا ترضى ان تكون منى بمنزلة هارون من موسى الا النبوة »\r\nعلّت جانشينى على عليه السّلام در مدينه آن بود كه در آن سفر طولانى مرد لايق و كاردانى لازم بود تا مركز اسلامى را حفظ كند ، لذا در جواب وى فرمود : اين كار مانند عمل موسى است كه در رفتن به ميقات حق برادرش هارون را در جاى خويش گذاشت .\r\n94 -  يَعْتَذِرُونَ إِلَيْكُمْ إِذا رَجَعْتُمْ إِلَيْهِمْ قُلْ لا تَعْتَذِرُوا لَنْ نُؤْمِنَ لَكُمْ قَدْ نَبَّأَنَا اللَّهُ مِنْ أَخْبارِكُمْ  .\r\nخدا از اول مىدانست كه بعد از برگشتن مؤمنان ، منافقان عذر تراشى خواهند كرد كه نتوانستيم با شما بيائيم ، دستور داده كه يا محمّد در جواب بگو :\r\n\r\n","description":"","footnote":"","page_name":" 293 ","page_number":293},
  {"content":"\r\n\r\nباور نخواهيم كرد خدا از بعضى كارهايتان به ما خبر داده است ، كه ميل شركت در جنگ نداشته‌ايد  وَ سَيَرَى اللَّهُ عَمَلَكُمْ وَ رَسُولُهُ ثُمَّ تُرَدُّونَ إِلى عالِمِ الْغَيْبِ وَ الشَّهادَةِ فَيُنَبِّئُكُمْ بِما كُنْتُمْ تَعْمَلُونَ  يعنى به زودى جريانهاى آينده راست بودن اعتذار شما را روشن خواهد كرد كه اگر اهل توبه و ايمان بوديد در عملهاى بعدى ثابت خواهيد كرد ، خدا و رسولش عمل شما را خواهد ديد ، آن گاه مرده و پيش خدا خواهيد رفت و او از اعمالتان خبرتان خواهد داد .\r\n عالِمِ الْغَيْبِ وَ الشَّهادَةِ  راجع به نيات آنها در نرفتن به جنگ و اعمال بعدى آنهاست كه ظاهر و آشكار است .\r\n95 -  سَيَحْلِفُونَ بِاللَّهِ لَكُمْ إِذَا انْقَلَبْتُمْ إِلَيْهِمْ لِتُعْرِضُوا عَنْهُمْ فَأَعْرِضُوا عَنْهُمْ إِنَّهُمْ رِجْسٌ وَ مَأْواهُمْ جَهَنَّمُ جَزاءً بِما كانُوا يَكْسِبُونَ  .\r\nآنها قسم خواهند خورد تا شما از نيامدن آنها چشم پوشى كنيد و ناديده بگيريد ، شما اعراض كنيد و اعتنا به آنها نكنيد نه به علّت خواهش آنها ، بلكه به علّت پليد بودنشان و جهنمى بودنشان ، همانها جهنم سزاى اعمال آنهاست .\r\n96 -  يَحْلِفُونَ لَكُمْ لِتَرْضَوْا عَنْهُمْ فَإِنْ تَرْضَوْا عَنْهُمْ فَإِنَّ اللَّهَ لا يَرْضى عَنِ الْقَوْمِ الْفاسِقِينَ  .\r\nبيان آيه سابق است يعنى : قسم خوردنشان براى آن نيست كه از آنها اعراض كرده و به آنها بى اعتنا باشيد بلكه براى آنست كه از آنها راضى باشيد و مانند گذشته محترمشان داريد ولى بدانيد كه كارى بر خلاف خدا خواهيد كرد كه خدا از قوم فاسق و بيرون رفته از توحيد راضى نمىشود .\r\nدر مجمع البيان از رسول خدا صلّى اللَّه عليه و آله نقل شده :\r\n« من التمس رضا اللَّه بسخط الناس رضى اللَّه عنه و ارضى عنه الناس و من التمس رضا الناس بسخط سخط اللَّه و اسخط عليه الناس » .\r\n\r\n","description":"","footnote":"","page_name":" 294 ","page_number":294},
  {"content":"\r\n\r\n\r\n[ سوره التوبة ( 9 ) : آيات 97 تا 106 
  ]\r\nالْأَعْرابُ أَشَدُّ كُفْراً وَ نِفاقاً وَ أَجْدَرُ أَلاَّ يَعْلَمُوا حُدُودَ ما أَنْزَلَ اللَّهُ عَلى رَسُولِهِ وَ اللَّهُ عَلِيمٌ حَكِيمٌ ( 97 ) وَ مِنَ الْأَعْرابِ مَنْ يَتَّخِذُ ما يُنْفِقُ مَغْرَماً وَ يَتَرَبَّصُ بِكُمُ الدَّوائِرَ عَلَيْهِمْ دائِرَةُ السَّوْءِ وَ اللَّهُ سَمِيعٌ عَلِيمٌ ( 98 ) وَ مِنَ الْأَعْرابِ مَنْ يُؤْمِنُ بِاللَّهِ وَ الْيَوْمِ الْآخِرِ وَ يَتَّخِذُ ما يُنْفِقُ قُرُباتٍ عِنْدَ اللَّهِ وَ صَلَواتِ الرَّسُولِ أَلا إِنَّها قُرْبَةٌ لَهُمْ سَيُدْخِلُهُمُ اللَّهُ فِي رَحْمَتِهِ إِنَّ اللَّهَ غَفُورٌ رَحِيمٌ ( 99 ) وَ السَّابِقُونَ الْأَوَّلُونَ مِنَ الْمُهاجِرِينَ وَ الْأَنْصارِ وَ الَّذِينَ اتَّبَعُوهُمْ بِإِحْسانٍ رَضِيَ اللَّهُ عَنْهُمْ وَ رَضُوا عَنْهُ وَ أَعَدَّ لَهُمْ جَنَّاتٍ تَجْرِي تَحْتَهَا الْأَنْهارُ خالِدِينَ فِيها أَبَداً ذلِكَ الْفَوْزُ الْعَظِيمُ ( 100 ) وَ مِمَّنْ حَوْلَكُمْ مِنَ الْأَعْرابِ مُنافِقُونَ وَ مِنْ أَهْلِ الْمَدِينَةِ مَرَدُوا عَلَى النِّفاقِ لا تَعْلَمُهُمْ نَحْنُ نَعْلَمُهُمْ سَنُعَذِّبُهُمْ مَرَّتَيْنِ ثُمَّ يُرَدُّونَ إِلى عَذابٍ عَظِيمٍ ( 101 )\r\nوَ آخَرُونَ اعْتَرَفُوا بِذُنُوبِهِمْ خَلَطُوا عَمَلاً صالِحاً وَ آخَرَ سَيِّئاً عَسَى اللَّهُ أَنْ يَتُوبَ عَلَيْهِمْ إِنَّ اللَّهَ غَفُورٌ رَحِيمٌ ( 102 ) خُذْ مِنْ أَمْوالِهِمْ صَدَقَةً تُطَهِّرُهُمْ وَ تُزَكِّيهِمْ بِها وَ صَلِّ عَلَيْهِمْ إِنَّ صَلاتَكَ سَكَنٌ لَهُمْ وَ اللَّهُ سَمِيعٌ عَلِيمٌ ( 103 ) أَ لَمْ يَعْلَمُوا أَنَّ اللَّهَ هُوَ يَقْبَلُ التَّوْبَةَ عَنْ عِبادِهِ وَ يَأْخُذُ الصَّدَقاتِ وَ أَنَّ اللَّهَ هُوَ التَّوَّابُ الرَّحِيمُ ( 104 ) وَ قُلِ اعْمَلُوا فَسَيَرَى اللَّهُ عَمَلَكُمْ وَ رَسُولُهُ وَ الْمُؤْمِنُونَ وَ سَتُرَدُّونَ إِلى عالِمِ الْغَيْبِ وَ الشَّهادَةِ فَيُنَبِّئُكُمْ بِما كُنْتُمْ تَعْمَلُونَ ( 105 ) وَ آخَرُونَ مُرْجَوْنَ لِأَمْرِ اللَّهِ إِمَّا يُعَذِّبُهُمْ وَ إِمَّا يَتُوبُ عَلَيْهِمْ وَ اللَّهُ عَلِيمٌ حَكِيمٌ ( 106 )\r\n\r\n","description":"","footnote":"","page_name":" 295 ","page_number":295},
  {"content":"\r\n\r\n97 - باديه‌نشينان كفر و نفاقشان سخت‌تر است و سزاوارتر هستند كه حدود آنچه را كه خدا به پيغمبرش نازل كرده است ندانند خدا عليم و حكيم است .\r\n98 - بعضى باديه‌نشينان آنچه را خرج مىكند غرامتى مىداند و براى شما منتظر حادثه‌هاست بر آنهاست حادثهء بد ، خدا شنوا و داناست .\r\n99 - بعضى باديه‌نشينان به خدا و روز قيامت ايمان مىآورد و آنچه را خرج مىكند مايهء تقرب نزد خدا مىداند همچنين دعاى پيغمبر را مايهء تقرب مىداند بدانيد كه آنها براى ايشان مايهء تقرب است ، خدا آنها را به رحمت خويش وارد خواهد كرد خدا غفور و رحيم است .\r\n100 - سبقت كنندگان نخستين از مهاجرين و انصار و كسانى كه به نيكى از آنها پيروى كرده‌اند خدا از آنها راضى است ، آنها از خدا راضى هستند و براى آنها بهشتهايى آماده كرده كه نهرها زير آنها روان است و در آنها جاودانانند . آن رستگارى بزرگى است .\r\n101 - بعضى باديه‌نشينان كه در اطراف شما هستند منافقند و بعضى از اهل مدينه منافقند و بر نفاق عادت كرده‌اند تو آنها را نمىشناسى ما آنها را مىشناسيم ، آنها را دو بار عذاب مىكنيم سپس به عذاب بزرگى بر مىگردند .\r\n102 - و ديگران كه به گناهان خود اعتراف كرده و عمل صالح را با عمل بد جمع كرده‌اند ، شايد خدا بر آنها برگردد كه خدا آمرزنده و مهربان است .\r\n103 - از اموالشان زكات بگير كه با زكات آنها را پاك مىكنى و رشدشان مىدهى و بر آنها دعا كن كه دعاى تو بر آنها آرامش است و خدا شنوا و داناست .\r\n\r\n","description":"","footnote":"","page_name":" 296 ","page_number":296},
  {"content":"\r\n\r\n104 - آيا ندانسته‌اند كه خدا توبه را از بندگانش قبول مىكند و زكاتها را مىگيرد و خدا اوست بسيار توبه كننده و مهربان .\r\n105 - بگو : عمل كنيد ، حتما خدا و پيامبرش و مؤمنان عمل شما را مىبينند و به زودى به سوى داناى نهان و آشكار بر مىگرديد و از آنچه مىكرديد به شما خبر مىدهد .\r\n106 - و ديگرانى هستند كه براى فرمان خدا به تأخير افتاده‌اند يا آنها را عذاب مىكند و يا بر آنها بر مىگردد خدا دانا و حكمتكردار است .\r\n\r\nكلمه‌ها\r\nاعراب : در آيه 90 گفته شد : عربهاى باديه‌نشين را اعراب گويند ، مفرد آن اعرابى است ، عربهاى شهرنشين را عرب گويند ، نسبت آن عربى است . جمع اعراب را اعاريب گفته‌اند .\r\nاجدر : جدير : لايق و سزاوار . اجدر : سزاوارتر ، جدر الحائط به معنى اصل و پايه ديوار است .\r\nمغرم : غرامت و بلايى كه به مال انسان نازل مىشود بدون خيانت . غرم در اصل به معنى لزوم امر است  إِنَّ عَذابَها كانَ غَراماً  عذاب آن لازم و پيوسته است .\r\nيتربص : ربص و تربص : انتظار كشيدن .\r\nدوائر : جمع دائره . منظور از آن حوادث ناگوار است كه بر انسانها دور مىزنند و مىگردند ، به قول بعضى دائره حالتى است مبدل شده از نعمت به بلاء .\r\nالسوء : سوء ( بضم - س ) اسم است به معنى بد و بفتح سين مصدر است به معنى بدى در آياتى كه بفتح سين آمده مصدر به معنى فاعل است مثل اين آيه .\r\n\r\n","description":"","footnote":"","page_name":" 297 ","page_number":297},
  {"content":"\r\n\r\nقربات : قرب : نزديكى همچنين است قربة . طاعت را قربت گويند كه مايهء تقرب به خداست . قربات : طاعتها و مايه‌هاى تقرب .\r\nصلوات : صلوة دعا . جمع آن صلوات است « صلوات الرسول » : دعاهاى رسول صلّى اللَّه عليه و آله .\r\nمردوا : مرد : عارى بودن و مستمر بودن . شجر امرد : درخت خالى از برگ ، شاب امرد : جوان بى ريش . « مرد على الشيء : استمر عليه » على هذا  مَرَدُوا عَلَى النِّفاقِ  يعنى به نفاق عادت كرده‌اند و در آن پيوسته‌اند .\r\nآخرون : آخر ( بفتح - خ ) : ديگرى ، آخرون : ديگران ، آخر ( بكسر - خ ) : مقابل اول ، آخرون : به آخر ماندگان .\r\nسكن : ( بر وزن شرف ) : آرامش و حمل آرامش ، مراد معناى اول است .\r\nتواب : بسيار توبه كننده آن در قرآن پيوسته صفت خدا آمده است جز در آيهء  إِنَّ اللَّهَ يُحِبُّ التَّوَّابِينَ  بقره : 222 ، توبه از بنده ، برگشتن به سوى خدا و از خدا برگشتن به سوى بنده است :\r\nمرجون : ارجاء : به تأخير انداختن . « ارجى الامر : اخره » مرجون :\r\nتأخير انداخته شدگان .\r\n\r\nشرحها\r\nدر تعقيب مطالب گذشته در اين آيات شش گروه از نظر حق پرستى و عصيان بررسى و مآل كار آنها ذكر شده است اول : اعراب باديه‌نشين كه ضد انقلاب بوده و در راه هدايت وارد نمىشدند كه فرموده  عَلَيْهِمْ دائِرَةُ السَّوْءِ  دوم باديه‌نشينانى\r\n\r\n","description":"","footnote":"","page_name":" 298 ","page_number":298},
  {"content":"\r\n\r\nكه در مسير انقلاب بوده و از رسول خدا صلّى اللَّه عليه و آله اطاعت مىكردند و انفاق در راه خدا را مايهء تقرب مىدانستند كه فرموده  سَيُدْخِلُهُمُ اللَّهُ فِي رَحْمَتِهِ  . سوم :\r\nمهاجرين اول و انصار مدينه و آنان كه در رديف آنها هستند كه « رضى اللَّه عنهم و رضوا عنه . . . » چهارم : منافقان مدينه و اطراف آن كه پيوسته كارشكنى مىكردند كه فرموده :  سَنُعَذِّبُهُمْ مَرَّتَيْنِ ثُمَّ يُرَدُّونَ إِلى عَذابٍ عَظِيمٍ  پنجم : آنهايى كه اعمال بد و خوب را با هم مخلوط كرده و به مقصر بودن خود اقرار كرده‌اند كه  عَسَى اللَّهُ أَنْ يَتُوبَ عَلَيْهِمْ  ششم : آنان كه كارشان فقط به عهدهء خداست معلوم نيست كه اهل عذاب خواهند بود يا اهل رحمت كه فرموده :  مُرْجَوْنَ لِأَمْرِ اللَّهِ إِمَّا يُعَذِّبُهُمْ وَ إِمَّا يَتُوبُ عَلَيْهِمْ  . دربارهء هر يك از گروه‌هاى ششگانه در ذيل آيات توضيح داده خواهد شد .\r\n97 -  الْأَعْرابُ أَشَدُّ كُفْراً وَ نِفاقاً وَ أَجْدَرُ أَلَّا يَعْلَمُوا حُدُودَ ما أَنْزَلَ اللَّهُ عَلى رَسُولِهِ وَ اللَّهُ عَلِيمٌ حَكِيمٌ  .\r\nباديه‌نشينان به علّت دور بودن از مدينه و تمدن از انسانيت و تربيت دور بودند ، لذا كافرشان كافرتر و منافقشان منافقتر بود و سزاوارتر بودند كه حدود احكام ، واجبات و محرمات و مانند آنها را ندانند ، خدا به وضع آنها آگاه است و از روى حكمت قضاوت مىكند .\r\n98 -  وَ مِنَ الْأَعْرابِ مَنْ يَتَّخِذُ ما يُنْفِقُ مَغْرَماً وَ يَتَرَبَّصُ بِكُمُ الدَّوائِرَ عَلَيْهِمْ دائِرَةُ السَّوْءِ وَ اللَّهُ سَمِيعٌ عَلِيمٌ  .\r\nبررسى منافقان باديه‌نشين است كه ناچار چيزى از زكات و دربارهء تجهيز لشگريان اسلام مىدادند ولى جريمه به حساب مىآوردند و پيوسته منتظر بودند كه انقلاب اسلامى در هم ريزد ، مانند ضد انقلاب اين زمان كه پيوسته چنين آرزوى باطل را دارند .\r\n\r\n","description":"","footnote":"","page_name":" 299 ","page_number":299},
  {"content":"\r\n\r\nولى فرموده : آرزو را به گور خواهند برد ، آنچه براى اسلام مىخواهند بر خودشان وارد خواهد شد آرى  عَلَيْهِمْ دائِرَةُ السَّوْءِ  خدا گفتارشان را مىشنود و باحوالشان داناست .\r\n99 -  وَ مِنَ الْأَعْرابِ مَنْ يُؤْمِنُ بِاللَّهِ وَ الْيَوْمِ الْآخِرِ وَ يَتَّخِذُ ما يُنْفِقُ قُرُباتٍ عِنْدَ اللَّهِ وَ صَلَواتِ الرَّسُولِ  .\r\nدر مقام قضاوت عادلانه ، اهل ايمان از باديه‌نشينان را نقل مىكند آنها ايمان به خدا و رسول و قيامت داشتند و انفاق خود و دعاهاى پيغمبر را مايهء تقرب پيش خدا مىدانستند ، « صلوات » عطف است بر « ما ينفق » يعنى « و يتخذ ما ينفق و صلوات الرسول قربات عند اللَّه » .\r\nدر آيهء 103 خواهد آمد كه : اى پيامبر به وقت زكات گرفتن بر آنها دعا كن كه دعاى تو مايهء آرامش آنهاست . اين باديه‌نشينان دعاى آن حضرت را مايهء تقرب به خدا مىدانستند در مقام تصديق آنها فرموده :  أَلا إِنَّها قُرْبَةٌ لَهُمْ سَيُدْخِلُهُمُ اللَّهُ فِي رَحْمَتِهِ إِنَّ اللَّهَ غَفُورٌ رَحِيمٌ  آرى اينها مايهء تقربند ، ادخال در رحمت شامل دنيا و آخرت است ظاهرا « سين » در « سيدخلهم » براى تأكيد و و حتميت باشد دخول در رحمت به واسطه رحمت حق و آمرزش گناهان آنهاست .\r\n100 -  وَ السَّابِقُونَ الْأَوَّلُونَ مِنَ الْمُهاجِرِينَ وَ الْأَنْصارِ وَ الَّذِينَ اتَّبَعُوهُمْ بِإِحْسانٍ رَضِيَ اللَّهُ عَنْهُمْ وَ رَضُوا عَنْهُ وَ أَعَدَّ لَهُمْ جَنَّاتٍ تَجْرِي تَحْتَهَا الْأَنْهارُ خالِدِينَ فِيها أَبَداً ذلِكَ الْفَوْزُ الْعَظِيمُ  .\r\nاين آيه به نظرم در رابطه با وضع منافقين است كه خواسته از ميان ابرهاى تاريك نفاق آفتاب ايمان نيز نور افشانى كند ، مراد از سابقون اولون ، سبقت كنندگان اولى باسلام است ، « الانصار » عطف است بر « مهاجرين » يعنى :\r\nسبقت كنندگان اولى به اسلام از مهاجرين و سبقت كنندگان اولى به اسلام از انصار ، على هذا منظور از  وَ الَّذِينَ اتَّبَعُوهُمْ بِإِحْسانٍ  كسانى هستند كه بعد از\r\n\r\n","description":"","footnote":"","page_name":" 300 ","page_number":300},
  {"content":"\r\n\r\nگروه اولى هجرت كرده و بعد از گروه اولى به انصار پيوسته‌اند .\r\nبه نظر مىآيد : همهء اينها و حكم  رَضِيَ اللَّهُ . . .  يك مسئله گذشته و تمام شده است و به آيندگان شامل نيست ، لفظ « من » در  مِنَ الْمُهاجِرِينَ  براى تبعيض است و حكم  رَضِيَ اللَّهُ  شامل همهء آنها نمىباشد ، زيرا به قول الميزان قرآن مىگويد : بعضى از مهاجر و انصار ، مريض القلب ، بعضى اطاعت كننده از منافقان ، بعضى فاسق و بعضى از كسانى بودند كه رسول خدا از آنها بيزارى كرد ، لازم است در اينجا چند نكته را در نظر گرفت .\r\nاول : اولون تا كجا بودند ؟ به قولى آنها هستند كه به دو قبله نماز خواندند يعنى تا هفده ماه بعد از هجرت همه سابقون الاولون بوده‌اند ، در قول ديگر مراد همانها هستند كه در بيعت رضوان ( بيعت حديبيه ) حاضر بودند ، پس از آن هر كه اسلام آورد و هجرت كرد از مهاجر و انصار اولى نيست ، به قولى آنها اهل « بدر » هستند و در قول ديگر مسلمانان قبل از هجرت مىباشند ولى به نظر مىآيد :\r\nكسانى باشند كه تا جنگ بدر ، جنگ سرنوشت ساز ايمان آورده بودند زيرا اسلام آوردن تا آن موقع امتياز خاصى داشت و تا آن موقع اسلام جا نيفتاده بود ، آيهء :\r\n . . . لا يَسْتَوِي مِنْكُمْ مَنْ أَنْفَقَ مِنْ قَبْلِ الْفَتْحِ وَ قاتَلَ أُولئِكَ أَعْظَمُ دَرَجَةً مِنَ الَّذِينَ أَنْفَقُوا مِنْ بَعْدُ وَ قاتَلُوا وَ كُلًّا وَعَدَ اللَّهُ الْحُسْنى . . .  حديد / 10 مىتواند براى اين آيه نوعى بيان باشد به نظرم مراد از فتح ، پيروزى « بدر » باشد .\r\nدوم : رضايت و خوشنودى خدا و وعدهء بهشت در صورتى تداوم داشت كه آنها تا آخر عمر در ايمان باقى بمانند و اگر كسى منحرف ميشدند ، رضاى خدا به غضب و آتش جهنم مبدل مىشد مثلا اگر فرض شود آيه شامل طلحه و زبير و امثال آنها بود ، چون بعدا منحرف شدند از شمول آيه بيرون رفتند زيرا رضاى خدا بسته است به آنكه بنده پيوسته در طاعت باشد ، نمىشود گفت : خدا از آنها راضى شده و لو بعدا كافر هم شوند و يا لفظ  رَضِيَ اللَّهُ . . .  دلالت دارند كه انحراف\r\n\r\n","description":"","footnote":"","page_name":" 301 ","page_number":301},
  {"content":"\r\n\r\nدر آنها ابدا نخواهد بود ، انسان اگر امروز كار خوبى كند خدا از او راضى است ، اگر فردا بد كار شد خدا از او ناراضى است ، اگر بعدا توبه كرد باز خدا از او راضى است به عبارت ديگر : رضا از صفات افعال است نه از صفات ذات خدا .\r\nسوم : بعضى گفته‌اند  وَ الَّذِينَ اتَّبَعُوهُمْ بِإِحْسانٍ  شامل همهء كسانى است كه تا قيامت ايمان خواهند آورد ولى نگارنده احتمال قوى مىدهم كه آيه راجع به كسانى است كه تا وقت نزول داراى چنان اوصافى شده بودند ، « اللهم اجعلنا منهم » « 1 » .\r\n101 -  وَ مِمَّنْ حَوْلَكُمْ مِنَ الْأَعْرابِ مُنافِقُونَ وَ مِنْ أَهْلِ الْمَدِينَةِ مَرَدُوا عَلَى النِّفاقِ لا تَعْلَمُهُمْ نَحْنُ نَعْلَمُهُمْ سَنُعَذِّبُهُمْ مَرَّتَيْنِ ثُمَّ يُرَدُّونَ إِلى عَذابٍ عَظِيمٍ  .\r\nهشدارى است به رسول خدا و مسلمانان كه متوجه اوضاع باشند ، منظور از « حولكم » ظاهرا اطراف مدينه است لفظ منافقون بعد از « المدينة » مقدر است يعنى « و من اهل مدينة ايضا منافقون » كه به نفاق عادت كرده‌اند و از آن دست بردار نيستند منظور از دو دفعه عذاب گفته‌اند اولى رسوايى دنيا دومى عذاب قبر است ، به قولى يكى اسير شدن و كشته شدن دومى عذاب قبر است ، به قولى اولى عذاب قبض روح دومى عذاب قبر است ، به هر حال معلوم نيست مراد از دو عذاب كدام است و اللَّه اعلم و از امامان عليهم السّلام چيزى نقل نشده است .\r\n102 -  وَ آخَرُونَ اعْتَرَفُوا بِذُنُوبِهِمْ خَلَطُوا عَمَلًا صالِحاً وَ آخَرَ سَيِّئاً عَسَى اللَّهُ أَنْ يَتُوبَ عَلَيْهِمْ إِنَّ اللَّهَ غَفُورٌ رَحِيمٌ  .\r\n\r\n\r\n","description":"","footnote":"\r\n( 1 ) الميزان از برهان از ابن عباس « قال  وَ السَّابِقُونَ الْأَوَّلُونَ  نزلت فى امير المؤمنين عليه السلام و هو اسبق الناس كلهم بالايمان و صلى على القبلتين و بايع البيعتين بيعة بدر و بيعة الرضوان و هاجر الهجرتين مع جعفر من مكه الى الحبشة و من الحبشة الى المدينة .\r\n","page_name":" 302 ","page_number":302},
  {"content":"\r\n\r\n« و آخرون » عطف است بر  وَ مِنَ الْأَعْرابِ مَنْ يَتَّخِذُ  يعنى از اعراب كسانى هستند كه منافق نيستند بلكه مؤمن هستند ولى گناهكار مىباشند ولى اين بعيد است بهتر آن است كه بگوئيم « آخرون » جمله مستأنفه و تقرير آن و منكم آخرون است .\r\nخلط لازم نيست پيوسته به معنى آميختن باشد بلكه به معنى جمع نيز آيد و در آيه چنين است « اعترفوا » حاكى از نوعى توبه است « عسى » ظاهرا براى آن است كه آنها ميان خوف و رجا باشند و اميد داشته باشند كه امكان مغفرت از دست نرفته و به فكر اصلاح خود باشند ، جملهء  إِنَّ اللَّهَ غَفُورٌ رَحِيمٌ  طرف عفو را تقويت مىكند .\r\nبهر حال اين آيه حاكى است كه از اهل ايمان كسانى كه اعمال نيك و بد مىكنند و اقرار به تقصير خود دارند راه مغفرت بر آنها بسته نيست از حضرت باقر صلوات اللَّه عليه نقل شده : آنها قومى از مؤمنين هستند كه در ايمانشان گناه مىكنند گناهى كه مؤمنان را خوش نيايد ، اميد است كه خدا بر آنها توبه كند « 1 » راجع به شأن نزول آيه در نكته‌ها صحبت خواهد شد و از امام باقر عليه السّلام دربارهء واجب بودن « عسى » روايتى در تفسير عياشى نقل شده است .\r\n103 -  خُذْ مِنْ أَمْوالِهِمْ صَدَقَةً تُطَهِّرُهُمْ وَ تُزَكِّيهِمْ بِها وَ صَلِّ عَلَيْهِمْ إِنَّ صَلاتَكَ سَكَنٌ لَهُمْ وَ اللَّهُ سَمِيعٌ عَلِيمٌ  .\r\nبه نظر مىآيد كه اين دو آيه و دو آيهء بعدى به حكم جملهء معترضه باشد و در زمينهء زكات و اعمال نيك در آنها تذكر داده شده است . تطهير راجع به پاك شدن از گناهان و پاك شدن روح و تزكيه مربوط به رشد و وسعت\r\n\r\n\r\n","description":"","footnote":"\r\n( 1 )\r\nالميزان از كافى « قال ابو جعفر ( ع ) . . . فاولئك قوم مؤمنون يحدثون فى ايمانهم من الذنوب التي يعيبها المؤمنون و يكرهونها فاولئك عسى اللَّه ان يتوب عليهم .\r\n","page_name":" 303 ","page_number":303},
  {"content":"\r\n\r\nاست يعنى با اخذ زكات روح آنها را از آلودگى پاك كرده و به آنها رشد ايمان و درك و بينش مىدهى ،  صَلِّ عَلَيْهِمْ  حاكى است كه به وقت گرفتن زكات بر آنها و اموالشان به خير و بركت دعا كن ، از عادت آن حضرت بود كه به زكات دهنده و مالش به خير و بركت دعا مىكرد .\r\nدر مقام تعليل آمده كه دعاى تو مايهء آرامش آنهاست چنان كه « سميع و عليم » بودن خدا نيز آرامش ديگر است كه خدا دعاى آن حضرت را مىشنود و از اعمالشان آگاه است .\r\n104 -  أَ لَمْ يَعْلَمُوا أَنَّ اللَّهَ هُوَ يَقْبَلُ التَّوْبَةَ عَنْ عِبادِهِ وَ يَأْخُذُ الصَّدَقاتِ وَ أَنَّ اللَّهَ هُوَ التَّوَّابُ الرَّحِيمُ  .\r\nاين آيه براى تشويق به دادن زكات و صدقات است ، خدا در اين آيه دست پيامبر و دست گيرندهء زكات را دست خود فرض كرده و خود را در جاى او گذاشته است و اين مىرساند كه بايد اولا عمل را بسيار بزرگ و با اهميت دانست و ثانيا طرف را تحقير نكرد ، ذكر توبه در اين آيه ظاهرا براى آن است كه صدقه در تطهير انسان مانند توبه است لذا قبلا توبه را فرموده و سپس با دو اسم تواب و رحيم آيه را تمام كرده است .\r\nدر كافى از امام صادق عليه السّلام نقل شده است خدا مىفرمايد : براى گرفتن هر چيزى غير خودم را وكيل كرده‌ام جز صدقه كه خودم با دست خود آن را اخذ ميكنم حتى شخص يك دانه خرما يا نصف دانهء خرما را صدقه مىدهد من آن را تربيت مىكنم مانند كسى كه بچّهء خود را تربيت مىكند ، در نتيجه آن يك دانه و نصف دانه روز قيامت مىآيد كه به بزرگى كوه احد و بزرگتر از آن است « 1 » .\r\n\r\n\r\n","description":"","footnote":"\r\n( 1 ) در صافى از\r\nكافى عن الصادق ( ع ) ان اللَّه يقول ما من شىء الا و قد وكلت به من يقبضه غيرى الا الصدقة فانى اتلقفها بيدى تلقفا حتى ان الرجل ليتصدق بالتمرة او بشق التمرة فاربيها له كما يربى الرجل فلوه و فصيله فياتى يوم القيامة و هو مثل احد و اعظم من احد .\r\n","page_name":" 304 ","page_number":304},
  {"content":"\r\n\r\nاز امام سجاد عليه السّلام نقل شده كه چون چيزى به سائل مىداد دست او را مىبوسيد گفتند : چرا اين طور مىكنى ؟ ! فرمود : چون صدقه پيش از آنكه در دست سائل قرار گيرد در دست خدا قرار مىگيرد و فرمود : هيچ چيزى نيست مگر براى گرفتن آن ملكى موكل شده است مگر صدقه كه آن در دست خدا قرار مىگيرد . . « 1 » در روايتى از امام صادق عليه السّلام نقل شده است\r\n« ان صدقة الليل تطفى غضب الرب و تحمى الذنب العظيم و تهون الحساب و صدقة النهار تنمى المال و تزيد فى العمر » ( عياشى ) .\r\n105 -  وَ قُلِ اعْمَلُوا فَسَيَرَى اللَّهُ عَمَلَكُمْ وَ رَسُولُهُ وَ الْمُؤْمِنُونَ وَ سَتُرَدُّونَ إِلى عالِمِ الْغَيْبِ وَ الشَّهادَةِ فَيُنَبِّئُكُمْ بِما كُنْتُمْ تَعْمَلُونَ  .\r\nاين آيه نيز در مقام تشويق به عمل است كه اعمال خير انجام دهيد زيرا كه اعمال شما گم نمىشود و بى پاداش نمىماند بلكه در محل ديد و علم خدا و رسول و مؤمنان است و آن گاه به سوى خدا بر مىگرديد كه از نهان و آشكار با خبر است و شما را از آنچه مىكرديد خبر مىدهد على هذا در دنيا سرمشق و الگو و معلّم و داراى نام نيك مىشويد و در آخرت مورد پاداش قرار مىگيريد  فَيُنَبِّئُكُمْ . . .  نشان مىدهد كه خدا حقائق اعمال آنها را به آنها نشان خواهد داد ، اعمالى كه مجسم به صورت بهشت يا جهنم شده‌اند .\r\nدر اينجا چند مسئله را بررسى مىكنيم اول : جملهء  فَسَيَرَى اللَّهُ عَمَلَكُمْ وَ رَسُولُهُ وَ الْمُؤْمِنُونَ  راجع به قبل از قيامت است چنان كه  وَ سَتُرَدُّونَ . . .  مربوط به قيامت مىباشد ، ديدن خدا و رسول و مؤمنان هر چه باشد قبل از قيامت خواهد بود ، آمدن « فسيرى » با سين و مستقبل براى آن است كه قبل از عمل ديده شدن وجود ندارد .\r\n\r\n\r\n","description":"","footnote":"\r\n( 1 )\r\n« عياشى عن احدهما قال : كان على بن الحسين صلوات اللَّه عليه اذا اعطى قبل يد السائل فقيل له : لم تفعل ذلك ؟ قال : لانها تقع فى يد اللَّه قبل يد العبد و قال : ليس . . . » .\r\n","page_name":" 305 ","page_number":305},
  {"content":"\r\n\r\nدوم : اين آيه گرچه در رابطه با آيهء  خُذْ مِنْ أَمْوالِهِمْ صَدَقَةً . . .  و براى تشويق است ليكن خود يك مطلب مستقل و بسيار اوسع است و مىرساند كه خدا و رسول و مؤمنان همهء اعمال مكلفين را در هر زمان مىبينند و گرنه بايد شمول اين آيه را فقط به زمان حيات رسول اللَّه منحصر بكنيم و بگوئيم : اين آيه فعلا نسبت به آن حضرت شمولى ندارد .\r\nلذا لازم است بگوئيم : آيه شامل همهء زمانها و همهء اشخاص مىباشد ، فاعل « اعملوا » همهء مكلفين مىباشد و منظور از « المؤمنون » شاهدان اعمال و ائمهء اطهار عليهم السّلام هستند چنان كه در روايات آمده و در نكته‌ها نقل خواهد شد .\r\nسوم : آيه 94 همين سورهء در رابطه با منافقان چنين است :  يَعْتَذِرُونَ إِلَيْكُمْ إِذا رَجَعْتُمْ إِلَيْهِمْ قُلْ لا تَعْتَذِرُوا لَنْ نُؤْمِنَ لَكُمْ قَدْ نَبَّأَنَا اللَّهُ مِنْ أَخْبارِكُمْ وَ سَيَرَى اللَّهُ عَمَلَكُمْ وَ رَسُولُهُ ثُمَّ تُرَدُّونَ إِلى عالِمِ الْغَيْبِ وَ الشَّهادَةِ فَيُنَبِّئُكُمْ بِما كُنْتُمْ تَعْمَلُونَ  در اين آيه  وَ الْمُؤْمِنُونَ  نيامده ، معلوم مىشود كه منظور آن است كه در آينده معلوم خواهد شد كه راست مىگوئيد يا نه ولى آيه مورد تفسير كه لفظ « مؤمنون » دارد مطلب ديگرى را مىرساند ، در اين صورت منظور از اين آيه هشدار است كه مواظب اعمال خود باشيد . در مجمع البيان فرموده : اصحاب ما روايت كرده‌اند كه اعمال امت به رسول خدا عرضه مىشود در هر دوشنبه و پنجشنبه ، آنها را مىشناسد ، همچنين بر امامان عليهم السّلام عرضه مىشود و آنها را مىشناسند و از « المؤمنون » آنها قصد شده‌اند .\r\n106 -  وَ آخَرُونَ مُرْجَوْنَ لِأَمْرِ اللَّهِ إِمَّا يُعَذِّبُهُمْ وَ إِمَّا يَتُوبُ عَلَيْهِمْ وَ اللَّهُ عَلِيمٌ حَكِيمٌ  .\r\nاين آيه عطف است بر  وَ آخَرُونَ اعْتَرَفُوا  يعنى از شما كسانى هستند كه براى امر و فرمان خدا تأخير انداخته شده‌اند ، كارشان بر خداست شايد ببخشد يا عذابشان كند ، هرطور با آنها رفتار كند روى علم و حكمت خود خواهد بود\r\n\r\n","description":"","footnote":"","page_name":" 306 ","page_number":306},
  {"content":"\r\n\r\nحتى لفظ عليم و حكيم هم روشن نمىكند كه مآل كار آنها چگونه خواهد بود ، در تفسير عياشى از حضرت باقر عليه السّلام نقل شده : آنها مشركانند كه حمزه ، جعفر و امثال آنها از مؤمنان را كشتند سپس داخل اسلام شده خدا را يكتا دانستند و شرك را رها كردند ، ايمان ( واقعى ) نياوردند تا بهشت بر آنها حتمى گردد ، كافر واقعى هم نشدند تا آتش بر آنها واجب شود ، آنها در همين حال به سر مىبرند و براى امر و فرمان خدا به تأخير افتادند تا دربارهءشان چه دستورى فرمايد . . .\r\nدر اين زمينه روايات ديگرى نيز در همين مضمون وارد شده است ، خلاصه ، اين آيه تطبيق مىشود بر كسانى كه ميان مؤمن واقعى و كافر واقعى مثل برزخ قرار گرفته‌اند در قاموس قرآن ذيل كلمهء ضعف و مستضعف گفته‌ايم كه مصاديق اين آيه غير مستضعفين است كه در آيهء 98 سورهء نساء آمده است زيرا دربارهء آنها فرموده :\r\n فَأُولئِكَ عَسَى اللَّهُ أَنْ يَعْفُوَ عَنْهُمْ . . .  و اينكه در كشاف و غيره نقل شده : اين آيه در بارهء آن سه نفر است كه از جنگ تبوك تخلف كردند ، درست نيست بلكه توبهء آنها پذيرفته شد و در آيات بعدى خواهد آمد .\r\n\r\nنكته‌ها\r\nابو لبابه :\r\nدر رابطه با آيهء  وَ آخَرُونَ اعْتَرَفُوا بِذُنُوبِهِمْ . . .  در ذيل آيه 27 از سورهء انفال گفتيم كه جريان ابو لبابه در تفسير اين آيه خواهد آمد ، در مجمع البيان از ابو حمزهء ثمالى نقل شده به ما چنين رسيده كه  آخَرُونَ اعْتَرَفُوا . .  سه نفر از انصار بودند بنام ابو لبابه عبد المنذر و ثعلبة بن وديعه و اوس بن حذام كه وقت خروج حضرت به « تبوك » از آن بزرگوار تخلّف كردند ، بعد پشيمان شده خود را به ستون مسجد بستند و قسم خوردند كه فقط بايد رسول خدا صلّى اللَّه عليه و آله آنها را باز كند ، حضرت پس از برگشتن\r\n\r\n","description":"","footnote":"","page_name":" 307 ","page_number":307},
  {"content":"\r\n\r\nبمدينه از حال آنان جويا شد و فرمود : من هم قسم مىخورم كه آنها را باز نكنم مگر آنكه از جانب خدا فرمان رسد ، چون  عَسَى اللَّهُ أَنْ يَتُوبَ  نازل گرديد حضرت آنها را از ستون باز كرد ، رفتند اموال خود را براى صدقه پيش آن حضرت آوردند فرمود : دستورى از خدا ندارم آيه نازل شد  خُذْ مِنْ أَمْوالِهِمْ صَدَقَةً . . .  .\r\nآن گاه از امام باقر عليه السّلام نقل كرده كه آيه فقط دربارهء ابو لبابه نازل شده است جريان ابو لبابه چنان كه در مجمع البيان ذيل آيهء  تَخُونُوا اللَّهَ وَ الرَّسُولَ  انفال : 27 از امام باقر و امام صادق عليهما السّلام نقل شده چنين است : رسول خدا صلّى اللَّه عليه و آله يهود و بنى قريظه را بيست يك شب محاصره كرد ، آنها از آن حضرت تقاضاى صلح كردند كه با آنها مثل يهودى بنى النضير رفتار كند تا به اذرعات شام يا به اريحا بروند ، آن حضرت قبول نكرد مگر آنكه به حكم سعد بن معاذ راضى باشند ، گفتند :\r\nابو لبابه را پيش ما بفرست ، او خيرخواه آنها بود كه عيال و مال و فرزندانش نزد آنها بود چون ابو لبابه پيش آنها آمد با او مشورت كردند كه قبول حكم سعد بن معاذ چطور است ؟ ابو لبابه اشاره به حلق خود كرد كه قبول نكنيد و گرنه كشته خواهيد شد ، جبرئيل به رسول خدا از اين مطلب خبر آورد ، ابو لبابه مىگويد :\r\nهنوز حركت نكرده بودم كه فهميدم به خدا و رسول خيانت كردم . . .\r\nآن گاه كه بيرون آمد ، به مدينه برگشت و خود را به يكى از ستونهاى مسجد بست و گفت : به خدا طعام و شراب نمىچشم تا بميرم يا آنكه خدا توبه‌ام را قبول كند ، هفت روز همانطور ماند تا بغش افتاد ، خدا توبه‌اش را قبول فرمود ، گفتند اى ابو لبابه خدا توبه‌ات را قبول كرد گفت : به خدا خودم را باز نميكنم تا رسول خدا مرا باز كند ، آن حضرت آمد و ابو لبابه را باز كرد ، گفت : يا رسول اللَّه كمال توبه‌ام آن است كه از جوار يهود كه در آنجا گناه كرده‌ام\r\n\r\n","description":"","footnote":"","page_name":" 308 ","page_number":308},
  {"content":"\r\n\r\nهجرت كنم و همهء مالم را بدهم حضرت فرمود : كافى است كه يك ثلث آن را صدقه بدهى .\r\nدر قول ديگر : ابو لبابه از جنگ تبوك تخلّف كرد ، پس از پشيمانى خود را به ستونى بست . ناگفته نماند : جريان بنى قريظه سالها قبل از نزول سورهء توبه بود ، قول اخير با آيه كاملا تطبيق مىشود ، اگر روايت قطعى باشد بايد گفت : آيه به دستور رسول خدا صلّى اللَّه عليه و آله در اينجا گذاشته شده است و اللَّه العالم ، به هر حال آيه يك حكم كلّى را بيان مىدارد .\r\nعرض اعمال :\r\nدر اصول كافى بابى تحت عنوان « اعمال بندگان به رسول خدا و امامان عليهم السّلام عرضه مىشود » منعقد شده و در آن رواياتى نقل گرديده است ، اين روايات در رابطه با آيهء  فَسَيَرَى اللَّهُ عَمَلَكُمْ وَ رَسُولُهُ وَ الْمُؤْمِنُونَ . . .  است كه گفته شد مراد از مؤمنون امامان و شهداء اعمال هستند كه در دنيا از اعمال بندگان آگاه مىشوند و در آخرت گواه اعمال مردمند ، اينك چند روايت از تفسير عياشى نقل مىشود :\r\n1 - محمّد بن مسلم گويد : از امام باقر يا امام صادق عليهما السّلام سؤال شد : آيا اعمال ( بندگان ) به رسول خدا صلّى اللَّه عليه و آله عرضه مىشود ؟ فرمود : در اين شك نيست .\r\nگفتند : از آيهء  وَ قُلِ اعْمَلُوا فَسَيَرَى اللَّهُ عَمَلَكُمْ وَ رَسُولُهُ وَ الْمُؤْمِنُونَ  بما خبر بده فرمود : خدا را گواهانى در زمين هست «\r\nللَّه شهداء فى ارضه\r\n» . 2 - ابو بصير از امام صادق عليه السّلام نقل مىكند كه ابو الخطاب مىگفت : اعمال امت پيامبر در هر پنجشنبه به او عرضه و نشان داده مىشود ، آن گاه امام فرمود :\r\nمطلب چنين است و ليكن رسول خدا صلّى اللَّه عليه و آله اعمال امت هر صباح به آن حضرت نشان داده مىشود اعمال نيكوكاران و بدكاران ، پس حذر كنيد آن است قول خدا  فَسَيَرَى اللَّهُ عَمَلَكُمْ وَ رَسُولُهُ وَ الْمُؤْمِنُونَ  .\r\n3 - بريد عجلى مىگويد : از امام باقر عليه السّلام از قول خدا  اعْمَلُوا فَسَيَرَى \r\n\r\n","description":"","footnote":"","page_name":" 309 ","page_number":309},
  {"content":"\r\n\r\n اللَّهُ . . .  پرسيدم فرمود : هيچ مؤمنى نيست كه مىميرد و نه كافرى در قبر گذاشته مىشود مگر آنكه عملش به رسول خدا و على بن أبى طالب نشان داده مىشود همين طور تا آخرين كسى كه خدا طاعتش را بر بندگان واجب فرموده است .\r\n4 - ابو عبد اللَّه عليه السّلام فرمود :\r\nو المؤمنون هم الأئمة .\r\nدر روايات هست كه اعمال در ستونى از نور نقش مىبندد و آنها عليهم السّلام مىبينند .\r\n* * *\r\n\r\n","description":"","footnote":"","page_name":" 310 ","page_number":310},
  {"content":"\r\n\r\n\r\n[ سوره التوبة ( 9 ) : آيات 107 تا 112 
  ]\r\nوَ الَّذِينَ اتَّخَذُوا مَسْجِداً ضِراراً وَ كُفْراً وَ تَفْرِيقاً بَيْنَ الْمُؤْمِنِينَ وَ إِرْصاداً لِمَنْ حارَبَ اللَّهَ وَ رَسُولَهُ مِنْ قَبْلُ وَ لَيَحْلِفُنَّ إِنْ أَرَدْنا إِلاَّ الْحُسْنى وَ اللَّهُ يَشْهَدُ إِنَّهُمْ لَكاذِبُونَ ( 107 ) لا تَقُمْ فِيهِ أَبَداً لَمَسْجِدٌ أُسِّسَ عَلَى التَّقْوى مِنْ أَوَّلِ يَوْمٍ أَحَقُّ أَنْ تَقُومَ فِيهِ فِيهِ رِجالٌ يُحِبُّونَ أَنْ يَتَطَهَّرُوا وَ اللَّهُ يُحِبُّ الْمُطَّهِّرِينَ ( 108 ) أَ فَمَنْ أَسَّسَ بُنْيانَهُ عَلى تَقْوى مِنَ اللَّهِ وَ رِضْوانٍ خَيْرٌ أَمْ مَنْ أَسَّسَ بُنْيانَهُ عَلى شَفا جُرُفٍ هارٍ فَانْهارَ بِهِ فِي نارِ جَهَنَّمَ وَ اللَّهُ لا يَهْدِي الْقَوْمَ الظَّالِمِينَ ( 109 ) لا يَزالُ بُنْيانُهُمُ الَّذِي بَنَوْا رِيبَةً فِي قُلُوبِهِمْ إِلاَّ أَنْ تَقَطَّعَ قُلُوبُهُمْ وَ اللَّهُ عَلِيمٌ حَكِيمٌ ( 110 ) إِنَّ اللَّهَ اشْتَرى مِنَ الْمُؤْمِنِينَ أَنْفُسَهُمْ وَ أَمْوالَهُمْ بِأَنَّ لَهُمُ الْجَنَّةَ يُقاتِلُونَ فِي سَبِيلِ اللَّهِ فَيَقْتُلُونَ وَ يُقْتَلُونَ وَعْداً عَلَيْهِ حَقًّا فِي التَّوْراةِ وَ الْإِنْجِيلِ وَ الْقُرْآنِ وَ مَنْ أَوْفى بِعَهْدِهِ مِنَ اللَّهِ فَاسْتَبْشِرُوا بِبَيْعِكُمُ الَّذِي بايَعْتُمْ بِهِ وَ ذلِكَ هُوَ الْفَوْزُ الْعَظِيمُ ( 111 )\r\nالتَّائِبُونَ الْعابِدُونَ الْحامِدُونَ السَّائِحُونَ الرَّاكِعُونَ السَّاجِدُونَ الْآمِرُونَ بِالْمَعْرُوفِ وَ النَّاهُونَ عَنِ الْمُنْكَرِ وَ الْحافِظُونَ لِحُدُودِ اللَّهِ وَ بَشِّرِ الْمُؤْمِنِينَ ( 112 )\r\n\r\n","description":"","footnote":"","page_name":" 311 ","page_number":311},
  {"content":"\r\n\r\n107 - كسانى كه مسجدى بنا كرده‌اند از روى ضرر زدن و كفر و تفرقه افكندن ميان مؤمنان و كمين درست كردن براى كسى كه از پيش با خدا و رسول جنگيده است ، قسم مىخورند كه فقط خوبى اراده كرده‌ايم ، خدا گواه است كه دروغگو هستند .\r\n108 - ابدا در آن مسجد نماز مخوان ، مسجدى كه از اول بر تقوى پايه‌گذارى شده شايسته‌تر است در آن به نماز بايستى در آن مردانى هستند خوش دارند كه پاك باشند ، خدا پاك شوندگان را دوست مىدارد .\r\n109 - آيا آنكه بنايش را بر تقوى و رضاى خدا پايه نهاده بهتر است يا آنكه بنايش را بر لب سيلگاه فرو ريختنى بنا نهاده است ؟ كه او را در آتش جهنم ساقط كرده ، خدا قوم ستمكاران را هدايت نمىكند .\r\n110 - بنايى كه از روى شك ساخته‌اند در دلهاى آنها پيوسته هست مگر آنكه دلهايشان پاره پاره شود ، خدا دانا و حكمت كردار است .\r\n111 - خدا از مؤمنان جانها و اموال آنها را در مقابل بهشت خريده است ، در راه خدا مىجنگند ، مىكشند و كشته مىشوند ، اين وعدهء حقى است بر عهدهء خدا در تورات و انجيل و قرآن ، كيست كه به عهد خود از خدا وفادارتر باشد ، به اين معامله كه كرده‌ايد شاد باشيد ، رستگارى بزرگ فقط همين است .\r\n112 - توبه كنندگانند ، و عبادت پيشگان و سپاس گويان و سياحت كنندگان و ركوع كنندگان و سجده آوران و آمران به معروف و نهى كنندگان از منكر و حافظان حدود الهى و بشارت بده مؤمنان را .\r\n\r\nكلمه‌ها\r\nضرارا : ضرر رساندن . زيان زدن . مصدر مفاعله است . ( فكر ضرر زدن ) .\r\nارصاد : رصد : مراقبت كردن . چيزى را زير نظر گرفتن . به معناى\r\n\r\n","description":"","footnote":"","page_name":" 312 ","page_number":312},
  {"content":"\r\n\r\nمراقب و مراقبت شده نيز آيد . ارصاد اگر بعدش لام آيد به معنى آماده كردن است ، على هذا معنايش آماده كردن كمين است كه فقط يك بار در قرآن آمده است .\r\nاسس : اساس : اصل و پايه « اسس » : پايه نهاده شده است .\r\nيتطهروا : تطهر و طهر ( بر وزن قفل ) : پاك شدن  أَنْ يَتَطَهَّرُوا  اينكه پاك شوند . « مطهرين » پاك شوندگان آن در اصل « متطهرين » است .\r\nبنيان : بنيان مصدر است به معنى بنا كردن ولى در آيه به معناى مفعول ( مبنى ) است يعنى : ساختمان .\r\nشفا : شفا : كنار ، حاشيه . « شفا البئر » : كنار چاه .\r\nجرف : ( بر وزن شتر ) كنار نهر كه آب زير آن را برده و تكّه تكّه مىافتد . جرف ( بر وزن عقل ) به معنى بردن است على هذا جرف در آيه به معنى مجروف مىباشد .\r\nهار : هور ( به فتح - ه ) سقوط و انهدام « هار البناء ، انهدم و سقط » هار اسم فاعل است به معنى ساقط شونده .\r\nانهار : انهيار از مادهء هور به معناى سقوط و انهدام است « انهار به » ساقط كرد آن را .\r\nاستبشروا : بشارت و بشرى : خبر مسرت بخش . استبشار : طلب شادى . يافتن يا دانستن چيزى كه شاد مىكند  فَاسْتَبْشِرُوا  : شادى بجوئيد .\r\nبايعتم : مبايعه : واقع كردن بيع . بين الاثنين است ( بايع و مشترى ) .\r\nسائحون : سيح : جريان و سير . « ساح الماء : جرى على وجه الارض » « ساح فى الارض : ذهب » سائح : سير كننده يا روزه دار .\r\n\r\n","description":"","footnote":"","page_name":" 313 ","page_number":313},
  {"content":"\r\n\r\n\r\nشرحها\r\nاين آيات يك عينيتى است از تلاش منافقان و طرفداران راه باطل و مؤمنان و طرفداران راه حق كه در راه خدا مىكشند و كشته مىشوند و متخلّق به اخلاق خوب و انسانيت مىباشند ، براى فهم دقيق اين آيات ماجرايى كه در اين زمينه واقع شده لازم است ذكر شود :\r\nپيش از آنكه رسول خدا صلّى اللَّه عليه و آله به مدينه هجرت كند مردى بنام ابو عامر راهب در مدينه مىزيست ، او يك روحانى و مورد احترام مردم بود ، از كتابهاى گذشتگان با خبر بود ، به مردم بشارت مىداد كه پيامبرى مبعوث شده و به مدينه هجرت خواهد كرد ، چون رسول خدا به مدينه آمد ، ابو عامر بر آن حضرت حسد برد و به مخالفت برخاست ، روزى به آن حضرت گفت : اين چه دينى است آورده‌اى ؟\r\nفرمود : دين حق ابراهيم است كه آورده‌ام . ابو عامر گفت : من در آن دين مىباشم حضرت فرمود : تو در دين ابراهيم نيستى بلكه چيزهايى وارد آن كرده‌اى .\r\nابو عامر گفت : هر كه از ما دروغگوست خدا او را تنها و فرارى بكشد .\r\nاو از مدينه خارج شد ، در جنگ احد با عدّه‌اى به جنگ رسول خدا صلّى اللَّه عليه و آله آمد ، پس از فتح مكه به طائف فرار كرد چون اهل طائف مسلمان شدند ، از آنجا به شام رفت و از آنجا به روم حركت نمود و نصرانى شد و به منافقان مدينه نوشت كه آمادهء رجوع من باشيد و مسجدى براى من بسازيد من با لشكريان روم به مدينه مىآيم تا محمّد را از آنجا بيرون كنيم ، او پيش از رسيدن به روم در وسط راه تنها و فرارى از دنيا رفت ، رسول خدا صلّى اللَّه عليه و آله او را به جاى ابو عامر راهب ، ابو عامر فاسق لقب داد ، او پدر حنظله غسيل الملائكه است رحمه اللَّه كه در حال جنابت كه فقط يك شب در كنار عروس خود ماند در « احد » شهيد شد ، حضرت\r\n\r\n","description":"","footnote":"","page_name":" 314 ","page_number":314},
  {"content":"\r\n\r\nفرمود ؛ ملائكه را ديدم كه با آب باران حنظله را غسل مىدادند ، پدرش كافر حقيقى ، پسر مؤمن حقيقى و شهيد راه خداست . ماجراى ديگر در اين زمينه به قرار ذيل است :\r\nمسجد « قبا » كه در جنوب غربى مدينه واقع است گويند اولين مسجدى است كه در آنجا ساخته شده است پسران عمرو بن عوف آن را بنا كردند و از رسول خدا خواستند كه در آن مسجد نماز بخواند و آن را رسميت بدهد ، آن حضرت در آن مسجد نماز خواند ، جماعتى از پسران غنم بن عوف كه منافق بودند بر آنها حسد برده و گفتند مسجدى بسازيم كه در آن باشيم و در مسجد آنها نباشيم ، لذا مسجدى در كنار مسجد قبا ساختند و پس از اتمام آن پيش رسول خدا آمدند كه ما مسجدى براى ناتوانان و براى شبهاى بارانى و سرد ساخته‌ايم مىخواهيم در آن نماز بخوانيم و دعا كنيد كه خدا بركت دهد .\r\nحضرت آماده سفر تبوك بود فرمود : انشاء اللَّه پس از برگشتن در آنجا نماز مىخوانيم ، چون آن حضرت از تبوك برگشت آيهء  وَ الَّذِينَ اتَّخَذُوا مَسْجِداً ضِراراً . . .  نازل گرديد ، حضرت چند نفر را فرستاد كه آن مسجد را خراب كرده و سوزانده و محلّش را مزبله كردند اينك مىرسيم به آيات :\r\n107 -  وَ الَّذِينَ اتَّخَذُوا مَسْجِداً ضِراراً وَ كُفْراً وَ تَفْرِيقاً بَيْنَ الْمُؤْمِنِينَ وَ إِرْصاداً لِمَنْ حارَبَ اللَّهَ وَ رَسُولَهُ مِنْ قَبْلُ وَ لَيَحْلِفُنَّ إِنْ أَرَدْنا إِلَّا الْحُسْنى وَ اللَّهُ يَشْهَدُ إِنَّهُمْ لَكاذِبُونَ  .\r\nجملهء  وَ الَّذِينَ اتَّخَذُوا . . .  ممكن است مستأنفه باشد و يا عطف بر « و منهم » كه گذشت ، ساختن آن مسجد براى ضرر زدن به مسجد قبا و كفر و تفرقه - اندازى ميان مؤمنان و آماده كردن كمين براى ابو عامر محارب بود ، سوگند مىخوردند كه جز نيّت خوب در اين كار نداريم ولى خدا گواه است كه دروغ\r\n\r\n","description":"","footnote":"","page_name":" 315 ","page_number":315},
  {"content":"\r\n\r\nمىگويند .\r\n108 -  لا تَقُمْ فِيهِ أَبَداً لَمَسْجِدٌ أُسِّسَ عَلَى التَّقْوى مِنْ أَوَّلِ يَوْمٍ أَحَقُّ أَنْ تَقُومَ فِيهِ فِيهِ رِجالٌ يُحِبُّونَ أَنْ يَتَطَهَّرُوا وَ اللَّهُ يُحِبُّ الْمُطَّهِّرِينَ  يعنى اصلا در مسجد ضرار نماز نخوان اما مسجد « قبا » كه از اوّل بر - تقوى و ايمان پايه گذارى شده شايسته است كه در آن نماز بخوانى ، مراد از قيام در هر دو مورد نماز خواندن و ايستادن براى نماز است .  عَلَى التَّقْوى  در جاى  ضِراراً وَ كُفْراً . . .  در آيهء سابق است . يعنى براى تقوى و تقرب به خدا ساخته شده است ، در اينجا دو علّت براى رجحان نماز در « قبا » ذكر شده اوّل آنكه بر تقوى ساخته شده دوم آنكه در آنجا مردانى هستند كه خوش دارند از گناهان پاك و با تقوى باشند يا از كثافات پاك باشند ، خدا نيز چنين كسان را دوست مىدارد .\r\nدر تفسير عياشى از حلبى نقل شده كه از حضرت صادق عليه السّلام پرسيد  فِيهِ رِجالٌ يُحِبُّونَ أَنْ يَتَطَهَّرُوا . . .  يعنى چه ؟ فرمود : كسانى كه دوست دارند با آب طهارت بگيرند و فرمود : آيه دربارهء اهل « قبا » نازل گرديده است « 1 » .\r\nدر مجمع البيان فرموده از امام باقر و امام صادق عليهما السّلام نقل شده\r\n« يحبون ان يتطهروا بالماء عن الغائط و البول »\r\nروايت شده كه رسول خدا صلّى اللَّه عليه و آله به آنها گفت : در طهارت گرفتن چه كار مىكنيد كه خدا شما را ثناى نيك گفته است ؟\r\nگفتند : اثر غائط را با آب مىشوئيم .\r\n109 -  أَ فَمَنْ أَسَّسَ بُنْيانَهُ عَلى تَقْوى مِنَ اللَّهِ وَ رِضْوانٍ خَيْرٌ أَمْ مَنْ أَسَّسَ بُنْيانَهُ عَلى شَفا جُرُفٍ هارٍ فَانْهارَ بِهِ فِي نارِ جَهَنَّمَ وَ اللَّهُ لا يَهْدِي الْقَوْمَ الظَّالِمِينَ  .\r\n\r\n\r\n","description":"","footnote":"\r\n( 1 )\r\nقال : سألته عن قول اللَّه  فِيهِ رِجالٌ يُحِبُّونَ أَنْ يَتَطَهَّرُوا  قال الذين يحبون ان يتطهروا نظف الوضوء و هو الاستنجاء بالماء و قال نزلت هذه الاية فى اهل قبا » .\r\n","page_name":" 316 ","page_number":316},
  {"content":"\r\n\r\nاين آيه تكميل آيهء  لا تَقُمْ فِيهِ أَبَداً . . .  است يعنى آنكه بنيانش بر تقوى پايه گذارى كرده بهتر است از كسى كه بنيانش را بر كنار سيلگاه فرو ريزنده بنا نهاده است ، ضمير « به » راجع است به « من » على هذا  فَانْهارَ بِهِ  يعنى او را ساقط كرد ، در اين آيه بنيان منافق كه روى اغراض منافقانه ساخته شده ، به ساختمانى تشبيه شده كه بر كنار سيلگاه فرو ريزنده بنا شده كه سازنده را به آتش جهنم ساقط مىكند : علت اين سقوط آنست كه خدا ظالمان را در كار ظالمانهءشان هدايت و موفق نمىكند . در اين آيه زندگى مؤمن و منافق روى اغراضى كه دارند تشريح شده است .\r\n110 -  لا يَزالُ بُنْيانُهُمُ الَّذِي بَنَوْا رِيبَةً فِي قُلُوبِهِمْ إِلَّا أَنْ تَقَطَّعَ قُلُوبُهُمْ وَ اللَّهُ عَلِيمٌ حَكِيمٌ  .\r\nكلمهء  فِي قُلُوبِهِمْ  متعلّق است به « بنيانهم » يعنى بنايى كه از روي شك ساخته‌اند در قلوب آنها پيوسته است مگر آنكه قلوبشان تكه پاره شود و طرفدارى از آن بنيان نيز از بين برود ، اشاره است به رسوخ نفاق در قلب آنها و اينكه با انهدام آن مسجد هنوز اثر آن در قلوبشان باقى است خدا عليم و حكيم است كه مؤمنان را آن چنان بلند و منافقان را اين چنين پست مىكند .\r\n111 -  إِنَّ اللَّهَ اشْتَرى مِنَ الْمُؤْمِنِينَ أَنْفُسَهُمْ وَ أَمْوالَهُمْ بِأَنَّ لَهُمُ الْجَنَّةَ يُقاتِلُونَ فِي سَبِيلِ اللَّهِ فَيَقْتُلُونَ وَ يُقْتَلُونَ  .\r\nاين عينيت مؤمنان در مقابل منافقان است ، خدا لذات دنيا را نالايق ديده از اينكه پاداش مؤمنان رزمنده باشد ، در اينجا خريدار خدا ، فروشنده مؤمنان متاع اموال و جانها ، قيمت بهشت خداست ،  فَيَقْتُلُونَ وَ يُقْتَلُونَ  نشان مىدهد كه در صورت كشتن و كشته شدن هر دو ، اين معامله درست است و فقط منحصر به شهيد شدن نيست .\r\n وَعْداً عَلَيْهِ حَقًّا فِي التَّوْراةِ وَ الْإِنْجِيلِ وَ الْقُرْآنِ وَ مَنْ أَوْفى \r\n\r\n","description":"","footnote":"","page_name":" 317 ","page_number":317},
  {"content":"\r\n\r\n بِعَهْدِهِ مِنَ اللَّهِ  .\r\nتأكيد وعدهء بهشت است كه اين وعدهء حق بر عهدهء خداست كه در سه كتاب آسمانى بيان شده است ، وانگهى خدا به عهد خود از همه پايبندتر است .\r\n فَاسْتَبْشِرُوا بِبَيْعِكُمُ الَّذِي بايَعْتُمْ بِهِ وَ ذلِكَ هُوَ الْفَوْزُ الْعَظِيمُ  يعنى به اين معامله كه ميان خود و خدا كرده‌ايد شاد و مسرور باشيد ، رستگارى بزرگ فقط همين است .\r\n112 -  التَّائِبُونَ الْعابِدُونَ الْحامِدُونَ السَّائِحُونَ الرَّاكِعُونَ السَّاجِدُونَ الْآمِرُونَ بِالْمَعْرُوفِ وَ النَّاهُونَ عَنِ الْمُنْكَرِ وَ الْحافِظُونَ لِحُدُودِ اللَّهِ وَ بَشِّرِ الْمُؤْمِنِينَ  .\r\nيعنى مؤمنانى كه در آيهء سابق گفته شد « هم التائبون العابدون . . . » آرى دارندگان اين چنين اوصاف با مال و جان در راه خدا مىجنگند آنها توبه كارانند كه در صورت اشتباه فورا روى به خدا مىآورند ، بندگان خدا هستند كه خدا را در مقابل نعمتهايش حمد مىكنند ، در راه خدا از مسجدى به مسجدى يا از محلّى به محلّى هجرت مىكنند « 1 » اهل ركوع و سجود هستند ، اينها اوصاف شخصى است اما از لحاظ اجتماعى امر به معروف و نهى از منكر كنندگانند كه مىخواهند جامعه را از گناهان پاك و به تقوى آراسته كنند و خود ، حدود و مقررات خدا را حفظ مىكنند آنها مؤمنانند ، بشارت باد آنها را .\r\n\r\n\r\n","description":"","footnote":"\r\n( 1 ) سائح بمعنى سير كننده و جارى شونده است اين كلمه در آيهء :  عابِداتٍ سائِحاتٍ ثَيِّباتٍ . . .  تحريم / 5 و در آيهء :  فَسِيحُوا فِي الْأَرْضِ . . .  توبه / 2 نيز آمده است ، بعضى آن را حركت كننده از معبدى به معبدى و از محلى به محلى گفته‌اند ، ممكن است به معنى مهاجرت باشد ، بعضى آن را روزه‌داران معنى كردند كه رسول خدا ( ص ) فرموده : سياحت امت من روزه است :\r\n« سياحة امتى الصيام » .\r\n","page_name":" 318 ","page_number":318},
  {"content":"\r\n\r\n\r\n[ سوره التوبة ( 9 ) : آيات 113 تا 121 
  ]\r\nما كانَ لِلنَّبِيِّ وَ الَّذِينَ آمَنُوا أَنْ يَسْتَغْفِرُوا لِلْمُشْرِكِينَ وَ لَوْ كانُوا أُولِي قُرْبى مِنْ بَعْدِ ما تَبَيَّنَ لَهُمْ أَنَّهُمْ أَصْحابُ الْجَحِيمِ ( 113 ) وَ ما كانَ اسْتِغْفارُ إِبْراهِيمَ لِأَبِيهِ إِلاَّ عَنْ مَوْعِدَةٍ وَعَدَها إِيَّاهُ فَلَمَّا تَبَيَّنَ لَهُ أَنَّهُ عَدُوٌّ لِلَّهِ تَبَرَّأَ مِنْهُ إِنَّ إِبْراهِيمَ لَأَوَّاهٌ حَلِيمٌ ( 114 ) وَ ما كانَ اللَّهُ لِيُضِلَّ قَوْماً بَعْدَ إِذْ هَداهُمْ حَتَّى يُبَيِّنَ لَهُمْ ما يَتَّقُونَ إِنَّ اللَّهَ بِكُلِّ شَيْءٍ عَلِيمٌ ( 115 ) إِنَّ اللَّهَ لَهُ مُلْكُ السَّماواتِ وَ الْأَرْضِ يُحْيِي وَ يُمِيتُ وَ ما لَكُمْ مِنْ دُونِ اللَّهِ مِنْ وَلِيٍّ وَ لا نَصِيرٍ ( 116 ) لَقَدْ تابَ اللَّهُ عَلَى النَّبِيِّ وَ الْمُهاجِرِينَ وَ الْأَنْصارِ الَّذِينَ اتَّبَعُوهُ فِي ساعَةِ الْعُسْرَةِ مِنْ بَعْدِ ما كادَ يَزِيغُ قُلُوبُ فَرِيقٍ مِنْهُمْ ثُمَّ تابَ عَلَيْهِمْ إِنَّهُ بِهِمْ رَؤُفٌ رَحِيمٌ ( 117 )\r\nوَ عَلَى الثَّلاثَةِ الَّذِينَ خُلِّفُوا حَتَّى إِذا ضاقَتْ عَلَيْهِمُ الْأَرْضُ بِما رَحُبَتْ وَ ضاقَتْ عَلَيْهِمْ أَنْفُسُهُمْ وَ ظَنُّوا أَنْ لا مَلْجَأَ مِنَ اللَّهِ إِلاَّ إِلَيْهِ ثُمَّ تابَ عَلَيْهِمْ لِيَتُوبُوا إِنَّ اللَّهَ هُوَ التَّوَّابُ الرَّحِيمُ ( 118 ) يا أَيُّهَا الَّذِينَ آمَنُوا اتَّقُوا اللَّهَ وَ كُونُوا مَعَ الصَّادِقِينَ ( 119 ) ما كانَ لِأَهْلِ الْمَدِينَةِ وَ مَنْ حَوْلَهُمْ مِنَ الْأَعْرابِ أَنْ يَتَخَلَّفُوا عَنْ رَسُولِ اللَّهِ وَ لا يَرْغَبُوا بِأَنْفُسِهِمْ عَنْ نَفْسِهِ ذلِكَ بِأَنَّهُمْ لا يُصِيبُهُمْ ظَمَأٌ وَ لا نَصَبٌ وَ لا مَخْمَصَةٌ فِي سَبِيلِ اللَّهِ وَ لا يَطَؤُنَ مَوْطِئاً يَغِيظُ الْكُفَّارَ وَ لا يَنالُونَ مِنْ عَدُوٍّ نَيْلاً إِلاَّ كُتِبَ لَهُمْ بِهِ عَمَلٌ صالِحٌ إِنَّ اللَّهَ لا يُضِيعُ أَجْرَ الْمُحْسِنِينَ ( 120 ) وَ لا يُنْفِقُونَ نَفَقَةً صَغِيرَةً وَ لا كَبِيرَةً وَ لا يَقْطَعُونَ وادِياً إِلاَّ كُتِبَ لَهُمْ لِيَجْزِيَهُمُ اللَّهُ أَحْسَنَ ما كانُوا يَعْمَلُونَ ( 121 )\r\n\r\n","description":"","footnote":"","page_name":" 319 ","page_number":319},
  {"content":"\r\n\r\n113 - پيغمبر و مؤمنان را نرسد كه براى مشركان از خدا آمرزش بخواهند هر چند اقوامشان بوده باشند ، ( اين ) پس از آنست كه ( مشركان مرده باشند ) و بر مؤمنان ثابت شده باشد كه آنها اهل آتشند .\r\n114 - آمرزش خواستن ابراهيم براى پدرش فقط از روى وعده‌اى بود كه به او داده بود و چون ( او مرد ) و بر ابراهيم حتمى شد كه او دشمن خداست از او بيزارى كرد كه ابراهيم بسيار مهربان و بردبار بود .\r\n115 - از سنت خدا نيست كه قومى را بعد از هدايتشان گمراه كند مگر آنكه چيزى كه بايد از آن پرهيز كنند به آنها روشن نمايد كه خدا به هر چيز داناست .\r\n116 - حكومت آسمانها و زمين خاص خداست ، زنده مىكند و مىميراند و شما را جز او سرپرستى و ياورى نيست .\r\n117 - خدا عنايت كرد بر پيغمبر و بر مهاجرين و انصارى كه در زمان سختى از او پيروى كردند ، اين پس از آن بود كه نزديك بود قلوب گروهى از آنها منحرف شود سپس بر آنها عنايت كرد كه خدا به مؤمنان با رأفت و مهربان است .\r\n118 - و خدا عنايت كرد بر آن سه نفر كه از جهاد تخلف كردند تا جايى كه زمين با آن فراخى بر آنها تنگ شد ، باطنشان نيز بر آنها تنگ گرديده و دانستند كه پناهگاهى از سخط خدا جز به سوى خدا نيست ، سپس بر آنها توفيق داد تا توبه كنند كه خدا بسيار توبه پذير و مهربان است .\r\n\r\n","description":"","footnote":"","page_name":" 320 ","page_number":320},
  {"content":"\r\n\r\n119 - اى كسانى كه ايمان آورده‌ايد از خدا بترسيد و با راستان باشيد .\r\n120 - بر اهل مدينه و باديه‌نشينان اطراف آنها ، نرسد كه از رسول خدا تخلف كنند و به سبب اشتغال به خود از او اعراض نمايند ، زيرا هيچ عطشى و رنجى و گرسنگى در راه خدا به آنها نمىرسد و به جايى كه كفار را خشمگين كند قدم نمىنهند و از دشمنى به مطلوبى نمىرسند مگر آنكه براى آنها عمل صالح نوشته مىشود زيرا خدا پاداش نيكوكاران را تباه نمىكند .\r\n121 - و هيچ نفقهء كوچك و بزرگى انفاق نمىكنند و هيچ راهى نمىپيمايند مگر آنكه براى آنها ثبت مىشود تا خدا بهتر از آنچه مىكرده‌اند اجرشان دهد .\r\n\r\nكلمه‌ها\r\nاولى قربى : صاحبان قرابت . ( خويشاوندان ) الجحيم : جحيم : آتش بزرگ . « الجحيم كل نار عظيمة فى مهواة » .\r\nموعده : موعد و موعده ؛ وعده . مصدر ميمى است .\r\nاواه : تأوه و تأويه : اظهار درد و ناراحتى . اوه كلمه‌ايست كه در مقام ناليدن از فشار و درد گفته مىشود ، اواه صيغهء مبالغه است بسيار تضرع كن ، آن در آيه از آثار رقت قلب و مهربانى است .\r\nحليم : حلم : بردبارى و عقل . حليم : بردبار از روى عقل .\r\nيزيغ : زيغ : انحراف از حق . بعضى مطلق ميل گفته‌اند ولى در قرآن به معنى ميل از حق به كار رفته است .\r\nرءوف : رأفة را بعضى رحمت شديد و بعضى مطلق رحمت گفته است ، گويند رأفت نسبت به كسى كه گرفتار باشد ولى رحمت اعم است .\r\nخلفوا : يعنى مانده شدند و با جنگجويان به جهاد نرفتند .\r\nرحبت : رحب : وسعت و فراخى . « رحبت » : فراخ شد .\r\n\r\n","description":"","footnote":"","page_name":" 321 ","page_number":321},
  {"content":"\r\n\r\nظمأ : عطش و تشنگى . « نصب » : رنج . « مخمصه » : گرسنگى خمص در اصل لاغرى و فرو رفتگى شكم از گرسنگى است .\r\nيطئون : وطؤ : يكى از معانى آن زير پا گذاشتن و قدم نهادن است موطئا :\r\nمحلّى كه به آن قدم مىنهند  وَ لا يَطَؤُنَ مَوْطِئاً  قدم نمىنهند به زمين .\r\nينالون : نيل : رسيدن در آيه فوق از براى مفعول است  لا يَنالُونَ مِنْ عَدُوٍّ نَيْلًا  : از دشمنى به مطلوبى نمىرسند .\r\nواديا : سيلگاه و دره . راغب گويد : آن در اصل محل جريان آب است دره را از آن جهت وادى گويند  وَ لا يَقْطَعُونَ وادِياً  در درّه‌اى راه نمىروند .\r\n\r\nشرحها\r\nآيات شريفه در رديف آيات گذشته است و در آنها بيان شده كه پيغمبر و ديگران نمىتوانند از خدا براى مشركان مغفرت بخواهند ، استغفار ابراهيم براى آذر مشرك تا وقتى بود كه اهل عذاب بودنش روشن نشده بود و نمرده بود امّا پس از مردنش براى او مغفرت نخواست . آن گاه گفته شده : آنان كه در تبوك با آن سختىها از پيغمبر دست نكشيدند مورد توجه خدا قرار گرفته‌اند و نيز خدا توبهء آن سه نفر را كه در جنگ شركت نكردند پس از بسته شدن راهها به رويشان پذيرفت در آخر فرموده : مسلمانان نبايد از رسول خدا تخلف كنند زيرا اگر در يارى كردن پيغمبر به فشار افتند پيش خدا پاداش خواهند داشت .\r\n113 -  ما كانَ لِلنَّبِيِّ وَ الَّذِينَ آمَنُوا أَنْ يَسْتَغْفِرُوا لِلْمُشْرِكِينَ وَ لَوْ كانُوا أُولِي قُرْبى مِنْ بَعْدِ ما تَبَيَّنَ لَهُمْ أَنَّهُمْ أَصْحابُ الْجَحِيمِ  .\r\n\r\n","description":"","footnote":"","page_name":" 322 ","page_number":322},
  {"content":"\r\n\r\nدانستن اينكه فلان مشرك اهل جهنم است در صورتى است كه او در حال شرك بميرد و تا نمرده چون مكان توبه هست يقين به اهل جهنم بودنش نيست . آمدن ذا قربى براى آنست كه قرابت ، انسان را وادار مىكند كه به خويشاوند مشرك مغفرت بخواهد ولى مقتضاى ايمان آنست كه چنين كارى نكند .\r\nبهر حال مضمون اين آيه آنست كه : وقتى كه كسى مشرك از دنيا رفت پيغمبر و مؤمنان را نرسد كه از خدا براى او مغفرت بخواهند ، زيرا عذاب خدا بر چنين كسى حتمى شده ، استغفار فائده‌اى به حال او نخواهد داشت ، از اينجا معلوم مىشود كه مسلمانان مىخواستند چنين بكنند .\r\n114 -  وَ ما كانَ اسْتِغْفارُ إِبْراهِيمَ لِأَبِيهِ إِلَّا عَنْ مَوْعِدَةٍ وَعَدَها إِيَّاهُ فَلَمَّا تَبَيَّنَ لَهُ أَنَّهُ عَدُوٌّ لِلَّهِ تَبَرَّأَ مِنْهُ إِنَّ إِبْراهِيمَ لَأَوَّاهٌ حَلِيمٌ  .\r\nاگر در اينجا « تبين » را بواسطهء مرگ « آزر » بدانيم و بگوئيم : دشمن خدا بودن « آزر » آن گاه بر ابراهيم حتمى شد كه « آزر » مشرك از دنيا رفت ، آن وقت اين آيه يك دفع دخل است و خلاصهء دو آيه چنين مىشود : پيغمبر و مؤمنان نبايد پس از مرگ مشركان براى آنها استغفار كنند ، ابراهيم نيز روى وعدهء خود تا آزر زنده بود براى او استغفار كرد اما پس از مرگ از او بيزارى جست و براى او استغفار نكرد .\r\nدر تفسير مجمع البيان و المنار و ابن كثير از ابن عباس نقل شده : ابراهيم عليه السّلام پيوسته براى آزر استغفار مىكرد تا بمرد و چون در حال شرك از دنيا رفت بر ابراهيم حتمى شد كه او دشمن خداست آن وقت از او بيزارى نمود ، در روايت عياشى هست : «\r\nقال لما مات تبين انه عدو للَّه فلم يستغفر له\r\n» على هذا استغفار براى مشرك تا زنده است جايز است كه بگوئيم : خدايا هدايتش كن و بيامرز ، اما پس از مردن جايز نيست ، اين مطلب را در قاموس قرآن « آزر » بطور تفصيل\r\n\r\n","description":"","footnote":"","page_name":" 323 ","page_number":323},
  {"content":"\r\n\r\nشرح داده‌ام به آنجا رجوع شود و تتمهء مطلب انشاء اللَّه در سورهء ممتحنه خواهد آمد .\r\nجملهء  إِنَّ إِبْراهِيمَ لَأَوَّاهٌ حَلِيمٌ  تعليل استغفار است چون ابراهيم بسيار دردمند و تضرع كننده بود ، از جمله براى آزر تضرع مىكرد كه خدا هدايتش فرمايد ولى در عين حال حليم و عاقل بود مىدانست كه بايد هدايت او را از خدا بخواهد و گرنه تضرع خالى فائده‌اى ندارد .\r\n115 -  وَ ما كانَ اللَّهُ لِيُضِلَّ قَوْماً بَعْدَ إِذْ هَداهُمْ حَتَّى يُبَيِّنَ لَهُمْ ما يَتَّقُونَ إِنَّ اللَّهَ بِكُلِّ شَيْءٍ عَلِيمٌ  .\r\nاين آيه و آيهء بعدى در رابطه با آيه  ما كانَ لِلنَّبِيِّ وَ الَّذِينَ آمَنُوا . . .  است يعنى خدا شما را هدايت مىكند كه مبادا براى مشركان پس از مردن آنها استغفار كنيد و اگر پس از بيان خدا براى مشركان استغفار كنيد در ضلالت خواهيد بود و فقط بايد خدا را سرپرست و يار بگيريد كه حيات و مرگ و حكومت آسمانها و زمين خاص اوست . يعنى : خدا قومى را كه هدايت كند آنها را اضلال نمىكند .\r\nمگر پس از آنكه چيزهاى واجب الاجتناب را براى آنها بيان نمايد ، اين تقريبا نظير آيهء :  ذلِكَ بِأَنَّ اللَّهَ لَمْ يَكُ مُغَيِّراً نِعْمَةً أَنْعَمَها عَلى قَوْمٍ حَتَّى يُغَيِّرُوا ما بِأَنْفُسِهِمْ  انفال / 53 است ( استفاده از الميزان ) .\r\n116 -  إِنَّ اللَّهَ لَهُ مُلْكُ السَّماواتِ وَ الْأَرْضِ يُحْيِي وَ يُمِيتُ وَ ما لَكُمْ مِنْ دُونِ اللَّهِ مِنْ وَلِيٍّ وَ لا نَصِيرٍ  .\r\nيعنى با استغفار خود بر مشركان از ولايت خدا خارج نشويد كه حكومت آسمانها و زمين از آن خداست و حيات و مرگ در دست اوست و جز او سرپرست و كمك نداريد .\r\n117 -  لَقَدْ تابَ اللَّهُ عَلَى النَّبِيِّ وَ الْمُهاجِرِينَ وَ الْأَنْصارِ الَّذِينَ \r\n\r\n","description":"","footnote":"","page_name":" 324 ","page_number":324},
  {"content":"\r\n\r\n اتَّبَعُوهُ فِي ساعَةِ الْعُسْرَةِ مِنْ بَعْدِ ما كادَ يَزِيغُ قُلُوبُ فَرِيقٍ مِنْهُمْ ثُمَّ تابَ عَلَيْهِمْ إِنَّهُ بِهِمْ رَؤُفٌ رَحِيمٌ  .\r\nساعة مقدارى از زمان را گويند ، منظور از زمان عسرت و سختى زمانى است كه زندگى در آن بسبب بعضى از عوامل تنگ باشد مانند عطش ، گرسنگى قحطى و مانند آن منظور از آن مسافرت تبوك است كه مهاجرين و انصار با آن همه سختى و كمى آذوقه و حرارت هوا و نبودن مركوب كه حتى ده نفر به نوبت بيك شتر سوار مىشدند و يك عدد خرما را به ترتيب در دهان مىگذاشتند ، آن سفر جنگى را انجام دادند .\r\nدر اين آيه در هيچ يك از دو « تاب » گناه مطرح نشده است بلكه مراد از توبهء خدا فقط توجه و مورد رحمت و عنايت قرار دادن است ، پس توبه و توجه بر پيغمبر و مهاجرين و انصار براى آنست كه آن حضرت به چنان سفر سختى تن در داد و يارانش از وى پيروى كردند .\r\n« ثم تاب » ادامهء توجه و عنايت خداست كه بدون دغدغه سفر را تمام كردند به نظر الميزان  ثُمَّ تابَ  تفصيل « تاب » اول است ، آمدن  رَؤُفٌ رَحِيمٌ  به نظرم براى آنست كه قطع نظر از رحمت عمومى ، در اينجا رأفت يعنى اشدّ رحمت يا رحمت به مبتلا نيز در جريان بوده است .\r\n118 -  وَ عَلَى الثَّلاثَةِ الَّذِينَ خُلِّفُوا حَتَّى إِذا ضاقَتْ عَلَيْهِمُ الْأَرْضُ بِما رَحُبَتْ وَ ضاقَتْ عَلَيْهِمْ أَنْفُسُهُمْ وَ ظَنُّوا أَنْ لا مَلْجَأَ مِنَ اللَّهِ إِلَّا إِلَيْهِ ثُمَّ تابَ عَلَيْهِمْ لِيَتُوبُوا إِنَّ اللَّهَ هُوَ التَّوَّابُ الرَّحِيمُ  .\r\nكلمهء  عَلَى الثَّلاثَةِ  عطف است بر  عَلَى النَّبِيِّ  يعنى : خدا توبه كرد بر - پيغمبر و مهاجرين و انصار و بر آن سه نفر كه ماندند و به جهاد نرفتند ، مجهول آمدن « خلفوا » براى آنست كه بعضى از عوامل مانند سهل انگارى و غيره سبب ماندن آنها شده و ذكرش صلاح نبوده است .\r\n\r\n","description":"","footnote":"","page_name":" 325 ","page_number":325},
  {"content":"\r\n\r\nمنظور از سه نفر چنان كه در تفسير عيّاشى و مجمع البيان آمده كعب بن مالك و مرارة بن ربيع و هلال بن اميه است كه از جنگ تبوك تخلّف كردند ولى نه از روى نفاق بلكه از روى سستى و سهل‌انگارى ، غرض از  ضاقَتْ عَلَيْهِمُ الْأَرْضُ  آن بود كه رسول خدا صلّى اللَّه عليه و آله ملاقات و سخن گفتن با آنها را منع كرد ، همه از آنها دور شدند ، منظور از  وَ ضاقَتْ عَلَيْهِمْ أَنْفُسُهُمْ  آنست كه در دل احساس تنگى كردند و ديدند زمين و زمان بر آنها بسته است و پر از اندوه شدند و دانستند پناهگاهى جز خدا نيست ، چارهء اين درد فقط در نزد اوست ، تفصيل اين قصه در نكته‌ها خواهد آمد در اينجا چند مطلب هست :\r\nاول توبهء بنده پيوسته در وسط دو توبهء خدا واقع مىشود يعنى : اول خدا ببندهء گناهكار توبه مىكند و او را مورد عنايت قرار مىدهد و در وجود او حالت انابه به وجود مىآورد آن گاه بنده توبه مىكند و سپس خدا توبهء او را مىپذيرد ، على هذا مراد از « تاب  عَلَى الثَّلاثَةِ الَّذِينَ خُلِّفُوا . . .  و از  ثُمَّ تابَ عَلَيْهِمْ  همان توبه اول از خداست . منظور از « ليتوبوا » توبهء بنده و از « تواب رحيم » توبه پذيرى خدا و توبهء دوم خداست . ( از الميزان ) على هذا توبهء اولى خدا نسبت به آنها مانند توبهء خداست نسبت به رسول خدا و مهاجرين و انصار .\r\nدوم :  ثُمَّ تابَ عَلَيْهِمْ  ظاهرا تفصيل توبهء اول است جملهء :  إِنَّ اللَّهَ هُوَ التَّوَّابُ الرَّحِيمُ  دليل پذيرفتن « ليتوبوا » است .\r\nسوم : در الميزان فرموده آمده آيهء  لَقَدْ تابَ اللَّهُ عَلَى النَّبِيِّ . . .  براى اين آيه است كه توبه‌ها شامل همه باشد و آنها كه گناه و سپس توبه كردند كاملا مشخص نشوند و گرنه توبهء خدا در آيهء اول فقط عنايت و در آيه دوم مقابل گناه است و اگر جريان دوم نبود آمدن آيهء اول چندان موضوعيت نداشت .\r\n119 -  يا أَيُّهَا الَّذِينَ آمَنُوا اتَّقُوا اللَّهَ وَ كُونُوا مَعَ الصَّادِقِينَ  .\r\n\r\n","description":"","footnote":"","page_name":" 326 ","page_number":326},
  {"content":"\r\n\r\nاين آيه مىشود در رابطه با دو آيهء گذشته و مخصوصا آيهء  لَقَدْ تابَ اللَّهُ  باشد كه در آنها مردان صادق شناخته شدند » صادق گرچه به حسب معناى اولى راستگو است با توسع به كسى كه عملش مطابق قول و اراده و وعده‌اش باشد اطلاق مىشود ( راستان ) لفظ  اتَّقُوا اللَّهَ  نشان مىدهد كه صادقين به معناى دوم است زيرا تقوا جنبهء عملى دارد تا تقواى عملى نداشته باشيم از صادقين نخواهيم بود « 1 » در روايات وارد شده : مراد از صادقين آل محمّد عليهم السلام‌اند ، به نظر ميآيد مراد از آن بيان فرد اكمل باشد زيرا مصاديق اكمل صادقين آنها عليهم السلام هستند .\r\nدر مجمع البيان از جابر بن عبد اللَّه از امام باقر - صلوات اللَّه عليه - نقل شده : « في قوله  وَ كُونُوا مَعَ الصَّادِقِينَ \r\nقال : مع آل محمّد » .\r\nدر تفسير صافى از كافى از حضرت رضا عليه السّلام نقل شده :\r\n« الصادقون هم الأئمة »\r\nو از امام باقر عليه السّلام نقل كرده :\r\n« ايانا عنى » .\r\n120 -  ما كانَ لِأَهْلِ الْمَدِينَةِ وَ مَنْ حَوْلَهُمْ مِنَ الْأَعْرابِ أَنْ يَتَخَلَّفُوا عَنْ رَسُولِ اللَّهِ وَ لا يَرْغَبُوا بِأَنْفُسِهِمْ عَنْ نَفْسِهِ  .\r\nباء در « بأنفسهم » به معناي سبب است ، « يرغبوا » به معناى اعراض مىباشد يعنى اهل مدينه و باديه‌نشينان را نرسد كه از رسول خدا تخلف كنند و بسبب اشتغال خود از او اعراض نمايند ، اين آيه و آيهء بعدى حق تخلف از رسول خدا را سلب مىكند ، علّت اين حكم آن است كه : هر رنج و فشارى كه در اين زمينه متحمل مىشوند و هر انفاقى كه ميكنند پيش خدا پاداش خواهند داشت .\r\n ذلِكَ بِأَنَّهُمْ لا يُصِيبُهُمْ ظَمَأٌ وَ لا نَصَبٌ وَ لا مَخْمَصَةٌ فِي سَبِيلِ اللَّهِ وَ لا يَطَؤُنَ مَوْطِئاً يَغِيظُ الْكُفَّارَ وَ لا يَنالُونَ مِنْ عَدُوٍّ نَيْلًا إِلَّا كُتِبَ  .\r\n\r\n\r\n","description":"","footnote":"\r\n( 1 ) لذا گفته‌اند : « مع الذين صدقت نياتهم و استقامت قلوبهم و اعمالهم و خرجوا مع رسول اللَّه و لم يتخلفوا عنه » .\r\n","page_name":" 327 ","page_number":327},
  {"content":"\r\n\r\n لَهُمْ بِهِ عَمَلٌ صالِحٌ  .\r\nاين قسمت راجع به رنج و مشقت بدنى است ، يعنى : اين نبودن حق تخلّف براى آن است كه : به آنها هيچ تشنگى و رنج و گرسنگى در راه خدا نميرسد و بجايى قدم نمىنهند كه كفار را بخشم آورد و از دشمن بمطلوبى مانند كشتن ، مجروح كردن و غنيمت گرفتن نمىرسند مگر آنكه در مقابل همهء اينها براى آنها عمل صالح در پيش خدا نوشته خواهد شد زيرا كه :  إِنَّ اللَّهَ لا يُضِيعُ أَجْرَ الْمُحْسِنِينَ  .\r\n121 -  وَ لا يُنْفِقُونَ نَفَقَةً صَغِيرَةً وَ لا كَبِيرَةً وَ لا يَقْطَعُونَ وادِياً إِلَّا كُتِبَ لَهُمْ  .\r\nاين بيشتر راجع به انفاق در راه جنگ است مراد از قطع وادى گذشتن و پيمودن راه است ، اين كارها نيز در دفتر آنها ثبت مىشود تا خدا بهتر از اعمالشان به آنها پاداش دهد آرى  لِيَجْزِيَهُمُ اللَّهُ أَحْسَنَ ما كانُوا يَعْمَلُونَ  .\r\n\r\nنكته‌ها\r\nمشروح ماجراى تخلف كنندگان :\r\nماجراى تخلّف آن سه نفر از جنگ تبوك در صحيح بخارى جزء ششم باب اول از عبد اللَّه بن كعب بن مالك چنين نقل شده است ، عبد اللَّه مىگويد : از پدرم شنيدم كه مىگفت من در هيچ جنگى كه رسول خدا در آن شركت داشت تخلّف نكردم مگر در جنگ تبوك ، من در جنگ « بدر » هم نبودم ولى كسى براى نبودن در آن جنگ عتاب نشد . من در بيعت عقبه شركت كردم و با رسول خدا با اسلام پيمان بستيم كه در نظر من از « بدر » مهم است .\r\nدر جنگ تبوك از همه وقت قويتر بودم و شركت در جنگ براى من از\r\n\r\n","description":"","footnote":"","page_name":" 328 ","page_number":328},
  {"content":"\r\n\r\nهر وقت آسانتر بود ، به خدا قبل از آن براى من دو مركب نبود ولى در آن جنگ دو مركب داشتم رسول خدا خودش در آن جنگ شركت كرد در يك گرماى شديدى ، سفر دورى را در پيش گرفت و با دشمن بيشترى رو برو بود ، آن حضرت در جنگها مقصد خود را روشن نمىكرد ولى در اين جنگ مقصد خود را بيان كرد .\r\nرسول خدا صلّى اللَّه عليه و آله و مسلمانان آمادهء سفر مىشدند منهم مىخواستم آماده شوم ولى آماده نمىشدم ، به خود مىگفتم : مانعى نيست من قادرم به فوريت آماده شوم ، بالاخره آن حضرت با مسلمانان از مدينه حركت كردند ، گفتم :\r\nمانعى نيست آماده مىشوم بعد از يكى دو روز به آنها ملحق مىشوم ، اما كارى نكردم تا آنها از مدينه بسيار فاصله گرفتند خواستم حركت كنم و آنها را درك كنم اما مقدورم نشد ، در آن وقتها گاهى در شهر مىگشتم و غمگين مىشدم زيرا مىديدم فقط منافقان و صاحبان عذر در شهر مانده‌اند .\r\nرسول خدا صلّى اللَّه عليه و آله تا رسيدن به تبوك از من سؤالى نكرده بود ولى در تبوك فرموده بود : كعب چه كار كرد ؟ مردى از بنى سلمه جواب داده بود لباس فاخر و تكبر او را از آمدن باز داشت ، معاذ بن جبل به آن مرد گفته بود : بد گفتى .\r\nآن گاه گفته بود : يا رسول اللَّه به خدا جز خوبى از او ندانسته‌ايم ، رسول خدا صلّى اللَّه عليه و آله ديگرى حرفى نزده بود .\r\nآن گاه خبر رسيد كه آن حضرت از تبوك برگشته و به طرف مدينه روان است ، اين سبب اندوه من شد فكر كردم كه دروغ بگويم و عذر جعل كنم زيرا از خشمش در امان نخواهم بود ، با كسان خود در اين زمينه به مشورت پرداختم ، گفتند آن حضرت عنقريب وارد مدينه مىشود ، افكار باطل از من رفت صلاح ديدم وقت ديدن آن حضرت راست بگويم .\r\n\r\n","description":"","footnote":"","page_name":" 329 ","page_number":329},
  {"content":"\r\n\r\nتا حضرت وارد مدينه شد ، عادتش آن بود كه وقت برگشتن از سفر وارد مسجد مىشد ، دو ركعت نماز مىخواند آن گاه براى پذيرايى مردم مىنشست ، چون چنين كرد تخلف كنندگان آمدند ، عذر مىآوردند كه نتوانستيم در جنگ شركت كنيم و قسم مىخوردند ، آنها حدود هشتاد هفت نفر بودند ، رسول خدا عذر ظاهرى را از آنها پذيرفت و گفت : خدا از باطنتان آگاه است و براى آنها مغفرت خواست .\r\nدر اين هنگام من پيش رفتم و سلام كرد حضرت تبسمى توأم با غضب كرد فرمود : جلو بيا رفتم تا در نزد وى نشستم فرمود : چه چيز به تخلف وادارت كرد مگر مركبت را نخريده بودى ؟ گفتم : بلى به خدا قسم اگر پيش ديگرى از اهل دنيا مىنشستم خوش داشتم كه با عذر تراشى از غضب او رها شوم ، ليكن مىدانم اگر امروز دروغى بگويم كه از من راضى شوى احتمال هست فردا خدا تو را بر من خشمگين كند ولى اگر راست بگويم اميدوارم كه خدا از گناهم بگذرد ، به خدا قسم هيچ عذرى نداشتم و از هر وقت تواناتر بودم و شركت در جنگ بر من آسانتر بود .\r\nحضرت فرمود : اين كه گفتى راست است ولى پاشو برو تا به بينم خدا دربارهء تو چه حكمى خواهد كرد .\r\nاز محضر آن حضرت بيرون آمدم مردانى از بنى سلمه در پى من آمدند و گفتند : به خدا نمىدانيم كه پيش از اين تقصيرى كرده باشى چه مانعى داشت مانند متخلفان ديگر عذر مىآوردى استغفار رسول خدا سبب آمرزش دروغت مىشد ؟ به قدرى ملامتم كردند كه خواستم پيش آن حضرت برگشته و گفته‌هايم را تكذيب كنم به آنها گفتم : آيا با كس ديگرى مانند من رفتار كرد ؟ گفتند :\r\nآرى . دو نفر نيز مانند تو اقرار كردند به آنها نيز مانند تو گفته شد .\r\n\r\n","description":"","footnote":"","page_name":" 330 ","page_number":330},
  {"content":"\r\n\r\nگفتم : آنها كيستند ؟ گفتند : مرارة بن ربيع و هلال بن اميه گفتم : عجبا دو مرد نيكوكار كه در جنگ بدر شركت كرده‌اند و مسلمان نمونه‌اند ؟ ! ! چون اين را شنيدم ديگر پيش آن حضرت برنگشتم ( معلوم شد كه پاكان حساب ديگرى خواهند داشت ) رسول خدا مسلمانان را از سخن گفتن با ما سه نفر نهى كرد ، مردم از ما اجتناب كردند و نسبت به ما عوض شدند ، زمين بر من تنگ گرديد ، فكر ميكردم مدينه همان مدينهء سابق نيست ، پنجاه شب كار چنين بود ، اما آن دو نفر در خانه خود نشسته و گريه و ناله مىكردند ، اما من از آنها جوانتر بودم ؛ از منزل خارج مىشدم ، به نماز جماعت مىآمدم و در بازار حركت مىكردم ولى كسى با من سخن نمىگفت ، من پيش رسول خدا صلّى اللَّه عليه و آله مىآمدم و سلام مىكردم ، به خودم مىگفتم : آيا زبانش را حركت داد و به سلامم جواب گفت يا نه ؟\r\nنزديك رسول خدا مىنشستم و او را زير نظر مىگرفتم چون مىايستادم به من نگاه مىكرد و چون به او نگاه مىكردم از من روى برمىگردانيد ، طولانى بودن اين مدت مرا به تنگ آورد ، روزى به باغ عموزاده‌ام ابو قتاده رفتم او از همه پيش من محبوبتر بود ، از ديوار باغ بالا رفتم به او سلام كردم ، جواب نداد ، گفتم اى ابا قتاده تو را به خدا قسم مىدهم آيا ميدانى كه من خدا و رسولش را دوست دارم ؟ او جواب نگفت ، سه دفعه سؤال را تكرار كردم در سومى گفت خدا و رسولش بهتر مىدانند ، اشك در چشمانم حلقه زد برگشتم و از ديوار پايين آمدم روزى در بازار مدينه بودم مردى از اهل شام كه براى فروختن جنس به مدينه آمده بود ، مىگفت : كعب بن مالك را به من نشان دهيد ، اهل بازار به من اشاره كردند ، او پيش من آمد و نامه‌اى به من داد ، نامه از پادشاه غسان بود در\r\n\r\n","description":"","footnote":"","page_name":" 331 ","page_number":331},
  {"content":"\r\n\r\nنامه نوشته بود : به من خبر رسيد كه رفيق تو از تو قهر كرده خدا تو را در خانهء ذلت قرار نمىدهد ، پيش ما بيا تا با تو خوبى كنيم . گفتم : اينهم يك نوع امتحان است ، نامه را در آتش سوزاندم :\r\nاز پنجاه روز امتحان ، چهل روز گذشته بود كه نمايندهء رسول خدا صلّى اللَّه عليه و آله پيش من آمد و گفت : حضرت مىفرمايد از زنت دورى كن . گفتم : طلاق بدهم ؟ گفت : نه فقط با او نزديكى نكن . به دو نفر رفيق مبغوضم نيز چنين دستور داد ، من به زنم گفتم : پيش پدر و مادرت برو و در نزد آنها باش تا خدا چه حكمى كند .\r\nزن هلال بن اميه پيش رسول خدا آمد و گفت يا رسول اللَّه او پير مردى است خدمتكارى ندارد آيا اجازه نمىدهى به او خدمت كنم ؟ فرمود مانعى نيست ولى به تو نزديك نشود گفت : به خدا او چنين حالى ندارد ، از اول پيشامد ، كارش گريه كردن است .\r\nبعضى از خانواده‌ام به من گفتند : تو هم از آن حضرت اجازه بگير كه زنت به تو خدمت كند گفتم : به خدا اجازه نخواهم خواست ، نمىدانم چه جوابى خواهد داد ، من كه جوان هستم ، ده شب هم كار به دين منوال بود تا مدت اين كار به پنجاه شب رسيد . صبح روز پنجاهم نماز صبح را خواندم و در پشت بام بودم در همان حال نشسته ذكر خدا مىكردم زمين و وجودم بر من تنگ شده بود ، شنيدم مردى با صداى بلند بالاى كوه « سلع » فرياد ميكشيد : اى كعب بن مالك مژده‌ات - باد ، از شنيدن صدا به سجده افتادم ، دانستم كه فرجى آمده است .\r\nرسول خدا اعلام كرده بود كه خدا به ما برگشته و عنايت فرموده است ، مردم به بشارت من و دو رفيقم آمدند ، اسب سوارى خبر را به من آورد ، لباس خويش را از برم كنده و بر او پوشاندم ، دو لباس عاريه پوشيده محضر رسول خدا صلّى اللَّه عليه و آله\r\n\r\n","description":"","footnote":"","page_name":" 332 ","page_number":332},
  {"content":"\r\n\r\nآمدم ، مردم فوج فوج پيش من آمده قبول شدن توبه‌ام را تبريك مىگفتند ، داخل مسجد شدم حضرت در آنجا بود مردم اطرافش را گرفته بودند ، طلحة بن عبيد اللَّه برخاست و با من دست داد و تبريكم گفت .\r\nمن به رسول خدا صلّى اللَّه عليه و آله سلام كردم ، آن حضرت كه شادى در قيافه‌اش آشكار بود فرمود : بشارت باد تو را به روزى كه از وقت زائيدن مادرت بهتر از آن را نديده‌اى . « ابشر بخير يوم مر عليك منذ ولدتك امك » گفتم آيا اين بشارت از جانب تو است يا رسول اللَّه يا از جانب خدا ؟ فرمود : نه بلكه از جانب خدا است ، رسول خدا چون شاد مىشد صورتش مانند قرص قمر درخشان مىشد و ما اين حال را از او مىدانستيم .\r\nچون نزد آن حضرت نشستم گفتم يا رسول اللَّه از جمله توبه‌ام آنكه همهء ثروتم را در راه خدا و رسول مىدهم . فرمود : قسمتى را براى خودت نگه دار كه بهتر است . گفتم : فقط سهمى كه در خيبر دارم براى خود نگاه مىدارم آن گاه گفتم : يا رسول اللَّه : خدا به وسيلهء راستگوييم مرا نجات داد از جملهء توبه‌ام اينكه تا هستم فقط راست خواهم گفت . . . خدا به رسولش نازل فرمود :  لَقَدْ تابَ اللَّهُ عَلَى النَّبِيِّ . . .  تا :  وَ كُونُوا مَعَ الصَّادِقِينَ  . . .\r\nاين قضيه در كتابهاى ديگر از جمله در تفسير صافى از تفسير قمى نقل شده است ، ولى اين تفصيل با شكوه و مؤثّر را فقط در صحيح بخارى ديده‌ام .\r\nو الحمد للَّه و هو خير ختام .\r\n\r\n","description":"","footnote":"","page_name":" 333 ","page_number":333},
  {"content":"\r\n\r\n\r\n[ سوره التوبة ( 9 ) : آيات 122 تا 129 
  ]\r\nوَ ما كانَ الْمُؤْمِنُونَ لِيَنْفِرُوا كَافَّةً فَلَوْ لا نَفَرَ مِنْ كُلِّ فِرْقَةٍ مِنْهُمْ طائِفَةٌ لِيَتَفَقَّهُوا فِي الدِّينِ وَ لِيُنْذِرُوا قَوْمَهُمْ إِذا رَجَعُوا إِلَيْهِمْ لَعَلَّهُمْ يَحْذَرُونَ ( 122 ) يا أَيُّهَا الَّذِينَ آمَنُوا قاتِلُوا الَّذِينَ يَلُونَكُمْ مِنَ الْكُفَّارِ وَ لْيَجِدُوا فِيكُمْ غِلْظَةً وَ اعْلَمُوا أَنَّ اللَّهَ مَعَ الْمُتَّقِينَ ( 123 ) وَ إِذا ما أُنْزِلَتْ سُورَةٌ فَمِنْهُمْ مَنْ يَقُولُ أَيُّكُمْ زادَتْهُ هذِهِ إِيماناً فَأَمَّا الَّذِينَ آمَنُوا فَزادَتْهُمْ إِيماناً وَ هُمْ يَسْتَبْشِرُونَ ( 124 ) وَ أَمَّا الَّذِينَ فِي قُلُوبِهِمْ مَرَضٌ فَزادَتْهُمْ رِجْساً إِلَى رِجْسِهِمْ وَ ماتُوا وَ هُمْ كافِرُونَ ( 125 ) أَ وَ لا يَرَوْنَ أَنَّهُمْ يُفْتَنُونَ فِي كُلِّ عامٍ مَرَّةً أَوْ مَرَّتَيْنِ ثُمَّ لا يَتُوبُونَ وَ لا هُمْ يَذَّكَّرُونَ ( 126 )\r\nوَ إِذا ما أُنْزِلَتْ سُورَةٌ نَظَرَ بَعْضُهُمْ إِلى بَعْضٍ هَلْ يَراكُمْ مِنْ أَحَدٍ ثُمَّ انْصَرَفُوا صَرَفَ اللَّهُ قُلُوبَهُمْ بِأَنَّهُمْ قَوْمٌ لا يَفْقَهُونَ ( 127 ) لَقَدْ جاءَكُمْ رَسُولٌ مِنْ أَنْفُسِكُمْ عَزِيزٌ عَلَيْهِ ما عَنِتُّمْ حَرِيصٌ عَلَيْكُمْ بِالْمُؤْمِنِينَ رَؤُفٌ رَحِيمٌ ( 128 ) فَإِنْ تَوَلَّوْا فَقُلْ حَسْبِيَ اللَّهُ لا إِلهَ إِلاَّ هُوَ عَلَيْهِ تَوَكَّلْتُ وَ هُوَ رَبُّ الْعَرْشِ الْعَظِيمِ ( 129 )\r\n\r\n","description":"","footnote":"","page_name":" 334 ","page_number":334},
  {"content":"\r\n\r\n122 - وظيفه نيست كه همه مؤمنان به جهاد بروند پس چرا از هر فرقهء آنها گروهى نمىروند تا در دين دانا شوند و وقت برگشتن قوم خود را انذار كنند تا آنها از معاصى بر حذر باشند .\r\n123 - اى كسانى كه ايمان آورده‌ايد بجنگيد با كفارى كه به ديار شما نزديك هستند و تا در شما قاطعيت بيابند و بدانيد كه خدا با پرهيزكاران است .\r\n124 - و چون سوره‌اى نازل مىشود بعضى از منافقان به ديگران گويد : اين آيه كدام يك را افزون كرد ، اما ايمان اهل ايمان را افزون كرده آنها شادمانند .\r\n125 - اما كسانى كه در قلب مرض دارند بر پليديشان پليدى افزوده و كافر مرده‌اند .\r\n126 - آيا نمىبينند كه در هر سال يك دفعه يا دو دفعه امتحان مىشوند ولى نه توبه مىكنند و نه بيدار مىشوند .\r\n127 - و چون سوره‌اى نازل شود بعضى به بعضى نگاه مىكنند كه آيا كسى شما را مىبيند سپس متفرق مىشوند خدا قلوبشان را از حق برگردانيد ، كه قوم نادانند .\r\n128 - براى شما از خودتان پيغمبرى آمد كه هلاكت شما بر او دشوار است بر شما حريص است و به مؤمنان با رأفت و مهربان است .\r\n129 - اگر از قبول دعوت تو برگردند بگو : خدا بر من بس است ، جز او معبودى نيست بر او توكل كردم ، او صاحب حكومت بزرگ است .\r\n\r\nكلمه‌ها\r\nلينفروا : نفر ( بر وزن عقل ) اگر با « من - عن » باشد به معنى دورى و تفرق است « نفر منه و عنه » از او دور شد . و اگر با « الى » باشد به معنى خارج شدن و رفتن است ، در آيه معناى دوم مراد است .\r\nكافة : كف : باز داشتن . كاف : باز دارنده . كافة مؤنث كاف است و نيز براى مذكر آيد ، در اين صورت تاء براى مبالغه است ، كافه به معنى همگى و جميع نيز آيد كه كف به معناى جمع كردن نيز\r\n\r\n","description":"","footnote":"","page_name":" 335 ","page_number":335},
  {"content":"\r\n\r\nنيز آمده است : « كف الشيء : جمعه » .\r\nليتفقهوا : فقه و تفقه : دانستن و فهم : « الفقه : فهم الشيء » « ليتفقهوا » :\r\nتا دانا و فقيه شوند .\r\nيحذرون : حذر ( بر وزن شرف و علم ) : پرهيز كردن ، راغب احتراز از شىء مخوف گفته است  لَعَلَّهُمْ يَحْذَرُونَ  تا از عذاب خدا بپرهيزند .\r\nيلونكم : ولى ( بر وزن عقل ) نزديكى « يلونكم » : نزديك مىشوند به شما .\r\nغلظة : غليظ : سخت . غلظ : خشونت و تندى .\r\nرجسا : رجس : پليد و پليدى .\r\nانصرفوا : صرف : برگردانيدن . انصراف : برگشتن .\r\nعزيز : عزت : توانايى مقابل ذلت . عزيز : شديد و سخت . عزيز كه از اسماء حسنى است به معنى توانايى كه آنچه اراده مىكند بر او دشوار نيست .\r\nعنتم : عنت ( بر وزن بشر ) مشقت « عنتم » بمشقت افتاديد .\r\n\r\nشرحها\r\nدر اين آيات بيان شده كه بايد گروهى از مؤمنان به جهاد و جمعى نيز براى كسب علم دين سفر كنند تا ديگران را انذار نمايند و احكام دين را بيان كنند ، و نيز در صورت لزوم جنگ ، اول بايد با كفار نزديك جنگ كرد ، سپس با كفار دور ، آن وقت صفاتى از مؤمنان و منافقان به هنگام نزول آيات نقل شده و در آخر موضع رسول خدا نسبت به امت خود بيان گرديده است .\r\n122 -  وَ ما كانَ الْمُؤْمِنُونَ لِيَنْفِرُوا كَافَّةً فَلَوْ لا نَفَرَ مِنْ كُلِّ فِرْقَةٍ \r\n\r\n","description":"","footnote":"","page_name":" 336 ","page_number":336},
  {"content":"\r\n\r\n مِنْهُمْ طائِفَةٌ لِيَتَفَقَّهُوا فِي الدِّينِ وَ لِيُنْذِرُوا قَوْمَهُمْ إِذا رَجَعُوا إِلَيْهِمْ لَعَلَّهُمْ يَحْذَرُونَ  .\r\nظهور اين آيه در مسلمانانى است كه از مدينه و مركز اسلام كنار بودند ، لازم بود گروهى از آنها به مدينه آمده و احكام اسلام را ياد بگيرند و آن گاه به قوم خويش تعليم دهند ، لذا « لينفروا » راجع به جهاد و  فَلَوْ لا نَفَرَ  راجع به فقه و فراگيرى علم است ، يعنى : بر مؤمنان واجب نيست همگى براى جهاد بيرون روند ، حالا كه اين طور است چرا از هر فرقهء آنها گروهى از ديار خود كوچ نمىكنند تا در دين دانا شوند و وقت برگشتن قوم خويش را انذار كنند . مراد از تفقه ، فقه اصطلاحى نيست كه در زمان ما معروف است .\r\nدر روايات از اين آيهء استفاده شده : وقتى كه امامى از دنيا رفت بايد به شهرى كه امام در آن فوت كرده رفت تا از جانشين او با خبر شد .\r\n123 -  يا أَيُّهَا الَّذِينَ آمَنُوا قاتِلُوا الَّذِينَ يَلُونَكُمْ مِنَ الْكُفَّارِ وَ لْيَجِدُوا فِيكُمْ غِلْظَةً وَ اعْلَمُوا أَنَّ اللَّهَ مَعَ الْمُتَّقِينَ  .\r\nاين آيه يك امرار شادى است كه در موقع جنگ بايد از كفار نزديك شروع كرد و گرنه مركز اسلام به خطر خواهد افتاد ، منظور از غلظة قاطعيت و سختگيرى دربارهء مكتب است نه بد خلقى و تعدى از عدل ، جملهء  وَ اعْلَمُوا أَنَّ اللَّهَ . . .  وعدهء نصرت است در صورت تقوى ، يعنى خودتان را در همه حال مخصوصا در جهاد مراعات كنيد تا پيروز گرديد .\r\n124 -  وَ إِذا ما أُنْزِلَتْ سُورَةٌ فَمِنْهُمْ مَنْ يَقُولُ أَيُّكُمْ زادَتْهُ هذِهِ إِيماناً فَأَمَّا الَّذِينَ آمَنُوا فَزادَتْهُمْ إِيماناً وَ هُمْ يَسْتَبْشِرُونَ  .\r\nدر آيهء دوم از سورهء انفال آمده است :  إِنَّمَا الْمُؤْمِنُونَ الَّذِينَ إِذا ذُكِرَ اللَّهُ وَجِلَتْ قُلُوبُهُمْ وَ إِذا تُلِيَتْ عَلَيْهِمْ آياتُهُ زادَتْهُمْ إِيماناً  .\r\nدر رابطه با اين آيه ، وقتى كه آيه‌اى نازل مىشد منافقان از روى مسخره\r\n\r\n","description":"","footnote":"","page_name":" 337 ","page_number":337},
  {"content":"\r\n\r\nمىگفتند : اين آيه به ايمان كدام يك از شما افزود ، ولى اشتباه مىكنند ، آن آيه بر ايمان مؤمنان افزوده است و آنها شادمانند ، راجع به زيادت كمّى و كيفى ايمان در ذيل آيهء انفال توضيح داده شد ، لفظ ما در  ما أُنْزِلَتْ  براى تأكيد است .\r\n125 -  وَ أَمَّا الَّذِينَ فِي قُلُوبِهِمْ مَرَضٌ فَزادَتْهُمْ رِجْساً إِلَى رِجْسِهِمْ وَ ماتُوا وَ هُمْ كافِرُونَ  .\r\nيعنى اثر نزول آيه در افراد بيمار دل به عكس مؤمنان است ، آنها در اثر نفاق پليد بودند ، عدم ايمان به آيهء جديد ، سبب زيادت رجس آنها گرديد زيرا چيزى كه به آن كافر بودند زياد شد اگر در گذشته مثلا به صد آيه كافر بودند فعلا به صد و پنج آيه كافر شده‌اند ، زيادت رجس ، آنها را از مرض قلب به كفر رسانيد تا به حد مرگ در حال كفر رسيدند .\r\n126 -  أَ وَ لا يَرَوْنَ أَنَّهُمْ يُفْتَنُونَ فِي كُلِّ عامٍ مَرَّةً أَوْ مَرَّتَيْنِ ثُمَّ لا يَتُوبُونَ وَ لا هُمْ يَذَّكَّرُونَ  .\r\nتوبيخى است بر منافقان در رابطه با « رجس » يعنى آيا نمىبينند كه هر سال چند دفعه با پيش آمدن جنگ و جريانهاى ديگر امتحان مىشوند و حجت بر آنها تمام مىشود ولى نه توبه مىكنند و نه بيدار مىشوند كه بدانند اين امتحانها سبب تراكم رجس در آنها مىشود و آخرش جهنم است ( از الميزان ) .\r\n127 -  وَ إِذا ما أُنْزِلَتْ سُورَةٌ نَظَرَ بَعْضُهُمْ إِلى بَعْضٍ هَلْ يَراكُمْ مِنْ أَحَدٍ ثُمَّ انْصَرَفُوا صَرَفَ اللَّهُ قُلُوبَهُمْ بِأَنَّهُمْ قَوْمٌ لا يَفْقَهُونَ  .\r\nوصف ديگرى است از اوصاف منافقان ، چون سوره‌اى نازل مىشد و از وضع آنها خبر مىداد قهرا قيافهءشان عوض مىشد ، بعضى به بعضى نگاه مىكردند و به زبانحال مىگفتند : آرى كسى شما را مىبيند ؟ يعنى نگاهشان حاكى از اين\r\n\r\n","description":"","footnote":"","page_name":" 338 ","page_number":338},
  {"content":"\r\n\r\nگفته بود ، سپس بى آنكه متنبه شوند از محضر آن حضرت متفرق مىشدند  صَرَفَ اللَّهُ  ممكن است حال باشد يعنى در حالى متفرق مىشدند كه خدا قلوبشان را از حق برگردانيده است ممكن است خبر باشد به صورت دعاء جملهء  بِأَنَّهُمْ قَوْمٌ . . . \r\nعلت صرف قلوب است .\r\n128 -  لَقَدْ جاءَكُمْ رَسُولٌ مِنْ أَنْفُسِكُمْ عَزِيزٌ عَلَيْهِ ما عَنِتُّمْ حَرِيصٌ عَلَيْكُمْ بِالْمُؤْمِنِينَ رَؤُفٌ رَحِيمٌ  .\r\nلفظ ما در  ما عَنِتُّمْ  مصدريه است ، يعنى عنت و هلاكت شما بر او دشوار است رءوف دلالت بر اشدّ رحمت دارد  مِنْ أَنْفُسِكُمْ  حاكى است كه مانند شما بشر است مىتوانيد با او تماس داشته باشيد اين آيه در رابطه با پيروى از آن حضرت است كه قدر او را بدانيد به راهش گردن نهيد كه به همهء شما حريص و عاشق هدايت شماست ، كلمهء « عنتم - عليكم » راجع به مؤمن و منافق هر دو است ، آيه بعدى تتمهء اين آيه است .\r\n129 -  فَإِنْ تَوَلَّوْا فَقُلْ حَسْبِيَ اللَّهُ لا إِلهَ إِلَّا هُوَ عَلَيْهِ تَوَكَّلْتُ وَ هُوَ رَبُّ الْعَرْشِ الْعَظِيمِ  .\r\nيعنى اگر با همهء اين اوصاف و خيرخواهى كه دارى ، از قبول دعوت تو اعراض كردند بگو : خدا براى من بس است كار خود را بر او محول كردم ، او كسان ديگرى مىرساند كه از دعوت من بهره برند و آن را قبول كنند .  وَ هُوَ رَبُّ . . .  دليل كافى بودن و وكيل بودن است ، آرى گرداننده حكومت بزرگ جهان كافى و وكيل و كارساز است ، روز دوشنبه 8 جمادى الثانية 1401 مطابق 24 / 1 / 1360 طرف صبح تفسير سورهء توبه تمام گرديد و الحمد للَّه و هو خير ختام .\r\n\r\n","description":"","footnote":"","page_name":" 339 ","page_number":339},
  {"content":"\r\n\r\n\r\nسورهء يونس\r\nدر مكه نازل شده و صد و نه آيه است\r\n\r\nنظرى به سورهء مباركه\r\n1 - سورهء يونس پنجاه و يكمين سوره است كه بعد از سورهء اسراء در مكّه نازل گرديد ، در ترتيب فعلى قرآن مجيد سوره دهم است ، بدرستى روشن نيست كه در سال چندم بعثت نازل شده ولى احتمال دارد كه در سال دهم بعثت يا نزديكهاى آن نازل شده باشد « 1 » .\r\n2 - تعداد آيات آن را همه صد و نه گفته‌اند مگر قارئان شامى كه به صد و ده قائلند .\r\nدر تفسير خازن تأليف محمّد بن ابراهيم بغدادى صوفى مىخوانيم كه كلمات اين سوره هزار و هشتصد و سى و دو و حروف آن نه هزار و نود نه است و اللَّه العالم اين شمارش ، اهتمام مسلمين را به قرآن مجيد نشان مىدهد .\r\n3 - نامگذارى آن به « سورهء يونس » با آنكه فقط يك آيه از اين سوره در بارهء يونس عليه السّلام ( آيه 98 ) است ظاهرا به علّت اهميت جريان قوم آن حضرت مىباشد كه توبه كردند و به سوى خدا برگشتند در نتيجه عذاب خدا از آنها\r\n\r\n\r\n","description":"","footnote":"\r\n( 1 ) در صورتى كه ترتيب نزول حتمى باشد ، ولى الميزان نظر مىدهد كه در اوائل بعثت نازل شده است .\r\n","page_name":" 340 ","page_number":340},
  {"content":"\r\n\r\nبرگشت  لَمَّا آمَنُوا كَشَفْنا عَنْهُمْ عَذابَ الْخِزْيِ فِي الْحَياةِ الدُّنْيا  على هذا سزاوار است كه همهء سوره با آن نامگذارى شود و ماجراى آنها سرمشق و الگو قرار گيرد ، ظاهرا در عصر رسالت و به زبان رسول خدا صلّى اللَّه عليه و آله به همين نام ، نامگذارى شده است .\r\n4 - سورهء مباركه بى شك مكى است از ابن عباس و قتاده نقل شده كه آيات 94 ، 95 ، 96 در مدينه نازل گشته و از ابن المبارك نقل شده كه آيه 40 در رابطه با يهود ، در مدينه نازل شده است ، و اين سخنان ادعاى بدون دليلند .\r\n5 - به احتمال قوى : همه سوره به يك بار نازل شده و دليلى به نزول تدريجى در دست نيست .\r\n6 - در علت نزول سورهء مباركه مطلب به خصوصى نقل نشده است ، متن آيات نشان مىدهد كه در وضع آن روز اسلام و مسلمين و مشركان ، نزول آنها ضرورت داشت مسائلى از قبيل نظام حاكم بر جهان ، توحيد خداوند و تدبير كائنات ، نبوت ، معاد ، شكست اهل باطل در مبارزه با اهل حق و امثال آنها در سطحى بسيار عالى و اعجاب انگيز در اين سورهء مباركه مطرح است كه شخص با كمترين دقت در درياى تعجب فرو مىرود آخر ؟ ! كوهستانهاى مار پرور مكه و نظام زندگى پر از شرك و جهل آن ، مىتوانست از درياى ظلمت ، همچو خورشيدى بيرون آورد كه با شعاع  أَ كانَ لِلنَّاسِ عَجَباً أَنْ أَوْحَيْنا إِلى رَجُلٍ مِنْهُمْ أَنْ أَنْذِرِ النَّاسَ وَ بَشِّرِ الَّذِينَ آمَنُوا أَنَّ لَهُمْ قَدَمَ صِدْقٍ عِنْدَ رَبِّهِمْ . . .  محيط كفر و خفقان را نور باران گرداند ؟\r\nنه هرگز ، بلكه انصاف و و جدان ، حكم مىكند كه اين اشعهء تابناك از ملكوت اعلى تابيده و در جهان هستى در قالب الفاظ مجسم شده و به قلبهاى بيدار عرضه گرديده است .\r\n\r\n","description":"","footnote":"","page_name":" 341 ","page_number":341},
  {"content":"\r\n\r\n7 - دقت در آيات سوره ، نشان مىدهد كه به وقت نزول آن ، انكار مشركان و موضعگيرى آنها در مقابل اسلام و آورندهء آن ، به حد اعلاى خود رسيده بود ، هر حربه‌اى كه داشتند به كار مىبردند حتى كلمهء  ائْتِ بِقُرْآنٍ غَيْرِ هذا أَوْ بَدِّلْهُ . . . \r\n/ 15 و احساس مىكردند كه دير يا زود در مقابل آن شكست خواهند خورد .\r\n* * *\r\n\r\n","description":"","footnote":"","page_name":" 342 ","page_number":342},
  {"content":"\r\n\r\nسورة يونس مكيّه و اياتها 109 بِسْمِ اللَّهِ الرَّحْمنِ الرَّحِيمِ\r\n\r\n[ سوره يونس ( 10 ) : آيات 1 تا 10 
  ]\r\nبِسْمِ اللَّهِ الرَّحْمنِ الرَّحِيمِ\r\nالر تِلْكَ آياتُ الْكِتابِ الْحَكِيمِ ( 1 ) أَ كانَ لِلنَّاسِ عَجَباً أَنْ أَوْحَيْنا إِلى رَجُلٍ مِنْهُمْ أَنْ أَنْذِرِ النَّاسَ وَ بَشِّرِ الَّذِينَ آمَنُوا أَنَّ لَهُمْ قَدَمَ صِدْقٍ عِنْدَ رَبِّهِمْ قالَ الْكافِرُونَ إِنَّ هذا لَساحِرٌ مُبِينٌ ( 2 ) إِنَّ رَبَّكُمُ اللَّهُ الَّذِي خَلَقَ السَّماواتِ وَ الْأَرْضَ فِي سِتَّةِ أَيَّامٍ ثُمَّ اسْتَوى عَلَى الْعَرْشِ يُدَبِّرُ الْأَمْرَ ما مِنْ شَفِيعٍ إِلاَّ مِنْ بَعْدِ إِذْنِهِ ذلِكُمُ اللَّهُ رَبُّكُمْ فَاعْبُدُوهُ أَ فَلا تَذَكَّرُونَ ( 3 ) إِلَيْهِ مَرْجِعُكُمْ جَمِيعاً وَعْدَ اللَّهِ حَقًّا إِنَّهُ يَبْدَؤُا الْخَلْقَ ثُمَّ يُعِيدُهُ لِيَجْزِيَ الَّذِينَ آمَنُوا وَ عَمِلُوا الصَّالِحاتِ بِالْقِسْطِ وَ الَّذِينَ كَفَرُوا لَهُمْ شَرابٌ مِنْ حَمِيمٍ وَ عَذابٌ أَلِيمٌ بِما كانُوا يَكْفُرُونَ ( 4 )\r\nهُوَ الَّذِي جَعَلَ الشَّمْسَ ضِياءً وَ الْقَمَرَ نُوراً وَ قَدَّرَهُ مَنازِلَ لِتَعْلَمُوا عَدَدَ السِّنِينَ وَ الْحِسابَ ما خَلَقَ اللَّهُ ذلِكَ إِلاَّ بِالْحَقِّ يُفَصِّلُ الْآياتِ لِقَوْمٍ يَعْلَمُونَ ( 5 ) إِنَّ فِي اخْتِلافِ اللَّيْلِ وَ النَّهارِ وَ ما خَلَقَ اللَّهُ فِي السَّماواتِ وَ الْأَرْضِ لَآياتٍ لِقَوْمٍ يَتَّقُونَ ( 6 ) إِنَّ الَّذِينَ لا يَرْجُونَ لِقاءَنا وَ رَضُوا بِالْحَياةِ الدُّنْيا وَ اطْمَأَنُّوا بِها وَ الَّذِينَ هُمْ عَنْ آياتِنا غافِلُونَ ( 7 ) أُولئِكَ مَأْواهُمُ النَّارُ بِما كانُوا يَكْسِبُونَ ( 8 ) إِنَّ الَّذِينَ آمَنُوا وَ عَمِلُوا الصَّالِحاتِ يَهْدِيهِمْ رَبُّهُمْ بِإِيمانِهِمْ تَجْرِي مِنْ تَحْتِهِمُ الْأَنْهارُ فِي جَنَّاتِ النَّعِيمِ ( 9 )\r\nدَعْواهُمْ فِيها سُبْحانَكَ اللَّهُمَّ وَ تَحِيَّتُهُمْ فِيها سَلامٌ وَ آخِرُ دَعْواهُمْ أَنِ الْحَمْدُ لِلَّهِ رَبِّ الْعالَمِينَ ( 10 )\r\n\r\n","description":"","footnote":"","page_name":" 343 ","page_number":343},
  {"content":"\r\n\r\nبنام اللَّه رحمان و رحيم\r\n1 - ا ، ل ، ر ، اين است آيه‌هاى كتاب پر از حكمت .\r\n2 - آيا بر مردم تعجب آور است كه به فردى از آنها وحى كرديم كه مردمان را انذار كن و به آنان كه ايمان آورده‌اند ، بشارت ده كه نزد خدايشان مقام راستى دارند ، كافران گفتند : اين شخص جادوگر آشكارى است .\r\n3 - پروردگار شما همانست كه آسمانها و زمين را در شش روز آفريد ، سپس بر حكومت استقرار يافت ، كار جهان را تدبير مىكند ، واسطه‌اى نيست مگر بعد از اذن او ، آنست خداى شما ، او را عبادت كنيد آيا متذكر نمىشويد ؟ .\r\n4 - بازگشت همهء شما به سوى اوست ، وعدهء خدا حق است كه او خلقت را آغاز كرده و\r\n\r\n","description":"","footnote":"","page_name":" 344 ","page_number":344},
  {"content":"\r\n\r\nسپس آن را اعاده مىكند ، تا كسانى را كه ايمان آورده و عمل شايسته كرده‌اند به عدالت پاداش دهد ، آنان كه كافر شده‌اند شرابى از آب جوشان و عذاب دردناكى دارند .\r\n5 - خدا همانست كه آفتاب را پر نور و ماه را نورانى كرد و براى ماه منزلهايى معين نمود ، تا شمارش سالها و حساب را بدانيد ، خدا اينها را جز به حق نيافريده است ، آيات را براى قومى كه درك مىكنند بيان مىكند .\r\n6 - در پى آمدن شب و روز و در آنچه خدا در آسمان‌ها و زمين آفريده نشانه‌هايى است براى قومى كه پرهيزكار هستند .\r\n7 - آنان كه ملاقات ما را اميد ندارند و به زندگى دنيا راضى شده‌اند و به آن دلبسته‌اند و كسانى كه از آيه‌هاى ما در غفلت مىباشند .\r\n8 - آنها جايگاهشان آتش است ، در اعمالى كه مىكرده‌اند .\r\n9 - كسانى كه ايمان آورده و كارهاى شايسته انجام داده‌اند ، خدا به سبب ايمانشان آنها را به جايى مىرساند كه نهرها از زير جايگاه آنها در بهشتهاى پر نعمت روان است .\r\n10 - دعايشان در آنجا « منزهى خدايا » است و تعارفشان سلام و آخر دعايشان آنست كه ستايش اللَّه را كه مربى موجودات است .\r\n\r\nكلمه‌ها\r\nتلك : اشاره به مؤنث غائب است ، مراد از آن « هذه » است به علت احترام به لفظ غائب آمده است .\r\nالحكيم : حكم در اصل به معنى منع از فساد و منع براى اصلاح است ، قضاوت و داورى نيز در رابطه با منع از فساد است ، حكمت حالت و دركى است كه به وسيلهء آن حق از باطل تشخيص داده شده و مانع از فساد گردد . حكيم : حكمتكردار و محكم كار است .\r\nقدم : قدم ( بر وزن شرف ) : پا . تقدّم و تأخّر به اعتبار آنست ، گاهى\r\n\r\n","description":"","footnote":"","page_name":" 345 ","page_number":345},
  {"content":"\r\n\r\nمراد از آن استقامت است مثل  فَتَزِلَّ قَدَمٌ بَعْدَ ثُبُوتِها  نحل / 94 و گاهى به معنى منزلت و مقام باشد مثل قدم صدق .\r\nساحر : جادوگر . سحر : تصرفى است در چشم و ذهن شخص كه تصوّر كند ريسمان مار و يا دوست ، دشمن است ( قاموس قرآن - سحر ) .\r\nاستوى : استواء اگر با « على » باشد به معناى استقرار يافتن و برقرار شدن است مثل  وَ اسْتَوَتْ عَلَى الْجُودِيِّ  هود / 44 كشتى بر كوه جودى استقرار يافت و مثل  الرَّحْمنُ عَلَى الْعَرْشِ اسْتَوى  طه / 5 خدا بر عرش استقرار يافت منظور از آن تدبير و ادارهء امور جهان است . و اگر با « الى » باشد به معنى توجه است مانند  ثُمَّ اسْتَوى إِلَى السَّماءِ فَسَوَّاهُنَّ سَبْعَ سَماواتٍ  بقره / 29 سپس به آسمان توجه كرد و پرداخت .\r\nعرش : عرش در اصل به معنى رفع و بالا بردن است ، تخت حكومت را عرش گويند به علت بالا رفتن در آن مثل  وَ لَها عَرْشٌ عَظِيمٌ  نمل / 23 ، آن در قرآن گاهى به معنى تخت حكومت و كنايه از تدبير جهان است مانند :  ثُمَّ اسْتَوى عَلَى الْعَرْشِ  و گاهى يك موجود بخصوصى است مثل :  وَ تَرَى الْمَلائِكَةَ حَافِّينَ مِنْ حَوْلِ الْعَرْشِ  زمر / 75 رجوع شود به قاموس قرآن - عرش .\r\nشفيع : واسطه . شفع در اصل به معنى لا حق كردن چيزى به چيزى يا به مثل خود است « الشفع : ضم شيء الى مثله » گويى شفاعت كننده خواهش خويش را به بنده يا عمل بنده منضم مىكند و از خدا مىخواهد كه طرف را ببخشد .\r\nقسط : قسط ( بكسر اول ) : عدل و بفتح آن بمعنى ظلم و انحراف است\r\n\r\n","description":"","footnote":"","page_name":" 346 ","page_number":346},
  {"content":"\r\n\r\nو نيز حصه‌اى كه از روى عدالت باشد ، جمع آن اقساط است ( قاموس قرآن ) .\r\nضياء : ضوء و ضياء : نور . در مجمع البيان و كشاف گفته است : ضياء از نور ابلغ است ، شايد بدين جهت در آفتاب ضياء آمده و در قمر نور گفته شده . اقرب الموارد ضياء را بالذات و نور اكتسابى گفته است گويند : تقدير آن : « جعل الشّمس ذات ضياء و القمر ذا نور » است .\r\nقدره : قدر ( بر وزن عقل ) و تقدير : اندازه‌گيرى و تعيين . « القدر و التقدير : تبيين كمية الشيء » تقدير آيه شايد : « قدر لهم منازل » باشد .\r\nشراب : شرب ( بر وزن قفل ) : نوشيدن . شراب : نوشيدنى .\r\nاختلاف : پى در پى آمدن ، بودن يكى خليفه و جانشين ديگرى .\r\nيرجون : رجاء : اميد ، « لا يرجون » اميد ندارند ، رجاء و رجو گاهى به معنى خوف آيد على هذا « لا يرجون » يعنى نمىترسند .\r\nدعواهم : دعوى به معنى دعا و خواندن است .\r\nتحيتهم : تحيت از مادهء حيات هر دعا و ثنا و تعارفى است كه شخص در روبرو شدن با شخص ديگرى به زبان مىآورد . على هذا آن از سلام اعم است .\r\n\r\nشرحها\r\nمىشود گفت : آيهء :  أَ كانَ لِلنَّاسِ عَجَباً . . .  عنوان اين سوره است و همهء مطالب آن در همين زمينه يعنى انكار وحى از طرف مشركان و اثبات آن از جانب\r\n\r\n","description":"","footnote":"","page_name":" 347 ","page_number":347},
  {"content":"\r\n\r\nقرآن است ، در اين آيه روشن شده كه پيامبر از جانب خدا بشير و نذير است ولى كافران از اين تعجب كرده و گويند آن جادوگر است ، آيات هشتگانهء بعدى در اثبات اين مطلب است كه نبوّت جادوگرى نيست ، بلكه نظام متقن جهان لازم گرفته كه حتما بايد از جانب خدا پيامبر مبعوث شود زيرا آسمانها و زمين به حق آفريده شده ، خدا را در اينها اغراضى هست ، اينها منتهى به قيامت خواهند شد تا نيكان و بدان به پاداش برسند ، رسيدن مردم به اين معلومات و دانستن اغراض خدايى ، مخصوصا مسئلهء معاد جز از راه بعثت انبياء مقدور نيست ، بشر با عقل خود نمىتواند به بسيارى از حقائق و به كلّيات و جزئيات و وجود معاد دست بيابد ، به عبارت ديگر : نتيجه همه اين نظامات به  إِلَيْهِ مَرْجِعُكُمْ . . .   لِيَجْزِيَ الَّذِينَ آمَنُوا . . .  مىرسد و صاف شدن اين راه و دانستن آن بسته به وجود وحى است .\r\n1 -   الر تِلْكَ آياتُ الْكِتابِ الْحَكِيمِ   .\r\nدربارهء حروف مقطعه در اول سورهء اعراف سخن گفته شد . « تلك » اشاره به غائب است و به علت عظمت قرآن به لفظ غائب آمده ، مراد از آيات ، آيات قرآن است نه موجودات مادى ، همانطور كه هر يك از موجودات هستى آيه و نشانه‌اى از خداست همچنين هر يك از آيات قرآن نشانه‌اى از خداست .\r\nمنظور از كتاب قرآن است كه در علم مكنون خدا حتى پيش از نزول ، كتاب معيّنى بود گويا اطلاق كتاب بر قرآن پيش از آنكه همه‌اش نازل شود به علت معلوم بودن در لوح محفوظ و نزد خداست :   إِنَّهُ لَقُرْآنٌ كَرِيمٌ فِي كِتابٍ مَكْنُونٍ   واقعه / 78 ، وصف حكيم به علت آنست كه مصلحتها و حكمتها در قرآن مجتمع و مستقر هستند . اين آيه يك نوع استدلال است كه پيامبر جادوگر نيست قرآن حكيم شاهد نبوّت او است مثل :   وَ الْقُرْآنِ الْحَكِيمِ إِنَّكَ لَمِنَ الْمُرْسَلِينَ   يس / 2 .\r\n\r\n","description":"","footnote":"","page_name":" 348 ","page_number":348},
  {"content":"\r\n\r\n2 -  أَ كانَ لِلنَّاسِ عَجَباً أَنْ أَوْحَيْنا إِلى رَجُلٍ مِنْهُمْ أَنْ أَنْذِرِ النَّاسَ وَ بَشِّرِ الَّذِينَ آمَنُوا أَنَّ لَهُمْ قَدَمَ صِدْقٍ عِنْدَ رَبِّهِمْ قالَ الْكافِرُونَ إِنَّ هذا لَساحِرٌ مُبِينٌ  .\r\nاز آيات قرآن استفاده مىشود كه پيامبر بودن انسان به مشركان تعجب آور بوده است و در آيهء ديگر آمده :  وَ ما مَنَعَ النَّاسَ أَنْ يُؤْمِنُوا إِذْ جاءَهُمُ الْهُدى إِلَّا أَنْ قالُوا أَ بَعَثَ اللَّهُ بَشَراً رَسُولًا  فرقان / 94 لفظ :  أَ كانَ لِلنَّاسِ عَجَباً  حاكى است كه از اين كار تعجب نكنند ، راه بعثت همين است ، منظور از « قدم صدق » منزلت راست و واقعى است نظير  فِي مَقْعَدِ صِدْقٍ عِنْدَ مَلِيكٍ مُقْتَدِرٍ  قمر / 55 . آيه روشن مىكند كه مأموريت پيامبران انذار و بشارت است جملهء  قالَ الْكافِرُونَ . . .  نتيجهء  أَ كانَ لِلنَّاسِ عَجَباً  است به علّت تعجب از اين كار گفتند : او جادوگر است ولى كافران و انكار كنندگان واقعيت چنين مىگفتند .\r\nدر مجمع البيان از امام باقر عليه السّلام نقل شده كه قدم صدق شفاعت رسول خدا صلّى اللَّه عليه و آله است و در تفسير عياشى از امام صادق عليه السّلام نقل شده كه منظور از آن ولايت است . شايد منظور از ولايت هم شفاعت باشد .\r\n3 -  إِنَّ رَبَّكُمُ اللَّهُ الَّذِي خَلَقَ السَّماواتِ وَ الْأَرْضَ فِي سِتَّةِ أَيَّامٍ ثُمَّ اسْتَوى عَلَى الْعَرْشِ يُدَبِّرُ الْأَمْرَ ما مِنْ شَفِيعٍ إِلَّا مِنْ بَعْدِ إِذْنِهِ ذلِكُمُ اللَّهُ رَبُّكُمْ فَاعْبُدُوهُ أَ فَلا تَذَكَّرُونَ  .\r\nاز اين آيه شروع مىشود به استدلال براى لزوم بعثت پيامبران و اينكه نظام متقن جهان و بيان اغراض خدا ، آمدن پيغمبران را ايجاب مىكند . در تفسير آيهء پنجاه و چهار از سورهء اعراف مطالب اين آيه گفته شد و در سورهء فصّلت خواهد آمد ، منظور از ايام دورانهاست  يُدَبِّرُ الْأَمْرَ  بيان استقرار بر عرش است ، مراد از « شفيع » موجودات طبيعى مىباشند كه در تحقق يافتن اغراض خداوند و در\r\n\r\n","description":"","footnote":"","page_name":" 349 ","page_number":349},
  {"content":"\r\n\r\nنظم كارهاى انسان و جهان واسطه هستند و با اذن خدا انجام وظيفه مىكنند ، آن نكره در سياق نفى است و افادهء عموم مىكند ، يعنى : خدا كار جهان را اداره مىكند ، واسطه‌ها از خود اختيارى ندارند ، همه به اذن خدا كار مىكنند ، چنان كه در آيهء  جَعَلَ الشَّمْسَ ضِياءً  و ما بعد آن واسطه‌ها ذكر خواهند شد ، پروردگار شما همان اللَّه است كه جهان را آفريده و اداره مىكند پس او را بندگى كنيد آيا نمىدانيد كه سزاوار پرستش فقط اين چنين خدا مىباشد ؟ ! 4 -  إِلَيْهِ مَرْجِعُكُمْ جَمِيعاً وَعْدَ اللَّهِ حَقًّا إِنَّهُ يَبْدَؤُا الْخَلْقَ ثُمَّ يُعِيدُهُ لِيَجْزِيَ الَّذِينَ آمَنُوا وَ عَمِلُوا الصَّالِحاتِ بِالْقِسْطِ وَ الَّذِينَ كَفَرُوا لَهُمْ شَرابٌ مِنْ حَمِيمٍ وَ عَذابٌ أَلِيمٌ بِما كانُوا يَكْفُرُونَ  .\r\nادامهء استدلال آيهء قبل است يعنى تدبير نظم جهان منتهى به معاد مىشود تا نيكان و بدان به پاداش و كيفر برسند ، بيان اين غرض ، آمدن پيامبران را لازم گرفته تا اين حقائق را بر مردم روشن كنند ، عقول بشر به تنهايى به اينجا نمىرسد .\r\n إِلَيْهِ مَرْجِعُكُمْ جَمِيعاً  مسئلهء معاد و انتهاء نظام كنونى است ، آن وقت اين مطلب در جملهء :  وَعْدَ اللَّهِ . . .   يُعِيدُهُ  توضيح داده شده است يعنى وعده حتمى خدا اين است كه خلقت را شروع كرده ، سپس آن را اعاده خواهد كرد « 1 » على هذا لفظ « الخلق » مصدر است و منظور خلقت انسان مىباشد ، علّت اعادهء خلقت همان پاداش و كيفر است كه جمله  لِيَجْزِيَ الَّذِينَ . . .  بيان مىكند ، « حميم » آب جوشان ، علت پاداش ، ايمان و عمل و علت عذاب ، انكار حقائق و تسليم نشدن به خداست ، اين\r\n\r\n\r\n","description":"","footnote":"\r\n( 1 ) جملهء  وَعْدَ اللَّهِ حَقًّا  در تقدير « وعده اللَّه وعدا حقا » است ، مفعول مطلق در جاى فعلش واقع شده است .\r\n","page_name":" 350 ","page_number":350},
  {"content":"\r\n\r\nيكى از راههاى استدلال به قيامت در رابطه با « عدل » خداست كه در آخر سورهء « حجر » بيان كرده‌ايم .\r\n5 -  هُوَ الَّذِي جَعَلَ الشَّمْسَ ضِياءً وَ الْقَمَرَ نُوراً وَ قَدَّرَهُ مَنازِلَ لِتَعْلَمُوا عَدَدَ السِّنِينَ وَ الْحِسابَ ما خَلَقَ اللَّهُ ذلِكَ إِلَّا بِالْحَقِّ يُفَصِّلُ الْآياتِ لِقَوْمٍ يَعْلَمُونَ  .\r\nاين آيه در رابطه با  يُدَبِّرُ الْأَمْرَ ما مِنْ شَفِيعٍ إِلَّا مِنْ بَعْدِ إِذْنِهِ  است كه از جمله واسطه‌هاى تدبير امور جهان آفتاب و ماه هستند و به حكم  وَ سَخَّرَ الشَّمْسَ وَ الْقَمَرَ  با اذن خدا كار مىكنند ، منظور از منازل قمر ، محلهاى آن در فضا و در مسير خود است كه در حركت انتقالى ماهانه خود مرتبا جاى خود را عوض مىكند و در چشم ما ، اشكال گوناگون پيدا مىكند .\r\nتوضيح اينكه : ماه از اول ديده شدن به تدريج بزرگ مىشود و در شب هفتم نيم قرص آن را نور فرا مىگيرد و از هفتم باز بيشتر مىشود تا در شب چهاردهم همه قرص نورانى شده و به صورت بدر تمام مىآيد ، از شب پانزدهم از طرف ديگر شروع به كاستن مىكند و در شب بيست يكم فقط نصف قرص مىماند مانند شب هفتم ، بعد به تدريج كم مىشود و در شب بيست هشتم وارد محاق مىشود ، از اين شروع و تمام شدن ، ماهها و از ماهها سالها تشكيل مىشود لذا فرموده :\r\n لِتَعْلَمُوا عَدَدَ السِّنِينَ وَ الْحِسابَ  .\r\nخدا اينها را به حق و از روى علت و غرض آفريده ، خدا اين آيات را به قومى كه مىفهمند و درك مىكنند بيان مىكند و اينها منتهى به  لِيَجْزِيَ الَّذِينَ . . .  مىشوند . پس منظور از حق آفريدن هدفدار بودن است ، هدف بنا بر بسيارى از آيات رسيدن به قيامت است ، قرآن كريم خلقت بدون آخرت را عبث مىداند  أَ فَحَسِبْتُمْ أَنَّما خَلَقْناكُمْ عَبَثاً وَ أَنَّكُمْ إِلَيْنا لا تُرْجَعُونَ  مؤمنون / 115 .\r\n\r\n","description":"","footnote":"","page_name":" 351 ","page_number":351},
  {"content":"\r\n\r\n6 -  إِنَّ فِي اخْتِلافِ اللَّيْلِ وَ النَّهارِ وَ ما خَلَقَ اللَّهُ فِي السَّماواتِ وَ الْأَرْضِ لَآياتٍ لِقَوْمٍ يَتَّقُونَ  .\r\nبه نظرم اين آيه نيز در تكميل بيان سابق . و اشاره به نظم متقن جهان و لزوم آمدن پيامبران بشير و نذير است ، زيرا هم به ربوبيت و تدبير حق تعالى دلالت دارد و هم به هدفدار بودن ، منظور از اختلاف شب و روز پى در پى بودن آنهاست كه فوائدش در ذيل :  إِنَّ فِي خَلْقِ السَّماواتِ وَ الْأَرْضِ . . .  آل عمران / 190 گفته شده است .\r\nمراد از آيات ، نشانه‌هاى ربوبيت و داراى غرض بودن است . منظور از « يتقون » مىشود پرهيز از گناهان و قضاوت باطل باشد ، به هر حال مسئله منتهى شدن به معاد لازم است مانند :  وَ يَتَفَكَّرُونَ فِي خَلْقِ السَّماواتِ وَ الْأَرْضِ رَبَّنا ما خَلَقْتَ هذا باطِلًا سُبْحانَكَ فَقِنا عَذابَ النَّارِ  آل عمران / 191 .\r\n7 -  إِنَّ الَّذِينَ لا يَرْجُونَ لِقاءَنا وَ رَضُوا بِالْحَياةِ الدُّنْيا وَ اطْمَأَنُّوا بِها وَ الَّذِينَ هُمْ عَنْ آياتِنا غافِلُونَ  .\r\nاين آيات و آيات بعدى نتيجه ايمان به وحى و به  إِلَيْهِ مَرْجِعُكُمْ جَمِيعاً  و عدم آنست ، مراد از لقاء اللَّه ملاقات رحمت و عذاب خدا در آخرت است ، لقاء اللَّه را اميد ندارند يعنى به آن اعتقاد ندارند و در نتيجه به زندگى دنيا خوشنود شده‌اند و دلهايشان با آن آرام گرفته و با آن سه وسيله از آيات خدا غافل مانده‌اند آرى مشغول شدن به لذات مادى چنين حالت و صفت بى خبرى و بى اعتنايى را در انسان به وجود مىآورد و اين زاويه كه با حق و خدا پيدا شده پيوسته حادتر مىشود ، نتيجه آنكه :\r\n8 -  أُولئِكَ مَأْواهُمُ النَّارُ بِما كانُوا يَكْسِبُونَ  .\r\nآرى اين كسب و اين عملكرد منجر به دورى از خدا و جاى گرفتن در\r\n\r\n","description":"","footnote":"","page_name":" 352 ","page_number":352},
  {"content":"\r\n\r\nآتش مىشود نعوذ باللّه .\r\n9 -  إِنَّ الَّذِينَ آمَنُوا وَ عَمِلُوا الصَّالِحاتِ يَهْدِيهِمْ رَبُّهُمْ بِإِيمانِهِمْ تَجْرِي مِنْ تَحْتِهِمُ الْأَنْهارُ فِي جَنَّاتِ النَّعِيمِ  .\r\nنتيجه ايمان به وحى و قيامت و عمل به مقتضاى آن دو است ، عمل صالحات شامل هر عمل مثبت و نيكو است اين ترسيم به خصوصى از طرز زندگى مؤمنان است كه نور ايمان در باطن دارند و در تلاش زندگى كارهاى مفيد انجام مىدهند مفعول « يهديهم » شايد خدا باشد يعنى : خدا آنها را به سبب ايمانشان به سوى خودش هدايت مىكند ، ولى بايد آن هدايت عملى و به معنى رساندن ( ايصال به مطلوب ) باشد يعنى خدا در اثر ايمانشان آنها را مىرساند به مقامى كه در بهشتهاى پر نعمت نهرها از زير جايگاه آنها جارى است . راجع به نهرهاى بهشتى در ( بقره / 25 ) توضيح داده شد و در سورهء قتال خواهد آمد .\r\n10 -  دَعْواهُمْ فِيها سُبْحانَكَ اللَّهُمَّ وَ تَحِيَّتُهُمْ فِيها سَلامٌ وَ آخِرُ دَعْواهُمْ أَنِ الْحَمْدُ لِلَّهِ رَبِّ الْعالَمِينَ  .\r\nمؤمنان از اينكه مىبينند زحمات آنها ضايع نشد و خدا از هر آلودگى و ضايع كردن عمل نيكوكاران منزه است نداى سبحانك اللهم سر مىدهند ، مراد از جمله دوم شايد تحيّت و سلام از جانب خدا باشد مثل :  تَحِيَّتُهُمْ يَوْمَ يَلْقَوْنَهُ سَلامٌ وَ أَعَدَّ لَهُمْ أَجْراً كَرِيماً  احزاب / 44 و مثل :  وَ يُلَقَّوْنَ فِيها تَحِيَّةً وَ سَلاماً  فرقان / 55 و شايد تحيت بعضى بر بعضى باشد آن گاه با توجه به نعمتهاى خداوندى خدا را حمد مىكنند ، شايد منظور از آخر دعواهم ، خاتمه دعاى آنها باشد ، در عده‌اى از آيات هست كه اهل بهشت خدا را حمد مىكنند مانند اين آيه و آيه  وَ قالُوا الْحَمْدُ لِلَّهِ الَّذِي هَدانا لِهذا  اعراف / 43 و فاطر / 34 و زمر / 74 به هر حال ، آيه از يك رضايت و خوشنودى و آرامش غير قابل وصف حكايت دارد .\r\nاللهم اجعلنا منهم .\r\n\r\n","description":"","footnote":"","page_name":" 353 ","page_number":353},
  {"content":"\r\n\r\n\r\n[ سوره يونس ( 10 ) : آيات 11 تا 17 
  ]\r\nوَ لَوْ يُعَجِّلُ اللَّهُ لِلنَّاسِ الشَّرَّ اسْتِعْجالَهُمْ بِالْخَيْرِ لَقُضِيَ إِلَيْهِمْ أَجَلُهُمْ فَنَذَرُ الَّذِينَ لا يَرْجُونَ لِقاءَنا فِي طُغْيانِهِمْ يَعْمَهُونَ ( 11 ) وَ إِذا مَسَّ الْإِنْسانَ الضُّرُّ دَعانا لِجَنْبِهِ أَوْ قاعِداً أَوْ قائِماً فَلَمَّا كَشَفْنا عَنْهُ ضُرَّهُ مَرَّ كَأَنْ لَمْ يَدْعُنا إِلى ضُرٍّ مَسَّهُ كَذلِكَ زُيِّنَ لِلْمُسْرِفِينَ ما كانُوا يَعْمَلُونَ ( 12 ) وَ لَقَدْ أَهْلَكْنَا الْقُرُونَ مِنْ قَبْلِكُمْ لَمَّا ظَلَمُوا وَ جاءَتْهُمْ رُسُلُهُمْ بِالْبَيِّناتِ وَ ما كانُوا لِيُؤْمِنُوا كَذلِكَ نَجْزِي الْقَوْمَ الْمُجْرِمِينَ ( 13 ) ثُمَّ جَعَلْناكُمْ خَلائِفَ فِي الْأَرْضِ مِنْ بَعْدِهِمْ لِنَنْظُرَ كَيْفَ تَعْمَلُونَ ( 14 ) وَ إِذا تُتْلى عَلَيْهِمْ آياتُنا بَيِّناتٍ قالَ الَّذِينَ لا يَرْجُونَ لِقاءَنَا ائْتِ بِقُرْآنٍ غَيْرِ هذا أَوْ بَدِّلْهُ قُلْ ما يَكُونُ لِي أَنْ أُبَدِّلَهُ مِنْ تِلْقاءِ نَفْسِي إِنْ أَتَّبِعُ إِلاَّ ما يُوحى إِلَيَّ إِنِّي أَخافُ إِنْ عَصَيْتُ رَبِّي عَذابَ يَوْمٍ عَظِيمٍ ( 15 )\r\nقُلْ لَوْ شاءَ اللَّهُ ما تَلَوْتُهُ عَلَيْكُمْ وَ لا أَدْراكُمْ بِهِ فَقَدْ لَبِثْتُ فِيكُمْ عُمُراً مِنْ قَبْلِهِ أَ فَلا تَعْقِلُونَ ( 16 ) فَمَنْ أَظْلَمُ مِمَّنِ افْتَرى عَلَى اللَّهِ كَذِباً أَوْ كَذَّبَ بِآياتِهِ إِنَّهُ لا يُفْلِحُ الْمُجْرِمُونَ ( 17 )\r\n\r\n","description":"","footnote":"","page_name":" 354 ","page_number":354},
  {"content":"\r\n\r\n11 - اگر خدا شر را به شتاب به مردم مىداد مانند آنكه خير را به شتاب مىخواهند ، اجلشان سر آمده بود ولى ما كسانى را كه اميد معاد ندارند رها مىكنيم ، در طغيانشان سرگردان مىمانند .\r\n12 - و چون به انسان محنتى برسد ما را خوابيده يا نشسته يا ايستاده مىخواند و چون محنت او را از بين برديم برود گويا ما را براى رفع محنتى كه به او رسيده نخوانده است ، اين چنين براى اسرافكاران آنچه مىكنند آرايش شده است .\r\n13 - پيش از شما نسلهايى را هلاك كرديم آن گاه كه ظالم شدند ، پيغمبرانشان با حجتها سوى آنها آمدند ولى كسانى نبودند كه ايمان آورند ، قوم گناهكار را اين چنين سزا مىدهيم .\r\n14 - سپس شما را از پى ايشان در زمين جانشين كرديم تا بنگريم چگونه عمل مىكنيد .\r\n15 - و چون آيه‌هاى روشن ما بر آنها خوانده شود كسانى كه انتظار معاد را ندارند ، گويند :\r\nقرآنى غير از آن بياور يا آن را عوض كن بگو : مرا نرسد كه از جانب خود آن را عوض كنم فقط از آنچه به من وحى مىشود پيروى مىكنم كه من اگر به پروردگارم عصيان كنم از عذاب روزى بزرگ مىترسم .\r\n16 - بگو : اگر خدا مىخواست من قرآن را بر شما نمىخواندم و خدا آن را به شما تعليم نمىكرد ، پيش از آن مدتى در ميان شما مانده‌ام آيا نمىفهميد ؟ !\r\n17 - كيست ظالمتر از آنكه بر خدا دروغ بندد يا آيه‌هاى او را تكذيب كند ، واقع اين است كه گناهكاران راستكار نمىشوند .\r\n\r\nكلمه‌ها\r\nاستعجال : عجله : شتاب . طلب شىء پيش از وقت آن . استعجال : خواستن با عجله . تعجيل شىء : آوردن آن با سرعت و عجله .\r\nيعمهون : عمه : تحير و سرگردانى « يعمهون » متحير مىشوند .\r\n\r\n","description":"","footnote":"","page_name":" 355 ","page_number":355},
  {"content":"\r\n\r\nضر : ضر ( بضم اول ) : بد حالى « الضر : سوء الحال » راغب گويد : اعم از آنكه در نفس باشد مانند فقد عفت و علم يا در بدن باشد مانند نقص عضو ( و مرض ) يا در حال مانند فقر . به نظر بعضى : آن بفتح اول و ضم آن هر دو به يك معنى است .\r\nلجنبه : جنب بر وزن عقل : طرف و پهلو . مراد از « لجنبه » خوابيدن است كه بر پهلو بخوابد تقدير آن : « دعانا مضطجعا لجنبه » است .\r\nكشفنا : كشف : اظهار و ازاله . « كشفنا » : زايل كرديم .\r\nالقرون : قرن ( بر وزن عقل ) جمع كردن : « قرن البعرين : جمعهما فى حبل واحد » قرن به قول راغب جماعتى را گويند كه در يك زمان نزديك به هم زندگى مىكند ، جمع آن قرون است : « القرن :\r\nالقوم المقترنون فى زمن واحد » طبرسى نيز چنين گفته است پس قرون به معنى نسلها و جماعتها است .\r\nخلائف : جانشينان . خليفه . نائب و جانشين به نظر راغب خلائف جمع خليفه و خلفاء جمع خليف است مثل  جَعَلَكُمْ خُلَفاءَ مِنْ بَعْدِ قَوْمِ نُوحٍ  .\r\nتلقاء : لقاء : روبرو شدن با چيزى . تلقاء : جهت و طرفى كه در مقابل انسان است « جلس تلقاء فلان » يعنى مقابل او نشست  مِنْ تِلْقاءِ نَفْسِي  يعنى از طرف خودم ( خودسرانه و بدون اجازهء خدا ) .\r\nتلوته : تلو ( بر وزن جسر ) و تلاوت : تبعيت و از پى رفتن . قرائت و خواندن را از آن تلاوت گويند كه بعضى از حروف را به بعضى تابع مىكنند و در پى يكديگر قرار مىدهند و يا قارى گويى در پى حروف و كلمات مىرود على هذا « ما تلوته » يعنى نمىخواندم و تلاوت\r\n\r\n","description":"","footnote":"","page_name":" 356 ","page_number":356},
  {"content":"\r\n\r\nنمىكردم .\r\nادراكم : درى ( بر وزن عقل ) معرفت و دانستن . راغب گويد : دراية معرفتى است كه با نوعى از تدبير به دست آيد . ادراء : دانا كردن « ادراكم به » دانا كرد شما را به آن .\r\nلبثت : لبث : توقف و اقامت .  لَبِثْتُ فِيكُمْ  : اقامت كردم در ميان شما .\r\nعمرا : عمارت : آباد كردن . عمر ( بر وزن شتر و عقل ) دوران زندگى و مدت آبادى بدن وسيلهء روح و حيات . هر دو در قرآن آمده است .\r\nافترى : افتراء : دروغ بستن و جعل كذب .\r\n\r\nشرحها\r\nدر آيات ده‌گانهء قبل روشن شد كه غرض از خلقت و تدبير جهان ، رسيدن به معاد و  إِلَيْهِ مَرْجِعُكُمْ  و  لِيَجْزِيَ الَّذِينَ آمَنُوا وَ عَمِلُوا الصَّالِحاتِ . . .  است ، در اين آيات روشن شده كه : خدا گناهكاران را به عجله نخواهد گرفت بلكه مهلت خواهد داد تا آزمايش شوند و در ميدان تكامل نيكان به ترقى رسيده و بدان مستحق دورى از رحمت خدا گردند و اگر خدا در عذاب عجله مىكرد اجلشان زود فرا مىرسيد .\r\nو نيز بيان شده كه روح و استعداد ايمان در آنها به طور كلى نمرده است و به هنگام گرفتارى خدا را مىخوانند ولى اسراف و زياده روى آنها را به اين وضع در آورده است ، آنها كه پيامبران را انكار كردند هلاك شدند ، ديگران به جاى آنها جانشين شدند تا مورد آزمايشى قرار گيرند ، به هر حال اينها گوشه‌اى از نظام آفرينش و از ناموس لا يتغير دهر است » .\r\n\r\n","description":"","footnote":"","page_name":" 357 ","page_number":357},
  {"content":"\r\n\r\nمطلب ديگر اينكه : مشركان در موضعگيرى خود مىگفتند : كتابى غير از قرآن بياور يا آن را عوض كن در جواب آمده . اين به من مربوط نيست فقط آنچه وحى مىشود مىگويم ، مدتها در ميان شما بوده‌ام و چيزى نگفته‌ام ، اين دليل است كه چيزى از خودم نمىگويم .\r\n11 -  وَ لَوْ يُعَجِّلُ اللَّهُ لِلنَّاسِ الشَّرَّ اسْتِعْجالَهُمْ بِالْخَيْرِ لَقُضِيَ إِلَيْهِمْ أَجَلُهُمْ فَنَذَرُ الَّذِينَ لا يَرْجُونَ لِقاءَنا فِي طُغْيانِهِمْ يَعْمَهُونَ  .\r\nمنظور از شر ، عذاب و هلاك و از « قضى » رسيدن و آمدن است يعنى : اگر خدا عذاب منكران معاد را به سرعت و مانند آنكه نفع خود را به سرعت مىخواهند مىآورد ، اجل آنها مىرسيد و از بين مىرفتند ، ولى سنت خدا چنين نيست آن گاه فرموده : ما منكران را مهلت مىدهيم و آنها در طغيانشان متحير مىمانند ، ظاهرا مراد آنست كه مهلت مىدهيم و آنها به جاى استفادهء از مهلت و توبه ، در طغيان خود مىمانند و به آن ادامه مىدهند بالاخره عذاب رفتنشان نيز روى عدالت انجام مىگيرد كه در ميدان زندگى مجال بسيارى براى تفكر داشتند اما نكردند آرى :  إِنَّما نُمْلِي لَهُمْ لِيَزْدادُوا إِثْماً وَ لَهُمْ عَذابٌ مُهِينٌ  آل عمران / 178 ناگفته نماند : اين سنت به حق ، و از روى عدالت است كه كافر مجال داشته باشد و اگر به محض گناه هلاك مىشد مطابق عدالت نبود .\r\n12 -  وَ إِذا مَسَّ الْإِنْسانَ الضُّرُّ دَعانا لِجَنْبِهِ أَوْ قاعِداً أَوْ قائِماً فَلَمَّا كَشَفْنا عَنْهُ ضُرَّهُ مَرَّ كَأَنْ لَمْ يَدْعُنا إِلى ضُرٍّ مَسَّهُ كَذلِكَ زُيِّنَ لِلْمُسْرِفِينَ ما كانُوا يَعْمَلُونَ  .\r\nبه نظر مىآيد منظور آنست كه اسرافكارى اين انسانها را به راهى كشانده كه كارهاى بد خود را نيك بدانند و فطرت توحيدى آنها مستور گردد و چون انسان فطرتا احساس مىكند كه خود گردانندهء خود نيست و احتياج به ديگرى\r\n\r\n","description":"","footnote":"","page_name":" 358 ","page_number":358},
  {"content":"\r\n\r\nدارد ، در موقع گرفتارى و بى اثر شدن عوامل مادى رو به خدا مىآورد .  دَعانا لِجَنْبِهِ . . .  منظور خواندن خداست در حال خوابيدن و نشستن و ايستادن .  مَرَّ كَأَنْ لَمْ يَدْعُنا . . .  كنايه از نسيان و بى اعتنايى است يعنى به حالت اولى ادامه مىدهد و اين از آثار طغيان و اسراف است .\r\n13 -  وَ لَقَدْ أَهْلَكْنَا الْقُرُونَ مِنْ قَبْلِكُمْ لَمَّا ظَلَمُوا وَ جاءَتْهُمْ رُسُلُهُمْ بِالْبَيِّناتِ وَ ما كانُوا لِيُؤْمِنُوا كَذلِكَ نَجْزِي الْقَوْمَ الْمُجْرِمِينَ  .\r\nاين آيه يك عينيت است از كار آنان كه مهلت داده شده و از آن استفاده نكردند و هلاك شدند . علت هلاك شدن ظلم است  وَ ما كانُوا لِيُؤْمِنُوا  در اثر اسراف و ظلم بوده زيرا بنا را به قبول نكردن گذاشته بودند در اين صورت آمدن بيّنات براى بعضى مايهء هدايت و براى آنها اتمام حجت شده است رجوع شود به آيهء صد و يكم از سورهء اعراف و آيهء 74 از همين سوره .\r\n كَذلِكَ نَجْزِي  ممكن است راجع به « اهلكنا » و  ما كانُوا لِيُؤْمِنُوا  هر دو باشد . صدر اين آيه خطاب به مشركان است و از  وَ جاءَتْهُمْ رُسُلُهُمْ . . .  طرف خطاب ظاهرا رسول خدا صلّى اللَّه عليه و آله است .\r\n14 -  ثُمَّ جَعَلْناكُمْ خَلائِفَ فِي الْأَرْضِ مِنْ بَعْدِهِمْ لِنَنْظُرَ كَيْفَ تَعْمَلُونَ  .\r\nاشاره است به اينكه سنت امتحان در حق همه جارى است « لننظر » حاكى از آنست كه در اثر عملكرد خدا شما را بيكى از دو گروه ملحق خواهد كرد .\r\n15 -  وَ إِذا تُتْلى عَلَيْهِمْ آياتُنا بَيِّناتٍ قالَ الَّذِينَ لا يَرْجُونَ لِقاءَنَا ائْتِ بِقُرْآنٍ غَيْرِ هذا أَوْ بَدِّلْهُ  .\r\nاز اين آيه بررسى گفته‌ها و موضعگيريهاى مشركان در مقابل پيغمبر صلّى اللَّه عليه و آله شروع مىشود كه آنچه مىتوانستند كار شكنى مىكردند تا جلو پيشرفت انقلاب\r\n\r\n","description":"","footnote":"","page_name":" 359 ","page_number":359},
  {"content":"\r\n\r\nتوحيدى را بگيرند .\r\nمراد از  ائْتِ بِقُرْآنٍ غَيْرِ هذا  قرآنى باشد كه اين حقائق و گفته‌ها در آن نباشد و از  أَوْ بَدِّلْهُ  آنست كه اصل كلمات باشد ولى معانى آنها را موافق دلخواه ما عوض كنى چنان كه در الميزان گفته است ، مشركان كه عقيده‌اى به معاد نداشتند و در شهوات غرق بودند ، خوش داشتند قرآن مطابق دلخواه آنان باشد و معارف توحيدى و اعمال نيك را در مقابل آنها قرار ندهد لذا چنان پيشنهادى مىكردند ، در مجمع البيان آمده كه پنج نفر از مشركان اين سخن را گفته‌اند .\r\n قُلْ ما يَكُونُ لِي أَنْ أُبَدِّلَهُ مِنْ تِلْقاءِ نَفْسِي إِنْ أَتَّبِعُ إِلَّا ما يُوحى إِلَيَّ إِنِّي أَخافُ إِنْ عَصَيْتُ رَبِّي عَذابَ يَوْمٍ عَظِيمٍ  .\r\nجواب گفتهء آنهاست كه نمىتوانم خود سرانه اين كار را بكنم ، چون اين سخن من نيست تا تغييرش بدهم وانگهى من مثل شما بى عقيده به معاد نيستم ، من از خداى خود مىترسم كه سخن او را عوض كنم ، اين جواب رد سخن آنهاست كه گفتند : « او بدله » .\r\n16 -  قُلْ لَوْ شاءَ اللَّهُ ما تَلَوْتُهُ عَلَيْكُمْ وَ لا أَدْراكُمْ بِهِ فَقَدْ لَبِثْتُ فِيكُمْ عُمُراً مِنْ قَبْلِهِ أَ فَلا تَعْقِلُونَ  .\r\nاين آيه ، ظاهرا رد سخن آنهاست كه گفتند :  ائْتِ بِقُرْآنٍ غَيْرِ هذا  ، فاعل « ادراكم » خداست يعنى : اين خواست خداست كه قرآن را به شما مىخوانم اگر خدا مىخواست نمىخواندم و خدا شما را به آن دانا نمىكرد ، به دليل آنكه مدتى در ميان شما بودم و چيزى از اين آيات نمىخواندم چون خدا نخواسته بود .\r\n\r\n","description":"","footnote":"","page_name":" 360 ","page_number":360},
  {"content":"\r\n\r\n17 -  فَمَنْ أَظْلَمُ مِمَّنِ افْتَرى عَلَى اللَّهِ كَذِباً أَوْ كَذَّبَ بِآياتِهِ إِنَّهُ لا يُفْلِحُ الْمُجْرِمُونَ  .\r\nاين آيه تكميل جواب گذشته است يعنى : اگر غير آن را بگويم بر خدا دروغ بسته‌ام و اگر عوض كنم گفتهء خدا را تكذيب كرده‌ام در هر دو صورت ظالمم و ظالمان و مجرمان رستگار نمىشوند .\r\n* * *\r\n\r\n","description":"","footnote":"","page_name":" 361 ","page_number":361},
  {"content":"\r\n\r\n\r\n[ سوره يونس ( 10 ) : آيات 18 تا 23 
  ]\r\nوَ يَعْبُدُونَ مِنْ دُونِ اللَّهِ ما لا يَضُرُّهُمْ وَ لا يَنْفَعُهُمْ وَ يَقُولُونَ هؤُلاءِ شُفَعاؤُنا عِنْدَ اللَّهِ قُلْ أَ تُنَبِّئُونَ اللَّهَ بِما لا يَعْلَمُ فِي السَّماواتِ وَ لا فِي الْأَرْضِ سُبْحانَهُ وَ تَعالى عَمَّا يُشْرِكُونَ ( 18 ) وَ ما كانَ النَّاسُ إِلاَّ أُمَّةً واحِدَةً فَاخْتَلَفُوا وَ لَوْ لا كَلِمَةٌ سَبَقَتْ مِنْ رَبِّكَ لَقُضِيَ بَيْنَهُمْ فِيما فِيهِ يَخْتَلِفُونَ ( 19 ) وَ يَقُولُونَ لَوْ لا أُنْزِلَ عَلَيْهِ آيَةٌ مِنْ رَبِّهِ فَقُلْ إِنَّمَا الْغَيْبُ لِلَّهِ فَانْتَظِرُوا إِنِّي مَعَكُمْ مِنَ الْمُنْتَظِرِينَ ( 20 ) وَ إِذا أَذَقْنَا النَّاسَ رَحْمَةً مِنْ بَعْدِ ضَرَّاءَ مَسَّتْهُمْ إِذا لَهُمْ مَكْرٌ فِي آياتِنا قُلِ اللَّهُ أَسْرَعُ مَكْراً إِنَّ رُسُلَنا يَكْتُبُونَ ما تَمْكُرُونَ ( 21 ) هُوَ الَّذِي يُسَيِّرُكُمْ فِي الْبَرِّ وَ الْبَحْرِ حَتَّى إِذا كُنْتُمْ فِي الْفُلْكِ وَ جَرَيْنَ بِهِمْ بِرِيحٍ طَيِّبَةٍ وَ فَرِحُوا بِها جاءَتْها رِيحٌ عاصِفٌ وَ جاءَهُمُ الْمَوْجُ مِنْ كُلِّ مَكانٍ وَ ظَنُّوا أَنَّهُمْ أُحِيطَ بِهِمْ دَعَوُا اللَّهَ مُخْلِصِينَ لَهُ الدِّينَ لَئِنْ أَنْجَيْتَنا مِنْ هذِهِ لَنَكُونَنَّ مِنَ الشَّاكِرِينَ ( 22 )\r\nفَلَمَّا أَنْجاهُمْ إِذا هُمْ يَبْغُونَ فِي الْأَرْضِ بِغَيْرِ الْحَقِّ يا أَيُّهَا النَّاسُ إِنَّما بَغْيُكُمْ عَلى أَنْفُسِكُمْ مَتاعَ الْحَياةِ الدُّنْيا ثُمَّ إِلَيْنا مَرْجِعُكُمْ فَنُنَبِّئُكُمْ بِما كُنْتُمْ تَعْمَلُونَ ( 23 )\r\n\r\n","description":"","footnote":"","page_name":" 362 ","page_number":362},
  {"content":"\r\n\r\n18 - سواى خدا چيزى را مىپرستند كه نه ضررشان مىرساند و نه سودشان مىدهد و مىگويند : اينها شفيعان ما نزد خدايند بگو : آيا مىخواهيد خدا را خبر دهيد از آنچه وجود آن را در آسمانها و زمين نمىداند ؟ او پاك و برتر است از آنچه شريك قرار مىدهند .\r\n19 - مردم در آغاز جز يك امت نبودند آن گاه اختلاف كردند اگر كلمه‌اى از پيش از پروردگارت نبود ، ميان آنها در آنچه اختلاف مىكنند داورى شده بود .\r\n20 - مىگويند : چرا بر او آيه‌اى از پروردگارش نازل نمىشود بگو غيب ( عذاب آينده ) از آن خداست منتظر بمانيد من نيز با شما از منتظرانم .\r\n21 - و چون به مردم بعد از محنتى كه به ايشان رسيده رحمتى چشانديم ، آن گاه آنها دربارهء آيات ما مكر مىكنند ، بگو : خدا در مكر كردن سريعتر است كه فرستادگان ما آنچه مىكنيد مىنويسند .\r\n22 - او همانست كه شما را در خشكى و دريا راه مىبرد تا آن دم كه در كشتىها نشستيد و آنها را با باد مطبوع راه بردند و از آن شاد شدند باد تندى بر آنها وزيدن گرفت و موج از هر مكان بر آنها آمد و احساس كردند كه با بلا محاط شده‌اند ، خدا را در حالى خواستند كه بندگى را خاص او مىدانستند كه اگر از اين شدت نجاتمان دهى حتما از شكرگزاران خواهيم بود .\r\n23 - چون نجاتشان دهد آن گاه در زمين به ناحق عمل مىكنند ، اى مردم ظلمتان فقط بر - خودتان است در دنيا لذت مىبريد سپس بازگشت شما به سوى ماست از آنچه مىكنيد به شما خبر خواهيم داد .\r\n\r\nكلمه‌ها\r\nشفعائنا : جمع شفيع ، منظور از آن واسطه‌هاست .\r\nاذقنا : ذوق : چشيدن . اذاقه : چشانيدن .\r\nمكر : حيله و تدبير . اعم از آنكه در كار خوب باشد يا بد .\r\n\r\n","description":"","footnote":"","page_name":" 363 ","page_number":363},
  {"content":"\r\n\r\nفلك : ( بضم فاء ) كشتى . در واحد و جمع به كار رود ، مراد از آن در آيه جمع است .\r\nعاصف : عصف : شدت ، عاصف : شديد و تند .\r\nيبغون : بغى : طلب ، لفظ  بِغَيْرِ الْحَقِّ  نشان مىدهد كه آن به معنى مطلق طلب است مراد از « يبغون و بغى » ظلم است كه طلب ناحق است .\r\nمرجعكم : مرجع : مصدر ميمى است به معنى رجوع .\r\n\r\nشرحها\r\nدر اين آيات بررسى موضع مشركان ادامه پيدا مىكند بدين بيان كه مشركان به اصنام بى نفع و ضرر پرستش مىكردند و آنها را ميان خود و خدا واسطه‌ها و كارسازها مىپنداشتند ، در جواب آمده : اين پندار غلط است و اگر مردم طبق سنت خدايى در مجال و مهلت نبودند در مقابل اين عمل هلاك مىشدند .\r\nاز آن طرف مشركان قرآن كريم را تحقير كرده و مىگفتند : چرا بر نبوت خويش معجزه‌اى نمىآورد ، در جواب آمده منتظر آينده باشيد كه اين تحقير شما را خواهد گرفت .\r\nآن وقت در آيات بعدى يكى از روحيات انسان نقل شده و آن اينكه : انسان فراموشكار و ناسپاس است ، چون گرفتارى از او رفع مىشود ، آن را فراموش كرده و به طغيان مىافتد و چون گرفتارى آيد ناله سر مىدهد و پس از رفع آن خدا را فراموش كرده به شرك و كفر خود باز مىگردد ، آن گاه مشركان بر اين مطلب تطبيق شده‌اند .\r\nبه هر حال : جباران روزگار و منكران واقعيات ، در مقابل حق موضعگيريهاى گوناگون دارند و حالات مختلف عوض مىكنند ولى در حالت اوليه باقى مىمانند .\r\n\r\n","description":"","footnote":"","page_name":" 364 ","page_number":364},
  {"content":"\r\n\r\n18 -  وَ يَعْبُدُونَ مِنْ دُونِ اللَّهِ ما لا يَضُرُّهُمْ وَ لا يَنْفَعُهُمْ وَ يَقُولُونَ هؤُلاءِ شُفَعاؤُنا عِنْدَ اللَّهِ  .\r\nاين آيه نمىگويد : اين عقيده و رويه در آنها از كجا پيدا شده بلكه با كلمهء  لا يَضُرُّهُمْ وَ لا يَنْفَعُهُمْ  روشن مىكند كه خود مىبينند از اين بتان كارى ساخته نيست ، باز آنها را مىپرستند و مىگويند : اينها واسطه‌هاى ما نزد خدا هستند ، در اينجا چند مطلب هست : اول آنكه : بت‌پرستان به وجود خدا ايمان داشتند . دوم اينكه : مرادشان شفاعت و كارسازى در امور دنيوى بود و گرنه آنها به آخرت ايمان نداشتند و مىگفتند :  وَ ما نَحْنُ بِمَبْعُوثِينَ  انعام / 29 ، نظير اين آيه است آيهء :  وَ الَّذِينَ اتَّخَذُوا مِنْ دُونِهِ أَوْلِياءَ ما نَعْبُدُهُمْ إِلَّا لِيُقَرِّبُونا إِلَى اللَّهِ زُلْفى  زمر / 3 كه منظورشان تقرب در دنياست سوم آنكه اختلاف پيغمبر صلّى اللَّه عليه و آله با آنها در وجود خدا نبود بلكه در معبوديت بود و همه مىگفتند : « اعبدوا اللَّه ربكم » نه اينكه بگويند : خدا هست ، چون وجود خدا را آنها قبول داشتند .\r\n قُلْ أَ تُنَبِّئُونَ اللَّهَ بِما لا يَعْلَمُ فِي السَّماواتِ وَ لا فِي الْأَرْضِ سُبْحانَهُ وَ تَعالى عَمَّا يُشْرِكُونَ  .\r\nيعنى : اگر واقعيت اين طور بود كه مىگوئيد خدا از آن خبر داشت و از آن خبر مىداد و اينكه خدا در آسمانها و زمين چنين چيزى نمىداند دليل نبودن چنين چيزى است ، على هذا نفى علم كنايه از نفى وجود آنهاست ، خدا پاك و برتر از آن است كه به او چنان شريكان قرار داده و عبادتشان كنيد ، بايد دانست منظور آن نيست كه در جهان شفيعان وجود ندارند بلكه منظور آنست كه : اصنام داراى چنين مقامى نيستند ، به هر حال اين آيه توحيد را از آلودگى به شرك پاك مىكند و اين پندار سخيف را كه موجود بيجانى چنان مقامى داشته باشد از بين مىبرد ، حاشا كه خدا به اين چيزها ولايت تكوينى داده باشد .\r\n\r\n","description":"","footnote":"","page_name":" 365 ","page_number":365},
  {"content":"\r\n\r\n19 -  وَ ما كانَ النَّاسُ إِلَّا أُمَّةً واحِدَةً فَاخْتَلَفُوا وَ لَوْ لا كَلِمَةٌ سَبَقَتْ مِنْ رَبِّكَ لَقُضِيَ بَيْنَهُمْ فِيما فِيهِ يَخْتَلِفُونَ  .\r\nاين آيه در رابطه با اين حقيقت است كه با همهء اين اختلاف و سرپيچى از قانون خلقت و توحيد ، چون انسانها در وسعت مهلت و مجال هستند ، امكان خواهند يافت تا توبه كنند و به راه توحيد برگردند و يا در كفر و شرك آن قدر ادامه بدهند كه عذاب و پاداششان مطابق حق و عدالت باشد و اگر اين ناموس نبود به زودى گرفتار مىشدند ، در آيه  كانَ النَّاسُ أُمَّةً واحِدَةً . . .  / بقره 123 گفته شد : اختلاف فيما بين مردم دو گونه است يكى اختلاف در امور مادى و زندگى و آن لا بد منه است و قوانين و اديان آسمانى براى رفع آن حدودى معين كرده‌اند تا هر كس به حق خود قانع شود .\r\nدوم : اختلاف در امور عقيدتى و توحيد و اسلام ، اين اختلاف ، ضرورى نيست بلكه غرض ورزان و بدكاران از روى حسد و اغراض دنيوى و روى حب جاه و مال آن را به وجود آورده‌اند چنان كه قرآن فرموده :  فَمَا اخْتَلَفُوا إِلَّا مِنْ بَعْدِ ما جاءَهُمُ الْعِلْمُ بَغْياً بَيْنَهُمْ  « جاثيه : 17 و نيز آيات بقرهء : 213 ، آل عمران / 19 شورى / 14 .\r\nمراد از آيهء مورد تفسير ظاهرا اختلاف دوم است يعنى : مردم در توحيد و خداشناسى يك امت بودند سپس اختلاف كردند و به مؤمن و مشرك و مانند آن تقسيم شدند ، اگر خواست خدا در مهلت نبود آنان كه دانسته اختلاف مىكنند و بشريت را به تفرقه مىكشند معاقب مىشدند و اللَّه العالم .\r\n20 -  وَ يَقُولُونَ لَوْ لا أُنْزِلَ عَلَيْهِ آيَةٌ مِنْ رَبِّهِ فَقُلْ إِنَّمَا الْغَيْبُ لِلَّهِ فَانْتَظِرُوا إِنِّي مَعَكُمْ مِنَ الْمُنْتَظِرِينَ  .\r\nپيداست كه قرآن را تحقير كرده و آن را معجزه و آيهء خدا حساب نمىكردند ،\r\n\r\n","description":"","footnote":"","page_name":" 366 ","page_number":366},
  {"content":"\r\n\r\nبلكه مىگفتند :  فَلْيَأْتِنا بِآيَةٍ كَما أُرْسِلَ الْأَوَّلُونَ  انبياء / 5 يعنى : معجزه‌اى مانند عصاى موسى و ناقهء صالح بياورد ، جملهء  فَقُلْ إِنَّمَا الْغَيْبُ لِلَّهِ  نشان مىدهد كه اين سخن را روى بازيچه حساب كردن قرآن مىگفتند نه اينكه واقعا قرآن آنها را قانع نمىكرد لذا در جواب آمده منتظر آينده باشيد كه اين عناد و لجبازى چطور شما را خواهد كوبيد ، و اگر واقعا قرآن آنها را قانع نمىكرد خدا آيهء ديگرى مىفرستاد ، در اين زمينه مطلب ديگرى هست كه در ذيل آيهء  وَ ما مَنَعَنا أَنْ نُرْسِلَ بِالْآياتِ إِلَّا أَنْ كَذَّبَ بِهَا الْأَوَّلُونَ  اسراء / 59 خواهد آمد .\r\n21 -  وَ إِذا أَذَقْنَا النَّاسَ رَحْمَةً مِنْ بَعْدِ ضَرَّاءَ مَسَّتْهُمْ إِذا لَهُمْ مَكْرٌ فِي آياتِنا قُلِ اللَّهُ أَسْرَعُ مَكْراً إِنَّ رُسُلَنا يَكْتُبُونَ ما تَمْكُرُونَ  .\r\nاين آيه مىگويد : يكى از احوال اكثر انسانها آن است كه چون بعد از بلا براحتى و رحمت رسيدند آن را فراموش كرده شروع به تفتين و جلوگيرى و انكار آيات خدا مىكنند ولى چنان كه در مجمع البيان و الميزان آمده مراد از اين آيه خصوص مشركان است كه به جاى شكر و ايمان به خدا شروع به مكر و برانداختن قرآن و نبوت مىكنند و مىگويند :  ائْتِ بِقُرْآنٍ غَيْرِ هذا أَوْ بَدِّلْهُ  ولى نتيجه‌اش جز عذاب و بدبختى نخواهد بود كه ملائكه اعمالشان را مىنويسند ، نوشتن اشاره با آن است كه از عذاب آن خلاصى نخواهند داشت ، اذاقه رحمت از جمله‌اش قرآن است كه به آنها داده شده است .\r\n22 -  هُوَ الَّذِي يُسَيِّرُكُمْ فِي الْبَرِّ وَ الْبَحْرِ حَتَّى إِذا كُنْتُمْ فِي الْفُلْكِ وَ جَرَيْنَ بِهِمْ بِرِيحٍ طَيِّبَةٍ وَ فَرِحُوا بِها جاءَتْها رِيحٌ عاصِفٌ وَ جاءَهُمُ الْمَوْجُ مِنْ كُلِّ مَكانٍ وَ ظَنُّوا أَنَّهُمْ أُحِيطَ بِهِمْ دَعَوُا اللَّهَ مُخْلِصِينَ لَهُ الدِّينَ لَئِنْ أَنْجَيْتَنا مِنْ هذِهِ لَنَكُونَنَّ مِنَ الشَّاكِرِينَ  .\r\nاين آيه مانند آيهء دوازدهم همين سوره است و حاكى است كه انسان غافل و غرق شده در شهوات و شرك چون به گرداب بلاها مىافتند و عوامل طبيعى\r\n\r\n","description":"","footnote":"","page_name":" 367 ","page_number":367},
  {"content":"\r\n\r\nرا بى اثر مىبيند ، و جدان آگاهش او را به خدا مىخواند و بندهء خالص خدا مىشود و با خدا عهد مىبندد كه اگر نجاتش دهد هرگز خدا را فراموش نخواهد كرد ، در آيه بعدى خواهد آمد كه پس از رفع گرفتارى باز به حالت طغيان برمىگردد .\r\nبه نظر مىآيد : اين آيه در رابطه با  وَ يَعْبُدُونَ مِنْ دُونِ اللَّهِ ما لا يَضُرُّهُمْ وَ لا يَنْفَعُهُمْ  باشد كه انسان مشرك و طاغى و غافل از خدا در اين گونه موارد بر او محقق مىشود كه معبودى باطل لا يضر و لا ينفع هستند و اين و جدان ناخودآگاه - او را محكوم مىكند .\r\nفاعل  جَرَيْنَ بِهِمْ  فلك است يعنى كشتيها با آنها جارى شدند و حركت كردند .  ظَنُّوا أَنَّهُمْ أُحِيطَ بِهِمْ  كنايه از مشرف شدن به هلاكت است . يعنى احساس كردند كه غرق شدن آنها را احاطه كرده است ، منظور از « الدين » عبادت و بندگى است در اين آيه ابتدا خطاب به انسانهاى مشرك و طاغى است و از  وَ جَرَيْنَ بِهِمْ  .\r\nبه طور التفات از خطاب به غيبت ، روى سخن با رسول خدا صلى اللَّه عليه و إله است گويى آنها بيشتر از اين قابل خطاب نبوده‌اند . مراد از « هذه » شدت و گرفتارى است .\r\n23 -  فَلَمَّا أَنْجاهُمْ إِذا هُمْ يَبْغُونَ فِي الْأَرْضِ بِغَيْرِ الْحَقِّ يا أَيُّهَا النَّاسُ إِنَّما بَغْيُكُمْ عَلى أَنْفُسِكُمْ  .\r\nتتمهء مطلب آيهء گذشته است كه پس از نجات يافتن از مهلكه باز به حالت اول برگشته و كارهاى باطل و ناحق مىكنند آن گاه به طور خطاب آمده : كه مردم اين كارهاى باطل به ضرر شما تمام خواهد شد زيرا فقط در دنيا كام مىبريد سپس در آخرت گرفتار مىشويد .\r\n\r\n","description":"","footnote":"","page_name":" 368 ","page_number":368},
  {"content":"\r\n\r\n مَتاعَ الْحَياةِ الدُّنْيا ثُمَّ إِلَيْنا مَرْجِعُكُمْ فَنُنَبِّئُكُمْ بِما كُنْتُمْ تَعْمَلُونَ  .\r\nيعنى « تمتعون متاع الحياة و الدنيا » آن گاه بازگشت شما به سوى ماست « ننبئكم » نشان مىدهد كه اعمال ما واقعيت ديگرى دارند و در شكلهاى به خصوصى مجسم خواهند شد كه ما آنها را نخواهيم شناخت و خدا از آنها به ما خبر خواهد داد .\r\n* * *\r\n\r\n","description":"","footnote":"","page_name":" 369 ","page_number":369},
  {"content":"\r\n\r\n\r\n[ سوره يونس ( 10 ) : آيات 24 تا 30 
  ]\r\nإِنَّما مَثَلُ الْحَياةِ الدُّنْيا كَماءٍ أَنْزَلْناهُ مِنَ السَّماءِ فَاخْتَلَطَ بِهِ نَباتُ الْأَرْضِ مِمَّا يَأْكُلُ النَّاسُ وَ الْأَنْعامُ حَتَّى إِذا أَخَذَتِ الْأَرْضُ زُخْرُفَها وَ ازَّيَّنَتْ وَ ظَنَّ أَهْلُها أَنَّهُمْ قادِرُونَ عَلَيْها أَتاها أَمْرُنا لَيْلاً أَوْ نَهاراً فَجَعَلْناها حَصِيداً كَأَنْ لَمْ تَغْنَ بِالْأَمْسِ كَذلِكَ نُفَصِّلُ الْآياتِ لِقَوْمٍ يَتَفَكَّرُونَ ( 24 ) وَ اللَّهُ يَدْعُوا إِلى دارِ السَّلامِ وَ يَهْدِي مَنْ يَشاءُ إِلى صِراطٍ مُسْتَقِيمٍ ( 25 ) لِلَّذِينَ أَحْسَنُوا الْحُسْنى وَ زِيادَةٌ وَ لا يَرْهَقُ وُجُوهَهُمْ قَتَرٌ وَ لا ذِلَّةٌ أُولئِكَ أَصْحابُ الْجَنَّةِ هُمْ فِيها خالِدُونَ ( 26 ) وَ الَّذِينَ كَسَبُوا السَّيِّئاتِ جَزاءُ سَيِّئَةٍ بِمِثْلِها وَ تَرْهَقُهُمْ ذِلَّةٌ ما لَهُمْ مِنَ اللَّهِ مِنْ عاصِمٍ كَأَنَّما أُغْشِيَتْ وُجُوهُهُمْ قِطَعاً مِنَ اللَّيْلِ مُظْلِماً أُولئِكَ أَصْحابُ النَّارِ هُمْ فِيها خالِدُونَ ( 27 ) وَ يَوْمَ نَحْشُرُهُمْ جَمِيعاً ثُمَّ نَقُولُ لِلَّذِينَ أَشْرَكُوا مَكانَكُمْ أَنْتُمْ وَ شُرَكاؤُكُمْ فَزَيَّلْنا بَيْنَهُمْ وَ قالَ شُرَكاؤُهُمْ ما كُنْتُمْ إِيَّانا تَعْبُدُونَ ( 28 )\r\nفَكَفى بِاللَّهِ شَهِيداً بَيْنَنا وَ بَيْنَكُمْ إِنْ كُنَّا عَنْ عِبادَتِكُمْ لَغافِلِينَ ( 29 ) هُنالِكَ تَبْلُوا كُلُّ نَفْسٍ ما أَسْلَفَتْ وَ رُدُّوا إِلَى اللَّهِ مَوْلاهُمُ الْحَقِّ وَ ضَلَّ عَنْهُمْ ما كانُوا يَفْتَرُونَ ( 30 )\r\n\r\n","description":"","footnote":"","page_name":" 370 ","page_number":370},
  {"content":"\r\n\r\n24 - حكايت زندگى دنيا مانند آبى است كه از آسمان نازل كرديم و بوسيلهء آن گياهان زمين از آنچه انسانها مىخورند و حيوانات مىخورند به هم پيوسته شد ، تا چون زمين رونق و زينت گرفت و صاحبان زمين احساس كردند كه بر گياهان تسلط كامل دارند ، به ناگاه فرمان ما شب يا روز بدان رسيد و آن را از بين برديم گويا اصلا نبوده ، بدينسان اين آيه‌ها را براى قومى كه فكر مىكنند بيان مىكنيم .\r\n25 - خدا به سراى سلامت دعوت مىكند و هر كه را بخواهد به راه راست هدايت مىكند .\r\n26 - براى آنان كه كار نيك كرده‌اند عاقبت نيكى با اضافه از آنچه كرده‌اند هست و سياهى و ذلت چهره‌هايشان را نمىگيرد ، آنها اهل بهشت هستند و در آن جاودانانند .\r\n27 - و كسانى كه كارهاى بد كرده‌اند ، براى آنها سزاى بدى است مثل بدى كه كرده‌اند ذلت آنها را فرا مىگيرد از عذاب خدا نگهدارى ندارند ، گويى چهره‌هايشان را پاره‌هايى از شب سياه پوشانيده است ، آنها اهل آتشند و در آن جاودان خواهند بود .\r\n28 - روزى همهء آنها را محشور مىكنيم آن گاه به كسانى كه شرك آورده‌اند مىگوئيم شما و معبودهايتان در مكان خود بيايستيد ، ميانشان را جدا كنيم ، معبودهايشان مىگويند : شما به ما بندگى نمىكرديد .\r\n29 - خدا در گواهى ميان ما و شما بس است كه از پرستش شما بى خبر بوده‌ايم .\r\n30 - در آنجا هر كس عملى كه از پيش فرستاده بيازمايد و به سوى خدا كه مالك حقيقى آنهاست برمىگيرند و آنچه از خود مىساختند نابود مىشود .\r\n\r\nكلمه‌ها\r\nمثل : مثل به معنى صفت و حكايت و حال است  مَثَلُ الْحَياةِ الدُّنْيا \r\n\r\n","description":"","footnote":"","page_name":" 371 ","page_number":371},
  {"content":"\r\n\r\nحكايت زندگى دنيا .\r\nالسماء : سماء از مادهء سمو به معنى بالا است حتى سقف اطاق را به علّت بالا بودن سماء گويند هوا و ستارگان و كهكشانها و مانند آنها را به همين علّت سماء گفته‌اند مراد از آن در آيه طرف بلندى و بالا است .\r\nاختلط : خلط : آميختن . اعم از آنكه جدا كردن ممكن باشد يا نه ، مزج آميختنى است كه جدا كردن ممكن نباشد . اختلاط آميخته شدن .\r\nزخرفها : زخرف . زينت . راغب زينت روكش گفته است ( نقش و نگار ) آن را كمال حسن نيز گفته‌اند ، منظور از آن در آيه زينت است .\r\nازينت : در اصل « تزينت » بود تاء به زاء مبدل و در آن ادغام گرديد و الف بر اول آن افزوده شد زيرا ابتداء به ساكن محال است « ازينت » زينت گرفت .\r\nحصيدا : حصد : درو كردن ايضا حصاد . حصد : درو شد در زرع و مانند آن به كار رود مثل :  حَتَّى جَعَلْناهُمْ حَصِيداً خامِدِينَ  انبياء / 11 .\r\nلم تغن : غنى : كفايت و بى نيازى .  لَمْ تَغْنَ  گويا قبلا موجود نبود از « غنى فى المكان : اقام فيه » . آن در اصل « لم تغنى » است ياء به علّت جزم حذف شده است فاعل آن « الارض » است .\r\nدار السلام : خانهء سلامت . سلام و سلامت هر دو به يك معنى است بهشت ظاهرا از آن دار السلام است كه در آن سلامت اكمل حكم فرماست  لَهُمْ دارُ السَّلامِ عِنْدَ رَبِّهِمْ  انعام / 127 .\r\nالحسنى : مؤنث احسن است آن وصف واقع مىشود مانند « العاقبة الحسنى »\r\n\r\n","description":"","footnote":"","page_name":" 372 ","page_number":372},
  {"content":"\r\n\r\nيرهق : رهق : پوشاندن . رسيدن « راهق الغلام » پسر به مردان رسيد و لاحق شد .\r\nقتر : ( بر وزن شرف ) غبار . دودى كه از مطبخ بر مىخيزد ، به نظر راغب ، دودى كه از بريان و چوب و نحو آن بلند مىشود .\r\nعاصم : عصم : حفظ و نگاه داشتن . عاصم : نگاه دارنده .\r\nاغشيت : غشى : پوشاندن و فراگرفتن « غشى الامر : غطاه » « اغشيت » پوشيده شد .\r\nقطعا : قطع ( بر وزن عنب ) : تكه‌ها . پاره‌ها . مفرد آن قطع ( بر وزن جسر ) است مثل  فَأَسْرِ بِأَهْلِكَ بِقِطْعٍ مِنَ اللَّيْلِ  هود / 81 .\r\nزيلنا : زيل : كنار شدن . تزييل : تفريق و جدا كردن .\r\nتبلو : بلى و بلاء : كهنه شدن ، امتحان را از آن ابتلاء گويند كه گويا امتحان كننده امتحان شده را از كثرت سؤال كهنه مىكند « تبلو » : امتحان مىكند .\r\n\r\nشرحها\r\nدر اين آيات اولا به مناسبت  مَتاعَ الْحَياةِ الدُّنْيا  كه در آيهء 23 گذشت ، مثلى دربارهء دنيا و فانى بودن آن ذكر شده است ، سپس آياتى در زمينه نتائج اعمال نيك و بد و مآل كار نيكان و بدان بيان شده است .\r\n24 -  إِنَّما مَثَلُ الْحَياةِ الدُّنْيا كَماءٍ أَنْزَلْناهُ مِنَ السَّماءِ فَاخْتَلَطَ بِهِ نَباتُ الْأَرْضِ مِمَّا يَأْكُلُ النَّاسُ وَ الْأَنْعامُ حَتَّى إِذا أَخَذَتِ الْأَرْضُ زُخْرُفَها وَ ازَّيَّنَتْ وَ ظَنَّ أَهْلُها أَنَّهُمْ قادِرُونَ عَلَيْها أَتاها أَمْرُنا لَيْلًا أَوْ نَهاراً فَجَعَلْناها حَصِيداً كَأَنْ لَمْ تَغْنَ بِالْأَمْسِ . . . \r\n\r\n","description":"","footnote":"","page_name":" 373 ","page_number":373},
  {"content":"\r\n\r\nدر اثر آب باران زمين سر سبز مىشود و زينت مىگيرد ولى ناگهان سرماى شديد يا طوفان و نظير آن مزرعه را چنان از بين مىبرد كه گويى وجود نداشته است ، زندگى انسان نيز چنين است او مانند مزرعهء شادابى است كه مرگ ناگهانى او را از بين مىبرد . « فاختلط » ظاهرا به معناى در هم رفتن علفهاست يعنى روئيدنيهاى زمين بوسيلهء آن روئيد و درهم فرو رفت  ظَنَّ أَهْلُها أَنَّهُمْ قادِرُونَ عَلَيْها  يعنى اهل آن فكر كرد كه مزرعه دربست در اختيار او است و هيچ كس قدرت گرفتن ندارد  كَأَنْ لَمْ تَغْنَ بِالْأَمْسِ  يعنى گويا در گذشته نبوده است ، اشاره است به از بين رفتن كلّى « يتفكرون » حاكى است فقط انديشمندان از آن بهره مىبرند .\r\n25 -  وَ اللَّهُ يَدْعُوا إِلى دارِ السَّلامِ وَ يَهْدِي مَنْ يَشاءُ إِلى صِراطٍ مُسْتَقِيمٍ  .\r\nاين آيهء در زمينهء قبلى است يعنى : در مقابل  الْحَياةِ الدُّنْيا  و فانى بودن آن ، خدا انسان را به بهشت دعوت مىكند ، دعوت و خواندن خدا تكوينى است يعنى خدا وسائل دعوت را از قبيل ارسال رسل و غيره به وجود مىآورد نه اينكه با صدا بخواند آن گاه كه خواند هر كه را بخواهد به قبول آن هدايت مىكند .\r\n26 -  لِلَّذِينَ أَحْسَنُوا الْحُسْنى وَ زِيادَةٌ وَ لا يَرْهَقُ وُجُوهَهُمْ قَتَرٌ وَ لا ذِلَّةٌ أُولئِكَ أَصْحابُ الْجَنَّةِ هُمْ فِيها خالِدُونَ  .\r\nاز اين آيه بررسى مآل كار خوبان و بدان شروع مىشود يعنى نيكوكاران را پاداش بهتر است زيرا عمل دنيا وقت كمى مىگيرد ولى اجرش هميشگى است منظور از « زيادة » اضافه‌ايست كه خدا خواهد داد  لَهُمْ ما يَشاؤُنَ فِيها وَ لَدَيْنا مَزِيدٌ  ق / 35  فَأَمَّا الَّذِينَ آمَنُوا وَ عَمِلُوا الصَّالِحاتِ فَيُوَفِّيهِمْ أُجُورَهُمْ وَ يَزِيدُهُمْ مِنْ فَضْلِهِ  نساء 173 ظهور آيات در آنست كه بالاتر از استحقاق نيز دريافت\r\n\r\n","description":"","footnote":"","page_name":" 374 ","page_number":374},
  {"content":"\r\n\r\nخواهند داشت و شايد منظور  مَنْ جاءَ بِالْحَسَنَةِ فَلَهُ عَشْرُ أَمْثالِها  انعام / 16 باشد .\r\nچنين كسانى در آخرت نه ذليل خواهند بود و نه غبار و سياهى عذاب چهرهء آنها را خواهد گرفت بلكه قلبشان شاد و چهرهءشان با طراوت است در مجمع البيان از امام باقر از رسول خدا صلّى اللَّه عليه و آله نقل شده : هر چشمى كه از خوف خدا نمناك شود خدا آن بدن را بر آتش حرام مىكند و اگر از ترس خدا اشكش روان شود آن چهره را ذلت و تاريكى فرانگيرد « 1 » .\r\n27 -  وَ الَّذِينَ كَسَبُوا السَّيِّئاتِ جَزاءُ سَيِّئَةٍ بِمِثْلِها وَ تَرْهَقُهُمْ ذِلَّةٌ ما لَهُمْ مِنَ اللَّهِ مِنْ عاصِمٍ كَأَنَّما أُغْشِيَتْ وُجُوهُهُمْ قِطَعاً مِنَ اللَّيْلِ مُظْلِماً أُولئِكَ أَصْحابُ النَّارِ هُمْ فِيها خالِدُونَ  .\r\nاين آيه نقطه مقابل آيهء ما قبل و دربارهء مآل كار گناهكاران است .  جَزاءُ سَيِّئَةٍ  مبتداى خبر محذوف است يعنى « لهم جزاء سيئة بمثلها » على هذا آنها را زيادى عذاب نيست و فقط به اندازهء گناه عذاب خواهند ديد  وَ مَنْ جاءَ بِالسَّيِّئَةِ فَلا يُجْزى إِلَّا مِثْلَها  انعام / 160 ، در الميزان فرموده :  ما لَهُمْ مِنَ اللَّهِ مِنْ عاصِمٍ  اشاره است به آنكه از بتهاى خود حمايتى نخواهند ديد و كسى و چيزى آنها را از عذاب خدا نگاه نخواهد داشت .\r\n« قطعا » در اصل « بقطع من الليل » است « مظلما » حال است از « ليل » يعنى :\r\nگويى چهره‌هايشان با تكه‌هايى از شب تاريك پوشيده شده است  يَوْمَ تَبْيَضُّ وُجُوهٌ وَ تَسْوَدُّ وُجُوهٌ  آل عمران / 106 در آخر آيه حكم به خلود در آتش دارد دربارهء خلود\r\n\r\n\r\n","description":"","footnote":"\r\n( 1 )\r\nروى الفضيل بن يسار عن ابى جعفر الباقر ( ع ) قال قال : رسول اللَّه ( ص ) ما من عين ترقرقت بمائها إلا حرم اللَّه ذلك الجسد على النار فإن فاضت من خشية اللَّه لم يرهق ذلك الوجه قتر و لا ذلة » .\r\n","page_name":" 375 ","page_number":375},
  {"content":"\r\n\r\nبه آيهء  قالَ النَّارُ مَثْواكُمْ خالِدِينَ فِيها . . .  انعام / 128 رجوع شود ، به هر حال ، رابطه‌شان نعوذ باللّه با خدا قطع شده و از رحمت وى دور شده‌اند .\r\n28 -  وَ يَوْمَ نَحْشُرُهُمْ جَمِيعاً ثُمَّ نَقُولُ لِلَّذِينَ أَشْرَكُوا مَكانَكُمْ أَنْتُمْ وَ شُرَكاؤُكُمْ فَزَيَّلْنا بَيْنَهُمْ وَ قالَ شُرَكاؤُهُمْ ما كُنْتُمْ إِيَّانا تَعْبُدُونَ  .\r\nآيه در بيان قطع رابطه ما بين مشركان و معبودهاى باطله است ، مراد از حشر ظاهرا جمع همهء مؤمنان و كافران و معبودهاى باطل است « مكانكم » تقديرش « الزموا مكانكم . . . » است يعنى شما در مكان خود ثابت بمانيد شركائتان نيز در محل خود ثابت بمانند نتيجه‌اش اين مىشود كه ميان آنها و معبودهايشان جدايى مىافتد و مىدانند كه شركاء به حال آنها فائده‌اى ندارند .\r\nاينكه معبودهاى باطل به عبادت كنندگان مىگويند :  ما كُنْتُمْ إِيَّانا تَعْبُدُونَ  يعنى چه ؟ آيا اين سخن راست است يا دروغ ؟ الميزان مىگويد :\r\nراست است زيرا با ايجاد تفرقه و عدم فائده شركاء ، معلوم خواهد شد كه عبادت آنها براى شركاء واقع نشده است به علّت آنكه آنها را به عنوان شريكان خدا عبادت كرده‌اند و آن وقت معلوم گرديده كه آنها شريكان خدا نبوده‌اند پس سخن معبودها راست است كه شما شركاء را عبادت مىكرديد و ما شركاء نبوده‌ايم . پس غرضشان نفى شريك بودن خودشان است نه اينكه عبادت براى كدام كس واقع شده است به نظر بعضى مراد آنكه : شما هواهاى نفسانى خويش و اوهام خود را عبادت مىكرديد نه ما را « 1 » .\r\n29 -  فَكَفى بِاللَّهِ شَهِيداً بَيْنَنا وَ بَيْنَكُمْ إِنْ كُنَّا عَنْ عِبادَتِكُمْ لَغافِلِينَ  .\r\nبنا بر آنكه در الميزان نقل شد : چون خودشان را شريك خدا نمىدانستند\r\n\r\n\r\n","description":"","footnote":"\r\n( 1 ) يعنى : « انكم عبدتم الشركاء فلسنا بالشركاء ما كنتم ايانا تعبدون أو إنكم ما عبدتمونا بل عبدتم اهوائكم » .\r\n","page_name":" 376 ","page_number":376},
  {"content":"\r\n\r\nلذا از معبود بودنشان بىخبر بوده‌اند « ان » مخفف ثقليه است يعنى : حقا كه از عبادت شما غافل و بى خبر بوده‌ايم بنا بر احتمال دوم گفته‌اند : اصنام در دنيا شعورى نداشته‌اند تا معبود بودن خود را بدانند .\r\n30 -  هُنالِكَ تَبْلُوا كُلُّ نَفْسٍ ما أَسْلَفَتْ وَ رُدُّوا إِلَى اللَّهِ مَوْلاهُمُ الْحَقِّ وَ ضَلَّ عَنْهُمْ ما كانُوا يَفْتَرُونَ  .\r\nاشاره است به كشف حقيقت اعمال و قطع شدن همهء روابط جز رابطه با خدا و سرپرست واقعى انسانها ، امتحان كردن اعمال مكشوف شدن واقعيات آنهاست كه هر كس عمل خود را ارزيابى مىكند مىداند آن گاه به طرف خدا و مولاى حق روان مىشوند و معبودهاى باطل كه از خود جعل كرده و به مقام خدايى كشانده بودند به كلى از رديف خارج مىشوند اين است مرحلهء آخر زندگى انسانها در راه حق و باطل .\r\n\r\n","description":"","footnote":"","page_name":" 377 ","page_number":377},
  {"content":"\r\n\r\n\r\n[ سوره يونس ( 10 ) : آيات 31 تا 45 
  ]\r\nقُلْ مَنْ يَرْزُقُكُمْ مِنَ السَّماءِ وَ الْأَرْضِ أَمَّنْ يَمْلِكُ السَّمْعَ وَ الْأَبْصارَ وَ مَنْ يُخْرِجُ الْحَيَّ مِنَ الْمَيِّتِ وَ يُخْرِجُ الْمَيِّتَ مِنَ الْحَيِّ وَ مَنْ يُدَبِّرُ الْأَمْرَ فَسَيَقُولُونَ اللَّهُ فَقُلْ أَ فَلا تَتَّقُونَ ( 31 ) فَذلِكُمُ اللَّهُ رَبُّكُمُ الْحَقُّ فَما ذا بَعْدَ الْحَقِّ إِلاَّ الضَّلالُ فَأَنَّى تُصْرَفُونَ ( 32 ) كَذلِكَ حَقَّتْ كَلِمَةُ رَبِّكَ عَلَى الَّذِينَ فَسَقُوا أَنَّهُمْ لا يُؤْمِنُونَ ( 33 ) قُلْ هَلْ مِنْ شُرَكائِكُمْ مَنْ يَبْدَؤُا الْخَلْقَ ثُمَّ يُعِيدُهُ قُلِ اللَّهُ يَبْدَؤُا الْخَلْقَ ثُمَّ يُعِيدُهُ فَأَنَّى تُؤْفَكُونَ ( 34 ) قُلْ هَلْ مِنْ شُرَكائِكُمْ مَنْ يَهْدِي إِلَى الْحَقِّ قُلِ اللَّهُ يَهْدِي لِلْحَقِّ أَ فَمَنْ يَهْدِي إِلَى الْحَقِّ أَحَقُّ أَنْ يُتَّبَعَ أَمَّنْ لا يَهِدِّي إِلاَّ أَنْ يُهْدى فَما لَكُمْ كَيْفَ تَحْكُمُونَ ( 35 )\r\nوَ ما يَتَّبِعُ أَكْثَرُهُمْ إِلاَّ ظَنًّا إِنَّ الظَّنَّ لا يُغْنِي مِنَ الْحَقِّ شَيْئاً إِنَّ اللَّهَ عَلِيمٌ بِما يَفْعَلُونَ ( 36 ) وَ ما كانَ هذَا الْقُرْآنُ أَنْ يُفْتَرى مِنْ دُونِ اللَّهِ وَ لكِنْ تَصْدِيقَ الَّذِي بَيْنَ يَدَيْهِ وَ تَفْصِيلَ الْكِتابِ لا رَيْبَ فِيهِ مِنْ رَبِّ الْعالَمِينَ ( 37 ) أَمْ يَقُولُونَ افْتَراهُ قُلْ فَأْتُوا بِسُورَةٍ مِثْلِهِ وَ ادْعُوا مَنِ اسْتَطَعْتُمْ مِنْ دُونِ اللَّهِ إِنْ كُنْتُمْ صادِقِينَ ( 38 ) بَلْ كَذَّبُوا بِما لَمْ يُحِيطُوا بِعِلْمِهِ وَ لَمَّا يَأْتِهِمْ تَأْوِيلُهُ كَذلِكَ كَذَّبَ الَّذِينَ مِنْ قَبْلِهِمْ فَانْظُرْ كَيْفَ كانَ عاقِبَةُ الظَّالِمِينَ ( 39 ) وَ مِنْهُمْ مَنْ يُؤْمِنُ بِهِ وَ مِنْهُمْ مَنْ لا يُؤْمِنُ بِهِ وَ رَبُّكَ أَعْلَمُ بِالْمُفْسِدِينَ ( 40 )\r\nوَ إِنْ كَذَّبُوكَ فَقُلْ لِي عَمَلِي وَ لَكُمْ عَمَلُكُمْ أَنْتُمْ بَرِيئُونَ مِمَّا أَعْمَلُ وَ أَنَا بَرِيءٌ مِمَّا تَعْمَلُونَ ( 41 ) وَ مِنْهُمْ مَنْ يَسْتَمِعُونَ إِلَيْكَ أَ فَأَنْتَ تُسْمِعُ الصُّمَّ وَ لَوْ كانُوا لا يَعْقِلُونَ ( 42 ) وَ مِنْهُمْ مَنْ يَنْظُرُ إِلَيْكَ أَ فَأَنْتَ تَهْدِي الْعُمْيَ وَ لَوْ كانُوا لا يُبْصِرُونَ ( 43 ) إِنَّ اللَّهَ لا يَظْلِمُ النَّاسَ شَيْئاً وَ لكِنَّ النَّاسَ أَنْفُسَهُمْ يَظْلِمُونَ ( 44 ) وَ يَوْمَ يَحْشُرُهُمْ كَأَنْ لَمْ يَلْبَثُوا إِلاَّ ساعَةً مِنَ النَّهارِ يَتَعارَفُونَ بَيْنَهُمْ قَدْ خَسِرَ الَّذِينَ كَذَّبُوا بِلِقاءِ اللَّهِ وَ ما كانُوا مُهْتَدِينَ ( 45 )\r\n\r\n","description":"","footnote":"","page_name":" 378 ","page_number":378},
  {"content":"\r\n\r\n31 - بگو : كيست كه به شما از آسمان و زمين روزى مىدهد ؟ يا كيست كه مالك گوشها و چشمهاى شماست ؟ و كيست كه زنده را از مرده و مرده را از زنده بيرون مىكند ؟\r\nحتما خواهند گفت : خدا بگو : آيا پس از شرك پرهيز نمىكنيد ؟ !\r\n32 - آن خدا ، پروردگار واقعى شماست ، بعد از حق نيست مگر گمراهى ، پس به كجا بر مىگرديد ؟ !\r\n33 - اين چنين حتمى شده وعده پروردگار تو بر آنكه فاسق شدند ، آنها ايمان نمىآورند .\r\n34 - بگو : از خدايان شما كسى هست كه خلقت را شروع كرده و آن را اعاده كند ؟ بگو : خدا خلقت را شروع كرده و آن را اعاده مىكند ، پس به كجا بر مىگرديد .\r\n35 - بگو : از خدايان شما كسى هست كه به حق رهبرى كند ؟ بگو خدا به حق رهبرى مىكند ، آيا آنكه به حق رهبرى مىكند سزاوارتر است پيروى شود يا آن كه\r\n\r\n","description":"","footnote":"","page_name":" 379 ","page_number":379},
  {"content":"\r\n\r\nهدايت نمىشود مگر آنكه هدايت كرده شود ؟ آيا به شما چه شده و چگونه حكم مىكنيد ؟ !\r\n36 - بيشتر آنها فقط از گمان پيروى مىكنند و گمان به جاى يقين هيچ كفايت نمىكند خدا به آنچه مىكنند داناست .\r\n37 - چنين نيست كه اين قرآن از جانب غير خدا جعل شده باشد بلكه تصديق كننده است تورات و انجيل را و مشروح همهء كتابهاست ، بى شك از جانب خداست .\r\n38 - يا مىگويند : از خودش جعل كرده است بگو : يك سوره مانند آن را بياوريد و هر كه را جز خدا توانستيد به يارى بخوانيد اگر راستگويان هستيد .\r\n39 - ليكن دروغ شمردند آنچه را كه به دانستن آن احاطه نكرده‌اند و هنوز تأويل آن به سوى آنها نيامده است ، اين چنين تكذيب كردند كسانى كه پيش از آنها بودند بنگر كه عاقبت ظالمان چگونه شد .\r\n40 - بعضى از آنها به قرآن ايمان مىآورند و بعضى از آنها به قرآن ايمان نمىآورند ، پروردگار تو به مفسدان داناست .\r\n41 - اگر تو را تكذيب كنند بگو كار من براى من است و كار شما براى شماست ، شما از آنچه من مىكنم بيزاريد و من از آنچه شما مىكنيد بيزارم .\r\n42 - بعضى از آنها به تو گوش مىدهند مگر تو كران را شنوا توانى كرد ، اگر چه تعقل نكنند .\r\n43 - بعضى از آنها به تو نگاه مىكند مگر تو كوران را هدايت توانى كرد با آنكه نمىبينند ؟ !\r\n44 - خدا به مردم هيچ ستم نمىكند ، ليكن مردم به خودشان ستم مىكنند .\r\n45 - ياد كن روزى را كه محشورشان مىكند گويى جز اندكى از يك روز در دنيا درنگ نكرده‌اند ، يكديگر را مىشناسند ، زيانكار شد آنها كه ديدار خدا را تكذيب كرد و هدايت يافته نشدند .\r\n\r\nكلمه‌ها\r\nتصرفون : صرف : بر گرداندن ، ظاهرى باشد يا از حالى به حالى\r\n\r\n","description":"","footnote":"","page_name":" 380 ","page_number":380},
  {"content":"\r\n\r\n فَأَنَّى تُصْرَفُونَ  : به كجا برگردانده مىشويد .\r\nيهدى : به تشديد دال در اصل يهتدى بود تاء به دال مبدل و در آن ادغام شده است .\r\nسورة : سور ( بفتح سين ) : بالا رفتن با جهش « و ثوب مع علو » ( و بضم سين ) : ديوار شهر است سورهء : مرتبهء بلند ، چنان كه راغب و طبرسى گفته‌اند ، در مجمع البيان فرموده : آن از سور البناء اخذ شده . . .\r\nهر سوره از قرآن به مثابهء درجه بلندى است كه قارى قرآن از يكى به ديگرى بالا ميرود .\r\nتأويله : اول : رجوع . « آل اليه : رجع » تأويل : برگشت دادن و برگشتن تأويل در قرآن لازم و متعدى آمده است .\r\nالصم : صم ( بر وزن عقل ) : بستن « صم القارورة : سدها » صمم ( بر وزن شرف ) كر بودن . اصم : كر مادرزاد جمع آن صم است .\r\nالعمى : عمى : ( بر وزن عمل ) كورى . اعمى : كور . جمع آن عمى ( بر وزن قفل ) است مراد از آن در آيه فقدان بصيرت و نادانى است .\r\nيلبثوا : لبث : توقف ، درنگ و ماندن . « لم يلبثوا » درنگ نكردند .\r\nيتعارفون : عرف : شناختن « يتعارفون » : همديگر را مىشناسند ، بين الاثنين است .\r\n\r\nشرحها\r\nدر قسمت اول از اين آيات روشن شده كه تدبير جهان در دست خداست على هذا بت‌پرستان كه خدا را فقط خالق مىدانستند نه تدبير كننده ، محكوم\r\n\r\n","description":"","footnote":"","page_name":" 381 ","page_number":381},
  {"content":"\r\n\r\nشده‌اند و از اين معلوم مىشود كه آنها تدبير جهان را از خدا نمىدانسته‌اند و آن گاه گفته شده : بت‌پرستان در اين نظر از گمان پيروى مىكنند كه فائده‌اى ندارد . به نظر مىآيد كه مشركان عقيده بارباب انواع داشته و فكر مىكردند كه رب النوع‌ها جهان را اداره مىكنند و بتهاى آنها نمايندهء رب النوع‌ها است ولى اثبات آن از اين آيات مشكل است زيرا كه ظهور  هَلْ مِنْ شُرَكائِكُمْ  در بتهاى معمولى است ، آيات فوق اين نتيجه را مىدهد كه بايد فقط بسوى خدا كه آفريننده و اداره كننده است روى آورد نه به طاغوتهاى جهان و قانونهاى طاغوتى و بشرى .\r\nدر قسمت دوم بيان شده كه اين قرآن ساختهء دست بشر نيست بلكه بيانگر و مشروح كتابهاى آسمانى و از جانب خداست و اگر مشركان راست مىگويند يك سوره نظير آن را بياورند . آن گاه در بيان علّت عدم ايمان آنها گفته است كه علم كافى به قرآن يا بعضى از آن ندارند از آن طرف واقعيت گفته‌هاى قرآن هنوز نيامده تا وادارشان به ايمان كند ، مشركان گذشته نيز در چنين حالى بودند و در آيهء 40 روشن شده كه اين حال ناشى از افساد آنهاست . در آخر تحليلى در بيان بعضى از حالات مشركان و عاقبت كار آنها آمده است .\r\n31 -  قُلْ مَنْ يَرْزُقُكُمْ مِنَ السَّماءِ وَ الْأَرْضِ أَمَّنْ يَمْلِكُ السَّمْعَ وَ الْأَبْصارَ وَ مَنْ يُخْرِجُ الْحَيَّ مِنَ الْمَيِّتِ وَ يُخْرِجُ الْمَيِّتَ مِنَ الْحَيِّ وَ مَنْ يُدَبِّرُ الْأَمْرَ فَسَيَقُولُونَ اللَّهُ فَقُلْ أَ فَلا تَتَّقُونَ  .\r\nاين آيه در زمينهء تدبير جهان است نه خلقت آن ، مىخواهد بگويد :\r\nگردانندهء جهان همان آفرينندهء آن است و از جواب فرضى آنها  فَسَيَقُولُونَ اللَّهُ  اين مسئله كاملا روشن مىشود ، به هر حال معلوم مىشود كه اين كارها را از خدا نمىدانستند ، در گذشته گفته‌ايم كه اختلاف مشركان با پيامبران در مسئله الوهيت و تدبير جهان بوده است و گرنه مشركان خدا را به عنوان خالق و آفريننده\r\n\r\n","description":"","footnote":"","page_name":" 382 ","page_number":382},
  {"content":"\r\n\r\nقبول داشته‌اند ، پيامبران نمىگفتند : خدا هست بلكه مىگفتند :  اعْبُدُوا اللَّهَ ما لَكُمْ مِنْ إِلهٍ غَيْرُهُ  چنان كه در سورهء اعراف و مانند آن بارها آمده است . راجع به  تُخْرِجُ الْحَيَّ مِنَ الْمَيِّتِ . . .  در آل عمران / 27 توضيح داده‌ايم .\r\nخلاصهء استدلال آيهء اين است اگر از مشركان بپرسى : كدام كس از آسمان و زمين به شما روزى مىدهد آن مدبر كيست كه به وسيلهء باران . نور آفتاب ، اشعه كيهانى و . . . در زمين ارزاق شما را تأمين مىكند ؟ كيست كه مالك گوشهاى شنوا و چشمهاى بيناست كه به شما داده است ؟ كيست كه زنده را از مرده و مرده را از زنده خارج مىكند ؟ و به طور كلّى كيست كه امر جهان را تدبير مىكند ؟\r\nآنها هر قدر كه فكر كنند نمىتوانند بگويند : معبودهاى ما اينكارها را انجام داده و مىدهند ، ناچار خواهند گفت : خدا . آن وقت بگو : پس از بت‌پرستي كنار نمىشويد ؟ و از خدا نمىترسيد و براى او شريكان قرار مىدهيد ؟\r\n32 -  فَذلِكُمُ اللَّهُ رَبُّكُمُ الْحَقُّ فَما ذا بَعْدَ الْحَقِّ إِلَّا الضَّلالُ فَأَنَّى تُصْرَفُونَ  .\r\nنتيجه ديگر آيه گذشته است ، حالا كه اقرار كرديد ، آن خدا پروردگار و مدبر حقيقى شماست و جز اين ، هر چه بگوئيد و بپرستيد فقط ضلالت و گمراهى است پس از اين عقيدهء حق به كجا بر مىگرديد ، عامل برگشتن از خدا اميال باطل و عقيده‌هاى سخيف است لذا فعل « تصرفون » مجهول آمده است يعنى عوامل ناحق شما را به كجا مىبرند ؟ ! 33 -  كَذلِكَ حَقَّتْ كَلِمَةُ رَبِّكَ عَلَى الَّذِينَ فَسَقُوا أَنَّهُمْ لا يُؤْمِنُونَ  .\r\nبه قولى مراد از كلمهء ربك جمله  أَنَّهُمْ لا يُؤْمِنُونَ  است « كذلك » اشاره است به آنچه از دو آيه گذشته استفاده مىشود . يعنى بدينسان كه ديدند و عبرت نگرفتند كلمه عدم ايمان بر فاسقان حتمى و ثابت شد و وجود خارجى پيدا كرد ،\r\n\r\n","description":"","footnote":"","page_name":" 383 ","page_number":383},
  {"content":"\r\n\r\nبه نظر ديگران مراد از « كلمة » وعدهء عذاب و جمله  أَنَّهُمْ لا يُؤْمِنُونَ  علّت حتمى بودن وعدهء عذاب است ، به هر حال اين آيه تكميل مطلب دو آيه گذشته است .\r\n34 -  قُلْ هَلْ مِنْ شُرَكائِكُمْ مَنْ يَبْدَؤُا الْخَلْقَ ثُمَّ يُعِيدُهُ قُلِ اللَّهُ يَبْدَؤُا الْخَلْقَ ثُمَّ يُعِيدُهُ فَأَنَّى تُؤْفَكُونَ  .\r\nاين آيه استدلال دوم بر ربوبيت و تدبير خداست مراد از ابتداء خلقت و اعادهء آن به قرينه  وَ هُوَ الَّذِي يَبْدَؤُا الْخَلْقَ ثُمَّ يُعِيدُهُ وَ هُوَ أَهْوَنُ عَلَيْهِ . . .  روم / 27 و آيه همين سوره ، دنيا و معاد است و چون مشركان عقيده به معاد نداشتند لذا فرموده :\r\nكه پيغمبر جواب بدهد كه  قُلِ اللَّهُ يَبْدَؤُا الْخَلْقَ . . .  « پس ، از قبول حق به كجا بر مىگرديد ؟ و هواهاى نفسانى شما را به كجا برمىگردانند . ولى در آيه اول آمده :  فَسَيَقُولُونَ اللَّهُ . . .  چون چاره‌اى از اقرار نداشتند ، به نظر مىآيد :\r\nتمام بودن استدلال در اين آيه از آن جهت است كه مشركان به آفرينش ابتدايى و به وجود خداى خالق عقيده داشتند و اين لازم گرفته است كه بگويند : خدايى كه آفرينش از اوست به اعادهء آن نيز تواناست .\r\n35 -  قُلْ هَلْ مِنْ شُرَكائِكُمْ مَنْ يَهْدِي إِلَى الْحَقِّ قُلِ اللَّهُ يَهْدِي لِلْحَقِّ أَ فَمَنْ يَهْدِي إِلَى الْحَقِّ أَحَقُّ أَنْ يُتَّبَعَ أَمَّنْ لا يَهِدِّي إِلَّا أَنْ يُهْدى فَما لَكُمْ كَيْفَ تَحْكُمُونَ  .\r\nاستدلال سوم بر ربوبيت و الوهيت خداست از طريق هدايت بندگان كه معبودهاى باطل راهى به آن ندارند ، هدايت با « الى » و « لام » هر دو متعدى مىشود چنان كه در مجمع البيان فرموده است على هذا « يهدى الحق و للحق » هر دو به يك معنى است ، هدايت به حق به وسيله فراهم آوردن اسباب آن از قبيل ارسال رسل و نشاندادن راه‌هاى دنيا و آخرت است كه از معبودهاى باطل\r\n\r\n","description":"","footnote":"","page_name":" 384 ","page_number":384},
  {"content":"\r\n\r\nساخته نيست اعم از آنكه جماد باشند يا طاغوتها و امثال آن ، ولى به نظر مىآيد كه مراد از شركاء بتهاى جماد است بعضى از بزرگان فرموده‌اند مراد از هدايت ايصال به مطلوب است و هدايت به معناى ارائه طريق از طاغوتها ساخته است ولى هدايت به آن معنى كه گفتيم از طاغوتها ساخته نيست و مراد از هدايت مىشود ارائه طريق باشد .\r\nبه هر حال : استدلال اين است چون خدا به سوى حق هدايت مىكند نه بتها ، آيا آن كس به پيروى سزاوارتر است كه هدايت مىكند يا آنكه خود هدايت نمىيابد مگر آنكه ديگرى او را هدايت كند ؟ و چون مسئله روشن است مىگويد : به شما چه شده و چگونه قضاوت مىكنيد ؟ ! 36 -  وَ ما يَتَّبِعُ أَكْثَرُهُمْ إِلَّا ظَنًّا إِنَّ الظَّنَّ لا يُغْنِي مِنَ الْحَقِّ شَيْئاً إِنَّ اللَّهَ عَلِيمٌ بِما يَفْعَلُونَ  .\r\nيعنى در آنچه مىگويند و قضاوت مىكنند متكى به علم نيستند و از روى گمان سخن مىگويند و گمان مىكنند هيچگونه كافى از حق نيست و نمىشود براى آنها عذر باشد ، خدا مىداند كه پيروى از ظن مىكنند . در الميزان فرموده : علّت آمدن « اكثرهم » آن است كه بزرگان آنها از روى يقين بر باطل بودن اين كارها را مىكنند چنان كه فرموده :  وَ مَا اخْتَلَفَ فِيهِ إِلَّا الَّذِينَ أُوتُوهُ مِنْ بَعْدِ ما جاءَتْهُمُ الْبَيِّناتُ بَغْياً بَيْنَهُمْ . . .  بقره / 213 .\r\n37 -  وَ ما كانَ هذَا الْقُرْآنُ أَنْ يُفْتَرى مِنْ دُونِ اللَّهِ وَ لكِنْ تَصْدِيقَ الَّذِي بَيْنَ يَدَيْهِ وَ تَفْصِيلَ الْكِتابِ لا رَيْبَ فِيهِ مِنْ رَبِّ الْعالَمِينَ  .\r\nاز اين آيه مطلب دوم شروع مىشود كه راجع به حق بودن و از جانب خدا بودن قرآن است . قسمت اول ، استدلال از طريق عقل و طبيعت بود و اين قسمت از طريق نقل و گفته خود خداوند است . در عين حال اين آيه در مقام\r\n\r\n","description":"","footnote":"","page_name":" 385 ","page_number":385},
  {"content":"\r\n\r\nادعا و معرفى قرآن است ، استدلال اصلى در آيه بعدى خواهد آمد .\r\nبه نظر مىآيد « كان » منسلخ از زمان باشد مثل  كَيْفَ نُكَلِّمُ مَنْ كانَ فِي الْمَهْدِ صَبِيًّا  مريم / 29 على هذا  وَ لكِنْ تَصْدِيقَ  تقديرش « و لكن كان تصديق الذى » است و آن مصدر به معناى فاعل است يعنى : اين طور نيست كه اين قرآن از جانب غير خدا به خدا نسبت داده شده باشد بلكه اين قرآن تصديق كنندهء تورات و انجيل است كه در پيش آن و در وقت نازل شدن آن هستند و تفصيل و بيان مطلق كتابهاى انبياء است و شكلى نيست كه آن از جانب رب العالمين است و ناشى از ربوبيت خداست . على هذا مراد از « الكتاب » مجموع كتابهاى آسمانى است كه قرآن تفصيل و مشروح آنهاست . راجع به مصدق بودن قرآن رجوع شود به بقره 41 ، آل عمران / 3 .\r\n38 -  أَمْ يَقُولُونَ افْتَراهُ قُلْ فَأْتُوا بِسُورَةٍ مِثْلِهِ وَ ادْعُوا مَنِ اسْتَطَعْتُمْ مِنْ دُونِ اللَّهِ إِنْ كُنْتُمْ صادِقِينَ  .\r\nاين آيه در سورهء بقرهء / 33 به تفصيل روشن شده است و تعليل آيهء قبل مىباشد يعنى : اين قرآن از جانب غير خدا به خدا نسبت داده نشده است ، اگر مىگويند : چنين نيست و ساختهء دست بشر است پس يك سوره نظير آن را بياوريد و جز خدا هر كه را توانستيد در ساختن آن به يارى بخوانيد ، اگر راست مىگوئيد كه از جانب خدا نيست ، خلاصه : اگر كار بشر بود بشرهاى ديگر نيز مىتوانستند نظير آن را بياورند .\r\n39 -  بَلْ كَذَّبُوا بِما لَمْ يُحِيطُوا بِعِلْمِهِ وَ لَمَّا يَأْتِهِمْ تَأْوِيلُهُ كَذلِكَ كَذَّبَ الَّذِينَ مِنْ قَبْلِهِمْ فَانْظُرْ كَيْفَ كانَ عاقِبَةُ الظَّالِمِينَ  .\r\nاين آيه علّت تكذيب مشركان را در زمينهء قرآن نقل مىكند و در آخر آيه روشن مىكند كه اين علّت عذر آور نيست منظور از تأويل چنان كه در ذيل\r\n\r\n","description":"","footnote":"","page_name":" 386 ","page_number":386},
  {"content":"\r\n\r\nآيهء  ابْتِغاءَ تَأْوِيلِهِ . . .  آل عمران / 7 گفته شده ، تحقق خارجى يك وعده و خبر است كه انسان در آن صورت ناگزير از قبول آن وعده و خبر مىباشد نظير :\r\n هَلْ يَنْظُرُونَ إِلَّا تَأْوِيلَهُ يَوْمَ يَأْتِي تَأْوِيلُهُ يَقُولُ الَّذِينَ نَسُوهُ مِنْ قَبْلُ قَدْ جاءَتْ رُسُلُ رَبِّنا بِالْحَقِّ . . .  اعراف / 53 يا نظير  لا يُؤْمِنُونَ بِهِ حَتَّى يَرَوُا الْعَذابَ الْأَلِيمَ  شعراء / 201 .\r\nمراد از « بما » شايد مقدارى از قرآن و يا همهء قرآن باشد يعنى تكذيب كردند از قرآن آنچه كه به دانستن آن احاطه نكرده‌اند و هنوز مصداق واقعى آن نيز در خاج تحقق نيافته است يا تكذيب كردند قرآن را به علّت آنكه به دانستن آن احاطه نكردند ، زيرا در قرآن حقائق و معارف بسيارى هست كه علمشان به آنها نمىرسد و هنوز مصداق خارجى پيدا نكرده‌اند و يا واقعيات مجرداند كه در قالب مادى بيان شده‌اند .\r\nدر تفسير عياشى از امام صادق عليه السّلام آمده كه از امور بزرگى از آن حضرت سؤال شد كه هنوز نيامده بودند فرمود : هنوز وقت روشن شدن آنها نيامده است آن است قول خدا  بَلْ كَذَّبُوا بِما لَمْ يُحِيطُوا بِعِلْمِهِ وَ لَمَّا يَأْتِهِمْ تَأْوِيلُهُ . . .  .\r\nجملهء  كَذلِكَ كَذَّبَ الَّذِينَ . . .  حكايت دارد كه اين عذر پذيرفته نيست بلكه تكذيب از روى عمد و لجاجت است و گرنه قرآن در اين شكل باور كردنى است گرچه بعضى حقائق خارج از فهم هم دارد .\r\n40 -  وَ مِنْهُمْ مَنْ يُؤْمِنُ بِهِ وَ مِنْهُمْ مَنْ لا يُؤْمِنُ بِهِ وَ رَبُّكَ أَعْلَمُ بِالْمُفْسِدِينَ  .\r\nتكميل  كَذلِكَ كَذَّبَ الَّذِينَ . . .  است و اينكه عذر عدم ايمان موجه نيست زيرا كه عده‌اى ايمان مىآورند و آنها كه ايمان نمىآورند به علّت مفسد بودن است ، خدا به مفسدان داناست .\r\n41 -  وَ إِنْ كَذَّبُوكَ فَقُلْ لِي عَمَلِي وَ لَكُمْ عَمَلُكُمْ أَنْتُمْ بَرِيئُونَ \r\n\r\n","description":"","footnote":"","page_name":" 387 ","page_number":387},
  {"content":"\r\n\r\n مِمَّا أَعْمَلُ وَ أَنَا بَرِيءٌ مِمَّا تَعْمَلُونَ  .\r\nاز آيه قبل روشن شد كه عدم ايمان در اثر افساد است نه در اثر عدم توانايى لذا در اين آيه فرموده : اگر تكذيب تو كردند بگو : از شما و از كار شما بيزارم ، هر كس به راه خود رود ،  أَنْتُمْ بَرِيئُونَ  . ، تفسير  لِي عَمَلِي وَ لَكُمْ عَمَلُكُمْ  است .\r\n42 -  وَ مِنْهُمْ مَنْ يَسْتَمِعُونَ إِلَيْكَ أَ فَأَنْتَ تُسْمِعُ الصُّمَّ وَ لَوْ كانُوا لا يَعْقِلُونَ  .\r\nاين آيه و آيه بعدى شرح حالى است از مشركان و در آيهء  إِنَّ اللَّهَ لا يَظْلِمُ . . . \r\nعلّت آن بيان شده است ، مراد از « صم » كر بودن واقعى نيست بلكه عدم تعقل و تفكر است نسبت به آنچه مىشنوند چنان كه جمله  لا يَعْقِلُونَ  اين مطلب را روشن مىكند . بعضى از مشركان سخنان تو را گوش مىدهند ولى تو قادر بشنوا كردن آنها نيستى زيرا در آنچه مىشنوند نمىانديشند . آرى تنها شنيدن كافى نيست و گرنه اينهمه نداها و فريادهاى حق را همه مىشنوند .\r\n43 -  وَ مِنْهُمْ مَنْ يَنْظُرُ إِلَيْكَ أَ فَأَنْتَ تَهْدِي الْعُمْيَ وَ لَوْ كانُوا لا يُبْصِرُونَ  .\r\nاين آيه نظير آيه گذشته است مراد از « عمى » كورى چشم نيست بلكه كورى بصيرت و دقت نكردن است در آنچه مىبيند ، آرى تنها ديدن كافى نيست و گرنه اينهمه اوضاع را همه مىبينند بلكه بايد تجزيه و تحليل كرد ، ابو ذر و ابو جهل هر دو رسول خدا صلّى اللَّه عليه و آله را ديدند و كلمات او را شنيدند .\r\n44 -  إِنَّ اللَّهَ لا يَظْلِمُ النَّاسَ شَيْئاً وَ لكِنَّ النَّاسَ أَنْفُسَهُمْ يَظْلِمُونَ  تعليل دو آيه قبل است كه خدا به اينها ظلم نكرده بلكه خودشان ظلم كرده و چنين شده‌اند آثار معاصى و طغيان است كه چشمهايشان را كور و گوشهايشان\r\n\r\n","description":"","footnote":"","page_name":" 388 ","page_number":388},
  {"content":"\r\n\r\nرا كر كرده است .\r\n45 -  وَ يَوْمَ يَحْشُرُهُمْ كَأَنْ لَمْ يَلْبَثُوا إِلَّا ساعَةً مِنَ النَّهارِ يَتَعارَفُونَ بَيْنَهُمْ قَدْ خَسِرَ الَّذِينَ كَذَّبُوا بِلِقاءِ اللَّهِ وَ ما كانُوا مُهْتَدِينَ  .\r\nاين آيه ظاهرا در رابطه با عدم ايمان آنهاست كه روى افساد و ظلم ، ايمان نمىآورند ، از آن طرف روز قيامت كه روز تأويل قرآن است نيامده بود .\r\nتعارف و شناختن يكديگر كه در آيه 14 سورهء حديد نيز آمده است ظاهرا براى حسرت است كه منافقان و كافران مىبينند آشنايان و همسايگان آنها وارد بهشت شدند ولى آنها در عذاب ماندند  كَأَنْ لَمْ يَلْبَثُوا . . .  حكايت مىكند كه آن روز اين زندگى را كه براى آن اينهمه تلاش مىكنند به قدرى اندك خواهند شمرد گويا زمان اندكى بيش نبوده است و آن وقت روشن خواهد شد كه تكذيب كنندگان آخرت در خسران بوده‌اند .\r\nبه نظر مىآيد « يوم » تقديريش « اذكر يوم » باشد و جمله‌هاى  كَأَنْ لَمْ يَلْبَثُوا  ،  يَتَعارَفُونَ  ،  قَدْ خَسِرَ الَّذِينَ  هر سه حال‌اند از « هم » در  وَ يَوْمَ يَحْشُرُهُمْ  يعنى :\r\nياد كن روزى را كه محشورشان كنيم در حالى كه . . .\r\n\r\n","description":"","footnote":"","page_name":" 389 ","page_number":389},
  {"content":"\r\n\r\n\r\n[ سوره يونس ( 10 ) : آيات 46 تا 56 
  ]\r\nوَ إِمَّا نُرِيَنَّكَ بَعْضَ الَّذِي نَعِدُهُمْ أَوْ نَتَوَفَّيَنَّكَ فَإِلَيْنا مَرْجِعُهُمْ ثُمَّ اللَّهُ شَهِيدٌ عَلى ما يَفْعَلُونَ ( 46 ) وَ لِكُلِّ أُمَّةٍ رَسُولٌ فَإِذا جاءَ رَسُولُهُمْ قُضِيَ بَيْنَهُمْ بِالْقِسْطِ وَ هُمْ لا يُظْلَمُونَ ( 47 ) وَ يَقُولُونَ مَتى هذَا الْوَعْدُ إِنْ كُنْتُمْ صادِقِينَ ( 48 ) قُلْ لا أَمْلِكُ لِنَفْسِي ضَرًّا وَ لا نَفْعاً إِلاَّ ما شاءَ اللَّهُ لِكُلِّ أُمَّةٍ أَجَلٌ إِذا جاءَ أَجَلُهُمْ فَلا يَسْتَأْخِرُونَ ساعَةً وَ لا يَسْتَقْدِمُونَ ( 49 ) قُلْ أَ رَأَيْتُمْ إِنْ أَتاكُمْ عَذابُهُ بَياتاً أَوْ نَهاراً ما ذا يَسْتَعْجِلُ مِنْهُ الْمُجْرِمُونَ ( 50 )\r\nأَ ثُمَّ إِذا ما وَقَعَ آمَنْتُمْ بِهِ آلْآنَ وَ قَدْ كُنْتُمْ بِهِ تَسْتَعْجِلُونَ ( 51 ) ثُمَّ قِيلَ لِلَّذِينَ ظَلَمُوا ذُوقُوا عَذابَ الْخُلْدِ هَلْ تُجْزَوْنَ إِلاَّ بِما كُنْتُمْ تَكْسِبُونَ ( 52 ) وَ يَسْتَنْبِئُونَكَ أَ حَقٌّ هُوَ قُلْ إِي وَ رَبِّي إِنَّهُ لَحَقٌّ وَ ما أَنْتُمْ بِمُعْجِزِينَ ( 53 ) وَ لَوْ أَنَّ لِكُلِّ نَفْسٍ ظَلَمَتْ ما فِي الْأَرْضِ لافْتَدَتْ بِهِ وَ أَسَرُّوا النَّدامَةَ لَمَّا رَأَوُا الْعَذابَ وَ قُضِيَ بَيْنَهُمْ بِالْقِسْطِ وَ هُمْ لا يُظْلَمُونَ ( 54 ) أَلا إِنَّ لِلَّهِ ما فِي السَّماواتِ وَ الْأَرْضِ أَلا إِنَّ وَعْدَ اللَّهِ حَقٌّ وَ لكِنَّ أَكْثَرَهُمْ لا يَعْلَمُونَ ( 55 )\r\nهُوَ يُحيِي وَ يُمِيتُ وَ إِلَيْهِ تُرْجَعُونَ ( 56 )\r\n\r\n","description":"","footnote":"","page_name":" 390 ","page_number":390},
  {"content":"\r\n\r\n46 - اگر مقدارى از عذابى را كه به آنها وعده مىدهيم بر تو بنمايانيم يا تو را به ميرانيم بازگشت آنها به سوى ماست ، آن گاه خدا بر آنچه مىكنند گواه است .\r\n47 - هر امت و جامعه را پيغمبرى است چون پيغمبرشان آيد ، ميانشان به عدالت داورى شود و آنها مظلوم نمىشوند .\r\n48 - مىگويند اين وعدهء عذاب كى خواهد بود اگر راستگويانيد ؟\r\n49 - بگو : من براى خودم مالك ضررى و نفعى نيستم مگر آنچه را كه خدا بخواهد ، براى هر جامعه مدتى است چون مدتشان سر آيد نه زمانى پس مىافتند و نه پيش مىافتند .\r\n50 - بگو : به من خبر دهيد اگر عذاب خدا در شب يا در روز بيايد كدام قسمت از آن عذاب را گناهكاران به عجله مىخواهند ؟ !\r\n51 - آيا پس از آنكه عذاب آمد به آن ايمان مىآوريد ؟ آيا اكنون ايمان مىآوريد حال آنكه در گذشته عذاب را به عجله مىخواستيد .\r\n52 - سپس به ظالمان گفته مىشود : بچشيد عذاب دائمى را مجازات نمىشويد مگر آنچه كه عمل مىكرديد .\r\n53 - از تو مىپرسند آيا آن عذاب حق است ؟ بگو : آرى قسم به خدايم آن حق است و شما عاجز كننده نيستيد .\r\n54 - اگر باشد براى هر كس مجموع آنكه در زمين هست ، حتما آن را عوض مىدهد ، چون عذاب را بينند ندامت را پنهان مىكنند ، ميان آنها به عدالت رفتار مىشود آنها مظلوم نمىشوند .\r\n55 - بدانيد آنچه در آسمانها و زمين هست خاص خداست بدانيد كه وعدهء خدا حتمى است ليكن بيشتر مردم نمىدانند .\r\n56 - اوست كه مىميراند و زنده مىكند و به سوى او برمىگرديد .\r\n\r\nكلمه‌ها\r\nنرينك : ارائه : نشاندادن  إِمَّا نُرِيَنَّكَ  : اگر نشان دهيم به تو .\r\n\r\n","description":"","footnote":"","page_name":" 391 ","page_number":391},
  {"content":"\r\n\r\nنتوفينك : توفى : اخذ كامل « اما نتوفينك » اگر اخذ كنيم و به ميرانيم تو را .\r\nامة : گروه شكل يافته اين كلمه از « ام » به معنى قصد است گويند :\r\n« امه‌اى قصده » بنا بر اين امت به كسانى گفته مىشود كه قصد مشترك و نظر مشترك دارند ، راغب گويد : امّت جماعتى است كه يك چيز مثل دين يا زبان يا مكان آنها را جمع كند . امتها جامعه‌ها .\r\nقسط : عدالت . آن از مصادرى است كه وصف واقع شوند مثل عدل . و نيز قسط نصيبى است كه از روى عدالت باشد ، جمع آن اقساط است . ظاهرا فرق فاحشى ميان عدل و قسط وجود ندارد .\r\nيستأخرون : تأخر و استأخر هر دو به معناى « آخر ماند » است  فَلا يَسْتَأْخِرُونَ  يعنى به آخر نمىمانند . همچنين است  لا يَسْتَقْدِمُونَ  يعنى :\r\nجلو نمىافتند .\r\nبياتا : بيات و تبييت : قصد كردن دشمن در شب . مراد از آن آمدن عذاب در شب است و آن ظرف عذاب مىباشد .\r\nيستنبئونك : نبأ : خبر مهم خبر مفيد . استنباء : خبر گرفتن و استخبار .\r\nلافتدت : فديه : عوض ، افتداء : عوض دادن « افتدت » : عوض داد .\r\n\r\nشرحها\r\nسنت خدا دربارهء امتهاى پيامبران آن است كه : پس از آمدن پيغمبر ، آنها كه ايمان آوردند نجات يافتند و آنها كه انكار كردند هلاك شدند ، حتى بعد از وفات و از ميان رفتن پيغمبر ، آيات فوق رسول خدا صلّى اللَّه عليه و آله را از اين سنت\r\n\r\n","description":"","footnote":"","page_name":" 392 ","page_number":392},
  {"content":"\r\n\r\nخبر داده كه به مشركان اين حقيقت را گوشزد كند ، وقت عذاب در اين آيات مبهم است ولى قطعيت عذاب روشن مىباشد . بعد فرموده : هنگام نزول عذاب هيچ چيز آن را رفع نمىكند و ندامت فايده‌اى نخواهد داشت .\r\nاين سنت الهى روشن مىكند كه انكار كنندگان پيامبران ، از روى علم و لجاجت آنها را انكار مىكنند و اين سبب بى فائده ماندن معجزه‌ها و احكام در بارهء آنهاست لذا غضب خدا تار و مارشان مىكند دربارهء كفّار مكّه نيز اينطور شد كه پيش از وفات آن حضرت تار و مار شدند .\r\n46 -  وَ إِمَّا نُرِيَنَّكَ بَعْضَ الَّذِي نَعِدُهُمْ أَوْ نَتَوَفَّيَنَّكَ فَإِلَيْنا مَرْجِعُهُمْ ثُمَّ اللَّهُ شَهِيدٌ عَلى ما يَفْعَلُونَ  .\r\nاين آيه حاكى است كه رسيدن عذاب به آنها حتمى است خواه زنده باشى و با چشم خود آن را ببينى و يا تو را بمىرانيم ، كلمهء  فَإِلَيْنا مَرْجِعُهُمْ  در مقام تثبيت مطلب است يعنى چون كارشان راجع به ماست و خدا به كارهايشان كه علت عذاب است داناست در الميزان آمده است كه « ثم » براى تراخى و ترتيب كلام است نه براى تأخير زمانى .\r\n47 -  وَ لِكُلِّ أُمَّةٍ رَسُولٌ فَإِذا جاءَ رَسُولُهُمْ قُضِيَ بَيْنَهُمْ بِالْقِسْطِ وَ هُمْ لا يُظْلَمُونَ  .\r\nمنظور از قضاوت به عدالت آنست كه مؤمنان نجات يافته و منكران به هلاكت رسند نظير :  فَلَمَّا جاءَ أَمْرُنا نَجَّيْنا صالِحاً وَ الَّذِينَ آمَنُوا مَعَهُ . . .   وَ أَخَذَ الَّذِينَ ظَلَمُوا الصَّيْحَةُ فَأَصْبَحُوا فِي دِيارِهِمْ جاثِمِينَ  هود / 66 .\r\nمنظور از  وَ هُمْ لا يُظْلَمُونَ  آنست كه با هر دو گروه به عدالت رفتار مىشود و مقتضاى عمل هر يك همان پاداش و كيفر است دقت در آيات قرآن نشان مىدهد كه قوم همهء پيامبران مشمول اين قانون بوده‌اند ، دربارهء بعضى از آنها پس از\r\n\r\n","description":"","footnote":"","page_name":" 393 ","page_number":393},
  {"content":"\r\n\r\nرفتن و يا وفات پيامبرشان چنان پيش آمده است ، على هذا اين يك سنت خدايى است .\r\n48 -  وَ يَقُولُونَ مَتى هذَا الْوَعْدُ إِنْ كُنْتُمْ صادِقِينَ  .\r\nدر اين آيه مشركان از وقت آمدن عذاب سؤال كردند يعنى آن  قُضِيَ بَيْنَهُمْ بِالْحَقِّ  كى خواهد بود ؟ لفظ « وعد » در تهديد و وعدهء بد نيز به كار رود چنان كه در اين آيه است مراد از « صادقين » رسول خدا و ياران اوست .\r\n49 -  قُلْ لا أَمْلِكُ لِنَفْسِي ضَرًّا وَ لا نَفْعاً إِلَّا ما شاءَ اللَّهُ لِكُلِّ أُمَّةٍ أَجَلٌ إِذا جاءَ أَجَلُهُمْ فَلا يَسْتَأْخِرُونَ ساعَةً وَ لا يَسْتَقْدِمُونَ  .\r\nجواب سؤال آنهاست و نفى هر گونه استقلال از آن حضرت است ، اين جواب به دو بخش تقسيم مىشود اوّل : من مالك نفع و ضرر بر خودم نيستم چگونه مىتوانم مالك نفع و ضرر بر شما باشم و وقت آن را تعيين كنم ؟ ! آرى پيامبران مردم را به سوى خود نخوانده‌اند و مانند طاغوتها نگفته‌اند : پيش ما بيائيد هر چه بخواهيد در نزد ماست بلكه به سوى خدا خوانده و در قبال او خود را يك فرد عاجز معرفى كرده‌اند .\r\nدوم : آمدن عذاب براى شما مشركان حتمى است زيرا هر امت اجل و مدت معينى دارد ، چون مدتشان سرآيد فقط در مدت خود از بين مىروند نه از آن جلو مىافتند و نه تأخير مىكنند . منظور از رسيدن اجل ، آن نيست كه هر تك تك امت از بين برود بلكه اگر شكل امت بودن از بين برود كافى است مثلا در مكّه همهء مشركان از بين نرفتند بلكه بعضى مسلمان شدند و بعضى از بين رفتند ديگر از يك امت مشرك خبرى نبود و حيات اجتماعى آنها از بين رفت ، پس براى هر - امت قطع نظر از حيات افراد يك حيات اجتماعى و تشكل يافته‌اى هست و در آن جامعه ، سعادت ، شقاوت ، ذلت و عزّت حكم فرماست و آن امت را مانند افراد آن ، عمر معينى است و اين يك سنت الهى است دربارهء افراد انسان و جوامع\r\n\r\n","description":"","footnote":"","page_name":" 394 ","page_number":394},
  {"content":"\r\n\r\nبشرى ، تاريخ و آثار تمدنهاى گذشته و آيات قرآن از اين امتها و جوامع حكايت دارد مانند قوم نوح ، قوم هود و صالح ، قوم ابراهيم ، قوم فرعون ، تمدنهاى ايران و يونان باستان و مانند آنها . كه ناقوس مرگشان به صدا درآمده و از سنت حتمى الهى جواز مرگ دريافت كرده‌اند ( از الميزان ) .\r\nدر اينجا تذكر دو نكته لازم است اوّل : دين غير از امت است ، مسائل توحيد و معاد و نظامات ابدى جهان كه به شكل اديان توسط پيامبران عرضه شده و در اثر گسترش تمدن بشرى و احتياجات روز بعضى از احكام آن در قالبهاى متفاوت بيان شده است ، دائمى و ابدى است ، منظور از آيه امتها و جامعه‌ها است .\r\nدوم : اين مسئله دربارهء حيات اجتماعى اسلام نيز پديد آمد ، بعد از رسول خدا صلّى اللَّه عليه و آله كه امت وصاياى وى را ناديده گرفتند با پديد آمدن معاويه‌ها ، امويها و عباسىها جامعهء اسلام سقوط كرد ، مسلمانان ذليل و دربدر شدند ولى اسلام باقى ماند ، به نظر مىآيد به حكم :  إِنَّ اللَّهَ لا يُغَيِّرُ ما بِقَوْمٍ حَتَّى يُغَيِّرُوا ما بِأَنْفُسِهِمْ  رعد / 11 ، انفال / 53 ، اگر اصل تقوى و عدالت در جامعه‌اى حكم فرما شود آن جامعه قابل بقاست على هذا اين آيه به حكم تخصيصى بر آيهء  لِكُلِّ أُمَّةٍ أَجَلٌ . . . \r\nاست و اللَّه العالم . در اين زمينه در نكته‌ها بحث مفصلى خواهد آمد .\r\n50 -  قُلْ أَ رَأَيْتُمْ إِنْ أَتاكُمْ عَذابُهُ بَياتاً أَوْ نَهاراً ما ذا يَسْتَعْجِلُ مِنْهُ الْمُجْرِمُونَ  .\r\nاين آيه در رابطه با آيهء  وَ يَقُولُونَ مَتى هذَا الْوَعْدُ  و با عجله خواستن عذاب است . جواب  إِنْ أَتاكُمْ  محذوف است مثل هلاك مىشويد يا ديگر فرصت نخواهيد داشت . « منه » راجع به عذاب است  أَ رَأَيْتُمْ  مربوط به  ما ذا يَسْتَعْجِلُ مِنْهُ  مىباشد ، اين آيه در مقام توبيخ مىگويد . بگوئيد چه چيز از عذاب را گناهكاران به عجله مىخواهند ؟ مگر عذاب به عجله خواستنى است ؟ ! اگر عذاب خدا در وقت شب يا روز بيايد ديگر فرصتى نخواهيد داشت .\r\n\r\n","description":"","footnote":"","page_name":" 395 ","page_number":395},
  {"content":"\r\n\r\nدر مجمع البيان آمده امام باقر عليه السّلام فرمود : مراد از آن عذاب است كه در آخر الزمان بر فاسقان اهل قبله نازل مىشود « 1 » ظاهرا منظور آن حضرت بيان مصداق است ، لفظ مجرمون نشان مىدهد كه عذاب منحصر به كفار نيست .\r\n51 -  أَ ثُمَّ إِذا ما وَقَعَ آمَنْتُمْ بِهِ آلْآنَ وَ قَدْ كُنْتُمْ بِهِ تَسْتَعْجِلُونَ  .\r\nاين آيه تكميل آيهء فوق و توبيخ ديگرى است و حاكى است كه بعد از رسيدن عذاب ، ايمان فائده‌اى نخواهد داشت « به » راجع به عذاب يا قرآن است « الان » تقديرش « ءالان » است « ما » بعد از « اذا » براى تأكيد است يعنى آيا سپس چون عذاب آمد به آن ايمان مىآوريد ؟ آيا اكنون ايمان مىآوريد حال آنكه در وقت ايمان آوردن ، عذاب را به عجله مىخواستيد ؟ يعنى وقتى كه ايمان آوردن فايده داشت به جاى ايمان آوردن عذاب را به عجله مىخواستيد ! ! 52 -  ثُمَّ قِيلَ لِلَّذِينَ ظَلَمُوا ذُوقُوا عَذابَ الْخُلْدِ هَلْ تُجْزَوْنَ إِلَّا بِما كُنْتُمْ تَكْسِبُونَ  .\r\nيعنى : پس از آمدن عذاب ديگر ايمان فائده‌اى نخواهد داشت بلكه به ظالمان گفته مىشود عذاب دائمى را بچشيد و در اين كار خدا به شما ظلم نكرده است بلكه فقط با اعمال خود مجازات مىشويد على هذا اين آيه تكميل آيهء ما قبل است در الميزان احتمال داده كه مربوط است به آيهء  لِكُلِّ أُمَّةٍ أَجَلٌ . . . \r\nو اين دو آيه به حكم جملهء معترضه هستند .\r\n53 -  وَ يَسْتَنْبِئُونَكَ أَ حَقٌّ هُوَ قُلْ إِي وَ رَبِّي إِنَّهُ لَحَقٌّ وَ ما أَنْتُمْ بِمُعْجِزِينَ  .\r\nيعنى از تو مىپرسند آيا آن عذاب و قضاء الهى حق است ؟ بگو : آرى قسم\r\n\r\n\r\n","description":"","footnote":"\r\n( 1 ) و\r\nقال ابو جعفر الباقر ( ع ) يريد بذلك عذابا ينزل من السماء على فسقه اهل القبلة فى آخر الزمان .\r\n","page_name":" 396 ","page_number":396},
  {"content":"\r\n\r\nبه پروردگارم آن حق است و شما نمىتوانيد خدا را عاجز كنيد و از آوردن آن جلوگيرى نمائيد .\r\n54 -  وَ لَوْ أَنَّ لِكُلِّ نَفْسٍ ظَلَمَتْ ما فِي الْأَرْضِ لَافْتَدَتْ بِهِ وَ أَسَرُّوا النَّدامَةَ لَمَّا رَأَوُا الْعَذابَ وَ قُضِيَ بَيْنَهُمْ بِالْقِسْطِ وَ هُمْ لا يُظْلَمُونَ  اين آيه در زمينهء حتمى بودن عذاب و عدم فائده ندامت است يعنى به هنگام آمدن عذاب اگر همهء آنچه در زمين است مال كسى باشد آن را عوض مىدهد تا از عذاب نجات يابد ولى فائده ندارد و چون ديدند ندامت بى فائده است ساكت مىشوند ، مراد از عذاب ، عذاب دنيوى و قضاء الهى در دنيا است .\r\n55 -  أَلا إِنَّ لِلَّهِ ما فِي السَّماواتِ وَ الْأَرْضِ أَلا إِنَّ وَعْدَ اللَّهِ حَقٌّ وَ لكِنَّ أَكْثَرَهُمْ لا يَعْلَمُونَ  .\r\nاين آيه و آيهء بعدى استدلال است بر وعدهء عذاب و قضاء الهى كه در آيات فوق وعده شده است يعنى آنچه در آسمانها هست خاص خداست ، حيات و مرگ در دست او است على هذا آنچه وعده مىدهد قدرت آوردن آن را دارد وعده‌اش حق است ، ليكن بيشتر مردم از آن بى خبرند .\r\nلام در « للَّه » به معناى مالك بودن است يعنى همه ملك خداست و مالك هر گونه حق تصرف در ملك خود را دارد سماوات و ارض به خود آسمانها و زمين نيز شامل است كه آنها هم مخلوق خدا هستند و حكومت همه در دست او است .\r\n56 -  هُوَ يُحيِي وَ يُمِيتُ وَ إِلَيْهِ تُرْجَعُونَ  .\r\nآيه دربارهء حكومت خدا نسبت به انسانهاست .\r\n\r\n","description":"","footnote":"","page_name":" 397 ","page_number":397},
  {"content":"\r\n\r\n\r\nنكته‌ها\r\nجامعه و فرد در قرآن :\r\nدر زمينهء آيهء  . . . لِكُلِّ أُمَّةٍ أَجَلٌ إِذا جاءَ أَجَلُهُمْ  كه در آيات گذشته بررسى شد و در آيه 34 سورهء اعراف گذشت و در سوره‌هاى حجر / 5 ، نحل / 61 ، مؤمنون / 43 و سبأ / 30 نيز آمده است ، مطلبى در كتاب جامعه و تاريخ از مرحوم شهيد مطهرى ص 21 به بعد نقل شده كه فشردهء آن را در اينجا مىآوريم :\r\nقرآن هم فرد را اصيل مىداند و هم جامعه را ، وجود افراد را در وجود جامعه حل شده نمىداند ، قرآن براى امت‌ها ( جامعه‌ها ) سرنوشت مشترك ، نامهء عمل مشترك ، فهم و شعور ، عمل ، طاعت و عصيان قائل است « 1 » بديهى است كه در اين صورت بايد امت وجود عينى داشته باشد ، در آيهء  وَ لِكُلِّ أُمَّةٍ أَجَلٌ فَإِذا جاءَ أَجَلُهُمْ لا يَسْتَأْخِرُونَ ساعَةً وَ لا يَسْتَقْدِمُونَ  اعراف / 34 سخن از يك حيات و زندگى است كه لحظهء پايان دارد و تخلف ناپذير است نه پيش افتادنى است و نه پس افتادنى و اين حيات به « امت » تعلق دارد نه به افراد در سورهء مباركه جاثيه آيه 28 مىفرمايد :  كُلُّ أُمَّةٍ تُدْعى إِلى كِتابِهَا  هر امت و جامعه‌اى به سوى « كتاب » و نوشته خودش براى رسيدگى خوانده مىشود ، پس معلوم مىشود نه تنها افراد ، هر كدام كتاب و نوشته و دفترى مخصوص به خود دارند ، جامعه‌ها نيز از آن جهت كه در شمار موجودات زنده و شاعر و مكلف و قابل تخاطب هستند و اراده و اختيار دارند و به سوى نامه عمل خود خوانده مىشوند .\r\nدر سورهء انعام آيه 108 مىفرمايد :  زَيَّنَّا لِكُلِّ أُمَّةٍ عَمَلَهُمْ  عمل هر امتى را براى خود آنها زيبا قرار داده‌ايم ، اين آيه دلالت مىكند كه يك امت ، شعور\r\n\r\n\r\n","description":"","footnote":"\r\n( 1 ) رجوع شود به الميزان ج 4 ص 102 .\r\n","page_name":" 398 ","page_number":398},
  {"content":"\r\n\r\nواحد ، معيارهاى خاص ، طرز تفكر خاص پيدا مىكند و فهم و شعور و ادراك هر امتى مخصوص خود آن است . هر امتى با معيارهاى خاصى قضاوت مىكند ، بسا كارها كه در ديدهء امتى زيبا و در ديدهء امتى ديگر نازيبا است .\r\nدر سورهء غافر آيه 5 مىفرمايد :  وَ هَمَّتْ كُلُّ أُمَّةٍ بِرَسُولِهِمْ لِيَأْخُذُوهُ وَ جادَلُوا بِالْباطِلِ لِيُدْحِضُوا بِهِ الْحَقَّ فَأَخَذْتُهُمْ فَكَيْفَ كانَ عِقابِ  يعنى : هر امّتى آهنگ پيامبر خويش كردند كه او را بگيرند و به باطل با او جدل كردند تا حق را به اين وسيله بشكنند و چون چنين كردند ، من آنها را گرفتم پس چگونه بود عقاب من .\r\nدر اين آيه سخن از يك تصميم و ارادهء ناشايسته اجتماعى است و در اينجا كيفر چنين آهنگ و تصميم اجتماعى ، عذاب عمومى و اجتماعى است .\r\nدر قرآن كريم احيانا مواردى ديده مىشود كه كار يك فرد از افراد يك اجتماع به همه آن اجتماع نسبت داده مىشود و يا كار يك نسل به نسلهاى بعدى نسبت داده مىشود مانند آيه هفتاد نهم از سورهء بقره و آيه 112 از آل عمران كه عمل يهود گذشته را به يهود زمان نزول قرآن نسبت مىدهد و اين در مواردى است كه مردمى داراى يك تفكر اجتماعى و يك ارادهء اجتماعى و به اصطلاح داراى يك روح جمعى باشند مثلا در داستان قوم ثمود شتر صالح را يك نفر پى كرد ولى آن را به همه قوم نسبت داده و مىفرمايد : « فعقروها » آن قوم شتر را پى كردند و آن وقت در مقام عقوبت جمعى مىفرمايد :  فَدَمْدَمَ عَلَيْهِمْ رَبُّهُمْ بِذَنْبِهِمْ  .\r\nعلى عليه السّلام در يكى از خطبه‌هاى نهج البلاغه در توضيح اين مطلب مىفرمايد :\r\nايها الناس انما يجمع الناس الرضا و السخط\r\nاى مردم آن چيزى كه عموم را در خود گرد مىآورد و وحدت مىبخشد و سرنوشت مشترك به آنها مىدهد خشنودى و خشم است . هر گاه مردمى به صورت جمعى به كارى كه واقع مىشود ، و لو به وسيله\r\n\r\n","description":"","footnote":"","page_name":" 399 ","page_number":399},
  {"content":"\r\n\r\nفرد واحد ، خشنود يا ناخشنود باشند همه يك حكم و يك سرنوشت پيدا مىكنند «\r\nو انما عقر ناقة ثمود رجل واحد منهم فعمهم اللَّه بالعذاب لما عموه بالرضا فقال  فَعَقَرُوها فَأَصْبَحُوا نادِمِينَ \r\n» خداوند عذاب خود را به صورت جمعى بر عموم مردم ثمود فرود آورد زيرا كه عموم مردم ثمود به تصميمى كه يك فرد گرفت خشنود بودند و آن تصميم كه به مرحله عمل در آمد ، در حقيقت تصميم همه بود . خدا در سخن خود كار پى كردن را در عين اينكه وسيله فرد انجام گرفت به همه نسبت داد .\r\nناگفته نماند : صرف راضى شدن و نشدن گناه و ثواب تلقى نمىشود مگر آنكه در تصميم فرد عامل دخيل و مؤثر باشد كه آن نوعى شركت در عمل است مثلا محرك فرد به عمل ، رضايتى است كه در ديگران احساس مىكند .\r\nدر قرآن احيانا كار يك نسل را به نسلهاى بعدى نسبت مىدهد آن چنان كه اعمال گذشته قوم اسرائيل را به مردم زمان پيغمبر نسبت مىدهد و مىگويد :\r\nاينها به موجب اينكه پيامبران را به ناحق مىكشتند استحقاق ذلت و مسكنت دارند ، اين از آن جهت است كه اينها از نظر قرآن ادامه و امتداد همانها ، بلكه از نظر روحى عين آنها هستند كه هنوز هم ادامه دارند اينكه « اگوست كنت فرانسوى » مىگويد : بشريت از مردگان بيشتر تشكيل شده تا از زندگان . يا مىگويد : مردگان بيش از پيش بر زندگان حكومت مىكنند ، ناظر به همين معنى است .\r\n\r\n","description":"","footnote":"","page_name":" 400 ","page_number":400},
  {"content":"\r\n\r\n\r\n[ سوره يونس ( 10 ) : آيات 57 تا 70 
  ]\r\nيا أَيُّهَا النَّاسُ قَدْ جاءَتْكُمْ مَوْعِظَةٌ مِنْ رَبِّكُمْ وَ شِفاءٌ لِما فِي الصُّدُورِ وَ هُدىً وَ رَحْمَةٌ لِلْمُؤْمِنِينَ ( 57 ) قُلْ بِفَضْلِ اللَّهِ وَ بِرَحْمَتِهِ فَبِذلِكَ فَلْيَفْرَحُوا هُوَ خَيْرٌ مِمَّا يَجْمَعُونَ ( 58 ) قُلْ أَ رَأَيْتُمْ ما أَنْزَلَ اللَّهُ لَكُمْ مِنْ رِزْقٍ فَجَعَلْتُمْ مِنْهُ حَراماً وَ حَلالاً قُلْ آللَّهُ أَذِنَ لَكُمْ أَمْ عَلَى اللَّهِ تَفْتَرُونَ ( 59 ) وَ ما ظَنُّ الَّذِينَ يَفْتَرُونَ عَلَى اللَّهِ الْكَذِبَ يَوْمَ الْقِيامَةِ إِنَّ اللَّهَ لَذُو فَضْلٍ عَلَى النَّاسِ وَ لكِنَّ أَكْثَرَهُمْ لا يَشْكُرُونَ ( 60 ) وَ ما تَكُونُ فِي شَأْنٍ وَ ما تَتْلُوا مِنْهُ مِنْ قُرْآنٍ وَ لا تَعْمَلُونَ مِنْ عَمَلٍ إِلاَّ كُنَّا عَلَيْكُمْ شُهُوداً إِذْ تُفِيضُونَ فِيهِ وَ ما يَعْزُبُ عَنْ رَبِّكَ مِنْ مِثْقالِ ذَرَّةٍ فِي الْأَرْضِ وَ لا فِي السَّماءِ وَ لا أَصْغَرَ مِنْ ذلِكَ وَ لا أَكْبَرَ إِلاَّ فِي كِتابٍ مُبِينٍ ( 61 )\r\nأَلا إِنَّ أَوْلِياءَ اللَّهِ لا خَوْفٌ عَلَيْهِمْ وَ لا هُمْ يَحْزَنُونَ ( 62 ) الَّذِينَ آمَنُوا وَ كانُوا يَتَّقُونَ ( 63 ) لَهُمُ الْبُشْرى فِي الْحَياةِ الدُّنْيا وَ فِي الْآخِرَةِ لا تَبْدِيلَ لِكَلِماتِ اللَّهِ ذلِكَ هُوَ الْفَوْزُ الْعَظِيمُ ( 64 ) وَ لا يَحْزُنْكَ قَوْلُهُمْ إِنَّ الْعِزَّةَ لِلَّهِ جَمِيعاً هُوَ السَّمِيعُ الْعَلِيمُ ( 65 ) أَلا إِنَّ لِلَّهِ مَنْ فِي السَّماواتِ وَ مَنْ فِي الْأَرْضِ وَ ما يَتَّبِعُ الَّذِينَ يَدْعُونَ مِنْ دُونِ اللَّهِ شُرَكاءَ إِنْ يَتَّبِعُونَ إِلاَّ الظَّنَّ وَ إِنْ هُمْ إِلاَّ يَخْرُصُونَ ( 66 )\r\nهُوَ الَّذِي جَعَلَ لَكُمُ اللَّيْلَ لِتَسْكُنُوا فِيهِ وَ النَّهارَ مُبْصِراً إِنَّ فِي ذلِكَ لَآياتٍ لِقَوْمٍ يَسْمَعُونَ ( 67 ) قالُوا اتَّخَذَ اللَّهُ وَلَداً سُبْحانَهُ هُوَ الْغَنِيُّ لَهُ ما فِي السَّماواتِ وَ ما فِي الْأَرْضِ إِنْ عِنْدَكُمْ مِنْ سُلْطانٍ بِهذا أَ تَقُولُونَ عَلَى اللَّهِ ما لا تَعْلَمُونَ ( 68 ) قُلْ إِنَّ الَّذِينَ يَفْتَرُونَ عَلَى اللَّهِ الْكَذِبَ لا يُفْلِحُونَ ( 69 ) مَتاعٌ فِي الدُّنْيا ثُمَّ إِلَيْنا مَرْجِعُهُمْ ثُمَّ نُذِيقُهُمُ الْعَذابَ الشَّدِيدَ بِما كانُوا يَكْفُرُونَ ( 70 )\r\n\r\n","description":"","footnote":"","page_name":" 401 ","page_number":401},
  {"content":"\r\n\r\n57 - اى مردم از پروردگارتان به سوى شما موعظه‌اى آمد و شفاى آنچه در سينه‌هاست و هدايت و رحمت براى مؤمنان .\r\n58 - بگو : به فضل و رحمت شاد باشيد ، آن از مال دنيا كه جمع مىكنيد بهتر است .\r\n59 - بگو : به من خبر دهيد از رزقى كه خدا نازل كرده و شما بعضى از آن را حرام و بعضى را حلال كرده‌ايد . بگو : آيا خدا به شما اجازه داده يا بر خدا دروغ مىبنديد ؟\r\n60 - چيست گمان كسانى كه بر خدا دروغ مىبندند در وقت آمدن قيامت ؟ خدا بر مردم صاحب كرم است ليكن بيشتر مردم سپاسگزار نيستند .\r\n61 - در هيچ كارى نمىشوى و هيچ قرآنى از جانب خدا نمىخوانى و هيچ عملى نمىكنيد مگر آنكه در وقت شروع آنكار ، ما بر شما گواهانيم ، هموزن ذره‌اى در آسمان و زمين از خداى تو غائب نمىماند ، نه كوچكتر از آن و نه بزرگتر از آن مگر آنكه در كتاب آشكارى است .\r\n\r\n","description":"","footnote":"","page_name":" 402 ","page_number":402},
  {"content":"\r\n\r\n62 - بدانيد دوستان خدا ، نه خوفى بر آنها هست و نه محزون مىشوند .\r\n63 - كسانى كه ايمان آورده و تقوا را پيشه مىكنند .\r\n64 - بشارت براى آنهاست در زندگى دنيا و آخرت ، كلمات خدا را تبديل كننده‌اى نيست آنست نجات بزرگ .\r\n65 - سخن آنها تو را محزون نكند كه توانايى همه‌اش خاص خداست ، اوست شنوا و دانا\r\n66 - بدانيد هر كس در آسمانها و زمين هست خاص خداست ، آنها كه غير خدا را مىخوانند پيروى از شركاء حقيقى نمىكنند ؟ فقط تابع گمانند و فقط دروغ مىگويند .\r\n67 - اوست كه شب را براى شما پديد آورد تا در آن آرام گيريد ، روز را روشن گردانيد در اينها آيه‌هايى است براى قومى كه مىشنوند .\r\n68 - گفتند : خدا فرزندى گرفته است . خدا منزه و بى نياز است آنچه در آسمانها و آنچه در زمين هست خاص اوست ، شما به اين گفته دليلى نداريد آيا آنچه نمىدانيد به خدا مىگوئيد ؟ !\r\n69 - بگو : آنان كه بر خدا دروغ جعل مىكند راستگار نمىشوند .\r\n70 - آنها را متاع اندكى است در دنيا سپس بازگشت آنها به سوى ماست ، سپس عذاب شديد را بر آنها در اثر كفرشان مىچشانيم .\r\n\r\nكلمه‌ها\r\nشفاء : صحت و سلامت ، مراد از آن در آيه صحت قلب است .\r\nفليفرحوا : فرح : شادى و سرور ، در شادى ممدوح و مذموم هر دو به كار رود .\r\nشأن : شأن . كار . حال ، جمع آن شئون است .\r\nشهودا : آن جمع شاهد به معنى ناظر و حاضر است .\r\nتفيضون : فيض : پر شدن . جارى شدن . افاضه : داخل شدن بر وجه سرازير شدن  تُفِيضُونَ فِيهِ  داخل مىشويد در آن .\r\n\r\n","description":"","footnote":"","page_name":" 403 ","page_number":403},
  {"content":"\r\n\r\nيعزب : عزوب : غايب شدن ، مخفى شدن ، دور شدن : « عزب عنه عزوبا بعد و غاب و خفى »  وَ ما يَعْزُبُ عَنْ رَبِّكَ  يعنى از پروردگارت پنهان نمىماند .\r\nمثقال : ثقل ( بر وزن عنب ) : سنگينى . مثقال : وزن و چيزى كه با آن وزن كنند .\r\nالبشرى : بشارت و بشرى خبر مسرت بخش . علّت اين تسميه آن است كه چون خبر مسرت بخش را شنيدن اثر آن در بشرهء وجه ظاهر مىشود .\r\nتبديل : عوض كردن آن به معناى فاعل ( عوض كننده ) است مثل  لا مُبَدِّلَ لِكَلِماتِ اللَّهِ  .\r\nيخرضون : خرض : دروغ گفتن و از روى حدس سخن گفتن « خرص خرصا :\r\nكذب خرص فيه : حدس » اقرب الموارد .\r\nلتسكنوا : سكون : آرام گرفتن بعد از حركت  لِتَسْكُنُوا فِيهِ  تا آرام گيريد در آن .\r\nمبصرا : بصر ( بر وزن شرف ) : بينايى ، چشم ، علم . مبصر را در آن به معنى روشن و آشكار گفته‌اند از اخفش بينايى دهنده نقل شده است .\r\nسلطان : حجت و دليل كه انسان را بر خصم مسلّط مىكند .\r\n\r\nشرحها\r\nپس از آنكه در آيات گذشته وعدهء عذاب حتمى شمرده شد ، در اين آيات مردم به سوى قرآن خوانده شده‌اند تا از عذاب مصون گردند و نيز علم و احاطهء\r\n\r\n","description":"","footnote":"","page_name":" 404 ","page_number":404},
  {"content":"\r\n\r\nخدا بر اعمال انسان ياد شده و آن گاه آمده : كه اولياء اللَّه از عذاب بدور خواهند بود و در مقابل كيدهاى مشركان به پيغمبر اميدوارى داده شده و در آخر ، نسبت فرزند كه مشركان به خدا مىدادند افتراء و دروغ شمرده شده است .\r\n57 -  يا أَيُّهَا النَّاسُ قَدْ جاءَتْكُمْ مَوْعِظَةٌ مِنْ رَبِّكُمْ وَ شِفاءٌ لِما فِي الصُّدُورِ وَ هُدىً وَ رَحْمَةٌ لِلْمُؤْمِنِينَ  .\r\nدر اين آيه چهار وصف براى قرآن مجيد نقل شده است اول موعظه كه قرآن اندرز و بيان چيزهايى است كه بايد از آنها حذر كرد و چيزهايى كه بايد به آنها راغب شد . دوم قرآن شفا و صحت است براى دردهاى باطنى از قبيل شرك كفر ، حسد ، بخل ، دشمنى و مانند آن ، درباره « صدور » مطلبى هست كه در ذيل آيهء :  وَ لكِنْ تَعْمَى الْقُلُوبُ الَّتِي فِي الصُّدُورِ  حج / 46 خواهد آمد سوم قرآن هدايت و راهنماست براى همهء انسانها  هُدىً لِلنَّاسِ  بقره / 185 چهارم براى مؤمنان رحمت و بركات است كه قرآن را پذيرفته‌اند .\r\n58 -  قُلْ بِفَضْلِ اللَّهِ وَ بِرَحْمَتِهِ فَبِذلِكَ فَلْيَفْرَحُوا هُوَ خَيْرٌ مِمَّا يَجْمَعُونَ  .\r\nبه نظر مىآيد : مراد از فضل همان موعظه و شفا و هدايت در آيهء فوق است كه براى عامه مردم مىباشد و منظور از رحمت همان رحمت خاصه براى مؤمنان است ، « فبذلك » بدل است از  بِفَضْلِ اللَّهِ  و آن متعلق به  فَلْيَفْرَحُوا  است يعنى : بگو : مسرور باشيد به سبب فضل و رحمت خدا آن فضل و رحمت ( قرآن ) بهتر است از آن ثروتى كه مردم جمع مىكنند ، لفظ فضل و رحمت در آيات ديگرى نيز آمده است نظير  فَلَوْ لا فَضْلُ اللَّهِ عَلَيْكُمْ وَ رَحْمَتُهُ لَكُنْتُمْ مِنَ الْخاسِرِينَ  بقرهء / 64 ، در مجمع البيان از امام باقر عليه السّلام نقل شده : فضل رسول خدا و رحمت على عليهم السّلام است ، اين روايت با عموم فضل و خاص بودن رحمت كاملا\r\n\r\n","description":"","footnote":"","page_name":" 405 ","page_number":405},
  {"content":"\r\n\r\nتطبق مىشود .\r\n59 -  قُلْ أَ رَأَيْتُمْ ما أَنْزَلَ اللَّهُ لَكُمْ مِنْ رِزْقٍ فَجَعَلْتُمْ مِنْهُ حَراماً وَ حَلالًا قُلْ آللَّهُ أَذِنَ لَكُمْ أَمْ عَلَى اللَّهِ تَفْتَرُونَ  .\r\nدر سورهء مائده / 103 و سورهء انعام / 138 گذشت كه مشركان بعضى از چيزها را روى بدعتهاى خود حرام مىدانستند ، آيه در رابطه با آن است ، انزال رزق حاكى از حلال بودن آنست و چون تحريم از طرف آنها بود لذا از « حلالا » جلو افتاده است زيرا حلّيت حكم اولى است و حرمت بر آن اضافه شده است ، اطلاق لفظ انزال بر رزق با آنكه از زمين مىرويد به مناسبت آياتى است كه مىگويند :  وَ إِنْ مِنْ شَيْءٍ إِلَّا عِنْدَنا خَزائِنُهُ وَ ما نُنَزِّلُهُ إِلَّا بِقَدَرٍ مَعْلُومٍ  حجر / 21 ،  وَ فِي السَّماءِ رِزْقُكُمْ وَ ما تُوعَدُونَ  ذاريات / 22  وَ أَنْزَلَ لَكُمْ مِنَ الْأَنْعامِ ثَمانِيَةَ أَزْواجٍ  زمر / 6  وَ أَنْزَلْنَا الْحَدِيدَ . . .  حديد / 25 ، آيات نشان مىدهند كه مشيت بالا در تكون رزق در زمين كاملا دخيل است و آنچه به دست مىآيد از طرف خدا نازل مىشود .\r\n قُلْ آللَّهُ أَذِنَ لَكُمْ . . .  حاكى است كه اينها بدعتهاى ساخته از جانب مشركان است .\r\n60 -  وَ ما ظَنُّ الَّذِينَ يَفْتَرُونَ عَلَى اللَّهِ الْكَذِبَ يَوْمَ الْقِيامَةِ إِنَّ اللَّهَ لَذُو فَضْلٍ عَلَى النَّاسِ وَ لكِنَّ أَكْثَرَهُمْ لا يَشْكُرُونَ  .\r\nاين آيه تهديد است در رابطه با افترا كه نسبت تحريم را به خدا مىدادند يعنى آنها كه به خدا دروغ مىبندند بايد منتظر عذاب در روز قيامت باشند  إِنَّ اللَّهَ لَذُو فَضْلٍ  در مقام تأسف است يعنى خدا نسبت به مردم داراى كرم و لطف است كه رزق را حلال كرده ليكن مردم ناسپاس‌اند كه آن را بر خويشتن حرام مىكنند و در نتيجه هم از نعمت بى بهره مىشوند و هم به عذاب گرفتار مىگردند .\r\n\r\n","description":"","footnote":"","page_name":" 406 ","page_number":406},
  {"content":"\r\n\r\n61 -  وَ ما تَكُونُ فِي شَأْنٍ وَ ما تَتْلُوا مِنْهُ مِنْ قُرْآنٍ وَ لا تَعْمَلُونَ مِنْ عَمَلٍ إِلَّا كُنَّا عَلَيْكُمْ شُهُوداً إِذْ تُفِيضُونَ فِيهِ  .\r\nبه نظر مىآيد : اين آيه با آنكه يك حقيقت مستقل است مربوط به آيهء ما قبل مىباشد كه خدا نه تنها از دروغ بستن آنها آگاه است بلكه خدا بر همه چيز محيط است ضمير « منه » راجع به « اللَّه » است يعنى : « و ما تتلو من قرآن » جملهء  كُنَّا عَلَيْكُمْ شُهُوداً  كه به صورت جمع آمده شايد اشاره باشد به ملائكه ، نامهء اعمال ، اعضاء بدن و خدا ، كه همه شاهد بر اعمالند  وَ اللَّهُ مِنْ وَرائِهِمْ مُحِيطٌ  جملهء  وَ ما تَكُونُ فِي شَأْنٍ  شامل قرآن خواندن نيز هست ، تكرار آن براى اهميت قرآن مىباشد .\r\nبه هر حال اين آيه احاطهء خدا را نسبت به موجودات به نحو عجيبى بيان مىكند يعنى : اى پيغمبر در هيچ كارى نمىشوى و هيچ قرآنى كه از جانب خداست نمىخوانى و به طور كلى اى مردم هيچ عملى نمىكنيد مگر آنكه از حين ورود به آن عمل ما بر شما ناظريم آن وقت در اتمام اين حقيقت فرموده :\r\n وَ ما يَعْزُبُ عَنْ رَبِّكَ مِنْ مِثْقالِ ذَرَّةٍ فِي الْأَرْضِ وَ لا فِي السَّماءِ وَ لا أَصْغَرَ مِنْ ذلِكَ وَ لا أَكْبَرَ إِلَّا فِي كِتابٍ مُبِينٍ  .\r\nذره به معنى مورچه كوچك و به معنى ذرات خاك و مانند آنست . اين قسمت روشن مىكند كه موجودات همه‌اش هميشه پيش خدا حاضراند و علم خدا نسبت به آنها علم حضورى است .\r\n وَ لا أَصْغَرَ مِنْ ذلِكَ وَ لا أَكْبَرَ  خواه را رفع باشد و خواه با نصب به علت نفى جنس ، در هر دو حال مبتداست و خبر آن  إِلَّا فِي كِتابٍ مُبِينٍ  مىباشد « ذلك » اشاره به ذره مىباشد . منظور از كتاب مبين لوح محفوظ و نظير آن است اين جمله در سورهء سبأ آيه سوم نيز آمده است  عالِمِ الْغَيْبِ لا يَعْزُبُ عَنْهُ مِثْقالُ ذَرَّةٍ فِي السَّماواتِ وَ لا فِي الْأَرْضِ وَ لا أَصْغَرُ مِنْ ذلِكَ وَ لا أَكْبَرُ إِلَّا فِي كِتابٍ مُبِينٍ  در مجمع البيان\r\n\r\n","description":"","footnote":"","page_name":" 407 ","page_number":407},
  {"content":"\r\n\r\nنقل شده : امام صادق عليه السّلام فرمود : رسول خدا صلّى اللَّه عليه و آله چون اين آيه را مىخواند به شدت گريه مىكرد .\r\n62 -  أَلا إِنَّ أَوْلِياءَ اللَّهِ لا خَوْفٌ عَلَيْهِمْ وَ لا هُمْ يَحْزَنُونَ  .\r\nاين آيه و دو آيهء بعدى در بيان حال نيكوكاران است كه در ضمن بيان حال مشركان نقل شده است ، ظاهرا به علّت تقابل نور و ظلمت چنين شده كه در ضمن ظلمت يادى از نور شده باشد ، اولياء به معنى دوستان است كه بر مؤمنان تطبيق مىشود و از گفتهء خدا پيروى مىكنند .\r\nخوف در زندگى انسان به علّت تمام شدن نعمت و توفيق در آينده و حزن به علّت كمبود فعلى است به عبارت ديگر انسان مىترسد از اينكه آنچه فعلا دارد ادامه پيدا نكند و محزون است از اينكه چرا فعلا كمبود دارم يك زندگى كه در آن نه خوف باشد و نه اندوه ، در دنيا قابل پياده شدن نيست ، تحقق حقيقى آن در بهشت خواهد بود .\r\nدر بعضى از آيات كه اين جمله در خصوص زندگى دنيا آمده است مراد از آن يا حتمى بودن سعادت مؤمنان در قيامت و يا منظور سعادت نسبى در دنياست در آيهء فوق ظاهرا شامل دنيا و آخرت است به آن دو معنى كه گفته شد .\r\n63 -  الَّذِينَ آمَنُوا وَ كانُوا يَتَّقُونَ  .\r\nوصف اولياء اللَّه است آنها كه به خدا و معاد ايمان آورده از مخالفت خدا پرهيز مىكنند حقا كه خوف و حزنى ندارند كلمهء « يتقون » شامل عمل به خوبيها و پرهيز از بديهاست .\r\n64 -  لَهُمُ الْبُشْرى فِي الْحَياةِ الدُّنْيا وَ فِي الْآخِرَةِ لا تَبْدِيلَ لِكَلِماتِ اللَّهِ ذلِكَ هُوَ الْفَوْزُ الْعَظِيمُ  .\r\nمراد از جملهء  لَهُمُ الْبُشْرى . . .  اگر انشائيه باشد معنايش آن است كه خدا به آنها در دنيا و آخرت بشارت مىدهد و اگر خبريه باشد منظور بشارت بهشت\r\n\r\n","description":"","footnote":"","page_name":" 408 ","page_number":408},
  {"content":"\r\n\r\nاست به وسيلهء آياتى نظير :  وَ بَشِّرِ الَّذِينَ آمَنُوا أَنَّ لَهُمْ قَدَمَ صِدْقٍ عِنْدَ رَبِّهِمْ  يونس / 3  يُبَشِّرُهُمْ رَبُّهُمْ بِرَحْمَةٍ مِنْهُ وَ رِضْوانٍ وَ جَنَّاتٍ لَهُمْ فِيها نَعِيمٌ مُقِيمٌ  توبه / 21  لا تَبْدِيلَ لِكَلِماتِ . . .  حكايت از حتمى بودن وعده است ، تبديل به معناى فاعل ( مبدل ) است ، منظور از كلمات ، وعده‌هاست . از امام صادق عليه السّلام نقل شده مراد ، بشارت در وقت مرگ است « 1 » كه به مؤمن در هنگام قبض روح وعدهء بهشت داده مىشود .\r\nو از رسول خدا صلّى اللَّه عليه و آله نقل شده : منظور از بشرى خواب نيكو است كه مؤمن مىبيند و با آن در دنيايش مژده داده مىشود « 2 » .\r\n65 -  وَ لا يَحْزُنْكَ قَوْلُهُمْ إِنَّ الْعِزَّةَ لِلَّهِ جَمِيعاً هُوَ السَّمِيعُ الْعَلِيمُ  .\r\nاين تسليت است براى رسول خدا در مقابل ايذايى كه به آن حضرت وارد مىشد از جهت تكذيب اسلام و طعن در آن به وسيله مشركان .  إِنَّ الْعِزَّةَ . . . \r\nتعليل عدم حزن است ، يعنى در مقابل سخن آنها محزون مباش زيرا عزت و توانايى همه‌اش خاص خداست و او اقوال آنها را مىشنود و به كارشان داناست ، على هذا اگر بخواهد آنها را مىگيرد و انتقام مىكشد .\r\n66 -  أَلا إِنَّ لِلَّهِ مَنْ فِي السَّماواتِ وَ مَنْ فِي الْأَرْضِ وَ ما يَتَّبِعُ الَّذِينَ يَدْعُونَ مِنْ دُونِ اللَّهِ شُرَكاءَ إِنْ يَتَّبِعُونَ إِلَّا الظَّنَّ وَ إِنْ هُمْ إِلَّا يَخْرُصُونَ  .\r\nاين آيه تكميل مطلب آيه سابق است يعنى : گفتار آنها دربارهء اصنام تو را\r\n\r\n\r\n","description":"","footnote":"\r\n( 1 )\r\n« روى عقبة بن خالد عن ابى عبد اللَّه ( ع ) قال يا عقبه لا يقبل اللَّه عن العباد يوم القيامة الا هذا الدين الذى انتم عليه و ما بين احدكم و بين ان يرى ما تقربه عينه الا ان يبلغ نفسه الى هذه و اومى بيده الى الوريد » .\r\n( 2 )\r\nصافى فى الكافى و الفقيه « عن النبى : البشرى فى الحياة الدنيا الرؤيا الحسنة يراها المؤمن فيبشر بها فى دنياه » .\r\n","page_name":" 409 ","page_number":409},
  {"content":"\r\n\r\nناراحت نكند زيرا كسانى كه در آسمانها و زمين هستند خاص خدايند ، مالك و مدبر اوست و آنچه براى خدا شريك مىپندارند دليلى بر آن ندارند و از گمان پيروى مىكنند و دروغ مىگويند در اينجا چند مطلب هست .\r\nاول : آمدن  مَنْ فِي السَّماواتِ وَ مَنْ فِي الْأَرْضِ  به جاى « ما فى السموات و ما فى الارض » شايد براى آن است كه براى پيغمبر عزت خدا تا جايى است كه خود عبادت كنندگان بتها نيز ملك خدايند .\r\nدوم :  مَنْ فِي السَّماواتِ  حاكى از وجود انسان در آسمانهاست چنان كه در ذيل آيهء :  وَ مِنْ آياتِهِ خَلْقُ السَّماواتِ وَ الْأَرْضِ وَ ما بَثَّ فِيهِما مِنْ دابَّةٍ  شورى / 29 خواهد آمد بعيد است بگوئيم : مراد از  فِي السَّماواتِ  ملائكه هستند چون در آيه :  وَ لِلَّهِ يَسْجُدُ ما فِي السَّماواتِ وَ ما فِي الْأَرْضِ مِنْ دابَّةٍ وَ الْمَلائِكَةُ وَ هُمْ لا يَسْتَكْبِرُونَ  نحل / 49 ملائكه را از  ما فِي السَّماواتِ  جدا كرده است كلمه  مَنْ فِي السَّماواتِ  در آيات سوره‌هاى رحمن / 29 ، رعد / 15 . اسراء / 55 نيز آمده است .\r\nسوم : « شركاء » در آيه مفعول  ما يَتَّبِعُ  است و حاكى است كه بتها شريكان خدا نيستند ، مشركان از روى گمان آنها را شريك خدا مىدانند يعنى : كسانى كه غير خدا را مىخوانند به شريكان واقعى خدا تابع نيستند بلكه شريكان موهوم خدا را پيروى مىكنند زيرا خدا شريك واقعى ندارد .\r\n67 -  هُوَ الَّذِي جَعَلَ لَكُمُ اللَّيْلَ لِتَسْكُنُوا فِيهِ وَ النَّهارَ مُبْصِراً إِنَّ فِي ذلِكَ لَآياتٍ لِقَوْمٍ يَسْمَعُونَ  .\r\nدر آيهء گذشته ملك و صاحب بودن خدا ذكر شد ، در اين آيه گوشه‌اى از تدبير خدا بيان شده است ، مجموع دو آيه يك بيان كامل و شامل ملك و تدبير است مسئله شب و روز ظاهرا از آن جهت است كه آن دو در تدبير و معيشت انسانها تأثير تمام و كامل دارند . مراد از « يسمعون » توأم با قبول كردن است ، صرف شنيدن\r\n\r\n","description":"","footnote":"","page_name":" 410 ","page_number":410},
  {"content":"\r\n\r\nدر آن ملحوظ نيست لذا در مجمع البيان فرموده : « سماع تدبر و تفهم و تعقل » .\r\n68 -  قالُوا اتَّخَذَ اللَّهُ وَلَداً سُبْحانَهُ هُوَ الْغَنِيُّ لَهُ ما فِي السَّماواتِ وَ ما فِي الْأَرْضِ إِنْ عِنْدَكُمْ مِنْ سُلْطانٍ بِهذا أَ تَقُولُونَ عَلَى اللَّهِ ما لا تَعْلَمُونَ  .\r\nاين آيه يكى از افسانه‌هاى مشركان است ، لفظ  سُبْحانَهُ هُوَ الْغَنِيُّ  نشان مىدهد كه منظور مشركان از « ولد » آن بود كه يار و كمك خدا در تدبير جهان باشد چنان كه از آيهء  وَ قُلِ الْحَمْدُ لِلَّهِ الَّذِي لَمْ يَتَّخِذْ وَلَداً وَ لَمْ يَكُنْ لَهُ شَرِيكٌ فِي الْمُلْكِ وَ لَمْ يَكُنْ لَهُ وَلِيٌّ مِنَ الذُّلِّ  اسراء / 111 فهميده مىشود ، على هذا در جواب اتخاذ ولد آمده : كه خدا پاك و منزه و بى نياز است و در تدبير جهان احتياج به اتخاذ ولد ندارد ، رابطه خدا با موجودات رابطهء مالك و مملوك است ديگر خدا احتياج به پسر ندارد . « ان » در جمله  إِنْ عِنْدَكُمْ مِنْ سُلْطانٍ بِهذا  نافيه است يعنى شما مشركان دليلى بر اين گفته نداريد ، على هذا چيزى كه نمىدانيد چرا به خدا نسبت مىدهيد .\r\n69 -  قُلْ إِنَّ الَّذِينَ يَفْتَرُونَ عَلَى اللَّهِ الْكَذِبَ لا يُفْلِحُونَ  .\r\nتهديد بر كسانى كه به خدا دروغ مىبندند از آن جمله آنان كه نسبت پسر به خدا مىدهند .\r\n70 -  مَتاعٌ فِي الدُّنْيا ثُمَّ إِلَيْنا مَرْجِعُهُمْ ثُمَّ نُذِيقُهُمُ الْعَذابَ الشَّدِيدَ بِما كانُوا يَكْفُرُونَ  .\r\nيعنى براى آنها متاع مختصرى است در دنيا سپس بازگشتشان به سوى ماست و آن گاه عذاب شديد دارند در اثر كفرشان .\r\n\r\n","description":"","footnote":"","page_name":" 411 ","page_number":411},
  {"content":"\r\n\r\n\r\n[ سوره يونس ( 10 ) : آيات 71 تا 74 
  ]\r\nوَ اتْلُ عَلَيْهِمْ نَبَأَ نُوحٍ إِذْ قالَ لِقَوْمِهِ يا قَوْمِ إِنْ كانَ كَبُرَ عَلَيْكُمْ مَقامِي وَ تَذْكِيرِي بِآياتِ اللَّهِ فَعَلَى اللَّهِ تَوَكَّلْتُ فَأَجْمِعُوا أَمْرَكُمْ وَ شُرَكاءَكُمْ ثُمَّ لا يَكُنْ أَمْرُكُمْ عَلَيْكُمْ غُمَّةً ثُمَّ اقْضُوا إِلَيَّ وَ لا تُنْظِرُونِ ( 71 ) فَإِنْ تَوَلَّيْتُمْ فَما سَأَلْتُكُمْ مِنْ أَجْرٍ إِنْ أَجْرِيَ إِلاَّ عَلَى اللَّهِ وَ أُمِرْتُ أَنْ أَكُونَ مِنَ الْمُسْلِمِينَ ( 72 ) فَكَذَّبُوهُ فَنَجَّيْناهُ وَ مَنْ مَعَهُ فِي الْفُلْكِ وَ جَعَلْناهُمْ خَلائِفَ وَ أَغْرَقْنَا الَّذِينَ كَذَّبُوا بِآياتِنا فَانْظُرْ كَيْفَ كانَ عاقِبَةُ الْمُنْذَرِينَ ( 73 ) ثُمَّ بَعَثْنا مِنْ بَعْدِهِ رُسُلاً إِلى قَوْمِهِمْ فَجاؤُهُمْ بِالْبَيِّناتِ فَما كانُوا لِيُؤْمِنُوا بِما كَذَّبُوا بِهِ مِنْ قَبْلُ كَذلِكَ نَطْبَعُ عَلى قُلُوبِ الْمُعْتَدِينَ ( 74 )\r\n71 - بخوان بر آنها حكايت نوح را ، آن دم كه به قوم خود گفت : اى قوم من . اگر مقام من و ياد آوردنم آيات را ، بر شما گران است ، بر خدا اعتماد كرده‌ام ، كارتان و يارانتان را يك جا كنيد تا سپس كارتان بر شما مايهء اندوه نشود سپس به سوى من برخيزيد و مهلتم ندهيد .\r\n72 - اگر از قبول من اعراض كرديد ( باكى نيست كه ) از شما مزدى نخواسته‌ام ، مزدم فقط بر عهدهء خداست و مأمورم كه از مسلمين باشم .\r\n73 - نوح را تكذيب كردند ، او را با يارانش در كشتى نجات داديم و جانشينان كرديم و كسانى را كه آيات ما را تكذيب كرده بودند غرق نموديم ، بنگر عاقبت انذار شدگان\r\n\r\n","description":"","footnote":"","page_name":" 412 ","page_number":412},
  {"content":"\r\n\r\nچگونه شد .\r\n74 - آن گاه پس از نوح پيامبرانى به سوى قومشان فرو فرستاديم : براى آنها معجزاتى آوردند ولى آنها ايمان نمىآوردند به آنچه قبلا تكذيب كرده بودند ، اين چنين به قلوب تجاوزكاران مهر مىنهيم .\r\n\r\nكلمه‌ها\r\nاتل : فعل امر است از تلاوت يعنى : بخوان .\r\nنبأ : خبر مهم و داراى فائدهء بزرگ و مفيد علم يا ظن . از كليات ابو البقاء نقل شده كه در قرآن در خبرهاى داراى اهميت به كار رفته است ، بعضى مطلق خبر گفته‌اند .\r\nنوح : عليه السّلام ، اولين پيغمبر اولوا العزم و صاحب شريعت ، نام مباركش چهل سه بار در قرآن ذكر شده است .\r\nتذكيرى : ذكر : ياد كردن . تذكير : ياد آورى كردن ، به ياد كسى انداختن .\r\nاجمعوا : جمع گرد آورى . اجتماع هم رأى شدن  فَأَجْمِعُوا أَمْرَكُمْ  يعنى تصميم خود و كار خود را يكى كنيد و هم رأى باشيد . اجماع را قصد نيز گفته‌اند .\r\nغمة : غم : پوشاندن ، ابر را غمام گويند كه آفتاب را مىپوشاند ، اندوه را غم گفته‌اند كه سرور و حلم را مستور مىكند . غمه را در آيه حزن گفته‌اند ، به قولى آن به معنى پوشيده و مبهم است و اين قول قوى است .\r\nاقضوا : قضاء فيصله دادن ، به معنى اراده ، حكم ، اعلام ، تمام كردن نيز به كار رود « اقضوا » در آيه به معنى تنفيد و ادا است يعنى اراده و\r\n\r\n","description":"","footnote":"","page_name":" 413 ","page_number":413},
  {"content":"\r\n\r\nكار خود را دربارهء من عملى كنيد و مهلتم ندهيد .\r\nالفلك : فلك ( بر وزن قفل ) كشتى در مفرد و جمع به كار رود .\r\nخلائف : جانشينان مفرد خليفه است ، خلفاء جمع خليف مىباشد .\r\nمنذرين : به صيغهء مفعول : انذار شدگان .\r\nمعتدين : عدو ، اعتداء : تجاوز ، « معتدين » متجاوزان .\r\n\r\nشرحها\r\nكلمه  وَ اتْلُ عَلَيْهِمْ  نشان مىدهد كه نقل جريان مختصر حضرت نوح و غرق قومش و نجات مؤمنان ، شاهد زنده‌اى است بر آيهء چهل هفت كه عبارت بود از  وَ لِكُلِّ أُمَّةٍ رَسُولٌ فَإِذا جاءَ رَسُولُهُمْ قُضِيَ بَيْنَهُمْ بِالْقِسْطِ وَ هُمْ لا يُظْلَمُونَ  نوح عليه السّلام آمد ، دعوت به توحيد كرد مؤمنان نجات يافتند ، كافران غرق گرديدند  قُضِيَ بَيْنَهُمْ بِالْقِسْطِ  جاى خود را گرفت .\r\n71 -  وَ اتْلُ عَلَيْهِمْ نَبَأَ نُوحٍ إِذْ قالَ لِقَوْمِهِ يا قَوْمِ إِنْ كانَ كَبُرَ عَلَيْكُمْ مَقامِي وَ تَذْكِيرِي بِآياتِ اللَّهِ فَعَلَى اللَّهِ تَوَكَّلْتُ . \r\nمنظور از مقام ، قيام به دعوت يا منزلت نبوت است ، اين آيه مىرساند كه آن حضرت به قوم خود فرموده : در كار خودم استوارم و از هيچ حيله‌اى باك ندارم هر چه مىخواهيد بكنيد . يعنى اى قوم اگر قيام من به دعوت و ياد آورى آيات خدا بر شما گران است من بر خدا اعتماد كرده‌ام و بر او اطمينان دارم .\r\n فَأَجْمِعُوا أَمْرَكُمْ وَ شُرَكاءَكُمْ ثُمَّ لا يَكُنْ أَمْرُكُمْ عَلَيْكُمْ غُمَّةً  .\r\nتصميم و يارانتان را يك جا كنيد تا سپس كارتان مايهء اندوه نشود ( و در صورت عدم دسترسى به من نگوئيد ياران بيشتر جمع نكرده بوديم ) اين سخن به اين صورت امر تعجيزى است .\r\n\r\n","description":"","footnote":"","page_name":" 414 ","page_number":414},
  {"content":"\r\n\r\n ثُمَّ اقْضُوا إِلَيَّ وَ لا تُنْظِرُونِ  .\r\nقضا به معنى دادن و عملى كردن است چنان كه در جوامع الجامع گفته است يعنى كارتان را جمع كنيد سپس آن را به من ادا كنيد و دربارهء من عملى كنيد و مهلتم ندهيد .\r\n72 -  فَإِنْ تَوَلَّيْتُمْ فَما سَأَلْتُكُمْ مِنْ أَجْرٍ إِنْ أَجْرِيَ إِلَّا عَلَى اللَّهِ وَ أُمِرْتُ أَنْ أَكُونَ مِنَ الْمُسْلِمِينَ  .\r\nيعنى : اگر از قبول دعوت من اعراض كرديد ضررى بر من نيست چون از شما در مقابل دعوتم مزدى نمىخواستم كه از آن محروم شوم ، مزدم فقط با خداست و مأمورم كه از مسلمين باشم ، باز در اين كار طرف من خداست نه شما ، على هذا  فَما سَأَلْتُكُمْ . . .   وَ أُمِرْتُ . . .  هر يك جواب مستقلى است و حاكى از بى نيازى آن حضرت از مردمان است .\r\n73 -  فَكَذَّبُوهُ فَنَجَّيْناهُ وَ مَنْ مَعَهُ فِي الْفُلْكِ وَ جَعَلْناهُمْ خَلائِفَ وَ أَغْرَقْنَا الَّذِينَ كَذَّبُوا بِآياتِنا فَانْظُرْ كَيْفَ كانَ عاقِبَةُ الْمُنْذَرِينَ  .\r\nكلمهء  فِي الْفُلْكِ  متعلق است به « نجيناه » نوح و مؤمنان را در كشتى از طوفان و غرق نجات داديم و فقط آنها جانشين غرق شدگان گشتند . جريان نوح عليه السّلام در سورهء اعراف كه به قولى سى نهمين سوره نازل شده در مكّه است ذكر شده و در سورهء هود مفصلا خواهد آمد .\r\n74 -  ثُمَّ بَعَثْنا مِنْ بَعْدِهِ رُسُلًا إِلى قَوْمِهِمْ فَجاؤُهُمْ بِالْبَيِّناتِ فَما كانُوا لِيُؤْمِنُوا بِما كَذَّبُوا بِهِ مِنْ قَبْلُ كَذلِكَ نَطْبَعُ عَلى قُلُوبِ الْمُعْتَدِينَ  اين آيه شاهد ديگرى است در رابطه با آيه :  وَ لِكُلِّ أُمَّةٍ رَسُولٌ فَإِذا جاءَ رَسُولُهُمْ قُضِيَ بَيْنَهُمْ بِالْقِسْطِ  جمله  فَما كانُوا لِيُؤْمِنُوا  حاكى است كه آنها نيز ايمان نياورده و از بين رفته‌اند .\r\nالميزان نظر مىدهد كه مراد از « بالبينات » معجزاتى است كه مردم از\r\n\r\n","description":"","footnote":"","page_name":" 415 ","page_number":415},
  {"content":"\r\n\r\nپيامبران خواسته‌اند و مراد از  بِما كَذَّبُوا بِهِ  معجزاتى است كه پيامبران بدون درخواست مردم آورده‌اند ، على هذا معنى آيه اينطور مىشود : پيامبران معجزات مورد درخواست مردم را آوردند ولى آنها كسانى نبودند كه ايمان بياورند به چيزى كه قبلا آن را تكذيب كرده بودند و اين عدم ايمان در اثر مهر نهادن به دلهاى آنها بود و آن نيز معلول اعتداء و تجاوز آنها بود . بنا بر اين معجزات قبلى و بعدى از لحاظ معجزه بودن يكى بوده‌اند تا تعبير  بِما كَذَّبُوا بِهِ مِنْ قَبْلُ  توجيه شود .\r\nنگارنده دربارهء اين آيه نظر بخصوصى دارم كه در ذيل آيهء صد و يكم از سورهء اعراف آورده‌ام به آنجا رجوع شود .\r\nمراد از « رسلا » در آيه پيامبرانى است كه بعد از نوح تا زمان موسى آمده‌اند مانند هود ، صالح ، ابراهيم ، اسماعيل ، لوط ، اسحق ، يعقوب و يوسف عليهم السلام .\r\n\r\n","description":"","footnote":"","page_name":" 416 ","page_number":416},
  {"content":"\r\n\r\n\r\n[ سوره يونس ( 10 ) : آيات 75 تا 93 
  ]\r\nثُمَّ بَعَثْنا مِنْ بَعْدِهِمْ مُوسى وَ هارُونَ إِلى فِرْعَوْنَ وَ مَلائِهِ بِآياتِنا فَاسْتَكْبَرُوا وَ كانُوا قَوْماً مُجْرِمِينَ ( 75 ) فَلَمَّا جاءَهُمُ الْحَقُّ مِنْ عِنْدِنا قالُوا إِنَّ هذا لَسِحْرٌ مُبِينٌ ( 76 ) قالَ مُوسى أَ تَقُولُونَ لِلْحَقِّ لَمَّا جاءَكُمْ أَ سِحْرٌ هذا وَ لا يُفْلِحُ السَّاحِرُونَ ( 77 ) قالُوا أَ جِئْتَنا لِتَلْفِتَنا عَمَّا وَجَدْنا عَلَيْهِ آباءَنا وَ تَكُونَ لَكُمَا الْكِبْرِياءُ فِي الْأَرْضِ وَ ما نَحْنُ لَكُما بِمُؤْمِنِينَ ( 78 ) وَ قالَ فِرْعَوْنُ ائْتُونِي بِكُلِّ ساحِرٍ عَلِيمٍ ( 79 )\r\nفَلَمَّا جاءَ السَّحَرَةُ قالَ لَهُمْ مُوسى أَلْقُوا ما أَنْتُمْ مُلْقُونَ ( 80 ) فَلَمَّا أَلْقَوْا قالَ مُوسى ما جِئْتُمْ بِهِ السِّحْرُ إِنَّ اللَّهَ سَيُبْطِلُهُ إِنَّ اللَّهَ لا يُصْلِحُ عَمَلَ الْمُفْسِدِينَ ( 81 ) وَ يُحِقُّ اللَّهُ الْحَقَّ بِكَلِماتِهِ وَ لَوْ كَرِهَ الْمُجْرِمُونَ ( 82 ) فَما آمَنَ لِمُوسى إِلاَّ ذُرِّيَّةٌ مِنْ قَوْمِهِ عَلى خَوْفٍ مِنْ فِرْعَوْنَ وَ مَلائِهِمْ أَنْ يَفْتِنَهُمْ وَ إِنَّ فِرْعَوْنَ لَعالٍ فِي الْأَرْضِ وَ إِنَّهُ لَمِنَ الْمُسْرِفِينَ ( 83 ) وَ قالَ مُوسى يا قَوْمِ إِنْ كُنْتُمْ آمَنْتُمْ بِاللَّهِ فَعَلَيْهِ تَوَكَّلُوا إِنْ كُنْتُمْ مُسْلِمِينَ ( 84 )\r\nفَقالُوا عَلَى اللَّهِ تَوَكَّلْنا رَبَّنا لا تَجْعَلْنا فِتْنَةً لِلْقَوْمِ الظَّالِمِينَ ( 85 ) وَ نَجِّنا بِرَحْمَتِكَ مِنَ الْقَوْمِ الْكافِرِينَ ( 86 ) وَ أَوْحَيْنا إِلى مُوسى وَ أَخِيهِ أَنْ تَبَوَّءا لِقَوْمِكُما بِمِصْرَ بُيُوتاً وَ اجْعَلُوا بُيُوتَكُمْ قِبْلَةً وَ أَقِيمُوا الصَّلاةَ وَ بَشِّرِ الْمُؤْمِنِينَ ( 87 ) وَ قالَ مُوسى رَبَّنا إِنَّكَ آتَيْتَ فِرْعَوْنَ وَ مَلَأَهُ زِينَةً وَ أَمْوالاً فِي الْحَياةِ الدُّنْيا رَبَّنا لِيُضِلُّوا عَنْ سَبِيلِكَ رَبَّنَا اطْمِسْ عَلى أَمْوالِهِمْ وَ اشْدُدْ عَلى قُلُوبِهِمْ فَلا يُؤْمِنُوا حَتَّى يَرَوُا الْعَذابَ الْأَلِيمَ ( 88 ) قالَ قَدْ أُجِيبَتْ دَعْوَتُكُما فَاسْتَقِيما وَ لا تَتَّبِعانِّ سَبِيلَ الَّذِينَ لا يَعْلَمُونَ ( 89 )\r\nوَ جاوَزْنا بِبَنِي إِسْرائِيلَ الْبَحْرَ فَأَتْبَعَهُمْ فِرْعَوْنُ وَ جُنُودُهُ بَغْياً وَ عَدْواً حَتَّى إِذا أَدْرَكَهُ الْغَرَقُ قالَ آمَنْتُ أَنَّهُ لا إِلهَ إِلاَّ الَّذِي آمَنَتْ بِهِ بَنُوا إِسْرائِيلَ وَ أَنَا مِنَ الْمُسْلِمِينَ ( 90 ) آلْآنَ وَ قَدْ عَصَيْتَ قَبْلُ وَ كُنْتَ مِنَ الْمُفْسِدِينَ ( 91 ) فَالْيَوْمَ نُنَجِّيكَ بِبَدَنِكَ لِتَكُونَ لِمَنْ خَلْفَكَ آيَةً وَ إِنَّ كَثِيراً مِنَ النَّاسِ عَنْ آياتِنا لَغافِلُونَ ( 92 ) وَ لَقَدْ بَوَّأْنا بَنِي إِسْرائِيلَ مُبَوَّأَ صِدْقٍ وَ رَزَقْناهُمْ مِنَ الطَّيِّباتِ فَمَا اخْتَلَفُوا حَتَّى جاءَهُمُ الْعِلْمُ إِنَّ رَبَّكَ يَقْضِي بَيْنَهُمْ يَوْمَ الْقِيامَةِ فِيما كانُوا فِيهِ يَخْتَلِفُونَ ( 93 )\r\n\r\n","description":"","footnote":"","page_name":" 417 ","page_number":417},
  {"content":"\r\n\r\n( 10 / 93 - 75 )\r\n\r\n","description":"","footnote":"","page_name":" 418 ","page_number":418},
  {"content":"\r\n\r\n75 - سپس از پس آنها موسى و هارون را با معجزات خود مبعوث كرديم به سوى فرعون و قومش ، از آيه‌هاى ما سرپيچى كردند و قوم گناهكار بودند .\r\n76 - چون حق از جانب ما به سوى آنها آمد گفتند : اين جادوى آشكارى است .\r\n77 - موسى گفت حق را كه آن دم به سوى شما آمد سحر مىگوئيد ؟ ! آيا اين جادو است با آنكه جادوگران رستگار نمىشوند ؟ !\r\n78 - گفتند : آيا آمده‌اى ما را از طريقه‌اى كه پدران خود را در آن ديده‌ايم بازدارى ؟ تا حكومت در اين زمين مال شما دو برادر باشد ما به شما ايمان نمىآوريم .\r\n79 - فرعون گفت هر چه جادوگر ما هر ( پيدا كرديد ) پيش من آريد .\r\n80 - چون جادوگران آمدند موسى گفت : آنچه مىخواهيد بياندازيد ، بياندازيد .\r\n81 - چون ريسمانها را انداختند موسى گفت : آنچه آورديد جادو است خدا به زودى آن را باطل خواهد كرد كه خدا عمل مفسدان را اصلاح نمىكند .\r\n82 - و حق را با كلمات خود پيروز مىكند هر چند گناهكاران را خوش نيايد .\r\n83 - به موسى فقط جوانانى از قومش ايمان آوردند آن هم با ترس از فرعون و اشراف خودشان كه فرعون گرفتارشان كند زيرا فرعون در زمين مصر متكبر و از مفسدان بود .\r\n84 - موسى گفت اى امت من اگر به خدا ايمان داريد و به او تسليم هستيد بر او توكل كنيد .\r\n85 - گفتند : بر خدا توكل كرديم خدايا ما را براى ستمگران مايهء آزمايش مگردان .\r\n86 - و ما را به رحمت خودت از قوم كافران نجات بده .\r\n87 - به موسى و برادرش وحى كرديم كه براى قوم خويش در مصر خانه‌ها آماده كنيد و خانه‌هايتان را رو در رو قرار بدهيد و نماز بخوانيد و مؤمنان را بشارت بده ،\r\n88 - موسى گفت : خدايا تو به فرعون و اشراف او زينت و اموال داده‌اى خدايا كه مردم را از راه تو باز دارند ، خدايا اموالشان را محو كن ، قلوبشان را سخت گردان تا عذاب اليم را نبينند ايمان نمىآورند .\r\n89 - خدا گفت : دعوت شما مستجاب شد ، در كار خود ثابت باشيد از راه جاهلان پيروى نكنيد .\r\n\r\n","description":"","footnote":"","page_name":" 419 ","page_number":419},
  {"content":"\r\n\r\n90 - بنى اسرائيل را از دريا عبور داديم ، فرعون و لشكريانش ، به ظلم و عدوان آنها را تعقيب كرد تا چون غرق او را گرفت گفت : ايمان آوردم كه جز خدايى كه بنى - اسرائيل ايمان آورده‌اند خدايى نيست و من از مسلمينم .\r\n91 - آيا اكنون ايمان مىآورى با آنكه در گذشته نافرمانى كرده و از مفسدان بودى .\r\n92 - امروز تو را به وسيلهء جسدت نجات مىدهيم تا براى آنان كه بعد از تو هستند عبرت باشى ، بسيارى از مردم از آيه‌هاى ما غافلند .\r\n93 - براى بنى اسرائيل مكان راستى آماده كرديم و از پاكيزه‌ها به آنها روزى داديم ، اختلاف نكردند مگر پس از آنكه به آنها علم رسيد ، پروردگارت ميان آنها روز قيامت در آنچه اختلاف مىكردند داورى خواهد كرد .\r\n\r\nكلمه‌ها\r\nهارون : برادر موسى عليه السّلام و از انبياء بنى اسرائيل است ، از روايات معلوم مىشود كه موسى وحى را به او ابلاغ مىكرده است ولى ظهور آيات آنست كه به وى وحى مىشده است ، هارون در زبان عبرى بمعنى كوه‌نشين يا نورانى است .\r\nملائه : ملء ( بفتح - م ) : پر كردن . ملاء : جماعت و جماعت اشراف .\r\nاگر به معنى جماعت آيد بدان علت است كه آنها زمين را پر - كرده‌اند و اگر به معنى جماعت اشراف باشد علتش به قول طبرسى و راغب آنست كه هيبت آنها سينه‌ها را پر كرده است ، منظور از آيه ظاهرا معناى اول است .\r\nسحر : جادو ( اعراف / 116 ) جمع آن سحره ( بر وزن طلبه ) است .\r\nلتلفتنا : لفت : برگرداندن ، منصرف كردن . « لفته عن كذا : صرفه عنه » « لتلفتنا » تا برگردانى ما را .\r\n\r\n","description":"","footnote":"","page_name":" 420 ","page_number":420},
  {"content":"\r\n\r\nكبرياء : كبر ( بر وزن عنب و قفل ) : بزرگى . خواه بزرگى مقام باشد يا بسن ، كبرياء : عظمت ، حكومت و بزرگى مقام .\r\nيحق : حق : ثابت ضد باطل .  يُحِقُّ اللَّهُ الْحَقَّ  پيروز و آشكار مىكند خدا حق را .\r\nلعال : علو : بلندى . عال : بلند ، و الا مقام . ( برترى جو ) .\r\nتوكلوا : توكل اگر با « على » باشد بمعنى اعتماد و اميدوارى است و اگر با « الى » باشد به معنى قبول وكالت است ، وكل ، وكول به معنى واگذار كردن مىباشد طبرسى فرموده : توكّل واگذار كردن به خدا و اعتماد به تدبير او است .\r\nتبوءا : تبوء : آماده كردن « تبوءا » آماده كنيد ( صيغهء تثنيه است ) اصل آن بوء به معنى مساوات و برابرى است . « مبوء » به صيغهء مفعول :\r\nآماده شده .\r\nقبله : قبله در اينجا ظاهرا مصدر به معناى فاعل است يعنى : مقابل هم ( روبرو ) .\r\nاطمس : طمس و طموس : كهنه شدن و محو شدن و نيز محو كردن . راغب ازالهء اثر به طور محو و طبرسى محو اثر گفته است « اطمس على اموالهم » : اموالشان را محو يا بى فائده و نقمت كن چون طمس عارض بر چيزى است لذا با « على » آمده گويى روى آن قرار گرفته است .\r\nاشدد : شد : بستن ، قيد محكم در آن ملحوظ است  وَ اشْدُدْ عَلى قُلُوبِهِمْ  :\r\nقلوب آنها را بسته كن و بر آنها مهر زن .\r\nجاوزنا : جواز : عبور كردن .  جاوَزْنا بِبَنِي إِسْرائِيلَ  : عبور داديم\r\n\r\n","description":"","footnote":"","page_name":" 421 ","page_number":421},
  {"content":"\r\n\r\nبنى اسرائيل را .\r\nبغيا : بغى در اينجا ظاهرا برترى طلبى است و « عدوا » به معنى تجاوز و ظلم است .\r\nغرق : غرق ( بر وزن شرف ) : فرو رفتن در آب ، و نيز فرو رفتن در نعمت .\r\n\r\nشرحها\r\nآيات نوزده‌گانه مصداق ديگرى است در رابطهء با آيهء  وَ لِكُلِّ أُمَّةٍ رَسُولٌ . . .  ، ليكن در اين آيات جريان موسى عليه السّلام به تفصيل گفته شده حتى هجرت او با بنى اسرائيل و شكست كفر و نجات طرفداران حق و حكومت توحيد و آن گاه اختلاف ميان طرفداران حق كه نطفه سقوط هر جامعه است بيان شده است و اين جريان ، نظير نهضت اسلامى و در فشار بودن مسلمانان و سرانجام هجرت به مدينه و سقوط مشركان و استقرار توحيد به دست رسول خدا صلّى اللَّه عليه و آله است و در آخر مىتواند اشاره به اختلاف مسلمانان بعد از آن حضرت باشد .\r\n75 -  ثُمَّ بَعَثْنا مِنْ بَعْدِهِمْ مُوسى وَ هارُونَ إِلى فِرْعَوْنَ وَ مَلَائِهِ بِآياتِنا فَاسْتَكْبَرُوا وَ كانُوا قَوْماً مُجْرِمِينَ  .\r\nيعنى سپس بعد از نوح و رسل ، موسى و هارون را مبعوث كرديم ، منظور از « ملائه » ظاهرا قوم فرعون است نه فقط اشراف ، مثل :  فِي تِسْعِ آياتٍ إِلى فِرْعَوْنَ . . .  نمل / 12 و شايد نظير آيهء  وَ قالَ الْمَلَأُ مِنْ قَوْمِ فِرْعَوْنَ . . .  اعراف / 127 باشد ، ذيل آيه مىرساند كه مجرم بودن علت استكبار بوده است و همان خود - پسندى است كه انسانها را به طغيان مىكشد .\r\n76 -  فَلَمَّا جاءَهُمُ الْحَقُّ مِنْ عِنْدِنا قالُوا إِنَّ هذا لَسِحْرٌ مُبِينٌ  .\r\nاستقبال فرعون و قومش آن بود كه نام حق را جادوى آشكار گذاشتند .\r\n\r\n","description":"","footnote":"","page_name":" 422 ","page_number":422},
  {"content":"\r\n\r\nلفظ « حق - من عندنا » حاكى از عدم سحر بودن است .\r\n77 -  قالَ مُوسى أَ تَقُولُونَ لِلْحَقِّ لَمَّا جاءَكُمْ أَ سِحْرٌ هذا وَ لا يُفْلِحُ السَّاحِرُونَ  .\r\nجملهء  أَ سِحْرٌ هذا  حاكى است كه جواب  أَ تَقُولُونَ  محذوف است ،  وَ لا يُفْلِحُ . . .  جمله حاليه است يعنى موسى چون سخن آنها را شنيد ، گفت آيا به حق ، نام سحر مىگذاريد ؟ آن وقت تعجب خود را تكرار كرده فرمود : آيا اين سحر است با آنكه ساحران رستگار نمىشوند . اين دعوت براى ايجاد رستگارى است نه براى عدم رستگارى .\r\n78 -  قالُوا أَ جِئْتَنا لِتَلْفِتَنا عَمَّا وَجَدْنا عَلَيْهِ آباءَنا وَ تَكُونَ لَكُمَا الْكِبْرِياءُ فِي الْأَرْضِ وَ ما نَحْنُ لَكُما بِمُؤْمِنِينَ  .\r\nموضعگيرى دوّم فرعون و قوم اوست در مقابل دعوت موسى كه گفتند :\r\nميخواهى مليت و مقدسات ما را از بين ببرى و از راهى كه پدرانمان در آن بودند با زمان دارى و در اين زمين حكومت و برترى از آن تو و برادرت باشد ، لذا ما به شما ايمان نمىآوريم ، به عبارت ديگر مىخواهى مكتب ما را از بين برده و به جاى دولت مصرى و قبطى يك دولت اسرائيلى تشكيل بدهى چون چنين نظرى دارى ما پيرو تو نخواهيم بود .\r\n79 -  وَ قالَ فِرْعَوْنُ ائْتُونِي بِكُلِّ ساحِرٍ عَلِيمٍ  .\r\nبه قرينهء آيات ديگر معلوم مىشود كه پس از اين گفتگو ، موسى معجزه نشان داده و عصايش در پيش فرعون به اژدها مبدل شده و فرعون و قوم او گفته‌اند اين جادوگر است آن گاه از موسى مهلت خواسته‌اند كه آنها نيز جادوگران بياورند و با موسى مصاف دهند . چنان كه در سورهء طه مفصلا آمده است ، لذا فرعون دستور داده كه ساحران ماهر را براى او گرد آورند .\r\n80 -  فَلَمَّا جاءَ السَّحَرَةُ قالَ لَهُمْ مُوسى أَلْقُوا ما أَنْتُمْ مُلْقُونَ  .\r\n\r\n","description":"","footnote":"","page_name":" 423 ","page_number":423},
  {"content":"\r\n\r\nروز موعود كه ساحران حاضر شدند موسى از ايشان خواست كه اول آنها هنرنمايى كنند و سحرشان را به كار گيرند . گويى ريسمانها و چوبها را آماده كنند كه مار هستند .\r\n81 -  فَلَمَّا أَلْقَوْا قالَ مُوسى ما جِئْتُمْ بِهِ السِّحْرُ إِنَّ اللَّهَ سَيُبْطِلُهُ إِنَّ اللَّهَ لا يُصْلِحُ عَمَلَ الْمُفْسِدِينَ  .\r\nچون انداختند و ريسمانها به نظر مردم به صورت مارها آمدند ، در سورهء بقره آيه صد و دوم و در سورهء اعراف آيه صد و شانزده در بيان حقيقت سحر سخن گفته‌ايم ، به هر حال موسى پيش از انداختن عصايش فرمود : اين كارى كه كرديد جادو است ، خدا به زودى بى حقيقت بودن آن را آشكار خواهد كرد ، زيرا كه شما با اين كار مفسد هستيد خدا عمل مفسدان را اصلاح نمىكند و اين كار به موفقيت نخواهد انجاميد . جمله اخير نظير  إِنَّ اللَّهَ لا يَهْدِي الْقَوْمَ الظَّالِمِينَ  :  وَ اللَّهُ لا يَهْدِي الْقَوْمَ الْفاسِقِينَ  است .\r\n82 -  وَ يُحِقُّ اللَّهُ الْحَقَّ بِكَلِماتِهِ وَ لَوْ كَرِهَ الْمُجْرِمُونَ  .\r\nمنظور از احقاق حق پيروز كردن آنست ، مراد از كلمات به نظرم هر اثر و هر وسيله‌ايست كه خدا به وسيله آن حق را پيروز مىكند در اين ماجرا مراد از كلمات عصاى موسى است ، اين آيه نقطه مقابل جمله  إِنَّ اللَّهَ لا يُصْلِحُ عَمَلَ الْمُفْسِدِينَ  است ، هر دو يك قاعدهء كلّى مىباشند كه بر مورد فردى تطبيق مىشوند .\r\n83 -  فَما آمَنَ لِمُوسى إِلَّا ذُرِّيَّةٌ مِنْ قَوْمِهِ عَلى خَوْفٍ مِنْ فِرْعَوْنَ وَ مَلَائِهِمْ أَنْ يَفْتِنَهُمْ وَ إِنَّ فِرْعَوْنَ لَعالٍ فِي الْأَرْضِ وَ إِنَّهُ لَمِنَ الْمُسْرِفِينَ  .\r\nسياق آيه حاكى است كه ضمير « قومه » راجع است به موسى و ضمير « ملائهم » راجع است به ذريه ، مراد از ذريّه جماعتى از مستضعفين بنى اسرائيل\r\n\r\n","description":"","footnote":"","page_name":" 424 ","page_number":424},
  {"content":"\r\n\r\nاست ، شايد به علت جوان بودن ذريه گفته شده است و از « ملائهم » معلوم مىشود كه اشراف بنى اسرائيل با فرعون بوده و مخالف دعوت موسى بوده‌اند . يعنى به موسى ايمان نياورد مگر گروهى از جوانان با اينكه از فرعون و اشراف خود مىترسيدند كه فرعون به وسيلهء اشراف گرفتارشان كند ، زيرا كه فرعون متكبر بود تحمل دعوت موسى را نداشت و متجاوز بود كه شكنجه مىكرد  وَ إِنَّ فِرْعَوْنَ . . .   وَ إِنَّهُ . . .  تعليل  أَنْ يَفْتِنَهُمْ  مىباشد .\r\n84 -  وَ قالَ مُوسى يا قَوْمِ إِنْ كُنْتُمْ آمَنْتُمْ بِاللَّهِ فَعَلَيْهِ تَوَكَّلُوا إِنْ كُنْتُمْ مُسْلِمِينَ  .\r\nاين سخن موسى است در آن اختناق و وضع بحرانى ، كه با اعتماد به خدا مىشود صبر كرد و اميدوار آينده بود ، منظور از « آمنتم » يقين و باور كردن و از « مسلمين » تسليم شدن و انقياد به يقين است يعنى اگر به خدا يقين داريد و تسليم يقين خود هستيد بر خدا اعتماد كنيد و به تدبير او اميدوار باشيد آمدن شرط دوم ظاهرا براى آنست كه توكل از ثمرات تسليم است نه ايمان تنها .\r\n85 -  فَقالُوا عَلَى اللَّهِ تَوَكَّلْنا رَبَّنا لا تَجْعَلْنا فِتْنَةً لِلْقَوْمِ الظَّالِمِينَ  جواب مثبت است به خواسته موسى و اقرار به تسليم است و اينكه گفته‌اند :\r\nما را براى ظالمان امتحان قرار مده يعنى طورى مكن كه ظالمان ما را عذاب كنند و ظالم بودن آنها به وسيله شكنجه ما معلوم شود .\r\nعياشى از امام صادق عليه السّلام نقل كرده :\r\nقال لا تسلطهم علينا فتفتنهم بنا .\r\n86 -  وَ نَجِّنا بِرَحْمَتِكَ مِنَ الْقَوْمِ الْكافِرِينَ  .\r\nتتمه دعاى آنهاست كه خواسته‌اند خدا از فرعونيان نجاتشان دهد .\r\n87 -  وَ أَوْحَيْنا إِلى مُوسى وَ أَخِيهِ أَنْ تَبَوَّءا لِقَوْمِكُما بِمِصْرَ بُيُوتاً وَ اجْعَلُوا بُيُوتَكُمْ قِبْلَةً وَ أَقِيمُوا الصَّلاةَ وَ بَشِّرِ الْمُؤْمِنِينَ  .\r\nگويى تا آن موقع بنى اسرائيل در مصر چادرنشين و بدوى مانند بوده‌اند ،\r\n\r\n","description":"","footnote":"","page_name":" 425 ","page_number":425},
  {"content":"\r\n\r\nدر اين آيه سه دستور به موسى رسيده كه سبب تشكل بنى اسرائيل بود : صاحب خانه شدن ، خانه‌ها را روبروى هم قرار دادن كه اطلاعات به سرعت به همديگر برسد و نماز خواندن به طور دسته جمعى  بَشِّرِ الْمُؤْمِنِينَ  مىشود كه وعدهء اجابت دعاى آنها باشد كه در دو آيه سابق گذشت .\r\n88 -  وَ قالَ مُوسى رَبَّنا إِنَّكَ آتَيْتَ فِرْعَوْنَ وَ مَلَأَهُ زِينَةً وَ أَمْوالًا فِي الْحَياةِ الدُّنْيا رَبَّنا لِيُضِلُّوا عَنْ سَبِيلِكَ رَبَّنَا اطْمِسْ عَلى أَمْوالِهِمْ وَ اشْدُدْ عَلى قُلُوبِهِمْ فَلا يُؤْمِنُوا حَتَّى يَرَوُا الْعَذابَ الْأَلِيمَ  .\r\nاين آيه نفرينى است از موسى نسبت به فرعون و قوم او ،  فَلا يُؤْمِنُوا . . . \r\nنشان مىدهد كه موسى بعد از مأيوس شدن اين نفرين را كرده است نظير نفرين حضرت نوح نسبت به قوم خود كه گفت :   رَبِّ لا تَذَرْ عَلَى الْأَرْضِ مِنَ الْكافِرِينَ دَيَّاراً إِنَّكَ إِنْ تَذَرْهُمْ يُضِلُّوا عِبادَكَ وَ لا يَلِدُوا إِلَّا فاجِراً كَفَّاراً   نوح / 27 .\r\nمراد از « زينة » زيور آلات و وسائل خانگى و اموال شامل غير آنهاست لام در « ليضلّوا » براى عاقبت است يعنى : عاقبت اين زينت و اموال آنست كه مردم را از راه توحيد باز گردانند .\r\nمنظور از  رَبَّنَا اطْمِسْ  ظاهرا آنست كه نعمت مبدل به نقمت شود و نتوانند از آن بهرهء سعادت‌آور ببرند .\r\nمنظور از  وَ اشْدُدْ عَلى قُلُوبِهِمْ  آنست كه خدا قلوبشان قسى و سخت و حرف ناشنوا كند مانند :  فَبِما نَقْضِهِمْ مِيثاقَهُمْ لَعَنَّاهُمْ وَ جَعَلْنا قُلُوبَهُمْ قاسِيَةً  مائده / 13  فَلا يُؤْمِنُوا . . .  ظاهرا عطف است بر « ليضلوا » يعنى عاقبت زينت و اموال آنست كه مردم را اضلال كنند و ايمان نياورند مگر آنكه عذاب اليم را مشاهده كنند و مجبور به ايمان باشند نظير :  لا يُؤْمِنُونَ بِهِ حَتَّى يَرَوُا الْعَذابَ الْأَلِيمَ  شعراء / 201 .\r\n89 -  قالَ قَدْ أُجِيبَتْ دَعْوَتُكُما فَاسْتَقِيما وَ لا تَتَّبِعانِّ سَبِيلَ الَّذِينَ لا يَعْلَمُونَ  .\r\n\r\n","description":"","footnote":"","page_name":" 426 ","page_number":426},
  {"content":"\r\n\r\nدعوت موسى و هارون عبارت بود از طمس و شد و عذاب اليم كه خدا اجابت كرد هر سه را به فرعون و فرعونيان برساند .\r\nدر كافى از رسول خدا صلّى اللَّه عليه و آله نقل شده كه موسى دعا كرد و هارون آمين گفت . . . يعنى دعايتان مستجاب شد در كار و دعوت خود محكم و با استقامت باشيد و از راه نادانان پيروى نكنيد احتمال دارد منظور آن باشد به حرف نادانها كه هر كار به عجله مىخواهند گوش ندهيد .\r\nدر مجمع البيان و صافى و عياشى از امام صادق عليه السّلام نقل شده ميان اين اجابت و غرق شدن فرعونيان ، چهل سال فاصله بود « 1 » و اللَّه اعلم .\r\n90 -  وَ جاوَزْنا بِبَنِي إِسْرائِيلَ الْبَحْرَ فَأَتْبَعَهُمْ فِرْعَوْنُ وَ جُنُودُهُ بَغْياً وَ عَدْواً حَتَّى إِذا أَدْرَكَهُ الْغَرَقُ قالَ آمَنْتُ أَنَّهُ لا إِلهَ إِلَّا الَّذِي آمَنَتْ بِهِ بَنُوا إِسْرائِيلَ وَ أَنَا مِنَ الْمُسْلِمِينَ  .\r\nبيان اجابت دعوت است كه در آيه فوق گفته شد ، الف و لام « البحر » براى عهد است يعنى درياى معهود و معلوم .  بَغْياً وَ عَدْواً  نشان مىدهد كه آن تعقيب فقط به علت تجاوز و ظلم بود و گرنه بنى اسرائيل فقط مىخواستند خودشان را نجات دهند .\r\n حَتَّى إِذا أَدْرَكَهُ الْغَرَقُ . . .  به خوبى نشان مىدهد كه فرعون از روى لا علاجى و براى نجات از غرق فورا مسلمان كامل عيار شد و غير از آن چاره‌اى به نظرش نمىآمد و گرنه به حكم :  وَ لَوْ رُدُّوا لَعادُوا لِما نُهُوا عَنْهُ  انعام / 28 در صورت نجات فورا از گفتهء خويش بر مىگشت . در سورهء نساء آيهء 18 در اين زمينه سخن گفته شده است و اگر از روى واقع هم ايمان آورده بود قبول نمىشد زيرا وقت قبول توبه و ظرف عمل گذشته بود .\r\n\r\n\r\n","description":"","footnote":"\r\n( 1 )\r\nعياشى « عن ابى عبد اللَّه ( ع ) قال . كان بين قوله قد اجيبت دعوتكما و بين ان اخذ فرعون اربعين سنة » .\r\n","page_name":" 427 ","page_number":427},
  {"content":"\r\n\r\n91 -  آلْآنَ وَ قَدْ عَصَيْتَ قَبْلُ وَ كُنْتَ مِنَ الْمُفْسِدِينَ  .\r\nيعنى آيا اكنون ايمان مىآورى حال آنكه در موقع فرصت ، عصيان كردى و از مفسدان بودى .\r\nالبته اين جواب به گوش فرعون نرسيد كه تا بداند توبه‌اش پذيرفته نشد و شأن او كمتر از آن بود كه به وى خطاب شود ، ممكن است اين آيه كنايه از عدم قبول توبه باشد نه اينكه سخنى است كه از طرف خدا يا جبرئيل به فرعون گفته شده است بلكه فقط بيان يك واقعيت مىباشد .\r\n92 -  فَالْيَوْمَ نُنَجِّيكَ بِبَدَنِكَ لِتَكُونَ لِمَنْ خَلْفَكَ آيَةً وَ إِنَّ كَثِيراً مِنَ النَّاسِ عَنْ آياتِنا لَغافِلُونَ  .\r\nاين آيه نيز ظاهرا بيان ما وقع است نه اينكه به فرعون خطاب شده باشد بلكه خداوند بعد از نقل توبهء فرعون با اين دو آيه بيان فرموده كه توبه در آن موقع پذيرفته نيست و خدا اراده كرد كه لاشهء فرعون را از دريا بيرون اندازد تا ديگران آن را به بينند و بدانند عاقبت طاغوتها به كجا مىانجامد ولى بيشتر مردم طاغوتها را در اوج قدرت مىبينند و از عاقبت آنها غافل‌اند چنان كه مردم ايران تصور نمىكردند خاندان منحوس پهلوى به آن شكل تار و مار شوند .\r\nاز آيه معلوم مىشود جسد فرعون از آب گرفته شده و نگهدارى شد تا ديگران از آن عبرت گيرند ، صدر بلاغى در فرهنگ قصص قرآن از معجم القرآن عبد الرؤف مصرى نقل مىكند : بدن منفتح ( فرعون موسى ) با بدنهاى ديگر در قبر امنتحب دوم در اقصر ( سرزمين مصر ) كشف شده و اكنون در موزهء مصر است ، وضع قبرش نشان مىدهد كه مرگ او ناگهانى بوده و مجال كافى براى تهيه مقبرهء خاص و متناسب با مقامش در دست نبوده است .\r\n93 -  وَ لَقَدْ بَوَّأْنا بَنِي إِسْرائِيلَ مُبَوَّأَ صِدْقٍ وَ رَزَقْناهُمْ مِنَ الطَّيِّباتِ \r\n\r\n","description":"","footnote":"","page_name":" 428 ","page_number":428},
  {"content":"\r\n\r\n فَمَا اخْتَلَفُوا حَتَّى جاءَهُمُ الْعِلْمُ إِنَّ رَبَّكَ يَقْضِي بَيْنَهُمْ يَوْمَ الْقِيامَةِ فِيما كانُوا فِيهِ يَخْتَلِفُونَ  .\r\nاشاره است به نجات بنى اسرائيل بعد از خروج از مصر  مُبَوَّأَ صِدْقٍ  نشان مىدهد كه وسائل زندگى در آن از هر لحاظ آماده بوده است زيرا اگر اينطور نبود مكان صدق و مكان راست زندگى نمىشد بلكه مبوء كذب مىبود اين تطبيق مىشود به زمانهايى كه از صحراى سينا وارد سرزمين پر بركت بيت المقدّس ( فلسطين ) شده‌اند ولى اختلاف و تشتّت ، حكومت آنها را به سقوط كشانيد و مصداق  أُخْرِجْنا مِنْ دِيارِنا وَ أَبْنائِنا  بقره / 246 شدند و چون اين اختلاف و نزاع دانسته و از روى هوى و هوس بود ، خدا خود در روز قيامت ميان آنها در موارد اختلاف داورى خواهد كرد .\r\n\r\n","description":"","footnote":"","page_name":" 429 ","page_number":429},
  {"content":"\r\n\r\n\r\n[ سوره يونس ( 10 ) : آيات 94 تا 103 
  ]\r\nفَإِنْ كُنْتَ فِي شَكٍّ مِمَّا أَنْزَلْنا إِلَيْكَ فَسْئَلِ الَّذِينَ يَقْرَؤُنَ الْكِتابَ مِنْ قَبْلِكَ لَقَدْ جاءَكَ الْحَقُّ مِنْ رَبِّكَ فَلا تَكُونَنَّ مِنَ المُمْتَرِينَ ( 94 ) وَ لا تَكُونَنَّ مِنَ الَّذِينَ كَذَّبُوا بِآياتِ اللَّهِ فَتَكُونَ مِنَ الْخاسِرِينَ ( 95 ) إِنَّ الَّذِينَ حَقَّتْ عَلَيْهِمْ كَلِمَتُ رَبِّكَ لا يُؤْمِنُونَ ( 96 ) وَ لَوْ جاءَتْهُمْ كُلُّ آيَةٍ حَتَّى يَرَوُا الْعَذابَ الْأَلِيمَ ( 97 ) فَلَوْ لا كانَتْ قَرْيَةٌ آمَنَتْ فَنَفَعَها إِيمانُها إِلاَّ قَوْمَ يُونُسَ لَمَّا آمَنُوا كَشَفْنا عَنْهُمْ عَذابَ الْخِزْيِ فِي الْحَياةِ الدُّنْيا وَ مَتَّعْناهُمْ إِلى حِينٍ ( 98 )\r\nوَ لَوْ شاءَ رَبُّكَ لَآمَنَ مَنْ فِي الْأَرْضِ كُلُّهُمْ جَمِيعاً أَ فَأَنْتَ تُكْرِهُ النَّاسَ حَتَّى يَكُونُوا مُؤْمِنِينَ ( 99 ) وَ ما كانَ لِنَفْسٍ أَنْ تُؤْمِنَ إِلاَّ بِإِذْنِ اللَّهِ وَ يَجْعَلُ الرِّجْسَ عَلَى الَّذِينَ لا يَعْقِلُونَ ( 100 ) قُلِ انْظُرُوا ما ذا فِي السَّماواتِ وَ الْأَرْضِ وَ ما تُغْنِي الْآياتُ وَ النُّذُرُ عَنْ قَوْمٍ لا يُؤْمِنُونَ ( 101 ) فَهَلْ يَنْتَظِرُونَ إِلاَّ مِثْلَ أَيَّامِ الَّذِينَ خَلَوْا مِنْ قَبْلِهِمْ قُلْ فَانْتَظِرُوا إِنِّي مَعَكُمْ مِنَ الْمُنْتَظِرِينَ ( 102 ) ثُمَّ نُنَجِّي رُسُلَنا وَ الَّذِينَ آمَنُوا كَذلِكَ حَقًّا عَلَيْنا نُنْجِ الْمُؤْمِنِينَ ( 103 )\r\n\r\n","description":"","footnote":"","page_name":" 430 ","page_number":430},
  {"content":"\r\n\r\n94 - اگر در چيزهايى كه به سوى تو فرستاده‌ايم در ترديد هستى از كسانى كه كتابهاى پيشين را مىخوانند بپرس ، از پروردگارت دين حق به تو آمده است از به شك افتادگان مباش .\r\n95 - مباش از كسانى كه آيه‌هاى خدا را تكذيب كرده‌اند ، از زيانكاران مىشوى .\r\n96 - كسانى كه وعدهء عذاب بر آنها حتمى شده است ايمان نمىآورند .\r\n97 - هر چند كه همهء آيه‌ها بر آنها بيايد مگر آنكه عذاب دردناك را آشكارا به بينند .\r\n98 - چرا نبود شهرى كه ايمان بياورد و ايمانش به آن نفع دهد ( آرى نبود ) مگر قوم يونس وقتى كه ايمان آوردند عذاب خوار كن را از آنها زايل كرديم و تا مدتى متاعشان داديم .\r\n99 - اگر خدايت مىخواست همه آنكه در زمين است ايمان آورده بود ، آيا تو مردم را مجبور مىكنى تا مؤمن باشند ؟ !\r\n100 - هيچ كس را نرسد كه بى اذن خدا ايمان بياورد ، خدا پليدى را بر آنان كه نمىفهمند افزون مىكند .\r\n101 - بگو بنگريد چه چيزها در آسمانها و زمين هست ، آيه‌ها و انذارها به قومى كه ايمان نمىآورند كفايت نمىكند .\r\n102 - منتظر نيستند مگر مانند روزهاى كسانى را كه از پيش گذشته‌اند بگو : انتظار بكشيد من نيز از منتظرانم .\r\n103 - سپس پيغمبران خود و كسانى را كه ايمان آورده‌اند نجات مىدهيم اين چنين حق است بر شما كه مؤمنان را نجات مىدهيم .\r\n\r\nكلمه‌ها\r\nممترين : مريه : شكّ و مردد بودن . امتراء : طلب شكّ با ظهور دليل .\r\n« ممترين » به شك افتادگان .\r\nيونس : عليه السّلام نام مباركش چهار بار در قرآن مجيد آمده است و نيز به لفظ\r\n\r\n","description":"","footnote":"","page_name":" 431 ","page_number":431},
  {"content":"\r\n\r\nذا النون و صاحب الحوت از او ياد شده است .\r\nكشفنا : كشف : اظهار كردن و از بين بردن « كشفنا » زايل كرديم .\r\nرجس : پليد .\r\nتغنى : غنى : كفايت . بى نيازى . اغناء : كفايت كردن . بى نياز كردن .\r\nالنذر : نذر ( بر وزن رسل ) گاهى مصدر است بمعنى انذار و اغلب جمع نذير ( انذار كننده ) آيد چنان كه در آيهء فوق .\r\n\r\nشرحها\r\nدر اين آيات به مطالبى كه در اين سوره گذشت از قبيل مبدء و معاد و قصص انبياء و غيره استدلال شده و آن اينكه اى پيامبر اگر در اينها شك دارى از كسانى كه به كتابهاى آسمانى آشنائي دارند بپرس خواهى ديد كه مىگويند پيامبران گذشته نيز چنين چيزها گفته‌اند .\r\nسپس گفته شده : تا خدا نخواهد كسى ايمان نخواهد آورد و تو كسى را به ايمان مجبور نتوانى كرد ، مشيت خدا به ايمان كسانى تعلّق خواهد يافت كه اهل عقل و فهم‌اند نه آنهايى كه رجس و پليدى گناهان ، آنها را گرفته است ، در آخر آمده : اين مردم منتظر پيشامدهاى ديگران هستند در آن صورت نيز ، پيامبران و مؤمنان نجات خواهند يافت و كافران گرفتار خواهند شد .\r\nدر ضمن آيات ، ماجراى نجات قوم يونس عليه السّلام آمده است و آن اشاره است به اينكه منكران پيامبران حتى در وقت نزديك شدن عذاب مىتوانند با بازگشت به سوى خدا نجات يابند .\r\n94 -  فَإِنْ كُنْتَ فِي شَكٍّ مِمَّا أَنْزَلْنا إِلَيْكَ فَسْئَلِ الَّذِينَ يَقْرَؤُنَ الْكِتابَ مِنْ قَبْلِكَ لَقَدْ جاءَكَ الْحَقُّ مِنْ رَبِّكَ فَلا تَكُونَنَّ مِنَ المُمْتَرِينَ  .\r\n\r\n","description":"","footnote":"","page_name":" 432 ","page_number":432},
  {"content":"\r\n\r\nيعنى اى پيامبر اگر در آنچه بر تو نازل كرده‌ايم شك داشته باشى از اهل كتاب بپرس آنها گرچه به آن حضرت ايمان نداشتند ولى به او بيان مىكردند كه پيامبران گذشته چنين و چنان گفتند و بر قومشان چنين و چنان گذشت . و آن دليل و اطمينانى براى آن حضرت بود « من قبلك » حال است از « الكتاب » يعنى « يقرءون الكتاب منزلا من قبلك » .\r\nاين استدلال دربارهء ديگران نيز آمده است :  وَ ما أَرْسَلْنا مِنْ قَبْلِكَ إِلَّا رِجالًا نُوحِي إِلَيْهِمْ فَسْئَلُوا أَهْلَ الذِّكْرِ إِنْ كُنْتُمْ لا تَعْلَمُونَ  نحل / 43 مراد از اهل ذكر در اينجا اهل كتابند كه اگر مسلمانان از آنها مىپرسيدند همانطور جواب مىدادند كه قرآن مىگفت . درباره اهل ذكر و تطبيق آن بر امامان عليهم السّلام مطلبى هست كه در سوره نحل خواهد آمد .\r\nنظير اين آيه است آيهء :  أَ وَ لَمْ يَكُنْ لَهُمْ آيَةً أَنْ يَعْلَمَهُ عُلَماءُ بَنِي إِسْرائِيلَ  شعراء / 197 يعنى آيا بر اهل مكه دليل نيست كه قرآن را علماء يهود مىدانند .\r\nنمىشود گفت كه رسول خدا صلّى اللَّه عليه و آله در دين خود شك داشت و خدا خواسته با اين وسيله شك او را از بين ببرد بلكه اين كلام را مىتوان به كسى كه يقين دارد از باب كثرت اطمينان و يقين القاء كرد . نظير :  وَ لكِنْ لِيَطْمَئِنَّ قَلْبِي  دربارهء ابراهيم عليه السّلام نقل شده كه اين آيه در شب معراج نازل شده و مراد از  الَّذِينَ يَقْرَؤُنَ  ارواح انبياء است كه دستور آمد از آنها بپرسد ولى معناى طبيعى آيه همانست كه گفته شد رجوع شود به روايات عياشى و تفسير صافى و غيره .\r\n95 -  وَ لا تَكُونَنَّ مِنَ الَّذِينَ كَذَّبُوا بِآياتِ اللَّهِ فَتَكُونَ مِنَ الْخاسِرِينَ  .\r\nتتمهء مطلب آيه فوق است در آيهء فوق نهى از شك بودن و در اين آيه نهى از تكذيب است كه نتيجه‌اش خسران و بدبختى است قانون دربارهء همه يكى است\r\n\r\n","description":"","footnote":"","page_name":" 433 ","page_number":433},
  {"content":"\r\n\r\nپيغمبر باشد يا امت او ، مانند :  وَ لا تَجْعَلْ مَعَ اللَّهِ إِلهاً آخَرَ فَتُلْقى فِي جَهَنَّمَ مَلُوماً مَدْحُوراً  اسراء / 39  لَئِنْ أَشْرَكْتَ لَيَحْبَطَنَّ عَمَلُكَ وَ لَتَكُونَنَّ مِنَ الْخاسِرِينَ  زمر / 65 .\r\n96 -  إِنَّ الَّذِينَ حَقَّتْ عَلَيْهِمْ كَلِمَتُ رَبِّكَ لا يُؤْمِنُونَ  .\r\nاين آيه و آيهء بعدى در رابطه با مكذبين است كه بنا دارند ايمان نياورند و حق را انكار كنند ، نصيب اينها از دعوت پيغمبران فقط اتمام حجت است كه روز قيامت عذرى نداشته باشند چنان كه در روز قيامت در جواب :  أَ لَمْ يَأْتِكُمْ نَذِيرٌ  خواهند گفت :  بَلى قَدْ جاءَنا نَذِيرٌ فَكَذَّبْنا وَ قُلْنا ما نَزَّلَ اللَّهُ مِنْ شَيْءٍ . . . \r\nملك / 9 منظور از  كَلِمَتُ رَبِّكَ  ظاهرا وعدهء عذاب است منظور از  لا يُؤْمِنُونَ  تسليم نشدن است و گرنه مكذبين باور و يقين دارند ولى تسليم يقين خود نيستند .\r\n97 -  وَ لَوْ جاءَتْهُمْ كُلُّ آيَةٍ حَتَّى يَرَوُا الْعَذابَ الْأَلِيمَ  .\r\nهر آيه و دليلى كه آيد بى فائده است تا وقتى كه مانند فرعون عذاب را ديدند بيدار مىشوند ولى نفعى به حال آنها نخواهد داشت .\r\n98 -  فَلَوْ لا كانَتْ قَرْيَةٌ آمَنَتْ فَنَفَعَها إِيمانُها إِلَّا قَوْمَ يُونُسَ لَمَّا آمَنُوا كَشَفْنا عَنْهُمْ عَذابَ الْخِزْيِ فِي الْحَياةِ الدُّنْيا وَ مَتَّعْناهُمْ إِلى حِينٍ  .\r\nاين آيه يك نوع اظهار تأسف است كه مكذبين چرا مانند قوم يونس بيدار نمىشوند تا از عذاب اليم نجات يابند چنان كه قوم يونس ايمان آوردند و عذاب خوار كننده را از آنها زايل كرديم در اينجا چند مطلب هست :\r\n1 - « لولا » براى تحضيض و ترغيب است كه مانند قوم يونس عمل كنند و يا براى تأنيب و تأسف است ، در الميزان فرموده از  فَلَوْ لا كانَتْ   . . . إِيمانُها  معنى\r\n\r\n","description":"","footnote":"","page_name":" 434 ","page_number":434},
  {"content":"\r\n\r\nنفى استفاده مىشود كه استثناء از آنست يعنى : « لم يؤمنوا الا قوم يونس » سخن طبرسى نزديك به سخن الميزان است از زجاج نقل شده : استثناء منقطع است به معنى « لكن » يعنى : « لكن قوم يونس لما آمنوا . . . » .\r\n2 - « كانت » در آيه تامه است و « آمنت . . . » صفت قرية است يعنى : چرا نشد شهرى كه ايمان آورد و ايمانش نفع دهد .\r\n3 - آيه صريح است در اينكه قوم يونس ايمان آوردند و عذاب از آنها دفع شد ، نقل است كه بعد از رفتن يونس عليه السّلام قوم او احساس نزول عذاب را كردند آن وقت به ياد گفته‌هاى يونس افتاده به خدا توبه آوردند تا عذاب از آنها برگشت .\r\nاين مطلب عظمت تأثير دعا را مىرساند كه هم بلاى حاضر را دفع مىكند و هم از آمدن آن جلوگيرى مىكند ، نظير نجات يونس از شكم ماهى آن گاه كه گفت :\r\n لا إِلهَ إِلَّا أَنْتَ سُبْحانَكَ إِنِّي كُنْتُ مِنَ الظَّالِمِينَ  انبياء / 87 در الميزان از در منثور از على عليه السّلام نقل شده : احتياط قضا و قدر را دفع نمىكند ولى دعا آن را دفع مىكند آن در كتاب خداست :  إِلَّا قَوْمَ يُونُسَ لَمَّا آمَنُوا كَشَفْنا عَنْهُمْ عَذابَ الْخِزْيِ  در تفسير عيّاش از امام رضا عليه السّلام نقل شده :\r\nان يونس لما امره اللَّه بما امره فاعلم قومه فاظلهم العذاب ففرقوا بينهم و بين اولادهم و بين البهائم و اولادها ثم عجوا الى اللَّه و ضجوا فكف اللَّه العذاب عنهم . . . الحديث .\r\n99 -  وَ لَوْ شاءَ رَبُّكَ لَآمَنَ مَنْ فِي الْأَرْضِ كُلُّهُمْ جَمِيعاً أَ فَأَنْتَ تُكْرِهُ النَّاسَ حَتَّى يَكُونُوا مُؤْمِنِينَ  .\r\nاين آيه و آيه بعدى ظاهرا در رابطه با آيهء :  إِنَّ الَّذِينَ حَقَّتْ عَلَيْهِمْ كَلِمَتُ رَبِّكَ لا يُؤْمِنُونَ  و آيهء بعد از آن است يعنى آنها ايمان نمىآورند زيرا كه خدا خواسته مردم از روى اختيار ايمان بياورند . و اگر به طور اجبار مىخواست همه ايمان مىآوردند .\r\n\r\n","description":"","footnote":"","page_name":" 435 ","page_number":435},
  {"content":"\r\n\r\nغرض از « شاء » مشيت اجبارى است ، دو تأكيد  كُلُّهُمْ جَمِيعاً  راجع به نفوذ ارادهء خداست در صورت مشيت ، خلاصه آنكه : خدا چنين نخواسته است پس همه ايمان نخواهند آورد و اگر چنان خواهى ، بر خلاف نظر خدا خواسته‌اى و قدرت اجبار مردم را نخواهى داشت .\r\n100 -  وَ ما كانَ لِنَفْسٍ أَنْ تُؤْمِنَ إِلَّا بِإِذْنِ اللَّهِ وَ يَجْعَلُ الرِّجْسَ عَلَى الَّذِينَ لا يَعْقِلُونَ  .\r\nاين آيه حاكى است كه هيچ كس بدون اذن خدا نمىتواند ايمان بياورد ذيل آيه نشان مىدهد كه اذن خدا فقط شامل حال عاقلان و اهل فهم خواهد بود ولى آنها كه اهل عقل و فهم نيستند به جاى ايمان بر پليديشان افزوده خواهد شد زيرا كه به قلوبشان مهر زده شده است  لا يَعْقِلُونَ  .\r\n101 -  قُلِ انْظُرُوا ما ذا فِي السَّماواتِ وَ الْأَرْضِ وَ ما تُغْنِي الْآياتُ وَ النُّذُرُ عَنْ قَوْمٍ لا يُؤْمِنُونَ  .\r\nآيه ناظر است به اينكه آسمانها و زمين پر است از دلائل وجود خدا و الوهيت او ولى آيات و انذارها بر كسانى كه  حَقَّتْ عَلَيْهِمْ كَلِمَتُ رَبِّكَ لا يُؤْمِنُونَ  هستند فائده‌اى ندارد ، كه بر قلوبشان مهر نهاده شده و بناى عدم ايمان دارند .\r\n« ما » در « ما ذا » به معناى استفهام است .\r\n102 -  فَهَلْ يَنْتَظِرُونَ إِلَّا مِثْلَ أَيَّامِ الَّذِينَ خَلَوْا مِنْ قَبْلِهِمْ قُلْ فَانْتَظِرُوا إِنِّي مَعَكُمْ مِنَ الْمُنْتَظِرِينَ  .\r\nدر پى مفيد نبودن آيات و انذارها فرموده : اهل مكه انتظار نمىكشند مگر مانند پيشامدهاى گذشتگان بگو : منتظر باشيد كه من نيز از منتظرانم « هل » مىشود براى استفهام و مىشود به معناى نفى باشد .\r\n\r\n","description":"","footnote":"","page_name":" 436 ","page_number":436},
  {"content":"\r\n\r\n103 -  ثُمَّ نُنَجِّي رُسُلَنا وَ الَّذِينَ آمَنُوا كَذلِكَ حَقًّا عَلَيْنا نُنْجِ الْمُؤْمِنِينَ  .\r\n« ننجى » با تخفيف و تشديد هر دو خوانده شده است اين آيه تتمهء مطلب آيه سابقه است يعنى آخر انتظار ، آن خواهد بود كه مانند پيامبران گذشته ، نجات فقط مال پيامبر و مؤمنان خواهد بود .\r\n* * *\r\n\r\n","description":"","footnote":"","page_name":" 437 ","page_number":437},
  {"content":"\r\n\r\n\r\n[ سوره يونس ( 10 ) : آيات 104 تا 109 
  ]\r\nقُلْ يا أَيُّهَا النَّاسُ إِنْ كُنْتُمْ فِي شَكٍّ مِنْ دِينِي فَلا أَعْبُدُ الَّذِينَ تَعْبُدُونَ مِنْ دُونِ اللَّهِ وَ لكِنْ أَعْبُدُ اللَّهَ الَّذِي يَتَوَفَّاكُمْ وَ أُمِرْتُ أَنْ أَكُونَ مِنَ الْمُؤْمِنِينَ ( 104 ) وَ أَنْ أَقِمْ وَجْهَكَ لِلدِّينِ حَنِيفاً وَ لا تَكُونَنَّ مِنَ الْمُشْرِكِينَ ( 105 ) وَ لا تَدْعُ مِنْ دُونِ اللَّهِ ما لا يَنْفَعُكَ وَ لا يَضُرُّكَ فَإِنْ فَعَلْتَ فَإِنَّكَ إِذاً مِنَ الظَّالِمِينَ ( 106 ) وَ إِنْ يَمْسَسْكَ اللَّهُ بِضُرٍّ فَلا كاشِفَ لَهُ إِلاَّ هُوَ وَ إِنْ يُرِدْكَ بِخَيْرٍ فَلا رَادَّ لِفَضْلِهِ يُصِيبُ بِهِ مَنْ يَشاءُ مِنْ عِبادِهِ وَ هُوَ الْغَفُورُ الرَّحِيمُ ( 107 ) قُلْ يا أَيُّهَا النَّاسُ قَدْ جاءَكُمُ الْحَقُّ مِنْ رَبِّكُمْ فَمَنِ اهْتَدى فَإِنَّما يَهْتَدِي لِنَفْسِهِ وَ مَنْ ضَلَّ فَإِنَّما يَضِلُّ عَلَيْها وَ ما أَنَا عَلَيْكُمْ بِوَكِيلٍ ( 108 )\r\nوَ اتَّبِعْ ما يُوحى إِلَيْكَ وَ اصْبِرْ حَتَّى يَحْكُمَ اللَّهُ وَ هُوَ خَيْرُ الْحاكِمِينَ ( 109 )\r\n104 - بگو : اى مردم اگر از دين من در شك هستيد من به آنهايى كه شما پرستش مىكنيد پرستش نخواهم كرد ، ليكن به خدايى عبادت مىكنم كه شما را مىميراند و مأمورم كه از مؤمنان باشم .\r\n105 - و توجه خويش را به دين دائمى كن ، موحد باش و از مشركان مباش .\r\n106 - و جز خدا چيزى مخوان كه به تو نفع نمىرساند و ضرر نمىزند و اگر چنان كنى از ظالمانى .\r\n107 - اگر خدا به تو ضرر رساند آن را جز خدا احدى از بين نتواند برد و اگر براى تو خيرى اراده كند هيچ كس مانع كرم او نتواند باشد ، آن را بهر كه از بندگانش بخواهد مىرساند و او آمرزنده و مهربان است .\r\n\r\n","description":"","footnote":"","page_name":" 438 ","page_number":438},
  {"content":"\r\n\r\n108 - بگو اى مردم كتاب حق از جانب خدا به سوى شما آمده است هر كه هدايت پذيرد به نفع او است و هر كه گمراه شود بر عليه خود مىباشد و من بر شما وكيل نيستم .\r\n109 - پيروى كن از آنچه بسوى تو وحى مىشود و صبر كن تا خدا داورى كند او بهترين داوران است .\r\n\r\nكلمه‌ها\r\nاقم :  أَقِمْ وَجْهَكَ لِلدِّينِ  اقامه به معنى برپا كردن و ادامه دادن آيد ، يعنى توجه‌ات را به دين پيوسته و دائمى كن . وجه به معنى قصد و نيت و مصدر آمده است .\r\nحنيفا : حنيف : مايل به حق . حنيف : مايل بباطل آن در آيه بمعنى موحد و يكتاپرستى است . راغب گويد حنف ميل از ضلال به استقامت و جنف ميل از استقامت به ضلال است .\r\nيمسك : مس : دست زدن و رسيدن . اصل آن چسبيدن و به شدت جمع شدن است .\r\nحاكمين : حاكم : داور . حاكمين : داوران .\r\n\r\nشرحها\r\nاين آيات ختم سوره است ، به پيامبر دستور مىدهد كه استقامت كن و به حرف مشركان اهميت مده ، جز خدا كسى را مخوان كه نفع و ضرر در دست اوست و به مردم بگو : هر كه ايمان بياورد به نفع خود و اگر گمراه شود به ضرر خود مىباشد آن گاه صبر كن و منتظر داورى خدا باش .\r\n\r\n","description":"","footnote":"","page_name":" 439 ","page_number":439},
  {"content":"\r\n\r\n104 -  قُلْ يا أَيُّهَا النَّاسُ إِنْ كُنْتُمْ فِي شَكٍّ مِنْ دِينِي فَلا أَعْبُدُ الَّذِينَ تَعْبُدُونَ مِنْ دُونِ اللَّهِ وَ لكِنْ أَعْبُدُ اللَّهَ الَّذِي يَتَوَفَّاكُمْ وَ أُمِرْتُ أَنْ أَكُونَ مِنَ الْمُؤْمِنِينَ  .\r\nيعنى در مقام استقامت و مأيوس كردن آنها بگو : اگر شما در دين من ترديد داشته باشيد بدانيد كه من به معبودهاى شما پرستش نخواهم كرد و اينكه فرموده : به خدايى كه شما را مىميراند عبادت مىكنم نوعى تهديد است در الميزان آمده : مشركان معبود را براى دفع ضرر و جلب نفع پرستش مىكردند ، آنها شكى نداشتند كه مرگ به آنها خواهد رسيد و آن در دست خداست ، مقتضاى احتياج به دفع ضرر آن بود كه خدا را پرستش كنند .\r\n105 -  وَ أَنْ أَقِمْ وَجْهَكَ لِلدِّينِ حَنِيفاً وَ لا تَكُونَنَّ مِنَ الْمُشْرِكِينَ  .\r\nالميزان نظر مىدهد كه  وَ أَنْ أَقِمْ  عطف است بر  وَ أُمِرْتُ أَنْ أَكُونَ  چون آن در تقدير « كن المؤمنين » است ، به هر حال اين آيه تكميل آيهء سابق است يعنى در دين ثابت قدم باش و از مشركان مباش « وجه » مصدر نيز آمده است به معناى توجه و رو كردن و نيز به معنى قصد و نيت به كار رفته است .\r\n106 -  وَ لا تَدْعُ مِنْ دُونِ اللَّهِ ما لا يَنْفَعُكَ وَ لا يَضُرُّكَ فَإِنْ فَعَلْتَ فَإِنَّكَ إِذاً مِنَ الظَّالِمِينَ  .\r\nتكميل مطلب سابق و نهى بعد از نهى است و نوعى استدلال است بر نهى از شرك زيرا اصنام قدرت ضرر زدن و نفع رساندن ندارند و روشن مىكند كه اين عمل انسان را وارد رديف ظالمان مىكند  وَ سَيَعْلَمُ الَّذِينَ ظَلَمُوا أَيَّ مُنْقَلَبٍ يَنْقَلِبُونَ  شعراء / 227 دعوت بتان جزء پرستش آنهاست .\r\n107 -  وَ إِنْ يَمْسَسْكَ اللَّهُ بِضُرٍّ فَلا كاشِفَ لَهُ إِلَّا هُوَ وَ إِنْ يُرِدْكَ بِخَيْرٍ فَلا رَادَّ لِفَضْلِهِ يُصِيبُ بِهِ مَنْ يَشاءُ مِنْ عِبادِهِ وَ هُوَ الْغَفُورُ الرَّحِيمُ  .\r\n\r\n","description":"","footnote":"","page_name":" 440 ","page_number":440},
  {"content":"\r\n\r\nبه دنبال آيهء فوق كه نفع رساندن و ضرر زدن را از اصنام نفى كرد ، در اين آيه ضرر زدن و نفع رساندن را مخصوص خدا كرده ، بعلاوهء آنكه اگر خدا هر يك از آنها را در حق كسى كه بخواهد ، كسى قدرت جلوگيرى ندارد ، به قرينهء  وَ هُوَ الْغَفُورُ الرَّحِيمُ  لفظ « به » راجع به « خير » است ، و شايد راجع به هر دو از خير و شر باشد ، با همهء اينها خدا آمرزنده و مهربان نيز هست پس پرستش خاص اوست .\r\n108 -  قُلْ يا أَيُّهَا النَّاسُ قَدْ جاءَكُمُ الْحَقُّ مِنْ رَبِّكُمْ فَمَنِ اهْتَدى فَإِنَّما يَهْتَدِي لِنَفْسِهِ وَ مَنْ ضَلَّ فَإِنَّما يَضِلُّ عَلَيْها وَ ما أَنَا عَلَيْكُمْ بِوَكِيلٍ  .\r\nبعد از نهى از شرك ، دستور آمده كه به همه آمدن قرآن را اعلام كند و نيز روشن كند كه مردم در پذيرفتن و نپذيرفتن مختار هستند هدايت و ضلالت به خودشان راجع است پيامبر وكيل و كارساز آنها نيست بايد خودشان يكى از دو راه را انتخاب كنند .\r\n109 -  وَ اتَّبِعْ ما يُوحى إِلَيْكَ وَ اصْبِرْ حَتَّى يَحْكُمَ اللَّهُ وَ هُوَ خَيْرُ الْحاكِمِينَ  .\r\nفرمان است به اينكه از وحى پيروى كند و در برابر مصائب استقامت نمايد و به داورى خدا در زمينهء نجات او و هلاك دشمنانش اميدوار باشد ، در شب بيست ششم رجب المرجب ساعت دوازده شب ، سال هزار و چهارصد و يك هجرى قمرى مطابق 10 / 3 1360 شمسى تفسير سورهء يونس به پايان رسيد و الحمد للَّه و هو خير ختام .\r\n* * *\r\n\r\n","description":"","footnote":"","page_name":" 441 ","page_number":441},
  {"content":"\r\n\r\n\r\nسورهء هود\r\nدر مكه نازل شده و صد و بيست سه آيه است\r\n\r\nنظرى به كليات سوره\r\n1 - سورهء هود پنجاه و دومين سوره است كه بعد از سورهء يونس در مكه نازل گرديد « 1 » در ترتيب فعلى قرآن مجيد سورهء يازدهم است ، اگر ترتيب نزول قطعى باشد ، ظاهرا حوالى سالهاى دهم بعثت نازل شده است .\r\n2 - عدد آيات آن به شمارش قارئان كوفى صد و بيست و سه و به نظر قارئان شام و مدينه صد و بيست دو و به نظر ديگران صد و بيست يك آيه است .\r\nمحمّد بن ابراهيم بغدادى در تفسير خازن مىگويد : عدد كلمات اين سوره هزار و ششصد و عدد حروف آن نه هزار و پانصد و شصت هفت است ، و اللَّه العالم .\r\n3 - سورهء مباركه مكّى است ، قتاده گويد : آيهء 114  أَقِمِ الصَّلاةَ طَرَفَيِ النَّهارِ . . .  در مدينه نازل شده ، به نظر بعضى آيهء 13  فَلَعَلَّكَ تارِكٌ بَعْضَ ما يُوحى إِلَيْكَ  و در نظر بعض ديگر آيهء 17 :  أَ فَمَنْ كانَ عَلى بَيِّنَةٍ مِنْ رَبِّهِ  در مدينه نازل گشته است ، ولى اين نظرها استحسان بدون دليل است وانگهى انسجام و اتصال سياق آيات آن ، شاهد است كه همهء سوره به يك بار نازل شده است .\r\n4 - علت تسميهء آن به « هود » ظاهرا وقوع حالات هود عليه السّلام در آنست ولى چرا حالات پيامبران ديگر در اين رابطه در نظر گرفته نشده است چيزى به نظر\r\n\r\n\r\n","description":"","footnote":"\r\n( 1 ) بنا بر آنچه در مقدمه آمده است .\r\n","page_name":" 442 ","page_number":442},
  {"content":"\r\n\r\nنرسيد ، روايات حاكى است كه اين نامگذارى به زبان حضرت رسول صلّى اللَّه عليه و آله بوده است .\r\nدر مجمع البيان از ابو بكر نقل شده كه گويد : گفتم يا رسول اللَّه زود پير شدى ؟ فرمود : سورهء هود و حاقّه و واقعه و عم يتساءلون و هل اتاك حديث الغاشية پيرم كرد .\r\n« قال قلت يا رسول اللَّه عجل اليك الشيب ؟ قال شيبتنى هود و اخواتها الحاقة و الواقعة و عم يتساءلون و هل اتاك حديث الغاشية » .\r\nصدوق رحمه اللَّه در ثواب الاعمال از فروة بن الاجرى از امام باقر صلوات اللَّه عليه نقل مىكند :\r\n« قال من قرء سورة هود فى كل جمعة بعثه اللَّه عز و جل يوم القيامة فى زمرة النبيين و لم يعرف له خطيئة عملها يوم القيامة »\r\nاين حديث در مجمع البيان از تفسير عياشى منقول است .\r\n5 - چهار آيه اول از اين سوره ، عنوان و فشردهء همه مطالب آن است ، در اين چهار آيه چهار مطلب مطرح است . اول عبادت پروردگار و تطبيق امور زندگى با فرمانها و قانونهاى الهى :  أَلَّا تَعْبُدُوا إِلَّا اللَّهَ إِنَّنِي لَكُمْ مِنْهُ نَذِيرٌ وَ بَشِيرٌ  .\r\nدوم : بشارت و انذار كه كار رسولان خداست .\r\nسوم : برگشتن به سوى خدا و اصلاح اعمال و بازسازى خويش كه سبب سعادت است و گرنه عذاب خدا در كمين است  وَ أَنِ اسْتَغْفِرُوا رَبَّكُمْ ثُمَّ تُوبُوا إِلَيْهِ يُمَتِّعْكُمْ مَتاعاً حَسَناً . . .  چهارم معاد است  إِلَى اللَّهِ مَرْجِعُكُمْ وَ هُوَ عَلى كُلِّ شَيْءٍ قَدِيرٌ  .\r\nاين مطالب در كلمات پيامبران در اين سوره تكرار مىشوند ، مثلا سخن نوح ، هود ، صالح و شعيب با  يا قَوْمِ اعْبُدُوا اللَّهَ  آغاز مىشود ، جمله  اسْتَغْفِرُوا رَبَّكُمْ ثُمَّ تُوبُوا إِلَيْهِ  در همهء آنها بجز نوح عليه السّلام تكرار شده است ، هلاك اقوام آنها در اثر عدم قبول دعوت و عدم برگشت به طرف خدا بوده است . و نيز انذار\r\n\r\n","description":"","footnote":"","page_name":" 443 ","page_number":443},
  {"content":"\r\n\r\nو معاد در كلام آنها مطرح است . پس رءوس مطالب سوره ، توحيد و نبوت و معاد مىباشد .\r\n6 - اين سوره با سورهء يونس كه هر دو با « الر » شروع مىشوند ، تشابه عجيبى دارند ، حتى بعضى از دانشمندان گفته‌اند : سورهء هود مشروح مطالب سورهء يونس است ، فرازها در سطح بسيار عالى بلاغت و فصاحت ادا شده كه با كمترين دقت ، انسان در هاله‌اى از بهت و تعجب محاصره مىشود و به يقين مىداند كه آن مطالب از جانب آفرينندهء جهان پهناور هستى بر قلب پاك حضرت محمّد بن عبد اللَّه تابيده است .\r\n7 - شأن نزولى براى سوره ذكر نشده است ، مطالب آن نشان مىدهد كه مردم آن روز سؤالى در زمينه مطالب سوره نمىتوانستند بكنند ، زيرا مسائل آن ما فوق تصور مردم آن عصر بوده است ، لذا بايد گفت : مقتضاى حال بندگان و مقتضاى الطاف خداوندى ، نزول اين سوره را سبب شده است .\r\n* * *\r\n\r\n","description":"","footnote":"","page_name":" 444 ","page_number":444},
  {"content":"\r\n\r\nسورة هود مكيّه فى اياتها 123 نزلت بعد سورة يس بِسْمِ اللَّهِ الرَّحْمنِ الرَّحِيمِ\r\n\r\n[ سوره هود ( 11 ) : آيات 1 تا 4 
  ]\r\nبِسْمِ اللَّهِ الرَّحْمنِ الرَّحِيمِ\r\nالر كِتابٌ أُحْكِمَتْ آياتُهُ ثُمَّ فُصِّلَتْ مِنْ لَدُنْ حَكِيمٍ خَبِيرٍ ( 1 ) أَلاَّ تَعْبُدُوا إِلاَّ اللَّهَ إِنَّنِي لَكُمْ مِنْهُ نَذِيرٌ وَ بَشِيرٌ ( 2 ) وَ أَنِ اسْتَغْفِرُوا رَبَّكُمْ ثُمَّ تُوبُوا إِلَيْهِ يُمَتِّعْكُمْ مَتاعاً حَسَناً إِلى أَجَلٍ مُسَمًّى وَ يُؤْتِ كُلَّ ذِي فَضْلٍ فَضْلَهُ وَ إِنْ تَوَلَّوْا فَإِنِّي أَخافُ عَلَيْكُمْ عَذابَ يَوْمٍ كَبِيرٍ ( 3 ) إِلَى اللَّهِ مَرْجِعُكُمْ وَ هُوَ عَلى كُلِّ شَيْءٍ قَدِيرٌ ( 4 )\r\nبنام اللَّه كه داراى رحمت همگانى و هميشگى است\r\n1 - اين كتابى است كه آيه‌هاى آن از طرف خداى حكيم و دانا محكم شده و آن گاه توضيح داده شده است .\r\n2 - اينكه جز خدا را پرستش نكنيد و من شما را از جانب او انذار كننده و نويد بخشم .\r\n3 - و اينكه از پروردگارتان آمرزش بخواهيد و آن گاه به سوى او برگرديد تا شما را تا وقت مرگ با بهرهء خوب بهره‌مند كند و به هر صاحب فضلى زيادت او را بدهد و اگر اعراض كنيد ، من از عذاب روزى بزرگ بر شما بيمناكم .\r\n4 - بازگشت شما به سوى خداست و او بر هر چيز تواناست .\r\n\r\n","description":"","footnote":"","page_name":" 445 ","page_number":445},
  {"content":"\r\n\r\n\r\nكلمه‌ها\r\nاحكمت : حكم در اصل به معنى منع يا منع از فساد و قضاوت است . احكام :\r\nاستوار و متقن كردن . حكيم كسى است كه مانع از فساد باشد و و كار را محكم و متقن انجام بدهد « الحكيم : المتقن للامور » جمله « احكمت » به معنى محكم شده و محفوظ شده از باطل و مانند آن است .\r\nفصلت : فصل بريدن و جدا كردن به طورى كه ايجاد فاصله شود . تفصيل :\r\nمتمايز كردن . تفصيل كلام روشن كردن آنست « فصلت » : روشن شده است .\r\nلدن : ( بر وزن عضد ) ظرف زمان و مكان است و به مكان نزديك دلالت دارد   مِنْ لَدُنْ حَكِيمٍ   : از جانب و از نزد حكيم .\r\nاجل : ( بر وزن شرف ) مدت و آخر مدت ( قاموس قرآن ) مسمى : تسميه شده ناميده شده « معين » .\r\nفضل : زيادت . ضد نقص . « الفضل : الزيادة عن الاقتصاد » ( احسان ) .\r\nمرجعكم : مرجع ( بكسر - ج ) مصدر ميمى است به معناى رجوع و بازگشت .\r\n\r\nشرحها\r\nآيات چهارگانه كه مقدمهء سوره هستند ، بيان من كنند كه : قرآن يك كتاب محكم و مصون از باطل و روشن شده از جانب خداست ، به شما فرمان مىدهد كه فقط خدا را بپرستيد . و به خدا رو آوريد كه آن سبب ادامهء نعمت است و گرنه عذاب در كمين شماست و بازگشت همهء شما به سوى خداست .\r\n\r\n","description":"","footnote":"","page_name":" 446 ","page_number":446},
  {"content":"\r\n\r\n1 -   الر كِتابٌ أُحْكِمَتْ آياتُهُ ثُمَّ فُصِّلَتْ مِنْ لَدُنْ حَكِيمٍ خَبِيرٍ   .\r\nاين آيه كه به حكم استدلال به آيات ذيل است براى قرآن دو حالت بيان مىكند : احكام و تفصيل . مراد از احكام و محكم كردن ، ظاهرا آنست كه آيات قرآن از لحاظ بيان واقعيات ، تطابق با نظام ابدى جهان ، نزول در شكل اعجاز ، مانند يك قاعدهء رياضى ، محكم و استوار و ثابت و مصون از ورود خلل و فساد و باطل است ، در آيهء ديگرى آمده :  وَ ما أَرْسَلْنا مِنْ قَبْلِكَ مِنْ رَسُولٍ وَ لا نَبِيٍّ إِلَّا إِذا تَمَنَّى أَلْقَى الشَّيْطانُ فِي أُمْنِيَّتِهِ فَيَنْسَخُ اللَّهُ ما يُلْقِي الشَّيْطانُ ثُمَّ يُحْكِمُ اللَّهُ آياتِهِ وَ اللَّهُ عَلِيمٌ حَكِيمٌ  حج / 52 در اين آيه مىفرمايد : خدا القاء و عمل شيطان را نسخ و زايل مىكند سپس آيات خود را محكم و از راه يافتن باطل مصون مىكند ، از اين آيه معنى   أُحْكِمَتْ آياتُهُ   تا حدى روشن مىشود ، اين تعبير در قرآن منحصر بفرد است .\r\nاگر « ثم » در جملهء   ثُمَّ فُصِّلَتْ   براى فاصله زمانى باشد منظور آنست كه : در آيات قرآن قبلا اين احكام در نظر گرفته شده و سپس تفصيل نازل گرديده است و اگر براى ترتيب كلام باشد منظور آنست كه قرآن در يك حالت احكام و استوارى بيان و روشن شده است نظير :  وَ لَقَدْ جِئْناهُمْ بِكِتابٍ فَصَّلْناهُ عَلى عِلْمٍ . . . \r\nاعراف / 52 منظور از  عَلى عِلْمٍ  شايد همان احكام و استوارى باشد .\r\nدو وصف   حَكِيمٍ خَبِيرٍ   به حكم تعليل براى صدر آيه است يعنى : اين احكام و تفصيل از جانب خدايى است كه كار را از روى مصلحت انجام مىدهد و به مصالح و نيازها داناست ، الميزان در اين باره نظر ديگرى دارد كه قابل دقت است .\r\nبنا بر آنكه در اول سورهء اعراف گذشت « الر » بيان مىكند كه درصد اين سه حرف در اين سوره و در تمام سوره‌ها از درصد حروف ديگر زياد است و آن از نشانه‌هاى اعجاز است كه حتى حروف قرآن روى حساب و ميزان بخصوصى\r\n\r\n","description":"","footnote":"","page_name":" 447 ","page_number":447},
  {"content":"\r\n\r\nاست و اللَّه اعلم .\r\n2 -  أَلَّا تَعْبُدُوا إِلَّا اللَّهَ إِنَّنِي لَكُمْ مِنْهُ نَذِيرٌ وَ بَشِيرٌ  .\r\nيعنى : قرآنى كه داراى آن اوصاف است به شما دستور مىدهد كه جز خدا را پرستش نكنيد ، اين كلمه ، فشردهء دعوت پيامبران است ، لفظ « ان » در  أَلَّا تَعْبُدُوا . . .  تفسير و بيان آيهء سابق است ، غرض از عبادت فقط نماز خواندن نيست بلكه همانطور كه در آيات ديگر گفته‌ايم ، بندگى خدا آنست كه فقط خدا را پرستش كنيم و فقط از او فرمان بريم و فقط او را مطاع بدانيم و از همهء طاغوتها قطع كنيم و به حكم :  أَلَّا نَعْبُدَ إِلَّا اللَّهَ   وَ لا يَتَّخِذَ بَعْضُنا بَعْضاً أَرْباباً مِنْ دُونِ اللَّهِ . . . \r\nآل عمران / 64 فقط يك فرمانده و مصدر فرمان داشته باشيم و به قول رسول اللَّه :\r\n  إِنَّ صَلاتِي وَ نُسُكِي وَ مَحْيايَ وَ مَماتِي لِلَّهِ رَبِّ الْعالَمِينَ لا شَرِيكَ لَهُ وَ بِذلِكَ أُمِرْتُ وَ أَنَا أَوَّلُ الْمُسْلِمِينَ   انعام / 162 همه چيزمان براى خدا و ما هم فقط براى خدا باشيم .\r\nلفظ  نَذِيرٌ وَ بَشِيرٌ  حاكى است كه هر كه در پرستش خدا باشد مژدهء سعادت دو جهان را به او مىدهم و گرنه از عذاب خدا انذارش مىكنم .\r\n3 -  وَ أَنِ اسْتَغْفِرُوا رَبَّكُمْ ثُمَّ تُوبُوا إِلَيْهِ يُمَتِّعْكُمْ مَتاعاً حَسَناً إِلى أَجَلٍ مُسَمًّى وَ يُؤْتِ كُلَّ ذِي فَضْلٍ فَضْلَهُ وَ إِنْ تَوَلَّوْا فَإِنِّي أَخافُ عَلَيْكُمْ عَذابَ يَوْمٍ كَبِيرٍ  .\r\nاين آيه دستور دوّم بعد از بيان موقعيت قرآن است و نشان مىدهد كه كه استغفار و برگشتن به سوى خدا سبب ادامه نعمت و سعادت در زندگى است ، اين مطلب در اين سوره در كلام هود و صالح و شعيب و در سورهء نوح در كلام نوح نيز آمده است .\r\nچون اين كلام در همه جا خطاب به مشركان است لذا مراد از « استغفروا »\r\n\r\n","description":"","footnote":"","page_name":" 448 ","page_number":448},
  {"content":"\r\n\r\nبرگشتن از شرك و از  ثُمَّ تُوبُوا  بازگشتن به سوى خدا و عمل به فرمان اوست و با آن معنى كه براى  أَلَّا تَعْبُدُوا  بيان كرديم اين آيه مصداقى از مصاديق آنست .\r\nمنظور از  أَجَلٍ مُسَمًّى  وقت مرگ انسان است ، و معناى دادن متاع نيكو آنست كه شخص و جامعه در نعمت و رفاه و امن زندگى كند به عكس :  وَ مَنْ أَعْرَضَ عَنْ ذِكْرِي فَإِنَّ لَهُ مَعِيشَةً ضَنْكاً  طه / 124 .\r\nمراد از  يُؤْتِ كُلَّ ذِي فَضْلٍ فَضْلَهُ  آنست كه قطع نظر از سعادت عمومى جامه هر كه در آن در بدست آوردن اسباب سعادت بيشتر تلاش كند پاداشش بيشتر خواهد بود و اين تلاش چون تلاش توحيدى است لذا بهشت را نيز در پى دارد ،  وَ إِنْ تَوَلَّوْا . . .  در رابطه با عدم استغفار و توبه است .\r\n4 -  إِلَى اللَّهِ مَرْجِعُكُمْ وَ هُوَ عَلى كُلِّ شَيْءٍ قَدِيرٌ  .\r\nاين مطلب سوم در آيات چهارگانه است اگر مراد از  عَذابَ يَوْمٍ كَبِيرٍ  عذاب آخرت باشد ، اين آيه تعليل آنست يعنى از عذاب بر شما مىترسم زيرا كه بازگشت همه به سوى خداست  وَ هُوَ عَلى كُلِّ شَيْءٍ قَدِيرٌ  در رابطه با آنست كه كسى فكر كند مردگان چگونه زنده مىشوند و جواب آنست .\r\n\r\n","description":"","footnote":"","page_name":" 449 ","page_number":449},
  {"content":"\r\n\r\n\r\n[ سوره هود ( 11 ) : آيات 5 تا 11 
  ]\r\nأَلا إِنَّهُمْ يَثْنُونَ صُدُورَهُمْ لِيَسْتَخْفُوا مِنْهُ أَلا حِينَ يَسْتَغْشُونَ ثِيابَهُمْ يَعْلَمُ ما يُسِرُّونَ وَ ما يُعْلِنُونَ إِنَّهُ عَلِيمٌ بِذاتِ الصُّدُورِ ( 5 ) وَ ما مِنْ دَابَّةٍ فِي الْأَرْضِ إِلاَّ عَلَى اللَّهِ رِزْقُها وَ يَعْلَمُ مُسْتَقَرَّها وَ مُسْتَوْدَعَها كُلٌّ فِي كِتابٍ مُبِينٍ ( 6 ) وَ هُوَ الَّذِي خَلَقَ السَّماواتِ وَ الْأَرْضَ فِي سِتَّةِ أَيَّامٍ وَ كانَ عَرْشُهُ عَلَى الْماءِ لِيَبْلُوَكُمْ أَيُّكُمْ أَحْسَنُ عَمَلاً وَ لَئِنْ قُلْتَ إِنَّكُمْ مَبْعُوثُونَ مِنْ بَعْدِ الْمَوْتِ لَيَقُولَنَّ الَّذِينَ كَفَرُوا إِنْ هذا إِلاَّ سِحْرٌ مُبِينٌ ( 7 ) وَ لَئِنْ أَخَّرْنا عَنْهُمُ الْعَذابَ إِلى أُمَّةٍ مَعْدُودَةٍ لَيَقُولُنَّ ما يَحْبِسُهُ أَلا يَوْمَ يَأْتِيهِمْ لَيْسَ مَصْرُوفاً عَنْهُمْ وَ حاقَ بِهِمْ ما كانُوا بِهِ يَسْتَهْزِؤُنَ ( 8 ) وَ لَئِنْ أَذَقْنَا الْإِنْسانَ مِنَّا رَحْمَةً ثُمَّ نَزَعْناها مِنْهُ إِنَّهُ لَيَؤُسٌ كَفُورٌ ( 9 )\r\nوَ لَئِنْ أَذَقْناهُ نَعْماءَ بَعْدَ ضَرَّاءَ مَسَّتْهُ لَيَقُولَنَّ ذَهَبَ السَّيِّئاتُ عَنِّي إِنَّهُ لَفَرِحٌ فَخُورٌ ( 10 ) إِلاَّ الَّذِينَ صَبَرُوا وَ عَمِلُوا الصَّالِحاتِ أُولئِكَ لَهُمْ مَغْفِرَةٌ وَ أَجْرٌ كَبِيرٌ ( 11 )\r\n\r\n","description":"","footnote":"","page_name":" 450 ","page_number":450},
  {"content":"\r\n\r\n5 - بدانيد كه آنها سينهء خود را منحرف مىكنند تا خود را از قرآن مخفى كنند ، بدانيد در وقتى كه جامه‌هاى خويش بسر مىكشند ، خدا آنچه كه پنهان مىكنند و آنچه آشكار مىكنند مىداند كه وى داناى مكنونات سينه‌ها است .\r\n6 - هيچ جنبنده‌اى در زمين نيست جز آنكه روزى وى به عهدهء خداست ، قرارگاه و محل نقل و انتقال آنها را مىداند ، همه در كتابى آشكار است .\r\n7 - اوست كه آسمانها و زمين را در شش روز آفريد و حكومت او بر آب بود تا شما را بيازمايد كه كدامتان در عمل بهتريد و اگر گويى كه شما بعد از مرگ زنده خواهيد شد ، كافران گويند ، اين جز جادويى آشكار نيست .\r\n8 - اگر عذاب موعود را از آنها تا مدتى تأخير بياندازيم گويند : چه چيز مانع آمدن آنست بدانيد روزى عذاب براى آنها كه برگشتنى نيست و عذابى كه آن را مسخره مىكردند آنها را خواهد گرفت .\r\n9 - و اگر به انسان رحمتى بچشانيم و سپس از او بگيريم او نااميد و ناسپاس خواهد بود .\r\n10 - و اگر پس از سختى كه به او رسيده نعمتى بر او برسانيم ، گويد : بلاها از من دور شد ، او متكبر و فخر فروش است .\r\n11 - مگر كسانى كه استقامت ورزيده و اعمال شايسته انجام داده‌اند براى آنهاست آمرزش و پاداش بزرگ .\r\n\r\nكلمه‌ها\r\nيثنون : ثنى ( بر وزن عقل ) : عطف . پيچيدن . رويهم كردن . « ثنى الشيء ثنيا : عطفه ، طواه ، ردّ بعضه على بعض »  يَثْنُونَ صُدُورَهُمْ  :\r\nسينه‌هايشان را مىپيچند و منحرف مىكنند تا از شنيدن قرآن خود را پنهان كنند ( كنايه از عدم اعتنايى به قرآن ) .\r\nليستخفوا : خفاء : پنهانى . اخفاء : پنهان كردن . استخفاء : طلب پنهان كردن و پنهان شدن « ليستخفوا » : تا پنهان شوند .\r\n\r\n","description":"","footnote":"","page_name":" 451 ","page_number":451},
  {"content":"\r\n\r\nيستغشون : غشى و استغشاء : پوشاندن « استغشى ثوبه و بثوبه : تغطى به » على هذا  يَسْتَغْشُونَ ثِيابَهُمْ  يعنى با لباس ، خودشان را مىپوشانند و لباسشان را به سر مىكشند .\r\nمستقر : قرارگاه و محل استقرار ، به معنى استقرار نيز آيد ( مصدر ميمى و اسم مكان ) .\r\nمستودع : ودع : ترك كردن « مستودع » : وديعه‌گاه و محلى كه آن را ترك خواهد كرد . مثل هوا براى پرنده ، رحم براى جنين و تخم براى جوجه و . . .\r\nعرشه : عرش : تخت حكومت . به معنى حكومت نيز آيد « ثل عرشه » :\r\nحكومت او زايل شد . ايضا به معنى سقف آيد « العرش : سرير الملك و عرش البيت سقفه » مراد از آيه شايد حكومت باشد .\r\nامة : امت : جماعتى كه وجه مشترك دارند ( جماعت شكل يافته ) و نيز به معنى مدت آيد چنان كه در آيه است شايد علّت اين تسميه يكسان و هم شكل بودن روزها و سالهاست « امت معدودة » زمان معين .\r\nمصروفا : صرف : برگرداندن . مصروف : برگردانده شده .\r\nحاق : حيق : احاطه و فراگرفتن « حاق بهم » : فراگرفت آنها را .\r\nيؤس : يأس : نوميدى . يؤس : نااميد .\r\nكفور : ( بفتح كاف ) صيغهء مبالغه است يعنى : بسيار ناسپاس ظاهرا به معنى بسيار كافر نيز آيد  وَ لا يُخَفَّفُ عَنْهُمْ مِنْ عَذابِها كَذلِكَ نَجْزِي كُلَّ كَفُورٍ  فاطر / 36 .\r\nنعماء : ( بفتح ن ) مفرد است بمعنى نعمت يا نعمتى كه اثر آن در صاحبش\r\n\r\n","description":"","footnote":"","page_name":" 452 ","page_number":452},
  {"content":"\r\n\r\nآشكار است .\r\nضراء : اسم مؤنث است ، مذكر ندارد ، آن از ضرر است به معنى سختى به كار رود چنان كه در صحاح گفته است مثل مرض ، گرفتارى ، نقص اموال و مانند آن .\r\nفرح : ( بفتح فاء و كسر راء ) : شادمان ، توأم با تكبر . فرح : تكبّر يا شادى مذموم .\r\nفخور : فخر : باليدن بجاه و مال . فخور : بالنده .\r\n\r\nشرحها\r\nاين آيات روشن مىكند كه منظور از خلقت آسمانها و زمين و عهده‌دار شدن به رزق جنبندگان براى آنست كه انسان در صحنهء زندگى به عمل نيك و زندگى توأم با توحيد راه يابد و عالم آخرت در پى اوست و خودش طورى آفريده شده كه نه تحمل نعمت را دارد و نه بلا را ، بلكه نعمت او را به طغيان وا مىدارد و بلا مأيوسش مىكند ، همهء اينها مقتضى آنست كه براى وى كتاب آيد و پيامبر مبعوث شود و گرنه انسان خودش را بدبخت خواهد كرد : گرچه مشركان از شنيدن قرآن لباس به سر مىكشند ولى به حكم :  إِلَّا الَّذِينَ صَبَرُوا وَ عَمِلُوا الصَّالِحاتِ . . .  لازم بود براى رسيدن به اين مرحله ، براى انسان دين و احكام نازل شود . و اللَّه اعلم .\r\n5 -  أَلا إِنَّهُمْ يَثْنُونَ صُدُورَهُمْ لِيَسْتَخْفُوا مِنْهُ أَلا حِينَ يَسْتَغْشُونَ ثِيابَهُمْ يَعْلَمُ ما يُسِرُّونَ وَ ما يُعْلِنُونَ إِنَّهُ عَلِيمٌ بِذاتِ الصُّدُورِ  .\r\nاين آيه در رابطه با موضعگيرى كفّار در مقابل قرآن است كه ما براى صلاح و سعادت آنها اين قرآن را فرستاده‌ايم ولى آنها قلوب خود را از فهميدن\r\n\r\n","description":"","footnote":"","page_name":" 453 ","page_number":453},
  {"content":"\r\n\r\nآن كنار مىكشند و لباس به سر مىكنند تا آن را نشنوند .\r\nمنحرف كردن سينه‌ها كنايه از عدم اعتنا به قرآن است « منه » ظاهرا راجع به قرآن است ، يعنى سينه‌هاى خود را منحرف مىكنند تا خود را از قرآن پنهان دارند  أَلا حِينَ . . .  حاكى است كه در وقت سركشيدن لباس قلوب خود را منحرف مىكردند .\r\nعيّاشى از امام باقر عليه السّلام نقل مىكند : مشركان چون از كنار رسول خدا صلّى اللَّه عليه و آله مىگذشتند ، سر و پشت خود را پائين مىانداختند و سر خود را با لباسشان مىپوشانيدند تا رسول خدا صلّى اللَّه عليه و آله آنها را نبيند خدا در اين زمينه نازل كرد :  أَلا إِنَّهُمْ يَثْنُونَ . . .   وَ ما يُعْلِنُونَ  « 1 » جملهء  يَعْلَمُ ما يُسِرُّونَ . . .  در جواب آنهاست كه اين كار فائده‌اى بر آنها ندارد زيرا كه خدا پنهان و آشكار آنها را داناست : جملهء :\r\n يَثْنُونَ صُدُورَهُمْ  -  بِذاتِ الصُّدُورِ  حاكى است كه فهم و درك و اسرار ، در قلب انسان و در سينهء انسان است ، مغز شايد به حكم انبار و بايگانى است اين مطلب در ذيل آيه  فَإِنَّها لا تَعْمَى الْأَبْصارُ وَ لكِنْ تَعْمَى الْقُلُوبُ الَّتِي فِي الصُّدُورِ  حج / 46 بررسى خواهد شد .\r\n6 -  وَ ما مِنْ دَابَّةٍ فِي الْأَرْضِ إِلَّا عَلَى اللَّهِ رِزْقُها وَ يَعْلَمُ مُسْتَقَرَّها وَ مُسْتَوْدَعَها كُلٌّ فِي كِتابٍ مُبِينٍ  .\r\nاين آيه صريح است در اينكه رزق همه جنبنده‌هاى روى زمين بر عهدهء خداست و خدا از قرارگاه آنها و محلّى كه در آن هستند آگاه است ، مستقر عبارت است از خانه و لانه و آب براى ماهى و نظير آن ، مستودع محل موقتى\r\n\r\n\r\n","description":"","footnote":"\r\n( 1 )\r\nعن ابى جعفر ( ع ) قال : اخبرنى جابر بن عبد اللَّه ان المشركين كانوا اذا مروا برسول اللَّه ( ص ) طأطأ احدهم رأسه و ظهره هكذا و غطى رأسه بثوبه حتى لا يراه رسول اللَّه فانزل اللَّه  أَلا إِنَّهُمْ يَثْنُونَ صُدُورَهُمْ  الى  وَ ما يُعْلِنُونَ  .\r\n","page_name":" 454 ","page_number":454},
  {"content":"\r\n\r\nاست مانند رحم براى جنين ، تخم براى جوجه ، هوا براى پرنده ، سفر براى مسافر و امثال آن ( الميزان ) مراد از كتاب مبين » لوح محفوظ و نظير آنست كه در آيه :  وَ عِنْدَنا كِتابٌ حَفِيظٌ  ق / 4 است همه اينها در يك كتاب آشكار در نزد خداست ، اين جمله استدلال بر « يعلم » است يعنى همه موجودات بى شمار در نزد خدا وجود جمعى دارند .\r\nبه نظر بعضى مراد از مستقر و مستودع ، اصلاب و ارحام است ، بعضى گويند :\r\nمستقر قرارگاه روى زمين و مستودع محل مردن و مبعوث شدن است و در نظر بعضى مستقر قرارگاه زمين و مستودع وجود آنها در مواد جهان به طور بالقوه است ، اينها احتمال بعيد هستند .\r\nناگفته نماند : دانستن قرارگاه و وديعه‌گاه جنبندگان دليل دانستن خود آنها نيز هست خدايى كه لانهء مورچه را مىداند و مىداند در كدام خرمن براى آوردن دانه راه مىرود از خود مورچه نيز آگاه است ، به قرينهء آيهء :  وَ كَأَيِّنْ مِنْ دَابَّةٍ لا تَحْمِلُ رِزْقَهَا اللَّهُ يَرْزُقُها وَ إِيَّاكُمْ  عنكبوت / 60 مىشود گفت كه منظور از « دابة » در آيه ، جنبندگان غير انسان است .\r\nبايد دانست كه رابطهء اين آيه با ما قبل و ما بعد ، بر من روشن نشد ، آن در عين اينكه يك مطلب مستقلى است شايد مقدمهء آيهء بعدى باشد .\r\n7 -  وَ هُوَ الَّذِي خَلَقَ السَّماواتِ وَ الْأَرْضَ فِي سِتَّةِ أَيَّامٍ وَ كانَ عَرْشُهُ عَلَى الْماءِ لِيَبْلُوَكُمْ أَيُّكُمْ أَحْسَنُ عَمَلًا  .\r\nاين آيه به نظرم در رابطه با آنست كه آسمانها و زمين و براى آن آفريده شده‌اند تا انسان در مسير راه اللَّه واقع شود و آن آمدن پيامبران را لازم گرفته چنان كه اين آيه در سورهء يونس آيهء سوم آمده و در آن گفته شده :  فَاعْبُدُوهُ أَ فَلا تَذَكَّرُونَ  و اين نمىشود مگر آنكه   كِتابٌ أُحْكِمَتْ آياتُهُ   نازل شود ، در\r\n\r\n","description":"","footnote":"","page_name":" 455 ","page_number":455},
  {"content":"\r\n\r\nاينجا سه مطلب هست :\r\nاول : منظور از شش روز چنان كه در آيهء پنجاه چهارم اعراف گفته‌ايم شش دوران است كه شايد هزاران سال باشد ، آسمانهاى هفتگانه و زمين در شش دوران آفريده شده است به حكم :  قُلْ أَ إِنَّكُمْ لَتَكْفُرُونَ بِالَّذِي خَلَقَ الْأَرْضَ فِي يَوْمَيْنِ وَ تَجْعَلُونَ لَهُ أَنْداداً ذلِكَ رَبُّ الْعالَمِينَ  فصلت / 9 ، زمين در دو روز ( دو دوران ) آفريده شده است ، مراد از دوران اول شايد آن باشد كه زمين به صورت تودهء گاز گرم از خورشيد جدا شد و در دوران دوّم در اثر كم شدن حركت و حرارت به صورت مذاب درآمد ، مواد مذاب مركز زمين شاهد اين گفته است و اللَّه اعلم ( اين يك احتمال است ) .\r\nآن گاه در چهار روز ( چهار دوران ) پوستهء زمين منجمد شد ، كوه‌ها در اثر فشار حرارت مركزى بوجود آمدند ، درياها كه به صورت ابر در آسمان بودند به شكل باران به زمين ريخته و درياها تشكيل شدند ، به تدريج وسائل زندگى پديدار شد چنان كه فرموده :  وَ جَعَلَ فِيها رَواسِيَ مِنْ فَوْقِها وَ بارَكَ فِيها وَ قَدَّرَ فِيها أَقْواتَها فِي أَرْبَعَةِ أَيَّامٍ سَواءً لِلسَّائِلِينَ  فصلت / 10 .\r\nدر عرض چهار دوران گذشته از گازهاى غليظ و سياه كه به شكل دود از زمين به وقت منجمد شدن بيرون آمده و اطراف زمين را فراگرفته بود ، آسمانهاى هفتگانه در دو روز ( دو دوران ) بوجود آمدند و از اينكه خدا به زمين و آسمانها يك دفعه فرمان داده مىدانيم كه دو دوران آسمانها با چهار دوران زمين متداخل هستند چنان كه فرموده :   ثُمَّ اسْتَوى إِلَى السَّماءِ وَ هِيَ دُخانٌ فَقالَ لَها وَ لِلْأَرْضِ ائْتِيا طَوْعاً أَوْ كَرْهاً قالَتا أَتَيْنا طائِعِينَ فَقَضاهُنَّ سَبْعَ سَماواتٍ فِي يَوْمَيْنِ وَ أَوْحى فِي كُلِّ سَماءٍ أَمْرَها   فصلت / 11 ، 12 .\r\nدوم  وَ كانَ عَرْشُهُ عَلَى الْماءِ  مضمون اين جمله آنست كه حكومت خدا ،\r\n\r\n","description":"","footnote":"","page_name":" 456 ","page_number":456},
  {"content":"\r\n\r\nدر موقع خلقت آسمانها و زمين فقط بر آب بود ، منظور از اين آب چه آبى است ؟\r\nاگر بگوئيم : منظور آب مذاب است و زمين آن موقع چنان كه از مواد مركز آن پيدا است ، يكپارچه مذاب بود ، در اين صورت معلوم مىشود كه آن وقت همهء آسمانهاى هفتگانه و زمين فقط يك تودهء مذاب بودند ، آن وقت در شش دوران گذشته ، مبدل به زمين و آسمانها شدند ، بنا بر اين : غرض از آسمانها و زمين در آيه فقط زمين و طبقات هفتگانه هواست كه اطراف آنها گرفته‌اند و اللَّه العالم ، در اين باره خطبه اول نهج البلاغه قابل دقت است .\r\nو شايد منظور آن باشد كه آب پيش از آسمانها و زمين بود و پيش از خلقت آنها حكومت خدا فقط بر آب بود و جز آب چيزى نبود ( و اللَّه العالم ) .\r\nسوم :  لِيَبْلُوَكُمْ أَيُّكُمْ أَحْسَنُ عَمَلًا  كه مىرساند : غرض از خلقت آسمانها و زمين تكامل انسان در راه توحيد است كه در نكته‌ها بررسى خواهد شد .\r\n وَ لَئِنْ قُلْتَ إِنَّكُمْ مَبْعُوثُونَ مِنْ بَعْدِ الْمَوْتِ لَيَقُولَنَّ الَّذِينَ كَفَرُوا إِنْ هذا إِلَّا سِحْرٌ مُبِينٌ  .\r\nاين جمله مىفهماند كه حتما بايد در پى اين خلقت و مرگ ، زنده شدن و قيامت وجود داشته باشد و گرنه خلقت ناقص خواهد بود . اين سخن نيز در « نكته‌ها » بررسى خواهد شد .\r\n8 -  وَ لَئِنْ أَخَّرْنا عَنْهُمُ الْعَذابَ إِلى أُمَّةٍ مَعْدُودَةٍ لَيَقُولُنَّ ما يَحْبِسُهُ أَلا يَوْمَ يَأْتِيهِمْ لَيْسَ مَصْرُوفاً عَنْهُمْ وَ حاقَ بِهِمْ ما كانُوا بِهِ يَسْتَهْزِؤُنَ  معلوم است كه وعدهء عذاب را كه به وسيلهء رسول خدا ، داده مىشد مسخره پنداشته و مىگفتند :  مَتى هذَا الْوَعْدُ . . .  ؟ در جواب آمده : روزى كه عذاب خواهد آمد از آنها بر نمىگردد ، همان عذاب آنها را فرا خواهد گرفت كه آن را مسخره مىكردند .\r\n\r\n","description":"","footnote":"","page_name":" 457 ","page_number":457},
  {"content":"\r\n\r\n9 -  وَ لَئِنْ أَذَقْنَا الْإِنْسانَ مِنَّا رَحْمَةً ثُمَّ نَزَعْناها مِنْهُ إِنَّهُ لَيَؤُسٌ كَفُورٌ  .\r\nاين مضمون در آيات ديگر نيز آمده است و آن اينكه انسان به حكم  وَ خُلِقَ الْإِنْسانُ ضَعِيفاً  نساء / 28 در مقابل رفتن نعمت تاب ندارد و جزع و فزع مىكند و از زندگى مأيوس مىشود و به ديگر نعمتهاى خدا و يا به همان نعمتى كه از دست داده كفران و ناسپاسى مىكند ، انسان طورى است كه در وقت يك ناراحتى همه نعمتهاى خدا را فراموش مىكند . « رحمة » در آيه در جاى نعمت است كه نعمت از مصداقهاى رحمت الهى است « اذاقه » دلالت بر قلت دارد .\r\n10 -  وَ لَئِنْ أَذَقْناهُ نَعْماءَ بَعْدَ ضَرَّاءَ مَسَّتْهُ لَيَقُولَنَّ ذَهَبَ السَّيِّئاتُ عَنِّي إِنَّهُ لَفَرِحٌ فَخُورٌ  .\r\nاين آيه مقابل آيه سابق است و آن اينكه انسان اگر سختى از او برود و نعمت به او روى آورد ، دست و پاى خود را گم كرده مستكبر و خودپسند و ناز فروش مىشود و در گناهان فرو مىرود ، دو آيه فوق نشان مىدهد كه انسان به هيچ يك از دو حال طاقت ندارد در آيهء ديگر آمده :     إِنَّ الْإِنْسانَ خُلِقَ هَلُوعاً إِذا مَسَّهُ الشَّرُّ جَزُوعاً وَ إِذا مَسَّهُ الْخَيْرُ مَنُوعاً إِلَّا الْمُصَلِّينَ . . .     معارج / 22 گويى « فرح » و تكبر ، احساس خودپسندى و فخر و نازفروشى ، اظهار آن است .\r\nمنظور از « سيئات » بلايا و شدائد است  لَيَقُولَنَّ ذَهَبَ السَّيِّئاتُ عَنِّي  حاكى از عدم عود بلايا است كه سبب تكبر شده است .\r\n11 -  إِلَّا الَّذِينَ صَبَرُوا وَ عَمِلُوا الصَّالِحاتِ أُولئِكَ لَهُمْ مَغْفِرَةٌ وَ أَجْرٌ كَبِيرٌ  .\r\nاين آيه در مقام استثناء است يعنى يأس و كفران به وقت بلا و تكبر و فخر به وقت نعمت ، نسبت به كسانى است كه تربيت توحيدى ندارند ولى آنها نه در وقت\r\n\r\n","description":"","footnote":"","page_name":" 458 ","page_number":458},
  {"content":"\r\n\r\nبلا مأيوس مىشوند و نه به وقت نعمت دست و پاى خويش را گم مىكنند : در جاى ديگر آمده است :  وَ الَّذِينَ آمَنُوا وَ عَمِلُوا الصَّالِحاتِ لَهُمْ مَغْفِرَةٌ وَ أَجْرٌ كَبِيرٌ  فاطر / 7 ، اين نشان مىدهد كه صبر با عمل صالح از ايمان منفك نيست ، آمدن صبر به جاى ايمان به مناسبت آنست كه مقام ، مقام صبر است . استقامت و عمل صالح به وقت نعمت و گرفتارى موجب مغفرت و پاداش بزرگ است .\r\n\r\nنكته‌ها\r\n\r\nخلقت انسان و عمل صالح :\r\nدر بسيارى از آيات آمده كه منظور از خلقت آسمانها و زمين و وسائل روى زمين اين است كه انسان آزمايش شود تا نيكوكاران معلوم گردند ، مثلا آيه هفتم از اين سوره كه گذشت مىگويد : خدا آسمانها و زمين را در شش روز آفريد  لِيَبْلُوَكُمْ أَيُّكُمْ أَحْسَنُ عَمَلًا  در جاى ديگر آمده :  الَّذِي خَلَقَ الْمَوْتَ وَ الْحَياةَ لِيَبْلُوَكُمْ أَيُّكُمْ أَحْسَنُ عَمَلًا  ملك / 2 يعنى غايت و منظور از خلقت مرگ و حيات همان آزمايش است .\r\nدر سورهء كهف / 7 فرمايد :  إِنَّا جَعَلْنا ما عَلَى الْأَرْضِ زِينَةً لَها لِنَبْلُوَهُمْ أَيُّهُمْ أَحْسَنُ عَمَلًا  وسائل زندگى از آن جهت آفريده شده تا انسان در معرض آزمايش قرار گيرد و نيكوكار روشن گردد .\r\nاز آيه  وَ ما خَلَقْتُ الْجِنَّ وَ الْإِنْسَ إِلَّا لِيَعْبُدُونِ  ذاريات / 56 معلوم مىشود كه خلقت جن و انس فقط براى آنست كه در مسير اللَّه واقع شوند و به كمال مطلق برسند و گرنه ضايع و تباه خواهند بود .\r\nناگفته نماند : در بحث آينده خواهيم ديد كه اگر مسئله آخرت نباشد خلقت ناقص و عبث است و از آيات فوق به خوبى روشن مىشود : غايت خلقت\r\n\r\n","description":"","footnote":"","page_name":" 459 ","page_number":459},
  {"content":"\r\n\r\nآسمانها و زمين و خلقت وسائل زندگى آنست كه : انسان در نردبان تكامل توحيدى پله پله بالا رود و با نعمتها و گرفتاريها امتحان شود ، امتحان همان تكامل و به وسيلهء اعمال نيك بالا رفتن و استحقاق بهشت پيدا كردن است ، امتحان ابو ذر آن بود كه با طاغوت مبارزه كرد به « شام » و « ربذه » تبعيد شد و پيوسته در راه حق در تلاش بود و با اين كارها  أَحْسَنُ عَمَلًا  شد و استحقاق بهشت پيدا كرد هكذا ديگر نيكوكاران .\r\nپس غايت خلقت آسمانها و زمين و . . . آنست كه انسانها مصداق  أَحْسَنُ عَمَلًا  در ميدان آزمايش باشند ، به حكم «\r\nالدنيا مزرعة الاخرة\r\n» . و به حكم .  وَ لَقَدْ ذَرَأْنا لِجَهَنَّمَ كَثِيراً مِنَ الْجِنِّ وَ الْإِنْسِ لَهُمْ قُلُوبٌ لا يَفْقَهُونَ بِها وَ لَهُمْ أَعْيُنٌ لا يُبْصِرُونَ بِها وَ لَهُمْ آذانٌ لا يَسْمَعُونَ بِها . . .  اعراف / 179 بد كاران فقط اهل عذاب و تباهى خواهند بود ، از اين مسئله تعجب نكنيد ، گفتهء قرآن همين است رجوع شود به آيه  وَ ما خَلَقْتُ الْجِنَّ وَ الْإِنْسَ  ذاريات / 56 .\r\n\r\nاگر آخرت نباشد خلقت ناقص و باطل است :\r\nدر رابطه با آيه :  وَ لَئِنْ قُلْتَ إِنَّكُمْ مَبْعُوثُونَ مِنْ بَعْدِ الْمَوْتِ  ، لازم است توضيح بدهيم كه به موجب آيات قرآن ، اگر قيامت نباشد خلقت آسمانها و زمين و انسان عبث و بيهوده و ناقص است ، مثلا در آيه  وَ يَتَفَكَّرُونَ فِي خَلْقِ السَّماواتِ وَ الْأَرْضِ رَبَّنا ما خَلَقْتَ هذا باطِلًا سُبْحانَكَ فَقِنا عَذابَ النَّارِ  آل عمران / 191 ، كاملا واضح است كه اگر آخرت نبود خلقت آسمانها و زمين باطل بود لذا مؤمنان مىگويند : خدايا اينها را باطل نيافريده‌اى و حتما منتهى به آخرت خواهند شد پس ما را از عذاب آتش حفظ كن ، هكذا آيه :  وَ ما خَلَقْنَا السَّماءَ وَ الْأَرْضَ وَ ما بَيْنَهُما باطِلًا ذلِكَ ظَنُّ الَّذِينَ كَفَرُوا فَوَيْلٌ لِلَّذِينَ كَفَرُوا مِنَ النَّارِ  ص / 27 در سورهء مؤمنون آيه 115 فرموده :  أَ فَحَسِبْتُمْ أَنَّما خَلَقْناكُمْ عَبَثاً \r\n\r\n","description":"","footnote":"","page_name":" 460 ","page_number":460},
  {"content":"\r\n\r\n وَ أَنَّكُمْ إِلَيْنا لا تُرْجَعُونَ  يعنى اگر رجوع الى اللَّه نبود خلقت انسانها عبث بود و در جاى ديگر آمده :  وَ ما خَلَقْنَا السَّماواتِ وَ الْأَرْضَ وَ ما بَيْنَهُما لاعِبِينَ . . .   إِنَّ يَوْمَ الْفَصْلِ مِيقاتُهُمْ أَجْمَعِينَ  دخان / 38 ، در چندين مورد از قرآن كريم از جمله در سوره انعام / 32 آمده :  وَ مَا الْحَياةُ الدُّنْيا إِلَّا لَعِبٌ وَ لَهْوٌ . . .  انعام / 32 .\r\nناگفته نماند : وضع زندگى دنيا طورى است اولا : لذّت با زحمت توأم است ، نه لذت خالص وجود دارد و نه زحمت خالص ، على هذا نمىتواند پاداش حقيقى براى مؤمن و كيفر واقعى براى كافر و مشرك و امثال آن باشد . ثانيا طاغوتها و بد كاران اكثرا به سزاى خود نمىرسند و از اين جهت حق مظلومان بخودشان نمىرسد طاغوتها و مترفين بى شمار همانطور با كامروايى از دنيا مىروند و حق مظلومان از آنها گرفته نمىشود . ثالثا : پاكان و نيكوكاران بى شمار كه در راه حق و اللَّه قدم برمىدارند ، جز شكنجه و زندان و تبعيد و كشته شدن عايدى از اين دنيا ندارند ، خامسا : حدود هشتاد درصد اين زندگى ، درد ، رنج ، نگرانى ، گرسنگى ، فشار و . . . است ، على هذا واقعا اگر قيامت نباشد و اين كمبودها جبران نشود ، خلقت ناقص خواهد بود و خداى حكيم كار ناقص و عبث نمىكند ، اين يكى از دلائل ضرورى بودن قيامت است ، مشروح مطالب در آخر سورهء « حجر » ديده شود .\r\n* * *\r\n\r\n","description":"","footnote":"","page_name":" 461 ","page_number":461},
  {"content":"\r\n\r\n\r\n[ سوره هود ( 11 ) : آيات 12 تا 24 
  ]\r\nفَلَعَلَّكَ تارِكٌ بَعْضَ ما يُوحى إِلَيْكَ وَ ضائِقٌ بِهِ صَدْرُكَ أَنْ يَقُولُوا لَوْ لا أُنْزِلَ عَلَيْهِ كَنْزٌ أَوْ جاءَ مَعَهُ مَلَكٌ إِنَّما أَنْتَ نَذِيرٌ وَ اللَّهُ عَلى كُلِّ شَيْءٍ وَكِيلٌ ( 12 ) أَمْ يَقُولُونَ افْتَراهُ قُلْ فَأْتُوا بِعَشْرِ سُوَرٍ مِثْلِهِ مُفْتَرَياتٍ وَ ادْعُوا مَنِ اسْتَطَعْتُمْ مِنْ دُونِ اللَّهِ إِنْ كُنْتُمْ صادِقِينَ ( 13 ) فَإِلَّمْ يَسْتَجِيبُوا لَكُمْ فَاعْلَمُوا أَنَّما أُنْزِلَ بِعِلْمِ اللَّهِ وَ أَنْ لا إِلهَ إِلاَّ هُوَ فَهَلْ أَنْتُمْ مُسْلِمُونَ ( 14 ) مَنْ كانَ يُرِيدُ الْحَياةَ الدُّنْيا وَ زِينَتَها نُوَفِّ إِلَيْهِمْ أَعْمالَهُمْ فِيها وَ هُمْ فِيها لا يُبْخَسُونَ ( 15 ) أُولئِكَ الَّذِينَ لَيْسَ لَهُمْ فِي الْآخِرَةِ إِلاَّ النَّارُ وَ حَبِطَ ما صَنَعُوا فِيها وَ باطِلٌ ما كانُوا يَعْمَلُونَ ( 16 )\r\nأَ فَمَنْ كانَ عَلى بَيِّنَةٍ مِنْ رَبِّهِ وَ يَتْلُوهُ شاهِدٌ مِنْهُ وَ مِنْ قَبْلِهِ كِتابُ مُوسى إِماماً وَ رَحْمَةً أُولئِكَ يُؤْمِنُونَ بِهِ وَ مَنْ يَكْفُرْ بِهِ مِنَ الْأَحْزابِ فَالنَّارُ مَوْعِدُهُ فَلا تَكُ فِي مِرْيَةٍ مِنْهُ إِنَّهُ الْحَقُّ مِنْ رَبِّكَ وَ لكِنَّ أَكْثَرَ النَّاسِ لا يُؤْمِنُونَ ( 17 ) وَ مَنْ أَظْلَمُ مِمَّنِ افْتَرى عَلَى اللَّهِ كَذِباً أُولئِكَ يُعْرَضُونَ عَلى رَبِّهِمْ وَ يَقُولُ الْأَشْهادُ هؤُلاءِ الَّذِينَ كَذَبُوا عَلى رَبِّهِمْ أَلا لَعْنَةُ اللَّهِ عَلَى الظَّالِمِينَ ( 18 ) الَّذِينَ يَصُدُّونَ عَنْ سَبِيلِ اللَّهِ وَ يَبْغُونَها عِوَجاً وَ هُمْ بِالْآخِرَةِ هُمْ كافِرُونَ ( 19 ) أُولئِكَ لَمْ يَكُونُوا مُعْجِزِينَ فِي الْأَرْضِ وَ ما كانَ لَهُمْ مِنْ دُونِ اللَّهِ مِنْ أَوْلِياءَ يُضاعَفُ لَهُمُ الْعَذابُ ما كانُوا يَسْتَطِيعُونَ السَّمْعَ وَ ما كانُوا يُبْصِرُونَ ( 20 ) أُولئِكَ الَّذِينَ خَسِرُوا أَنْفُسَهُمْ وَ ضَلَّ عَنْهُمْ ما كانُوا يَفْتَرُونَ ( 21 )\r\nلا جَرَمَ أَنَّهُمْ فِي الْآخِرَةِ هُمُ الْأَخْسَرُونَ ( 22 ) إِنَّ الَّذِينَ آمَنُوا وَ عَمِلُوا الصَّالِحاتِ وَ أَخْبَتُوا إِلى رَبِّهِمْ أُولئِكَ أَصْحابُ الْجَنَّةِ هُمْ فِيها خالِدُونَ ( 23 ) مَثَلُ الْفَرِيقَيْنِ كَالْأَعْمى وَ الْأَصَمِّ وَ الْبَصِيرِ وَ السَّمِيعِ هَلْ يَسْتَوِيانِ مَثَلاً أَ فَلا تَذَكَّرُونَ ( 24 )\r\n\r\n","description":"","footnote":"","page_name":" 462 ","page_number":462},
  {"content":"\r\n\r\n( 11 / 24 - 12 )\r\n\r\n","description":"","footnote":"","page_name":" 463 ","page_number":463},
  {"content":"\r\n\r\n12 - پس شايد تو بعض از آنچه به تو وحى مىشود ترك كنى و سينه‌ات از آن تنگ باشد مبادا كه بگويند : چرا بر او گنجى نازل نمىشود يا با او ملكى ( براى تصديق ) نمىآيد ، تو فقط انذار كننده‌اى ، خدا كارساز هر چيز است .\r\n13 - بلكه مىگويند : آن را از خود جعل كرده بگو : ده سورهء مجعول مانند آن را بياوريد و جز خدا هر كه را توانستيد به يارى بخوانيد اگر راست مىگوئيد .\r\n14 - اگر شما را اجابت نكردند بدانيد كه قرآن با علم مخصوص خدا نازل گشته و جز او معبودى نيست آيا تسليم مىشويد\r\n15 - هر كه دنيا و زينت آن را بخواهد ، اثر اعمالشان را به طور كامل در دنيا مىدهيم كه چيزى در آن كاسته نشوند .\r\n16 - آنها كسانى هستند كه در آخرت جز آتش ندارند آنچه در دنيا كرده‌اند بى اثر و اعمالشان پوچ خواهد بود .\r\n17 - آيا آنكه از جانب خدا در بصيرت است و شاهدى از خود در پى اوست ( مانند كسى است كه چنين نيست ) و پيش از او كتاب موسى است كه پيشوا و رحمت بود ، آنان به قرآن ايمان مىآورند ، هر كه از احزاب به آن كفر ورزد وعدهء او آتش است ، در قرآن شك مكن آن حق و از جانب خداست ليكن بيشتر مردم ايمان نمىآورند .\r\n18 - كيست ظالمتر از آنكه به خدا دروغ بندد ، آنها بر آتش نشان داده مىشوند ، گواهان گويند : اينان بر پروردگارشان دروغ گفته‌اند بدانيد كه نعمت خدا بر ستمكاران است .\r\n19 - كسانى كه از راه خدا اعراض كرده و آن را كج مىروند و آنها به آخرت منكرانند .\r\n20 - آنها در زمين عاجز كنندهء خدا نبودند و جز خدا سرپرستانى نداشتند ، عذاب بر آنها مضاعف مىشود ، قدرت شنيدن نداشتند و آيات حق را نمىديدند .\r\n21 - آنها كسانى هستند كه خود را به ضرر انداختند و آنچه به دروغ شريك خدا مىدانستند از آنها گم شدند .\r\n22 - حقا كه آنها در آخرت زيانكارتر مىباشند .\r\n23 - آنها كه ايمان آوردند و اعمال نيكو انجام دادند و به خدايشان دل بستند آنها اهل\r\n\r\n","description":"","footnote":"","page_name":" 464 ","page_number":464},
  {"content":"\r\n\r\nبهشتند و در آن جاودانانند .\r\n24 - حكايت اين دو گروه مانند نابينا و ناشنوا و بينا و شنواست ، آيا اين دو در وصف برابرند آيا پند نمىگيريد ؟\r\n\r\nكلمه‌ها\r\nضائق : ضيق : تنگى . « الضيق ضد السعة » ضائق : تنگ شونده .\r\nكنز : گنج . دفينه . مال اندوخته .\r\nافتراه : افتراء : جعل دروغ . مفتريات : ساخته‌ها و مجعولات ، واحد آن مفترى است ، فرى در اصل بمعنى قطع است .\r\nيبخسون : بخس : ناقص كردن . كم كردن ، به معنى ناقص نيز آيد  لا يُبْخَسُونَ  ناقص كرده نمىشوند يعنى اجرشان بى كم و كاست داده مىشود .\r\nحبط : حبط : بطلان . راغب گويد : حبط بر وزن شرف آنست كه چهارپا به قدرى علف خورد تا شكمش باد كند .\r\nمريه : شك . راغب آن را تردد معنى كرده و از شك اخص مىداند .\r\nاشهاد : شهود و شهادت به معنى حضور و معاينه است ، اشهاد جمع شاهد و شهداء جمع شهيد است .\r\nعوج : ( بر وزن عنب ) اسم مصدر و بر وزن شرف به معنى كجى و انحراف مىباشد طبرسى فرموده : آن بر وزن عنب به معنى انحراف در دين و سخن گفتن . . . است ( اعراف / 45 ) .\r\nلا جرم : ناچار . لا بد ، لا محاله . اصل جرم ( بر وزن عقل ) به معنى بريدن است ( قاموس قرآن ) .\r\nاخسرون : خسر ( بضمّ اوّل ) كم شدن و كم كردن ، آن در قرآن پيوسته بضم اول آمده است . خاسر : زيانكار ، زيانديده ، اخسر : زيانديده‌تر\r\n\r\n","description":"","footnote":"","page_name":" 465 ","page_number":465},
  {"content":"\r\n\r\nجمع آن اخسرون است .\r\nاخبتوا : خبت ( بر وزن عقل ) : زمين هموار يا زمين هموار وسيع ، اخبات را مجمع البيان اطمينان گفته است  أَخْبَتُوا إِلى رَبِّهِمْ  : به پروردگارشان مطمئن شدند .\r\nاصم : كر بودن ، ناشنوا بودن . اصم : كر و ناشنواى مادرزاد .\r\n\r\nشرحها\r\nبه دنبال لزوم بعثت و آمدن پيامبران و اهميت قرآن كه از آيات قبل استفاده شد ، در اين آيات بيان شده : اى پيامبر از اينكه قرآن را قبول نمىكنند و مىگويند : بايد فرشته‌اى با تو بيايد ، دلتنگ مباش و بگو : اگر مىگوئيد :\r\nقرآن ساخته خود من است ده سوره نظير آن را بياوريد و اگر نتوانستيد بدانيد كه از روى علم خدا نازل شده است ، بعد فرموده : عدم قبول قرآن ناشى از مادى بودن و دل به شهوات بستن است كه عذاب آخرت را در پس دارد ، سپس گفته :\r\nاين پيامبر داراى بصيرت و بينايى است و كتاب موسى پيش از اين چنين بوده و راه را باز كرده است ، در آخر تهديد است نسبت به آنان كه قرآن را تكذيب مىكنند .\r\n12 -  فَلَعَلَّكَ تارِكٌ بَعْضَ ما يُوحى إِلَيْكَ وَ ضائِقٌ بِهِ صَدْرُكَ أَنْ يَقُولُوا لَوْ لا أُنْزِلَ عَلَيْهِ كَنْزٌ أَوْ جاءَ مَعَهُ مَلَكٌ إِنَّما أَنْتَ نَذِيرٌ وَ اللَّهُ عَلى كُلِّ شَيْءٍ وَكِيلٌ  .\r\nاز اين آيه مطالب گذشته شروع مىشود ، آمدن « بعض » شايد براى آن باشد كه آن حضرت هر وقت قسمتى از قرآن را براى آنها مىخواند و يا آن قسمت باشد كه از آن سخت ناراحت مىشدند ، « به » راجع است به قرآن يا به  بَعْضَ ما يُوحى  جملهء  أَنْ يَقُولُوا  تقديرش « مخافة ان يقولوا » است يعنى :\r\n\r\n","description":"","footnote":"","page_name":" 466 ","page_number":466},
  {"content":"\r\n\r\nشايد تو بعضى از آنچه را كه وحى مىشود ترك كنى و ابلاغ نكنى و سينه‌ات از آن تنگ باشد كه مبادا بگويند اگر پيغمبر است چرا ثروتمند نيست چرا خدا به او گنجى نفرستاده است يا بگويند چرا فرشته‌اى براى تصديق او نيامده است ؟\r\nدر جواب مىگويد : تو فقط انذار كننده‌اى ، آمدن كنز يا فرشته مربوط به خداست كه او بر هر چيز وكيل و كارساز است نه تو ، بايد بى آنكه از تكذيب يا از اقتراح آنها بترسى ، آنچه را وحى مىشود بگويى . « لعلّ » به صورت مقامى و مثل انسان سخن گفتن است و گرنه خدا به همه چيز داناست .\r\n13 -  أَمْ يَقُولُونَ افْتَراهُ قُلْ فَأْتُوا بِعَشْرِ سُوَرٍ مِثْلِهِ مُفْتَرَياتٍ وَ ادْعُوا مَنِ اسْتَطَعْتُمْ مِنْ دُونِ اللَّهِ إِنْ كُنْتُمْ صادِقِينَ  .\r\nكلمهء « مفتريات » به معنى ساخته‌ها و مجعولات است آمدن اين لفظ ، بنا به زعم و گمان آنهاست كه قرآن را مفترى و مجعول مىگفتند ، راجع به اعجاز قرآن در سورهء بقره آيهء بيست سه سخن گفته شد به آنجا رجوع شود .\r\nدر مجمع البيان فرمود : « ام » در آيه منقطعه و به معنى « بل » و همزهء استفهام تقريرى است يعنى : بلكه مىگويند . . . الميزان « ام » را متصله گفته است به اين تقدير : « أ فأنت تارك بعض ما يوحى . . . ام يقولون افتراه . . . » آمدن  مِنْ دُونِ اللَّهِ  براى آنست كه خدا در اين كار به شما يارى نخواهد كرد كه با قرآن معارضه كنيد ولى جز خدا هر كه را قدرت داريد به يارى بخوانيد ، اين نهايت تحدى و مبارزه طلبى و دليل بر اعجاز قرآن است و اينكه علم آوردن قرآن به كسى داده نشده است در اينجا دو مطلب هست :\r\nاول : جملهء  بِعَشْرِ سُوَرٍ مِثْلِهِ  دليل است كه قرآن سوره‌هايش در مكّه از هم ديگر مشخص و متمايز بوده است كه اين سوره مكى است و گرنه گفتن :\r\n« ده سوره » درست نبود ، احتمال دارد به ترتيب سوره‌ها اشاره شود .\r\n\r\n","description":"","footnote":"","page_name":" 467 ","page_number":467},
  {"content":"\r\n\r\nدوم : در ذيل آيهء 23 از سورهء بقره در « نكته‌ها » گفته شد كه قرآن نسبت به همهء قرآن و نسبت به ده سوره و نسبت به يك سوره ، تحدى و مبارز طلبى كرده ولى نسبت به يك آيه يا چند آيه حريف و مبارز نخواسته است و نيز بايد دانست كه اعجاز قرآن تنها در نظم و اسلوب آن نيست بلكه حقائق و معانى و اخبار غيبى و نظائر آن نيز در اعجاز دخيل هستند .\r\n14 -  فَإِلَّمْ يَسْتَجِيبُوا لَكُمْ فَاعْلَمُوا أَنَّما أُنْزِلَ بِعِلْمِ اللَّهِ وَ أَنْ لا إِلهَ إِلَّا هُوَ فَهَلْ أَنْتُمْ مُسْلِمُونَ  .\r\nذيل آيه نشان مىدهد كه اين آيه خطاب به مشركان و تتمهء قول آن حضرت است كه با « قل » شروع شد ، يعنى اگر آنهايى كه جز خدا هستند اجابت و همكارى نكردند و نتوانستيد مانند قرآن را بياوريد بدانيد كه آن با علم مخصوص خدا نازل شده ، علمى كه مخصوص خداست و به ديگران آن را نداده است و نيز از اين نتيجه بگيريد كه جز خدا معبودى نيست و گرنه يارى مىكرد كه مانند قرآن را بياوريد ، پس با اين مقدمات حاضريد اسلام بياوريد ؟\r\nجملهء  أُنْزِلَ بِعِلْمِ اللَّهِ  در آيهء :  لكِنِ اللَّهُ يَشْهَدُ بِما أَنْزَلَ إِلَيْكَ أَنْزَلَهُ بِعِلْمِهِ  نساء / 166 نيز آمده است ، از اين معلوم مىشود كه اين چنين سخن گفتن از علم مخصوص خداست در تفسير آيه احتمال داده‌اند كه خطاب به مسلمانان باشد ولى آنچه گفته شد صحيحتر به نظر مىآيد .\r\n15 -  مَنْ كانَ يُرِيدُ الْحَياةَ الدُّنْيا وَ زِينَتَها نُوَفِّ إِلَيْهِمْ أَعْمالَهُمْ فِيها وَ هُمْ فِيها لا يُبْخَسُونَ  .\r\nاين آيه و ما بعد آن ظاهرا تهديد است به آنهايى كه قرآن را قبول نمىكردند و آن اينكه در دنيا در اثر تلاش خود كامياب مىشوند ولى در آخرت در آتش خواهند بود ، منظور از زينت دنيا وسائل زندگى است ، توفيهء اعمال آنست كه\r\n\r\n","description":"","footnote":"","page_name":" 468 ","page_number":468},
  {"content":"\r\n\r\nنتيجهء تلاش و كار انسان به طور كامل به او برسد  وَ هُمْ فِيها لا يُبْخَسُونَ  تأكيد است براى  نُوَفِّ إِلَيْهِمْ . . .  اين آيه در عين تهديد گوشه‌اى از نظام زندگى را بيان مىكند و آن اينكه : تلاش و كار و كوشش انسان در زندگى اثر و نتائج مفيد و درخشان دارد ، اگر انسان مؤمن و اهل توحيد باشد نتيجهء كارش در دنيا و آخرت هر دو به او مىرسد و اگر كافر و مشرك باشد فقط در دنيا نتيجه كارش را خواهد ديد و كامياب خواهد شد .\r\nاين مطلب در آيه ديگرى چنين آمده است :  مَنْ كانَ يُرِيدُ حَرْثَ الْآخِرَةِ نَزِدْ لَهُ فِي حَرْثِهِ وَ مَنْ كانَ يُرِيدُ حَرْثَ الدُّنْيا نُؤْتِهِ مِنْها وَ ما لَهُ فِي الْآخِرَةِ مِنْ نَصِيبٍ  شورى / 2 لفظ حرث مبين آنست كه : عمل مانند مزرعه است كه عايد و اثر دارد .\r\nو در آيهء ديگرى چنين مىخوانيم :  مَنْ كانَ يُرِيدُ الْعاجِلَةَ عَجَّلْنا لَهُ فِيها ما نَشاءُ لِمَنْ نُرِيدُ ثُمَّ جَعَلْنا لَهُ جَهَنَّمَ يَصْلاها مَذْمُوماً مَدْحُوراً  اسراء / 18 ، بهر حال تلاش انسانها موجب كاميابى است يا در هر دو جهان و يا فقط در دنيا .\r\n16 -  أُولئِكَ الَّذِينَ لَيْسَ لَهُمْ فِي الْآخِرَةِ إِلَّا النَّارُ وَ حَبِطَ ما صَنَعُوا فِيها وَ باطِلٌ ما كانُوا يَعْمَلُونَ  .\r\nاين آيه با آيهء سابق كه گفته شد هر دو يك حقيقت را بيان مىكنند ، به - هر حال آنهايى كه فقط دنيا را مىخواهند و فقط براى دنيا كار مىكنند ، اين گونه اشخاص قهرا كافر هستند و نظرى جز به دنيا ندارند لذا در آخرت جز آتش نخواهند داشت ، حبط و باطل بودن اعمالشان نسبت به آخرت است امّا در دنيا بهره‌مند خواهند بود ، دو جملهء : « حبط . . . و باطل . . . » تفسير هستند براى  لَيْسَ لَهُمْ فِي الْآخِرَةِ إِلَّا النَّارُ  خدايا به تو از عذاب آخرت پناه مىبريم .\r\n17 -  أَ فَمَنْ كانَ عَلى بَيِّنَةٍ مِنْ رَبِّهِ وَ يَتْلُوهُ شاهِدٌ مِنْهُ وَ مِنْ قَبْلِهِ كِتابُ مُوسى إِماماً وَ رَحْمَةً أُولئِكَ يُؤْمِنُونَ بِهِ وَ مَنْ يَكْفُرْ بِهِ مِنَ الْأَحْزابِ فَالنَّارُ مَوْعِدُهُ فَلا تَكُ فِي مِرْيَةٍ مِنْهُ إِنَّهُ الْحَقُّ مِنْ رَبِّكَ وَ لكِنَّ أَكْثَرَ \r\n\r\n","description":"","footnote":"","page_name":" 469 ","page_number":469},
  {"content":"\r\n\r\n النَّاسِ لا يُؤْمِنُونَ  .\r\nاين آيه در رابطه با آيهء  فَاعْلَمُوا أَنَّما أُنْزِلَ بِعِلْمِ اللَّهِ  است كه مىگويد :\r\nصاحبان بصيرت به اين قرآن ايمان مىآورند ، قبل از معنى آيه لازم است مفردات آن را توضيح بدهيم :  أَ فَمَنْ . . .  مبتداء است و خبر آن محذوف مىباشد و تقدير آن « ا فمن كان على بينة . . . كمن ليس كذلك » مراد از بينه ، بصيرت و بينايى است مانند :  أَدْعُوا إِلَى اللَّهِ عَلى بَصِيرَةٍ أَنَا وَ مَنِ اتَّبَعَنِي  يوسف / 108 و مانند :  أَ فَمَنْ كانَ عَلى بَيِّنَةٍ مِنْ رَبِّهِ كَمَنْ زُيِّنَ لَهُ سُوءُ عَمَلِهِ  محمّد / 14 على هذا مراد از آن قرآن نيست .\r\nمنظور از شاهد كسى است كه به صدق مطلبى شهادت و گواهى دهد و به آن اقرار كند و ايمان آورد مانند :  قُلْ أَ رَأَيْتُمْ إِنْ كانَ مِنْ عِنْدِ اللَّهِ وَ كَفَرْتُمْ بِهِ وَ شَهِدَ شاهِدٌ مِنْ بَنِي إِسْرائِيلَ عَلى مِثْلِهِ فَآمَنَ وَ اسْتَكْبَرْتُمْ  احقاف / 10 ، ضمير « منه » راجع است به « من » موصول .  وَ يَتْلُوهُ شاهِدٌ مِنْهُ  يعنى گواهى از خود او در پشت سر او است . على هذا مراد از شاهد انسانى است كه اقرار و ايمان او ، به طرف آرامش و قدرت قلب مىدهد ، در روايات شيعه و سنّى آمده : مراد از شاهد على بن ابى طالب عليه السّلام است چنان كه خواهد آمد .\r\nضمير  وَ مِنْ قَبْلِهِ  راجع است به « من » موصول ،  إِماماً وَ رَحْمَةً  حال است از  كِتابُ مُوسى  مانند :  وَ مِنْ قَبْلِهِ كِتابُ مُوسى إِماماً وَ رَحْمَةً وَ هذا كِتابٌ مُصَدِّقٌ لِساناً عَرَبِيًّا  احقاف / 12 آرى كتاب موسى پيشوا و رحمت خدا بود .  أُولئِكَ يُؤْمِنُونَ بِهِ  اشاره است به  أَ فَمَنْ كانَ عَلى بَيِّنَةٍ مِنْ رَبِّهِ  و مراد از آن در اين اشاره ظاهرا عموم است  فَلا تَكُ فِي مِرْيَةٍ مِنْهُ  يعنى در حق بودن قرآن شك نكن كه تو در بينه هستى و شاهدى از خوددارى و پيش از تو كتاب موسى نيز چنين بوده است .\r\n\r\n","description":"","footnote":"","page_name":" 470 ","page_number":470},
  {"content":"\r\n\r\nدر كافى از امام كاظم و امام رضا عليهما السّلام نقل شده : امير المؤمنين شاهد است بر - رسول خدا در بيّنه‌اى است از پروردگارش نظير اين روايت در درّ منثور و مانند آن نيز نقل شده است . « 1 » ممكن است گفته شود : « منه » راجع است به « ربه » و منظور از « شاهد » قرآن است و مراد از  أَ فَمَنْ كانَ عَلى بَيِّنَةٍ  هر كسى است كه بصيرت و بينايى داشته باشد معنى آيه چنين مىشود : آيا پس آنكه بصيرت دارد و از خدايش گواهى همچون قرآن دارد و پيش از قرآن كتاب موسى نيز چنين گفته است ، آيا او مانند كسى است كه چنين نيست ، نه آنان كه در چنين اوصاف هستند به قرآن ايمان مىآورند و اللَّه العالم .\r\n18 -  وَ مَنْ أَظْلَمُ مِمَّنِ افْتَرى عَلَى اللَّهِ كَذِباً أُولئِكَ يُعْرَضُونَ عَلى رَبِّهِمْ وَ يَقُولُ الْأَشْهادُ هؤُلاءِ الَّذِينَ كَذَبُوا عَلى رَبِّهِمْ أَلا لَعْنَةُ اللَّهِ عَلَى الظَّالِمِينَ  .\r\nاين آيه با چهار آيهء بعدى دربارهء كسانى است كه بر خدا دروغ مىبندند به خدا شريك قرار مىدهند يا چيزى را كه خدا نگفته به او نسبت مىدهند يا راه خدا را كج نشان مىدهند و . . . ممكن است رابطهء اين آيه با آيات قبل چنين باشد : با وجود اين دلائل و با اينكه تورات نيز مانند قرآن گفته است از همه ظالمتر كسانى هستند كه به قرآن ايمان نمىآورند و بر خدا دروغ مىبندند و شريك قائل مىشوند و چيزهاى ناروا به او نسبت مىدهند . . .\r\nدر الميزان فرموده : ممكن است تتمهء تسلى آن حضرت باشد كه در آيه سابق\r\n\r\n\r\n","description":"","footnote":"\r\n( 1 )\r\nفى الكافى عن الكاظم و الرضا عليهما السلام امير المؤمنين الشاهد على رسول اللَّه و رسوله على بينة من ربه »\r\nدر اين زمينه روايات بسيار است به تفسير برهان ، صافى ، الميزان در منثور ، مجمع البيان رجوع شود .\r\n","page_name":" 471 ","page_number":471},
  {"content":"\r\n\r\n فَلا تَكُنْ فِي مِرْيَةٍ  گذشت معنى آيه چنين مىشود : چون تو از خدايت بر بينه هستى پس ظالم نيستى حاشا كه بر خدا دروغ بندى زيرا چنين كسى از ظالمترين - ظالمان است .\r\nناگفته نماند : اگر منظور از صدر آيه آن باشد كه الميزان مىگويد : باز از جمله  أُولئِكَ يُعْرَضُونَ  ، مطلب به طور اعم در نظر گرفته شده است .\r\nممكن است جمله  أَلا لَعْنَةُ اللَّهِ . . .  تتمهء قول اشهاد باشد چنان كه در آيه ديگر آمده :  فَأَذَّنَ مُؤَذِّنٌ بَيْنَهُمْ أَنْ لَعْنَةُ اللَّهِ عَلَى الظَّالِمِينَ  اعراف / 41 و مىتواند جملهء مستقل به صورت خبر باشد .\r\n* * * در زمينه شهادت بر اعمال در آيه  فَكَيْفَ إِذا جِئْنا مِنْ كُلِّ أُمَّةٍ بِشَهِيدٍ . . . \r\nنساء / 41 در « نكته‌ها » سخن گفته شد و نيز گفته شد كه ظهور بعضى از آيات در آنست كه شهادت گواهان دربارهء گناه گناهكاران خواهد بود ، چنان كه از جملهء  وَ يَقُولُ الْأَشْهادُ هؤُلاءِ الَّذِينَ كَذَبُوا عَلى رَبِّهِمْ  روشن مىشود ، آيه 51 و 52 از سورهء غافر نيز چنين است كه مىگويد :   إِنَّا لَنَنْصُرُ رُسُلَنا وَ الَّذِينَ آمَنُوا فِي الْحَياةِ الدُّنْيا وَ يَوْمَ يَقُومُ الْأَشْهادُ ، يَوْمَ لا يَنْفَعُ الظَّالِمِينَ مَعْذِرَتُهُمْ وَ لَهُمُ اللَّعْنَةُ وَ لَهُمْ سُوءُ الدَّارِ   آيه 84 از سورهء نحل نيز در همين مضمون است كه مىفرمايد :  وَ يَوْمَ نَبْعَثُ مِنْ كُلِّ أُمَّةٍ شَهِيداً ثُمَّ لا يُؤْذَنُ لِلَّذِينَ كَفَرُوا وَ لا هُمْ يُسْتَعْتَبُونَ  على هذا مىشود گفت كه اين آيات مبين آياتى است كه مطلب شهادت بر اعمال در آنها مطلق بيان شده است و اللَّه العالم .\r\nاما اينكه : اين گواهان كدام كسان هستند ، به مضمون آيات از جملهء اين گواهان پيامبران هر امت مىباشند دربارهء رسول خدا صلّى اللَّه عليه و آله :  . . . وَ جِئْنا بِكَ عَلى هؤُلاءِ شَهِيداً  نساء / 41 دربارهء حضرت عيسى عليه السّلام :  . . . وَ يَوْمَ الْقِيامَةِ يَكُونُ عَلَيْهِمْ \r\n\r\n","description":"","footnote":"","page_name":" 472 ","page_number":472},
  {"content":"\r\n\r\n شَهِيداً  نساء / 159 در روايات آمده است :\r\nالاشهاد هم الأئمة\r\nدر اين زمينه در قاموس قرآن « شهد » مشروحا سخن گفته‌ام ، در اصول كافى كتاب الحجة باب « ان الأئمة شهداء اللَّه على خلقه » و باب « عرض الاعمال على النبى و الأئمة عليهم السّلام » در اين زمينه ديده شود ، شهادت روز قيامت لازم گرفته است كه شاهدان در دنيا از اعمال بندگان با خبر باشند باب « عرض الاعمال » كه اشاره شد شاهد زندهء اين مطلب است .\r\nبعضى از آيات در اين زمينه چنين هستند :  وَ يَوْمَ نَبْعَثُ فِي كُلِّ أُمَّةٍ شَهِيداً عَلَيْهِمْ مِنْ أَنْفُسِهِمْ . . .  نحل / 81 .\r\n19 -  الَّذِينَ يَصُدُّونَ عَنْ سَبِيلِ اللَّهِ وَ يَبْغُونَها عِوَجاً وَ هُمْ بِالْآخِرَةِ هُمْ كافِرُونَ  .\r\nاين آيه وصف ظالمين در آيه سابق است ، اين آيه عينا نظير آيه 45 از سورهء اعراف است ، كه در آنجا به طور مفصل سخن گفته‌ايم ، به حكم  كُلٌّ إِلَيْنا راجِعُونَ  همه انسانها به سوى خدا باز مىگردند ، خواه از راه توحيد يا از راه شرك و كفر ، در جاى ديگر دربارهء كفار آمده :  وَ إِنْ يَرَوْا سَبِيلَ الرُّشْدِ لا يَتَّخِذُوهُ سَبِيلًا وَ إِنْ يَرَوْا سَبِيلَ الغَيِّ يَتَّخِذُوهُ سَبِيلًا  اعراف / 146 ، جمله  يَبْغُونَها عِوَجاً  همان رفتن به سوى خدا از راه كفر و شرك و خلاف اسلام است و آن در جاى « يسلكونها منحرفا » است . اگر جمله  يَصُدُّونَ . . .  به معنى اعراض باشد ، اين دو جمله به يك معنى خواهند بود و اگر به معنى منحرف كردن ديگران باشد هر يك معنى مخصوص خواهند داشت . بهر حال ، ظالمان در اين آيه ، علاوه از دو وصف منكر قيامت هم هستند كه سبب دو وصف ديگر است .\r\n20 -  أُولئِكَ لَمْ يَكُونُوا مُعْجِزِينَ فِي الْأَرْضِ وَ ما كانَ لَهُمْ \r\n\r\n","description":"","footnote":"","page_name":" 473 ","page_number":473},
  {"content":"\r\n\r\n مِنْ دُونِ اللَّهِ مِنْ أَوْلِياءَ يُضاعَفُ لَهُمُ الْعَذابُ ما كانُوا يَسْتَطِيعُونَ السَّمْعَ وَ ما كانُوا يُبْصِرُونَ  .\r\nكلمهء « اولئك » اشاره است به آنان كه در دو آيهء قبل گفته شد يعنى آنها كه داراى اين اوصاف شدند نه از آن جهت بود كه مىتوانستند خدا را عاجز كنند و قدرتشان بيشتر از قدرت خدا بود و نه از آن جهت كه جز خدا سرپرستانى داشتند و خدايان آنها در قبال خدا ، سرپرستان واقعى بودند ، على هذا در مقابل اعمال و اوصافشان عذاب بر آنها افزون مىشود ، مضاعف شدن عذاب شايد ادامهء آن باشد چنان كه در آيهء  يُضاعَفْ لَهُ الْعَذابُ يَوْمَ الْقِيامَةِ وَ يَخْلُدْ فِيهِ مُهاناً  فرقان / 69 آمده است بنا بر آنكه جملهء اخير بيان « يضاعف » باشد ، ممكن است مضاعف بودن از آن جهت باشد كه آنها باعث اضلال ديگران شده‌اند چنان كه آياتى نظير :\r\n الَّذِينَ كَفَرُوا وَ صَدُّوا عَنْ سَبِيلِ اللَّهِ زِدْناهُمْ عَذاباً فَوْقَ الْعَذابِ بِما كانُوا يُفْسِدُونَ  فرقان / 88 .\r\nاما جمله  ما كانُوا يَسْتَطِيعُونَ السَّمْعَ وَ ما كانُوا يُبْصِرُونَ  تعليل عدم ايمان آنهاست كه قدرت شنيدن آيات حق و ديدن آنها را نداشتند ، اين عدم استطاعت در اثر طغيان و عصيان خودشان بوده است ، اما اگر از اول قدرت آن را نداشتند مورد تكليف واقع نمىشدند كه :  لا يُكَلِّفُ اللَّهُ نَفْساً إِلَّا وُسْعَها  چنان كه آمده :\r\nاهل جهنم در مقابل سؤال مأمورين آتش مىگويند :   لَوْ كُنَّا نَسْمَعُ أَوْ نَعْقِلُ ما كُنَّا فِي أَصْحابِ السَّعِيرِ فَاعْتَرَفُوا بِذَنْبِهِمْ   ملك / 10 و اين همان گفته است كه در سورهء بقره خوانديم :  خَتَمَ اللَّهُ عَلى قُلُوبِهِمْ وَ عَلى سَمْعِهِمْ وَ عَلى أَبْصارِهِمْ غِشاوَةٌ  / 7 آرى انسان در اثر طغيان و عصيان چنان حالتى پيدا مىكند كه قدرت ايمان از او سلب مىشود .\r\n\r\n","description":"","footnote":"","page_name":" 474 ","page_number":474},
  {"content":"\r\n\r\n21 -  أُولئِكَ الَّذِينَ خَسِرُوا أَنْفُسَهُمْ وَ ضَلَّ عَنْهُمْ ما كانُوا يَفْتَرُونَ  آنان با اعراض از راه خدا و كج رفتن آن و انكار آخرت خود را به زيان انداختند و معبودهايى كه به آنها دل بسته بودند گم شدند و به دادشان نرسيدند ، زيرا پندارى بيش نبودند . سعادتى كه انتظار داشتند از آنها نديدند و سعادت دينى را نيز از دست دادند .\r\n22 -  لا جَرَمَ أَنَّهُمْ فِي الْآخِرَةِ هُمُ الْأَخْسَرُونَ  .\r\nيعنى : حقا كه در آخرت فقط آنها زيانكارترند البته اين اخسريت همان اخسريت دنياست كه به آخرت منتقل گرديده است ، اخسريت در دنيا به علّت كارهايى است كه در راه خلاف انجام داده مىشود و به نتيجهء مطلوب نمىرسد در آيهء ديگر مىخوانيم :   قُلْ هَلْ نُنَبِّئُكُمْ بِالْأَخْسَرِينَ أَعْمالًا الَّذِينَ ضَلَّ سَعْيُهُمْ فِي الْحَياةِ الدُّنْيا وَ هُمْ يَحْسَبُونَ أَنَّهُمْ يُحْسِنُونَ صُنْعاً   كهف / 103 - 104 دشمنان توحيد فايده‌اى از تلاش ضد خدايى نمىگيرند نظير منافقين خلق و پيكاريها و چريكهاى فدايى اين عصر كه تلاششان آنها را بهدف نمىرساند در آخرت نيز همانطور اخسر خواهند بود ، به عكس گناهكاران ديگر كه فقط خاسر هستند .\r\n23 -  إِنَّ الَّذِينَ آمَنُوا وَ عَمِلُوا الصَّالِحاتِ وَ أَخْبَتُوا إِلى رَبِّهِمْ أُولئِكَ أَصْحابُ الْجَنَّةِ هُمْ فِيها خالِدُونَ  .\r\nاهل اين آيه در مقابل گروه فوق هستند كه نه ايمان داشتند و نه عمل صالح مىكردند  أَخْبَتُوا إِلى رَبِّهِمْ  حكايت از استقامت و عدم تزلزل ايمان آنهاست مثل :\r\n  يا أَيَّتُهَا النَّفْسُ الْمُطْمَئِنَّةُ ارْجِعِي إِلى رَبِّكِ راضِيَةً مَرْضِيَّةً   فجر / 27 .\r\n24 -  مَثَلُ الْفَرِيقَيْنِ كَالْأَعْمى وَ الْأَصَمِّ وَ الْبَصِيرِ وَ السَّمِيعِ هَلْ يَسْتَوِيانِ مَثَلًا أَ فَلا تَذَكَّرُونَ  .\r\n\r\n","description":"","footnote":"","page_name":" 475 ","page_number":475},
  {"content":"\r\n\r\nاهل كفر و بدكاران مانند كور و كرانند و اهل ايمان و عمل مانند بينا و شنواها هستند همانطور كه كوران و كران با بينايان و شنوايان برابر نيستند ، اهل حق و باطل نيز مساوى نتوانند بود ، آنها در بهشت و اينها در آتش جاى دارند « مثلا » به معنى وصف و حكايت است يعنى : آيا اين دو در وصف و حكايت برابر هستند .\r\n* * *\r\n\r\n","description":"","footnote":"","page_name":" 476 ","page_number":476},
  {"content":"\r\n\r\n\r\n[ سوره هود ( 11 ) : آيات 25 تا 35 
  ]\r\nوَ لَقَدْ أَرْسَلْنا نُوحاً إِلى قَوْمِهِ إِنِّي لَكُمْ نَذِيرٌ مُبِينٌ ( 25 ) أَنْ لا تَعْبُدُوا إِلاَّ اللَّهَ إِنِّي أَخافُ عَلَيْكُمْ عَذابَ يَوْمٍ أَلِيمٍ ( 26 ) فَقالَ الْمَلَأُ الَّذِينَ كَفَرُوا مِنْ قَوْمِهِ ما نَراكَ إِلاَّ بَشَراً مِثْلَنا وَ ما نَراكَ اتَّبَعَكَ إِلاَّ الَّذِينَ هُمْ أَراذِلُنا بادِيَ الرَّأْيِ وَ ما نَرى لَكُمْ عَلَيْنا مِنْ فَضْلٍ بَلْ نَظُنُّكُمْ كاذِبِينَ ( 27 ) قالَ يا قَوْمِ أَ رَأَيْتُمْ إِنْ كُنْتُ عَلى بَيِّنَةٍ مِنْ رَبِّي وَ آتانِي رَحْمَةً مِنْ عِنْدِهِ فَعُمِّيَتْ عَلَيْكُمْ أَ نُلْزِمُكُمُوها وَ أَنْتُمْ لَها كارِهُونَ ( 28 ) وَ يا قَوْمِ لا أَسْئَلُكُمْ عَلَيْهِ مالاً إِنْ أَجرِيَ إِلاَّ عَلَى اللَّهِ وَ ما أَنَا بِطارِدِ الَّذِينَ آمَنُوا إِنَّهُمْ مُلاقُوا رَبِّهِمْ وَ لكِنِّي أَراكُمْ قَوْماً تَجْهَلُونَ ( 29 )\r\nوَ يا قَوْمِ مَنْ يَنْصُرُنِي مِنَ اللَّهِ إِنْ طَرَدْتُهُمْ أَ فَلا تَذَكَّرُونَ ( 30 ) وَ لا أَقُولُ لَكُمْ عِنْدِي خَزائِنُ اللَّهِ وَ لا أَعْلَمُ الْغَيْبَ وَ لا أَقُولُ إِنِّي مَلَكٌ وَ لا أَقُولُ لِلَّذِينَ تَزْدَرِي أَعْيُنُكُمْ لَنْ يُؤْتِيَهُمُ اللَّهُ خَيْراً اللَّهُ أَعْلَمُ بِما فِي أَنْفُسِهِمْ إِنِّي إِذاً لَمِنَ الظَّالِمِينَ ( 31 ) قالُوا يا نُوحُ قَدْ جادَلْتَنا فَأَكْثَرْتَ جِدالَنا فَأْتِنا بِما تَعِدُنا إِنْ كُنْتَ مِنَ الصَّادِقِينَ ( 32 ) قالَ إِنَّما يَأْتِيكُمْ بِهِ اللَّهُ إِنْ شاءَ وَ ما أَنْتُمْ بِمُعْجِزِينَ ( 33 ) وَ لا يَنْفَعُكُمْ نُصْحِي إِنْ أَرَدْتُ أَنْ أَنْصَحَ لَكُمْ إِنْ كانَ اللَّهُ يُرِيدُ أَنْ يُغْوِيَكُمْ هُوَ رَبُّكُمْ وَ إِلَيْهِ تُرْجَعُونَ ( 34 )\r\nأَمْ يَقُولُونَ افْتَراهُ قُلْ إِنِ افْتَرَيْتُهُ فَعَلَيَّ إِجْرامِي وَ أَنَا بَرِيءٌ مِمَّا تُجْرِمُونَ ( 35 )\r\n\r\n","description":"","footnote":"","page_name":" 477 ","page_number":477},
  {"content":"\r\n\r\n25 - نوح را به سوى قومش فرستاديم ، به آنها گفت كه من انذار كنندهء آشكارم .\r\n26 - بندگى نكنيد مگر خدا را كه من بر شما از عذاب روز دردناكى مىترسم .\r\n27 - گروه اشراف از قوم او كه كافر بودند ، گفتند : ما تو را جز بشرى مانند خود نمىبينيم و نمىبينيم كه جز فرومايگان ما ناپخته از تو پيروى كرده‌اند و شما را به خويشتن برترى نمىبينيم بلكه گمان مىكنيم كه دروغگويان هستيد .\r\n28 - گفت : اى قوم به من بگوئيد : اگر از جانب پروردگار نبوت دارم و از جانب خودش به من رحمتى و شريعتى داده و بر شما نامعلوم است ، آيا شما را بر قبول آن اجبار كنيم با آنكه خوش نداريد .\r\n29 - اى قوم ، من براى پيغمبرى از شما مالى نمىخواهم كه مزد من فقط بر عهده خداست و كسانى را كه ايمان آورده‌اند طرد نمىكنم كه آنها خدا را ملاقات مىكنند ليكن شما را گروهى نادان مىبينم .\r\n30 - اى قوم ، اگر آنها را طرد كنم كدام كس مرا از عذاب خدا نجات مىدهد آيا بيدار نمىشويد ؟\r\n31 - نمىگويم كه خزائن خدا پيش من است ، غيب نمىدانم و نمىگويم كه من فرشته‌ام و دربارهء كسانى كه در چشم شما حقير مىنمايند نمىگويم كه خدا به آنها خيرى نخواهد داد ، خدا به آنچه در ضمير آنهاست آگاه است ، من آن وقت از ستمگران خواهم بود .\r\n32 - گفتند : اى نوح با ما مجادله كردى و مجادله را طولانى كردى اگر تو و يارانت راستگوييد عذابى را كه به ما وعده مىدهى بياور .\r\n33 - گفت : خدا اگر بخواهد عذاب را مىآورد و شما نمىتوانيد خدا را عاجز كنيد .\r\n34 - و نصيحت من به شما سودى نمىدهد آن گاه كه بخواهم شما را نصيحت كنم اگر خدا\r\n\r\n","description":"","footnote":"","page_name":" 478 ","page_number":478},
  {"content":"\r\n\r\nبخواهد گمراهتان كند كه او پروردگار شماست و به سوى او باز مىگرديد .\r\n35 - آيا مىگويند كه قرآن را از خود ساخته است ؟ بگو اگر از خود ساخته باشم گناه من بر عهده من است و من از گناه شما بكنارم .\r\n\r\nكلمه‌ها\r\nنوح : اولين پيغمبر از پيغمبران اولوا العزم و صاحب شريعت است ، نام مباركش چهل سه بار در قرآن مجيد ذكر شده و مشروح احوالش در اين سوره آمده است .\r\nملاء : ملء ( بفتح ميم ) : پر كردن و بكسر آن ، مقدارى را گويند كه ظرفى را پر كند ، ملاء اشراف قوم را گويند كه هيبتشان قلوب را پر كند و ظاهرشان چشم‌ها را ، به معنى جماعت نيز آيد ، ظاهرا منظور از آن معناى اول است .\r\nاراذلنا : رذل : دون و خسيس و پست ( آنكه به حساب نيايد ) . ارذل : پستتر جمع آن اراذل است .\r\nبادى الرأى : بادى را بعضى « بادء » با همزه و بعضى « بادى » با ياء آخر قرائت كرده‌اند بنا بر قرائت اول ، آن از بدء به معنى شروع است و بنا بر قرائت دوم از به دو به معناى ظهور و آشكار شدن مىباشد منظور از « بادى الرأى » اول رأى و رأى ناپخته است يعنى : بدون رأى پخته از تو پيروى كرده‌اند .\r\nعميت : عمى : كورى . فقدان بصيرت . تعميه : مخفى كردن  فَعُمِّيَتْ عَلَيْكُمْ  يعنى بر شما مخفى و مشتبه شده است .\r\nنلزمكموها : لزم ، لزوم ، لزام : ثبوت و دوام . الزام : اثبات و ايجاد دوام .\r\n\r\n","description":"","footnote":"","page_name":" 479 ","page_number":479},
  {"content":"\r\n\r\n« نلزمكموها » به معنى الزام و اجبار است يعنى : شما را به آن ملزم و مجبور مىكنيم .\r\nطارد : طرد : راندن . طارد : راننده و دور كننده . « طردتهم » : راندم آنها را .\r\nتزدرى : زرى ؛ عيب گرفتن و حقير شمردن  تَزْدَرِي أَعْيُنُكُمْ  : چشم شما حقير مىشمارد ( در نظر شما حقير هستند ) .\r\nنصحى : نصح ( به ضم اول ) : پند دادن و نصيحت و خيرخواهى كردن .\r\nيغويكم : غى و غوايه : رفتن به راه هلاكت . و نيز به معنى گمراهى است ، اغواء بردن به راه هلاكت و گمراه كردن « ان يغويكم » اينكه گمراه كند شما را .\r\nاجرامى : جرم ( بر وزن عقل ) : قطع و بريدن . گناه را از آن جرم گويند كه عمل واجب را قطع مىكند . گناهكار را مجرم گويند كه كه عمل واجب را قطع مىكند . اجرام : گناه كردن .\r\n\r\nشرحها\r\nدر رابطه با رسالت رسول خدا صلّى اللَّه عليه و آله و اينكه مسئله ارسال رسل يك سنّت خدايى است ، از اينجا حكايات نوح ، هود ، صالح ، ابراهيم ، لوط ، شعيب و موسى عليهم السّلام شروع مىشود . در اين سوره حالات نوح از همه قرآن مشروحتر آمده است و به چند قسمت تقسيم مىشود ، قسمت اول احتجاج او است با قوم خود كه آيات يازده‌گانه در آن زمينه است ، در اين آيات ، ابتدا نوح نبوت خود را اظهار مىكند ، در جواب او مىگويند تو بشرى مانند ما هستى ، نمىشود پيامبر خدا باشى وانگهى فقط طبقه چهارم و پنجم جامعه كه به حساب نيايد از تو پيروى\r\n\r\n","description":"","footnote":"","page_name":" 480 ","page_number":480},
  {"content":"\r\n\r\nمىكنند ، احساس مىكنيم كه دروغگو هستيد . نوح عليه السّلام به سخن آنها جواب مىدهد .\r\n25 -  وَ لَقَدْ أَرْسَلْنا نُوحاً إِلى قَوْمِهِ إِنِّي لَكُمْ نَذِيرٌ مُبِينٌ  .\r\nجمله  إِنِّي لَكُمْ . . .  بيان و توضيح « ارسلنا » است ، « انى » به كسر همزه تقديرش « قال انى » مىباشد ، چون گفته‌هاى آن حضرت بيشتر يا همه جنبه انذار دارد لذا او انذار كنندهء آشكار است و به همين جهت كلمهء بشير نيامده است .\r\n26 -  أَنْ لا تَعْبُدُوا إِلَّا اللَّهَ إِنِّي أَخافُ عَلَيْكُمْ عَذابَ يَوْمٍ أَلِيمٍ  .\r\nدر سورهء اعراف آيهء 59 گفته شد : منظور از عبادت ظاهرا فقط اعمال عبادى نيست بلكه آنست كه فقط از خدا فرمان بريم و فقط او را مطاع بدانيم و در اعمال عبادى و غير عبادى و همهء كارها مخصوص خدا و مطيع او باشيم نظير :  إِنَّ صَلاتِي وَ نُسُكِي وَ مَحْيايَ وَ مَماتِي لِلَّهِ رَبِّ الْعالَمِينَ  و نظير :  أَلَّا نَعْبُدَ إِلَّا اللَّهَ   وَ لا يَتَّخِذَ بَعْضُنا بَعْضاً أَرْباباً مِنْ دُونِ اللَّهِ  آل عمران / 64 ، در سورهء اعراف بجاى « اليم » لفظ « عظيم » آمده است . اليم بودن يوم در اثر عذابى است كه در آن واقع مىشود .\r\nگويند كلمهء  إِنِّي أَخافُ  در اين زمينه است كه آن حضرت نمىدانست حتما در آن حال خواهند ماند و گرنه مىگفت : يقين دارم كه به عذاب گرفتار خواهيد شد ، منظور از عذاب ظاهرا عذاب دنياست .\r\n27 -  فَقالَ الْمَلَأُ الَّذِينَ كَفَرُوا مِنْ قَوْمِهِ ما نَراكَ إِلَّا بَشَراً مِثْلَنا وَ ما نَراكَ اتَّبَعَكَ إِلَّا الَّذِينَ هُمْ أَراذِلُنا بادِيَ الرَّأْيِ وَ ما نَرى لَكُمْ عَلَيْنا مِنْ فَضْلٍ بَلْ نَظُنُّكُمْ كاذِبِينَ  .\r\nفاء تفريع در « فقال » نشان مىدهد كه بلا فاصله به جواب پرداخته‌اند ، در اين آيه براى رد نوح دو دليل آورده‌اند :\r\nاوّل : اينكه تو بشرى مانند ما هستى چرا از تو پيروى كنيم وانگهى\r\n\r\n","description":"","footnote":"","page_name":" 481 ","page_number":481},
  {"content":"\r\n\r\nپيروان تو فقط فرومايگان ما هستند كه بدون فكر به تو پيوسته‌اند و در شما فضيلتى بر خود نمىبينيم .\r\nدوم : بالاتر از گذشته ، اينكه تو و پيروانت را دروغگو مىپنداريم لذا بايد دعوت تو را قبول كنيم .  بادِيَ الرَّأْيِ  ظاهرا متعلّق به « اتبعك » است يعنى :\r\nفرومايگان بدون تحقيق از تو پيروى كرده‌اند .\r\nناگفته نماند : در منطق آنها مانند امروز كسانى معروف و مقام اجتماعى داشتند كه به صورت اشراف و خان انگل جامعه باشند و نور چشمى زندگى كنند اما طبقهء اصيل كارگر كه زحمتكش و توليد كننده و كارگردانان جامعه‌اند ، در نظر آنها اراذل و فرومايگان بودند .\r\n28 -  قالَ يا قَوْمِ أَ رَأَيْتُمْ إِنْ كُنْتُ عَلى بَيِّنَةٍ مِنْ رَبِّي وَ آتانِي رَحْمَةً مِنْ عِنْدِهِ فَعُمِّيَتْ عَلَيْكُمْ أَ نُلْزِمُكُمُوها وَ أَنْتُمْ لَها كارِهُونَ  .\r\nاين آيه با سه آيهء بعدى جواب استدلال آنهاست ، در اين آيه فقط به گفته آنها كه گفتند :  ما نَراكَ إِلَّا بَشَراً مِثْلَنا  جواب داده شده است ، آنها رسالت و ارتباط با غيب را منكر شده و مىگفتند : تو مانند ما يك بشر هستى دليلى ندارد كه از تو پيروى كنيم .\r\nدر جواب آمده : من به رسالت خود بينه و معجزه از خدا دارم و خدا به من رحمت و احكام و فرمانها داده است كه احتياجات شما را رفع مىكند ، ولى ( در اثر طغيانتان ) اين حقيقت بر شما مخفى مانده است ، فقط آن مانده كه شما را بى - آنكه بخواهيد ، به قبول رسالت مجبور كنيم ، يعنى اگر فكر كنيد حجت بر شما تمام شده است . بگوئيد : آيا با وجود اين تمام شدن حجت ، شما را به پيروى از خودم مجبور كنيم « 1 » .\r\n\r\n\r\n","description":"","footnote":"\r\n( 1 ) بنا بر آنچه گفته شد مراد از بينه معجزه و از رحمت احكام دين و شريعت است .\r\n","page_name":" 482 ","page_number":482},
  {"content":"\r\n\r\n29 -  وَ يا قَوْمِ لا أَسْئَلُكُمْ عَلَيْهِ مالًا إِنْ أَجرِيَ إِلَّا عَلَى اللَّهِ وَ ما أَنَا بِطارِدِ الَّذِينَ آمَنُوا إِنَّهُمْ مُلاقُوا رَبِّهِمْ وَ لكِنِّي أَراكُمْ قَوْماً تَجْهَلُونَ  گويى جملهء  لا أَسْئَلُكُمْ عَلَيْهِ مالًا  جواب است از تهمت كذب ، يعنى دروغ گفتن من در صورتى متصوّر بود كه در اين عمل از شما مزدى و مالى بخواهم ، حالا كه پولى نمىخواهم ديگر داعى ندارد كه دروغ بگويم ، مزد من بر عهدهء خداست و آن لازم گرفته كه راست بگويم .\r\nآن گاه در ردّ سخن آنها كه پيروان نوح را اراذل خواندند فرموده : من مؤمنان را از خود طرد نمىكنم زيرا آنها انسان مستقل هستند ، خداى خود را ملاقات مىكنند و به حسابشان رسيدگى مىكند ، من مالك الرقاب آنها نيستم ، ولى شما مردمان نادان هستيد كه مىگوئيد : فقراء و كارگران بايد از جامعه رانده شوند و با آنها معامله حيوانات و ابزار توليد بشود يا جاهل به معاد هستيد كه چنين مىگوئيد .\r\nآنها كلمهء اراذل را به كار بردند ، ولى نوح به احترام ايمان و تعظيم آنها با لفظ  الَّذِينَ آمَنُوا  تعبير كرد اين مضمون در آيهء ديگر خطاب به حضرت رسول صلّى اللَّه عليه و آله چنين آمده است :  وَ لا تَطْرُدِ الَّذِينَ يَدْعُونَ رَبَّهُمْ بِالْغَداةِ وَ الْعَشِيِّ يُرِيدُونَ وَجْهَهُ ما عَلَيْكَ مِنْ حِسابِهِمْ مِنْ شَيْءٍ وَ ما مِنْ حِسابِكَ عَلَيْهِمْ مِنْ شَيْءٍ فَتَطْرُدَهُمْ فَتَكُونَ مِنَ الظَّالِمِينَ  انعام / 57 .\r\n30 -  وَ يا قَوْمِ مَنْ يَنْصُرُنِي مِنَ اللَّهِ إِنْ طَرَدْتُهُمْ أَ فَلا تَذَكَّرُونَ  .\r\nتتمهء سخن فوق است يعنى اگر من فقر و كارگرى را ملاك قرار داده و آنها را از خود برانم پيش خدا مسئول خواهم بود و كسى از من حمايت نخواهد كرد ، به « ينصرنى » معناى منع تضمين شده است يعنى : چه كسى مرا از عذاب خدا منع مىكند و نجات مىدهد اگر آنها را از خود راندم آيا نمىدانيد كه اين\r\n\r\n","description":"","footnote":"","page_name":" 483 ","page_number":483},
  {"content":"\r\n\r\nراندن ظلم است و خدا حق مظلوم را از ظالم خواهد گرفت ؟ ! ! 31 -  وَ لا أَقُولُ لَكُمْ عِنْدِي خَزائِنُ اللَّهِ وَ لا أَعْلَمُ الْغَيْبَ وَ لا أَقُولُ إِنِّي مَلَكٌ وَ لا أَقُولُ لِلَّذِينَ تَزْدَرِي أَعْيُنُكُمْ لَنْ يُؤْتِيَهُمُ اللَّهُ خَيْراً اللَّهُ أَعْلَمُ بِما فِي أَنْفُسِهِمْ إِنِّي إِذاً لَمِنَ الظَّالِمِينَ  .\r\nسه جملهء اولى از اين آيه مىشود در رابطه با جمله  ما نَرى لَكُمْ عَلَيْنا مِنْ فَضْلٍ  باشد اين آيه از قول رسول خدا صلّى اللَّه عليه و آله نيز نقل شده است ، آيهء 50 از سورهء انعام چنين است  قُلْ لا أَقُولُ لَكُمْ عِنْدِي خَزائِنُ اللَّهِ وَ لا أَعْلَمُ الْغَيْبَ وَ لا أَقُولُ لَكُمْ إِنِّي مَلَكٌ إِنْ أَتَّبِعُ إِلَّا ما يُوحى إِلَيَّ . . .  از آيه 92 سورهء اسرى معلوم مىشود كه چنين چيزها را شرط پذيرفتن رسالت مىدانسته‌اند .\r\nيعنى : من نمىگويم كه خزائن رزق و رحمت خدا پيش من است ، به هر كس خواستم مىدهم و هر كارى كه خواستم مىكنم و من غيب نمىدانم تا هر خير و خوبى را به سوى خود كشيده و از هر بدى خود را حفظ كنم و نمىگويم من فرشته‌ام و عوارض انسانى را ندارم ، نمىخورم و نمىخوابم تا از اين جهات بر شما برترى داشته باشم و شما آن را از من بخواهيد ، بلكه فقط مىگويم : خدا به من معجزه داده و احكام سعادت بخش فرستاده است و پيامبرى همين است و در قول رسول اللَّه صلّى اللَّه عليه و آله آمده :  إِنْ أَتَّبِعُ إِلَّا ما يُوحى إِلَيَّ . . .  .\r\nاگر جملهء دوم به صورت « و لا اقول لكم انى اعلم الغيب » مىآمد ، علم به غيب را نفى نمىكرد و احتمال مىرفت كه غيب را مىداند ولى نمىگويد ، اما لفظ  لا أَعْلَمُ الْغَيْبَ  علم به غيب را صريحا نفى مىكند ( الميزان ) .\r\nاما قسمت :  وَ لا أَقُولُ لِلَّذِينَ تَزْدَرِي أَعْيُنُكُمْ . . .  ناظر است به آن كه آنها عقيده داشتند فقراء و كارگران و طبقهء ضعيف جامعه ، حق حيات ندارند و براى رفاه اشراف آفريده شده‌اند و در حكم حيوان و نظير آن هستند و طفيلى طبقات\r\n\r\n","description":"","footnote":"","page_name":" 484 ","page_number":484},
  {"content":"\r\n\r\nحاكم و اشراف مىباشند و حقى در رحمت و موهبت خدا ندارند .\r\nدر سورهء اعراف آمده كه روز قيامت اصحاب اعراف به طبقات پائين كه اهل بهشت شده‌اند اشاره كرده و به اشراف و مستكبران خواهند گفت : آيا اينها همانها ، هستند كه قسم مىخورديد بهره‌اى از رحمت خدا ندارند آن گاه به آنها خواهند گفت وارد بهشت شويد .  أَ هؤُلاءِ الَّذِينَ أَقْسَمْتُمْ لا يَنالُهُمُ اللَّهُ بِرَحْمَةٍ ادْخُلُوا الْجَنَّةَ . . . \r\nاعراف / 49 معلوم مىشود كه دربارهء ضعفاء چنين عقيده‌اى داشته‌اند .\r\nبه هر حال نوح اضافه كرد : آنان كه در چشم شما حقيرند مىگويم خدا چيزى به آنها نخواهد داد زيرا قيافه ظاهرى و طبقه پائين بودن ملاك نيست بلكه ملاك رحمت خدا ايمان قلبى و توحيد است و اگر مثل شما حكم و قضاوت كنم از جمله ستمكارانم .\r\n32 -  قالُوا يا نُوحُ قَدْ جادَلْتَنا فَأَكْثَرْتَ جِدلَنَا فَأْتِنا بِما تَعِدُنا إِنْ كُنْتَ مِنَ الصَّادِقِينَ  .\r\nاين سخن دليل ناتوانى آنها از جواب نوح است ، لذا گفتند : با ما مجادله طولانى كردى و ما را خسته نمودى اگر راست مىگويى عذابى را كه وعده مىدهى بياور .\r\n33 -  قالَ إِنَّما يَأْتِيكُمْ بِهِ اللَّهُ إِنْ شاءَ وَ ما أَنْتُمْ بِمُعْجِزِينَ  .\r\nجواب درخواست آنهاست كه من فقط انذار كننده‌ام آوردن عذاب بسته به نظر خداست و اگر بخواهد بياورد شما او را عاجز نتوانيد كرد .\r\n34 -  وَ لا يَنْفَعُكُمْ نُصْحِي إِنْ أَرَدْتُ أَنْ أَنْصَحَ لَكُمْ إِنْ كانَ اللَّهُ يُرِيدُ أَنْ يُغْوِيَكُمْ هُوَ رَبُّكُمْ وَ إِلَيْهِ تُرْجَعُونَ  .\r\nمىگويد اگر بنا باشد كه خدا در اثر طغيانتان شما را به راه هلاكت\r\n\r\n","description":"","footnote":"","page_name":" 485 ","page_number":485},
  {"content":"\r\n\r\nافكند ، نصيحت من به شما فائده‌اى نخواهد بخشيد زيرا او پروردگار شماست و به سوى او خواهيد برگشت .\r\nبه نظر مىآيد :  وَ لا يَنْفَعُكُمْ نُصْحِي . . .  شق دوم  وَ ما أَنْتُمْ بِمُعْجِزِينَ  باشد يعنى اگر خدا بخواهد عذاب را بياورد نه شما مىتوانيد او را عاجز كنيد و نه نصيحت من فائده مىدهد در صورتى كه خدا بخواهد اول گمراهتان كند و سپس عذاب بياورد .\r\n35 -  أَمْ يَقُولُونَ افْتَراهُ قُلْ إِنِ افْتَرَيْتُهُ فَعَلَيَّ إِجْرامِي وَ أَنَا بَرِيءٌ مِمَّا تُجْرِمُونَ  .\r\nاين آيه در رابطه با رسول خدا و مشركان مكه است و چون احتجاج آن حضرت شبيه احتجاج نوح است چنان كه با ملاحظه آيه پنجاه هفت و نود دو سورهء انعام روشن مىشود لذا مناسب بود كه در ضمن حالات نوح عليه السّلام برسول خدا صلّى اللَّه عليه و آله بفرمايد : اگر مشركان گفتند كه قرآن را از خود جعل كرده است در جواب آنها بگو : اگر از خود جعل كرده باشم گناهش بر عهدهء من است ولى اين را بدانيد كه از جرم و گناه شما بركنارم .\r\nگويى رسول خدا صلّى اللَّه عليه و آله آنها را خطاب كرده مىگويد من در اين سخنانم مانند نوح پيغمبرم ، شما مرا به افتراء متهم مىكنيد با آنكه با شما سخن نمىگويم و نصيحت نمىكنم مگر همانند نوح ( استفاده از الميزان ) .\r\n\r\n","description":"","footnote":"","page_name":" 486 ","page_number":486},
  {"content":"\r\n\r\n\r\n[ سوره هود ( 11 ) : آيات 36 تا 49 
  ]\r\nوَ أُوحِيَ إِلى نُوحٍ أَنَّهُ لَنْ يُؤْمِنَ مِنْ قَوْمِكَ إِلاَّ مَنْ قَدْ آمَنَ فَلا تَبْتَئِسْ بِما كانُوا يَفْعَلُونَ ( 36 ) وَ اصْنَعِ الْفُلْكَ بِأَعْيُنِنا وَ وَحْيِنا وَ لا تُخاطِبْنِي فِي الَّذِينَ ظَلَمُوا إِنَّهُمْ مُغْرَقُونَ ( 37 ) وَ يَصْنَعُ الْفُلْكَ وَ كُلَّما مَرَّ عَلَيْهِ مَلَأٌ مِنْ قَوْمِهِ سَخِرُوا مِنْهُ قالَ إِنْ تَسْخَرُوا مِنَّا فَإِنَّا نَسْخَرُ مِنْكُمْ كَما تَسْخَرُونَ ( 38 ) فَسَوْفَ تَعْلَمُونَ مَنْ يَأْتِيهِ عَذابٌ يُخْزِيهِ وَ يَحِلُّ عَلَيْهِ عَذابٌ مُقِيمٌ ( 39 ) حَتَّى إِذا جاءَ أَمْرُنا وَ فارَ التَّنُّورُ قُلْنَا احْمِلْ فِيها مِنْ كُلٍّ زَوْجَيْنِ اثْنَيْنِ وَ أَهْلَكَ إِلاَّ مَنْ سَبَقَ عَلَيْهِ الْقَوْلُ وَ مَنْ آمَنَ وَ ما آمَنَ مَعَهُ إِلاَّ قَلِيلٌ ( 40 )\r\nوَ قالَ ارْكَبُوا فِيها بِسْمِ اللَّهِ مَجْراها وَ مُرْساها إِنَّ رَبِّي لَغَفُورٌ رَحِيمٌ ( 41 ) وَ هِيَ تَجْرِي بِهِمْ فِي مَوْجٍ كَالْجِبالِ وَ نادى نُوحٌ ابْنَهُ وَ كانَ فِي مَعْزِلٍ يا بُنَيَّ ارْكَبْ مَعَنا وَ لا تَكُنْ مَعَ الْكافِرِينَ ( 42 ) قالَ سَآوِي إِلى جَبَلٍ يَعْصِمُنِي مِنَ الْماءِ قالَ لا عاصِمَ الْيَوْمَ مِنْ أَمْرِ اللَّهِ إِلاَّ مَنْ رَحِمَ وَ حالَ بَيْنَهُمَا الْمَوْجُ فَكانَ مِنَ الْمُغْرَقِينَ ( 43 ) وَ قِيلَ يا أَرْضُ ابْلَعِي ماءَكِ وَ يا سَماءُ أَقْلِعِي وَ غِيضَ الْماءُ وَ قُضِيَ الْأَمْرُ وَ اسْتَوَتْ عَلَى الْجُودِيِّ وَ قِيلَ بُعْداً لِلْقَوْمِ الظَّالِمِينَ ( 44 ) وَ نادى نُوحٌ رَبَّهُ فَقالَ رَبِّ إِنَّ ابْنِي مِنْ أَهْلِي وَ إِنَّ وَعْدَكَ الْحَقُّ وَ أَنْتَ أَحْكَمُ الْحاكِمِينَ ( 45 )\r\nقالَ يا نُوحُ إِنَّهُ لَيْسَ مِنْ أَهْلِكَ إِنَّهُ عَمَلٌ غَيْرُ صالِحٍ فَلا تَسْئَلْنِ ما لَيْسَ لَكَ بِهِ عِلْمٌ إِنِّي أَعِظُكَ أَنْ تَكُونَ مِنَ الْجاهِلِينَ ( 46 ) قالَ رَبِّ إِنِّي أَعُوذُ بِكَ أَنْ أَسْئَلَكَ ما لَيْسَ لِي بِهِ عِلْمٌ وَ إِلاَّ تَغْفِرْ لِي وَ تَرْحَمْنِي أَكُنْ مِنَ الْخاسِرِينَ ( 47 ) قِيلَ يا نُوحُ اهْبِطْ بِسَلامٍ مِنَّا وَ بَرَكاتٍ عَلَيْكَ وَ عَلى أُمَمٍ مِمَّنْ مَعَكَ وَ أُمَمٌ سَنُمَتِّعُهُمْ ثُمَّ يَمَسُّهُمْ مِنَّا عَذابٌ أَلِيمٌ ( 48 ) تِلْكَ مِنْ أَنْباءِ الْغَيْبِ نُوحِيها إِلَيْكَ ما كُنْتَ تَعْلَمُها أَنْتَ وَ لا قَوْمُكَ مِنْ قَبْلِ هذا فَاصْبِرْ إِنَّ الْعاقِبَةَ لِلْمُتَّقِينَ ( 49 )\r\n\r\n","description":"","footnote":"","page_name":" 487 ","page_number":487},
  {"content":"\r\n\r\n36 - به نوح وحى شد كه از قوم تو جز كسانى كه ايمان آورده‌اند كسى ايمان نخواهد آورد ، لذا از آنچه مىكنند غصه مخور .\r\n37 - كشتى معين را زير مراقبت و با راهنمايى ما بساز و دربارهء ظالمان با من سخن مگوى كه آنها غرق خواهند شد .\r\n38 - نوح كشتى را مىساخت ، هر گاه جمعى از قومش بر او مىگذشتند مسخره‌اش مىكردند گفت : اگر ما را مسخره مىكنيد ما نيز شما را همانطور مسخره مىكنيم .\r\n39 - به زودى مىدانيد كدام است آنكه عذاب خوار كننده به او مىرسد و عذاب دائم بر او وارد مىشود .\r\n40 - تا وقتى كه فرمان ( يا عذاب ) آمد و تنور فوران كرد گفتيم : از هر حيوان يك جفت ( دو تا ) در آن حمل كن ، خانواده‌ات را نيز سوار كن مگر آنكه كه وعدهء عذاب بر او گذشته است و نيز سوار كن كسى را كه ايمان آورده است ، با او\r\n\r\n","description":"","footnote":"","page_name":" 488 ","page_number":488},
  {"content":"\r\n\r\nايمان نياورده بود مگر اندكى .\r\n41 - نوح به آنها گفت : در كشتى سوار شويد ، حركت و ايستادن آن به يارى خداست كه كه خدايم آمرزنده و مهربان است .\r\n42 - كشتى ، آنها را در موجى همچون كوه‌ها راه مىبرد ، نوح پسرش را كه در كنارى بود ندا كرد و گفت : پسرم با ما سوار شو و از كافران مباش .\r\n43 - گفت : به زودى به كوهى پناه مىبرم كه مرا از سيل محفوظ مىكند نوح گفت :\r\nامروز از عذاب خدا حافظى نيست مگر آنكه خدا رحمتش كرده است موج ميان نوح و پسرش حايل شد و جزء غرق شدگان گرديد .\r\n44 - فرمان رسيد : اى زمين آبت را فرو بر و اى آسمان قطع كن ، آب فرو رفت ، كار تمام شد ، كشتى در جودى استقرار يافت و گفته شد : دور شوند ظالمان از رحمت خدا .\r\n45 - نوح خدايش را ندا كرد كه خدايا پسرم از خانواده من است ، وعده تو حق است ، تو عادلترين داوران هستى .\r\n46 - خدا گفت : اى نوح او از خانوادهء تو نيست او عمل ناصالح است آنچه را كه به آن علم ندارى از من مپرس ، من تو را موعظه مىكنم مبادا از جاهلان باشى .\r\n47 - نوح گفت : پروردگارا من به تو پناه مىبرم از آنكه از تو چيزى را بخواهم كه به آن علم ندارم اگر مرا نبخشى و رحم نكنى از زيانكاران مىشوم .\r\n48 - گفته شد : اى نوح فرود آى بسلامت و با فائده‌هايى بر تو و بر امتهايى از كسانى كه با تواند . امتهايى نيز هست كه متاعشان مىدهيم سپس از ما به آنها عذاب خواهد رسيد .\r\n49 - اينها از خبرهاى غيبى است كه بر تو وحى مىكنيم نه تو آنها را مىدانستى و نه قوم تو ، صبر كن كه پايان كار به نفع پرهيزكاران است .\r\n\r\n","description":"","footnote":"","page_name":" 489 ","page_number":489},
  {"content":"\r\n\r\n\r\nكلمه‌ها\r\nتبتئس : بؤس : حزن و اندوه . ابتئاس : اندوه توأم با تضرع  فَلا تَبْتَئِسْ  :\r\nمحزون مباش و جزع مكن .\r\nفلك : كشتى . آن در مفرد و جمع به كار مىرود و با قرائن فهميده مىشود .\r\nباعيننا : عين چشم . اعين : چشمها . مراد از « باعيننا » مراقبة و حفظ است .\r\nجمع آمدن چنان كه الميزان فرموده براى شدت مراقبت مىباشد .\r\n وَ اصْنَعِ الْفُلْكَ بِأَعْيُنِنا  : كشتى را زير مراقبت و حفظ ما بساز .\r\nفار : فور : غليان و جوشيدن . اصل آن به معنى بالا آمدن است  فارَ التَّنُّورُ  يعنى : آب از تنور فوران كرد .\r\nمجراها : مجرى مصدر ميمى است به معنى جارى شدن و جارى كردن ولى در آيه معناى اول مراد است ، بعضى به ضم ميم خوانده‌اند به معنى جارى كردن .\r\nمرسيها : مرسى ( به ضم - م ) مصدر ميمى است به معنى ايستادن ، اصل آن رسو به معنى ثبات است ، مرسى به معنى متوقف كردن نيز آيد .\r\nمعزل : عزل : كنار كردن . معزل ( بر وزن محمل ) اسم مكان است به معنى كنار . گويند : « هو بمعزل عن الحق » يعنى او از حق كنار است .\r\nساوى : اوى : نازل شدن ، لاحق شدن .  سَآوِي إِلى جَبَلٍ  : زود به كوهى پناه مىبرم و به آن لاحق مىشوم .\r\n\r\n","description":"","footnote":"","page_name":" 490 ","page_number":490},
  {"content":"\r\n\r\nيعصمنى : عصم ( بر وزن فلس ) : حفظ و امساك « العصم : الامساك » « يعصمنى » يعنى حفظ مىكند مرا « عاصم » حافظ .\r\nابلعى : بلع فرو بردن ابلعى » صيغهء امر حاضر مؤنث است يعنى :\r\nفرو ببر .\r\nاقلعى : قلع : كندن .  يا سَماءُ أَقْلِعِي  اى آسمان آبت را بازگير و قطع كن .\r\nغيض : غيض : فرو رفتن آب . « الغيض : ذهاب المايع في العمق » .\r\nجودى : نام كوهى است كه كشتى نوح در آن نشست  اسْتَوَتْ عَلَى الْجُودِيِّ  .\r\nيعنى : بر جودى استقرار يافت .\r\nاهبط : هبوط . پائين آمدن . گاهى به معنى حلول ( دخول ) در مكان است گويند : « هبطنا بلدا كذا » : به فلان شهر وارد شديم ، در اينجا به معنى پائين آمدن از كشتى است .\r\nبركات : بركت : فائدهء ثابت . بركات : فائده‌ها و خيرها گويى مرا سالم شدن جوّ براى توحيد و سعادت است .\r\n\r\nشرحها\r\nآيات فوق بقيهء حالات نوح عليه السّلام و قوم اوست از ساختن كشتى تا غرق شدن كفار و پياده شدن آن حضرت و يارانش از كشتى .\r\n36 -  وَ أُوحِيَ إِلى نُوحٍ أَنَّهُ لَنْ يُؤْمِنَ مِنْ قَوْمِكَ إِلَّا مَنْ قَدْ آمَنَ فَلا تَبْتَئِسْ بِما كانُوا يَفْعَلُونَ  .\r\nاين وحى نوح را از ايمان قومش مأيوس كرد و دانست كه كفار هرگز ايمان نخواهند آورد ، آمدن  فَلا تَبْتَئِسْ  با فاء نتيجه براى آن است كه او در\r\n\r\n","description":"","footnote":"","page_name":" 491 ","page_number":491},
  {"content":"\r\n\r\nصورتى از تمرد و مخالفت آنها حق داشت غمگين شود كه اميد ايمان آنها را داشته باشد وقتى كه يقين كرد كه اصلا ايمان نخواهند آورد و عذاب خدا براى آنها حتمى شده ديگر جهتى ندارد كه آنها را به حق دعوت كند و از كارهايشان ناراحت باشد كه اى كاش خودشان را بدبخت نكنند .\r\nاز آيهء شريفه معلوم مىشود : تا در كفّار اميد ايمان باشد عذاب بر آنها نازل نمىشود وقتى كه ملكهء كفر در آنها محقق شد و اميد بازگشت نماند عذاب نازل مىشود ( استفاده از الميزان ) وانگهى نفرين آن حضرت كه گفت :  رَبِّ لا تَذَرْ عَلَى الْأَرْضِ مِنَ الْكافِرِينَ دَيَّاراً  نوح / 26 ظاهرا بعد از نزول اين آيه بوده است .\r\n37 -  وَ اصْنَعِ الْفُلْكَ بِأَعْيُنِنا وَ وَحْيِنا وَ لا تُخاطِبْنِي فِي الَّذِينَ ظَلَمُوا إِنَّهُمْ مُغْرَقُونَ  .\r\nاين آيه از نزديك شدن عذاب حكايت دارد كه لازم است نوح و يارانش در كشتى نشسته و از غرق شدن نجات يابند « بأعيننا » حاكى است كه خدا او را در ساختن كشتى حفظ خواهد كرد ، تقدير آن : « بحفظنا اياك حفظ الرائى بغيره » مىباشد « وحينا » حاكى است كه خدا در ساختن كشتى و كيفيت آن نوح را رهبرى مىكرده است ،  وَ لا تُخاطِبْنِي . . .  حاكى است كه جاى خواهش و تقاضا نمانده است كه نزول عذاب حتمى است .\r\n38 -  وَ يَصْنَعُ الْفُلْكَ وَ كُلَّما مَرَّ عَلَيْهِ مَلَأٌ مِنْ قَوْمِهِ سَخِرُوا مِنْهُ قالَ إِنْ تَسْخَرُوا مِنَّا فَإِنَّا نَسْخَرُ مِنْكُمْ كَما تَسْخَرُونَ  .\r\nلفظ « سخر » با كلمهء « من » متعدى مىشود ، هر وقت گروهى از قومش بر او مىگذشتند مىديدند كه خبرى از آب و دريا نيست و نوح مشغول ساختن كشتى است ، كار او را به سادگى حمل كرده و مسخره‌اش مىكردند از « كلما » معلوم مىشود كه كار مسخره پيوسته بوده است .\r\n\r\n","description":"","footnote":"","page_name":" 492 ","page_number":492},
  {"content":"\r\n\r\n« كما » دلالت بر تشبيه و يكسانى دارد يعنى شما ما را مسخره مىكنيد و كار ما را احمقانه حساب مىكنيد ما هم تكذيب و عدم اعتنايى شما را احمقانه و بى خردانه مىبينيم و مىگوئيم : زود هست كه بدانيد كدام كس را عذاب خدا فرا مىگيرد على هذا « نسخر » به معنى حال است نه آينده يعنى همين حالا مسخره مىكنيم و مىگوئيم .\r\n39 -  فَسَوْفَ تَعْلَمُونَ مَنْ يَأْتِيهِ عَذابٌ يُخْزِيهِ وَ يَحِلُّ عَلَيْهِ عَذابٌ مُقِيمٌ  .\r\nاين آيه همان مصداق مسخرهء نوح و قوم او است ، لازم است قبل از « فسوف » كلمهء « نقول » مقدر باشد جمله  مَنْ يَأْتِيهِ  مفعول « تعلمون » است ، « من » شايد موصول و به معنى « الذى » يا به معناى استفهام « اى » باشد يعنى : به زودى مىدانيد كدام است آنكه عذاب خوارش مىكند . . . در الميزان فرموده : مراد از  عَذابٌ يُخْزِيهِ  عذاب دنيا و غرق شدن و منظور از عذاب مقيم ، عذاب آخرت است .\r\n40 -  حَتَّى إِذا جاءَ أَمْرُنا وَ فارَ التَّنُّورُ قُلْنَا احْمِلْ فِيها مِنْ كُلٍّ زَوْجَيْنِ اثْنَيْنِ وَ أَهْلَكَ إِلَّا مَنْ سَبَقَ عَلَيْهِ الْقَوْلُ وَ مَنْ آمَنَ وَ ما آمَنَ مَعَهُ إِلَّا قَلِيلٌ  .\r\nغرض از آمدن امر ظاهرا آمدن و شروع عذاب است از امير المؤمنين عليه السّلام روايت شده كه علامت شروع عذاب ميان نوح و خدايش آن بود كه آب از تنور بجوشد « 1 » روايت شده كه آن تنور فعلا در وسط مسجد كوفه واقع شده است « 2 » و اكنون نيز در مسجد كوفه ، آن تنور به صورت گودالى موجود است ، على هذا محل قوم نوح ، كوفه و اطراف آن بوده است ، به مضمون آيهء   فَفَتَحْنا أَبْوابَ السَّماءِ بِماءٍ مُنْهَمِرٍ وَ فَجَّرْنَا الْأَرْضَ عُيُوناً فَالْتَقَى الْماءُ عَلى أَمْرٍ قَدْ قُدِرَ   قمر /\r\n\r\n\r\n","description":"","footnote":"\r\n( 1 ، 2 ) تفسير صافى از كافى و مجمع البيان .\r\n","page_name":" 493 ","page_number":493},
  {"content":"\r\n\r\n11 و 12 آب از همه جاى آن محل به صورت چشمه‌ها جوشيده است ، على هذا جوشيدن تنور به عنوان اعلام و شروع بوده است . در روايات آمده است : جوشيدن تنور را زن نوح به او خبر داد . الف و لام تنور نشان مىدهد كه تنور معينى بوده است .\r\nآيه صريح است در اينكه : حكم سوار كردن بعد از فوران تنور به نوح داده شده است ولى در سوره مؤمنون / 27 چنين است :  فَأَوْحَيْنا إِلَيْهِ أَنِ اصْنَعِ الْفُلْكَ بِأَعْيُنِنا وَ وَحْيِنا فَإِذا جاءَ أَمْرُنا وَ فارَ التَّنُّورُ فَاسْلُكْ فِيها مِنْ كُلٍّ زَوْجَيْنِ اثْنَيْنِ وَ أَهْلَكَ إِلَّا مَنْ سَبَقَ عَلَيْهِ الْقَوْلُ مِنْهُمْ وَ لا تُخاطِبْنِي فِي الَّذِينَ ظَلَمُوا إِنَّهُمْ مُغْرَقُونَ  على هذا در آيهء اول فرمان قبلى تكرار شده است .\r\nبه هر حال در اين آيه به نوح فرمان داده شده سه قسمت را سوار كشتى كند اول : از هر حيوان يك جفت ( نر و ماده ) دوم خانوادهء خود را به استثناء زنش كه در اثر كفر ، وعدهء خدا بر او حتمى شده بود ناگفته نماند : » از روايات و از آيهء  ضَرَبَ اللَّهُ مَثَلًا لِلَّذِينَ كَفَرُوا امْرَأَتَ نُوحٍ وَ امْرَأَتَ لُوطٍ كانَتا تَحْتَ عَبْدَيْنِ مِنْ عِبادِنا صالِحَيْنِ فَخانَتاهُما فَلَمْ يُغْنِيا عَنْهُما مِنَ اللَّهِ شَيْئاً وَ قِيلَ ادْخُلَا النَّارَ مَعَ الدَّاخِلِينَ  تحريم / 10 فهميده مىشود كه مراد از  مَنْ سَبَقَ عَلَيْهِ الْقَوْلُ  زن نوح بوده است ، ظاهرا  مَنْ سَبَقَ . . .  به پسر نوح نيز شامل بود ولى چنان كه بعدا خواهد آمد ، نوح از آن خبر نداشته و به پسرش اصرار مىكرد كه سوار شود .\r\nسوم : كسانى را كه با نوح به خدا ايمان آورده بودند  وَ مَنْ آمَنَ  ولى بنا بر ذيل آيه آنها عدهء كمى بودند در تفسير صافى از امام صادق عليه السّلام نقل شده كه آنها هشتاد نفر بوده‌اند ، مجمع البيان آن را قول اكثر اهل تفسير و روايات دانسته است ، هفتاد و نه نفر و هشت نفر نيز گفته‌اند ( و اللَّه اعلم ) .\r\nبه نظر مىآيد : عده‌اى از مؤمنين تا وقت طوفان از دنيا رفته بودند و در وقت طوفان فقط آن عده بودند زيرا به حكم :  وَ لَقَدْ أَرْسَلْنا نُوحاً إِلى قَوْمِهِ فَلَبِثَ \r\n\r\n","description":"","footnote":"","page_name":" 494 ","page_number":494},
  {"content":"\r\n\r\n فِيهِمْ أَلْفَ سَنَةٍ إِلَّا خَمْسِينَ عاماً فَأَخَذَهُمُ الطُّوفانُ وَ هُمْ ظالِمُونَ  عنكبوت / 14 بعد از نهصد و پنجاه سال از نبوت نوح ، طوفان واقع شده است و تا آن موقع قهرا عده‌اى از مؤمنان از دنيا رفته بودند ، ولى ظهور  وَ ما آمَنَ مَعَهُ إِلَّا قَلِيلٌ  در آن است كه در آن مدت جز كمى به او ايمان نياورده بودند .\r\nراجع به بزرگى كشتى نوح وعدهء حيوانات سوار شده و عالمگير بودن طوفان در نكته‌ها توضيح داده خواهد شد .\r\n41 -  وَ قالَ ارْكَبُوا فِيها بِسْمِ اللَّهِ مَجْراها وَ مُرْساها إِنَّ رَبِّي لَغَفُورٌ رَحِيمٌ  .\r\nظاهرا  وَ قالَ . . .  عطف است بر  فارَ التَّنُّورُ  يعنى : « حتى اذا جاء امرنا قال اركبوا . . . » ، به نظر مىآيد  مَجْراها وَ مُرْساها  مبتدا و  بِسْمِ اللَّهِ  خبر آن باشد يعنى : گفت : سوار شويد جارى شدن و ايستادن آن با استعانت خداست كه او مىتواند ما را به وسيلهء اين كشتى از طوفان نجات دهد زيرا كه او چاره ساز و مهربان است ، در هر حال اين كلام استعانت از خدا و سوق مدد خداست به سوى كشتى و ساكنان آن . استعانت از اسم خدا استعانت از خداست .\r\nدر الميزان آمده : نوح عليه السّلام اولين انسان است كه خدا از او استعانت به نام خدا را حكايت كرده است ، در زمينهء آيه احتمالات ديگرى نقل شده كه نگارنده آنها را بعيد مىداند .\r\n42 -  وَ هِيَ تَجْرِي بِهِمْ فِي مَوْجٍ كَالْجِبالِ وَ نادى نُوحٌ ابْنَهُ وَ كانَ فِي مَعْزِلٍ يا بُنَيَّ ارْكَبْ مَعَنا وَ لا تَكُنْ مَعَ الْكافِرِينَ  .\r\nضمير « هى » راجع است به « فلك » مراد از « بهم » ساكنان كشتى است يعنى : كشتى آنها را در موجى همچون كوه‌ها حركت مىداد ، كنار و محلى كه پسر نوح در آن بود لا بدّ آب به آن نرسيده بود ولى ظاهر امر نشان مىدهد كه\r\n\r\n","description":"","footnote":"","page_name":" 495 ","page_number":495},
  {"content":"\r\n\r\nآب بالا مىآمد لذا پسر نوح گفت : به كوهى پناه مىبرم به هر حال نوح به پسر كافرش كه در كنارى بود گفت : پسرم با ما بكشتى سوار شو و از كافران مباش و اين نشان مىدهد كه نوح از كفر او بى خبر بود و يا مىخواست توبه كند ولى پسرش قبول نكرد و گفت :\r\n43 -  سَآوِي إِلى جَبَلٍ يَعْصِمُنِي مِنَ الْماءِ قالَ لا عاصِمَ الْيَوْمَ مِنْ أَمْرِ اللَّهِ إِلَّا مَنْ رَحِمَ وَ حالَ بَيْنَهُمَا الْمَوْجُ فَكانَ مِنَ الْمُغْرَقِينَ  .\r\nفرزند نوح درخواست پدر را رد كرد و گفت : به زودى به كوهى لاحق مىشوم و پناه مىبرم مرا از طوفان حفظ مىكند نوح در جواب گفت امروز چيزى انسان را از عذاب خدا حفظ نمىكند مگر مكان كسى كه مورد رحم خداست و آن كشتى من است ، در اين سخن بودند كه موج ميان آن دو حايل شد و پسرش غرق گرديد . گويند : استثناء منقطع است به معنى « لكن » آنكه مورد رحمت خداست حفظ شده است ، گويند : استثناء متصل است به تقدير « الامكان من رحم » به قولى « عاصم » به معنى معصوم بوده و استثناء ، متصل است .\r\n44 -  وَ قِيلَ يا أَرْضُ ابْلَعِي ماءَكِ وَ يا سَماءُ أَقْلِعِي وَ غِيضَ الْماءُ وَ قُضِيَ الْأَمْرُ وَ اسْتَوَتْ عَلَى الْجُودِيِّ وَ قِيلَ بُعْداً لِلْقَوْمِ الظَّالِمِينَ  .\r\nاين آيه راجع به خاتمهء طوفان است كه از خدا دستور رسيد : زمين آب خود را فرو بر و اى آسمان آب خود را قطع كن در فرمان اول به حكم  وَ فَجَّرْنَا الْأَرْضَ عُيُوناً . . .  از همه جاى زمين ، آب جوشيدن گرفت و به حكم  فَفَتَحْنا أَبْوابَ السَّماءِ بِماءٍ مُنْهَمِرٍ  قمر / 11 باران غير متعارف و همچون دريا باريدن گرفت و در فرمان بعدى كار به عكس بود و هر دو اعجاز و بر خلاف جريان معمول بودند ، اين فرمان تكوينى از ساحت كبريايى بود ، به نظر مىآيد عدم ذكر فاعل ، به علت تعظيم است  غِيضَ الْماءُ  نشان مىدهد كه آب فرو رفت و بسيط\r\n\r\n","description":"","footnote":"","page_name":" 496 ","page_number":496},
  {"content":"\r\n\r\nزمين ظاهر شد  قُضِيَ الْأَمْرُ  يعنى دستور خدايى انجام پذيرفت و همه غرق شدند .\r\nكشتى نوح بر كوه يا بر كوه جودى نشست و استقرار يافت  وَ قِيلَ بُعْداً لِلْقَوْمِ الظَّالِمِينَ  يعنى خدا گفت دور باشند ظالمان از رحمت خدا دورى كامل تقدير آن ظاهرا « ليبعدوا من رحمة اللَّه بعدا كاملا » اين امر نيز تكوينى است كه عبارت اخراى فرمان غرق و غرق شدن آنهاست ، گويند : حذف فاعل و مجهول آمدن فعلهاى « قيل - قضى » براى آن است كه آنها در اينجا به غير خدا نسبت داده نمىشوند پس فاعل معلوم است .\r\nبزرگان از بلاغت اين آيه در عجب هستند و بقول الميزان آنچه توانسته‌اند در اين زمينه توضيح داده‌اند گرچه همهء قرآن بلاغت است . در تاريخ هست چهار نفر از ملحدان زمان بنى عباس امثال عبد اللَّه بن مقفع ، ابو شاكر ديصانى ، ابن ابى العوجاء و يك نفر ديگر قرار گذاشتند هر يك مقدار يك ربع قرآن را بنويسند در موسم حج براى مردم بخوانند ، بعد از يك سال كه در موسم جمع شدند ظاهرا عبد اللَّه مقفع بود كه گفت : مدت يك سال فقط آيهء  وَ قِيلَ يا أَرْضُ ابْلَعِي ماءَكِ . . . \r\nوقت مرا گرفته است ، ديگران نيز مانند او اظهار عجز كردند ، چون اين خبر به امام صادق عليه السّلام رسيد حضرت اين آيه را خواند :  قُلْ لَئِنِ اجْتَمَعَتِ الْإِنْسُ وَ الْجِنُّ عَلى أَنْ يَأْتُوا بِمِثْلِ هذَا الْقُرْآنِ لا يَأْتُونَ بِمِثْلِهِ وَ لَوْ كانَ بَعْضُهُمْ لِبَعْضٍ ظَهِيراً  اسراء / 88 ، در مجمع البيان نيز قضيه‌اى نزديك به آن نقل كرده است .\r\n45 -  وَ نادى نُوحٌ رَبَّهُ فَقالَ رَبِّ إِنَّ ابْنِي مِنْ أَهْلِي وَ إِنَّ وَعْدَكَ الْحَقُّ وَ أَنْتَ أَحْكَمُ الْحاكِمِينَ  .\r\nيعنى پس از نشستن طوفان ، نوح پسر غرق شده‌اش را به ياد آورد كه خدا فرموده بود :  احْمِلْ فِيها مِنْ كُلٍّ زَوْجَيْنِ اثْنَيْنِ وَ أَهْلَكَ  على هذا مىبايست\r\n\r\n","description":"","footnote":"","page_name":" 497 ","page_number":497},
  {"content":"\r\n\r\nخانواده‌اش به جز زنش نجات يابد حال آنكه پسرش كنعان غرق شده بود لذا گفت پروردگارا پسرم از خانوادهء من است ، وعدهء تو راجع به نجات خانواده‌ام حق است اين استدلال لازمه‌اش آن است كه پسرش غرق نمىشد ، ولى اين نتيجه را نگفت و گفت : با وجود اين استدلال تو عادلترين داوران هستى على هذا نوح ، نجات و زنده شدن پسرش را نخواسته است .\r\n46 -  قالَ يا نُوحُ إِنَّهُ لَيْسَ مِنْ أَهْلِكَ إِنَّهُ عَمَلٌ غَيْرُ صالِحٍ فَلا تَسْئَلْنِ ما لَيْسَ لَكَ بِهِ عِلْمٌ إِنِّي أَعِظُكَ أَنْ تَكُونَ مِنَ الْجاهِلِينَ  .\r\nاين آيه جواب نوح و نقض استدلال او است و آن اينكه منظور خدا از « اهلك » در آيهء گذشته ، اهلى است كه شايسته و نيكوكار باشد و چون پسر تو يك پارچه عمل ناصالح است پس از اهلى كه براى آنها وعدهء نجات داده شده نيست ، جمله  إِنَّهُ عَمَلٌ غَيْرُ صالِحٍ  نشان مىدهد كه مراد از « اهلك » اهل صالح و نيكوكار است ، و اين جمله نشان مىدهد كه پسر نوح به علت نداشتن قيد و وصف از اهل بودن خارج شده است نه اينكه واقعا فرزند نوح نبوده است .\r\nناگفته نماند : استدلال نوح عليه السّلام اين بود : خدايا پسرم از اهل من است ، وعدهء تو در نجات دادن اهلم حق است ، ديگر از خدا نخواست و نگفت : پس بايد پسرم نجات يابد و زنده شود . على هذا چيزى را كه نمىدانست از خدا نخواست ، پس جمله  فَلا تَسْئَلْنِ ما لَيْسَ لَكَ بِهِ عِلْمٌ  لازم نگرفته كه نوح چيزى را از خدا خواسته است ، بلكه نهى مطلق است كه نخواهد و نيز جمله  إِنِّي أَعِظُكَ أَنْ تَكُونَ مِنَ الْجاهِلِينَ  لازم نگرفته كه آن حضرت مشمول جاهلين شود و اين در صورتى بود كه نجات پسرش را از خدا بخواهد مانند خطاب خدا برسول اللَّه صلّى اللَّه عليه و آله :\r\n وَ لَوْ شاءَ اللَّهُ لَجَمَعَهُمْ عَلَى الْهُدى فَلا تَكُونَنَّ مِنَ الْجاهِلِينَ  انعام / 35 يا مانند كلام موسى :  قالُوا أَ تَتَّخِذُنا هُزُواً قالَ أَعُوذُ بِاللَّهِ أَنْ أَكُونَ مِنَ الْجاهِلِينَ  ( استفاده\r\n\r\n","description":"","footnote":"","page_name":" 498 ","page_number":498},
  {"content":"\r\n\r\nاز الميزان ) .\r\nخلاصه سخن آنكه : اى نوح در نجات يافتن از غرق ، ايمان و عمل شرط است ، ياران تو كه نجات يافتند مصداق  مَنْ آمَنَ  بودند اما پسر تو چنان ناصالح است كه گويى در عمل ناشايست محو شده و يك پارچه عمل غير صالح است كه مشروعيت سؤال از آن را نمىدانى .\r\n47 -  قالَ رَبِّ إِنِّي أَعُوذُ بِكَ أَنْ أَسْئَلَكَ ما لَيْسَ لِي بِهِ عِلْمٌ وَ إِلَّا تَغْفِرْ لِي وَ تَرْحَمْنِي أَكُنْ مِنَ الْخاسِرِينَ  .\r\nچون بر نوح روشن شد كه اقدام و استدلالش نزديك به لغزش بود ولى خدا حفظش كرد ، لذا در مقام استعاذه آمد و جملهء :  أَعُوذُ بِكَ . . .  نشان مىدهد كه چيز ندانسته را از خدا نخواسته است ولى جا داشت كه از خدا مغفرت و رحمت بخواهد آيه نشان مىدهد كه هم در مواقع گناه مىشود از خدا مغفرت خواست و هم در مواقع غير گناه النهايه معنى استغفار در قسمت دوم آن است كه خدا توفيق دهد تا به خطا نيافتد .\r\n48 -  قِيلَ يا نُوحُ اهْبِطْ بِسَلامٍ مِنَّا وَ بَرَكاتٍ عَلَيْكَ وَ عَلى أُمَمٍ مِمَّنْ مَعَكَ وَ أُمَمٌ سَنُمَتِّعُهُمْ ثُمَّ يَمَسُّهُمْ مِنَّا عَذابٌ أَلِيمٌ  .\r\nمراد از سلام ظاهرا سلامت از غرق و عذاب و مراد از بركات ، خيرهاى ثابت و فائده‌هاى سعادت آفرين است كه سعادت آخرت را نيز در بر دارد بر خلاف « سنمتّعهم » كه فقط شامل لذات دنيوى است و نصيب امتهاى كافر است مراد از  عَلى أُمَمٍ  امتهايى هستند از ياران نوح بنا بود به وجود بيايند و در علم خدا بود كه از راه نوح تبعيت خواهند كرد چنان كه  أُمَمٌ سَنُمَتِّعُهُمْ  نيز از آنها به وجود خواهند آمد ولى در اثر كفر فقط از لذات دنيا بهره خواهند برد .\r\nاين آيه چنان كه در الميزان نيز آمده نظير خطابى است كه به آدم و زوجه\r\n\r\n","description":"","footnote":"","page_name":" 499 ","page_number":499},
  {"content":"\r\n\r\nاو شد :   قُلْنَا اهْبِطُوا مِنْها جَمِيعاً فَإِمَّا يَأْتِيَنَّكُمْ مِنِّي هُدىً فَمَنْ تَبِعَ هُدايَ فَلا خَوْفٌ عَلَيْهِمْ وَ لا هُمْ يَحْزَنُونَ وَ الَّذِينَ كَفَرُوا وَ كَذَّبُوا بِآياتِنا أُولئِكَ أَصْحابُ النَّارِ هُمْ فِيها خالِدُونَ   بقر / 38 - 39 على هذا منظور آن است كه اى نوح مزاحم‌ها رفتند به سلامت و بركات كه براى تو و اهل ايمان است وارد زمين و زندگى جديد بشويد ولى از شما امتهايى نيز بوجود خواهند آمد كه در دنيا لذت ديده و در آخرت اهل عذاب خواهند بود .\r\n49 -  تِلْكَ مِنْ أَنْباءِ الْغَيْبِ نُوحِيها إِلَيْكَ ما كُنْتَ تَعْلَمُها أَنْتَ وَ لا قَوْمُكَ مِنْ قَبْلِ هذا فَاصْبِرْ إِنَّ الْعاقِبَةَ لِلْمُتَّقِينَ  .\r\nدر آخر ماجراى ، خطاب به حضرت رسول فرموده : اينها از خبرهاى گذشته و غيب است كه نه تو آنها را مىدانستى و نه قوم تو ، مىشود در اين جمله اشاره باشد كه آنچه يهود و ديگران نقل مىكنند مطابق واقع نيست ، در آخر از اين قصه نتيجه‌گيرى كرده و مىگويد :  فَاصْبِرْ إِنَّ الْعاقِبَةَ لِلْمُتَّقِينَ  يعنى همانطور كه نوح و يارانش نجات يافتند و كفار غرق شدند حساب تو و كفار نيز چنين خواهد بود .\r\n\r\nنكته‌ها\r\n\r\nمحل نوح در كجا بود\r\n؟ لازم است در زمينهء ماجراى نوح عليه السّلام نكته‌هايى ذكر شود : بنا بروايات ، محل غرق شدن قوم او در سرزمين عراق بود ، محل مسجد تاريخى كوفه جزء محيط عراق بود ، و نيز نقل شده : تنورى كه آب از آن جوشيد و طوفان را آغاز كرد در جاى مسجد كوفه بود ( اكنون گودالى به علامت آن در مسجد كوفه وجود دارد ) .\r\nو به روايت امام صادق عليه السّلام خانه‌هاى نوح و قوم او در شهرى بر كنار رودخانهء فرات در غرب كوفه بود رجوع شود به روايات تفسير عياشى و برهان\r\n\r\n","description":"","footnote":"","page_name":" 500 ","page_number":500},
  {"content":"\r\n\r\nو صافى و غير آن ، قرآن مجيد شهادت دارد كه در آن محيط كوه وجود داشته است كه پسر نوح گفت : به كوهى پناه مىبرم على هذا كوه جودى نيز بايد در آن حوالى باشد . بنا بر روايتى كه در تفسير عياشى و طبرسى از امام موسى بن جعفر عليه السّلام نقل شده : جودى كوهى است در نزديكى شهر موصل . اين روايت با رواياتى كه محل نوح را عراق فعلى تعيين مىكنند كاملا مناسب است ، صدر بلاغى در كتاب فرهنگ قصص قرآن مىنويسد : جودى كوهى است در نزديكى موصل كه با كوه‌هاى ارمنستان پيوسته است و اكراد در جوار آن زندگى مىكنند . . .\r\nكوه جودى داراى دو قله است . . . ارتفاع قلّه اوّل 17260 قدم و ارتفاع قلّهء دوم 16270 قدم از سطح درياست .\r\nدر تورات فعلى آن را كوه آراراط معروف گفته و هاكس در قاموس كتاب مقدس آن را پذيرفته است ، نويسندهء قصص قرآن مىگويد : اين خطاست و كوه آراراط در دشت « رس » در شرق ارمنستان است .\r\n\r\nباريدن آب و جوشيدن آن توأم با اعجاز بود :\r\nظهور قرآن مجيد در آن است كه بارانهاى سيل آسا از آسمان باريدن گرفت و زمين از همه جايش آب جوشيد ، گويى همه جاى زمين چشمه است :   فَفَتَحْنا أَبْوابَ السَّماءِ بِماءٍ مُنْهَمِرٍ وَ فَجَّرْنَا الْأَرْضَ عُيُوناً فَالْتَقَى الْماءُ عَلى أَمْرٍ قَدْ قُدِرَ   قمر / 11 و 12 يعنى درهاى آسمان را با آبى كه به شدت مىريخت باز كرديم و زمين را شكافته و به صورت چشمه‌ها درآورديم ، هر دو آب ، روى دستور معين شده به هم رسيدند ، آب تا جايى بالا رفت كه آن محل به صورت دريايى در آمد ، اختلاف حرارت هوا به شدت تغيير كرد تا طوفان وزيدن گرفت و به حكم  وَ هِيَ تَجْرِي بِهِمْ فِي مَوْجٍ كَالْجِبالِ  موج آب مانند كوه‌ها بود . اين همه باران بطور عادى نمىتواند باشد ، بلكه توأم با ارادهء خدا و اعجاز براى در هم كوبيدن\r\n\r\n","description":"","footnote":"","page_name":" 501 ","page_number":501},
  {"content":"\r\n\r\nطاغوتها و طاغوتيان بوده است .\r\n\r\nآب تا كجا بالا آمد ؟\r\nتورات فعلى در سفر تكوين در ابواب ششم تا نهم ، جريان نوح را به تفصيل ذكر كرده و مىگويد : آب همه كوه‌ها را كه در زير تمام آسمانها بود مستور كرد و جز نوح و آنها كه در كشتى بودند جنبنده‌اى در روى زمين باقى نماند و آب از بلندترين كوه‌ها پانزده زراع بالاتر رفت .\r\nاين سخن مورد تأييد قرآن مجيد نيست ، بنا به تصريح قرآن آن گاه كه موج طوفان همچون كوه‌ها بود ، پسر نوح در كنارى ايستاده بود و به پدرش گفت : به كوهى پناه مىبرم مرا از آب حفظ مىكند مگر آنكه بگوئيم بعدا بر كثرت آب اضافه شده است ، آن هم در صورتى ميسر است كه طوفان نوح محلى بوده باشد .\r\n\r\nآيا طوفان نوح محلى بود يا جهانى :\r\nبعضى از مفسران ، طوفان نوح را جهانى دانسته‌اند چنان كه ظاهر تورات فعلى نيز چنين است ، دليل آنها يكى ، جهانى بودن نبوت آن حضرت است كه مقتضاى آن عمومى بودن عذاب و طوفان است . دوم ظهور بعضى از آيات است كه دلالت بر عموم دارند مانند دعاى آن حضرت كه گفت :  رَبِّ لا تَذَرْ عَلَى الْأَرْضِ مِنَ الْكافِرِينَ دَيَّاراً  نوح / 26 كه ظهور « الارض » در همهء روى زمين است و آيهء :  لا عاصِمَ الْيَوْمَ مِنْ أَمْرِ اللَّهِ إِلَّا مَنْ رَحِمَ  هود / 43 و نيز آيهء :  وَ جَعَلْنا ذُرِّيَّتَهُ هُمُ الْباقِينَ  صافات / 77 كه ظاهر است در اينكه جز ذريه و ياران نوح كسى در روى زمين باقى نماند سوم در دو محل از قرآن آمده كه  قُلْنَا احْمِلْ فِيها مِنْ كُلٍّ زَوْجَيْنِ اثْنَيْنِ  -  فَاسْلُكْ فِيها مِنْ كُلٍّ زَوْجَيْنِ اثْنَيْنِ  مؤمنون / 27 ظاهرش در همه حيوانات است و اين نشان ميدهد كه طوفان عالمگير بوده و اين دستور براى آن بود كه نسل حيوانات از بين نرود .\r\n\r\n","description":"","footnote":"","page_name":" 502 ","page_number":502},
  {"content":"\r\n\r\nبه نظر نگارنده بعيد است كه طوفان عمومى و جهانى بوده باشد . اولا عمومى بودن دعوت آن حضرت در صورتى مفيد عمومى بودن عذاب است كه آن حضرت دعوت خود را به همه جا رسانده باشد ، به حكم :  لا يُكَلِّفُ اللَّهُ نَفْساً إِلَّا وُسْعَها  تا دعوت نشود و حجت تمام نگردد عذاب صحيح نخواهد بود ، آن حضرت چطور توانست در همه جاى زمين اتمام حجت و تبليغ بكند .\r\nثانيا : هيچ مانعى ندارد كه مراد از آيات شريفه محل زندگى نوح و همان منطقه باشد چنان كه مراد از آيه :  وَ إِنْ كادُوا لَيَسْتَفِزُّونَكَ مِنَ الْأَرْضِ  اسراء / 76 زمين مكه است .\r\nثالثا : اگر منظور از  زَوْجَيْنِ اثْنَيْنِ  همهء حيوانات باشد ، آن كشتى در چه وسعت بود كه بتوان اقلا سه هزار و پانصد نوع از پستانداران را با علوفه‌شان در آن جاى داد . آن هم از هر جنس يك جفت وانگهى آن حضرت چگونه مىتوانست آن همه حيوانات را بدست آورد ، در تفسير عياشى از امام صادق عليه السّلام نقل شده كه آن حضرت از هر جفت از ازواج هشتگانه كه در آيه  ثَمانِيَةَ أَزْواجٍ مِنَ الضَّأْنِ اثْنَيْنِ وَ مِنَ الْمَعْزِ اثْنَيْنِ . . .  انعام / 143 آمده است در كشتى حمل كرد و در آن روايت آمده : هم از اهلى آنها و هم از وحشى آنها و در روايت ديگر سگ و خوك هم نقل شده است .\r\nاگر بگوئيم : طوفان محلى بوده و كوه‌ها هم زير آب نرفته بودند ، آن وقت نوح حيوانات اهلى را كه تاب طوفان نداشتند سوار كرده ، وحشىها و و پرندگان نيز مىتوانستند به بالاى كوه‌ها پناه ببرند و خزندگان نيز در زير لاى و لجن همه از بين نمىرفتند و پس از پايان طوفان بالاخره مقدارى از آنها مىماند و تكثير مىشدند ، آن وقت ، مطلب طبيعى و قابل قبول خواهد بود و اللَّه العالم .\r\n\r\n","description":"","footnote":"","page_name":" 503 ","page_number":503},
  {"content":"\r\n\r\nرابعا : مقدار آبهاى درياها و ابرهاى آسمان به حدى نيست كه بتواند كوه‌ها را بپوشاند چون اول بايد درياها پر شوند ، بايد گفت : خدا از كرات ديگر آب فرستاده است ، اين هم بسيار بعيد است وانگهى منظور غرق شدن آن قوم بود ديگر حاجت نبود كه كوه‌ها در زير آب بمانند مگر آنكه بگوئيم در زمان نوح عليه السّلام خشكى روى زمين فقط به مساحتى مثلا مانند استان « گيلان » بود و قاره‌ها پيدا نشده بودند و همان مقدار نيز غرق شده و همه از بين رفته‌اند .\r\nصاحب المنار كه قائل به محلى بودن طوفان است مىگويد : ظواهر آيات به كمك قرائن و تقاليد رسيده از اهل كتاب نشان مىدهد كه آن روز در همهء روى زمين جز قوم نوح نبودند و آنها هم در اثر طوفان از بين رفتند ، جز فرزندان او ( و مؤمنين ) باقى نماندند و اين مقتضى آن است كه طوفان محلى بوده ولى خشكى در آن زمان كوچك بوده است ، زيرا كه از زمان تكوين و پيدايش بشر فاصله نداشت .\r\n\r\nطوفان نوح در كتابهاى ديگران :\r\nدر تفسير الميزان سورهء هود از المنار نقل كرده : جريان طوفان نوح در تاريخ امتهاى گذشته نيز مطابق تورات و گاهى مخالف آن ذكر شده آن گاه اين جريان را از كتب كلدانيها و يونانيها و « اوستا » كتاب مجوس و كتب هندىها نقل نموده است طالبان تفصيل بيشتر به الميزان و مانند آن رجوع كنند . راجع به عمر نوح عليه السّلام ذيل آيهء :  فَلَبِثَ فِيهِمْ أَلْفَ سَنَةٍ إِلَّا خَمْسِينَ عاماً  عنكبوت / 14 خواهد آمد .\r\n* * * جلد چهارم تفسير ( احسن الحديث ) به پايان مىرسد و جلد پنجم به يارى خدا از آيهء پنجاه سوره شروع خواهد شد .\r\n\r\n","description":"","footnote":"","page_name":" 504 ","page_number":504},
  {"content":"\r\n . \r\n","description":"","footnote":"","page_name":" 505 ","page_number":505},
  {"content":"\r\n . \r\n","description":"","footnote":"","page_name":" 506 ","page_number":506},
  {"content":"\r\n . \r\n","description":"","footnote":"","page_name":" 507 ","page_number":507},
  {"content":"\r\n . \r\n","description":"","footnote":"","page_name":" 508 ","page_number":508},
  {"content":"\r\n . \r\n","description":"","footnote":"","page_name":" 509 ","page_number":509},
  {"content":"\r\n . \r\n","description":"","footnote":"","page_name":" 510 ","page_number":510},
  {"content":"\r\n . \r\n","description":"","footnote":"","page_name":" 511 ","page_number":511},
  {"content":"\r\n . \r\n","description":"","footnote":"","page_name":" 512 ","page_number":512},
  {"content":"\r\n . \r\n","description":"","footnote":"","page_name":" 513 ","page_number":513},
  {"content":"\r\n . \r\n\r\n","description":"","footnote":"","page_name":" 514 ","page_number":514}
  ]