[
  {"content":"\r\n\r\nراه و روش ما\r\nراه و روش پيامبر ( ص ) ما است\r\nمناظرهء\r\nشيخ الحفاظ والمحدثين آية الله المجاهد\r\nآقاى حاج شيخ عبدالحسين امينى نجفى قدس سره\r\nدر سوريه\r\n\r\n","description":"","footnote":"","page_name":" شناسنامه 1 ","page_number":1},
  {"content":"\r\n\r\nاز انتشارات\r\nمكتبة\r\nالإمام اميرالمؤمنين عليه السلام\r\nالعامة\r\n( شعبهء تهران )\r\nچاپ از طرف :\r\nچاپ دوم\r\n1394 ه‍ = 1974 م\r\n\r\n","description":"","footnote":"","page_name":" شناسنامه 2 ","page_number":2},
  {"content":"\r\n\r\n\r\n[ مترجم و مصحح 
  ]\r\nترجمه از :\r\nعلامهء دانشمند ، آقاى حاج سيد محمد باقر موسوى همدانى\r\nتصحيح و تنقيب از :\r\nحجة الاسلام والمسلمين ، آقاى حاج شيخ محمدرضا مهدوى\r\n\r\n","description":"","footnote":"","page_name":" شناسنامه 3 ","page_number":3},
  {"content":"\r\n\r\n\r\nگفتارى از مكتبة الامام امير المؤمنين عليه السّلام العامّة\r\n( شعبة تهران )\r\nبسم اللّه الرّحمن الرّحيم هنگاميكه ، آية اللّه العظمى آقاى امينى - قدس اللّه روحه - تلاش پيگير و كوششهاى پرافتخار علمى خود را آغاز نمود ، و قدم بميدان تحقيق و تأليف كتاب پرمايه و جهانى « الغدير » نهاد ، در كهنسالترين مركز عالى تشيّع - نجف اشرف - كه ، دانشگاه امير المؤمنين عليه السّلام ، و مهد پرورش بزرگان و فلاسفه و حكما است ! و پايگاه الهام‌بخش مبرزترين علما و مراجع و پيشوايان اسلامى است ، با نقص بزرگى ، روبرو شد ! .\r\nو آن ، كمبود كتاب و مصادر بحثهاى گوناگون اسلامى بود ! .\r\nتهى ماندن ديار « باب مدينة علم الرسول - ص - » از اين نيروى اساسى - كه ، قويترين عامل پيشرفت فكرى اساتيد و مرّبيان و دانشجويان گروه مختلف علمى است - و نبودن كتابخانهء عمومى ، باعث شد كه ، آثار و انديشه‌هاى جاودان ، و ذخاير مذهبى ، و مفاخر فرهنگى ، و چكيدهء افكار هزاران فارغ التحصيل و تربيت شدهء مكتب آن آستان مقدّس از بين برود ! . و برخى از آن ، در سراسر گيتى ، پراكنده شود ! . و جهان تشيّع براى استفاده و بهره‌بردارى از آثار نوابغ خود ، دست نياز به اين و آن دراز كند ! .\r\nاين نقيصهء خفّتبار ، انگيزه شد كه ، مرحوم « آية اللّه امينى » كتابخانهء عمومى امير المؤمنين عليه السّلام را - در نجف اشرف - پيريزى كند . و با ارزشترين مآخذ و مدارك تمام رشته‌هاى علوم و فنون - بويژه ، رشته‌هاى اسلامى - را در آن ، گرد آورد ! ، و اين خلأ ننگين را جبران كند .\r\n\r\n","description":"","footnote":"","page_name":" شناسنامه 4 ","page_number":4},
  {"content":"\r\n\r\nديرى نگذشت ، كه ، اين كتابخانه ، در اثر فعّاليتهاى پژوهشى و خدمات فرهنگى و همكارى با مؤسّسات علمى جهان ، بيك كانون تحقيقاتى - اكادمى شيعى - مبدّل شد ، و در عداد مراكز مهمّ معارفى جهان درآمد ! .\r\nو با داشتن چهل و يك هزار جلد كتاب - از مهمترين مصادر و مآخذ علوم و فنون قديم و جديد - توانست ، سالى ده ماه ، بتعداد « 45800 » مطالعه‌كننده از عراق و سوريه و لبنان و ساير كشورهاى جهان بپذيرد ! .\r\nگذشته از اين خدمت ارزندهء انسانى ، صدها هزار برگ ، از مآثر و كتب مصادر اسلامى ( منحصر بفرد ) از كتابخانه‌هاى سوريّه و تركيّه و هند ، به روى نوارهاى « ميكروفلم » ، عكسبردارى نمود ! . و صدها جلد ، از اين آثار گرانبهاى علمى ، به روى كاغذ ويژه - پس از صحافى و تجليد - در دسترس همگان ، براى استفاده قرار داد ! .\r\nو با اهداى بيش از سه هزار جلد كتاب ، از مهمترين آثار فكرى علماى شيعه در رشته‌هاى تفسير ، و حديث و تاريخ ، و فقه ، و اصول ، و عقايد - بكتابخانه‌هاى عمومى ، و دانشگاهها ، و انجمنهاى علمى ، و مؤسسات تحقيقاتى سراسر گيتى ، گامى ارزنده و مثبت ، در راه تبليغات مذهبى برداشت ! .\r\nگروه متوّليان كتابخانه - مقيم تهران - به منظور پيروى از قدمهاى مقدّس بنيانگزار اين كانون افتخار شيعه ، در راه تبليغات مذهبى ، ضرورى و لازم دانست كه ؛ بتأسيس شعبهء كتابخانه ، در تهران - پايتخت كشور تشيّع - اقدام نمايد ! . و براى پوشاندن جامهء عمل بآرمانهاى برجسته‌ترين مدافع حريم ولايت ، و ادامهء رسالت آن پيشواى مجاهد ، تبليغات مذهبى را ادامه دهد ، و در اولين قدم ، بچاپ آثار و تصانيف علمى - خطّى و چاپى - آنمرحوم ، مبادرت نمايد .\r\nاينك ، كتابخانه ، با نشر اين اثر نفيس ترجمهء : سيرتنا و سنتا - كه شامل يك بحث مهمّ اسلامى است - كار خود را آغاز مىكند . و توفيق ادامهء اين جهاد مقدّس علم و دين را ، از پيشگاه ايزد يكتا ، مسألت دارد .\r\nمدير كتابخانه رضا امينى نجفى\r\n\r\n","description":"","footnote":"","page_name":" شناسنامه 5 ","page_number":5},
  {"content":"\r\n . \r\n","description":"","footnote":"","page_name":" 1 ","page_number":6},
  {"content":"\r\n\r\nبسم اللّه الرحمن الرحيم\r\n وَ مَنْ قُتِلَ مَظْلُوماً فَقَدْ جَعَلْنا لِوَلِيِّهِ سُلْطاناً فَلا يُسْرِفْ فِي الْقَتْلِ إِنَّهُ كانَ مَنْصُوراً \r\n« الاسراء : 33 »\r\n« عن عليّ عليه السّلام قال : كان رسول اللّه صلى اللّه عليه و آله و سلّم » « يقول : يا عليّ لقد أذهلني هذان الغلامان » « يعني الحسن و الحسين عليهما السّلام - أن أحبّ بعدهما » « أحدا أبدا ، إنّ ربّي أمرني أن احبّهما و احبّ » « من يحبّهما »\r\n« كامل الزيارات ص 50 »\r\n\r\n","description":"","footnote":"","page_name":" 2 ","page_number":7},
  {"content":"\r\n\r\nراه و روش ما راه و روش پيامبر ( ص ) ما است\r\n\r\n","description":"","footnote":"","page_name":" 3 ","page_number":8},
  {"content":"\r\n\r\nترجمهء مقدمهء نسخهء عربى\r\nبسم اللّه الرّحمن الرّحيم\r\n\r\nحجتهاى رسا مخصوص خداوند است\r\nرجال فكر و زعماى علم و فقاهت ، در راه مصلحت امّت اسلام ، و سوق دادن آنها بمسير پيشرفت و ترقّى ، شدائدى را تحمل ميكنند . و در زنده كردن ميراث علمى ، و دعوت بفراگيرى دانشهاى سودمند و مؤثر ، سختيها به خود راه ميدهند ، و در مبارزات پيگيرشان ، در تشويق مردم ، به راه واضح و پهناور حق ، از خودگذشتگيهائى ابراز ميدارند . و در بيدار كردن شعور ملت اسلام ، و آگاه كردن پيشروان علم و فضيلت ، بحقايق ثابت ، و روبرو ساختن آنها به راه صلاح و رستگارى ، رنجهائى بر خود ، هموار ميسازند . و چه بسا درك اينهمه ناملايمات و مصيبتهاى سنگين و طاقت‌فرسا ، براى همگان ، مشكل به نظر ميرسد .\r\nكسانى كه از اين وادى دورند ، و باندازهء بعد مشرق و مغرب ، از محيط قهرمانان علم و دانش ، فاصله دارند ؛ كجا و چگونه مىتوانند اينهمه امور اندوهبار ، پيشامدهاى ناگوار ، گردنه‌هاى خطرناك ، تيره‌روزيها ، مبارزات و سنگربنديها را تصور كنند !\r\nدر هر قرنى از ادوار اسلام ، خداوند سبحان ، نوابغى از آن گروه شايسته و شخصيهاى ممتاز ، براى اعادهء رونق دين حنيف ، برميانگيزد ، تا در اين راه ، باهمتى ثابت و عزمى راسخ - كه كوهها را از جا بركند - در مسير روشن ، استوار و سريع ، قدم بردارند ، و مشقتهاى سفر را تحمل كنند ، و در جستجوى گنجينه‌هاى علم و دين ، و برافراشتن كلمهء « راستى » و « داد » ، و بپاداشتن حجتهاى رسا ، و كوبيدن آثار باطل ، بنواحى مختلف گيتى در اوقات گوناگون ، سفرهاى پىدرپى نمايند ، و چهار ماه در زمين ، سير و سياحت كنند ، و چهار ماه ديگر ، چهار ماه ديگر .\r\nبيائيد از نزديك ، بتماشاى تمثال يگانه فرد ممتاز آنگروه بپردازيم . و گامهاى بلند ، و مسافتهاى دور و دراز و نهضتهاى علمى شخصيتى را - كه گوئى يكتنه ، كار امتى كرده - از نظر بگذرانيم :\r\n\r\n","description":"","footnote":"","page_name":" 4 ","page_number":9},
  {"content":"\r\n\r\n « ليس على اللّه بمستنكر * أن يجمع العالم في واحد » \r\n« نبايستى از خدا ، بعيد دانست كه عالمى را در فردى جمع كند . »\r\nاين شخصيت يگانه ، همانا ، استاد بزرگ ، حجة شيعه ، آيت شريعت مقدس ، تنها مدافع ناموس دين و مذهب ، سرور بزرگوار ما ، شيخ عبد الحسين احمد امينى نجفى ، صاحب كتاب معروف « الغدير » است ، كه : - خدايش زنده بدارد ، و مقامش را رفيع گرداند .\r\nوى ، دير زمانى استكه متواليا به اطراف عالم اسلامى ، سفر نموده ، و قرار را از خود ، سلب كرده ، و در جائى آرام نميگيرد . هرجا قدم ميگذارد ، گروهى از فرزندان اسلام - از فرقه‌هاى مختلف ، و مذهبهاى گوناگون - بدرك حضورش ميشتابند ، و از درياى علم ، و خرمن فضائلش بهره‌ها مىبرند . تو گوئى مدرسهء سيارى است كه انواع علوم مذهب ، و كلاسهائى از معارف اهل بيت طاهر ، و درسهاى عالى از ولايت كبرى - كه از كتاب و سنّت ، اتخاذ شده - همراه خود ، به اين سو و آنسو ميبرد .\r\nخطابه‌ها و مقالاتى از وى ، كه در شهرهاى بزرگ ايران ، - تهران ، خراسان ، اصفهان ، كرمانشاه ، و ساير بلاد - منتشر شده ، آويزهء گوش ده‌ها هزار نفر از رجال علم و دين است . و آوازهء مواقف جاودانه‌اش در صفحهء تاريخ ، و گامهاى وسيعش در نشر دعوت دين ، در شهرهاى بزرگ هند و پايتختهان آن ، بهمهء اقطار رسيده و در بين مردم آن ديار ، منتشر شده است .\r\nداستان سفر وى ، كه اخيرا ( در سال 1384 ) بنواحى مختلف سوريا انجام شد ، اگر همهء خاطرات آن ، و همهء سخنرانيهائيكه معظم له در آنجا ايراد كرد ، و نامه‌ها و مقالاتش ، همه جمع‌آورى شود ، خود ، كتابى ممتاز و سرشار از لطائف و ظرائف خواهد شد .\r\nاستاد بزرگوار ما چهار ماه ، در اطراف اين كشور ، اقامت گزيد ، و سرگرم استفاده از كتابخانه‌هاى بزرگ و با ارزش - دمشق و حلب - بود .\r\nدانش‌پژوهان اين ديار ، و اساتيد و رجال علمى و دينى آن ، از علم بيكران وى ، درسهاى عالى و سودمند گرفتند . و كنفرانسهاى طولانى كه در پيرامون بحثهاى پر ارزشى تشكيل شد - كه دست بسيارى از رجال علم و دين ، از آن كوتاهست - در اعماق دل شنوندگان ، جايگزين ميشد ، و در روح آنان ، رغبت و علاقهء عجيبى نسبت بعلوم - ولايت مطلقه عامّه - بوجود ميآمد ؛ ولايتيكه از خصائص آل اللّه و اهل بيت طاهرين عليهم السلام است .\r\nاز جملهء آن مباحثات ، بحث و مطالبى است كه اينك تجديد چاپ مىشود « 1 » و اين خود ، به تنهائى ارزش ساير مناظراتى را كه معظم له ، در اين مدت ، القاء فرموده‌اند ، به خوبى روشن مىكند .\r\nاين سخنرانى و كنفرانس ، از گرانبهاترين و عاليترين درسهاى مذهبى است كه ما تاكنون ، بيان كاملى در پيرامون موضوع آن ، در تأليفات علماى پيشين نيافته‌ايم . و كسى را\r\n\r\n\r\n","description":"","footnote":"\r\n( 1 ) - مقصود ، متن عربى كتاب است . ( مترجم )\r\n","page_name":" 5 ","page_number":10},
  {"content":"\r\n\r\nياراى آن نبود كه پردهء ابهام ، از رخسار آن بزدايد ، در حالى كه مجامع اسلامى ، بتجزيه و تحليل اين بحث خطير ، بىاندازه نيازمند بود . زيرا توجه نداشتن بحقيقت موضوع ، صفوف مسلمين را پراكنده كرد ، اجتماعشان را متفرق ساخت و اتحاد و اتفاقشانرا از بين برد ، تا آنكه : كمان ، بدست سازنده‌اش افتاد و بهدف دورى كه نشان كرده بود ، تيرش اصابت كرده و راه راست ، از گمراهى ، متمايز گشت . و در اين باره ، مشكلى نماند ، مگر آنكه حل شد . و هيچ معماى مبهم نبود ، مگر آنكه شبههء آن ، بر طرف گرديد ، و مسأله ، با صورتى كاملا روشن ، با روى باز ، جلوه‌گر شد . چنان كه امّت اسلام ، در قرون گذشته ، در پرتو پيروى از سنّت محمد ( صلى اللّه عليه و آله ) دست اتحاد و برادرى ميفشردند و بدانوسيله وحدت و صلح و صفاى خود را حفظ ميكردند .\r\nدر اياميكه - علّامهء امينى - در سوريا بودند ، باحترام ايشان ، مجالس باشكوه پرجمعيتى در « دمشق » ، « حلب » ، « معرة مصرين » ، « فوعه » ، « كفريا » و « نبّل » انعقاد يافت ، و بيشتر رجال بزرگ آنديار ، در آن شركت جستند .\r\nدر « حلب » ، به منزل و دار الضيافهء بزرگ و آبرومند آقاى - حاج سعيد رسول - ، كه شخصى موجّه و نيكوكار است ، وارد شدند .\r\nو در « معرة مصرين » ، بخانهء آقاى - حاج جميل رحّال - كه مرد صالحى است ، و زعامت آنديار ، بعهدهء او است .\r\nو در « فوعه » ، به منزل - حاج سيد محمد حسين راغب آل زهره - كه مرد شريفى است « 1 » .\r\nو در « كفريه » ، به منزل آقاى - حاج محمد عزّو - كه زعيم آبرومندى است .\r\nو در « نبّل » ، بخانهء - حاج عباس تقى - كه شخص بزرگ آبرومندى است البته همهء اينها ، با دعوت و اصرار قبلى بزرگان و ساير اهالى آنديار ، صورت گرفت . و حقا مهمان‌نوازى را از حيث اكرام و احترام ، بحدّ نهايت رساندند . براستى اين عواطف روحى ، ملكات فاضله و بزرگوارى نفس ، كه از آنان سرزد ، در صفحهء تاريخ ، با تقدير و تشكر ، تا ابد باقى خواهد ماند .\r\nدر آن مجالس باشكوه ، كلمات گهربارى از نظم و نثر ، دربارهء مقامات و كرامات - علّامهء امينى - ايراد شد . از آن جمله ، قطعه‌ايست كه علامهء پرمايه ، « شيخ موسى شمس الدين » « 2 » - هنگاميكه وى ، به قصد زيارت علّامهء امينى ، از « فوعه » ، وارد « حلب » شد - سروده است .\r\n\r\n[ سروده اي در رثاي علامه اميني ره 
  ]\r\nو آن قطعه ، اينست :\r\n\r\n\r\n","description":"","footnote":"\r\n( 1 ) - آل زهره ، خاندان شرافت و سيادتى است كه صفحات تاريخ شيعه ، پر از مدايح ، آثار و مآثر رجال آن اسرهء كريمه مىباشد .\r\n( 2 ) - موسى شمس الدين ، يكى از شخصيتهاى برجستهء خاندان بزرگ و ريشه‌دار فقه و علم و أدب است . اين خاندان ، همان خانوادهء فقيه بزرگ ، شهيد اول ، محمد بن مكى عاملى مىباشد كه شرح حال وى و بسيارى از رجال اين خانواده در كتاب - شهداء الفضيلة - تأليف « علّامهء امينى » موجود است .\r\n","page_name":" 6 ","page_number":11},
  {"content":"\r\n\r\n « إلى ( الشّهباء ) جئنا لا لقصد * سوا تقبيل راحات الأميني » \r\n« ما ، بحلب ، نيامده‌ايم جز براى دستبوسى - امينى - »\r\n « إمام المرشدين بلا مراء * و قطب رحاهم العالي المكين » \r\n« بدون چون و چرا ، پيشواى ارشاد كنندگان ، و محور عالى و استوار گردونهء آنان است . »\r\n « لمسنا منه آيات عظام * بطّي غديره الصافي المعين » \r\n« در لابلاى كتاب - الغدير - زلال و گوارايش آيات بزرگى ، مشاهده كرده‌ايم . »\r\n « حوى ماراق من صافي اللئالي * و ما قد عزّ من درّ ثمين » \r\n« آنكتاب ، چه گوهرهاى درخشان و شگفت‌انگيزى در بر دارد ؛ و چه درهاى گرانبهاى كميابى را شامل است . »\r\n « بك الشهباء ، قد زادت جمالا * و لكن موطني شبه الحزين » \r\n« حلب شهباء ، با قدوم تو ، جمالى دگر ، به خود گرفت .\r\nو ليكن ، شهر من همانند كانون حزن و اندوهست . »\r\n اذا لم تأته سيظّل دوما * يجود بدمع ناظره الغضون » \r\nاگر به شهر ما نيائى ، به زودى شهر ما براى هميشه ، اشكبار خواهد شد . »\r\n « ادام اللّه عزّك في هناء * و جنّبك المكاره كلّ حين » \r\nخداوند ، عزتت را - در عين آسايش - ادامه دهد . و در هر حال ، از بلاها دور بدارد . »\r\n « تقّبل ، هذه الأبيات منّي * و حاشا أن تخيب بكم ظنوني » \r\nاين چند بيت را از من بپذير .\r\nبعيد است كه اميدم بنوميدى مبدل گردد . »\r\n\r\n","description":"","footnote":"","page_name":" 7 ","page_number":12},
  {"content":"\r\n\r\nو از آن جمله ، قصيدهء شيخ فاضل ، و شاعر زبردست ، آقاى - شيخ جوادستّ - است كه نمايندهء ايشان ، آن را در - فوعه - هنگاميكه يك مجلس تاريخى در منزل آقاى سيد محمد حسين راغب - از سادات بنى زهره - انعقاد يافته بود ، ايراد كرد . و آن قصيده اينست :\r\n « سلام في صفا الماء النمير * و في نشر الأزاهر في البكور » \r\n« سلامى كه در صفا ، مانند آب زلال باشد و در بوى خوش ، چون شكوفهء صبحگاهان »\r\n « و اجلال و اعجاب و حبّ * مكين بات يزخر في الضمير » \r\n« و بزرگداشتى ، بشگفت‌آوردنى و محبتى استوار كه دل ، از آن ، لبريز شود »\r\n « و بعد فيا اماما قد تسامى * علا فاحّتل اوساط الصدور » \r\n« و بعد از سلام و تهنيت ، اى پيشوائيكه بجايگاه بلندى قدم نهاده‌اى و در اعماق دلها منزل گرفته‌اى »\r\n « ليهنك ما حباك اللّه ربّي * من الالهام و العلم الغزير » \r\nگوارا باد ترا ، الهام و دانش سرشار كه پروردگار ، به تو ارزانى داشته است . »\r\n « بذذت فطاحل العلماء علما * وفقت الكل بالجد المرير » \r\n« تو ، از نظر علم ، بر دانشمندان بزرگ ، برترى جستى و با كوشش مداوم ، بر همگان ، فائق آمدى »\r\n « فمالك فى اطلاعك من شبيه * و مالك فى فضالك من نظير » \r\n« در اطلاعات وسيعت ، شبيهى براى تو نيست و در فضائل ، برايت نظيرى نى »\r\n « و حسب المرء برهانا على ذا * مؤلفك المسمى ب ( الغدير ) » \r\n« در اين باره ، براى هركس ، كتاب الغديرت دليل كافى است . »\r\n\r\n","description":"","footnote":"","page_name":" 8 ","page_number":13},
  {"content":"\r\n\r\n « فذاك السفر معجزة الليالي * يظلّ الوتر فى كتب العصور » \r\n« ( آرى ) اين كتاب ، معجزهء شبها است ، كه در بين كتب اعصار گذشته ، يگانه و بىنظير مانده است »\r\n « به حارت عبا قرة البرايا * و أعجب كل ارباب الشعور » \r\n« برجستگان و نوابغ ، با ديدن آن ، متحير شدند و صاحبان عقل و شعور ، بشگفت آمدند . »\r\n « يفوق البحر عمقا و اتساعا * و من عجب ( غدير ) كالبحور » \r\n« از نظر عمق و وسعت ، از دريا سر زده است .\r\nشگفتا ! بركه‌اى همانند درياها است ! »\r\n « به أثبّت حادثة الغدير العظيمة فهى شمس فى الظهور » \r\n« با آن كتاب ، حادثهء بزرگ - غدير - را اثبات كرده‌اى . آنچنانكه مانند خورشيد ، آشكار شد . »\r\n « و قد حققّت ما لمقال طه * بذاك اليوم من معنى كبير » \r\n« و معنى بزرگى كه در گفتار رسولخدا .\r\nدر آن روز بود ، بثبوت رساندى »\r\n « كما أثبّت ما لأبي تراب * من الآيات و الشأن الخطير » \r\n« همچنانكه ، آيات و مقام بزرگ - ابو تراب - را اثبات كردى . »\r\n « أبنت فضائل الكرار حتى * بدت للمبصرين بلاستور » \r\n« فضائل - حيدر كرار - را آنچنان آشكار كردى ، كه براى صاحبان بصيرت ، بىپرده ، ظاهر گشت »\r\n « و سلّطت الضياء على كثير * من المرويّ عن طه البشير » \r\n« بسيارى از روايات پيامبر مبشر را با نورافكن تحقيق ، از تاريكى ابهام ، بيرون آوردى »\r\n « بشأن مناقب و سمات فضل * اذا هو من أساطير الغرور » \r\n« آن رواياتيكه در مناقب و نشانه‌هاى فضل على بود و چون افسانه‌هاى فريبنده ، محسوب ميشد . »\r\n\r\n","description":"","footnote":"","page_name":" 9 ","page_number":14},
  {"content":"\r\n\r\n « و كنت بكل بحث لا تبارى * بتمحيص الصواب و كشف زور » \r\n« در هيچ بحثى - از نظر جدا كردن صواب و حقيقت ، و برملا كردن باطل ، - كسى از تو پيشى نگرفته . »\r\n « فريدا في الاحاطة و التقّصي * بعيد الغور في سبر الامور . » \r\n« در احاطه و رسيدن به آخرين نقطهء هر مطلبى ، يگانه‌اى در دقت و تجارب امور ، عميق و دورانديش هستى . »\r\n فلم تترك لمعترض مجالا * و لا لأخي ارتياب من عذير » \r\n« ( در اين كتاب ، ) براى اعتراض كننده ، مجالى نگذاشتى . و براى كسانى كه به شك و ترديد ، خو گرفته‌اند ، عذرى ننهادى . »\r\n فبورك سعيك المحمود دوما * و جوزي بالمثوبة و الشكور » \r\n« اين سعى پسنديدهء تو ، تا ابد ، مبارك باد .\r\nو خداوند ، با ثواب و تشكر ، پاداش دهد . »\r\n « و دمت مؤيدا بعزيز نصر * و تسديد من اللّه القدير » \r\n« خداوند ، با مددى بىنظير ، هماره ترا تأييد كند .\r\nو پيوسته از جانب خداى توانا بصواب و راستى ، رهنمون شوى . »\r\n « يصونك ربنا من كل شرّ * لتبقى للحقيقة خير نور » \r\n« پروردگارمان ، از هر شرى ترا نگهدارد ، تا براى حقيقت ، بهترين نور ، باقى بمانى . »\r\n « و أهلا فى ختام ثم سهلا * بمولانا الأمينّي الشهير » \r\n« در خاتمه ، بمحضر سرور خود - امينى - تحيت و ترحيب ، تقديم ميداريم . »\r\nو از آن جمله ، قصيده‌ايست كه شاعر شهير ، آقاى « حاج احمد رشيد مندو » سروده است .\r\nوى ، از شعراى - اهل بيت - و صاحب ديوان [ سوانح الافكار 
  ] مىباشد - كه بچاپ رسيده است .\r\nقصيده را در مجلس - سيد شريف - ايراد نمود .\r\n\r\n","description":"","footnote":"","page_name":" 10 ","page_number":15},
  {"content":"\r\n\r\nآن قصيده اينست :\r\n « أخّلاي هذا ليوم عيد مؤّكد * و فيه بدى طير السرود يغرد » \r\n« دوستان ! امروز عيد ثابت استواريست ، در اين روز ، مرغان خوش‌آواز ، بنغمه‌سرائى پديدار شدند . »\r\n « ولاحت به الأفراح من كل جانب * و راحت به الأشعار تتلى و تنشد » \r\n« امروز ، سرود و شادى از هر طرف روى آورده ، و بدانجهت ، چكامه سروده و خوانده مىشود . »\r\n « و هبّ نسيم الكون فيه معطّرا * و شعّ به نور العلا يتوّقد » \r\n « امروز ، نسيم هستى ، با بوى خوش ميوزد * و نور عظمت و بزرگى ، فروزان گرديده است . » \r\n « و ألوية الأقبال و البشر حلّقت * ترفرف في جوّ المعالي و تصعد » \r\n« پرچمهاى بشارت و كاميابى ، حلقه‌وار ، گرد آمده است . و در فضاى شرف و بزرگى ، بالا رفته و در اهتزاز است . »\r\n « و حلّت على الفوعا و كلّ ربوعها * من البركات الغرّما لا تحدد » \r\n« و بركات درخشانى به شهر - فوعه - و كوى و برزنش ، فرود آمد ، كه براى آن ، حدى نشايد . »\r\n « بمقدم من في الكون زينة عصره * و من هو في كلّ الفضائل أوحد » \r\n« اينهمه ، بواسطهء قدوم كسى است كه در عالم هستى ، زينت عصر خود ، و در تمام فضائل ، يگانهء دورانست »\r\n « و آية دين اللّه و العلم الذي * يؤّم لحل المشكلات و يقصد » \r\n« و آيت دين خدا است ، و شاخصى است كه در حلّ مشكلات ، همه بسويش ميشتابند . »\r\n « و نبراس هذا العصر في العلم و الهدى * و ذو الفضل في الدنيا الذي ليس يجحد » \r\n« در دانش و رهبرى ، چراغ زمانست .\r\nو در اين روزگار ، كسى را ياراى انكار فضلش نيست . »\r\n\r\n","description":"","footnote":"","page_name":" 11 ","page_number":16},
  {"content":"\r\n\r\n « و ذو الأطّلاع الواسع الثاقب الذي * أبى مثله بين البرية يوجد » \r\n« داراى اطلاعات وسيع و نافذ است ، بطوريكه نظيرش بين مردم يافت نميشود . »\r\n « و إنّا نحيّيه و نهديه دائما * سلاما جزيلا كلّ يوم يجدد » \r\n« ما ، پيوسته بوى ، تحيت ميگوئيم .\r\nو هر روز ، سلامتى تازه و فراوان ، بحضورش تقديم ميداريم »\r\n « تحيّة ترحيب بطلعته التي * بأنوارها كل الظلام يبدد » \r\n« تحيت خوش‌آمدى بچهرهء روشنش آنچهره‌ايكه با انوارش تاريكيها را بزدايد . »\r\n « و إنّا بهذا اليوم شرقا و مغربا * ننادي و لا نخشى و لا نتردد . » \r\n« ما ، امروز در شرق و غرب عالم ، بدون بيم و ترديد ، با بانك بلند ( و فرهما ) فرياد مىزنيم . »\r\n « على الطائر الميمون يا خير زائر * علينا به حلّ الفلاح المؤّبد » \r\n« به خوشبختى : اى بهترين مهمانى كه بقدوم تو ، رستگارى ابدى برما فرود آمد . »\r\n « و أفضل نحرير بفضل اجتهاده * و تأليفه كل الافاضل تشهد » \r\n« اى بالاترين استاد ماهريكه ببرترى اجتهاد و تأليفش ، تمام فضلا گواهى دهند . »\r\n « و علّامة الأعلام و الأصيد الذي * على رأسه تاج الفضائل يعقد \r\n« اى استاد اساتيد و اى پادشاه علميكه تاج فضائل ، به روى سرت نصب شده است . »\r\n « و من هو فى دنياه نابغة الورى * و منزله فوق العلاء مشيّد » \r\n« و آنكسيكه در زمان خود ، نابغهء خلق است .\r\nو جايگاهى بالاتر از بزرگى و عظمت ، برايش برافراشته‌اند »\r\n\r\n","description":"","footnote":"","page_name":" 12 ","page_number":17},
  {"content":"\r\n\r\n « و قدوة كتاب الانام جميعهم * و مرجعهم بين الورى و المقّلد . » \r\n« و پيشواى جميع نويسندگان ، و مرجعيكه نويسندگان ، از او تقليد و اقتباس نمايند . »\r\n « و من أذعنوا طرا لفضل يراعه * و يكفيهم منه [ الغدير 
  ] المخلّد » \r\n« و كسى كه همگى ببرترى قلمش اذعان دارند و - الغدير - جاويدان براى آنان كفايت مىكند »\r\n « فقد كان فى الاسلام أعظم منهل * لأهل النهى و الرشد فيه مؤكّد » \r\n« اين كتاب ، در اسلام ، بزرگترين و مطمئن‌ترين منبعى است براى خردمندان و متفكران . »\r\n « و أحرفه كانت نجوما منيرة * اذا غاب منها فرقد لاح فرقد » \r\n« و حروف آن ، ستاره‌هاى درخشانى است ، هرگاه دسته‌اى از آن ناپديد شود ، گروه ديگرى آشكار گردد . »\r\n « و قد عقم التأليف بعد وجوده * و آلى بأن يبقى به و هو مفرد » \r\n« بعد از - الغدير - مادر تأليف ، نازا گشت و ( تأليف ) ، سوگند خورده است كه تنها با - الغدير - بماند .\r\n « و يكفيه فى مولى الأنام حديثه * و من بعده ولّاه طه محمد . » \r\n« و همين بس ، كه گفتگويش ، دربارهء مولى امير المؤمنين و امامان بعد از او است كه پيامبر اعظم ، آنها را بولايت برگزيد . »\r\n « و لا شكّ من ينصر عليّا و حقّه * و أبناءه فهو الوليّ المسدّد » \r\n« و بدون ترديد ، كسى كه از - على - و حق او دفاع كند ، او و فرزندانش را يارى نمايد ، خودوليى است كه به راه صواب ، ارشاد شده است . »\r\n « و أين لهم مثل ( الأمينىّ ) ناصر * و سيف على كل الأعادى مجرّد » \r\n« و كجا براى آل محمد ( صلى اللّه عليه و آله و سلم ) ، ياورى و شمشير كشيده بجان دشمنان ، مثل - امينى - يافت شود . »\r\n\r\n","description":"","footnote":"","page_name":" 13 ","page_number":18},
  {"content":"\r\n\r\n « و يكفيه بالتعريف عنه غديره * و منه لأهل الفهم يكفى مجلّد » \r\n« و در تعريف او ، كتاب الغديرش كافيست .\r\nو يكجلد آن ، براى اهل فهم بس است . »\r\n « و إن شيد من بعض الافاضل في الثرى * لرفع كيان الدين ناد و مسجد \r\n« اگر براى برافراشتن موجوديت دين ، بواسطهء برخى از فضلا ، مجلس و مسجدى برپاگشته است . »\r\n « و فى كل قطر ( للأمينّي ) منبر * و جامعة من كل علم و معهد » \r\n« براى - امينى - در تمام اقطار ، منبرى و دانشگاهى و آموزشگاهى از هر علم ، موجود است . »\r\n « و يا أيّها الضيف الكريم الذى أبت * فضائله في الدهر تحصى و تعدد » \r\n« واى ميهمان بزرگواريكه در تمام ادوار ، فضائلت را شماره نتوان كرد . »\r\n « فمنّي على قدرى تقبّل هدّيتي * و إنيّ على طول المدى لك أحمد » \r\n« باندازهء ظرفيتم هديه‌ام را قبول كن و من ، در طول زندگى ، همواره ستايش تو خواهم كرد . »\r\n « و يا أهل فوعانا اهنأ و ابو جوده * بدولة سورّيا و نادوا و رد دوا » \r\n« و اى اهل - فوعا - ، وجود ويرا بدولت - سوريا - تهنيت گوئيد . و با صداى بلند ، هماره ، تحيت و ترحيب ، بحضرتش\r\n « بحضرته أهلا و سهلا و مرحبا * و دام على الأيام و هو مؤيد » \r\n« تقديم كنيد . پيوسته عمرش با دوام و تأييداتش روزافزون باد . »\r\nاين بود گوشه‌اى از آن مجالس و محافل بزرگ . در اين مختصر نميتوان همهء آن يا بيشتر آن را ايراد كرد . البته بسيارى از شخصيتهاى برجستهء اهل سنّت ، و رجال علمى آنان ، نامه‌هائى بحضور « علّامه امينى » - بعد از مراجعت از سوريا - نوشتند . و اين نامه‌ها حكايت مىكند كه مسافرت معظم له به اين كشور ، آثار گرانبهائى در نفوس اهالى آنديار ، گذاشته است .\r\n\r\n","description":"","footnote":"","page_name":" 14 ","page_number":19},
  {"content":"\r\n\r\nما از آنها تنها يك نامه را نقل ميكنيم . و آن ، از طرف - جمعية الاعمار و الاحسان - حلب ، بقلم رئيس جمعيت ، علّامهء صالح و پرهيزگار ، حضرت - شيخ ابراهيم حاج حسين ضرير - مىباشد .\r\n\r\n[ نامه ايي به علامه اميني ره 
  ]\r\nو اينك ( ترجمهء ) اصل نامه :\r\n« بسم اللّه الرحمن الرحيم »\r\n« كانون علم ، چراغ فضيلت ، استاد محقق و پيشواى مورد اعتماد ، علّامهء امينى دام - ظله العالى .\r\nسلام بر تو اى درياى بيكرانيكه درهاى كمياب ، و گوهرهاى پراكنده در كتاب غديرت گرد آورده‌اى .\r\nسلام توأم با دستبوسيت ، و رحمة اللّه و بركاته .\r\nنامهء گرامى شما كه سرشار از محبت و دوستى ، و ايمان و جهاد بود ، و اصل شد . از خداى بزرگ توانا عمر طولانى برايتان خواستاريم ، تا براى مسلمانان ، باب هدايت و ارشاد باشيد . و اين عيد سعيد ، بر شما مبارك باد . و آرزومنديم كه خداوند ، آن را عيد نصرت و الفت و يگانگى و وحدت كلمهء مسلمين قرار دهد . انه سميع الدعاء .\r\nبعد از تقديم مراتب احترام و تعظيم ، اى سرور بزرگواريكه سفرهاى فراوان مينمائى آنچنانكه گوئى خداوند بر تو فرض و لازم كرده مدرسهء سيارى باشى كه وظيفه‌اش تبليغ و ارشاد و نشر علوم و معارف و دعوت بخدايتعالى با حكمت و پند نيكو است . و اين ، خود ، وظيفهء افراد بشارت‌دهنده و بيم‌دهنده است .\r\nمسافرتهاى سودمند شما بأكثر بلاد مسلمين ، عموميت پيدا كرد . و نام نيك و پاداش بزرگتانرا جاويدان ساخت . خداوند يار شما و تقوى توشهء شما باشد .\r\nلطف الهى شامل حال ما شد كه حظ فراوان و سهم عمده‌اى از اين سفرها نصيب ما گشت .\r\nآرى از تشريف‌فرمائى شما بنواحى سوريا و مطالبيكه از اين مدرسهء سيار علوم عقلى و نقلى ايراد شد ، بهره‌ها برديم . بخصوص ، آن چند روزيكه در حلب ، در منزل حاج سعيد رسول - كه از مخلصين و ارادتمندان اهل بيت كرام عليهم السلام مىباشد - مهمان بوديد . خداوند امثال او را زياد كند و از كيد دشمنان ، محفوظ بدارد .\r\nچه شب زنده‌داريها و مجالس دينى برپا شد . و گروههاى مختلف ، از حلب و اطراف آن ، براى چيدن آن ميوه‌هاى پاكيزه ، و آگاهى بر آن حقايق و گنجينه‌هائيكه بدست فراموشى سپرده شده بود ، هجوم آوردند .\r\nبراستى درسهاى صحيح و درستى در اصول و فروع اسلام بود ، بطوريكه دلها از آن نورانى گشت و پرده‌هاى ابهام زدوده شد .\r\nبهترين اوقاتيكه براى يادآورى شايسته‌تر است ، آن چهار شب با بركت تاريخى است كه در چهار شهر گذرانديم . شهرهائيكه ساكنين آن ، نسبت بولاى اهل بيت - كه خداوند ، آنها را از هر نوع پليدى ، پاك نموده است - از قديم الايام ، ايمان دارند و بفضل باريتعالى\r\n\r\n","description":"","footnote":"","page_name":" 15 ","page_number":20},
  {"content":"\r\n\r\nبراى هميشه مؤمن خواهند بود . با وجود اينكه وصله‌هاى دروغى و نسبتهاى ناروائى تحمل ميكردند ، در عين حال بر عقيدهء خود ، ثابت ، و بر ولاء خالص اهل بيت عليهم السلام ، و قيام بشعائر دينى ، استوار بودند .\r\nيكى از آنشهرها ، « كفريه » بود ، كه بدعوت دانشمند علامه ، آقاى - شيخ اسماعيل حاج حسين آل ضرير - و مجاهد فعال و تربيت يافته فرهنگ اسلام ، آقاى - عبد العزيز جحجاح فرزند برومند « آقاى حاج محمد عزو » - كه يكى از زعماى نيكوكار محل است ، و حقا مايهء آبادانى و ارشاد اهالى آنديار است - آنجارا مزين فرموديد . و آنشب را كه در منزل آبرومند ايشان گذرانديم ، راستى چه شب تاريخى با سعادتى بود ، زيرا وعظ و ارشاد و بحثهاى دينى ارزنده‌اى در آنجا بميان آمد .\r\nدومين شهر ، شهر « فوعه » بود ، كه از طرف رجال با ايمان و بزرگوارش از شما دعوت شد . بخصوص در طليعهء آنان ، علّامه « شيخ موسى تقى آل شمس الدين » و « حاج سيد محمد حسين راغب آل زهره » بودند . و در منزل آبرومندش كه قبلا براى پذيرائى واردين - از سادات و علماء - آماده شده بود ، مجلسى پر از جمعيت ، انعقاد يافت ، خداوند ، امثال او را زياد كند .\r\nاو و خاندانش را محفوظ بدارد .\r\nدرس آنشب ، در اطراف مطالب متنوع ، و بحثهاى ارزنده ، دور ميزد ، و از اصول مذهب و فقه و علوم پيشرفته از طرف رجال و شخصيتهاى فرهنگى و علوم معقول و منقول ، سؤالات زيادى ميشد . در مقابل ، پاسخهاى با ارزش و رسا ، با بيانى محكم ميشنيديم . حاضرين ، - با وجود عقايد گوناگون ، و اختلاف سطح علميشان - همگى بهره‌مند شدند .\r\nفرداى آن روز ، شهر « فوعه » را ترك نموديم و به ناحيهء « معرة مصرين » حركت كرديم .\r\nو بر مجاهد بزرگ ، آقاى « حاج جميل رحال » - كه زعيم و عهده‌دار مصالح دينى امت شيعه ، و متولى اوقاف آنها است - وارد شديم .\r\nو اين ، بخاطر دعوت پدر بزرگوار وى بود .\r\n[ از جمله اوقاف آنجا ، زيارتگاهى بود ، منسوب بمولانا امير المؤمنين عليه السلام ، كه بر سردر آن ، اسم امام . و اسم زيارتگاه و بنا كنندهء آن ، به خط كوفى نوشته شده است . 
  ]\r\nدر آنمجلس ، سؤالهاى ارزنده بسيارى از طرف جناب استاندار « ادلب » و آقاى استاد توفيق يوسف ، فرماندار ناحيه ، و همچنين شخصيتهاى ديگر ، پرسشهاى باارزشى بميان آمد .\r\nو از جمله مسائلى كه در اطرافش بحث نموديد ، آيهء تطهير بود ، كه در شأن اهل بيت نازل شده است . و نيز ، مسألهء - متعه - بود ، كه مردم نادان ، آن را از آفات شيعه مىپندارند .\r\nبنا بدعوت دانشمند فاضل ، « شيخ عباس حاج خليل » و ساير رجال با ايمان اين محل كه در رأس همه ، عمدة الاخيار « حاج عباس تقى » و فرزند برومندش ، « حاج ابراهيم تقى » - كه خداوند ، بر تقوى و كوشش آنها بيفزايد - از « معرة مصرين » به « حلب شهباء » ، و از آنجا بقريهء « نبل » وارد شديم .\r\nاولين اجتماعى كه در اين محل ، انعقاد يافت ، در مسجد جامع بود . و بعد از اقامهء نماز ظهر و عصر ، پيرامون خلافت و امامت ، و وجوب محبت و تمسك باهل بيت ، بحث و\r\n\r\n","description":"","footnote":"","page_name":" 16 ","page_number":21},
  {"content":"\r\n\r\nتحقيقى به عمل آمد . و براى شنيدن آندرس ، مردم ، ازدحام عجيبى كردند .\r\nبعد از آن ، در خانهء « حاج عباس تقى » نامبرده ، اجتماعى برپا شد .\r\nدر آنشب پر بركت ، بحثهاى مهمى در پيرامون موضوعات مختلفى از اصول و فروع ، بر اساس و مبناى سنت اهل بيت پيامبر اعظم عليهم السلام ، بميان آمد . و پياده كردن برنامهء ساختمان زيارتگاهى كه در حلب بود ، - و ما ، خود ، درصدد تجديد بناى آن بوديم - از طرف معظم له تأييد شد .\r\nو اين زيارتگاه ، در نزديكترين راهى واقع است كه بمزار شريف محسن سقط شده - فرزند امام شهيد ، حسين بن على عليهما السلام - كه در غرب حلب ، در جبل جوشن ، قرار دارد ، منتهى ميگردد .\r\nاين زيارتگاه باستانى تاريخى كه بنايش قبل از هزار سال است ، از موضوعاتى است كه سزاوار است براى تحكيم و تثبيتش ، در بذل مال ، تسريع شود . زيرا يكى از خانه‌هائى است كه خداوند ، اجازه داده است كه برافراشته شود و نامش در آن برده شود . بيقين ، يكى از مشاهد اهل بيت است كه امانتهاى خدا و رسولش در نزد امت اسلام‌اند ، و شكّى نيست كه حفظ اين امانتها ، و اداى حقشان واجب است .\r\nاين زيارتگاه ، روى صخره‌اى بنا شده كه سر مبارك شهيد كربلا - حسين بن على عليهما السلام - را ( در مسير شام و كوفه ) بر آن ، نهاده بودند . و تفصيل اين موضوع ، در بسيارى از كتب تاريخ موجود است .\r\nاى سرور گرامى ! كوشش‌هاى جدّى و مفيد و جهاد مقدست گوارا باد . و خداوند ، اجر و پاداشت را زياد كند . و ترا با محمد و آل اطهار ، صلوات اللّه عليهم محشور فرمايد .\r\nو السلام عليك يوم ولدت و يوم تموت و يوم تبعث حيّا .\r\nسرور عزيز ، تنها چيزى كه فعلا براى ما خيلى مورد اهمّيت است ، تكميل و تعمير اين زيارتگاه شريف است كه گذشت زمان ، بناى آن را فرسوده نموده و احتياج شديدى بتجديد بنا دارد . و جنابعالى ، بزرگى بنا و بيشتر برنامهء آن را از نزديك ، مشاهده فرموديد ، و از نحوهء كار و بار سنگينى كه بدوش گرفته‌ايم ، كاملا اطلاع داريد و به خوبى ميدانيد كه اين مؤسسهء خيريه تا چه حد احتياج بمساعدت مادى و معنوى اهل خير و صلاح دارد . و چنان كه مستحضر هستيد در نظر داريم كه مدرسه‌اى براى طلاب علوم دينى هم در اينجا بنا نمائيم . و همچنين كتابخانه‌اى كه براى جمعيت ( الاعمار و الاحسان ) ، تأسيس كرده‌ايم ، بگسترش آن نيازمنديم .\r\nآرزو داريم كه با اشارهء حضرتعالى ، نيكوكاران ، بر حسب امكاناتشان ، از مساعدت و اعانت ، دريغ نورزند . امر ، امر شما است ، و سلام بر شما و فرزندان گراميتان . »\r\n« جمعيت الاعمار و الاحسان - ابراهيم الحاج حسين . »\r\nاين بود پاره‌اى از خاطرات مسافرت - علامه امينى - بشهرهاى سوريا .\r\nاميد است در آيندهء نزديك ، كتابى دربارهء اين مسافرت ، بضميمهء ساير سفرهاى آن جناب ، منتشر سازيم . و بدينوسيله ، بنشر بقيهء سخنرانيها و بحثهاى ارزنده‌ايكه از بيست جلسه تجاوز مىكند ، اقدام نمائيم .\r\nو ما التّوفيق الّا باللّه عليه توكّلت و الحمد للّه اولّا و آخرا .\r\n( ناشر )\r\n\r\n","description":"","footnote":"","page_name":" 17 ","page_number":22},
  {"content":"\r\n\r\n« كتابيكه اينك از نظر خوانندهء محترم ميگذرد ، سفرنامه و يادداشتى است كه جناب آقاى آية اللّه امينى ، يگانه مدافع حقوق از دست شدهء خاندان رسالت عليهم السلام و نويسندهء تواناى كتاب نفيس « الغدير » ، در سال 1384 قمرى بقلم خود نگاشته و در آغاز آن چنين خاطرنشان ساخته است : »\r\n\r\n« سفرى خجسته »\r\n فَسِيحُوا فِي الْأَرْضِ أَرْبَعَةَ أَشْهُرٍ  « 1 » امسال موفق به بازديد از كشور جمهورى عربى سوريا شديم ، و مدت چهار ماه در آن كشور بوديم ، و از كتابخانه‌هاى معمور باارزش آن استفاده‌ها نموديم كتابخانه‌هايى ديديم سرشار از نفائس گرانبها و بىنظير از يادگارهاى علمى اسلامى ، كتابهاى مخطوطى كه به خط رجال علم و فضيلت و ادب و حفّاظ حديث و پيشروان فقه و تفسير نگاشته شده است .\r\nو نيز در ميان طبقهء تحصيل كرده و رجال علمى و أساتيد ، بافرادى برخورد نموديم كه ملكات فاضله و نفسيات كريمه و خلق‌وخوى پسنديده آنان بحدّى قابل تقدير بود كه جا دارد براى هميشه فراموش نگشته ، و چنين مردمى همواره مورد تشكر و ستايش قرار بگيرند .\r\n\r\nخاطرات ما در شهر حلب :\r\nدر اين سفر چهارماهه ، مدت بيست و دو روز در حلب بوديم ، و در تمامى اين مدت ، شبها تا نيمه‌شب در انجمنى كه از اساتيد و رجال موجه شهر و رهبران دينى و\r\n\r\n\r\n","description":"","footnote":"\r\n( 1 ) - در زمين ، چهار ماه سير و سياحت نمائيد . « آيهء 2 سورهء توبه »\r\n","page_name":" 18 ","page_number":23},
  {"content":"\r\n\r\nعلمى تشكيل مييافت شركت جسته و بسؤالات دينى كه از ما ميشد پاسخ ميداديم ، و در مباحث علمى تكان‌دهنده‌اى كه بميان مىآمد وارد شده بطور وافى در همه اطراف آن مباحث ، بحث مىكرديم و چه بسا شبها كه بحث ما از ساعت هشت بعدازظهر تا ساعت يك و يا بيشتر ، طول مىكشيد .\r\nدر خلال اين ايام ، روزى باتفاق دوست دانشمند و فاضل ، آقاى شيخ محمد سعيد دحدوح ، پيشنماز مسجد نوحيه - خداوند ويرا از پاداش علم و دين كامياب گرداند - بديدن كتابخانهء ملى آن شهر ، « دارالكتب الوطنيه » رفته ( پس از ورود ) ، در اطاق مدير مستقر شديم و من بمطالعهء فهرست‌هاى كتابخانه پرداخته و چنان گرم در مطالعه شدم كه از ديگران بكلّى غافل گرديدم ، در اين هنگام شخص بلند بالا و تنومندى وارد شده و در طرف راست شيخ سعيد ، روى صندلى قرار گرفت ، و با وى آهسته بگفتگو پرداخت .\r\nمن كه همچنان سرگرم كار خود بودم در ضمن ، مىشنيدم كه شيخ به شخص تازه وارد مىگويد : اشكال خود را بعرض آقا برسان ، وى در جواب گفت : ايشان مشغول مطالعه هستند ( براى اينكه رشته مطالعه‌ام قطع نگردد ، ميخواستم گفتگوى آقايان را نشنيده بگيرم ) و لكن شيخ سعيد رو به من كرد و گفت : سماحة الحجة : اين استاد ، اشكالى دارد و علاقمند است آن را با جنابعالى در ميان گذاشته و جواب و حلّ آن را از شما استفاده كند . ( من كه براى اولين‌بار ، سر از كتاب بلند كرده و با مرد تازه وارد روبرو شده بودم ) مراسم تحيت و ترحيب بجاى آورده و او را نزد خود طلبيدم ، شيخ سعيد نيز نزديك آمده و استاد ، اشكال خود را چنين عنوان كرد :\r\n\r\n[ شبهه غلو شيعيان 
  ]\r\n« اين شبهه هميشه در ذهن من بوده و تاكنون نتوانسته‌ام آن را حل كنم كه شيعه با داشتن دانشمندانى بزرگ ، چون جنابعالى ، چرا دربارهء اهل بيت رسولخدا ( ص ) غلّو مىكنند ؟ با اينكه همه ميدانيم كه مسلمين بدون استثناء همه نسبت بعلى و اولادش علاقه‌مندند ، اين تك‌روى شيعه در بنا ساختن مجالس سوگوارى براى چه ؟ و عادت ديرينهء ايشان در برگزارى مجالس جشن ، پس از گذشت قرنها براى چيست ؟ و حسين\r\n\r\n","description":"","footnote":"","page_name":" 19 ","page_number":24},
  {"content":"\r\n\r\nحسين گفتنشان و با خاك كربلا عبادت و سجده كردن و ملتزم و مقيّد بودن به آن از چيست ؟ . »\r\nاين گفتار استاد بود ، و لكن در حقيقت ، گفتار او به تنهائى نبود ، چون ما تا آن روز از مردم سوريا اين اعتراض و امثال آن را مكرر شنيده بوديم ، و داشت براى ما مسّلم مىشد كه اين شبهه از القاآتى است كه دست جنايت‌پيشهء اجانب ، به منظور ايجاد تفرقه در صفوف مسلمين ، و از بين بردن وحدت كلمهء آنان ، در ميان ايشان القاء كرده و مشتى مقلّد كه هر حرفى را كوركورانه مىپذيرند آن را پذيرفته‌اند و بتدريج در ميان همهء مسلمين رخنه يافته و منتشر شده است ، و مردم از در جهل بآراء و معتقدات صحيح دينى ، آن را حقيقت پنداشته‌اند .\r\nبا اين وضع ، لازم دانستيم كه به منظور اجابت درخواست جمعى از برادران ، كتابى برشته تحرير درآوريم كه مسئلهء مورد سؤال و نظائر آن را با بيانى كافى جواب گفته و اين گونه شبهات را حلّ كند ، و امّت اسلام را بحقيقت آن مسائل ، رهنمون باشد و در برابر مسلمين ، پرده‌هاى ابهام را از روى مبادى اعتقادى اين مسائل بر كنار نمايد .\r\nباشد كه حقيقت امر ، در آن روشن گشته و براى هر صاحب سؤالى ، مرجعى قانع‌كننده باشد . چنان كه هر موقع مطالب اين كتاب ، شفاها ايراد ميشد ديديم كه همهء شنوندگان قانع شده و در برابر آن تسليم مىشدند ، آرى : ( مژده بده بندگان مرا ) آن بندگانيكه بسخنان ، گوش فرا داده و بهترش را دنبال كنند . ايشانند كسانى كه خداوند آنها را هدايت نموده ، و همينها خردمندانند .\r\n « الَّذِينَ يَسْتَمِعُونَ الْقَوْلَ فَيَتَّبِعُونَ أَحْسَنَهُ أُولئِكَ الَّذِينَ هَداهُمُ اللَّهُ وَ أُولئِكَ هُمْ أُولُوا الْأَلْبابِ » \r\n\r\n« اينك جواب شبهه تقديم مىگردد »\r\nبايد دانست كه حب و بغض ، دو خصلت است كه در دلها توارد و آمدوشد دارند ، و اين دو كلمه ، يكى از اقبال نفس و ميل آن ، و ديگرى از ادبار نفس و اعراض آن حكايت مىكند . زيرا تمامى موجودات ، اعم از مادى و معنوى ، جزئى و كلى ، چه آن موجودات كه در عالم امرند و چه آنها كه در عالم خلقند ، چه آنها كه غيبى هستند و\r\n\r\n","description":"","footnote":"","page_name":" 20 ","page_number":25},
  {"content":"\r\n\r\nچه آنها كه شهوديند ، چه آنها كه ملكيند و چه آنها كه ملكوتيند ، زمينى و آسمانى ، نورى و نارى ، جوهرى و عرضى ، فردى و اجتماعى ، شخصى و نوعى ، دنيوى و اخروى ، و خلاصه آنچه كه تصور و تصديق انسان به آن تعلق مىگيرد ، وقتى به محكمهء قضا و دادگاهى كه در نفس آدمى است عرضه شود - اين دادگاه كه در هنگام عرضه هرچيز ، بلادرنگ و بفوريتى كه فهم از درك آن قاصر است ، تشكيل جلسه ميدهد - خواه و ناخواه يكى از دو كار را مىكند ، يا اين استكه بعد از تمام شدن تصوّر و تصديق ، آن مطلب در عدسى قلب ، منعكس مىشود و نسبتى بين قلب و آن شىء برقرار مىگردد و يا آنكه در قلب ، منعكس نشده و قلب از آن اعراض مىكند ، اينست حقيقت حب و بغض .\r\nحب و بغض ، همانطور كه در اصل پديد آمدن ، پيرو اسباب و موجباتيست كه منشاء تحقق آنها است ، در شدت و ضعف نيز تابع آن علل است و بموازات آن علل و عوامل محدود مىگردد ، يعنى اگر حب و بغض را بزيادى و كمى و ضعف و شدت توصيف ميكنند باعتبار شدت و ضعف خصوصيات علل و عوامل است . پس در حقيقت ، حب و بغض ، به ميزان علل و اسباب خود ، تقدير و اندازه‌گيرى مىشود .\r\nتنها موجوديكه اصالتا ، قبل از هر چيز ، - از نظر ذات و صفات و افعال - شايستهء محبت است ، همانا خداوند تبارك و تعالى است ، چون هر صفت از صفات جلال و جمالش ، و هر ظهور از مظاهر قدس و هر جلوه‌اى از تجلّيات و جهش ، و هر يك از نشانه‌هاى روشن عظمت و كبريايش ، و هر دليل از دلائل عواطف رحمت و لطائف احسانش - با اينكه بسيار است - هر كدام به تنهائى قويترين سبب است براى محبتى بىپايان . آرى اسماء خداوند كه هزار اسم ، يا بيشتر است ، و هر كدام از وجود صفتى در مسمّى - ذات احديت - بالمطابقه حكايت كرده ، و بوجود صفات ديگرى هم ضمنا و التزاما اشاره مينمايد ، اين اسمائند كه از هزار و يك ناحيه باعث محبت نسبت به خداوند ميگردند ، بطوريكه هر كدام از آنها كافى است كه آدمى را به بندگى خدا واداشته و دلش را صيد محبت او سازد .\r\nبه همين جهت خداى تعالى ، اوّليّت و اولويّت در دوستى را دارد ، و اگر در غير او هم\r\n\r\n","description":"","footnote":"","page_name":" 21 ","page_number":26},
  {"content":"\r\n\r\nاز اسباب محبت چيزى يافت شود ، و شحه‌اى از رشحات فضل او و پرتوى از عنايت و لطف او است . زيرا ، رشتهء عالم هستى به او منتهى ميگردد ، و سلسلهء حيات ، بسوى رحمتهاى شناخته شدهء او كشيده مىشود ، و نعمتهاى دامنه‌دار و بخششهاى خالص ، همه از خداى جل و علا است ، هر نعمتى كه نزد شما است از جانب خداوند است ،  « وَ ما بِكُمْ مِنْ - نِعْمَةٍ فَمِنَ اللَّهِ »  .\r\nپس اگر كسى ، در دوستى ، غير او را بر او مقدّم بدارد ، از راه عقل منحرف گشته و در نتيجه ، ممكن را بر واجب و معلول را بر علّت ترجيح داده است . و بر خدا است كه چنين كسى را مؤاخذه و عقاب كند . همچنانكه خودش فرمود : « بگو اگر پدرانتان و فرزندانتان و همسر و خويشانتان و اموالى كه بدست آورده‌ايد و تجارتيكه از كسادش ميهراسيد و مسكنهائيكه بدان خوشدليد ، نزد شما از خدا و پيغمبر او و جهاد در راه وى محبوبتر است ، پس منتظر باشيد تا خدا فرمان خويش بيارد ، كه خداوند گروه فسّاق را هدايت نميكند . »\r\n « قُلْ إِنْ كانَ آباؤُكُمْ وَ أَبْناؤُكُمْ وَ إِخْوانُكُمْ وَ أَزْواجُكُمْ وَ عَشِيرَتُكُمْ وَ أَمْوالٌ اقْتَرَفْتُمُوها وَ تِجارَةٌ تَخْشَوْنَ كَسادَها وَ مَساكِنُ تَرْضَوْنَها أَحَبَّ إِلَيْكُمْ مِنَ اللَّهِ وَ رَسُولِهِ وَ جِهادٍ فِي سَبِيلِهِ فَتَرَبَّصُوا حَتَّى يَأْتِيَ اللَّهُ بِأَمْرِهِ وَ اللَّهُ لا يَهْدِي الْقَوْمَ الْفاسِقِينَ . »  ( سورهء توبه آيه 24 ) .\r\nو چون اين صفات - صفات ذات احديت - نامحدود است ، و بحدّ معيّنى موقوف و موصوف نيست ، پس ناگزير ، حبّى هم كه تابع و مولود اين صفات است ، غير محدود خواهد بود . و اين دوستى ، در هر درجه‌اى كه باشد ، غلوّ و افراط ، در آن ، متصور نيست . براى اينكه غلوّ ، به معناى تجاوز از حدّ و خروج از قاعده و قياسى است كه حدود و اندازه‌هاى معيّنى دارد . و چيزى كه حدّ و اندازه ندارد ، غلوّ در آن ، تصور نخواهد داشت .\r\nو اگر مىبينيم كه مردم ، بعدد نفراتشان ، هر يك در يك حدّى خدا را دوست ميدارند ، براى اختلافى است كه در علم به‌انگيزه‌هاى محبت دارند ، آرى ، محبت كه زائيده و ناشى از انگيزه‌ها و موجبات محبت است ، فرع علم به آن انگيزه‌هاست ،\r\n\r\n","description":"","footnote":"","page_name":" 22 ","page_number":27},
  {"content":"\r\n\r\nو حدّ و اندازه‌اش هم مطابق با حدّ و اندازهء آن علم است ، و معلوم استكه مردم ( مسلمان ) در معرفت خدا و علم بصفات او ، در يك مرتبه نيستند ، بلكه ، هر فردى از اين كمال ، بهره‌اى دارد مخصوص به خود و ديگران بهره‌هائى دارند غير بهره او .\r\nو اين محبّت ، يعنى محبت بخداى جلّ و علا ، وقتى براى انسان مثمرثمر و نتيجه‌بخش است كه منجر به تحابب - يعنى دوستى از دو طرف - گردد . و اين دوستى طرفينى هم صورت نمىگيرد مگر ، بعد از آنكه خداوند ، در نزد عبدش انگيزهء دوستى را سراغ داشته باشد ، آيهء شريفهء زير نيز به همين معنا اشاره دارد :\r\n« بگو اگر خدا را دوست ميداريد ، مرا پيروى كنيد تا خدا هم شما را دوست بدارد »\r\n « قُلْ إِنْ كُنْتُمْ تُحِبُّونَ اللَّهَ فَاتَّبِعُونِي يُحْبِبْكُمُ اللَّهُ »  « سوره آل عمران آيه 31 »\r\nو از بارزترين افراد صالح و بندگان مخلصى كه توانستند محبت خود را به خداوند بدين طريق نتيجه‌بخش كنند ، مولا امير المؤمنين عليه السلام است ، كه رسولخدا ( ص ) در حديث رايت « 1 » كه حديثى صحيح و ثابت و متواتر و متفق عليه شيعه و سنى است ، ويرا بداشتن چنين محبتى معرفى نموده و فرموده است : « فردا پرچم را به مردى خواهم داد كه خدا و رسول را دوست ميدارد ، و خدا و رسول هم او را دوست ميدارند . »\r\n« لا عطيّن الراية غدا رجلا يحبّ اللّه و رسوله و يحبّه اللّه و رسوله » .\r\nوقتى دوستى طرفينى ، بين خدا و بنده‌اش تمام شد ، بنده براى هر عنايت و كرامتى از طرف خدا اهليت و قابليت پيدا مىكند ، و شرف تقرب و نزديكى به خدا ، برايش حاصل مىشود و مشمول حديث قدسى زير ميگردد : « همواره بنده‌ام بوسيلهء نوافل ( اعمال مستحبى ) بسويم تقرب مىجويد ، تا آن حدّيكه ، من دوستش بدارم ، و وقتى او را دوست بدارم ، براى او گوشى خواهم شد ، كه با آن بشنود ، و چشمى خواهم شد ، كه با آن ببيند ، و دستى خواهم شد كه با صولت خاصى موجودات ديگر را تحت نفوذ قرار دهد ، و پائى خواهم شد ، كه با آن برود ، و اگر از من درخواستى كند\r\n\r\n\r\n","description":"","footnote":"\r\n( 1 ) - اين حديث با اسناد و الفاظ مختلفش ، بضميمهء شرح‌حال رجال آن ، در كتاب بزرگ « الغدير » آنجا كه مسند جابر بن عبد اللّه را آورده‌ايم ، مذكور است .\r\n","page_name":" 23 ","page_number":28},
  {"content":"\r\n\r\nبه او بدهم ، و اگر از من پناه بخواهد پناهش دهم . . . »\r\n« ما يزال عبدى يتقرّب اليّ بالنوافل حتى احبه فاذا أحببته كنت سمعه الذى يسمع به و بصره الذى يبصر به و يده التى يبطش بها و رجله التى يمشى بها ، و إن سألني لا عطيّنه و لئن استعاذبى لاعيذنه . . . » « 1 »\r\nاين فرديكه ، در عاليترين درجه از تحابب ، قرار گرفته است - و رمز پيوند خدا و مؤمنين ، و وسيلهء بندگان بسوى او است ، و به پيروى از وى ، بسعادت دو سرا ميرسند ، و بوسيلهء او ، مؤمنين در دنيا و آخرت ، رستگار ميشوند ، و بخاطر وى ، بركات آينده و حال ، نازل ميگردد - چنين فردى « ثانيا و بالعرض » ، مقام « اولويت و أولّيت » در محبت را دارا مىباشد ( يعنى اين فرد ، با امتيازات مخصوص به خود ، پس از ذات احديت ، و بملاك شدّت ارتباط بين خدا و او ، قبل از همه چيز ، و بيش از همه ، بايد مورد محبت واقع شود . ) چون او ، از همهء موجودات و از هر آنچه كه دست قدرت ، در عالم وجود ، تصوير نموده ، در اتصاف بتحابب ( كه انگيزهء جلب محبت ديگران است ) گوى سبقت را ربوده است .\r\nو به اين معنى اشاره مىكند ، حديث صحيحى كه از رسولخدا ( ص ) نقل شده :\r\n« خدا را بخاطر روزى دادنش دوست بداريد ، و مرا بدوستى خدا ، دوست بداريد »\r\n« أحبوا اللّه لما يغذوكم و أحبوني بحبّ اللّه و أحبّوا أهل بيتي لحبّي » « 2 »\r\nاين همان قاعدهء « اعتبار نسبت و اضافات » است كه بتفصيل خواهد آمد . اين يك ناحيه از انگيزه‌هاى دوست داشتن « رسولخدا صلى اللّه عليه و آله » بود ، البته\r\n\r\n\r\n","description":"","footnote":"\r\n( 1 ) - صحيح بخارى « ج 7 : 190 » باب تواضع از كتاب رقاق . و آن را عدهء ديگرى از ائمه حديث هم روايت كرده‌اند .\r\n( 2 ) - اين روايت را جمعى از حفّاظ و محدّثين - بسندهائيكه همهء راويان آن مورد اطمينان‌اند - نقل كرده‌اند . مراجعه شود به : « صحيح ترمذى 13 : 201 » و جزء اول و سوم از « معجم كبير طبرانى » و « مستدرك حاكم ، 3 : 149 » و « تاريخ بغداد ، ج 4 : 160 » و مصادر ديگرى كه به « سى عدد » بالغ است و ما آنها را در « الغدير » - آنجا كه در احاديث « ابن عباس » بحث ميكنيم - زير رقم 26 بر شمرده‌ايم .\r\n","page_name":" 24 ","page_number":29},
  {"content":"\r\n\r\nدر اينجا ، انگيزه‌هاى ديگرى ، از جهات ديگر نيز هست ، كه از حدّ و حصر بيرون است ، آرى او از نظر اتصال ، و رابطهء وثيقى كه با خدا دارد ، و از نظر انتسابى كه ، با سرپرست و مولاى اين عالم دارد ، و از نظر مناقب و فضائلى كه ، خداى تعالى برايش قرار داده ، و از نظر شخصيت بزرگ و بىنظيرى كه دارد ، و از نظر محاسن و محامدى كه قلب و ضميرش ، حامل آنست ، و از نظر ملكات و نفسياتش ، دوست‌داشتنى است .\r\nبلكه يكى از همينها ، كافيست كه بشر را - بعد از محبت و عشق بخدايتعالى ، و قبل از هر چيز ديگر - عاشق و دلباختهء او كند .\r\nپس ، او « صلى اللّه عليه و آله » با قطع نظر از فضائل طينت و عنصر و دودمانش ، و صرفنظر از آن فضائليكه در خلق و خلق و مولد و نشو و نمايش هست ، و گذشته از مكارم اخلاق و نفسيات كريمه ، و كرامات و مقامات و صفات پسنديدهء بىشمارش ، كه همه مختص به خود او است ، اگر نداشت ، مگر همين را كه غرض از خلقت ، وجود او ، بود ؛ اگر او « صلى اللّه عليه و آله » نبود ، انسانى نبود ، و زمينى زير پايش گسترده نميشد . و آسمانى بر سرش ، سايه نميافكند . و اگر در او نبود ، مگر همين كه ، او ، اولى بنفس و صاحب اختيار جانهاى مردم است - و در « قرآن » ، ولايت عامهء كبرايش ، قرين ولايت كبراى حقتعالى ، ذكر شده - هر آينه ، كافى بود كه ، بشر ، او را در دوست داشتن ، از جان خود ، و متعلقات خود ، از زن و فرزند و پدر و فاميل و دوست و برادر و خويشانيكه پناهش ميدهند ، و خلاصه ، از همهء مردم بيشتر دوست بدارد .\r\nلكن ، مردم ، ( امت اسلام ) همه ، در دوستى آنحضرت ، يكسان نيستند . براى اينكه ، درجهء معرفتشان نسبت به او مختلف است ؛ همچنانكه معرفتشان ، نسبت بخدايتعالى ، و در نتيجه ، دوستيشان نسبت به او مختلف است .\r\nچه خوب گفته ، « امام قرطبى » كه ميگويد : « هر كسى كه برسولخدا ( ص ) ، ايمان صحيح آورده باشد ، از اين محبت راجحه بىبهره نيست . چيزى كه هست ، مردم ، در دوست داشتن آنحضرت متفاوتند . بعضىها از اين فضيلت ، بهره‌اى وافى بدست آورده‌اند ، و برخى ، كمترين بهره را كسب نموده‌اند ، مانند ، مردم\r\n\r\n","description":"","footnote":"","page_name":" 25 ","page_number":30},
  {"content":"\r\n\r\nشهوتپرست ، كه در بيشتر اوقات ، در پس پردهء كثافاتند . لكن عدهء زيادى از اين گروه ( دستهء دوم ) ، وقتى اسم رسولخدا را ميشنوند ، آرزوى ديدنش ميكنند ، بحدّيكه ، نسبت بديدار زن و فرزند ، و مال و اولادشان ، آنمقدار اشتياق را از خود نشان نميدهند ، و جان خود را در اين راه ، بمخاطره ميافكنند . كسى كه بوجدان خود مراجعه كند ، بدون شك ، اين مطلب را درك خواهد كرد . از اين قبيل اشخاص ، كسانى ديده شده‌اند كه ، زيارت قبر ، و مواضع آثار آنحضرت را بهمهء آنچه كه گفتيم ، مقدم ميدارند . و اين ، بخاطر آن محبتى است كه نسبت بآنجناب ، در دلهاشان جايگزين شده است . و لكن ، محبت اين گونه اشخاص ، خيلى كم دوام است ، و با چند غفلت از بين ميرود ، و بايد در اين راه از خداوند ، كمك طلبيد . » « 1 »\r\nروايت صحيحى كه - بطور مرفوع - از طريق « انس بن مالك » از رسولخدا « صلى اللّه - عليه و آله » نقل شده ، بر اساس همين اصل مورد اتفاق است ؛ حضرت فرمود : « سوگند به آن خدائى كه جانم بدست او است ، هيچيك از شما ايمان ندارد ، مگر وقتى كه من در نظر وى ، از پدر و فرزندش ، و از همهء مردم ، محبوبتر باشم » « فو الذى نفسى - بيده لا يؤمن أحدكم حتى أكون أحبّ إليه من والده و ولده و الناس اجمعين » . « 2 »\r\nو همچنين ، روايت صحيحى كه از طريق « ابو هريره » از آنحضرت نقل شده ، كه فرمود :\r\n« سوگند ، بآنخدائيكه جانم در دست او است ، هيچيك از شما ايمان ندارد ، مگر وقتى كه من در نظر وى ، از پدر و فرزند ، محبوبتر باشم . »\r\n« فو الذى نفسي بيده لا يؤمن أحدكم حتى أكون أحبّ إليه من والده و ولده . » « 3 »\r\n\r\n\r\n","description":"","footnote":"\r\n( 1 ) - فتح البارى ، تأليف « ابن حجر » 1 : 50 ، 51\r\n( 2 ) - ( صحيح بخارى 1 : 9 ) و ( صحيح مسلم 1 : 49 ) و ( مسند احمد 3 : 177 ، 207 ، 275 ، ج 4 : 11 )\r\n( 3 ) - صحيح بخارى 1 : 9\r\n","page_name":" 26 ","page_number":31},
  {"content":"\r\n\r\nو نيز در نقلى از « ابو هريره » دارد كه ، پيامبر ( ص ) فرمود :\r\n« هيچيك از شما ايمان ندارد ، مگر ، وقتكه من در نظر وى ، از پدر و فرزندش و از همهء مردم ، محبوبتر باشم . »\r\nو در روايت ديگرى دارد : هركس كه داراى سه خصلت باشد ، شيرينى ايمان را احساس مىكند ؛\r\n1 - خدا و رسول ، در نظرش ، محبوبتر از ساير موجودات باشند .\r\n« ثلاث من كنّ فيه وجد حلاوة الايمان ؛ أن يكون اللّه و رسوله أحبّ اليه مما سواهما . . » و در لفظ ديگر « ممن سواهما » دارد .\r\nو در نقلى كه « بخارى » آورده ، دارد : تا آنكه خدا و رسولش ، در نظر او محبوبتر از ما سواى آن دو باشد « 1 »\r\nو نيز ، در روايت صحيح از « عبد إله بن هشام » آمده ، كه گفت :\r\nما در حضور رسولخدا ( ص ) بوديم ، و آنحضرت ، دست عمر بن خطاب را گرفته بود ، در چنين حالى عمر عرض كرد : « يا رسول اللّه ! تو در نظر من از هرچيزى محبوبترى ، مگر ، از جانم » . حضرت فرمود : « نه ، چنين نيست ، سوگند ! بآنخدائيكه جانم بدست او است ، فايده ندارد ، تا آنكه من در نظرت از خودت هم محبوبتر باشم . » عمر گفت : « الآن در نظرم همينطور شدى ، به خدا سوگند ! الآن تو در نظرم ، از خودم محبوبترى . » حضرت فرمود : « اى عمر ، الآن ! »\r\nو در حديث صحيحى كه « ابو بكر مالكى » در جزو هفتم از كتاب « المجالسة » از طريق انس ، مرفوعا ، روايت كرده ، فرمود :\r\n« هيچ بنده‌اى به خدا ، ايمان ندارد ، تا آنكه من ، در نظر وى ، از اهل و اولادش ، و از همه مردم محبوبتر باشم » . « لا يؤمن عبد حتى اكون أحبّ اليه من\r\n\r\n\r\n","description":"","footnote":"\r\n( 1 ) - صحيح بخارى 1 : 10 ، 11 ، ج 7 : 83 ، ج 8 : 56 و صحيح مسلم 1 : 48 صحيح ترمذى 10 : 91 و مسند احمد 3 : 172 و 174 و 288\r\n( 2 ) - صحيح بخارى 7 : 218 كتاب ايمان و نذور .\r\n","page_name":" 27 ","page_number":32},
  {"content":"\r\n\r\nاهله و ماله و الناس اجمعين » .\r\n« نصيبى » در « فوائد » از طريق ابو ليلى انصارى ، روايت كرده ، كه رسولخدا ( ص ) فرمود :\r\n« هيچ بنده‌اى ، به خدا ، ايمان ندارد ، مگر وقتى كه من در نظر وى از جانش محبوبتر باشم و عترتم « 1 » ، از عترتش و منسوبينم از منسوبينش ، محبوبتر باشد . »\r\n« لا يؤمن عبد للّه حتى أكون أحبّ اليه من نفسه ، و تكون عترتي أحبّ إليه من عترته و يكون اهلي أحبّ اليه من اهله » « 2 »\r\n« امام فخر رازى » در جلد هفتم صفحهء 391 ، از تفسيرش ، ميگويد :\r\n« قطعا ، دعا كردن براى آل محمد منصب بزرگى است ، و به همين جهت اين دعا ، در نماز ، در خاتمهء تشهد قرار گرفته است ، و نمازگزار ميگويد :\r\n« اللهم صل على محمد و على آل محمد وارحم محمدا و آله » . و اين قسم تعظيم ، دربارهء كسى جز آل محمد ديده نشده است ، همهء اينها ، دلالت دارد بر اينكه محبت داشتن بآل محمد ، واجب است . »\r\nتا آنجا كه ميگويد :\r\n« اهل بيت محمد ( صلى اللّه عليه و سلم ) در پنج چيز با آن جناب ، مساوى شده‌اند :\r\n1 - صلوات بر او و برايشان ، در تشهد :\r\n2 - در سلام بر ايشان .\r\n3 - در طهارت ( مستفاد از آيهء شريفهء تطهير ) .\r\n4 - در حرمت صدقه دادن بايشان .\r\n5 - لزوم حب ايشان . »\r\nنظير كلام فخر ، از عدهء بسيارى از رجال مذاهب چهارگانه ، و از ائمه فقه و تفسير و حديث ، نقل شده ، كه ما ، بسيارى از آنها را در مجلدات كتاب « الغدير » آورده‌ايم .\r\n\r\n\r\n","description":"","footnote":"\r\n( 1 ) - عترت پيغمبر ( ص ) همان ائمهء معصومين عليهم السلام‌اند . ( مترجم )\r\n( 2 ) - اين حديث را نيز « نصيبى » در جزء دوم از احاديث ( كتاب ) خود ، و « حافظ بيهقى » در كتاب « شعب الايمان » و « ابو الشيخ » در كتاب « ثواب » و « ديلمى » در « مسند » و بزرگان ديگر از محدثين در تأليفات خود روايت كرده‌اند .\r\n","page_name":" 28 ","page_number":33},
  {"content":"\r\n\r\nپس ، معلوم شد ، كه به حكم قرآن و حديث و عقل و منطق و اعتبار ، محبت اهل - بيت طاهرين ، در رديف محبت رسولخدا ( ص ) و در رتبهء بعدى آنست . و محبت و ولاى ايشان ، از محبت و ولاى رسولخدا ( ص ) جدا نيست ، همانطوريكه محبت و ولاى رسولخدا ( ص ) ، از محبت و ولاى پروردگار ، قابل انفكاك نميباشد . روايات در اين معنى ، بسيار زياد ، بلكه بحّد تواتر است .\r\nاينك ، چند نمونه از اين گونه احاديث نبوى ، از نظر شما ميگذرد :\r\n1 - هركه ، من مولاى اويم ، على مولاى او است . « من كنت مولاه فعليّ مولاه »\r\n( به صد طريق ، بلكه بيشتر )\r\n2 - على از من و من از علىام ، و او بعد از من ، ولىّ هر مؤمنى است .\r\n« علىّ منّى و أنا منه ، و هو ولىّ كلّ مؤمن بعدى » ( از عمران بن حصين )\r\n3 - هركس كه ، خدا و من ، مولاى او هستيم ، اين على ، مولاى او است .\r\n« من كان اللّه و أنا مولاه فهذا عليّ مولاه »\r\n4 - هركه من ، مولاى او هستم ، على ، ولى او است .\r\n« من كنت مولاه فعلىّ وليّه »\r\n( از سعد بن ابى وقاص )\r\n5 - هر كه مرا ، و اين دو - حسن و حسين ( ع ) - و پدر و مادر اين دو را ، دوست بدارد ، در روز قيامت ، در درجهء من ، با من خواهد بود .\r\n« من أحبّني و أحبّ هذين و أباهما و امهما كان معي في درجتي يوم القيامة »\r\n( از على عليه السلام ، و ابو هريره )\r\n6 - شفاعتم مخصوص امت منست ، و امت من ، آنكسانى هستند كه اهل بيت مرا دوست بدارند ، و ايشان شيعيان منند .\r\n« شفاعتى لامتي من أحبّ أهل بيتى و هم شيعتى »\r\n( از : على عليه السلام )\r\n7 - اهل بيت من و كسانى كه آنها را دوست ميدارند ( امت من ) ، باهم وارد\r\n\r\n","description":"","footnote":"","page_name":" 29 ","page_number":34},
  {"content":"\r\n\r\nحوض ، ميشوند . « 1 »\r\n« يرد الحوض أهل بيتي و من أحبهم من امتّي كهاتين »\r\n( از : على عليه السلام )\r\n8 - فرزندان خود را بر سه چيز ، پرورش دهيد : محبت پيغمبر ( ص ) ، محبت اهل بيت پيغمبر ، و قرائت قرآن .\r\n« ادّبوا اولادكم على ثلاث : حب نبيكم ، و حب اهل بيتي ، و على قرائت القرآن . » ( از على عليه السلام )\r\n9 - هركه ، اين ( حسين ع ) را دوست بدارد ، مرا دوست داشته است .\r\n« من أحبّ هذا ، فقد أحبني - يعني الحسين . »\r\n( از : على عليه السلام )\r\n10 - من و على و فاطمه و حسن و حسين ، با هر كس كه ما را دوست بدارد ، گردهم ، خواهيم بود .\r\n« أنا و عليّ و فاطمة و الحسن و الحسين ، مجتمعون و من احبنا »\r\n( از : على عليه السلام )\r\n11 - بار الها ! من ، او را دوست ميدارم ، تو هم ، او و محبانش را دوست بدار . ( اين كلام را ، در حق حسن ( ع ) فرمود )\r\n« اللهم ! إنّي احبه فاحبّه ، و احبّ من يحبه - قاله للحسن عليه السلام »\r\n( از ابو هريرة )\r\n12 - هركس ، آن دو را دوست بدارد ، مرا دوست داشته ، و هركه آن دو را دشمن بدارد ، مرا دشمن داشته است . ( اين را ، در حق حسنين عليهما السلام فرمود ) .\r\n« من أحبهما فقد أحبني ، و من أبغضهما فقد أبغضني يعني الحسنين »\r\n( از : ابو هريرة )\r\n13 - بار الها ، من ، اين دو ( حسنين عليهما السلام ) را دوست ميدارم ، تو هم ، ايشان و دوستانشانرا ، دوست بدار .\r\n\r\n\r\n","description":"","footnote":"\r\n( 1 ) - در اينهنگام ، آنحضرت ( ص ) در مقام تمثيل معيّت اهل بيت ( ع ) با دوستانشان ، دو انگشت سبّابهء خود را پهلوى هم قرار داده و فرمودند : « مانند اين دو » ( مترجم )\r\n","page_name":" 30 ","page_number":35},
  {"content":"\r\n\r\n« اللهم ! إنّي احبهما فاحبهما ، و احبّ من يحبهما - يعنى الحسنين »\r\n( از : ابو هريره )\r\n14 - هركه ، مرا دوست ميدارد ، بايد اين دو را دوست بدارد . ( يعنى حسنين عليهما السلام را )\r\n« من أحبّني ، فليحبّ هذين - يعنى الحسنين »\r\n( از : ابو هريره )\r\n15 - خداى تعالى مولاى منست ، و نسبت به من ، اولى به تصرف از منست ، و مرا در قبال او ، اختيارى نيست . و من نيز ، مولاى مؤمنينم ، و نسبت به آنان ، اولى به تصرف از خودشان هستم ، و ايشانرا در قبال من ، هيچ اختيارى نيست . و هركس كه من ، مولاى او بوده و نسبت به او ، اولى به تصرف ازويم و در قبال من ويرا اختيارى نيست ، على ( ع ) نيز ، مولاى او ، و نسبت به او ، اولى به تصرف از خود او است ، و ويرا در قبال على ، اختيارى نيست .\r\n« اللّه مولاى ، اولى بي من نفسي ، لا أمر لي معه . و أنا مولى المؤمنين ، اولى بهم من انفسهم ، لا امر لهم معي . و من كنت مولاه اولى به من نفسه لا امر له معي ، فعلىّ مولاه ، اولى به من نفسه ، لا امر له معه . »\r\n( از چند طريق )\r\n16 - هركه ، على را دوست بدارد ، مرا دوست داشته ، و هركه مرا دوست بدارد . خدا را دوست داشته است .\r\n« من أحبّ عليّا فقد أحبني ، و من أحبني فقد أحب اللّه »\r\n( از : ام سلمه )\r\n17 - ما اهل بيت را ، جز مؤمن پرهيزگار ، دوست نميدارد .\r\n« لا يحبنا اهل البيت الا مؤمن تقي »\r\n18 - اهل بيت من ، در مثل ، كشتى نوح را ميمانند ، كه هركس سوارش شود نجات مييابد ، و هركس ، از آن تخلف كند ، غرق مىشود . و همانا اهل بيت من ، در ميان شما ، بمنزلهء « باب حطّهء » بنى اسرائيل است ، هركس داخل آن باب شد ، آمرزيده گشت .\r\n\r\n","description":"","footnote":"","page_name":" 31 ","page_number":36},
  {"content":"\r\n\r\n« إنّ مثل أهل بيتي فيكم ، كمثل سفينة نوح من ركبهانجا ، و من تخلّف عنها غرق . و إنما مثل أهل بيتي فيكم مثل باب حطة في بني اسرائيل من دخله غفر له . »\r\n( از ابو سعيد خدرى ، ابوذر ، و زبير )\r\n19 - هركه ، از من جدا شود ، بايد بداند كه از خدا جدا گشته ، و هركه از تو ، اى على ، جدا شود ، بايد بداند كه . از من جدا گشته است .\r\n« من فارقني فقد فارق اللّه ، و من فارقك يا علّي فقد فارقني »\r\n( از . ابوذر ، عبد اللّه بن عمر )\r\n20 - اى على ، آنكس كه تو را دوست بدارد ، مرا دوست داشته ، و آنكه تو را دشمن بدارد ، مرا دشمن داشته است .\r\n« يا عليّ من أحبّك فقد أحبني ، و من ابغضك فقد ابغضني »\r\n( از : ابوذر غفارى )\r\n21 - فرزند آدم در روز قيامت ، قدم از قدم برنميدارد ، تا دربارهء چهار چيز ، از او بازخواست شود :\r\n1 - از عمرش ؛ با آن‌چه كرد ؟\r\n2 - از مالش ، آن را از كجا آورد ؟\r\n3 - مالش را در چه صرف كرد ؟\r\n4 - و از محبت ما ، اهل بيت .\r\n« لا تزول قدما ابن آدم يوم القيامة ، حتى يسأل عن اربع : عن عمره ، ما عمل به ، و عن ماله مما اكتسبه ، و فيما انفقه و عن حبنا اهل البيت . »\r\n( از : ابوذر و ابو برزة )\r\n22 - هان ايمردم ، هركس ، على را دوست بدارد ، مرا دوست داشته ، و هركه مرا دوست بدارد ، خدا را دوست داشته است . و هركه على را دشمن بدارد ، مرا دشمن داشته ، و هركه مرا دشمن بدارد ، خدا را دشمن داشته است .\r\n\r\n","description":"","footnote":"","page_name":" 32 ","page_number":37},
  {"content":"\r\n\r\n« أيها الناس ! من أحبّ عليّا فقد أحبني ، و من أحبني فقد أحبّ اللّه و من ابغض عليّا ، فقد أبغضني ، و من أبغضّني فقد ابغض اللّه . »\r\n( از : انس بن مالك )\r\n23 - هر كس ، اينان ( على ، فاطمه ، حسن و حسين عليهم السلام ) را دوست بدارد ، مرا دوست داشته ، و هركه دشمنشان بدارد ، مرا دشمن داشته است .\r\n« من أحبّ هؤلاء فقد أحبني ، و من أبغضهم فقد ابغضنى - يعنى علّيا و فاطمة و الحسنين . »\r\n( از : زيد بن ارقم )\r\n24 - من ( براى بعد از مرگم ) در بين شما ، دو چيز بزرگ ( گران ) ميگذارم ، يكى كتاب خدا و يكى عترتم - اهل بيتم - اين دو هرگز از هم ، جدا نميشوند تا در كنار حوض ( كوثر ) بر من وارد شوند .\r\n« إنّي تارك فيكم الثقلين : كتاب اللّه و عترتي أهل بيتي ، لن يتفرقا حتى يردا عليّ الحوض . »\r\n( از : عده‌اى زياد )\r\n25 - بارالها ! من اين دو ( حسنين ع ) را دوست ميدارم ، تو نيز ، دوستشان بدار ، و هركس ، اين دو را دوست بدارد ، مرا دوست داشته است .\r\n« اللهم ! إنّي احبهما فأحبهما ، و من أحبّهما فقد أحبني - يعنى - الحسنين . »\r\n( از : عبد إله بن مسعود )\r\n26 - پدر و مادرم بقربان آن دو ( حسنين ع ) ، هركه مرا دوست ميدارد ، بايد اين دو را دوست بدارد .\r\n« بأبي هما و اميّ ، من أحبّني فليحب هذين - يعني الحسنين - »\r\n( از : عبد إله بن مسعود )\r\n27 - من بتحقيق ، در ميان شما ، چيزهائيرا باقى گذاشتم كه اگر بدانها تمسك جوئيد ، هرگز گمراه نميشويد . آنها : « كتاب خدا » و « عترت من » ( اهل بيت من ) هستند .\r\n\r\n","description":"","footnote":"","page_name":" 33 ","page_number":38},
  {"content":"\r\n\r\n« إنّي قد تركت فيكم ما إن أخذتم به لن تضلّوا : كتاب اللّه و عترتي أهل بيتي . »\r\n( از : جابر بن عبد اللّه انصارى ) .\r\n28 - ( اى على ! ) ترا جز صاحبان ايمان دوست نميدارند ، و جز مردم منافق ، دشمن تو نيستند .\r\n« لا يحبّك الّا مؤمن ، و لا يبغضك الّا منافق - قاله لعلى »\r\n( از : على عليه السلام )\r\n29 - آگاه باشيد ! كه على بن ابيطالب ، از خويشاوندان منست ، هر كسى كه او را دوست بدارد ، مرا دوست داشته ، و هركه دشمنش بدارد ، مرا دشمن داشته است .\r\n« ألا ! إنّ عليّ بن ابيطالب من نسبي ، من أحبه فقد أحبني ، و من أبغضه فقد أبغضني . »\r\n( از : عبد اللّه بن عمر )\r\n30 - آخرين چيزى كه رسولخدا ( ص ) در ( دم رحلتش ) بدان تكلم كرد ، اين بود كه فرمود : بعد از من ، با اهل بيتم خوشرفتارى كنيد .\r\n« آخر ما تكلّم به رسول اللّه ( صلى اللّه عليه و سلم ) اخلفوني في أهل بيتي »\r\n( از : عمر بن خطاب . عبد اللّه بن عمر )\r\n31 - من ، كسانى را كه برسالتم ايمان آورده و آن را تصديق كرده‌اند ، وصيت مىكنم بولايت على بن ابيطالب ، هركه او را ، ولىّ خود بداند ، مرا ولىّ خود دانسته ، و هركه مرا ولىّ خود بداند ، خداى عز و جل را ولىّ خود ، دانسته است . و هركه او را دوست بدارد ، مرا دوست داشته ، و هركه مرا دوست بدارد ، خدا را دوست داشته است .\r\n« اوصي من آمن بي و صدّقني بولاية علي بن ابيطالب ، من توّلاه فقد توّلاني ، و من تولانى فقد تولى اللّه عز و جل ، و من احبه فقد احبنى ، و من احبنى فقد أحب اللّه . »\r\n( از : عمار ياسر )\r\n\r\n","description":"","footnote":"","page_name":" 34 ","page_number":39},
  {"content":"\r\n\r\n32 - براستى ، على ، لواى هدايت و پيشواى دوستداران منست ، او ، نور فرمانبران من ، و آن كلمه‌ايست كه ، پارسايان ملازم آنند ( و بىنياز از آن نيستند ) ، هركه به او محبت كند ، به من محبت كرده ، و هركه با او دشمنى كند ، با من دشمنى كرده است .\r\n« ان عليّا راية الهدى ، و امام اوليائي ، و نور من اطاعني ، و هو الكلمة التي الزمتها المتقين ، من أحبه ، أحبني ، و من ابغضه أبغضني . »\r\n( از : ابو برزة الاسلمى ) .\r\n33 - حسين ، از من ، و من ، از حسينم . خدا ، دوست بدارد ( يا دوست ميدارد ) آنكس را كه دوستدار حسين باشد .\r\n« حسين منّي و أنا من حسين ، أحبّ اللّه من أحبّ حسينا »\r\n( از : يعلى بن مرّة )\r\n34 - هركه بخواهد ، به من توسل جويد ( و راه پيدا كند ) و بخواهد به من احسانى كند كه من ، بتلافى احسانش ، در روز قيامت ، شفاعتش كنم ، بايستى با اهل بيت من ، پيوند دوستى برقرار كند ، و ايشان را مسرور سازد .\r\n« من اراد التوسل اليّ ، و أن يكون له عندي يد اشفع له بها يوم القيامة ، فليصل أهل بيتي ، و يدخل السرور عليهم . »\r\n( از : محمد بن على )\r\n35 - هيچ مردى ، ايمان ندارد ، تا اينكه ، بدوستى من ، اهل بيت مرا ، دوست بدارد .\r\n« لا يؤمن رجل حتى يحبّ أهل بيتي بحبّي . »\r\n( وقتى عمر ، اين كلام را شنيد ) عرض كرد : « علامت دوستى با اهل بيتت چيست ؟ » .\r\nفرمود : « دوستى با اين مرد » . ( و در اين حال ، دست ، بر - على - رضى اللّه عنه زد ) .\r\n( از : سلمان فارسى )\r\n36 - ( اى على ! ) ، دوستدار تو ، دوستدار منست ، و دشمن تو ، دشمن منست ، و دشمن من ، دشمن خدا است .\r\n\r\n","description":"","footnote":"","page_name":" 35 ","page_number":40},
  {"content":"\r\n\r\n« محبّك محبّي ، و مبغضك مبغضي ، و مبغضي مبغض اللّه - قاله لعلى » ( از : سلمان )\r\n37 - « آل محمد » را بمنزلهء سر ، نسبت به بدن و بمنزلهء دو چشم ، نسبت بسر ، بدانيد . چون ، جسد ، بدون سر هدايت نميشود ، و سر بدون دو چشم . راه به جائى نميبرد .\r\n« انزلوا « آل محمد » منزلة الرأس من الجسد ، و بمنزلة العينين من الرأس فان الجسد لا يهتدى الا بالرأس و ان الرأس لا يهتدى الا بالعينين »\r\n( از : سلمان )\r\n38 - سوگند ! بآنخدائيكه جانم بدست او است ، ايمان ، داخل قلب كسى نميشود ، تا آنكه ( عترت ) را براى خاطر خدا و بخاطر قرابتى كه با من دارند ، دوست بدارد .\r\n« و الذى نفسى بيده لا يدخل قلب امرئ الايمان حتى يحبهم للّه و لقرابتى »\r\n( از : عباس بن عبد المطلب )\r\n39 - هان ايمردم ! شما را وصيت ميكنم بدوستى « ذو القرنين » اين امت ، كه او ، برادر و پسرعمم على بن ابيطالب است ، چونكه ، او را جز مردم با ايمان دوست نميدارد ، و جز منافق با او دشمن نيست . هركه او را دوست بدارد ، مرا دوست داشته ، و هركه او را دشمن بدارد ، مرا دشمن داشته است .\r\n« يا ايها الناس ! اوصيكم بحب ذى قرنيها : أخى و ابن عمى على بن - ابيطالب ، فانه لا يحبه الّا مؤمن ، و لا يبغضه الّا منافق ، من أحبّه فقد أحبنى ، و من أبغضه فقد ابغضني . »\r\n( از : عبد اللّه بن حنطب )\r\n40 - چگونه فكر ميكنند مردميكه مرا در خصوص اهل بيتم ، آزار ميدهند ؟\r\nسوگند ! بخدائيكه جانم بدست او است ، هيچ بنده‌اى ايمان ندارد ، مگر وقتى كه مرا دوست بدارد ، و مرا دوست نميدارد ، مگر وقتى كه در راه خوشنودى من ، خويشانم را هم دوست بدارد .\r\n« ما بال رجال يؤذونى فى أهل بيتى ؟ و الذي نفسى بيده لا يؤمن عبد\r\n\r\n","description":"","footnote":"","page_name":" 36 ","page_number":41},
  {"content":"\r\n\r\nحتى يحبّني ، و لا يحبني حتى يحبّ فيّ ذويّ » .\r\n( از : ابن عباس . ابو سعيد خدرى . درهء بنت ابى لهب ) « 1 »\r\nدر اين باب ، احاديث كثيرى موجود است كه اطلاعات ما را - نسبت بأهمّيت « حب اهل بيت طاهرين » در اسلام - زياد مىكند ، و آن را از ضروريات دين ، محسوب ميدارد ، و از جمله واجبات عقلى و در رديف محبت رسول اللّه ( ص ) ميشمارد .\r\nو اما تحديد آن بيك حدّ معيّنى كه مسلمان ، از آن حد ، تجاوز نكند ، امريست غيرمعقول ، و دور از منطق صحيح ، براى اينكه گفتيم ، محبت ، در اصلش ، و در حد و اندازه و مرتبه‌اش ، تابع علم بحدود و اندازهء انگيزه‌ها و موجبات و عوامل آن در اهل بيت عليهم السلام است . و تابع اينست كه ما بأرزش آن موجبات ، احاطه پيدا كنيم .\r\nو كجا ، آرى كجا ، چنين احاطه‌اى براى ما دست ميدهد ، و كجا ميتوانيم فضائل اين خاندان را از جميع جهات ، برشمرده و بدان احاطه يابيم ؟ و حال آنكه ، مردم در معرفت نسبت به آنها يكسان نيستند . پى بردن بكنه همهء آنها ! از حدّ امكان بيرونست و ما بهيچوجه و هيچوقت بدان ، راه پيدا نميكنيم ، و هرگز علم صاحب علمى - هرچه باشد - بنهايت آن نميرسد ، بلكه هر انسانى ، هرچه هم بصير و دانا فرض شود ، از درك و احاطه بهمهء آنها عاجز است .\r\nآرى ، اگر ( در مقام آزمايش ) ، پاره‌اى از آن جهات را در نظر گيرى - آن جهات بيشماريرا كه موجب محبت و ولاى خالص ايشان است - و در مقام برآئى كه حق هر يك از آنها را بطور عادلانه و بدون كم و زياد ، ادا كنى ، آنوقت ، حقيقت حال ، بر تو آشكار خواهد شد ، و از آن راهى كه در محدوديت حب اهل بيت ( عليهم السلام ) ، پيموده‌اى برميگردى ، و جز برگشتن ، چاره‌اى نمىبينى .\r\n\r\n\r\n","description":"","footnote":"\r\n( 1 ) - اين احاديث را با سندها و طرقش ، در مسانيد كتاب بزرگ خود - الغدير - نقل كرده و همه را تصحيح كرده‌ايم . بعلاوه ، ترجمه و شرح حال رجال آنها را در مسند هر يك از صحابى كه اسمش در آن كتاب ، بميان آمده ، ايراد نموده‌ايم .\r\n","page_name":" 37 ","page_number":42},
  {"content":"\r\n\r\n\r\nاينك با من بيا ، و در آنچه مىبينى ، داورى كن !\r\nدر مقام ارزيابى ، چه‌چيز ميتواند همسنگ و همطراز فضائلى قرار گيرد كه ذيلا از نظرت ميگذرد ؟ ( و اگر جز دوستى ايشان ، چيز ديگرى نيست كه جوابگوى آن باشد ) چه مقدار محبت ، از عهدهء آن برمىآيد ؟ . و در قبال فضائلى كه خواهى شنيد ، مثلا ، نسبت بمحبت ايشان چه نظر دارى ؟ :\r\n1 - انتسابيكه اين خاندان ، به صاحب رسالت خاتمه ( صلى اللّه عليه و آله ) از حيث نسب و سبب دارند ، با در نظر داشتن اينكه آن جناب ، بزرگترين خلق خدا ، از اولين و آخرين است ، و حديث ذيل ، از طرق صحيح و متواتر ، از حضرتش نقل شده است ، كه فرمود :\r\n« هر سبب و نسبى ، در روز قيامت منقطع مىشود ، مگر ، سبب و نسب من . »\r\n« كل سبب و نسب منقطع يوم القيامة الّا سببي و نسبي »\r\nو مسّلم است كه هر ملت و مسلكى ، براى نزديكان و منسوبين پادشاه و سلاطين و زعماى خود ، احترام قائلند .\r\n2 - خدا و رسول ، ايشانرا دوست دارند ، و ايشان ، محبوبترين خلق خدا ، در نظر خدا و رسولند ، چنان كه ، در حديث « رايت » و حديث « طير » و در مواضع ديگر ، رسيده است .\r\n3 - انتفاع مردم با ايمان ، از - دعاء رسولخدا ( ص ) دربارهء كسانى كه آنان را دوست بدارند - به مثل عبارت زير :\r\n\r\n","description":"","footnote":"","page_name":" 38 ","page_number":43},
  {"content":"\r\n\r\n« بارالها ! ولىّ آنكس ، باش كه او را ولىّ خود گرداند ، و يارى كن آنكس را كه ياريش كند ، و كمك كن بآنكس كه وى را كمك كند ، و دوست بدار آنكس را كه ويرا دوست بدارد »\r\n« اللهم وال من والاه ، و أنصر من نصره ، و أعن من أعانه و أحبّ من أحبّه »\r\nو عبارات بسيار ديگرى كه امثال اين ، در اخبار ، وارد شده است .\r\n4 - بنّص قرآن كريم - كه مسلمين ، از صدر اول ، در آن ، اجماع دارند - دوستى ايشان ، پاداش رسالت خاتمه است : « بگو ، در مقابل تبليغ رسالت ، جز محبت اهل بيت ، از شما پاداشى نميخواهم . »\r\n « قُلْ لا أَسْئَلُكُمْ عَلَيْهِ أَجْراً إِلَّا الْمَوَدَّةَ فِي الْقُرْبى »  ( سورهء شورى : آيه 23 )\r\n5 - دوستى ايشان ، در روز قيامت ، قدم بقدم مورد پرسش قرار ميگيرد ، همچنانكه در ذيل آيهء  « وَ قِفُوهُمْ إِنَّهُمْ مَسْؤُلُونَ »  « 1 » ، از طريق « ابو سعيد خدرى » بطور مرفوع ، وارد شده كه ، موضوع سؤال ، ولايت على عليه السلام ، است .\r\nمفسر كبير ، « واحدى » گفته است :\r\n« در ذيل آيهء :  - وَ قِفُوهُمْ إِنَّهُمْ مَسْؤُلُونَ -  روايت شده كه مقصود ، سؤال از ولايت على و اهل بيت است ، چون خداوند ، رسول گرامى خود « صلى اللّه عليه و سلم » را مأمور كرد ، تا اعلام بدارد كه او در برابر تبليغ رسالت ، از ايشان ، پاداشى جز دوستى اهل بيت ، مطالبه نمىكند . پس معناى آيه اينست كه : از ايشان پرسيده مىشود ، آيا اهل بيت پيغمبر را دوست داشتيد ؟ ، و حق ولايتشانرا آنطور كه پيامبر « صلى اللّه عليه و سلم » وصيت كرده بود ، بجا آورديد ؟ يا آن را ضايع گذارده و بىاعتنائيش كرديد ؟ اگر ضايع كرده باشند ، مورد مؤاخذه و عقاب ، قرار خواهند گرفت . . . »\r\nحافظ « ابن حجر » در « صواعق » صفحه 89 ، روايت مرفوع « ابو سعيد خدرى » را ذكر كرده ، و سپس كلام « واحدى » را نقل نموده و خود ( ابن حجر ) چنين گفته است :\r\n« مقصود - واحدى - از جملهء : - آنطور كه پيامبر ( صلّى اللّه عليه و سلّم ) وصيت\r\n\r\n\r\n","description":"","footnote":"\r\n( 1 ) - و نگاهشان داريد كه بازخواست شوند . « سورهء صافات ، آيهء 24 »\r\n","page_name":" 39 ","page_number":44},
  {"content":"\r\n\r\nكرده - رواياتى است كه در اين باب ، وارد شده ، و اين روايات ، بسيار است . »\r\nاين حديث مرفوع ، و گفتار « واحدى » را ، جمعى از مؤلفين بزرگ ، نقل كرده و عده‌اى از ايشان ، بعد از نقل آن دو ( حديث مرفوع و گفتهء واحدى ) ، جملهء زير را - كه بطور صحيح و متواتر در ذيل حديث ثقلين وارد شده - استشهاد نموده‌اند :\r\n« خداوند ، از شما بازخواست خواهد كرد ، كه بعد از من ، با كتاب او و اهل بيت من چه معامله كرديد ؟ » « و اللّه سائلكم ، كيف خلّفتموني في كتابه و أهل بيتي ؟ »\r\n« ابو المظفر سبط » در كتاب « تذكره » صفحهء 10 ميگويد :\r\n« - مجاهد - در ذيل آيهء : - وقفوهم . . . - گفته است ؛ موضوع سؤال ، از محبت على عليه السلام است . »\r\nسيد آلوسى ، در تفسيرش ( جلد 23 ، صفحه 80 » ، در ذيل اين آيهء شريفه اقوالى نقل كرده ، و سپس گفته است : « در بين اين اقوال ، بهتر و سزاوارتر ، اينست كه سؤال ؛ از عقايد و اعمال باشد ، كه در رأس آنها ، كلمهء « لا إله الا اللّه » و از بزرگترين آنها ، ولايت على ، كرّم اللّه وجهه است . . . »\r\n« جمال الدين زرندى حنفى » در صفحه 109 از كتاب « نظم الدرر » - كه به حمد اللّه يك نسخه از آن ؛ به خط مؤلف ، در نزد ما است - گفتار « ابو الحسن واحدى » را تا به آخر نقل كرده ، سپس گفته است :\r\n« هيچيك از مجتهدين و پيشوايان حديث ، زندگى نكرده مگر اينكه بهرهء وافر ، و افتخارى درخشان ، نسبت بولايت اهل بيت ، داشته است ، همچنانكه ، خداوند عز و جل ، بدان امر كرده و فرموده : قل لا اسألكم عليه اجرا الا المودة في القربى - و همه را مىبينى كه بر اين خاندان ، اعتماد نموده و بولايتشان ، تمسك جسته و خود را بايشان ، منسوب ميكنند . »\r\nآنگاه ، پايه‌هاى محبت هر يك از پيشوايان علم و حديث را نسبت باهل بيت و كلماتيكه در خصوص محبت و ولايت اهل بيت داشته‌اند ، نقل مىكند .\r\n\r\n","description":"","footnote":"","page_name":" 40 ","page_number":45},
  {"content":"\r\n\r\n6 - خاندان رسالت ، همسنگ قرآن كريمند ، چنان كه حديث ثقلين ، كه مورد اتفاق است ، ميگويد :\r\n« قرآن و عترت ، حتى براى « يك لحظه » از يكديگر جدا نميشوند ، تا در كنار حوض كوثر ، برسول اللّه ( ص ) درآيند . »\r\nپس ، ايشان ، پيشوايان هدايتند ، و مثلشان - در نجات دادن بشر ، از وادى گمراهى و سرگردانى و نادانى ، بسوى زندگى سعادتمند - مثل قرآن كريم است .\r\n7 - دوستى ايشان « محّك » ايمان است ، همچنانكه در حديث صحيح و ثابت ، فرمود :\r\n« اى على ، ترا جز مؤمن ، دوست نميدارد ، و جز منافق ، دشمن تو نيست »\r\n« لا يحبّك الّا مؤمن ، و لا يبغضك الّا منافق »\r\nو همچنين احاديث صحيح و حسن ديگرى كه مفادشان اينست . و اين همان ولايتى است كه صد هزار يا بيشتر از صحابهء رسولخدا ( ص ) ، على عليه السلام را بدان تهنيت و مباركباد گفتند ، روزيكه « عمر » در تهنيتش گفت :\r\n« به‌به ! اى پسر ابو طالب ، مولاى من و مولاى هر مرد و زن مؤمن ، شدى »\r\n« بخ بخ ! يابن ابيطالب ، أصبحت مولاي و مولى كل مؤمن و مؤمنة »\r\nو اين همان ولايتى است كه در روايت حفاظ - دارقطنى ، ابن سمّان ، محب طبرى و ديگران - آمده ، كه دو نفر عرب باديه‌نشين ، بمرافعه ، نزد عمر آمدند . و عمر ، بعلى عليه السلام گفت :\r\n« اى ابو الحسن ، ميان اين دو داورى كن »\r\nعلى ( ع ) بين آن دو حكم كرد ، يكى از آنان ( بطعنه ) گفت :\r\n« آيا اين ، بين ما حكم مىكند ؟ ! »\r\nعمر ، از جاى پريد و گريبان او را گرفت و گفت :\r\n« واى بر تو ! نميدانى اين كيست ، اين مولاى من و مولاى هر مؤمنى است ،\r\n\r\n","description":"","footnote":"","page_name":" 41 ","page_number":46},
  {"content":"\r\n\r\nو هركس كه اين مرد ، مولايش نباشد ، آنكس مؤمن نيست . »\r\n8 - اطلاق و عموميت ولايتشان ، كه بدون استثناء شامل همهء مردم مىشود ، در حالى كه بين آنمردم ، اولياء ، علماء ، صدّيقين ، شهداء ، پيشوايان و صلحا ميباشند .\r\nروايتى كه « حاكم نيشابورى » در كتاب « المعرفة » بسند خود ، از طريق « عبد اللّه ابن مسعود » نقل كرده ، ترا از اهميت و عظمت امر ولايت ، آگاه ميسازد .\r\n« ابن مسعود » گفت كه رسولخدا ( ص ) فرمود :\r\n« اى عبد اللّه ، فرشته‌اى نزد من آمد و گفت : يا محمد ! از انبيائيكه قبل از تو فرستاديم ، بپرس ، بچه چيز مبعوث شدند ؟ »\r\nرسولخدا ( ص ) فرمود :\r\n« از خود فرشته پرسيدم ، بچه چيز مبعوث شدند ؟ »\r\nگفت . « بولايت تو و ولايت على بن ابيطالب » .\r\nحافظ « ابو نعيم اصفهانى » با ذكر سند خودش ، عبارت زير را روايت كرده است :\r\n« وقتى مرا به آسمان ، بالا بردند ، گذارم با جبرئيل ، به آسمان چهارم افتاد . در آنجا خانه‌اى از ياقوت سرخ ديدم . جبرئيل گفت :\r\n- اين بيت المعمور است ، برخيز اى محمد ! و خدا را نماز بگذار .\r\n- رسولخدا صلى اللّه عليه و سلم فرمود : خداوند ، همهء انبياء را جمع كرده و آنها دنبال من ، صف نماز بستند ، و من ، امام جماعت شدم . بعد از آنكه سلام نماز را دادم ، شخصى از ناحيهء پروردگار آمد و گفت :\r\nاى محمد ! پروردگارت سلام مىرساند و ميفرمايد : از پيغمبران ، بپرس كه قبل از تو ، برچه مبعوث بودند ؟\r\nگفتم : ايگروه رسولان ؟ پروردگارم ؟ شما را قبل از من بچه چيز مبعوث كرد ؟\r\nگفتند : بر نبّوت تو و ولايت على بن ابيطالب . »\r\nو اين ولايت ، همانطور كه تمامى امّت اسلام را - بدون استثناء - شامل مىشود ،\r\n\r\n","description":"","footnote":"","page_name":" 42 ","page_number":47},
  {"content":"\r\n\r\nهمچنين ، تمامى احوال و همهء شئون مردم را نيز شامل است . بدون اينكه حالى از احوال يك انسان ، از آن مستثنى گردد ، و يا شأنى از شئون ، از اين حكم قطعى و عمومى بيرون باشد - بااينكه ، طبيعتا اختلاف احوال و ساعات و شئون ، از نظر اختلاف عوامل محبت و بغض ، بسيار است - مع ذالك ، همهء اين عوامل ، در مقابل اين ولايت ، لغو و غيرقابل اعتناء است .\r\n9 - دوستى اهل بيت عليهم السلام ، سرلوحهء عمل مؤمن است ، چنان كه « حافظ ابو بكر بغدادى » در « تاريخ بغداد » اين مطلب را در حديث مرفوع ، آورده است :\r\n« عنوان صحيفة المؤمن ، حبّ عليّ بن ابيطالب »\r\n10 - اهل بيت سلام اللّه عليهم ، كشتى نجات امتند ، چنان كه در حديث سفينه - كه حديث صحيح و ثابتى است - آمده :\r\n« مثل اهل بيت من در ميان شما ؛ بمانند كشتى نوح است ، كه هركس در آن شد ، نجات يافت ، و هركه تخلف ورزيد ، غرق گشت . »\r\n« مثل أهل بيتي فيكم ، مثل سفينة نوح من ركبها نجا ، و من تخلّف عنها غرق »\r\n11 - مستجاب شدن درخواست دعاكنندگان - از هر طبقه كه باشد - موقوف بصلوات بر اهل بيت ( ع ) است ، همچنانكه ، در روايت صحيحيكه « بطور مرفوع » نقل شده ، آمده است :\r\n« هيچ دعائى نيست مگر اينكه ، ميان آن و آسمان ، پرده‌ايست ، اين پرده پاره نميشود ، و اين دعا به آسمان نميرود ، تا آنكه صاحبش ، بر - رسولخدا و آل او - صلوات بفرستد ، كه اگر چنين نكند دعايش برميگردد . »\r\n« ما من دعاء الّا و بينه و بين السماء حجاب حتى يصلى على النبي و على آل محمد ، فاذا فعل ذالك انخرق ذالك الحجاب ، و دخل الدعاء ، و اذا لم يفعل ذالك رجع الدعاء . »\r\n\r\n","description":"","footnote":"","page_name":" 43 ","page_number":48},
  {"content":"\r\n\r\nاين روايت را « ابو عبد اللّه ، حسين بن يحيى قطان بغدادى » - كه در سال 334 قمرى وفات يافته - در جزوه‌ايكه به حمد اللّه نزد ما موجود است ، از استادش « حسن بن عرفة بغدادى » كه مردى صدوق و مورد وثوق است ، روايت كرده ، و رجال سند آن ، همه موثق‌اند .\r\nو « ابو محمد ، عبد الرحمن بن ابو شريح » ( كه در سال 392 قمرى وفات يافته ) اين حديث را در كتابش « الاحاديث المائة » - كه به حمد اللّه نزد ما موجود است - از استاد موّثق خود ، ابو على اسماعيل ورّاق بغدادى ( متوفى 323 ) ، روايت كرده است .\r\nو « ابو الحسن ، على بن غنايم خرقى مالكى » نيز آن را در جزء اول از كتاب « فوائدش - كه به حمد اللّه نزد ما موجود است - روايت كرده .\r\nو جمعى از مؤلفين نامى ، در تأليفات خود ، آن را روايت كرده ، و به آن تكيه نموده و استدلال كرده‌اند .\r\n12 - صلوات بر محمد ( ص ) مطلقا مشروط است باينكه توأم با صلوات بر آل او بوده باشد ، و نبايستى ، در هيچ حالى از احوال ، بين او و آلش ، در صلوات ، جدائى افتد .\r\nچه در تشهد نمازهاى واجب ، و چه در موارد ديگرى كه صلوات ، در آن ، مستحب است .\r\nو در كتب صحاح ، و مسانيد و سنن ، از طريق « كعب بن عجره » و ديگران ، « 1 » بطريق صحيح ، وارد شده كه رسولخدا ( ص ) ، چگونگى صلوات بر او را ، بصحابهء اولين ، ياد ميداد . و در همهء اين احاديث ، آمده كه آن جناب ، ذكر آل را با ذكر خودش در صلوات ، توأم كرد .\r\nو كمتر حكمى از احكام اسلام هست كه دربارهء آن ، بمانند اين حكم - كيفيت صلوات بر محمد و آل او عليهم السلام - حديث ، وارد شده باشد . برخى از دانشمندان روايات راجع بصلوات ، و آنچه دربارهء الفاظ آن و كيفيت آن ، وارد شده ، جمع‌آورى نموده‌اند ، و آن ، بيش از پنجاه لفظ است . و در چهل و شش حديث آن ، صلوات بر آل - در همهء فصولش - توأم با صلوات بر محمد ( ص ) ، ذكر شده است .\r\n\r\n\r\n","description":"","footnote":"\r\n( 1 ) - امثال : امير المؤمنين ، ابو مسعود انصارى ، عبد اللّه بن مسعود ، ابو سعيد خدرى ، ابو هريره ، طلحة بن عبيد اللّه ، زيد بن خارجه ، عبد اللّه بن عباس ، جابر بن عبد اللّه ، زيد بن ثابت ، ابو حميد ساعدى و عبد اللّه بن عمرو\r\n","page_name":" 44 ","page_number":49},
  {"content":"\r\n\r\nعلاوه بر اينكه آنحضرت ، از صلوات « بتراء » - يعنى بدون ذكر آل - نهى كرده و فرموده :\r\n« بر من ، با ( صلوات بتراء ) ، درود نفرستيد ، »\r\nگفتند : « صلوات بتراء ، كدام است » .\r\nفرمود : « اينكه بگوئيد ؛ اللهم صل على محمد و ( از ذكر آل ) امساك كنيد ، بلكه بايد بگوئيد : اللهم صل على محمد و آل محمد » .\r\nبا اينحال ، آنچه در ميان مردم ، معمول شده - كه در نمازها و خطبه‌ها و كتابهايشان « صلوات بتراء » ميفرستند و در مواردى كه صلوات بر رسولخدا ( ص ) مستحب است ، و جمعا زياده بر پنجاه مورد مىشود ، دائما ميگويند : « صلى اللّه عليه و سلم » - بدعت نكوهيده و زشتى است ، مخالف است با سنّت رسولخدا ( ص ) و دستور صريح او و تعليمى كه باصحابش كرده و در آن تأكيد نموده است . آرى در اين‌باره مبالغه نمود و امت را برانگيخت و تشويق كرد ، كه اين مطلب را سنّت خود قرار دهند ، ( بديهى است ) كلامش باطل و بيهوده نبود ، « او ، از روى هوى ، حرف نميزند ، گفتارش همه وحى خداوند است و موجود شديد القوى تعليمش مىكند »\r\n« لا ينطق عن الهوى ، ان هو الّا وحى يوحى ، علّمه شديد القوى »\r\nكسى كه پيرويش كرد ، هدايت يافت . هركه از دستورش سرپيچيد و منحرف شد ، هلاك گرديد .\r\nامر عجيبى كه انسانرا ميكشد ، اصرارى است كه اين مردم ، بر مخالفت رسول خدا ( ص ) ميورزند ، و ترك سنّت ثابت و مؤكد آن جناب را عادت و سنّت ديرينهء خود ، قرار ميدهند ، و اصرار بر « صلوات بتراء » را - كه بدعت است - سنّت جاريه قرار ميدهند . و اين ، يكى از موضوعاتيست كه پيامبر اعظم ما را زياده از حد ، آزرده ميسازد .\r\n- پناه به خدا -\r\n13 - محبت اهل بيت و ولاى ايشان ، شرط عمومى قبول همهء اعمال و طاعات و مستحبات است ( از نماز ، روزه ، حج و زكات . . . ) ، همچنانكه در جمله‌اى از احاديث ،\r\n\r\n","description":"","footnote":"","page_name":" 45 ","page_number":50},
  {"content":"\r\n\r\nبه آن ، تصريح شده است . و ما كلام را در پيرامون اين معنى . - در جلد دوم كتاب « الغدير » ( صفحه 301 - 305 ) چاپ دوم - بتفصيل بيان كرده‌ايم .\r\n14 - مدح و ثنائى است كه خداى تعالى ، در كتاب خود ، و رسولخدا ( ص ) در سنّت ، از اهل بيت ، نموده‌اند . مدحى كه مخصوص ايشان است ، و هيچ انسانى را آنطور ، ثنا نگفته‌اند . و فضائل و مناقبى دربارهء همگى و يك‌يك آنان ، روايت گرديده كه بايد بهزارها شمرده شود . و بطوريكه از ابن عباس ، نقل شده ، نزديك به « سى هزار » روايت است .\r\n15 - آن انگيزه‌هاى محبتى است كه در ذات اين خاندان است ، از قبيل :\r\nطهارت مولد ، قداست اصل ، شرافت حسب و نسب ، و آن امتيازاتيكه در علم و حكمت و اخلاق برجسته ، و زهد و ورع و تقوى دارند ، و نيز آن ملكات كريمه ، نفسيات فاضله و فضائل و فواضلى « 1 » كه از حيطهء شمارش ، بيرونست . و آن مزاياى انسانى است كه كسى اندازهء آن را نداند .\r\nو همچنين انگيزه‌ها و موجبات دوستى ديگرى كه هر كدام آنها به تنهائى عامل نيرومندى است در اينكه ، دلها ، دوستى ايشانرا تا اعماق خود ، راه داده ، و همهء نفوس ، بتمامى ، متوجه ايشان گردد .\r\nو قبل از همه ، و مهمتر از همه ، اينست كه ، ايشان - اهل بيت عليهم السلام - براى اهل زمين ، امان از اختلاف و فرارسيدن عذابند .\r\nوه ! چه فضيلت بزرگ ! و چه منقبتى جليل ! ؟\r\nآرى ، تمامى انسانها ، و همه طبقات بشر ، در زير سايهء امن و امان اين خاندان ، زندگى ميكنند . همه ، رهين منّت وجود آنان ، و بركات حيات ايشانند . و بوسيلهء آنان زمين و آسمان ، ثابت و برجاى مانده . و ببركت ايشان ، خلايق ، روزى ميخورند .\r\nو آنروزى كه ، زمين از ايشان خالى شود ، بموج و تزلزل درآمده ، اهلش را فرو ميبرد .\r\nو روز موعود ، بر اهل زمين ، فرا رسد .\r\n\r\n\r\n","description":"","footnote":"\r\n( 1 ) - ملكات حسنه و صفات ممتاز ، باعتبار اينكه ، در نفس شخص ، وجود دارد « فضائل » ناميده مىشود . و باعتبار اينكه ، بساير موجودات ، ريزش دارد ، « فواضل » گفته مىشود .\r\n( مترجم )\r\n","page_name":" 46 ","page_number":51},
  {"content":"\r\n\r\n\r\nبخوان و دوباره بخوان : [ درباره امان بودن اهل بيت ع براى زمينيان 
  ]\r\nگروهى از حافظين حديث ، : - مسدد ، ابن ابى شيبه ، ابو احمد فرضى ، ابو - عمرو بن عرزة ، ابو يعلى موصلى ، ابو القاسم طبرانى ، حكيم ترمذى ، محب طبرى ، ابن عساكر و عده‌اى ديگر - از طريق « سلمة بن اكوع » ، بطور مرفوع ، از رسولخدا ( ص ) روايت كرده‌اند كه فرمود :\r\n« ستارگان ، امان اهل آسمانند ، و اهل بيت من ، امان امّت منند »\r\n« النجوم أمان لاهل السماء ، و اهل بيتي أمان لامّتي »\r\n« عزيزى » در كتاب « السراج » ( جلد 3 ، صفحه 416 ) - در آنجا كه اين روايت را شرح ميدهد - گفته است :\r\n« مقصود آنحضرت ، از اهل بيت ، علماى اهل بيت است . احتمال هم دارد ، مقصود ، مطلق اهل بيت باشد . براى اينكه ، وقتى خداى تعالى ، دنيارا بخاطر آنحضرت ، آفريده باشد ، قهرا دوام دنيا را هم بدوام اهل بيت او ، موقوف كرده است .\r\n« حفنى » در اين‌باره گفته :\r\n« مقصود از - اهل بيت من - « ذرّيهء من » است كه بسبب وجود ايشان ، بلا از امّت ( پيامبر ص ) برداشته مىشود . . . »\r\nامام حنبلىها « احمد » نيز ، بسند خود ، از طريق « انس بن مالك » ، بطور مرفوع ، روايت كرده كه آنحضرت فرمود :\r\n« ستارگان ، امان اهل آسمانند ، و اهل بيت من ، امان اهل زمينند . وقتى ،\r\n\r\n","description":"","footnote":"","page_name":" 47 ","page_number":52},
  {"content":"\r\n\r\nاهل بيت من از زمين ، رخت بربندد ، آن آياتى كه خداوند وعده داده ، بر سر اهل زمين خواهد آمد . »\r\n« النجوم أمان لأهل السماء ، و أهل بيتي ، أمان لأهل الارض ، فاذا ذهب أهل بيتي جاء أهل الارض من الآيات ما كانوا يوعدون . »\r\n« احمد » سپس اضافه كرده است :\r\n« خداوند ، زمين را بخاطر پيامبر صلى اللّه عليه و سلم ، خلق كرده ، و دوام آن را بدوام اهل بيت و عترت او ( صلى اللّه عليه و سلم ) قرار داده است .\r\nو نيز « احمد » از طريق على عليه السلام ، بطور مرفوع ، از آنحضرت روايت كرده كه فرمود :\r\n« ستارگان ، امانند براى اهل آسمان ، و اهل بيت من ، امانند براى اهل زمين وقتى اهل بيت من ، از زمين ، رخت بربندد ، اهل زمين هم نابود خواهد شد . »\r\n« النجوم أمان لأهل السماء ، و أهل بيتي ، أمان لأهل الارض ، فاذا ذهب اهل بيتي ، ذهب اهل الارض . »\r\n« حاكم » از طريق « ابن عباس » بطور مرفوع ، روايت كرده كه آن جناب فرمود :\r\n« ستارگان ، امانند براى اهل زمين ، از غرق شدن ، و اهل بيت من ، امان امت من ، از اختلافند . »\r\n« النجوم امان لاهل الارض من الغرق و اهل بيتي ، امان لامّتي من الاختلاف . »\r\nاين روايت را « حاكم » ، صحيح دانسته ، و جمعى آن را از وى ، اخذ كرده و تصحيح او را ، تثبيت نموده‌اند .\r\n« صبان » در كتاب « الاسعاف » بعد از ذكر اين روايت ، گفته است :\r\n« احتمال دارد كه آيهء شريفه -  وَ ما كانَ اللَّهُ لِيُعَذِّبَهُمْ وَ أَنْتَ فِيهِمْ  « 1 » نيز به اين معنى ، اشاره داشته باشد . ( گرچه آيه شريفه ، راجع به پيامبر اكرم ( ص ) است لكن )\r\n\r\n\r\n","description":"","footnote":"\r\n( 1 ) سورهء انفال ، آيهء 33 . « ما دامى كه تو در ميان ايشان هستى ، خداوند ، عذابشان نخواهد كرد . »\r\n","page_name":" 48 ","page_number":53},
  {"content":"\r\n\r\nاهل بيت ، در امان بودن ، قائم مقام آنحضرتند . زيرا طبق بعضى از احاديث ، اهل بيت از او ، و او از اهل بيت است . »\r\nحافظ « ابن حجر » در كتاب « صواعق » ، اين آيه را از جمله آياتيكه در شأن اهل بيت ، نازل شده ، آورده است . سپس اضافه مىكند :\r\n« رسولخدا صلى اللّه عليه و سلم ، بوجود چنين معنائى در اهل بيتش اشاره كرده است . و آنها امانند براى اهل زمين ، كما اينكه آنحضرت ( صلى اللّه عليه و سلم ) ، نيز امان است براى اهل زمين . و در اين معنى ، روايات بسيارى است . . . »\r\n« حاكم » از طرق « ابو موسى اشعرى » بطور مرفوع ، از آنحضرت نقل كرده كه فرمود :\r\n« ستارگان ، امان اهل آسمان ، و اهل بيت من ، امان اهل زمينند . وقتى ستارگان نابود شوند ، اهل آسمان هم نابود ميشوند ، و هنگاميكه اهل بيت من از زمين رخت بربندد ، اهل زمين هم نابود خواهد شد . »\r\n« النجوم أمان لاهل السماء ، و اهل بيتي أمان لاهل الارض ، فاذا ذهبت النجوم ، ذهب اهل السماء و اذا ذهب اهل بيتى ، ذهب اهل الارض »\r\n« حاكم » به اين عبارت نيز ، نقل كرده ، كه فرمود :\r\n« ستارگان ، امان اهل آسمان است ، وقتى از بين برود ، آن وعده كه بأهل آسمان داده شده ، خواهد آمد . و من امانم براى اصحاب خود ، ما دامى كه در بينشان هستم ، وقتى از ميانشان بروم ، آنچه وعده داده شده‌اند ، به آنها خواهد رسيد . و اهل بيت من هم امان امّت منند ، وقتى اهل بيت من ، از ميان امت بروند ، آنچه كه بامّت وعده شده ، خواهد آمد . »\r\n« النجوم أمان لاهل السماء ، فاذا ذهبت اتاها ما يوعدون . و انا امان لاصحابي ما كنت ، فاذا ذهبت اتاهم ما يوعدون . و اهل بيتي امان لامّتي ، فاذا ذهب اهل بيتي ، اتاهم ما يوعدون . »\r\n« شيخ الاسلام حموينى » از طريق « ابو سعيد خدرى » بطور مرفوع ، از آنحضرت ، روايت كرده كه فرمود :\r\n\r\n","description":"","footnote":"","page_name":" 49 ","page_number":54},
  {"content":"\r\n\r\n« اهل بيت من ، امان براى اهل زمينند ، همچنانكه ستارگان ، امانند براى اهل آسمان » .\r\n« أهل بيتي أمان لاهل الارض ، كما ان النجوم أمان لأهل السماء . »\r\nحافظ « ابن حجر » در « صواعق » - آنجا كه حديث سفينه را نقل مىكند - ميگويد :\r\n« برخى از علما گفته‌اند : احتمال دارد ، مراد باهل بيت - كه امان امتند - علماى اهل بيت باشد . زيرا ، همانها هستند كه چون ستارگان ، مشعل هدايتند . و آنهايند كه وقتى از ميان بروند ، آنچه باهل زمين ، وعده شده ، خواهد آمد .\r\nو اين ، در زمان مهدى ( موعود ) است كه در احاديثش خواهد آمد ، كه عيسى دنبالش به نماز ميايستد ، و دجال ، در عصر او كشته مىشود ، و بعدا آيات ، يكى پس از ديگرى نازل مىشود . »\r\nتا آنجا كه ميگويد :\r\n« احتمال هم دارد - و نزد من اين احتمال ، قويتر است - مراد از ( اهل بيت ) ، عموم اهل بيت باشد . براى اينكه ، وقتى خداوند ، دنيا را تماما بخاطر رسول اللّه صلى اللّه عليه و سلم ، آفريد ، دوامش را بدوام او و دوام اهل بيت او قرار داد . چون اهل بيت او ، در اموريكه قبلا بعضى از آنها را از « رازى » نقل كرديم برابرند « 1 » .\r\nو نيز ، بدليل اينكه خود آنحضرت ، در حقّ اهل بيتش فرمود :\r\n( بار الها ! ايشان ، از من و من ، از ايشانم ) .\r\n- اللهم انهم منّي ، و أنا منهم -\r\nو نيز بدليل اينكه ايشان ، پارهء تن اويند ، براى اينكه « فاطمه » - مادرشان - پارهء تن او بود . بنابراين ، ايشان - در امان بودن - قائم مقام او هستند . . . »\r\nو شايد گفتار امير المؤمنين على عليه السلام ، اشاره به همين معنى باشد ، كه ميفرمايد :\r\n« انّا صنائع ربنا و الناس بعد صنائع لنا » .\r\n\r\n\r\n","description":"","footnote":"\r\n( 1 ) - اشاره است بگفتار رازى كه ما آن را در صفحه 28 نقل كرديم .\r\n","page_name":" 50 ","page_number":55},
  {"content":"\r\n\r\n« ابن ابى الحديد » در « شرح » خود - جلد 3 ، صفحه 451 - گفته است :\r\n« اين كلام ، كلام بزرگى است ، عاليتر از هر كلام ، و معنايش ، عاليتر از افق هر معنا است . ( با در نظر داشتن اينكه ) « صنيعة پادشاه » آنكسى است كه پادشاه ، او را به خود ، اختصاص داده و قدر و منزلتش را بلند كرده ، ( معنايش اينست كه ) : احدى از بشر ، حقّى و نعمتى به گردن ما ندارد ، بلكه خداى تعالى است كه نعمت‌ها را بما ارزانى داشته ، پس بين ما و خدا هيچ واسطه‌اى نيست ، و مردم همگى دستپروردهء ما و ريزه‌خوار نعمت مايند . و ما واسطهء بين آنان و خدائيم . و اين ، مقام جليلى است كه ظاهرش همان بود كه شنيدى ، و اما باطنش ، اينست كه آن حضرات ، بندگان خدا هستند ، و مردم همه بندگان ايشانند ( و در مقابل آنها از خود اختيارى ندارند ) . »\r\nو چه‌بسا اين معنى ، از گفتاريكه عمر بن خطاب ، بسبط پيامبر - حسين ، سلام - اللّه عليه - گفت ، استفاده مىشود : « آيا غير شما كسى ، مو ، بر سر ميروياند ؟ »\r\nو در نقلى كه « دارقطنى » آورده ، چنين دارد :\r\n« آيا بعد از خدا ، كسى جز شما ، مو ، در سر رويانيد ؟ » و بنا بر حديث « ابن سعد » ، ( عمر ) چنين گفته است :\r\n« آيا جز شما ، كسى مو را بر سر رويانيد ؟ »\r\nو بنقلى ديگر ، چنين آمده : « جز اين نيست ! اين مو كه بر سر ما مىبينى ، خدا ، و سپس شما ، رويانده‌ايد » « 1 »\r\nو اگر براى اهل بيت ، خصوصيّت ديگرى جز اين معمى نبود ، همين كافى بود كه انگيزه وداعى محبّت نسبت به آنها باشد . چون اين خصوصيت ، به تنهائى ، بر هر چيزى كه ، محبّت انسانرا به خود جلب كند ، ميچربد . و بر همهء آثار و پديده‌هاى حيات ، رجحان دارد . و به همين خصوصيّت است كه ولايتشان بر مؤمنين ، مسّلم گشته ،\r\n\r\n\r\n","description":"","footnote":"\r\n( 1 ) - اين روايت را ، ابن سعد ، دارقطنى ، ابن عساكر ، حافظ كنجى و ديگران ، نقل كرده‌اند و ابن حجر در « اصابه ، ج 2 ، ص 15 » دربارهء آن گفته است : « سندش صحيح است » .\r\n","page_name":" 51 ","page_number":56},
  {"content":"\r\n\r\nحتى نسبت به آنها اولى بتصرّف از خودشانند .\r\nو همين خصوصيّت است كه ، ايشانرا از جان و مال و زن و فرزند و پدر ، محبوبتر كرده است .\r\nو اين خود ، يكى از وجوهى است كه ولايت امير المؤمنين - على - را در قرآن كريم ، - بوسيلهء كلمهء حصر - هماغوش كرده است ، آنجا كه ميفرمايد :\r\n« تنها ، صاحب اختيار و سرپرست شما ، خدا و رسول ، و آنكسانى هستند كه نماز ميخوانند و زكات ميدهند ، هنگاميكه در ركوعند . »\r\n« انما وليّكم اللّه و رسوله و الذين آمنوا الذين يقيمون الصلاة و يؤتون الزكوة و هم راكعون . « 1 » »\r\nو ائمهء تفسير و فقه و حديث ، همه اتّفاق دارند كه ، اين آيهء شريفه ، در حق على عليه السلام . نازل شده ، همچنانكه تفصيل قضيه در ذيل اين آيه ، در كتاب « الغدير » ( جلد 3 ، صفحه 156 - 163 ) ايراد شده است .\r\n\r\n\r\n","description":"","footnote":"\r\n( 1 ) - سورهء مائده ، آيه 55 .\r\n","page_name":" 52 ","page_number":57},
  {"content":"\r\n\r\n\r\nخلاصهء كلام [ در مقدار محبت ما 
  ]\r\nبا در نظر گرفتن همهء اين جهاتيكه باعث دوست داشتن اهل بيت ، و ولاى ايشان است ، ناگزيريم اقرار كنيم ، كه محبت ما ، كمتر از آنمقداريست كه آن جهات ، اقتضا دارد . بلكه هزار مرحله ، دور تر از حدود جهات مختصهء به آنان قرار ميگيرد .\r\nبعلّت اينكه ، علم ما قاصر از درك و احاطه بكنه و حقيقت آن جهات است .\r\nو ما از آن جهات و آن كمالات ، جز بمختصرى ، اطلاع و احاطه نداريم . تازه آنچه را هم كه اطلاع داريم ، ميان ما و شناسائى كنه و نهايت آن ، هزارها فرسنگ است .\r\nآرى كجا و چگونه ممكن است ما بر حقيقت صفاتشان - با در نظر گرفتن مقام والاى آنها و پستى مرتبهء ما - واقف شويم ؟ . من باب مثل ، آيا يك جاهل درس نخوانده ميتواند علم و حقيقت آن را بشناسد ؟ و مبدأ و اندازه و منتهى و اصول و فروع و اصناف و راه‌ها و مباحث آن را درك نمايد ؟ و دروس و مواضع علم ، و فنون و اقسام آن ، و معالم و تكوين و تشريع آن ، و كمّ و كيف و عرض و طول آن ، و شماره و حدّ آن را بفهمد ؟ چگونه ممكنست تعلّق علم را بگذشته ، و حال ، و آينده ، درك نمايد ؟\r\nآيا ممكنست چنين كسى ( كه جاهل است ) ، تعلّق علم را نسبت بعالم سفلى ملكى ( مادّه ) و عوالم علوى ملكوتى ، ادراك نمايد ؟\r\nآيا اين شخص ( جاهل ) ميتواند بعلم كسى كه ، نزد او « علم الكتاب » است دست يابد ؟ .\r\n\r\n","description":"","footnote":"","page_name":" 53 ","page_number":58},
  {"content":"\r\n\r\nآن علميكه به « امّ الكتاب » و سرچشمهء وحى ، منتهى ميگردد ! ؟ .\r\nآن علميكه به « عين اليقين » - بواقعيّتى كه هيچگاه شك و وهم و گمان و خيال ، بدان راه ندارد - پايان مىپذيرد ! .\r\nآيا ( شخص جاهل ) ميتواند بعلم كسى دست يابد كه فرشته ، با الهامات قلبى و القائات سمعى ، با وى سخن ميگويد ؟ !\r\n( و اين افراد ، همان ) خاندان رسالت عليهم السلامند ، كه قرآن در حقّشان فرمود :\r\n« بر اعراف ، مردانى هستند كه هركس را از سيمايش ميشناسند » « 1 »\r\n « وَ عَلَى الْأَعْرافِ رِجالٌ يَعْرِفُونَ كُلًّا بِسِيماهُمْ »  ، ( سورهء اعراف ، آيه 42 ) .\r\nاين است نسبت و مقايسهء علم ما با علم آل محمد ، ( نه‌تنها علم آل محمد با علم ما ، اين نسبت را دارد ، بلكه ) ملكات و نفسيات و مقامات و كرامات ايشان نيز ، همين نسبت را با ملكات و نفسيات ما دارد .\r\nو ما تاكنون ، در اطراف عالم ، بانسانى بر نخورده‌ايم ، كه خداى تعالى علم بهمهء اين جهاترا به او داده باشد . و تنها ما نيستيم كه بچنين كسى دست نيافته‌ايم ، بلكه ، دنيا نيز چنين فردى را سراغ نداده است ؛ كسى را كه به همه موهبتهاى خدائى اهل بيت واقف باشد ، و بعوامل محبّت ، و ريشه‌هاى ولايت و شئون خلافت و امامت ، احاطه داشته ، و بتواند ارزش و مقدار آنها را ارزيابى كند . و خلاصه در سراسر گيتى كسى نيست كه بتواند محبت اهل بيت را محدود ساخته ، و به حد و اندازهء آن برسد .\r\nبنابراين ، وقتى شما نتوانيد بيك‌يك اين جهات كه ذكر شد ، احاطه و معرفت پيدا كنيد ، - ( و علاوه بر آن ) ده‌ها جهات ديگر ، مانند آنها موجود است ، كه از حقيقت و مقياس آن ، پرده‌بردارى نشده و مقدار و خصوصيات آن ، روشن نگشته است - پس چگونه ادعا ميكنيد فلان مقدار از محبت - كه ناشى از آن جهات است - غلّو و بيرون از اندازه است ؟\r\n\r\n\r\n","description":"","footnote":"\r\n( 1 ) - هريك از اينها ، در خلال مجلدات كتاب « الغدير » ، از طريق سنّت ثابت ، بطور كافى و مفصّل ، بيان گرديده است .\r\n","page_name":" 54 ","page_number":59},
  {"content":"\r\n\r\nبلكه ، با در نظر گرفتن مطالب گذشته - نسبت غلّو ، حرفى پوچ و بىپايه و بيمعنى است . براى اينكه ، قبلا هم گفتيم ، غلّو ، به معناى « تجاوز از حدّ » است ، و جز در اموريكه حدّ و مقياس آن‌ها معلومست ، معنى ندارد . و ما كجا ميتوانيم آن انگيزه‌هاى محبّت را كه در خاندان رسالت است ، تحديد كنيم ، قل هلّم شهداءكم الذين يشهدون ان اللّه حرم هذا « 1 »\r\nعلاوه بر آن ، دربارهء : علم ، اراده ، قدرت ، تصرّف ، رضا ، غضب ، حلم ، عفو ، رحمت ، تفضّل ، كرم ، و فضائل ديگر اهل بيت ، هرچه گفته شود ، و هرقدر - ثناگوى ايشان - در اين اوصاف ، مبالغه كند ، ممكن نيست آن اوصاف ، از حدّ و امكان ، تجاوز نمايد . و بين صفات واجب ( تبارك و ) تعالى ، و صفات ممكن ، بهيچوجه شباهت و همانندى نيست ، و سنخيت ميان آن دو ، از اصل ، منتفى است .\r\nآن يكى ذاتى و مطلق ، و ديگرى عرضى و مقيّد است . و مقايسهء بين اين دو ، چگونه و كجا تصور مىشود ؟\r\nو همچنين مقايسهء بين صفات واجب - كه به هيچ كيفى ( چگونگى ) و هيچ اينى ( كجائى ) در نميآيد - با صفات موجود ممكنى كه بهزار كيف و اين ، مكيّف و مؤيّن ميگردد ! .\r\nو همچنين صفات واجب - كه اصلى و استقلالى است - با صفات ممكن - كه تبعى و اكتسابى است . . ؟\r\nو نيز مقايسهء صفات واجب - كه ازلى و ابدى است - با صفات ممكن كه حادث و متغير است ؟\r\nبنابراين ، با همهء اين فرقها كه بين صفات واجب و صفات ممكنست ، ديگر شرك و غلّو ، بهيچوجه تصوّر نميشود .\r\nبلى ، « غلّو » بيكى از اين دو راه ، تحقق مىپذيرد :\r\n\r\n\r\n","description":"","footnote":"\r\n( 1 ) - بگو ، گواهان خود را حاضر كنيد تا شهادت دهند كه خداوند ، اينرا حرام كرده است .\r\n","page_name":" 55 ","page_number":60},
  {"content":"\r\n\r\nيكى ، اعتقاد باينكه اهل بيت به چيزى متصفند كه خداوند براى آنان قرار نداده است . مانند اعتقاد باينكه ؛ خداوند ، امر عالم را بايشان واگذار كرده و خود ، كنار رفته است . و يا اعتقاد بالوهيّت ايشان .\r\nديگر ، اعتقاد باينكه ، صفات ايشان ، مقيّد بقيود امكان نيست .\r\nپناه ميبريم به خدا ، از اينكه در زمرهء جاهلان باشيم . تعالى اللّه عما يقول الظالمون علوا كبيرا .\r\nاين محبت ما است ، كه موبمو مطابق با سنّت رسول اللّه ( ص ) است . و با عقل و منطق صحيح ، و علميكه دور از آلايش اوهام است ، موافق مىباشد .\r\nتازه اگر در اين عقايدمان ، كوتاه نيامده باشيم ، هيچگونه غلّو و افراطى در آن نيست .\r\n\r\nو اما حسين ما و عزادارى و كربلايش !\r\nيكى از موضوعات مسلّم ، در نزد امّت اسلام - از نظر نبوّت خاتمه و شئون مخصوص آن - اعتقاد باينستكه نبىّ اقدس ( ص ) بتمامى ملاحم و فتن و حوادث ناگواريكه پس از او براى عترتش پيش ميآمد ، آگاه بود . و همهء مصائب هول‌انگيز و ناسازگاريهاى روزگار و پيشامدهاى ناگوار و مصيبتهاى غم‌انگيز ، و كشته شدن با زشت‌ترين وضع ، و اسير گشتن و ساير عذابها و عقوبتها - كم يا زياد - كه بر سر دودمانش ميآمد ، پيش‌بينى مىكرد .\r\nو اين آگاهى و اطّلاع ، از شئون ولايت كبراى مطلقهء او است كه شامل تمام خلايق مىشود . همچنانكه عمل نكردنش بمقتضاى اين علم ، نيز ، از شئون همان ولايت است .\r\n( آرى ) از شئون ولايت مطلقه است كه آنحضرت ، چنين مصائبى را تحمّل نموده و ناديده بگيرد . بحدّيكه گويا اصلا واقع نخواهد شد .\r\n\r\n","description":"","footnote":"","page_name":" 56 ","page_number":61},
  {"content":"\r\n\r\nو همچنين ، مؤاخذه نكردنش عمّال جور و ستم و بنيانگزاران فساد و تباهى را نيز ، بايستى بمقتضى همان ولايت دانست .\r\nو عدم اقامهء حدّ قبل از تجاوز ، و عدم قصاص قبل از وقوع جنايت ، و مجازات نكردن آنان ، پيش از وقوع گناه ، نيز ، از شئون ولايت مطلقه است .\r\nولايت مطلقهء آنحضرت است كه ايجاب مىكند با تجاوزكاران ، قطع رابطه ننمايد و با آنها حسن معاشرت داشته باشد ، و با وجود اينكه ميدانست دربارهء عترتش ظلم و ستم روا ميدارند ، آنها را از پيشگاه خود طرد نكند .\r\nاين رفتار ، و تحمّل اين همه رنج ، از هيچ بشرى سابقه نداشته ، و اين علم و اين گذشت ، در هيچ فردى از اولاد آدم ، جمع نشده و نخواهد شد . و جز دربارهء صاحب « ولايت كبرى » دربارهء هيچ انسانى ، قابل تصوّر نيست .\r\nو اين معنى ، خود ، موضوع يك بحث دامنه‌دارى از مباحث و علوم دينى است .\r\nبطوريكه اگر بخواهيم همين يك موضوع را شرح و بسط دهيم ، قطعا به صورت كتابى قطور ، خواهد شد .\r\nپس با اينحال . ميتوان گفت رسولخدا ( ص ) در طول زندگيش ناظر حوادث و مصائب دلخراش اهل بيت و جگرگوشه‌ها و عزيزانش بوده است .\r\nگويا آنحضرت ، به چشم خود از پس پردهء نازك ، مصائب و بلاهائيكه بر سر نور ديده و پارهء تنش « فاطمه » و پسرعمش « صدّيق اكبر » و ذرّيهء ايشان ، وارد ميشده ، تماشا مىكرد .\r\nو لذا در زندگيش ، وقتى چشمش بيكى از ايشان ميافتاد ، آنا ، آنچه كه در دل داشت در مقابلش مجسم ميشد . و به همين جهت طبيعتا در تمام دوران زندگيش ، حزن و اندوه ، در مكنونات قلبش پديدار ميگشت و حتّى يك لحظه از اين درد و اندوه ، آسوده نبود ، و زندگيش تيره و تار بود ، ( با همهء اين جهات ) با فرو بردن غصّه ، آتش دل و حسرت درون را پنهان ميكرد .\r\nو هر وقت ، محيط را براى تسكين قلب ، و خاموش كردن آتش دل ، مساعد\r\n\r\n","description":"","footnote":"","page_name":" 57 ","page_number":62},
  {"content":"\r\n\r\nميديد ، يكى از اهل بيت خود را در آغوش ميكشيد و او را مىبوئيد و مىبوسيد ، و چون ابر بهار ، گريه ميكرد . و چيزهائى كه مايهء تسلايش گردد ، به زبان ميراند .\r\nمثلا ملاحظه ميكنيد ، وقتى على عليه السلام را - كه سيّد و بزرگ عترتش و پسرعمش و پدر فرزندانش بود - در راه ميديد ، او را مىبوسيد و مكرّر ميگفت :\r\n« پدرم بقربان شهيد بيكس »\r\nهمچنانكه « عايشه » اين معنى را - در آن روايتى كه « حافظ ، ابو يعلى موصلى » در مسندش آورده ، و جمعى از علماى نامى ، آن را از او اخذ كرده‌اند - خاطرنشان ساخته است . و ما آن را در كتاب خود « الغدير » نقل نموده‌ايم .\r\nو همهء حفّاظ با اسناد صحيح خود ، از « ابن عباس » روايت كرده‌اند كه گفت :\r\n« روزى من و رسولخدا صلى اللّه عليه و سلّم ، و على رضى اللّه عنه ، از مدينه بيرون شديم ، و در ميان باغهاى مدينه ، گذار ما بيك باغى افتاد ، على رضى اللّه عنه ، گفت :\r\nچه باغ خوبى است يا رسول اللّه ! ؟ .\r\nحضرت فرمود : باغ تو در بهشت ، بهتر از اين است .\r\nآنگاه ، با دست ، به سروريش على اشاره كرد و سپس بگريه درآمد . بطوريكه صدايش بگريه بلند شد . از آنحضرت سؤال شد ، سبب گريه شما چيست ؟\r\nفرمود : كينه‌هائى كه در دل عده‌اى از مردم است ، تا من زنده‌ام آن كينه‌ها را براى تو اظهار نميكنند . »\r\nو در نقلى از انس بن مالك ، دارد :\r\n« آنگاه حضرت ، سر خود را بيكى از شانه‌هاى على گذاشت و گريه كرد . على پرسيد :\r\nسبب گريهء شما چيست يا رسول اللّه صلى اللّه عليك ؟\r\nفرمود : كينه‌هائيكه در دل گروهى از مردم است و آن را اظهار نميكنند تا من از دنيا بروم . . . »\r\nو در روايت ديگرى كه از امير المؤمنين - على - نقل شده ، دارد :\r\n\r\n","description":"","footnote":"","page_name":" 58 ","page_number":63},
  {"content":"\r\n\r\n« بعد از آنكه راه ، خلوت شد ، دست بگردنم انداخت و بصداى بلند ، گريه كرد .\r\nپرسيدم : يا رسول اللّه ! چه چيز ، ترا بگريه درآورد ؟\r\nفرمود : كينه‌هائيكه در دل عدّه‌اى از مردم است ، و آن را براى تو اظهار نميكنند مگر بعد از من . . . » « 1 »\r\nرسولخدا ( ص ) همواره از على عليه السلام ، كيفيت صبر و تحمّل ويرا در برابر پيشامدهاى ناگوار ميپرسيد . در حالى كه با دست ، بسر و ريش آنحضرت ، اشاره ميكرد ميفرمود :\r\n« چگونه است صبر تو وقتى كه ؛ اين به اين ، خضاب شود . » .\r\nو او در جواب ميگفت : « آيا من به آنچه تو مبتلا شدى مبتلا نشوم ؟ در اين صورت اين ، از موارد صبر نيست ، بلكه از مواطن بشارت و كرامت است » . « 2 »\r\nحضرت رسول ( ص ) با شنيدن اين كلام پاك - كه حاكى از عظمت روحى و مقدار از خودگذشتگى امير المؤمنين ( ع ) در پيشگاه خداى تعالى بود - خاطرش تسلّى مييافت .\r\nو نيز ، مشاهده ميكنيد كه آنحضرت ( ص ) ، سبط خود ، ابو محمد - حسن بن على - را بسينهء خود ميچسباند و از دهان و ناف او بوسه برميدارد . چون به ياد ميآورد كه احشاء او ، از دهان تا نافش ، همه ، بسمّ كشنده ، پاره‌پاره خواهد شد .\r\nو سبط خود « حسين » را در آغوش ميگرفت ، و او را مىبوئيد و مىبوسيد ، و از بدن شريفش - مخصوصا - جاى شمشيرها ، نيزه‌ها و سرنيزه‌ها را مىبوسيد . و از همه‌جا بيشتر ، از دو لب نازنينش بوسه برميداشت . چون ميدانست كه چوب ستمگران به اين\r\n\r\n\r\n","description":"","footnote":"\r\n( 1 ) - اين حديث - بهر سه طريق - از بزرگان و حفاظ حديث منقول است امثال :\r\n« بزاز » در « مسند » خود ، و « طبرانى » در « الكبير » ، و « ابو يعلى » در « المسند » ، و « ابن عساكر » در « تاريخ الشام » و « هيثمى » در « المجمع » و جمعى ديگر كه آنها را در كتاب « الغدير » - آنجا كه مسند امير المؤمنين و ابن عباس و انس را ذكر كرديم - ايراد نموده‌ايم .\r\n( 2 ) - اين حديث را « حافظ طبرانى » در « المعجم الكبير » - كه به حمد اللّه نزد ما موجود است - روايت كرده است .\r\n","page_name":" 59 ","page_number":64},
  {"content":"\r\n\r\nلب و دهان ، آشنا خواهد شد .\r\nآرى ، هر چند يك بار ، براى ريحانهء خود - حسين - در خانهء زنان خود ، عزا ميگرفت . و هر وقت ، اندوهش شدّت مييافت ، حسين خود را در آغوش ميگرفت و او را به مسجد - در مجمع اصحابش - ميآورد . در حالى كه اشك از چشمانش سرازير بود ، و در حالى كه تربت كربلا ، به دستش بود ، كودك شيرخوار خود - حسين - را باصحاب خود نشان ميداد و ميگفت :\r\n« تحقيقا امّت من اين فرزندم را ميكشند ، و اين خاك كربلاى او است ! . »\r\nو يا تربت او - و خاك كربلا - را ميگرفت و آن را مىبوئيد و ميگريست و جريان كشته شدن و قتلگاهش را به زبان ميراند ، و ميگفت :\r\n« بوى اندوه و بلا ! »\r\nو يا ميگفت :\r\n« واى از اندوه و بلا ! » .\r\nو يا ميفرمود :\r\n« كربلا ، سرزمين اندوه و بلا ! »\r\nو يا ميفرمود :\r\n« بآنخدائيكه جان من در دست وى است ، ( موضوع حسين ) مرا اندوهناك مىكند كيست كه بعد از من ، - حسين - مرا ميكشد ؟ ! »\r\nو يا حسين را در دامن خود مىنشانيد و در حالى كه تربت گلگون او در دستش بود و گريه ميكرد ، ميفرمود :\r\n« ايكاش مىفهميدم ، بعد از من ، چه كسى ترا ميكشد ؟ ! » « 1 » .\r\nو « صدّيقه طاهره » را مىبينيد كه وقتى پدر بزرگوارش خبر ميدهد از اينكه او\r\n\r\n\r\n","description":"","footnote":"\r\n( 1 ) - به زودى همه احاديث اين موضوعات ، با عين عبارات و سندها و مصادر آن ، از نظر خوانندهء گرامى خواهد گذشت .\r\n","page_name":" 60 ","page_number":65},
  {"content":"\r\n\r\nاز همهء اهل بيتش زودتر بوى ملحق مىشود ، خوشحال ميگردد « 1 » و اين نبود ، مگر براى اينكه ميدانست كه ، زندگى آل محمّد ( عليهم السلام ) ، همه پيچيده و توأم با ناملايمات و مصائب است .\r\nزيرا اگر ترس از آن مصائب نبود ، چه مجوّزى ميتوان براى زهرا فرض كرد كه از زندگى ، سير شود ؟ . و حال آنكه زندگى باسعادتى داشت كه بهترين و شيرين ترين زندگى است .\r\nآرى ، ثمربخش‌ترين و پرافتخارترين زندگى ، زندگانى فاطمه بود .\r\nشوهرى داشت كه از نظر فضائل و فواضل ، در رديف پدر بزرگوارش بود .\r\nفرزندانى مانند حسنين - دو ريحانهء رسول اللّه ( ص ) - داشت كه سيّد جوانان اهل بهشت‌اند و مثل و مانندى ندارند ، و هيچ سخنور بليغ و توانائى از عهدهء توصيفشان برنميآيد .\r\nو دخترى مانند « زينب » - عقيلهء بنىهاشم - داشت كه جوهرهء قدس و كمال و شرف و عزّت است .\r\nپس با داشتن چنين نعمتها ، چرا « فاطمه ( ع ) » از زندگى و حياة ، بايستى ناراضى باشد ؟ . با اينكه در عنفوان جوانى بود و هنوز كامى از زندگانى نگرفته و بآرزوئى نرسيده بود .\r\nچرا از پروردگار خود درخواست ميكرد كه هرچه زودتر مرگش را برساند ؟\r\nبا اينكه او بآرزوهائى كه هر مادرى دربارهء فرزندانش دارد ، نرسيده بود . آن آرزو -\r\n\r\n\r\n","description":"","footnote":"\r\n( 1 ) - حديث اين داستانرا « احمد » در « المسند » ، و ابو يعلى در « المسند » ، و ابن ابى شيبه در « المصنف » و نسائى در « الخصائص » ، و ترمذى در « الصحيح » ، و ابو الحسن حربى در جزوه‌اى كه دارد ، و طحاوى در « مشكل الآثار » ، و دارقطنى در « العلل » ، و ابو نعيم در « الحليه » ، و بيهقى در « الدلائل » و بسيارى ديگر ، بسندهاى صحيح خودشان از عايشه - ام المؤمنين - روايت كرده‌اند .\r\n","page_name":" 61 ","page_number":66},
  {"content":"\r\n\r\nهائيكه در برابر آن ، هر مصيبت سنگينى ، آسان مىشود ، و هر پيشامد تلخى ، شيرين ميگردد ، قديم و جديد را فداى آن مىكند .\r\nبراى چه ، يكباره ، از پرورش جگرگوشه‌هاى خود ، دست شسته و به يتيمى آنان ، رضا ميداد ؟ . با اينكه ميديد هنوز ، فرزندان عزيزش ، بحدّ رشد و جوانى نرسيده‌اند ( و همه خردسال و به مهر مادر ، محتاجند ) .\r\nچرا راضى ميشد گلهايش - گلهاى آل محمد ( ص ) - در ابتداى شادابى و خرّمى ، پژمرده شوند ؟ ، و حال آنكه آنحضرت ، از اين شكوفه‌ها حظّ و بهره‌اى نبرده بود .\r\nچرا انوار بوستان خرّمش را رها ميساخت ؟ در صورتى كه غنچه‌هايش هنوز نشكفته بود .\r\nچرا از جدائى شوهرش خوشحال ميشد ؟ و راضى بود حبيبش - على عليه السلام - از مرگ او ، دچار حزن و اندوه گردد ؟ و از فراق او اندوهش دائمى ، و شبش به بيدارى سپرى شود ؟ .\r\nچرا از نزديك شدن اجل ، اينهمه خوشحالى ميكرد ؟ .\r\nتمام اينها بخاطر رهائى از مصائبى بود كه پيش‌بينى ميكرد . و از پدر راستگويش جريان و جزئيات آن را شنيده بود . و مفرّى اطمينانبخش ، تصوّر نميكرد ، جز رفتن بجوار پروردگارش ، و دست شستن از زندگى و تلخ و شيرين آن .\r\nفاطمه را با اين زندگى چه‌كار ؟ و حال آنكه او پدرش را ميديد كه در تمامى طول زندگيش - از آيندهء اهل بيتش - گرفتار غم و اندوه بود . و عمرى را با چشم اشكبار ، قلبى پر از غصّه ، و سينه‌اى پر از حسرت و آه ، گذرانيد . او ميديد كه چگونه رسولخدا ( ص ) براى فرزندش حسين - آن روز كه به دنيا آمد ، روزگارى كه شير خواره بود ، زمانيكه از شير ، بازش گرفتند ، و در دوران جوانيش - سوگوارى ميكرد .\r\n( آرى او ، شاهد جريان بود ، و ميديد كه ) بعد از ولادت ريحانهء رسولخدا - حسين عزيز - خداوند ، خانه‌هاى آن جناب را كانون اندوه و زارى قرار داده است ، و\r\n\r\n","description":"","footnote":"","page_name":" 62 ","page_number":67},
  {"content":"\r\n\r\nفرشته‌ها ، مستمرّا در لحظات مختلف و هرچند يك بار ، فوج‌فوج و تك‌تك ميآمدند ، و از شهادت حسين ، خبر ميدادند ، و تربت گلگون او را بحضرتش عرضه داشته ، بدينوسيله شهادت و قتلگاه حسين را برايش مجسّم مىكردند .\r\nاينها مطالب مهمّى استكه تاريخ اسلام ، آن را ضبط كرده ، و يقينا آنچه را كه ، ضبط كرده ، و آنچه كه گذشت زمان براى ما باقى گذارده ، بيش از مختصرى نيست ، اينك مختصرى از آن مختصر ، از نظر خواننده ميگذرد .\r\n\r\n","description":"","footnote":"","page_name":" 63 ","page_number":68},
  {"content":"\r\n\r\n\r\n1 سوگ ولادت ! اين سوگوارى ، در اولين لحظات تولد حسين شهيد ، برپا گرديد ، ( حسينى كه فداى حق و حقيقت شد )\r\nحافظ « احمد بن حسين بيهقى » ميگويد :\r\n« خبر داد ، ابو القاسم ، حسن بن محمّد مفسر ، از ابو بكر ، محمد بن عبد اللّه حفيد ، از ابو القاسم ، عبد اللّه بن احمد بن عامر طائى ( در بصره ) ، از پدرش ، از على بن موسى ، از پدرش - موسى بن جعفر - از پدرش ( محمد بن على ) ، از پدرش ( على بن الحسين ) از اسماء بنت عميس . اسماء ، ميگويد :\r\nمن در ولادت حسن و حسين ، قابلهء جده‌ات - فاطمه - بودم . وقتى حسن به دنيا آمد . . . ( تا آنجا كه بعد از مطالب زيادى ، ميگويد : )\r\nوقتى حسين ، به دنيا آمد ، رسولخدا ( ص ) بسراغ من آمد و فرمود : اى اسماء ، فرزندم را بياور .\r\nمن حسين را در پارچهء سفيدى قنداق كرده ، و او را بدست رسولخدا ( ص ) دادم . حضرت ، اذان در گوش راست ، و اقامه در گوش چپش گفت و او را در دامن خود نهاد و گريه كرد .\r\n( اسماء ميگويد ) عرض كردم : پدر و مادرم بقربانت ، گريه‌ات از چيست ؟\r\nفرمود : بر اين پسرم ( گريه ميكنم ) .\r\nگفتم : او كه هم‌اكنون متولد شده است ؟\r\n\r\n","description":"","footnote":"","page_name":" 64 ","page_number":69},
  {"content":"\r\n\r\nفرمود : اى اسماء ، اين پسرم را گروه ستمگران ميكشند ، خداوند شفاعتم را بايشان نرساند .\r\nآنگاه فرمود : اى اسماء ، اين مطلب را بفاطمه مگو ، چون تازه ، بچه آورده است . . . »\r\nاين روايت را ، حافظ « ابو المؤيّد خوارزمى » « 1 » - خليفه زمخشرى - نيز ، در كتاب « مقتل الحسين » ( جلد 1 ، صفحه 87 ، 88 ) ، بسند خود از « حافظ بيهقى » نقل كرده است .\r\nو حافظ « محب الدين طبرى » در كتاب « ذخاير العقبى » صفحه 119 ، آن را از « مسند الامام ، ابى الحسن الرضا عليه السلام » ، نقل نموده است . و سيد محمود شيخانى مدنى ، نيز ، در « الصّراط السّوى » - كه به خط خودش نزد ما موجود است - از « محبّ الدين » از همان مسند ، نقل كرده است .\r\nو ما در كتاب « الغدير » - آنجا كه در مسند امام ، امير المؤمنين عليه السلام ، بحث كرده‌ايم - راجع به مقدار اعتبار « مسند الامام ابى الحسن الرضا ( ع ) » ، در نزد علماى گذشته ، تفصيلا بيان داشته‌ايم . و گفته‌ايم كه چگونه جمعى از حفّاظ و مشايخ حديث ، از آن اخذ كرده و به آن اعتماد و احتجاج نموده‌اند . و چگونه نسخهء آن را - با پولهاى گزاف - دست بدست ميگرداندند .\r\n\r\nگفتارى از مؤلف\r\nگويا اين ، اوّلين مجلسى بوده كه در اسلام عزيز ، در خانهء رسولخدا ( ص ) براى عزاى حسين شهيد ، ( حسينى كه مجسمهء طهارت است ) ، انعقاد يافته . و گوش دنيا تا آن روز نشنيده بود كه براى مولودى غير از مولود « زهراء صدّيقه سلام اللّه - عليها » در روز ولادت ، بجاى مجلس سرور و تبريك ، مجلس ماتم به پا شده باشد .\r\n\r\n\r\n","description":"","footnote":"\r\n( 1 ) - در جلد چهارم كتاب « الغدير » ، ( صفحه 398 - 407 ) ، شرح حال او را نگاشته‌ايم .\r\n","page_name":" 65 ","page_number":70},
  {"content":"\r\n\r\nبه هيچ گوشى نخورده بود كه فرزندى به دنيا بيايد ، و در همان ساعت اوّل ولادتش :\r\nبجاى تهنيت ، خبر مرگش را بدهند . و از كشته شدن و قتلگاهش گفتگو كنند .\r\nو تاريخ ، از زمان آدم تا خاتم ، نشان نداده كه فرزندى به دنيا آمده باشد ، و بجاى هداياى مسرّتبخش ، خاك قتلگاه فرزند را حضور پدرش اهدا كنند . تا بدينوسيله حزن و اندوه ، تا اعماق دلش جايگزين شود .\r\nگويا روز ولادت - حسين - در نزد خداى تعالى خصوصيّتى داشته است ، « ذالك تقدير العزيز العليم . » و خداوند ، آن روز را ، روز خوشى براى - آل اللّه - و اهل بيت طاهرين ، مقدّر نفرموده است . مثل اينكه حزن و اندوه ، با ولادت وى همزاد است . و لذا وقتى به دنيا ميآيد ، عيش آل محمّد مكدّر ميگردد . و از خانه‌هائيكه خداوند ، اذن داده است برافراشته شود ، و در آنها ذكر نام او گردد ، اساس شادمانى و آرامش برچيده مىشود . و آن خانه‌ها براى اهلش كانون حزن و اندوه ميگردد .\r\nو اين ، هنگامى بود كه آنحضرت ، بوسيلهء گفتگو با جبرئيل - دربارهء شهادت فرزندش حسين - يقين كرد كه اين ، امرى است حتمى و هيچگونه راه بازگشت ، برايش نيست . همچنانكه حافظ « ابو الحسين دارقطنى » در مسندش « 1 » آورده كه وقتى ، جبرئيل ، برسولخدا صلى اللّه عليه و سلم خبر داد كه امّتش ، - حسين بن على - را خواهند كشت ، پرسيد :\r\n« آيا در اين‌باره ، تغيير فضاى الهى را خواستار شوم ؟ »\r\n( جبرئيل ) گفت :\r\n« نه ، اين ، امرى است كه خدا آن را مقدّر كرده و برگشت ندارد . »\r\nو رسولخدا ( ص ) پيوسته روز ميلاد حسين را - براى اينكه اين خبر ، از مادر ريحانه‌اش ، مكتوم بماند - مباركباد ميگفت ، چون مهر و انعطاف خاصّى نسبت بفاطمه ( سلام اللّه عليها ) ابراز ميداشت و نميخواست فاطمه - كه تازه فارغ شده بود - ناراحت شود . آرى مادر ، نسبت به فرزند ، رؤوف و مهربان است ! .\r\n\r\n\r\n","description":"","footnote":"\r\n( 1 ) - اين روايت را شيخ اكبر ، حافظ دمشق « ابن عساكر » در « تاريخ الشام » - آنجا كه شرح حال سبط اصغر ( حسين ) را ذكر مىكند - نقل كرده است .\r\n","page_name":" 66 ","page_number":71},
  {"content":"\r\n\r\nاصولا جنس زن آن صبر و تحمّلى كه مردان ، در برابر مصائب دارند ندارد .\r\nعلاوه بر اين ، طفل شيرخواره ، مونس پستان و آغوش است ، شبانه‌روز ، چون گلى بر سينهء وى آويخته است . و اگر از مقدّرات ناگوار طفلش خبردار گردد ، چگونه ميتواند صبر كند . ؟ ديگر بچه دلخوشى ، او را ميپروراند ؟ و بكدام آرزو و رغبت شيرش بدهد و براى تربيتش ، ناملايمات را تحمّل كند ؟ . و با چه اطمينان و دلگرمى و خاطر خوشى ، با او بازى كند و خنده بر لبانش بگذارد ؟ .\r\nو با چه سرود شادمانى ( شب و روز ) بر گاهواره‌اش بيدار بنشيند و خفتن بياموزد ؟\r\nو با چه زبان و بيانى برايش « لاىلاى ! » بگويد ؟ .\r\nمادر طفل ، چاره‌اى جز « لاىلاى » گفتن ندارد ! .\r\nآرى ، مادر ، « لاىلاى » ميگويد ! .\r\nمادر - حسين - هم حق دارد كه با اين « سرود » ، لاىلاى ، بگويد :\r\nوا حسينا ، وا حسينا ، وا حسينا .\r\nو يا از كلام پدرش اقتباس نموده ، آن را كنار گهواره حسينش بخواند :\r\n كربلاء يا كربلاء يا كربلاء * كربلا لا زلت كربا و بلاء ! \r\nآيا با همهء كوششها ، اين راز ( دردناك ) از « زهراء صدّيقه » مكتوم ماند ؟ .\r\nنه ، سوگند به خدا !\r\nكجا مكتوم ميماند ! هرچه هم پدرش ( صلى اللّه عليه و آله ) ، در كتمان آن اصرار ورزد ؟ . چطور ممكن است مخفى بماند و حال آنكه همه‌روزه ، در اوقات معيّن ، گروه فرشتگان ، شرفياب ميشدند و خبر شهادت - حسين عزيز - را ميآوردند . و ماتم او را « ساعت بساعت » و « مجلس بمجلس » تازه ميكردند . مجلس سوگوارى در خانهء زنان پيغمبر ( ص ) انعقاد مييافت . و خداوند ، چشم پيغمبر ( ص ) و زنان او و اصحابش را - بر حسين عزيز - ميگرياند . و تربت كربلاى حسين ، دست بدست ميگشت ، و اين تربت ، در شيشه‌اى در خانه رسول اللّه ( ص ) بود ، همه آن را ميديدند ، و آن ، رمز گويائى بود از سرنوشت - حسين - شهيد جانباز ! .\r\n\r\n","description":"","footnote":"","page_name":" 67 ","page_number":72},
  {"content":"\r\n\r\n\r\n2 سوگوارى دايه !\r\nحافظ « حاكم نيشابورى » در كتاب « المستدرك الصحيح » - جلد 3 ، صفحه 176 ميگويد : « ابو عبد اللّه ، محمد بن على جوهرى در بغداد ، از ابو الاحوص ، محمد - ابن الهيثم قاضى ، از محمد بن مصعب ، از اوزاعى ، از ابو عمّار ، شدّاد بن عبد اللّه ، از ام الفضل ، دختر حارث ، روايت كرد كه وى برسولخدا ( صلى اللّه عليه و سلم ) وارد شد و گفت :\r\nيا رسول اللّه ! من ديشب ، خواب بدى ديدم .\r\nفرمود : چه ديدى ؟ .\r\nعرض كرد : خواب خيلى بدى بود ! .\r\nفرمود : چه بود ؟ .\r\nگفت : خواب ديدم كه گويا پاره‌اى از بدن ترا بريدند و در دامن من گذاشتند ! .\r\nرسول خدا ( صلى اللّه عليه و سلم ) فرمود :\r\nخواب خوبى ديدى . به زودى - انشاء اللّه - فاطمه ، وضع حمل مىكند و پسرى ميآورد ، و آن پسر ، در دامن تو خواهد بود . »\r\n« همينطور هم شد ، - فاطمه - ، حسين را بزاد و - همانطور كه رسولخدا فرموده بود - افتخار دايگيش را به من دادند . روزى ، برسولخدا ( صلى اللّه عليه و سلم ) درآمدم و حسين را در دامنش نهادم ، لحظه‌اى روى خود را از من گردانيد . ديدم اشك از ديدگانش سرازير شد ! . پرسيدم :\r\nيا نبّى اللّه ! ، پدر و مادرم بقربانت ، شما را چه شد ؟ . فرمود : جبرئيل نزد من\r\n\r\n","description":"","footnote":"","page_name":" 68 ","page_number":73},
  {"content":"\r\n\r\nآمد و مرا خبر داد از اينكه ، امّتم اين فرزندم را خواهند كشت ! . ( بجبرئيل ) گفتم ، اين را ؟\r\nجبرئيل ( گفت ) آرى .\r\nو « ضمنا » از تربت قبرش كه خاك سرخ رنگى است ، مشتى برايم آورد . »\r\nحاكم ، دربارهء اين حديث ، گفته :\r\n« هر چند ، مسلم و بخارى ، آن را روايت نكرده‌اند ، و لكن به نظر آن دو هم صحيح است . »\r\nو ( حاكم ) در صفحهء 179 همان كتاب ميگويد :\r\n« ابو العباس ، محمد بن يعقوب ، از محمد بن اسحاق صنعانى ، از محمد بن اسماعيل بن ابى سمينه ، از محمد بن مصعب ، از اوزاعى ، از ابو عمّار ، از ام الفضل ، روايت كرده كه گفت : رسولخدا ( صلى اللّه عليه و سلم ) در حالى كه ، حسين ، در دامنش بود ، فرمود :\r\nجبرئيل ( عليه الصّلوة و السّلام ) خبر داد مرا كه امّتم ، حسين را ميكشند . »\r\nآنگاه ، حاكم ، ميگويد :\r\n« ابن ابى سمينه ، روايت را مختصر كرده ، ( و گرنه روايت ، بيش از اينست ) .\r\nو ديگران ، همه آن را ، از محمد بن مصعب ، نقل كرده‌اند . »\r\nو اين روايت را حافظ « بيهقى » نيز در كتاب « دلائل النبوة » - آنجا كه شرح حال حسين عليه السلام را نقل كرده - ميگويد :\r\n« محمد بن عبد اللّه حافظ - يعنى حاكم نيشابورى - از ابو عبد اللّه ، محمد بن على جوهرى ، در بغداد ، با همان سند و عبارت بالا ، برايم نقل كرد . »\r\nو حافظ « ابن عساكر » نيز در « تاريخ الشّام » اين حديث را از طريق زير ، نقل كرده است :\r\n« ابو عبد اللّه غراوى - بسند عالى - از ابو بكر بيهقى ، از محمد بن عبد اللّه ( حافظ ) بسند و عبارت اوّل ( حاكم ) . »\r\nو نيز ميگويد : « ابو القاسم بن سمرقندى ، از ابو الحسين بن النقور ، از ابو الحسن احمد بن محمد بن عمران - معروف بابن الجندى - ، از ابو روق ، احمد بن محمد بن\r\n\r\n","description":"","footnote":"","page_name":" 69 ","page_number":74},
  {"content":"\r\n\r\nبكر هراتى « 1 » ، از رقاشى « 2 » - يعنى عبّاس بن فرج - از محمد بن اسماعيل ، ابو سمينه ، از محمد بن مصعب ، به همان سند ( حاكم ) و عبارت زير ، نقل كرده است :\r\nيا رسول اللّه ! خوابى ديده‌ام و شما را بزرگتر از آن ميدانم كه برايتان نقل كنم ! فرمود : بگو .\r\nوى گفت : ديدم كه گويا پاره‌اى از تن تو قطع شد ، و در دامن من نهاده شد .\r\nرسولخدا ( صلى اللّه عليه و سلم ) فرمود :\r\nفاطمه ، باردار است . فرزندى ميآورد ، كه نامش را « حسين » ميگذارم . و او را به تو واگذار مىكند .\r\n( ام الفضل ) ميگويد : همانطور كه آنحضرت فرموده بود ، فاطمه ، « حسين » را بزاد ، و مرا بدايگيش برگزيد . روزى ( رسولخدا ) بر من وارد شد ، در حالى كه حسين با من بود . او را گرفت و لحظه‌اى با او بازى كرد ، سپس چشمانش پر از اشك شد .\r\nپرسيدم : چه چيز بگريه‌ات درآورد ؟\r\nفرمود : اين جبرئيل است ، مرا خبر ميدهد كه امّتم ، اين فرزندم را ميكشند !\r\n\r\nرجال اين اسناد\r\n1 - ابو عبد اللّه ، محمد بن احمد بن على بن مخلّد بغدادى جوهرى رئيس ، - كه معروف به « ابن المحرّم » است ، در سنهء 357 در سنّ نود و سه سالگى درگذشته است .\r\n2 - محمد بن هيثم بن حمّاد بن واقد ، ابو عبد اللّه ، ابو الاحوص ، قاضى عكبر بغدادى است كه در سنه 279 از دنيا رفته است .\r\n« ابن خراش » درباره‌اش گفته :\r\n« وى ، از راويانى است كه داراى ثبات و اتقان بود . »\r\n\r\n\r\n","description":"","footnote":"\r\n( 1 ) - در تاريخ ابن عساكر ، « هراتى » آمده ، و لكن صحيح آن ، « هزانى » بكسر « هاء » و فتح « زاء مشدّد » است ، كه نام قبيله و فاميل كوچكى است از تيره « عتيك » ، از طايفه « ربيعه »\r\n( 2 ) - در تاريخ ابن عساكر ، « رقاشى » آمده ، و لكن صحيح آن « رياشى » است .\r\n","page_name":" 70 ","page_number":75},
  {"content":"\r\n\r\nو دارقطنى ، در حقش گفته است : « او از ثقات و حفاظ است »\r\nو نيز ، ( دارقطنى ) گفته : « او مورد اطمينان و امين و حافظ بود »\r\nو - ابن حبان - او را در زمرهء ثقات شمرده و گفته است :\r\n« وى ، داراى استقامت در حديث بود . »\r\nمسلمة بن قاسم ، هم درباره‌اش گفته : « او ثقه است . »\r\n3 - محمد بن مصعب بن صدقه ، ابو عبد اللّه قرقسانى ، كه در بغداد ميزيست و در سنهء 208 از دنيا رفته است . از رجالى است كه « ترمذى » و « ابن ماجه » از او روايت كرده‌اند .\r\n« ابن قانع » در حقش گفته : « ثقه است » .\r\n« خطيب » گفته : « چون از حفظ ، نقل حديث ميكرد ، لذا اشتباهات زيادى داشت ، و لكن ، بخير و صلاح ، معروف است . »\r\n4 - عبد الرحمن بن عمرو بن ابى عمر و ابو عمرو اوزاعى فقيه ، وى در سنهء 158 وفات يافته و از رجال « صحاح ستّ » بوده است .\r\n« دارمى » و « ابن معين » توثيقش كرده‌اند .\r\nو « ابن سعد » درباره‌اش گفته : « وى مردى موّثق ، امين ، راستگو ، فاضل ، نيكوكار و كثير الحديث بود . و از علم ، و فقه ، بهرهء وافرى داشت . »\r\n« يعقوب بن شيبه » و ديگران ، توثيقش كرده‌اند .\r\nو « عجلى » درباره‌اش گفته :\r\n« وى ، اهل شام ، و مردى موّثق ، و از نيكان مسلمين بود . »\r\nو جمعى در مقام تعريف ، امامش خوانده‌اند .\r\n5 - شدّاد بن عبد اللّه قرشى ، ابو عمّار دمشقى ، كه از رجال « صحاح » است ( تنها ، صحيح بخارى از او روايت ندارد ) و « بخارى » در كتاب « الادب المفرد » از او روايت مىكند .\r\nعجلى ، ابو حاتم ، دار قطنى ، يعقوب بن سفيان ، و ديگران ، توثيقش كرده‌اند .\r\n6 - ام الفضل ، لبابه ، دختر حارث ، و خواهر ميمونه ( ام المؤمنين ) است . وى از اصحاب پيمبر ، و از راويان « صحاح ستّ » است .\r\n\r\n","description":"","footnote":"","page_name":" 71 ","page_number":76},
  {"content":"\r\n\r\n7 - ابو العبّاس ، محمد بن يعقوب اصمّ - كه در سنه 346 وفات يافته است - در وثاقت و راستگوئى و صحت مسموعاتش هيچ اختلافى نيست . او مردى بود كه تمام بلاد ، بسويش كوچ ميكردند ( و از حديثش استفاده مينمودند ) . عدهء زيادى از علماى رجال ، شرح حالش را نگاشته‌اند .\r\n8 - محمد بن اسحاق بن جعفر ، ابو بكر صاغانى ، كه در بغداد ميزيسته ، و فوتش در سنه 270 اتّفاق افتاده است . و همهء صحاح - غير از بخارى - از او ، روايت ، نقل كرده‌اند . و او يكى از حافظين حديث بوده كه براى شنيدن حديث ، هميشه در سفر بوده است . مردى ثقه ، ثابت ، راستگو ، مورد امانت ، و متقن بوده ، و علاوه برقرصى در دين ، معروف بنقل سنّت است . و يد طولائى در حديث داشته . مسلمة بن قاسم ، ابو حاتم ، نسائى ، و ابن خراش ، او را توثيق كرده‌اند . و « دارقطنى » درباره‌اش گفته : « مرديست موّثق ، بلكه بالاتر از آن » .\r\n9 - محمد بن اسماعيل بن ابى سمينه ، ابو عبد اللّه بصرى ، كه در سنهء 230 وفات يافته است . مردى حافظ ، موّثق و از رجال بخارى و ابو داود ، بوده ، - ابو حاتم و صالح بن محمد - ، توثيقش كرده‌اند . « ابن حبان » هم ، او را در زمرهء ثقات ، ذكر نموده است .\r\n10 - حافظ ، احمد بن حسين بن على ، ابو بكر بيهقى ، در سنه 458 در سنّ هفتاد و چهار سالگى وفات يافته است - سبكى - ، در طبقاتش گفته :\r\n« وى يكى از پيشوايان مسلمين ، و راهنمايان مؤمنين ، و داعيان بسوى حبل اللّه المتين بوده ، و مردى فقيه ، جليل القدر و حافظى بزرگ ، و در اصول ، استادى ماهر بود . زاهد و پارسا و سرگرم عبادت خدا بود . و همواره بوظيفهء ( نصرت اصول و فروع مذهب ) قيام مينمود . كوهى از كوههاى علم بود . »\r\nامثال اين تعبيرات ، در مدح و ثناى او ، در كتب رجال و ترجمه ، بسيار است .\r\n11 - حافظ ، على بن حسن ، ابو القاسم بن عساكر دمشقى شافعى ، در سال 571 وفات يافته است . و « ابن كثير » درباره‌اش گفته :\r\n« وى ، در ميان حافظين حديث ، يكى از بزرگان ، بشمار ميرود . از جمله\r\n\r\n","description":"","footnote":"","page_name":" 72 ","page_number":77},
  {"content":"\r\n\r\nكسانيست كه - نسبت بحديث - از حيث فراگرفتن ، جمع‌آورى ، تصنيف ، اطلاع ، حفظ سندها و متون ، و اتقان اسلوب و فنون ، عنايت داشته است . »\r\nو در بسيارى از كتب تراجم ، متضافرا ( و پى در پى ) بر او ثنا گفته‌اند .\r\n12 - ابو عبد اللّه فراوى - بضمّ فاء ، منسوب به ( فراوة ) است ، كه شهريست نزديك خوارزم - محمد بن فضل بن احمد شافعى صاعدى نيشابورى ، كه در سال 530 در سنّ نود سالگى درگذشته است . وى مرجع دينى خراسانيان ، و فقيه حرم ، و مردى صاحب فتوى و اهل بحث بود . « ابن سمعانى » درباره او گفته :\r\n« من ، در بين شيوخ خود ، مردى نظير او نديدم . »\r\nحافظ « ابن عساكر » - آنجا كه مشايخ را ميشمارد - ويرا از مشايخ و اساتيد خود شمرده و گفته است :\r\n« من در چند نوبت ، روايات خود را در نيشابور ، بر او قرائت كردم . »\r\n13 - حافظ ، ابو القاسم ، اسماعيل بن احمد بن عمر سمرقندى ، كه در سال 536 ( يا بقول « طبقات سبكى » در سال 538 ) درگذشته است . او ، از اساتيد و شيوخ « ابن جوزى » بوده است . « ابن جوزى » در « المنتظم » ميگويد :\r\n« شيوخ و حفّاظ ، از او حديث ، شنيده‌اند . و او مردى بيدار و عارف بحديث بود . و من خود ، بقرائت خودم و قرائت استادمان ، ابو الفضل بن ناصر ، و ابو العلاء همدانى ، و غير آن دو ، حديث بسيار از او شنيده‌ام . و ابو العلاء همواره دربارهء او ميگفت :\r\nاحدى از اساتيد خراسان و عراق را همطراز او نميدانم . »\r\nشرح حال او ، در عدّه‌اى از « كتب تراجم » ديده مىشود . و ما در چند جا از كتاب « الغدير » ، شرح حالش را آورده‌ايم .\r\n14 - احمد بن محمد بن احمد بن عبد اللّه ، ابو الحسين بزّاز ، معروف به « ابن النّقور » در سال 470 در سن نودسالگى درگذشته است . او ، از مشايخ و اساتيد « حافظ بغدادى » بوده است . « حافظ » درباره‌اش گفته :\r\n« من احاديثى باملاء او نوشتم . وى مردى راستگو بود . »\r\n\r\n","description":"","footnote":"","page_name":" 73 ","page_number":78},
  {"content":"\r\n\r\nابن جوزى ، درباره‌اش گفته :\r\n« مردى پرحديث ، راستگو و مورد اطمينان بود و با ( احتياط ) و تحقيق ، نقل حديث مينمود . »\r\nشرح حالش ، در بسيارى از كتابها ديده مىشود .\r\n15 - ابو الحسن ، ابن الجندى ، احمد بن محمد بن عمران بغدادى ، در سنهء 396 در سنّ نودسالگى ، درگذشته است . « حافظ » در تاريخ بغداد ، شرح حالش را آورده ، و از « عتيقى » - اين جمله را - حكايت مىكند كه گفت :\r\n« او متّهم به تشيّع بوده و اصول حسنه‌اى داشته است . »\r\n16 - ابو روق هزانى ، احمد بن محمد بن بكير بصرى . در سال 331 در سن نود و چند سالگى ، درگذشته است .\r\n17 - ابو الفضل ، عبّاس بن فرج رياشى بصرى ، كه در تاريخ 257 در سن هشتاد سالگى ، در بصره ، بدست زنگىها كشته شد . وى ، از رجال ابو داود است . « خطيب » ، « مسلمة بن قاسم » ، « ابن سمعانى » و « ابن عماد » توثيقش كرده‌اند ، و « ابن حبّان ، او را در زمرهء ثقات آورده و گفته است :\r\n« وى مردى مستقيم الحديث بود . »\r\n\r\nبقيهء مصادر\r\nيكى ديگر از مصادريكه حديث « ام الفضل » در آن ذكر شده ، « مقتل حافظ ، خوارزمى » ( جلد 1 ، صفحه 158 ، 159 ) است ، وى بسند خود ، از حافظ بيهقى ، از حافظ حاكم - صاحب « المستدرك الصحيح » - با سند و عبارت ( حاكم ) ، نقل نموده است .\r\n( خوارزمى ) در صفحه 162 به اين عبارت آورده :\r\n« موقعى كه من ( ام الفضل ) ، حسين را نزد رسولخدا بردم ، حضرت ( صلّى اللّه عليه ) او را گرفت و گريه كرد . و مرا از كشته شدن وى ، خبر داد . ( تا آنجا كه ميگويد : ) آنگاه جبرئيل ، با جمعى از ملائكه - در حالى كه پر و بال خود را باز كرده بودند - نازل شدند ، و همه از غم حسين بگريستند ! . و جبرئيل ، مشتى از تربت حسين - كه بوى\r\n\r\n","description":"","footnote":"","page_name":" 74 ","page_number":79},
  {"content":"\r\n\r\nمشك از فراز آن برميخاست - همراه خود آورده بود . آن را بپيامبر داد ، و گفت :\r\nاى حبيب خدا ! اين ، تربت فرزندت حسين - پسر فاطمه - است . گروهى - كه از رحمت خدا بدورند - در سرزمين كربلا ، او را خواهند كشت .\r\nپيامبر فرمود : اى حبيب من ! جبرئيل ! آيا امّتيكه نازدانهء من ، و نازدانهء دخترم را ميكشند ، رستگار ميشوند ؟\r\nجبرئيل گفت : نه ! ، بلكه خداوند ، ايشانرا باختلاف ، دچار مىكند . و تا آخر روزگار ، دلها و زبانشان . در اختلاف خواهد بود . »\r\nمصدرهاى ديگر ، عبارتند از :\r\n« الفصول المهمه » ابن صباغ ، صفحه 154 .\r\n« الصواعق » ، صفحه 115 و در چاپ ديگر ، صفحه 190 .\r\n« الخصائص الكبرى » ، جلد 2 ، صفحه 125 ، از حاكم و بيهقى .\r\n« كنز العمّال » جلد 6 ، صفحه 223 .\r\n\r\nكتبيكه در شرح حال رجال اسانيد اين سوگوارى به آنها مراجعه شده است\r\n« تاريخ بزرگ بخارى » ( جلد 2 ، قسمت 2 ، صفحه 227 ) و ( جلد 3 ، قسمت 1 ، صفحه 326 )\r\n« الجرح و التعديل » ابن ابى حاتم ، ( جلد 2 ، قسمت 1 ، صفحه 329 ) و ( جلد 2 قسمت 2 ، 266 )\r\n« تاريخ بغداد » ، ( جلد 1 ، صفحه 320 ) و ( جلد 2 ، صفحه 3 ، 4 ) و ( جلد 3 ، صفحه 362 تا 364 ، 276 ) ، و ( جلد 4 ، صفحه 381 ) و ( جلد 5 صفحه 77 ) و ( جلد 12 ، صفحه 138 تا 140 ) .\r\n« المنتظم » ، ( جلد 5 ، صفحه 5 ، 78 ) ، و ( جلد 6 ، صفحه 386 ) ، و ( جلد 7 ، صفحه 45 ) ، و ( جلد 8 ، صفحه 314 ) ، و ( جلد 10 ، صفحه 65 ، 98 ) .\r\n« اللباب » ، ( جلد 1 ، صفحه 484 ) ، و ( جلد 2 ، صفحه 256 ) ، و ( جلد 3 ، صفحه 290 )\r\n\r\n","description":"","footnote":"","page_name":" 75 ","page_number":80},
  {"content":"\r\n\r\n« تاريخ ابن خلكان » ، جلد 1 ، صفحه 246 ، 363 .\r\n« الكامل » ابن اثير ، ( جلد 5 ، صفحه 364 ) ، و ( جلد 10 ، صفحه 20 ) ، و ( جلد 11 ، صفحه 177 )\r\n« معجم الادباء » ، ( جلد 12 ، صفحه 44 تا 46 ) .\r\n« طبقات السبكى » ، ( جلد 3 ، صفحه 3 تا 5 ) ، و ( جلد 4 ، صفحه 92 تا 94 ، 204 ، 273 تا 277 ) .\r\n« انباه الرواة » ، جلد 2 ، صفحه 367 ، در متن و حاشيه .\r\n« الانساب » سمعانى ، صفحه 264 .\r\n« اخبار النحويين » سيرافى ، صفحه 89 تا 93 .\r\n« تاريخ ابى الفداء » جلد 2 ، صفحه 48 .\r\n« تلخيص ابن مكتوم » صفحه 178 .\r\n« طبقات ابن شهنه » جلد 2 ، صفحه 14 تا 15 .\r\n« تاريخ ابن كثير » ( جلد 11 ، صفحه 29 تا 30 ، 232 ) و ( جلد 12 ، صفحه 294 ) .\r\n« تذكرة الحفاظ » ذهبى ، ( جلد 2 ، صفحه 164 ) ، و ( جلد 3 ، صفحه 73 تا 75 ) .\r\n« النجوم الزّاهرة » ، ( جلد 3 ، صفحه 27 تا 28 ) .\r\n« نزهة الالباء » ، صفحه 262 تا 264 .\r\n« طبقات الزبيدى » صفحه 67 تا 69 .\r\n« تهذيب التهذيب » ، ( جلد 4 ، صفحه 317 ) و ( جلد 5 ، صفحه 124 ) و ( جلد 6 ، صفحه 238 تا 242 ) و ( جلد 9 ، صفحه 35 تا 37 ، 59 ، 458 ، 498 ) .\r\n« بغية الوعاة » ، صفحه 275 تا 276\r\n« شذرات الذهب » ، ( جلد 2 ، صفحه 21 ، 66 ، 136 ، 160 ، 175 ، 329 ) و ( جلد 3 ، صفحه 26 ، 147 ، 335 ) و ( جلد 4 ، صفحه 112 ) .\r\n\r\n","description":"","footnote":"","page_name":" 76 ","page_number":81},
  {"content":"\r\n\r\n\r\n3 عزاى سالگرد\r\nشايد بتوان گفت ، كه تجديد يادبود در « ميلاد » و « مرگ و مير » ، اعياد بزرگ نهضتهاى دينى و ملّى ، حوادث اجتماعى جهانى ، و وقايع مهمى كه در بين ملتها رخ ميدهد - با عنايت بشمارهء سالهائى كه از حدوث آن وقايع مهم تاريخى ميگذرد - و سالگرد آن را روز جشن و سرور ، و يا حزن و سوگوارى قرار دادن ، از شعائر و رسوم ديرينه‌ايست كه طبع بشرى ، و افكار شايسته‌اش ، آن را در ملل و امم گذشته پىريزى كرده ، و قبل از جاهليت ، و بعد از آن ، همچنان تا اين زمان ، متداول ساخته است .\r\nاين ، « اعياد بزرگ » يهود و نصارى ، و عرب قبل از اسلام و بعد از اسلام است كه تاريخ ، در صفحاتش ضبط نموده است .\r\nو گويا اين سنّت ، يكى از تمايلات انسانى است ، كه از عوامل حبّ و عاطفه ، ناشى ميگردد ، و از سرچشمهء حياة ، آبيارى مىشود . و شاخ و برگى است ، كه از اصول احترام و تقدير و تحسين ، و بزرگداشت رجال دين و دنيا و قهرمانان بىنظير و بزرگان امّت ، منشعب مىشود . و منظور از آن ، زنده داشتن خاطره ، و جاويدان ساختن نام چنين مردانى است كه در آن ، فوائد تاريخى و اجتماعى بوده ، و براى نسلهاى آينده ، درسهاى اخلاقى كامل و پيشرفته خواهد بود . و براى نسل جوان ، پند و عبرت و دستور - العمل مفيد و مؤثر است . و در آن ، تجارب و آزمايشهائيست كه موجب بيدارى ملتها است .\r\n\r\n","description":"","footnote":"","page_name":" 77 ","page_number":82},
  {"content":"\r\n\r\nو ( اين سنّت ) ، اختصاص بيك گروه و ملّتى ندارد .\r\nآرى ، روزهاى تاريخى ، از حوادث مهم ، و پيشامدهاى ناگوارى كه در آنها رخ داده ، نورانيّت و بهجتى كسب مىكند ، كه در ميان ساير روزها بكرامت و عظمت ، نشاندار شده ، و از خوبى و بدى آن حوادث ، كسب سعد و نحوست كرده و رنگ آن حوادث را به خود ميگيرد .\r\nو تاريخ ، تاكنون ، روزى را نشان نداده كه حادثهء واقع در آن ، از حادثهء محرّم ، ( روز نهضت مبارك حسينى ) - كه هر مسلمان با غيرت شرافتمند آزاده ، بدان افتخار مىكند - بزرگتر و مهمتر و مصيبت‌بارتر باشد .\r\nو در آن ، دروس عالى است كه در مدرسهء توحيد و عبادت ، كلاس نهائى از حكمت عملى به حساب ميآيد . چنان كه ترسيمى كه عاشورا از آزادگى و بلندى همّت ، و جانبازى در راه خدا كرده ، زيباترين ترسيم ، و كاملترين و روشنترين تصوير است .\r\n( عاشورا ) ، اقدام مثبتى است ، در برانداختن و ريشه‌كن نمودن مشكلات فساد و تباهى از مسير صحيح انسانيت ! .\r\n( عاشورا ) اقدام مثبتى است ، در فاصله گرفتن و بيزارى جستن از رذائل و پستيها .\r\n( عاشورا ) ، اصل محكمى است ، در شكستن شوكت ستمگران ، و واژگون ساختن پرچمهاى شرك و نفاق ، و در هم كوبيدن تجاوز ستمگران ، و رهائى بشريت ، از اسارت نفس چيره .\r\n( عاشورا ) ، مثبت‌ترين عملى است در برافراشتن كلمهء توحيد ، كلمهء حقيقت و راستى ، كلمهء زندگى سعادتمند ، و مقام عالى انسانى . و تمت كلمة ربك صدقا و عدلا لا مبدل لكلماته .\r\nپس ، سزاوارترين روزيكه تا ابد الدّهر - در جبين تاريخ - براى امّت محمّد ( ص ) زنده و تازه و درخشان ، باقى ميماند ، روز حسين - بضعهء رسول اللّه ، و پاره‌اى از گوشت و خون پيامبر ، و جگرگوشه و نور چشم وى ، و گل خوشبوى او از زندگانى دنيا - است . كه حقا بايستى آن روز را بزرگترين روز خدا - روزيكه قبل از هر كس ، به خدا\r\n\r\n","description":"","footnote":"","page_name":" 78 ","page_number":83},
  {"content":"\r\n\r\nمنسوب است - و روز پيامبر خدا ، و روز عيد قربان رسولخدا ، و « ذبح عظيم » آن حضرت دانست .\r\nبنابراين ، اگر روايت « ابو المؤيد موفق خوارزمى حنفى » را - كه در سال 568 وفات يافته است - بحسن قبول ، تلقى كنيم ، كار نوظهورى نكرده‌ايم .\r\nوى در جلد اول كتاب خود « مقتل الامام السبط الشهيد » - كه معروف و متداول است - در صفحه 163 در روايتى چنين آورده است :\r\n« بعد از آنكه يكسال تمام ، از ولادت « حسين » گذشت . دوازده فرشتهء سرخ‌رو ، بر رسولخدا ( صلى اللّه عليه و سلم ) نازل شدند ، و در حالى كه پر و بال خود را گسترده بودند ، چنين گفتند :\r\nاى محمد ! بر سر فرزندت - حسين - آن خواهد آمد ، كه از ناحيهء قابيل بر سر هابيل آمد . و خداوند ، نظير پاداشى را كه بهابيل داد ، به او خواهد داد . و نظير كيفرى را كه بقابيل داد ، بقاتل او ميدهد . »\r\nسپس اضافه كرده است :\r\n« هيچ فرشته‌اى در آسمان نماند ، مگر اينكه برسولخدا نازل شده و او را سرسلامتى داده ، و بپاداشى كه از طرف خداى تعالى ، بوى عطا مىشود ، آگاه ميساخت .\r\nو تربت « حسين » را بآنحضرت ، عرضه ميداشت . و آن جناب ميگفت :\r\nبارالها ! دچار خذلان كن آنكسانيرا كه حسين مرا يارى نميكنند ، و بكش آنكسى را كه او را ميكشد ، و او را از آرزوهايش بهره‌مند مساز .\r\nو بعد از آنكه دو سال تمام ، از ميلاد حسين ، گذشت ، رسولخدا براى سفرى بيرون رفت . وقتى مقدارى راه پيمود ، ناگهان ايستاد و با چشم گريان گفت :\r\n - إِنَّا لِلَّهِ وَ إِنَّا إِلَيْهِ راجِعُونَ -  سبب پرسيدند . فرمود :\r\nاين جبرئيل است ، مرا از سرزمينى در كنار فرات ، خبر ميدهد كه اسمش « كربلا » است . فرزندم - حسين بن فاطمه - در آنجا كشته مىشود .\r\nپرسيدند ، چه كسى او را ميكشد ؟ فرمود :\r\n\r\n","description":"","footnote":"","page_name":" 79 ","page_number":84},
  {"content":"\r\n\r\n« مردى بنام يزيد - كه خداوند ، وجود ويرا بىبركت گرداند - و گويا ، هم‌اكنون اقامتگاه و مدفن او را در آن سرزمين ، مىبينم ، در حالى كه سرش را بارمغان مىبرند .\r\nبه خدا سوگند ! كسى از ديدن سر فرزندم - حسين - خوشحال نميشود ، مگر آنكه خداوند ، او را دچار نفاق نموده ، و ميان قلب و زبانش مخالفت ميافكند ( يعنى ايمانى را كه به زبان ، ادعايش مىكند ، در دلش نميماند . ) »\r\nو نيز ( ابو المؤيّد ) اضافه مىكند :\r\n« سپس ، رسولخدا از اين سفر برگشت . و در حالى كه غمناك بود ، بمنبر رفت .\r\nو در ضمن اينكه - حسن و حسين - در مقابلش قرار داشتند ، براى مردم ، خطبه‌اى ايراد نمود و موعظه كرد . بعد از فراغت از خطبه ، دست راست خود را بر سر - حسين - نهاده و سر را بسوى آسمان ، برداشت ، و عرض كرد :\r\nبارالها ! من ، بندهء تو ، و پيامبر تو ( محمدم ) . و اين دو ( كودك ) ، پاكان عترت منند ، و برگزيدگان ذرّيّهء من و نسل منند - كه بعد از خود ، باقى ميگذارم - بارالها ! جبرئيل به من خبر آورد ، كه اين فرزندم - حسين - بىيار و ياور ، كشته خواهد شد . پروردگارا ! كشته شدن او را براى من ، مبارك گردان . و او را از - سادات شهيدان - قرار ده ، كه تو بر هر چيز ، توانائى . پروردگارا ! در قاتل او ، و كسى كه يا ريش نكند ، مباركى و ميمنت قرار مده . »\r\nآنگاه ( ابو المؤيّد ) ميگويد :\r\n« مردم ، در مسجد - وقتى اين كلام را شنيدند - يكپارچه گريه سر دادند .\r\nحضرت فرمود :\r\nآيا گريه ميكنيد ، ( ولى ) ياريش نميكنيد ؟\r\nپروردگارا ! تو خودت ولىّ و ياور او باش . »\r\nسپس ( ابو المؤيّد ) ، خطبه‌ايرا كه آنحضرت ، بعد از مراجعت از سفرش ، و چند روز قبل از وفاتش ، ايراد كرده بود ، از « ابن عباس » نقل مىكند . و شايد خطبهء مزبور ، بعد از مراجعت از « حجة الوداع » بوده است . ( بهر حال ) عبارات آن خطبه ،\r\n\r\n","description":"","footnote":"","page_name":" 80 ","page_number":85},
  {"content":"\r\n\r\nبه آنچه كه ما نقل كرديم ، نزديك است .\r\nو چه‌بسا اين گمان ، بذهن بيايد - و گمان مردم تيزهوش ، عين يقين است - كه : همانا تكرار سوگواريهائى كه رسول اللّه ( صلى اللّه عليه و آله و سلم ) ، در خانهء همسرانش ( امهات المؤمنين ) ، بر پا ميداشت ، در اثر فرا رسيدن سالروز ميلاد ، و يا سالگرد شهادت سبط ( پيامبر ) - حسين سلام اللّه عليه - و يا در اثر هر دو بوده است .\r\n سُنَّةَ اللَّهِ فِي الَّذِينَ خَلَوْا مِنْ قَبْلُ وَ لَنْ تَجِدَ لِسُنَّةِ اللَّهِ تَبْدِيلًا  .\r\n\r\n","description":"","footnote":"","page_name":" 81 ","page_number":86},
  {"content":"\r\n\r\n\r\n4 خبرى از جبرئيل ، و مجلس عزائى در خانه امّ سلمه ( امّ المؤمنين )\r\nحافظ كبير « ابو القاسم طبرانى » در كتاب « المعجم » ، از على بن سعيد رازى ، از اسماعيل بن ابراهيم بن مغيره مروزى ، از على بن حسين بن واقد ، از پدرش ، از ابو - غالب ، از ابو امامه روايت كرده ، كه گفت :\r\n« رسولخدا ( صلى اللّه عليه و سلم ) ، بهمسران خود سپرد ؛ اين كودك - يعنى حسين - را نگريانيد ! » .\r\nراوى گويد :\r\n« روزيكه رسولخدا در منزل امّ سلمه بود ، جبرئيل - در داخل اطاق - به آن حضرت ، نازل شد .\r\nحضرت فرمود : نگذاريد كسى بر من وارد شود .\r\nدر اين ميان ، - حسين - آمد ، وقتى پيمبر ( صلى اللّه عليه و سلم ) را در اطاق ديد ، خواست تا درون اطاق برود ، امّ سلمه ، او را در آغوش خود گرفت ، و او را با كلمات خود ، سرگرم و آرام كرد . ليكن ، وقتى ديد كه شديدا گريه مىكند ، رهايش كرد . ( حسين ) داخل اطاق شد ، و در دامن پيامبر صلى اللّه عليه و سلم نشست .\r\nجبرئيل برسولخدا ( صلى اللّه عليه و سلم ) عرض كرد : امّتت اين پسرت را خواهند\r\n\r\n","description":"","footnote":"","page_name":" 82 ","page_number":87},
  {"content":"\r\n\r\nكشت . حضرت فرمود :\r\nآيا با اينكه به من ايمان دارند او را ميكشند ؟ !\r\nگفت : آرى ، او را ميكشند ! .\r\nآنگاه ، تربتى را برداشت ( و نشان داد ) و گفت :\r\nدر مكانى ، چنين و چنان ! .\r\nرسولخدا ( صلى اللّه عليه و سلم ) - در حالى كه حسين را در بغل گرفته بود - پريشان‌خاطر و مهموم ، از اطاق ، بيرون آمد . امّ سلمه خيال كرد حضرت ، از ورود بچه بدرون اطاق ، غضبناك شده است ، عرض كرد :\r\nيا رسول اللّه ! فداى تو گردم ! ( من از اينجهت ، كه ) شما دستور داده بوديد او را نگريانيم ، ( متعرض بچه نشدم و لذا ) با اينكه فرموده بوديد نگذارم كسى داخل اطاق شود ، اين بچه را رها كردم .\r\nحضرت ، جوابش را نداد ، و بنزد اصحابش - كه دور هم نشسته بودند - رفت ، و فرمود :\r\nامّت من ، اين فرزندم را ميكشند ! .\r\nدر ميان اصحاب ، ابو بكر و عمر - كه نسبت بآنجناب ، از همه كس ، گستاختر بودند - نيز حضور داشتند .\r\nعرض كردند :\r\nيا رسول اللّه ، آيا با داشتن ايمان ، او را ميكشند ! ؟\r\nفرمود : آرى ! و اين ، تربت او است ! .\r\nآنگاه ، تربت را به آنها نشان داد . »\r\nاين روايت را ، « حافظ هيثمى » در « المجمع » جلد 9 ، صفحهء 189 ، از « طبرانى » نقل كرده و گفته است :\r\n« طبرانى ، اين روايت را آورده . و رجال روايتى او ، مورد وثوقند ، و بعضى از آنها ضعيف است . »\r\n\r\n","description":"","footnote":"","page_name":" 83 ","page_number":88},
  {"content":"\r\n\r\nمؤلف : در « علم رجال » مقرر است ، بعد از آنكه تمام رجال سند ، موثق باشند ، ضعيف بودن پاره‌اى از رجال سند ، در نزد بعضى از علماى حديث - با نياوردن دليل ضعف - مورد اعتنا نيست ، و موجب وهن سند نميشود .\r\nعلاوه بر اين ، احتجاج و استدلال بچنين حديثى ، در چنين مقامى جايز است .\r\nو بزرگان علم فقه و حديث ، بر جواز اين استدلال ، اتفاق دارند .\r\nو شايد مقصود « هيثمى » از آن « بعضى » ، - على بن سعيد رازى - باشد ، كه استاد حديث بوده ، و به « عليّان » شهرت داشته است . وى مردى حافظ ، سيّاح ، جهانگرد ، و داراى فهم و حافظه بوده است .\r\nابن يونس ، در تاريخ خود گفته :\r\n« دربارهء او حرفهائى زده‌اند ، و لكن او ، از اجلّهء محدّثين بوده ، و همنشينى با پادشاه داشته ، و از دوستان نزديك بعضى از حكّام بوده است . »\r\nابن حجر ، كلام « ابن يونس » را تعقيب كرده ، ميگويد :\r\n« بعيد نيست حرفهائى هم كه دربارهء وى زده‌اند بخاطر همين باشد ، كه در بعضى از امور دولتى ، دخالت داشته است . »\r\nو حمزة بن محمد كتانى ، حكايت مىكند كه :\r\n« عبد اللّه بن احمد جواليقى ، او را احترام ميكرده است . »\r\nو مسلمة بن قاسم ، ميگويد :\r\n« وى ، معروف به - عليّان - و مردى ثقه ، و داناى بحديث بوده ، و عدّهء زيادى از وى ، براى من ، حديث كرده‌اند . »\r\nابو احمد بن عدى ، ميگويد :\r\n« هيثم دورىّ ، به من گفت : عليّان با - رجاء - غلام متوكل ، بدرس ميرفت . و او هركه را كه ميخواست ، ( بدربار متوكل ) اجازه ميداد ، هركه را كه نميخواست ، مانع ميشد . »\r\n( ابو احمد بن عدى ) گويد :\r\n\r\n","description":"","footnote":"","page_name":" 84 ","page_number":89},
  {"content":"\r\n\r\n« من از - احمد بن نصر - شنيدم ميگفت : من از ابو عبيد اللّه بن ابى خيثمه ، حال او را پرسيدم ، او گفت :\r\nنمردم و بزمانى رسيدم كه حال چنين مردى را از من سؤال كنند « 1 » »\r\nاز « على بن سعيد » گذشته ، در ميان رجال سند ، كسى را نميشناسيم كه درباره‌اش « قدح و جرح » شده باشد ( يعنى ، مطلبى گفته باشند كه دلالت بر ضعف و عدم وثوق كند ) .\r\nو على بن الحسين بن واقد ، - كه در سال 211 وفات يافته - از رجال روايتى چهار صحيح ، از « صحاح ستّ » است . و همچنين وى ، از رجال - بخارى - در كتاب « الادب المفرد » ، و از رجال - مسلم - در كتاب « المقدمه » است .\r\nو حسين بن واقد ، ابو عبد اللّه قاضى ، - كه در سال 159 وفات يافته - از رجال روايتى « صحاح ستّ » ( غير از بخارى ) است ، ( ولى نام ) او در « التاريخ الكبير » بخارى ، مذكور است . و عدّهء زيادى او را توثيق كرده‌اند .\r\nو « ابو غالب بصرى » كه نامش « حزوّر » است ، رفيق و مصاحب « ابو امامه باهلى » و از رجال عدّه‌اى از « صحاح » است . گروهى او را موثّق دانسته ، و عدّه‌اى ديگر ، حديثش را صحيح شمرده‌اند .\r\n\r\nكتبى كه شرح حال راويان حديث ، به آنها مراجعه شده است :\r\n« تاريخ كبير » بخارى ، ( جلد 1 ، قسمت 2 ، صفحه 386 ) و ( جلد 3 ، قسمت 2 ، صفحه 267 ) .\r\n« طبقات ابن سعد » جلد 7 ، قسمت 2 ، صفحه 7 و 104\r\n« الجرح و التعديل » ابن ابى حاتم ، ( جلد 1 ، قسمت 2 ، صفحه 66 ) و ( جلد 3 ، قسمت 1 ، صفحه 179 ) .\r\n« تذكرة الحفاظ » ذهبى ، جلد 2 صفحه 284 .\r\n« تهذيب التّهذيب » ( جلد 2 ، صفحه 373 ) و ( جلد 7 ، صفحه 308 ) و ( جلد 12 ، صفحه 197 )\r\n\r\n\r\n","description":"","footnote":"\r\n( 1 ) - لسان الميزان ، جلد 4 ، صفحه 231 .\r\n","page_name":" 85 ","page_number":90},
  {"content":"\r\n\r\n« تهذيب الخزرجى » صفحه 72 ، 131 ، 393 .\r\n« شذرات الذهب » جلد 2 ، صفحه 27 و 232 .\r\n« لسان الميزان » ، جلد 4 ، صفحه 231 .\r\n* * * \r\nروايت ، به صورتى كوتاهتر ، با سندى ديگر\r\nحافظ - ابن عساكر - در « تاريخ الشّام » ميگويد :\r\n« ابو بكر ، محمد بن عبد الباقى نقل كرد : كه ابو محمد ، حسن بن على - بطور املاء - برايم روايت نمود كه : ابو نصر بن رضوان ، و ابو غالب ، احمد بن حسن ، و ابو محمد ، عبد اللّه بن محمد ، همگى برايم نقل كردند ؛ از ابو محمد ، حسن بن على ، از ابو بكر بن مالك ، از ابراهيم بن عبد اللّه ، از حجاج ، از حماد ، از ابان ، از شهر بن حوشب ، از ام سلمه ، كه گفت :\r\nجبرئيل ، نزد رسولخدا ( صلى اللّه عليه و سلم ) بود ، در حالى كه - حسين - با من بود . ( ناگهان ) شروع بگريه كرد . من او را رها كردم ، نزد پيامبر ( صلى اللّه عليه و سلم ) رفت .\r\nجبرئيل گفت : اى محمّد ! اين كودك را دوست ميدارى ؟ !\r\nفرمود : آرى .\r\nگفت : امتت او را خواهند كشت ! و اگر بخواهى ، از تربت آن زمينى كه در آن كشته مىشود به تو نشان مىدهم .\r\nآنگاه ؛ تربت را به او نشان داد .\r\nبدينجهت ، آن زمين ، « كربلا » ناميده مىشود ! »\r\n\r\n","description":"","footnote":"","page_name":" 86 ","page_number":91},
  {"content":"\r\n\r\n\r\n5 عزاى ديگر در منزل « امّ سلمة » بعد از خبر دادن جبرئيل عليه السلام\r\nحافظ كبير ، ابو القاسم طبرانى ، در كتاب « المعجم الكبير » - آنجا كه ترجمهء سبط اصغر ، حسين سلام اللّه عليه را ميآورد - ميگويد :\r\n« عبد اللّه بن احمد بن حنبل ، از عباد بن زياد اسدى ، از عمرو بن ثابت ، از اعمش ، از ابو وايل ، شقيق بن سلمه ، از امّ سلمة نقل كرد ، كه :\r\nحسن و حسين ( رضى اللّه عنهما ) در منزل من ، مقابل رسولخدا ( صلى اللّه عليه ) مشغول بازى بودند كه جبرئيل ( عليه السلام ) نازل شد . ( در حالى كه با دستش بحسين اشاره مينمود ) گفت :\r\nاى محمد ! امتت بعد از تو ، اين فرزندت را مىكشند ! .\r\n( امّ سلمه ميگويد ) : رسولخدا ( صلى اللّه عليه ) گريه كرد و او را به سينه چسبانيد ، سپس به من گفت :\r\nاين تربت ، نزد تو امانت باشد .\r\nبعد از آن ، خاك را بوئيد و گفت :\r\nبوى اندوه و بلا ميدهد !\r\nامّ سلمه ، اضافه مىكند :\r\n\r\n","description":"","footnote":"","page_name":" 87 ","page_number":92},
  {"content":"\r\n\r\nرسولخدا ( صلى اللّه عليه ) به من گفت :\r\nاى امّ سلمه ! وقتى اين تربت ، به صورت خون درآمد ، بدان ، كه فرزندم كشته شده است ! .\r\nراوى ميگويد :\r\nامّ سلمه ، آن تربت را در شيشه‌اى ريخته و همه روز ، به آن سرميزد ، و ميگفت :\r\nاى خاك ! آن روز كه تو به صورت خون درآئى ، روز بزرگى است ! »\r\nو حافظ ، ابو القاسم - ابن عساكر - دمشقى ، در « تاريخ الشّام » چنين آورده است :\r\n« ابو على حدّاد ، و ديگران - بطور اجازه - نقل ميكنند ، كه ابو بكر بن ريذه ، گفت :\r\nسليمان بن احمد - يعنى حافظ طبرانى - از عبد اللّه بن احمد بن حنبل ، با همان سند و الفاظ ، روايت را نقل كرد . با اين تفاوت كه در اين روايت ، بجاى عبارت : - - بوى اندوه و بلا ! - چنين آمده است : - واى ، از اندوه و بلا ! - »\r\nو حافظ « كنجى » در كتاب « الكفاية » ، صفحه 279 ميگويد :\r\n« حافظ ، يوسف بن خليل بن عبد اللّه دمشقى ( در حلب ) ، از ابو عبد اللّه ، محمد بن ابى زيد كرانى ، از فاطمة جوزدانيه - دختر عبد اللّه بن احمد - از ابو بكر ، محمد بن عبد اللّه بن زيده « 1 » ، از حافظ ، ابو القاسم ، سليمان بن احمد طبرانى ، از عبد اللّه بن احمد ابن حنبل ، با همان سند ( سند طبرانى ) و عبارت - ابن عساكر - نقل كرد . »\r\n\r\nاسناد طبرانى ، مورد استناد بوده ، و رجال آن ، بشرح زير است :\r\n1 - عبد اللّه بن امام احمد بن حنبل شيبانى ، ابو عبد الرحمن بغدادى كه در سال 290 ، وفات كرده است .\r\n« خطيب » درباره‌اش گفته :\r\n« مردى ثقه ، ثابت‌قدم ، و خوش‌فهم بود . »\r\n« نسائى » ، « دارقطنى » ، « ابو حاتم » و ديگران نيز ، او را توثيق كرده‌اند .\r\n\r\n\r\n","description":"","footnote":"\r\n( 1 ) - در « تاريخ الشام » و « الكفاية » اين‌چنين آمده ، و لكن ، صحيح آن « ريذه » است .\r\n","page_name":" 88 ","page_number":93},
  {"content":"\r\n\r\n2 - عباد بن زياد اسدى ساجى .\r\n« ابو داود » درباره‌اش گفته :\r\n« راستگو بود »\r\n3 - عمرو بن ثابت بكرى ، ابو محمد كوفى ، كه در سال 172 وفات يافته است .\r\n« ابو داود » در - سنن - جلد 1 صفحه 26 ، درباره‌اش گفته :\r\n« وى رافضى مذهب ، و مرد بدى بوده ، جز اينكه در حديث ، راستگو بوده است . »\r\nو نيز از « ابو داود » نقل شده كه دربارهء عمرو گفته :\r\n« حديث عمرو ، شبيه باحاديث شيعه نيست »\r\n« ابن حجر » در معناى كلام ابو داود ، گفته :\r\n« يعنى احاديث وى ، مستقيم و درست است »\r\nو در جاى ديگر ، ميگويد :\r\n« در حديثش جاى هيچ نقطهء ضعفى نيست »\r\nو « بزّاز » درباره‌اش گفته :\r\n« او بمذهب شيعه ، متمايل بود »\r\n« ساجى » گفته :\r\n« وى مذموم است ، چون بعثمان ، بد ميگفته ، و على را بر ابو بكر و عمر ، مقدم ميداشته است . »\r\nنظير اين حرفها ، دربارهء مذهب اين مرد ، زياد زده‌اند ، و لكن بعد از اعتراف باينكه ، مردى راستگو و مستقيم الحديث بوده ، و در احاديثش نقطه ضعفى نيست ، ديگر نبايد به اين حرفها اعتنا كرد . چون ، اين گونه مطالب ، از اصول « جرح و تعديل » خارج است .\r\n4 - اعمش ، سليمان بن مهران كوفى اسدى ، ابو محمد ، كه در سال 145 ( يا 148 ) وفات يافته . از رجال « صحاح ستّ » است .\r\n« ابن معين » او را توثيق كرده . و « نسائى » درباره‌اش گفته :\r\n\r\n","description":"","footnote":"","page_name":" 89 ","page_number":94},
  {"content":"\r\n\r\n« مردى ثقه و ثابت‌قدم بوده است »\r\n« خريبى » گفته :\r\n« وى ، روزيكه مرد ، در بين مردم ، هيچ مردى بپايهء عبادت او نميرسيد . و با سنّت پيامبر ، سروكار داشته است . »\r\n5 - شقيق بن سلمة اسدى ، ابو وايل كوفى ، كه در سال 82 وفات كرده ، از رجال « صحاح ستّ » است .\r\n« ابن معين » توثيقش كرده و ميگويد :\r\n« نبايستى دربارهء چنين كسى تحقيق و سؤال شود »\r\n« وكيع » ، « ابن سعد » و ديگران ، ويرا موثّق دانسته‌اند .\r\nو « ابن عبد البرّ » درباره‌اش گفته :\r\n« همه اتّفاق دارند بر اينكه موثّق است »\r\n\r\nمشايخ « ابن عساكر » در اين حديث :\r\n1 - ابو على حدّاد ، حسن بن احمد اصفهانى ، مقرى ، كه در سال 515 ، در سنّ نود و شش سالگى وفات يافته ، مورد استناد زمان خود بود . علاوه بر ارزندگى و معتبر بودن سندهايش ، روايات او هم ، از تمام اهل زمانش بيشتر بود .\r\nو مردى نيكوكار ، صالح و موّثق است . عدّه‌اى توثيقش كرده‌اند .\r\n2 - ابو بكر بن ريذه ، محمد بن عبد اللّه بن احمد اصفهانى ، كه در سال 440 وفات كرده است .\r\n« يحيى بن مندة » درباره‌اش گفته :\r\n« ثقه و امين بود ، يكى از موجّهين مردم و شخصى بسيار عاقل و فاضل بود ، اهل علم را احترام ميكرد . »\r\nباضافه مطالب ديگرى كه در مدح وى آمده است .\r\n\r\nمشايخ « كنجى » :\r\n1 - حافظ ، يوسف بن خليل دمشقى ، كه در سال 648 وفات كرده است .\r\n\r\n","description":"","footnote":"","page_name":" 90 ","page_number":95},
  {"content":"\r\n\r\n« ابو الفرج دمشقى » در كتاب « ذيل طبقات الحنابله » درباره‌اش گفته :\r\n« وى ، امامى حافظ ، ثقه ، ثابت قدم ، دانشمند ، پرروايت ، خوشرفتار ، و پرسفر بوده است . »\r\n« ذهبى » درباره‌اش گفته :\r\n« وى از كسانيست كه شرائط صحّت حديث را دارا است . »\r\nاضافه بر اين ، كلمات ديگرى در مدح او آمده است .\r\n2 - ابو عبد اللّه ، محمد بن ابى زيد كرانى اصفهانى ، كه در سنهء 597 در سنّ صدسالگى ، وفات كرده است .\r\n3 - فاطمة جوزدانيه ، امّ ابراهيم ، دختر عبد اللّه بن احمد اصفهانى ، كه در سنهء 524 در سن نود و نه سالگى ، وفات كرده است .\r\nوى محدّثى دين‌دار و صالحه بود . و جمعى از بزرگان حفّاظ ، از او نقل روايت نموده‌اند و جمعى از مشايخ حديث ، نزد او قرائت حديث كرده‌اند .\r\n* * * در « مقتل خوارزمى » صفحه 170 دارد :\r\n« بعضىها گفته‌اند :\r\nوقتى جبرئيل ، تربت مكانى را - كه يكى از دو فرزند رسولخدا ( ص ) در آنجا خونش ريخته مىشود - بحضور رسولخدا آورد ، ( ولى ) نام آن فرزند را نبرد ، حضرت ، تربت را بوئيد و فرمود :\r\nاين ، بوى فرزندم حسين است .\r\nو گريست !\r\nآنگاه ، جبرئيل گفت :\r\nدرست گفتى ! »\r\n\r\nكتبى كه در شرح حال راويان حديث ، به آنها مراجعه شده است :\r\n1 - « تاريخ البخارى » ، جلد 2 ، قسمت 2 ، صفحه 38 .\r\n\r\n","description":"","footnote":"","page_name":" 91 ","page_number":96},
  {"content":"\r\n\r\n2 - « الجرح و التعديل » ( جلد 2 ، قسمت 1 صفحه 146 ، 371 ) و ( جلد 2 ، قسمت 2 ، صفحه 7 )\r\n3 - « تاريخ بغداد » جلد 9 ، صفحه 3 تا 13 و صفحه 268 تا 271 و صفحه 375 .\r\n4 - « المنتظم » جلد 9 ، صفحهء 228 .\r\n5 - « ذيل طبقات الحنابله » ، تأليف ابو الفرج دمشقى ، جلد 2 ، صفحه 244 و 245 .\r\n6 - « تذكرة الحفّاظ » ذهبى ، جلد 4 صفحه 195 .\r\n7 - « دول الاسلام » ذهبى ، جلد 2 ، صفحه 30 .\r\n8 - « النجوم الزّاهرة » ( جلد 5 ، صفحه 46 ) و ( جلد 6 ، صفحه 180 ) و ( جلد 7 صفحه 22 ) .\r\n9 - « مرآت الجنان » جلد 3 ، صفحه 211 و 232 .\r\n10 - « تهذيب التهذيب » ( جلد 4 ، صفحه 361 تا 363 ) و ( جلد 4 ، صفحه 222 تا 226 ) و ( جلد 5 ، صفحه 94 و 141 و 143 ) و ( جلد 8 صفحه 9 ) .\r\n11 - « شذرات الذهب » ( جلد 3 ، صفحه 265 ) و ( جلد 4 صفحه 47 ، 69 ، 332 ) و ( جلد 5 صفحه 243 . )\r\n12 - « اعلام النساء » جلد 3 ، صفحه 1166 .\r\n13 - « تكملة » ابن صابونى [ تعليق 
  ] صفحه 109 .\r\n\r\nبقيهء مصادر حديث\r\nروايت اين سوگوارى ، در كتابهاى زير نيز ديده مىشود :\r\n1 - « ذخاير العقبى » صفحه 147 ، نقل از « سيرة » ملا .\r\n2 - « طرح التثريب » حافظ عراقى ، جلد 1 ، صفحه 42 .\r\n3 - « مجمع الزوائد » جلد 9 صفحه 189 .\r\n4 - « المواهب اللّدنيّة » جلد 2 صفحه 195 .\r\n5 - « الخصائص الكبرى » حافظ سيوطى ، جلد 2 صفحه 125 .\r\n\r\n","description":"","footnote":"","page_name":" 92 ","page_number":97},
  {"content":"\r\n\r\n6 - « الصّراط السّوى » شيخانى مدنى ، صفحه 93 ( خطى ) .\r\n7 - « جوهرة الكلام » صفحه 120\r\n\r\nبمطلب زير ، توجه فرمائيد ! :\r\nحافظ - جمال الدين زرندى - در كتاب « نظم الدّرر » ، صفحه 215 ، از هلال بن خباب « 1 » ، حديثى آورده ، كه من گمان ميكنم صورت ديگرى از آن سوگوارى است .\r\n( جمال الدّين ) ميگويد :\r\n« و در روايت هلال بن خباب آمده : كه جبرئيل ، نزد پيامبر ( صلى اللّه عليه - و سلم ) بود . حسن و حسين ، بنزد وى آمدند ، و بر پشت آن جناب ، پريدند ، پيامبر ( صلى اللّه عليه و سلم ) بمادرشان فرمود :\r\nچرا اين بچه‌ها را مشغول نميكنى ؟ ! .\r\nمادرشان ، بچه‌ها را گرفت . ( ولى چيزى نگذشت كه ) از دست وى ، رها شده ، و دوباره آمدند و بدوش آن جناب پريدند . حضرت ، آن دو را گرفت و در دامن خود نشاند .\r\nجبرئيل گفت :\r\nمحمّد ! بگمانم اين دو را ، دوست ميدارى ؟ !\r\nفرمود : چگونه دوست نداشته باشم ، با اينكه اين دو ، ريحانهء منند از زندگانى دنيا !\r\n\r\n\r\n","description":"","footnote":"\r\n( 1 ) - هلال بن خباب عبدى ، ابو العلاء بصرى است ، كه در مدائن ميزيسته ، و همانجا در سال 144 وفات كرده است . احمد - امام حنبلىها - ميگويد :\r\n« وى شيخى است ، ثقة . »\r\nو همچنين « ابن معين » ، « يعقوب بن سفيان » ، « يحيى قطان » و ديگران ، او را توثيق كرده‌اند .\r\nحديثى كه نقل كرده ، مرسل است . و او از « حسن بن محمد بن حنفيه » - كه از رجال روايتى « صحاح ست » است - از « محمد بن حنفيه » - كه او نيز از رجال « صحاح ست » است - از ام سلمه ( ام المؤمنين ) نقل مىكند .\r\n","page_name":" 93 ","page_number":98},
  {"content":"\r\n\r\nجبرئيل گفت : بدان ، امتّت ، اين - حسين - را ميكشند ! .\r\nآنگاه ، با - پروبال - خود ، پروازى كرد و تربتى آورد ، و گفت :\r\nآگاه باش ! كه - حسين - بر روى اين تربت ، كشته مىشود ! .\r\nحضرت ، پرسيد : اسم اين خاك چيست ؟ .\r\nگفت : كربلا .\r\nهلال بن خباب ، ميگويد :\r\nوقتى حسين ، بسرزمينى - كه در آن گرفتار شد ، و دشمنان ، ويرا احاطه كردند - وارد شد ، يكنفر نبطى را پيش آنحضرت آوردند . حسين ، از او پرسيد :\r\nاسم اين سرزمين چيست ؟ !\r\nگفت : سرزمين كربلا .\r\nحضرت ، فرمود : فرمايش رسولخدا ( صلى اللّه عليه و سلم ) درست است :\r\n- سرزمين اندوه و بلا ! -\r\nآنگاه ، باصحاب خود گفت :\r\nبار بيندازيد ، كه اينجا ، بارانداز آن - ياران باوفاى من - و محل ريختن خونشان است ! . »\r\n\r\n","description":"","footnote":"","page_name":" 94 ","page_number":99},
  {"content":"\r\n\r\n\r\n6 سوگوارى ديگر در خانهء « امّ سلمة » ، بعد از خبر دادن فرشته باران\r\nامام احمد در « مسند » خود ، جلد سوم ، صفحه 242 ، از « مؤمّل » ، از « عمارة ابن زاذان » ، از « ثابت » ، از « انس بن مالك » روايت مىكند كه :\r\n« فرشته باران ، از پروردگار خود ، اجازه گرفت كه نزد پيامبر ( صلى اللّه عليه و سلم ) بيايد .\r\nخداوند ، اذنش داد .\r\nرسولخدا بامّ سلمة فرمود : مواظب در خانه باش ، كسى بر ما وارد نشود .\r\n( امّ سلمة ) ميگويد : در اين هنگام ، حسين ، وارد شد و خواست داخل شود ، من او را مانع شدم . حسين ، پريد و داخل شد ، و شروع كرد به سوار شدن بر پشت و شانه و گردن آنحضرت .\r\nفرشته ، عرض كرد : آيا دوستش ميدارى ؟ !\r\nفرمود : آرى\r\nگفت : بدان ، كه امّتت او را خواهند كشت ! و اگر بخواهى ، آنمكانى را كه در آن كشته مىشود ، نشانت مىدهم .\r\nدر اين هنگام ، ( با دست ) . اشاره كرد ، ناگهان - گلى سرخ رنگ - آورد .\r\n\r\n","description":"","footnote":"","page_name":" 95 ","page_number":100},
  {"content":"\r\n\r\nامّ سلمة ، آن گل را گرفت ، و آن را در - چارقد - خود گذاشت . »\r\nاحمد ، از قول - ثابت - ميگويد :\r\n« چنين فهميديم ، آنسرزمينى - كه تربت از آن ، برداشته شد - كربلا است »\r\nاين حديث را « احمد » در « مسند » خود ، جلد 3 ، صفحه 265 ، از عبد الصمد بن حسان ، از عمارة ، با سند بالا نيز آورده است . .\r\nو حافظ ، ابو يعلى ، آن را در مسند خود ، از شيبان ، از عمارة بن زاذان ، بسند بالا و عبارت زير ، آورده است :\r\n« فرشتهء باران ، از پروردگار خود ، اذن گرفت كه به زيارت پيامبر ( صلى اللّه عليه و سلم ) بيايد . پروردگارش ، اجازه داد . فرشته ، روزى بر آنحضرت وارد شد كه روز - امّ سلمة - و نوبت او بود .\r\nحضرت ، به امّ سلمة فرمود :\r\nامّ سلمة ! مواظب در خانه باش ، كسى بر ما وارد نشود .\r\nراوى ميگويد :\r\nموقعى كه امّ سلمة دم در ايستاده بود ، ناگهان - حسين بن على - سررسيد . و بدر ، زور آورد . در ، باز شد و ( برسولخدا ) وارد شد . حضرت ، او را گرفت و شروع كرد ببوسيدنش .\r\nفرشته گفت :\r\nآيا دوستش ميدارى ؟ !\r\nفرمود : آرى .\r\nگفت : امّتت ، او را خواهند كشت ! آيا ميخواهى آنمكانيرا كه در آنجا كشته مىشود ، به تو نشان دهم ؟ .\r\nفرمود : آرى .\r\nفرشته ، مشتى از خاك آنسرزمينى كه در آنجا - حسين - كشته مىشود ، برداشت و آن را برسولخدا ، نشان داد . ( وقتى دست خود را باز كرد ) خاكى - مانند ماسه - و يا\r\n\r\n","description":"","footnote":"","page_name":" 96 ","page_number":101},
  {"content":"\r\n\r\nخاكى ( سرخ رنگ ) در دستش بود . امّ سلمه ، آن را گرفت و در گوشهء لباس خود ، قرار داد . »\r\n« ثابت » ، ميگويد :\r\n« نزد ما چنين معروف بود كه آنسرزمين - سرزمين كربلا - است »\r\nاين روايت را - حافظ ابو نعيم - در كتاب « الدلائل » جلد 3 ، صفحه 202 ، از محمد بن حسن بن كوثر ، از بشر بن موسى ، از عبد الصمد بن حسان ، از عمارة ، بسند بالا و همان لفظ ، روايت كرده است . سپس « حافظ » اضافه مىكند :\r\n« در روايت سليمان بن احمد دارد :\r\nرسولخدا ( صلى اللّه عليه و سلم ) ، آن خاك را بوئيد و گفت :\r\n- بوى اندوه و بلا ! -\r\nسليمان ميگويد :\r\nهمواره ميشنيديم كه او را در - سرزمين كربلا - ميكشند ! »\r\nاسانيد « احمد » و « ابو يعلى » و « ابو نعيم » ، سندهاى صحيحى هستند كه همهء رجال آن ، موثقند . اينك شرح حال يك‌يك آنان :\r\n1 - مؤفّل بن اسماعيل عدوى ، ابو عبد الرحمن بصرى ، ساكن مكّه كه در سال 205 ( يا 206 ) وفات كرده از رجال روايتى چند صحيح ، از « صحاح » است -\r\n« ابن معين » ، « دارقطنى » ، « ابن سعد » ، « ابن راهويه » و ديگران ، او را توثيق كرده‌اند .\r\n2 - عمارة بن زاذان صيدلانى ، ابو سلمه بصرى است . از رجال « ابو داود » ، « ترمذى » ، « ابن ماجه » و « بخارى » در كتاب « الادب المفرد » مىباشد .\r\nامام احمد ، يعقوب بن سفيان ، عجلى و ديگران ، توثيقش كرده‌اند .\r\n3 - ثابت بن اسلم بنانى ، ابو محمد بصرى كه در سال 127 وفات كرده .\r\nوى ، از رجال « صحاح ستّ » است . و جمعى از علماى رجال - كه نامشان چندبار ، ايراد شده - او را توثيق كرده‌اند .\r\n\r\n","description":"","footnote":"","page_name":" 97 ","page_number":102},
  {"content":"\r\n\r\n4 - عبد الصمد بن حسان ، كه مردى راستگو و مورد اطمينان بود ، و پيوسته احاديث صحيح ، نقل ميكرد .\r\nبخارى در « التاريخ الكبير » ، ابن ابى حاتم در « الجرح و التعديل » ، جلد 3 ، صفحه 51 ، و ابن حبّان ، ويرا در زمرهء موّثقين نام برده‌اند .\r\n5 - شيبان بن فروخ بن ابى شيبه ، ابو محمد ابلى ، كه در سال 235 وفات كرده است . ( بعضى ، سال وفاتش را غير از اين ، ضبط كرده‌اند ) .\r\nوى ، از رجال « مسلم » ، « ابو داود » و « نسائى » است .\r\nاحمد بن حنبل ، و مسلمة ، ويرا توثيق نموده‌اند . ديگران بصدق و صلاح ، مدحش كرده‌اند .\r\nاين افراد ، رجال سندهاى - احمد و ابو يعلى و ابو نعيم - بودند . و همه‌شان ، ثقه هستند . و در رجال ابو نعيم - بشر - است ، كه او نيز ثقه بوده و به زودى شرح حالش خواهد آمد .\r\nاين روايت را حافظ طبرانى ، در جلد اول « المعجم الكبير » - آنجا كه شرح حال سبط اصغر ( حسين عليه السلام ) را ميآورد - نقل كرده و گفته است :\r\n« بشر بن موسى ، از عبد الصمد بن حسان مروزى .\r\nو نيز ، محمد بن عبد اللّه حضرمى ، و محمد بن محمد تمّار بصرى ، و عبدان بن احمد ، ( هر چهار نفر ) از شيبان بن فروخ ، به همان سند بالا و عبارت زير ، براى ما حديث كردند :\r\nفرشتهء باران ، از پروردگار عزّ و جل ، اجازه خواست ، تا پيامبر ( صلى اللّه عليه ) را زيارت كند . خداوند اجازه‌اش داد . آنگاه ، روزيكه حضرت ، در منزل امّ سلمة بود ، بر آن جناب ، درآمد . حضرت ، بامّ سلمة فرمود :\r\nاى امّ سلمة ، در خانه را مواظب باش ، كسى بر ما وارد نشود .\r\nلحظه‌ايكه آنها دم در ، ايستاده بودند ، ناگهان - حسين - آمد و در را باز كرد و شروع كرد به پشت پيامبر ( صلى اللّه عليه ) پريدن ، و حضرت ، او را نوازش ميكرد و مىبوسيد .\r\n\r\n","description":"","footnote":"","page_name":" 98 ","page_number":103},
  {"content":"\r\n\r\nفرشته گفت :\r\nمحمد ! او را دوست ميدارى ؟\r\nفرمود : آرى .\r\nگفت : بدان ، كه امتّت ، او را خواهند كشت ! . و اگر بخواهى تربت آنزمينى را كه در آن كشته مىشود ، نشانت مىدهم .\r\n( راوى ) ميگويد : آنگاه ، دست برد و قبضه‌اى از تربتى كه ( حسين ) در آن كشته مىشود ، - و خاكى مانند ماسه ، و سرخ رنگ بود - برداشت و بياورد .\r\nامّ سلمة ، آن خاك را گرفت و در ( گوشهء ) لباسش قرار داد .\r\n( ثابت ) ميگويد :\r\nما همواره ميگفتيم ، آنسرزمين ، سرزمين كربلا است ! . »\r\nاسناد اين حديث ، صحيح است . رجال آن ، همه رجال صحاح‌اند ، و همه از مشايخ ثقه نقل ميكنند . اينك شرح حالشان :\r\n1 - بشر بن موسى بن صالح اسدى بغدادى كه در سال 288 - در سنّ 98 سالگى - از دنيا رفته است . مردى ثقه ، امين ، عاقل و ثابت بود ، و جمعى او را توثيق كرده‌اند .\r\n2 - محمد بن عبد اللّه حضرمى ، ابو جعفر كوفى ، مشهور به « مطين » . وى در سال 297 وفات كرده ، مردى حافظ ، ثقه و مشهور بوده است .\r\n3 - محمد بن محمد ، ابو جعفر تمّار بصرى - متوفى 289 -\r\nابن حبان ، او را در رديف رجال ثقه ذكر نموده است .\r\n4 - ابو محمد ، عبدان بن احمد بن موسى جواليقى ، كه در سال 306 وفات كرده است .\r\nوى ، پيشوا ، ثقه ، و حافظ صد هزار حديث ، بوده است .\r\nشرح حال اين بزرگان ، در كتب رجال - كه معروف و متداول است - يافت مىشود .\r\nحافظ بيهقى ، همين روايت را در كتاب « دلائل النبوة » در باب - اخبار رسول اللّه ( صلى اللّه عليه و سلم ) بقتل الحسين - نقل كرده و گفته است :\r\n\r\n","description":"","footnote":"","page_name":" 99 ","page_number":104},
  {"content":"\r\n\r\n« اين روايت را ، على بن احمد بن عبدان ، از احمد بن عبيد صفّار ، از بشر بن موسي ، از عبد الصمد بن حسّان ، بسند بالا و عبارت زير ، براى ما حديث كرد :\r\nفرشتهء باران ، از خداوند ، اجازه خواست تا حضور رسولخدا ( صلى اللّه عليه و سلم ) برسد . خداوند ، اجازه‌اش داد .\r\nحضرت ، بامّ سلمة فرمود :\r\nمراقب در خانه باش ، كسى بر من ، وارد نشود .\r\n( راوى ) ميگويد : حسين بن على ، درآمد و پريد تا وارد اطاق شد ، و شروع كرد بپريدن بر دوش پيامبر ( صلى اللّه عليه و سلم ) .\r\nفرشته ، گفت : آيا او را دوست ميدارى ؟\r\nحضرت ، فرمود : آرى !\r\nفرشته ، عرض كرد : همانا امّت تو ، او را ميكشند ! . و اگر بخواهى ، آنمكانى را كه در آن ، كشته مىشود ، به تو نشان مىدهم .\r\nآنگاه ، ( با دست ) اشاره كرد ، و خاكى سرخ رنگ ، به او نشان داد . امّ سلمة آنخاك را گرفت و در گوشهء لباسش نهاد .\r\nما همواره مىشنيديم ، كه - حسين - در كربلا كشته مىشود ! . »\r\nبيهقى ، ميگويد :\r\n« اين روايت را ، شيبان بن فروخ نيز ، از عمارة بن زاذان ، نقل كرده است . »\r\nو فقيه - ابن المغازلى - واسطى ، در كتاب « المناقب » ، از محمد بن محمد بن سليمان باغندى ، از شيبان بن فروخ ، از عمارة ، بسند بالا ، پاره‌اى از آن را نقل كرده است .\r\nو حافظ - ابن عساكر - در « تاريخ الشام » آن را نقل كرده ، و ميگويد :\r\n« ابو بكر ، محمد بن عبد الباقى ، از حسين بن على ، از ابو الحسين بن مظفر ، از محمد بن محمد بن سليمان ، از شيبان ، به همان سند ، و عبارتى كه ابو يعلى آورده ، برايم نقل كرد . چيزى كه هست ، در نقل وى دارد :\r\n\r\n","description":"","footnote":"","page_name":" 100 ","page_number":105},
  {"content":"\r\n\r\n( حسين ) وارد شد ، و شروع كرد بپريدن بر پشت رسولخدا ( صلى اللّه عليه و سلم ) .\r\nو پيامبر ( صلى اللّه عليه و سلم ) او را نوازش ميكرد و ميبوسيد . »\r\n( و نيز ابن عساكر ، از دو طريق ، نقل مىكند ) :\r\n( طريق اول ) : ابو يعقوب ، يوسف بن ايوب ، از ابو الحسين ، محمد بن على ، المبتدى باللّه .\r\n( طريق دوم ) : ابو غالب بن البنا ، از ابو الغنايم ، عبد الصمد بن على . ( ايندو نفر :\r\nالمبتدى باللّه و عبد الصمد بن على ) از عبيد إله بن محمد بن اسحاق ، از عبد إله بن محمد ، از ابو محمد شيبان بن ابى شيبه ، با همان سند و بعبارت طبرانى ، اين روايت را نقل كردند .\r\nسپس - ابن عساكر - ميگويد :\r\n« اين حديث را ، ابو المظفر القشيرى ، از ابو سعد ، محمد بن عبد الرحمن ، از ابو عمرو بن حمدان ، از ابو يعلى ، از شيبان بن فروخ ، باسناد و لفظ ابو يعلى - كه قبلا ذكر شده است - براى ما نقل كرد . »\r\nو آن را ، حافظ - محب الطبرى - در كتاب « ذخائر العقبى » صفحه 146 و 147 از « بغوى » - كه از معجمش نقل كرده - آورده است .\r\nو نيز آن را « ابو حاتم » در صحيحش ، و « احمد » در مسندش ، ذكر كرده‌اند .\r\nابن عساكر ، آن را در « تاريخ الشام » جلد 4 صفحه 325 ، چنين آورده :\r\n« رسولخدا ، شروع كرد به نوازش كردن و بوسيدنش »\r\nسپس ميگويد :\r\n« و در روايت ديگرى دارد ، كه پيامبر ( صلى اللّه عليه و سلم ) بامّ سلمه گفت :\r\nاين تربت ، امانتى است نزد تو ، هر وقت به صورت خون درآمد ، بدان‌كه فرزندم كشته شده است ! .\r\nامّ سلمه ، آنخاك را در شيشه‌اى ريخت ، و همه روز به آن نگاه ميكرد و ميگفت :\r\n( اى خاك ! ) روزيكه تو ، به صورت خون درآئى ، روزى است بس بزرگ ! »\r\n\r\n","description":"","footnote":"","page_name":" 101 ","page_number":106},
  {"content":"\r\n\r\nاين روايت را - حافظ عراقى - در كتاب « طرح التثريب » جلد اول ، صفحه 41 ، از « احمد » نقل كرده است .\r\nو - حافظ هيثمى - در كتاب « المجمع » ، جلد 9 ، صفحه 187 و 190 ، از احمد ، ابو يعلى ، بزاز و طبرانى ، نقل كرده و ميگويد :\r\n« رجال اسناد ابو يعلى ، همه رجال صحيحند مگر - عمارة بن زاذان - كه هر چند ، جماعتى او را توثيق كرده‌اند ، لكن در او ضعفى هست . اما بقيهء رجال ابو يعلى ، همه رجال صحيحند . »\r\nاين روايت را قرطبى ، در « مختصر التذكرة » صفحه 119 ، از - احمد - نقل كرده است .\r\nو حافظ ابن حجر - در « الصواعق » صفحه 115 ، از « معجم » بغوى ، آن را نقل كرده است .\r\nسپس ( ابن حجر ) ميگويد :\r\n« اين حديث را - ابو حاتم - در صحيح خود ، و همچنين ، احمد ، عبد بن حميد ، و ابن احمد ، نظير آن را روايت كرده‌اند . لكن در نقل اينها دارد : فرشته ، جبرئيل بود . »\r\nآنگاه ( ابن حجر ) ميگويد :\r\n« اگر اين روايت ، صحيح باشد ، ناگزير بايد گفت ؛ داستان ، در دو نوبت اتفاق افتاده است .\r\nو دومى ( يعنى : احمد ) اين معنا را نيز اضافه كرده كه : رسولخدا ( صلى اللّه عليه و سلم ) ، آنخاك را بوئيد و فرمود :\r\nبوى اندوه و بلا ! »\r\nو در روايت « ملا » و « ابن احمد » در كتاب - زوائد المسند - دارد :\r\n« امّ سلمه گفت : رسولخدا ، مشتى از خاكى سرخ رنگ ، به من داد و گفت :\r\nاين ، تربت آن زمينى است كه ( حسين ) در آن ، كشته مىشود . هر وقت ، ( اين\r\n\r\n","description":"","footnote":"","page_name":" 102 ","page_number":107},
  {"content":"\r\n\r\nخاك ، مبدل ) به خون شد ، بدانكه او كشته شده است .\r\nامّ سلمه ، اضافه كرد :\r\nمن آن خاك را در شيشه‌اى ريختم ، و نزد خود داشتم ، و همواره ميگفتم :\r\nروزيكه اين خاك ، برگردد و خون شود ، هر آينه روز بزرگى است ! . »\r\nو در روايتى ، از امّ سلمه دارد كه گفت :\r\n« روزيكه حسين ، كشته شد ، من بسروقت آن شيشه رفتم ، ديدم خون شده است ! . »\r\nو در روايت ديگرى دارد : « 1 »\r\n« سپس جبرئيل ، گفت :\r\nآيا ميخواهى خاك مقتلش را به تو نشان دهم ؟ .\r\nآنگاه ، ريگهائى آورد و رسولخدا ( صلى اللّه عليه و سلم ) آنها را در شيشه‌اى نهاد . »\r\nامّ سلمه گفت :\r\n« وقتى شب شهادت - حسين - رسيد ، گوينده‌ايرا شنيدم كه ميگفت :\r\nهان ! ايكسانيكه از روى جهل ، حسين را كشتيد ، نويد ! كه عذاب و ذلّتى در انتظار شما است ! .\r\nشما بر زبان سليمان بن داود ، موسى ، و صاحب انجيل ، لعنت شده‌ايد ! « 2 » »\r\nامّ سلمة ميگويد :\r\n« من ، بگريه افتادم و شيشه را باز كرده ، ديدم ؛ آن ريگها ، به صورت خون درآمده است ! » .\r\nاين روايت را نيز ، ( ابن حجر ) در كتاب ديگرش ، « اشرف الوسائل الى فهم - الشمائل » - كه در شرح كتاب شمائل حافظ ترمذى ، مؤلف « صحيح » است - از بغوى ،\r\n\r\n\r\n","description":"","footnote":"\r\n( 1 ) - از اينجا ، تا جملهء « ديدم آن ريگها ، به صورت خون درآمده است » را - جمال الدين زرندى - در كتاب « نظم الدّرر » صفحه 217 ، عينا نقل كرده است .\r\n( 2 ) -\r\n ايها القاتلون جهلا حسينا * ابشروا بالعذاب و التذليل\r\nقد لعنتم على لسان ابن داود * و موسى و حامل الانجيل \r\n","page_name":" 103 ","page_number":108},
  {"content":"\r\n\r\nاز انس ، نقل مىكند ، كه « انس » گفت :\r\n« فرشته‌اى از پروردگار خود ، اجازه خواست ، تا پيامبر ( صلى اللّه عليه و سلم ) را زيارت كند . خداوند ، اجازه‌اش داد . و اين ، در روزى بود كه نوبت امّ سلمه بود .\r\nحضرت ، بوى فرمود :\r\nمواظب در خانه باش ، تا كسى بر ما وارد نشود .\r\nهنگاميكه - امّ سلمه - دم در ايستاده بود ، حسين ، وارد شد . هجوم آورد ( و داخل اطاق شد ) ، و بگردهء رسولخدا ( صلى اللّه عليه و سلم ) پريد . حضرت ، شروع كرد او را بوسيدن و نوازش كردن .\r\nفرشته پرسيد :\r\nآيا او را دوست ميدارى ! ؟\r\nفرمود : آرى !\r\n( فرشته ) گفت :\r\nامتّت او را خواهند كشت ! . و اگر بخواهى ، آنمكانيرا كه در آن ، كشته مىشود ، به تو نشان دهم ؟\r\nآنگاه ، آنمكان را به حضرت ، نشان داد و ماسه يا خاكى سرخ رنگ ، بياورد .\r\nامّ سلمه آن خاك را گرفت ، و در ( گوشهء ) لباسش نهاد .\r\nثابت ، ميگويد :\r\nما همواره ميگفتيم ، كه آن سرزمين ، - كربلا - است ! . »\r\n« ابو حاتم » نيز ، در - صحيح - خود ، و « احمد » هم ، مانند او نقل كرده‌اند .\r\nو - ملا - اينرا اضافه كرده كه :\r\n( امّ سلمه ميگويد : ) رسولخدا مشتى از خاكى سرخ رنگ به من داد و گفت :\r\nاين ، از تربت آن زمينى است كه - حسين - در آن كشته مىشود ، هر وقت ديدى اين خاك ، به خون ، مبدل شد ، بدان‌كه او كشته شده است ! .\r\nامّ سلمه ميگويد :\r\n\r\n","description":"","footnote":"","page_name":" 104 ","page_number":109},
  {"content":"\r\n\r\nمن ، آن را در شيشه‌اى كه داشتم ، ريختم و ميگفتم :\r\nروزيكه اين خاك ، در آن روز ، به خون مبدل گردد ، هر آينه روز بزرگى است .\r\n( چيزى نگذشت ) كه ( حسين ) در زمين كربلا - از اراضى فرات ، در ناحيهء كوفه - بشهادت رسيد . و « سنان بن انس نخعى » او را بقتل رسانيد ، و برخى ، غير - سنان - را قاتل او دانسته‌اند .\r\nچون سرش را بنزد - يزيد - فرستادند ، در اولين منزل ، در حضور آن - سر - ، در حالى كه بشرابخوارى پرداخته بودند ، دستى با قلم آهنين ، از ديوار بيرون شد ، و سطر ( زير ) را با خون نوشت :\r\nآيا امّتيكه - حسين - را كشتند ، اميدوار هستند كه جدّش در روز حساب ، شفاعتشان كند ؟ ! « 1 »\r\nو چون ، اينرا بديدند ، سر را گذاشته فرار كردند . »\r\n* * * اين حديث را راويان زير نيز ، نقل نموده‌اند :\r\nمنصور بن عمّار ،\r\nو ابو الهدى در كتاب « ضوء الشّمس » جلد 1 صفحه 97 و 98 ،\r\nو حافظ - قسطلانى - در كتاب « المواهب » جلد 2 ، صفحه 195 ، از بغوى و ابو حاتم و احمد .\r\nو حافظ - سيوطى - در « الخصائص الكبرى » جلد 2 ، صفحه 125 ، از بيهقى و ابو نعيم .\r\nو مؤلّف « كنز العمّال » در جلد 6 ، صفحه 223 .\r\nو - سيد محمود شيخانى - در « الصّراط السّوى » از - احمد -\r\nو - عماد الدّين عامرى - در شرح « بهجة المحافل » جلد 2 ، صفحه 236 .\r\n\r\n\r\n","description":"","footnote":"\r\n( 1 ) -\r\n أترجو امّة قتلت حسينا * شفاعة جده يوم الحساب \r\n","page_name":" 105 ","page_number":110},
  {"content":"\r\n\r\nو - قره‌غولى - در « جوهرة الكلام » ، صفحه 117 .\r\n« قره‌غولى » پاره‌اى از گفتار - ابن حجر - را كه ما از قول « ثابت » نقل كرديم ، ذكر نموده ، سپس - نقل اين حديث « ابو حاتم » را در « صحيح » خود ، و روايت « احمد » را - متذكّر مىشود .\r\nآنگاه ، در صفحهء 120 ( جوهرة الكلام ) بقيّهء كلام - ابن حجر - را عينا نقل مىكند .\r\n* * * و - خطيب حافظ خوارزمى - در كتاب « مقتل الحسين » جلد 1 ، صفحه 162 مىگويد :\r\n« شرحبيل بن ابى عون ، گفته است :\r\nآن فرشته‌اى كه نزد پيامبر ( صلى اللّه عليه ) آمد ، فرشتهء موكّل بر درياها بود .\r\nو داستان چنين است :\r\nفرشته‌اى از فرشتگان - جنّات فردوس - به دريا نازل شد ، و پر و بال خود را بر آن بگسترانيد ، آنگاه صيحه‌اى كشيد و در آن صيحه گفت :\r\nاى ساكنان درياها ! لباس غم بر تن كنيد ، كه دردانهء محمد ، كشته و سر بريده مىشود ! .\r\nسپس نزد پيامبر آمد و گفت :\r\nاى حبيب خدا ، در اين زمين ، دو گروه از امّتت با هم پيكار ميكنند .\r\nيكى از آن دو فرقه ، گروه ستمگر و متعدّى و فاسق است ، كه - حسين ، - دردانه‌ات ، و فرزند دخترت را در زمين كرب و بلا ميكشند !\r\nدر حالى كه مشتى از خاك - كربلا - بآنجناب ، ارائه ميداد گفت :\r\nاين تربت ، نزدت باشد تا علامت آن واقعه را به‌بينى ! .\r\nو مقدارى از تربت - حسين - را در گوشه‌اى از « بال خود » قرار داد و به آسمان\r\n\r\n","description":"","footnote":"","page_name":" 106 ","page_number":111},
  {"content":"\r\n\r\nبرد و در آسمان دنيا هيچ فرشته‌اى نماند ، مگر آنكه آنتربت را بوئيد .\r\nو همين تربت ، باعث شد كه همه ، از داستان شهادت - حسين - خبردار شوند .\r\n- شرحبيل - ميگويد :\r\nآنگاه پيامبر ، تربتى را كه آن فرشته بوى داده بود ، در دست گرفت و شروع كرد ببوئيدن و گريستن . و در حال گريه ميگفت :\r\nبارالها ! در قاتل فرزندم ميمنت و مباركى قرار مده ، و وى را به آتش دوزخ بيفكن .\r\nآنگاه ، آن مشت خاك را بامّ سلمه داد ، و او را بكشته شدن - حسين - در كنار نهر فرات ، خبر داد ، و گفت :\r\nاى - امّ سلمه - ، اين خاك را بگير و نگهدار .\r\nهر وقت ، دگرگونش يافتى ، و ديدى كه به صورت خونى تازه درآمد بدان ، كه در آن موقع ، فرزندم - حسين - كشته شده است ! . »\r\n\r\n","description":"","footnote":"","page_name":" 107 ","page_number":112},
  {"content":"\r\n\r\n\r\n7 سوگوارى در خانهء عايشه - امّ المؤمنين - بخبر جبرئيل ( عليه السلام )\r\nحافظ - ابن البرقى - « 1 » ، از سعيد بن ابى مريم ، از يحيى بن ايوب ، از ابن غزّيه از محمد بن ابراهيم ، از ابى سلمة بن عبد الرّحمان روايت مىكند كه :\r\n« عايشه ( رضى اللّه عنها ) ، همسر پيامبر ( صلى اللّه عليه و سلم ) ، آبدارخانه‌اى داشت ، و هر وقت ، آن جناب ميخواست با جبرئيل تماس بگيرد ، بدانجا ميشد .\r\nحضرت ، در يكى از دفعات ، ( براى ملاقات با جبرئيل ) بطبقهء بالا - كه آبدارخانه در آن بود - تشريف برد و بعايشه فرمود :\r\nكسى از اين موضوع ، آگاه نشود . »\r\n( راوى ميگويد : )\r\n« اتفاقا ، سر پلكان ، در حجرهء عايشه بود . - حسين - داخل شد و از پلكان ، بالا رفت ، و قبل از آنكه عايشه خبردار شود ، ناگهان بر پيامبر و جبرئيل درآمد .\r\nجبرئيل پرسيد : اين كيست ؟\r\n\r\n\r\n","description":"","footnote":"\r\n( 1 ) - حافظ ، محمد بن عبد اللّه بن عبد الرحيم ، ابو عبد اللّه بن البرقى مصرى كه در سنهء 249 وفات كرده ؛ از رجال « ابو داود » و « نسائى » است . « ابن يونس » ، توثيقش كرده است .\r\nشرح حال وى در كتابهاى « سير النبلاء » و « تذكرة الحفاظ » و « تهذيب التهذيب » ، و « شذرات - الذهب » و كتب ديگر ، موجود مىباشد .\r\n","page_name":" 108 ","page_number":113},
  {"content":"\r\n\r\nحضرت ، فرمود : فرزند منست !\r\nآنگاه ، رسولخدا ( صلى اللّه عليه و سلم ) ، - حسين - را گرفت و بر دامن خود نشاند .\r\nجبرئيل گفت : امّتت او را خواهند كشت !\r\nحضرت فرمود : امّت من !\r\nگفت : آرى ! و اگر بخواهى از آن سرزمينى كه در آنجا كشته مىشود ، آگاهت سازم .\r\nآنگاه جبرئيل ، با دست ، بسرزمين طف - كه در عراق است - اشاره نمود .\r\nو از آنجا خاكى سرخ رنگ ، برداشت و برسولخدا نشان داد . »\r\nسيد محمود مدنى ، در كتاب « الصّراط السّوى » اين روايت را آورده و گفته است :\r\n« اين روايت را - ابن سعد - به همين عبارت ، نقل كرده ، با اين تفاوت كه جمله‌اى را در آخر حديث ، اضافه نموده و آن جمله اينست :\r\nاين ، از تربت قتلگاه او است »\r\nسندها همه صحيح ، و راويان آن از رجال - صحاح ستّ - و همه موثق‌اند . و شرح حال آنان خواهد آمد .\r\n\r\nاسناد ديگر روايت\r\nحافظ - ابو القاسم طبرانى - در كتاب « المعجم الكبير » - آنجا كه شرح حال « حسين عليه السلام » را آورده - ميگويد :\r\n« احمد بن رشدين مصرى ، از عمرو بن خالد حرانى ، از ابن لهيعه ، از ابو الاسود ، از عروة بن زبير ، از عايشه رضى اللّه عنها برايم حديث كرد كه :\r\nحسين بن على رضى اللّه عنه ، بر رسولخدا صلى اللّه عليه - هنگاميكه بآنحضرت ، وحى ميشد - وارد گرديد ، و بشانهء آن جناب ، بالا رفت ، و بر پشت وى بازى كردن گرفت در حالى كه آنحضرت ، خم شده بود .\r\nجبرئيل ، برسول اللّه صلى اللّه عليه عرض كرد :\r\nاى محمد ! آيا او را دوست ميدارى ؟\r\n\r\n","description":"","footnote":"","page_name":" 109 ","page_number":114},
  {"content":"\r\n\r\nفرمود : اى جبرئيل ! فرزندم را چرا دوست نداشته باشم !\r\n( جبرئيل ) گفت : بعد از تو ، امّتت او را خواهند كشت !\r\nآنگاه ، جبرئيل دست برد و تربتى سفيد رنگ آورد و گفت :\r\nاى محمد ! فرزندت در اين - زمين - كشته مىشود ، كه اسم آن ، - ( سرزمين ) طف - است .\r\nوقتى جبرئيل ، از نزد رسولخدا صلى اللّه عليه رفت ، حضرت ، در حالى كه خاك را در دست داشت گريه ميكرد و گفت :\r\nاى عايشه ! جبرئيل به من خبر آورد كه فرزندم - حسين - در سرزمين طف ، كشته مىشود ، و بعد از من ، امّتم ، دچار فتنه و امتحان ميگردند .\r\nآنگاه ، در حالى كه گريه ميكرد بسوى اصحابش بيرون شد . و در ميان اصحاب ، على و ابو بكر و عمر و حذيفه و عمّار و ابوذر رضى اللّه عنهم بودند ، پرسيدند :\r\nيا رسول اللّه ! چرا گريه ميكنى ؟\r\nفرمود : جبرئيل ، به من خبر آورد كه فرزندم - حسين - بعد از من ، در سرزمين - طف - كشته مىشود و اين خاك را برايم آورد . و گفت :\r\nقبر حسين ، در اين خاك است . »\r\nاين روايت را - امام ابو الحسن ماوردى - در « اعلام النبوّة » صفحه 83 ، در باب دوازدهم ، باسناد بالا ، و عين همان عبارات ، نقل كرده است .\r\n\r\nاسنادى ديگر\r\nابن سعد ، مؤلّف « الطبقات الكبرى » ، از محمد بن عمر ، از موسى بن محمد بن ابراهيم ، از پدرش ، از ابو سلمه ، از عايشه روايت كرده كه :\r\n« پيامبر صلى اللّه عليه و سلم ، آبدارخانه‌اى داشت كه هر وقت ميخواست با جبرئيل ملاقات كند ، در آنجا ملاقات مينمود . نوبتى ، رسولخدا صلى اللّه عليه ، جبرئيل را در آن ملاقات كرد و بعايشه گفت :\r\n\r\n","description":"","footnote":"","page_name":" 110 ","page_number":115},
  {"content":"\r\n\r\nكسى براى ديدن او بالا نيايد ( در اين بين ) - حسين بن على - وارد شد و عايشه نفهميد ، تا وقتى كه سر زده برسولخدا و جبرئيل درآمد .\r\nجبرئيل پرسيد : اين كيست ؟\r\nحضرت فرمود : فرزند منست !\r\nآنگاه ، او را بر دامن خود نشاند .\r\nجبرئيل عرض كرد : بدانكه اين كودك ، كشته خواهد شد !\r\nحضرت پرسيد : چه كسى او را ميكشد ؟\r\nعرض كرد : امّتت !\r\nحضرت ، ( از تعجب ) پرسيد : امتم ! ؟\r\nجواب داد : آرى ، و اگر بخواهى از آن زمينى كه در آن كشته مىشود ترا آگاه ميسازم .\r\nسپس ، جبرئيل ، بسرزمين طف - كه در عراق است - اشاره نمود و خاكى سرخ رنگ برگرفت و بوى نشان داد و گفت :\r\nاين ، از تربت قتلگاه او است ! »\r\n* * * اين روايت را حافظ - ابن عساكر - در « تاريخ الشّام » از ابو بكر ؛ محمد بن عبد الباقى ، از حسن بن على ، از محمد بن عباس ، از احمد بن معروف ، از حسين بن فهم ، از محمد بن سعد ، از محمد بن عمر ، به همان سند و عبارت ، نقل كرده است .\r\n\r\nسندهاى ديگر\r\nحافظ « دار قطنى » در جزء پنجم كتاب - علل الحديث - از جعفر بن محمد بن احمد واسطى ، از ابراهيم بن احمد بن عمر وكيعى ، از پدرش ، از ابو الحسين عكلى ، از شعبة بن عمارة بن غزيّهء انصارى ، از پدرش ، از محمد بن ابراهيم بن حارث تيمى ، از عايشه روايت مىكند :\r\n\r\n","description":"","footnote":"","page_name":" 111 ","page_number":116},
  {"content":"\r\n\r\n« رسولخدا صلى اللّه عليه و سلم در موقعى كه با جبرئيل ، در خانه بود ( بعايشه ) گفت :\r\nمواظب در خانه باش .\r\n( عايشه ميگويد : ) من غفلت كردم و در نتيجه - حسين بن على - وارد شد . رسول خدا صلى اللّه عليه و سلم او را در آغوش كشيد .\r\nجبرئيل گفت : فرزند تو است ؟\r\nفرمود : آرى !\r\nعرض كرد : بدانكه امّتت او را خواهند كشت !\r\n( راوى ميگويد ! ) چشمان پيامبر صلى اللّه عليه و سلم ، گريان شد .\r\nجبرئيل گفت : آيا دوست دارى آن خاكى را كه در آن كشته مىشود به تو نشان دهم ؟ .\r\nآنگاه ، از خاك - سرزمين طف - برگرفت ،\r\nآن ، خاك سرخ رنگى بود ! »\r\n* * * - دارقطنى - ميگويد :\r\n« حسين بن اسماعيل ، از احمد بن محمد بن يحيى بن سعيد ، از زيد بن حباب ؛ ابو الحسين ، از سفيان بن عمارة انصارى ، از محمد بن ابراهيم بن حارث ، از عايشه نظير آن را روايت مىكند ، ( منتهى بعد از سفيان بن عمارة انصارى ) نگفته - از پدرش - »\r\n( و نيز دارقطنى ) ميگويد :\r\n« سعيد بن عمارة انصارى . و ( به ابن غزيه ) نسبت نداده و در آن ، عبارت - از پدرش - نيامده ، و همين نگفتن - از پدرش - صحيح است . »\r\n\r\nاسناد اول دارقطنى\r\nاسناد اول - دارقطنى - همه‌اش صحيح ، و راويانش همه موثقند . اينك شرح حال آنان :\r\n1 - جعفر بن محمد بن احمد واسطى ، ابو محمد مؤدّب بغدادى . وى در سال\r\n\r\n","description":"","footnote":"","page_name":" 112 ","page_number":117},
  {"content":"\r\n\r\n353 وفات كرده است .\r\n« خطيب » در تاريخ خود ، شرح حالش را آورده و گفته :\r\n« وى ثقه است . »\r\nمحمد بن أبى الفوارس ، درباره‌اش گفته :\r\n« مردى بزرگوار ، ثقه و پر حديث بوده است . »\r\n« ابن جوزى » هم در كتاب « المنتظم » بوثاقت او اقرار كرده است .\r\n« ابن عماد » هم درباره‌اش گفته :\r\n« او از عارفان خيّر بود و از لحاظ علم و فضيلت ، بر ديگران برترى داشت . »\r\n2 - ابراهيم بن احمد بن عمر ، ابو اسحاق وكيعى . وى در سال 289 وفات كرده است .\r\nحافظ - خطيب - در تاريخ خود ( جلد 6 ، صفحهء 5 و 6 ) شرح حالش را آورده و نقل كرده كه عبد اللّه بن احمد ، ويرا تحسين نموده است . و از حافظ - دارقطنى - حكايت كرده كه وى گفته :\r\n« او ، مرد موّثقى است . »\r\n3 - احمد بن عمر بن حفص كندى وكيعى جلاب . در سال 235 وفات كرده .\r\nاز راويان « مسلم » است .\r\nعبد اللّه بن احمد و محمد بن عبدوس ، درباره‌اش گفته‌اند :\r\n« ثقه است . »\r\n- ابن قانع - گفته :\r\n« او ، بنده‌اى صالح ، ثقه و ثابت بود . »\r\n- موسى بن هارون - گفته :\r\n« مردى صالح بود . »\r\n- ابن حبّان - ويرا ، در زمرهء موّثقين آورده است .\r\n- يحيى بن معين - گفته :\r\n\r\n","description":"","footnote":"","page_name":" 113 ","page_number":118},
  {"content":"\r\n\r\n« ثقه بود . »\r\nو حافظ - خطيب - در تاريخ بغداد ، شرح حالش را آورده است .\r\n4 - زيد بن حبّاب ، ابو الحسين عكلى كوفى كه در سال 203 وفات كرده از راويان - صحاح ستّ - است ( غير از بخارى ) .\r\nابن المدينى ، عجلى ، ابو جعفر سبتى ، و احمد بن صالح ، همگى او را توثيق كرده‌اند .\r\nاحمد بن صالح ، اضافه كرده كه :\r\n« وى . در فنّ حديث ، معروف و مردى راستگو بوده است . »\r\nدارقطنى ، ابن ماكولا و عثمان بن ابى شيبه نيز توثيقش كرده‌اند .\r\nابن عدى ، درباره‌اش گفته :\r\n« وى ، از اركان مشايخ كوفه و از افرادى بود كه كسى در راستگوئيش شك نداشت .\r\nاضافه بر مطالبيكه حافظ - در تاريخش - و ديگران در مدح وى ، نقل قول كرده‌اند .\r\n5 - سعيد بن عمارة .\r\nدر كتاب « علل » - چنان كه ملاحظه كرديد - بنامهاى : « شعبة بن عمارة » ، « سفيان بن عمارة » و « سعيد بن عمارة » تصريح شده ؛ لكن در سند اول ، « شعبة از عمارة » صحيح است ( اشتباها بجاى « از » ، « ابن » آمده است ) ، و در سند دوم ، « سفيان از عمارة » صحيح است ( باز اشتباها بجاى « از » ، « ابن » آمده است ) ، و « سعيد بن عمارة » هم اشتباه است ؛ بجاى آن ، « شعبه از عمارة » درست است .\r\n- دارقطنى - در سند دوم ميگويد :\r\n« در اين سند ، كلمهء - از پدرش - نيامده و صحيح هم ، همين است »\r\n( اين مطلب دارقطنى ) صحيح است ، و كلمهء - از پدرش - به كلى زيادى است .\r\n- شعبه - همان « ابن حجاج بن ورد عتكى » است كه مكنّى به - ابو بسطام واسطى - است . اواخر عمرش را در مصر گذرانده . وى ، در سال 160 وفات كرده ، و از رجال روايتى « صحاح ستّ » است ، و همه در ثقه بودنش ، اتفاق دارند .\r\n\r\n","description":"","footnote":"","page_name":" 114 ","page_number":119},
  {"content":"\r\n\r\nاز - احمد - نقل شده كه :\r\n« شعبه ، در علم رجال ، بصيرت در حديث ، و دقّت و احتياط در رجال آن ، خود ، به تنهائى امّتى بود . »\r\n- ثورى - ميگفت :\r\n« شعبه ، امير المؤمنين در حديث بود . »\r\n- حاكم - گفته :\r\n« او ، از لحاظ معرفت حديث ، پيشواى ائمهء حديث ، در بصره بود . »\r\nاضافه بر ثناهائيكه ديگران ، بر او گفته‌اند .\r\n6 - عمارة بن غزية انصارى مازنى مدينى . در سال 140 وفات كرده و از رجال « صحاح ستّ » است ( غير بخارى ) و لكن - بخارى - در « تاريخ كبير » از وى نام برده است .\r\nحافظ - ابن ابى حاتم - شرح حالش را آورده است .\r\n- احمد - درباره‌اش گفته :\r\n« وى ، ثقه است . »\r\n- يحيى بن معين - گفته :\r\n« وى ، صالح بود . »\r\n- ابو زرعة - گفته :\r\n« وى ، مردى ثقه و از اهل - مدين - بود . »\r\n- ابو حاتم - گفته :\r\n« حديثش عيبى ندارد ، مردى راستگو بوده است . »\r\n- ابن سعد - گفته :\r\n« مردى ثقه و پرحديث بود . »\r\nدارقطنى و عجلى ، نيز او را توثيق كرده‌اند . و ابن حبّان ، در زمرهء ثقات آورده است .\r\n7 - محمد بن ابراهيم بن حارث قرشى تيمى ، ابو عبد اللّه مدنى ، در سال 120\r\n\r\n","description":"","footnote":"","page_name":" 115 ","page_number":120},
  {"content":"\r\n\r\nوفات كرده است ( سال وفاتش را غير از اين هم گفته‌اند . )\r\nمردى - تابعى - و از راويان « صحاح ستّ » است .\r\nابن معين ، ابو حاتم ، نسائى ، ابن خرّاش ، ابن سعد و يعقوب بن شيبه ، او را توثيق كرده‌اند .\r\n\r\nاسناد دوم دارقطنى\r\n1 - حسين بن اسماعيل بن محمد بن اسماعيل ، ابو عبد اللّه ضبّى محاملى ، كه در سال 330 وفات كرده است .\r\n« حافظ العراق » شرح حالش را در تاريخ خود آورده و گفته است :\r\n« وى ، مردى فاضل ، صادق و ديندار بود . »\r\n« ابن جوزى » درباره‌اش گفته :\r\n« در مجلس درسش ده هزار نفر شركت ميجست . و مردى راستگو ، اديب و فقيه بود ، در فقه و حديث ، بر ديگران تقدم داشت . »\r\n2 - احمد بن محمد بن يحيى بن سعيد قطان ، ابو سعيد بصرى ، كه در سال 258 وفات كرده است .\r\nابن ماجه ، و « ابو حاتم » از وى روايت كرده‌اند .\r\nابو حاتم ، گفته :\r\n« مردى راستگو بود . »\r\nو - ابن حبّان - در زمرهء ثقاتش ذكر كرده و گفته است :\r\n« وى ، مردى - متقن - بود » .\r\nبقيهء رجال سند ، در سابق گذشت . فقط باقى ماند « سفيان » كه همان - سفيان ثورى - است ، اين شخص ، از رجال روايتى - صحاح ستّ - و مورد اتفاق است .\r\n\r\nكتبى كه در شرح حال رجال اين دو سند ، به آنها استناد شده است\r\n1 - « الجرح و التعديل » ( جلد 1 ، قسمت 1 ، صفحه 62 و 74 ) و ( جلد 2 ،\r\n\r\n","description":"","footnote":"","page_name":" 116 ","page_number":121},
  {"content":"\r\n\r\nقسمت 1 ، صفحه 369 ) و ( جلد 3 ، قسمت 1 ، صفحهء 368 ) و ( جلد 3 ، قسمت 2 ، صفحهء 184 ) .\r\n2 - « تاريخ بغداد . » ، ( جلد 4 ، صفحهء 284 ) و ( جلد 6 ، صفحه 5 ) و ( جلد 7 صفحه 231 ) و ( جلد 8 ، صفحه 19 تا 23 و صفحه 442 تا 444 ) .\r\n3 - « المنتظم » ( جلد 6 ، صفحه 327 ) و ( جلد 7 ، صفحه 21 )\r\n4 - « خلاصة تذهيب الكمال » ( صفحه 108 ، 138 ، 140 و 276 )\r\n5 - « تهذيب التّهذيب » ( جلد 1 ، صفحه 63 و 80 ) و ( جلد 4 ، صفحه 338 تا 346 ) و ( جلد 3 ، صفحه 402 تا 404 ) و ( جلد 7 ، صفحه 422 ) و ( جلد 9 ، صفحه 3 و 4 ) .\r\n6 - « شذرات » ( جلد 3 ، صفحه 12 و 326 )\r\n7 - « تذكرة الحفّاظ » ( جلد 3 ، صفحه 42 )\r\n\r\nرجال اسناد « ابن سعد »\r\n1 - محمد بن عمر بن واقد واقدى اسلمى ، ابو عبد اللّه مدنى قاضى ، كه در سال 207 وفات كرده است .\r\n« ابراهيم حربىّ » درباره‌اش گفته :\r\n« وى ، بر اسلام ، امين مردم بود . »\r\nاز - مصعب زبيرى - نقل شده ، كه گفت :\r\n« من ، نظير او را هرگز نديدم . »\r\n« داوردى » گفته است :\r\n« - واقدى - امير المؤمنين در حديث بود . »\r\n- ابو عامر عقدى - درباره‌اش گفته :\r\n« ( شگفتا ! ) دربارهء - واقدى - از ما سؤال ميكنند ! و حال آنكه - واقدى - بايد ما را معرفى كند ! زيرا بجز - واقدى - شيوخ و احاديث ، بما بهره‌اى نداده‌اند . »\r\n- ابراهيم بن جابر فقيه - ميگويد :\r\n« من از - صغانى - شنيدم كه ميگفت :\r\n\r\n","description":"","footnote":"","page_name":" 117 ","page_number":122},
  {"content":"\r\n\r\nاگر - واقدى - را ثقه نميدانستم ، من از او نقل حديث نميكردم . »\r\n« ابراهيم حربى - از « مصعب زبيرى » - نقل كرده است كه :\r\n« واقدى ، مردى موثّق و امين بود . »\r\nو نيز - ابراهيم - گفته :\r\n« از - مثنّى - دربارهء واقدى سؤال شد ، او نيز ، در پاسخ گفت :\r\nمردى ، موثق و امين بود . »\r\n- ابو يحيى ازهرى - نيز چنين ميگفت .\r\nاز - ابو عبيد - هم رسيده كه :\r\n« واقدى ، موثق است . »\r\nالبتّه ، در اينجا كلمات ديگرى در ضعف او هست . تا آنجا كه گفته‌اند :\r\n« دروغ‌پردازى است ، كه حديث از خود جعل مىكند . »\r\nولى اين ، از همان ياوه‌هائيست كه معمولا پشت سر اشخاص ميگويند .\r\n2 - موسى بن محمد بن ابراهيم بن حارث تيمى ، ابو محمد مدنى ، كه در سال 151 وفات كرده است . از رجال « ترمذى » و « ابن ماجه » بود .\r\nمردى فقيه ، و محدثى پرحديث - ولى ضعيف - است :\r\n3 - محمد بن ابراهيم تيمى ، از رجال - صحاح ستّ - است . و قبلا ذكرش گذشت .\r\n4 - ابو سلمة بن عبد الرحمان بن عوف زهرى مدنى ، كه در سال 94 وفات كرده است ( سال وفاتش را جز اين هم گفته‌اند . )\r\nمردى - تابعى - و موّثق است .\r\n« ابن سعد » درباره‌اش گفته :\r\n« مردى موّثق ، و فقيهى پرحديث بود . »\r\nو - ابو زرعه - گفته :\r\n« مردى موّثق و پيشوا بود . »\r\nو - ابن حبّان - در « الثقات » گفته :\r\n\r\n","description":"","footnote":"","page_name":" 118 ","page_number":123},
  {"content":"\r\n\r\n« وى ، از سادات قريش بود . »\r\n\r\nكتبى كه در شرح حال رجال اين اسناد ، به آنها مراجعه شده است\r\n1 - « طبقات ابن سعد » ( جلد 5 ، صفحه 115 ) و ( جلد 7 ، قسمت 2 ، صفحه 77 )\r\n2 - « الجرح و التّعديل » تأليف - ابن ابى حاتم - ( جلد 4 ، قسمت 1 ، صفحه 20 و 159 )\r\n3 - « تاريخ بغداد » ( جلد 3 ، صفحهء 3 تا 12 ) .\r\n4 - « تهذيب التّهذيب » ( جلد 9 ، صفحه 363 ) و ( جلد 10 ، صفحه 368 ) و ( جلد 12 ، صفحه 115 تا 118 ) .\r\n\r\nرجال اسناد « طبرانى » :\r\n1 - ابو جعفر ، احمد بن محمد بن حجاج بن رشدين مصرى ، كه در سال 292 وفات كرده ، مردى است حافظ ، متنسّك و متعبّد ، و ثقه .\r\n- ابن يونس - درباره‌اش گفته :\r\n« وى ، از حفّاظ حديث ، و اهل صنعت بوده است . »\r\nو « مسلمة بن قاسم » در كتاب - الصلة - ميگويد :\r\n« عدّهء بسيارى از وى ، براى ما حديث كرده‌اند . و او ، مردى ثقه و داناى بحديث بود . »\r\nو از جمله كسانى كه از او روايت كرده‌اند ، افراد زير ميباشند :\r\nمحمد بن ابو بكر بزّاز ، عبد إله بن جعفر بن ورد ، محمد بن ربيع جيزى ، ابو طالب احمد بن نصر حافظ ، جعفر بن محمد مخلدى ، احمد بن اسامة تجيبى ، عمر - بن عبد العزيز بن دينار ، و عده‌اى ديگر .\r\n- ابن ابى حاتم - ميگويد :\r\n« من در مصر ، از او استماع حديث كرده‌ام و لكن از او حديثى نقل ننمودم ، چون ، درباره‌اش حرفهائى ميزدند . و حتّى بعضيها بجرم اينكه مناقب - اهل بيت - را روايت كرده ، تضعيفش كرده‌اند ! . »\r\n\r\n","description":"","footnote":"","page_name":" 119 ","page_number":124},
  {"content":"\r\n\r\nو اين خود ، از آثار شوم تعصبات قومى است ! كه قابل اعتناء و احترام نيست .\r\n2 - ابو الحسن ، عمرو بن خالد تميمى حرانى مصرى ، كه در سال 229 وفات كرده و از رجال « بخارى » است . و - بخارى - از او 23 حديث نقل كرده است .\r\n« عجلى » درباره‌اش گفته :\r\n« مردى است ثابت در دين و ثقه . »\r\nو - دارقطنى - ميگويد :\r\n« ثقه و حجت است . »\r\nمسلمة بن قاسم - نيز در « الصلة » توثيقش كرده . و - ابن حبّان - او را در زمرهء « ثقات » آورده است .\r\nو - ابن ابى حاتم - در كتاب « الجرح و التّعديل » گفته :\r\n« شخصى از پدرم از وضع - ابو الحسن عمرو بن خالد - پرسش كرد ، پدرم گفت :\r\nمردى راستگو بود . »\r\n3 - ابن لهيعه ، عبد إله ، ابو عبد الرّحمن مصرى ، كه در سال 174 وفات كرده است . ( برخى سال وفات او را جز اين گفته‌اند ) .\r\nاز رجال « مسلم » ، « ابو داوود » ، « ابن ماجه » و « ترمذى » است . مالك و احمد بن صالح و ابن شاهين ، توثيقش كرده‌اند .\r\nو ديگران ، ويرا بداشتن ضبط و اتقان و صداقت و صحت كتاب ، ستوده‌اند .\r\nما ، در ذيل حديث شماره 32 ، از مسند ابن عباس - در كتاب بزرگ « الغدير » - در بارهء اين شخص بطور مفصل بحث كرده‌ايم .\r\n4 - ابو الأسود ، محمد بن عبد الرحمن بن نوفل مدنى ، - يتيم عروة - كه در سال 136 وفات كرده است .\r\nوى از رجال - صحاح ستّ - است\r\nابو حاتم ، نسائى ، ابن سعد و ديگران ، او را موثق دانسته‌اند .\r\n\r\n","description":"","footnote":"","page_name":" 120 ","page_number":125},
  {"content":"\r\n\r\n5 - عروة بن زبير ، ابو عبد إله مدنى ، كه در سال 91 وفات كرده است . ( بعضى ، سال وفات او را غير از اين ، ذكر كرده‌اند . ) .\r\nاز رجال « صحاح ست » و مردى - تابعى - ، ثقه ، ثابت در دين و امين است ويرا همگى قبول دارند .\r\n\r\nكتبى كه در شرح حال رجال سند بالا ، به آنها استناد شده است :\r\n1 - « الطبقات الكبرى » ( جلد 5 ، صفحه 132 )\r\n2 - « الجرح و التّعديل » ( جلد 1 ، قسمت 1 ، صفحه 75 ) و ( جلد 3 ، قسمت 1 صفحه 230 ) و ( جلد 3 ، قسمت 2 ، صفحه 320 )\r\n3 - « طبقات القراء » ( جلد 1 ، صفحه 109 ) .\r\n4 - « تهذيب التهذيب » ( جلد 7 ، صفحه 180 تا 185 ) و ( جلد 8 ، صفحه 25 ) و ( جلد 9 ، صفحه 37 و 308 )\r\n5 - « شذرات » ( جلد 2 ، صفحه 29 )\r\n6 - لسان الميزان » ( جلد 1 ، صفحه 257 و 258 ) .\r\n\r\nرجال اسناد - ابن البرقى -\r\n1 - سعيد بن حكم ، معروف به « ابن ابى مريم » ، ابو محمد مصرى ، كه در سال 224 وفات كرده ، از رجال - صحاح ستّ - است .\r\n« ابو حاتم » درباره‌اش گفته :\r\n« ثقه است . »\r\n« ابن معين » گفته :\r\n« ثقه‌اى از ثقات است . »\r\n« ابو داوود » گفته :\r\n« حجت است . »\r\n- ابن حبّان - نيز ، در زمرهء ثقاتش آورده است .\r\n( تهذيب التهذيب : جلد 4 ، صفحه 17 و 18 ) .\r\n\r\n","description":"","footnote":"","page_name":" 121 ","page_number":126},
  {"content":"\r\n\r\n2 - يحيى بن ايّوب غافقى ، ابو العباس مصرى ، كه در سال 168 وفات كرده ، از رجال - صحاح ستّ - است .\r\n« ابن معين » ، « بخارى » و « ابراهيم حربى » ويرا موّثق دانسته‌اند .\r\nو - يعقوب بن سفيان - گفته :\r\n« وى ، ثقه و حافظ است . »\r\nديگران هم ، او را بصدق و صلاح ، ستوده‌اند .\r\n( تهذيب التّهذيب ، جلد 11 ، صفحه 186 تا 188 )\r\n« ابن غزيّه » و « محمد بن ابراهيم » و « ابو سلمه » نيز همانطور كه گفتيم :\r\nاز رجال - صحاح ستّ - اند .\r\n\r\nبقيه مصادر « 1 » حديث\r\n1 - مقتل الخوارزمى - :\r\n« حافظ خوارزمى » در مقتل خود ، جلد 1 صفحه 159 ، بسند خود از حافظ بيهقى ، از حاكم - صاحب « المستدرك » - از احمد بن على مقرئ ، از محمد بن عبد الوهّاب از پدرش عبد الوهّاب بن حبيب ، از ابراهيم بن ابى يحيى مدنى ، از عمارة بن يزيد ، از محمد بن ابراهيم تيمى ، از ابى سلمة ، از عايشه روايت كرده كه :\r\n« رسولخدا ( صلى اللّه عليه و سلم ) - حسين - را در دامن خود نشانده بود كه جبرئيل آمد و گفت :\r\nاين ، پسر تو است ؟\r\nحضرت ، فرمود : آرى .\r\n( جبرئيل ) گفت : امّتت بعد از تو ، او را خواهند كشت !\r\nآنحضرت ، گريان شد .\r\nجبرئيل گفت :\r\nاگر بخواهى ، زمينى را كه در آن كشته مىشود ، به تو نشان مىدهم .\r\n\r\n\r\n","description":"","footnote":"\r\n( 1 ) - كتب مورد استناد . ( مترجم )\r\n","page_name":" 122 ","page_number":127},
  {"content":"\r\n\r\nفرمود : آرى\r\nآنگاه ، جبرئيل ، مشتى از خاك سرزمين - طف - بآنحضرت ، نشان داد . »\r\n2 - « مجمع الزّوائد » جلد 9 ، صفحه 187 تا 188\r\n3 - « الصواعق » صفحه 115 ، ( در چاپ ديگر صفحه 190 ) از « ابن سعد » و « طبرانى » بطور اختصار ، سپس از « ابن سعد » بطور مفصّل .\r\n4 - خصائص سيوطى - جلد 2 ، صفحه 125 و 126\r\n5 - « كنز العمّال » جلد 6 ، صفحه 223 .\r\n6 - « جوهرة الكلام » صفحه 117 ، از ابن سعد و طبرانى .\r\n\r\n","description":"","footnote":"","page_name":" 123 ","page_number":128},
  {"content":"\r\n\r\n\r\n8 سوگوارى ، در خانهء امّ سلمة - امّ المؤمنين -\r\nحافظ - عبد بن حميد - در مسند خود ، از عبد الرزاق صنعانى ، از عبد اللّه بن سعيد بن ابى هند ، از پدرش ، از ام سلمة روايت كرده كه :\r\n« پيامبر ( صلى اللّه عليه و سلم ) ، در خانهء من خوابيده بود ، حسين ( رضى اللّه عنه ) - كه دوباله « 1 » راه ميرفت ، وارد شد . دم در ، نشستم و او را - از ترس اينكه مبادا داخل اطاق شود ، و آنحضرت را بيدار كند - گرفتم . لكن ( حواسم متوجه چيز ديگرى شد ) و از او غفلت كردم . آرام آرام با همان حالت ، داخل اطاق شد ، و روى شكم آن - حضرت نشست . »\r\nامّ سلمه ميگويد :\r\n« من ، صداى گريهء رسول الله ( صلى اللّه عليه و سلم ) را شنيدم ، آمدم و عرض كردم :\r\nيا رسول اللّه ! به خدا سوگند ! نفهميدم كى ( اين كودك ) داخل شد .\r\nفرمود :\r\nهم‌اكنون ، كه او روى دل من نشسته بود ، جبرئيل آمد و پرسيد :\r\nآيا اين كودك را ، دوست ميدارى ! ؟\r\nگفتم : آرى .\r\n\r\n\r\n","description":"","footnote":"\r\n( 1 ) - « دوباله » راه رفتن ، يعنى « چهار دست و پا » راه رفتن . ( مترجم )\r\n","page_name":" 124 ","page_number":129},
  {"content":"\r\n\r\nگفت :\r\nامّتت او را ، خواهند كشت ! .\r\nآيا آنخاكى كه در آن كشته مىشود ، نشانت ندهم ؟\r\nگفتم : چرا .\r\n( رسولخدا ) فرمود :\r\nسپس ، پر و بالى بهم زد و اين تربت را آورد . »\r\nامّ سلمه ميگويد :\r\n« ديدم تربتى - سرخ‌رنگ - در دست گرفته و ميگريد ، در حالى كه ميگويد :\r\nايكاش ميدانستم بعد از من چه كسى ترا ميكشد ! »\r\nحافظ - ابو القاسم ابن عساكر - در « تاريخ الشام » از ابو عمر ، محمد بن محمد بن قاسم عبشمى ، و ابو القاسم ، حسين بن على زهرى ، و ابو الفتح ، مختار بن عبد الحميد و ابو بكر ، مجاهد بن احمد بوشنگيان ، و ابو المحاسن ، اسعد بن على بن موفق ، همهء اين پنج نفر ، از ابو الحسن ، عبد الرحمن بن محمد داوودى ، از عبد اللّه بن احمد بن حمويه ، از ابراهيم بن خريم شاشى ، از عبد بن حميد ، عين اين روايت را با همان سند و عبارت نقل كرده‌اند .\r\nو اين سند ، صحيح است و رجال آن ثقه ، و واجد شرائط صحت‌اند :\r\n1 - عبد الرزاق بن همام ، ابو بكر صنعانى ، كه در سال 211 وفات كرده ، از رجال - صحاح ستّ - است جمعى ، او را موّثق دانسته‌اند .\r\nشرح حالش در بسيارى از كتب رجال آمده است .\r\n2 - عبد اللّه بن سعيد بن ابى هند ، آزاد شدهء - سمرة بن جندب - كه در سال 116 وفات كرده ، از رجال « صحاح ستّ » است .\r\nوى ، - تابعى « 1 » - و موّثق است . « عجلى » و ديگران ، او را ثقه دانسته‌اند .\r\n\r\n\r\n","description":"","footnote":"\r\n( 1 ) - در اصطلاح ، - تابعى - كسى را گويند كه پيغمبر اكرم را ملاقات نكرده ، ولى اصحاب آنحضرت را درك نموده‌اند . و « اصحاب » كسانى هستند كه بملاقات آنحضرت ، نائل شده‌اند . ( مترجم )\r\n","page_name":" 125 ","page_number":130},
  {"content":"\r\n\r\n\r\nمشايخ حافظ - ابن عساكر -\r\n1 - ابو عمر ، محمد بن محمد بن قاسم بن على بن محمد بن سعد بن عبد اللّه بن محمد بن عمر بن عبد العزيز عبشمى اموى .\r\nحافظ « ابن عساكر » ، او را در كتاب « مشيخه » - كه نزد ما موجود است و للّه الحمد - جزو اساتيد خويش نام برده است . وى ، در مسجد جامع هرات ، بر او قرائت حديث كرده است .\r\n2 - ابو القاسم ، حسين بن على بن حسين بن على بن حسين بن على بن حسين بن سعد زهرى قرشى .\r\nحافظ - ابن عساكر - در « مشيخهء » خود ، ويرا نيز در زمرهء اساتيدش ذكر نموده است .\r\n3 - ابو الفتح ، مختار بن عبد الحميد بن منتضى ، اديب بوشنگى است « 1 » .\r\nحافظ - ابن عساكر - در هرات ، بر او قرائت حديث كرده و او را در كتاب « مشيخه » از زمرهء اساتيدش شمرده است .\r\n« ياقوت » در كتاب - معجم البلدان - ميگويد :\r\n« ابو الفتح بوشنگى ، مردى دانشمند و اديب و خوش‌خط بود . و در جمع‌آورى ، نوشتن ، و تحصيل مطالب ، كوشا بود . تاريخ وفات شيوخ را - با اينكه قبل از او ، حاكم « كتبى » جمع‌آورى كرده - او نيز ، جمع‌آورى نمود .\r\nاز جدّ مادريش ، ابو الحسن داوودى ، ( حديث ) شنيده است .\r\nو همو است كه به « ابو سعد » اجازهء روايت داده . وى ، در پانزدهم رمضان ، سال 536 ، در - اشكيذبان - وفات كرده است . »\r\n4 - مجاهد بن احمد بن محمد ، ابو بكر ، مجاهد بن طبيب ، معروف به - ذل الام - بوشنگى .\r\nحافظ ، او را در زمرهء مشايخ خود نام برده ، و در شرح حال اساتيد خود ،\r\n\r\n\r\n","description":"","footnote":"\r\n( 1 ) - وى ، منسوب به « بوشنگ » است . « بوشنگ » شهرى است در هفت فرسخى هرات .\r\n","page_name":" 126 ","page_number":131},
  {"content":"\r\n\r\nروايت او را صحيح دانسته ، و او در « بوشنگ » ، نزدش ، قرائت حديث كرده است .\r\n5 - ابو المحاسن ، اسعد بن على بن موفق بن زياد بن محمد بن ابو القاسم شافعى هروى ، كه در سال 544 وفات كرده است .\r\nحافظ - ابن عساكر - او را در كتاب « مشيخهء » خود نام برده ، و حديثش را صحيح دانسته است .\r\n« ابن العماد » درباره‌اش گفته :\r\n« حنفى مذهب ، و بنده‌اى صالح بود . و او است كه از « دارمى » و « داوودى » - صحيح - را روايت مىكند . مدت 85 سال ، زيسته است . »\r\n6 - ابو الحسن ، عبد الرحمن بن محمد بن مظفر داوودى بوشنگى شافعى ، كه در سال 467 وفات كرده است .\r\nفقيهى است محدّث ، كه در عهد خود ، از حيث علم و فضل و جلالت ، و اعتبار سند ، بزرگ خراسان بود . براى تصنيف و تدريس و فتوى و موعظه ، بوشنگ را اختيار كرد ، و در آنجا منزل گزيد ، و از موجهين مشايخ خراسان شد .\r\n« ياقوت » در كتاب - معجم البلدان - ، او را « امام » تعبير مىكند ، و در مدحش شعرى سروده ، و ابن جوزى نيز ، درباره‌اش اين اشعار را متذكر شده است :\r\n « كان فى الاجتماع للناس نورا * فمضى النور و ادلهم الظلام\r\nفسد الناس و الزمان جميعا * فعلى الناس و الزمان السلام « 1 » » \r\n« سبكى » از وى نام برده ، و عبارت زير را از - حافظ گرگانى - در مدحش آورده است .\r\n« او ، بزرگ و يگانهء زمانش بود ، و در فقه و ادب و تفسير ، پيشواى مقدّم محسوب ميشد .\r\nمردى زاهد ، پارسا ، خوش‌قيافه ، ( خوش برخورد ) ، و يادگار مشايخ خراسان\r\n\r\n\r\n","description":"","footnote":"\r\n( 1 ) -\r\n در اجتماع ، براى مردم ، نورى بود * نور رفت و ظلمت ، همه جا را فرا گرفت .\r\nمردم و زمانه ، همه ، خراب شدند * پس ، بايد بر زمانه و مردم ، فاتحه خواند . \r\n","page_name":" 127 ","page_number":132},
  {"content":"\r\n\r\nبود . و از نظر اعتبار و سند ، بر همه ، برترى داشت . فقهاى - بوشنگ - از او استفاده كردند . وقتى از دنيا رفت 93 سال عمر داشت » .\r\n- ابن شاكر - درباره‌اش گفته :\r\n« در ادبيات ، و معارف مذهبى ، و اطلاع بر اقوال مخالف ، و علوّ اسناد ، از پيشوايان بزرگ بوده است . »\r\nآنگاه ، پاره‌اى از اشعارش را آورده ؛ و از آن جمله ، اين دو بيت است :\r\n « ان شئت عيشا طيبا * يغدو بلا منازع\r\nفاقنع بما اتيته * فالعيش عيش القانع « 1 » » \r\n7 - عبد اللّه بن احمد بن حمويه بن يوسف ، ابو محمد سرخسى ، كه در سال 381 وفات كرده است .\r\n- ابن العماد - درباره‌اش گفته :\r\n« محدّثى است موثق . عبد اللّه بن احمد ، از - فربرى - « صحيح » بخارى » را نقل كرده ، و از عيسى بن عمر سمرقندى ، كتاب - دارمى - و از ابراهيم بن خريم ، مسند عبد بن حميد و تفسيرش را روايت مىكند . و در سن 88 سالگى از دنيا رفته است . »\r\n8 - ابو اسحاق ، ابراهيم بن خريم بن قمر الشّاشى . مسند حافظ - عبد بن حميد - و تفسير او را بسيار نقل ميكرد . و اين دو كتاب را حفاظ ، و پيشوايان حديث ، و بزرگان دين ، همه از او گرفته‌اند .\r\nو باسناد او « ابن عساكر » حديثى در - مشيخهء - خود نقل كرده ، و آن حديث را با شرائطى كه شيخين - مسلم و بخارى - در صحت حديث ، قائلند ، صحيح دانسته است .\r\n9 - عبد بن حميد بن نصر - كسّى - كه در سال 249 وفات كرده ، از رجال - مسلم و ترمذى - در صحيحشان ، و از رجال « بخارى » در - التاريخ الكبير - است .\r\nوى ، حافظ حديث ، و از پيشوايان مورد وثوق است و عده‌اى توثيقش كرده‌اند .\r\n\r\n\r\n","description":"","footnote":"\r\n( 1 ) - اگر زندگى پاكيزه ميخواهى كه هيچ مزاحم و منازعى نداشته باشى ، به آنچه روزيت شده ، قناعت كن . كه زندگى ، زندگى قناعت پيشگان است .\r\n","page_name":" 128 ","page_number":133},
  {"content":"\r\n\r\n\r\nمصادر شرح‌حال اين 9 نفر\r\n1 - « مشيخه » ابن عساكر ( خطى )\r\n2 - « معجم البلدان » ( جلد 2 ، صفحه 305 ) و ( جلد 7 ، صفحه 251 )\r\n3 - « اللّباب » ( جلد 1 ، صفحه 407 ) و ( جلد 3 ، صفحه 41 )\r\n4 - « المنتظم » ( جلد 8 ، صفحه 296 )\r\n5 - « طبقات الذهبى » ( جلد 2 ، صفحه 104 )\r\n6 - « النجوم الزاهرة » ( جلد 5 ، صفحه 99 )\r\n7 - « تاريخ ابن كثير » ( جلد 12 ، صفحه 112 )\r\n8 - « طبقات السبكى » ( جلد 3 ، صفحه 228 )\r\n9 - فوات الوفيات » ابن شاكر ( جلد 1 ، صفحه 548 )\r\n10 - « تهذيب التهذيب » ( جلد 6 ، صفحه 455 )\r\n11 - « شذرات الذهب » ( جلد 2 ، صفحه 120 ) و ( جلد 3 ، صفحه 100 و 327 ) و ( جلد 4 ، صفحه 138 )\r\n12 - « هدية العارفين » بغدادى ، ( جلد 2 ، صفحه 423 و 517 )\r\n13 - « معجم المؤلفين » ( جلد 5 ، صفحه 192 ) و ( جلد 11 ، صفحه 211 )\r\n\r\nبقيهء مصادر حديث\r\nحديث اين - سوگوارى - در كتب زير نيز ، موجود است :\r\n1 - « ذخائر العقبى » ، صفحهء 147 ، از بغوى - ابن بنت منيع -\r\n2 - « فصول المهمّه » مالكى ، صفحه 154 ، از بغوى .\r\n3 - « تذكرهء » ابو المظفّر سبط ، صفحه 142 .\r\n4 - « الصّراط السّوى » صفحه 94 ، ( خطى ) ، از مسند عبد بن حميد .\r\n5 - « جوهرة الكلام » ، صفحه 117 ، از عبد بن حميد ، و عبد اللّه بن احمد .\r\n\r\n","description":"","footnote":"","page_name":" 129 ","page_number":134},
  {"content":"\r\n\r\n\r\n9 سوگوارى در خانهء - امّ المؤمنين - زينب ، دختر جحش\r\nحافظ - ابو يعلى موصلى - در مسند خود ، از عبد الرحمن بن صالح ، از عبد الرحيم بن سليمان ، از ليث بن ابى سليم ، از جرير بن حسن عبسى ، از يكى از بنده‌هاى آزاد شدهء زينب ، يا از برخى از افراد خانواده‌اش ، از خود زينب روايت كرده :\r\n« روزيكه رسولخدا ( صلى اللّه عليه و سلم ) در خانهء من بود ، - حسين - نيز ، نزد من بود و تازه راه افتاده بود . از او غافل گشتم ، در نتيجه وارد اطاق آنحضرت شد .\r\nرسولخدا فرمود :\r\nرهايش كن .\r\nمن او را رها كردم ، ( ناگهان ) در آغوش حضرت ، بول كرد . حضرت ، آب خواست و در ضمن ، فرمود :\r\nتطهير لباس از بول پسر بچه باينست كه آب ، روى آن بريزند و در دختربچه آن را بشويند و آب بكشند . پس ، مقدارى آب بريزيد .\r\nآنگاه ، وضو گرفت و به نماز ايستاد . وقتى ( در نماز ) ميايستاد ، او را در آغوش ميگرفت و وقتى به ركوع ميرفت و يا مىنشست او را به زمين مينهاد .\r\nآنگاه ، بعد از نماز ، نشست و گريه كرد ، و دست خود را دراز كرد . وقتى نمازش تمام شد ، عرض كردم :\r\n\r\n","description":"","footnote":"","page_name":" 130 ","page_number":135},
  {"content":"\r\n\r\nيا رسول اللّه ! امروز ، موضوعى از شما مشاهده كردم كه هيچگاه ، همانند آن را از شما نديده بودم .\r\nفرمود :\r\nجبرئيل آمد و مرا خبر داد كه :\r\nامّت من ، اين كودك را ميكشند ! .\r\n( حضرت فرمود ) گفتم :\r\nتربت او را به من نشان ده .\r\nجبرئيل ، خاكى - سرخ‌رنگ ! - برايم آورد . »\r\nاين روايت را حافظ - ابن عساكر - در ( تاريخ الشّام ) چنين آورده :\r\n« - امّ المجتبى علويه - گفت : ابو القاسم سلمى ، اين حديث را از طريق ابو بكر ابن مقرئ ، از ابو يعلى ، از عبد الرّحمان بن صالح ، با همان سند و عبارت ، بر من قرائت كرده است .\r\n* * * اين روايت در كتاب « المجمع » جلد 9 ، صفحه 188 ، و در كتاب « الكنز » جلد 6 ، صفحه 223 نيز ديده مىشود .\r\n* * * رجال اسناد - به غير از يك نفر ، كه در آن تصحيف شده - همگى موثّقند .\r\nاينك ، شرح حالشان :\r\n1 - عبد الرحمن بن صالح - بعضى او را ابو محمد ، خوانده‌اند - وى ، ازدى عتكى ، ابو صالح كوفى است ، كه اواخر عمرش را در بغداد گذرانده و در سال 235 وفات كرده است .\r\n- مطوعى - گفته :\r\nعبد الرحمن ، رافضى بود ، وقتى بر - احمد حنبل - درميآمد ، احمد ، او را مقّرب ميداشت و نزديك خود جا ميداد . چون بوى اعتراض ميكردند ( كه چرا\r\n\r\n","description":"","footnote":"","page_name":" 131 ","page_number":136},
  {"content":"\r\n\r\nشخصى رافضى مذهب را اينقدر احترام ميكنى ) ، در جواب ميگفت :\r\nسبحان اللّه ! آيا به كسى كه دوستدار گروهى از اهل بيت پيامبر است ، بگوئيم :\r\nآنها را دوست مدار . »\r\n- مطوعى - سپس اضافه مىكند :\r\n« عبد الرحمان ، مردى موّثق بود . »\r\nاز - يحيى بن معين - حكايت شده كه :\r\n« شخصى از اهل كوفه بر شما وارد مىشود ، كه ويرا - عبد الرحمان بن صالح - مىگويند .\r\nاو مردى راستگو ، موّثق و از شيعيان است . فردى است كه :\r\nسقوط از آسمان ، در نزد او محبوبتر است از اينكه در نصف حرفى ، دروغ گويد . »\r\n- بريرى - مىگويد :\r\n« من ، مكرّر ديدم كه - يحيى بن معين - در دهليز خانهء او نشسته و از او حديث مينويسد . »\r\n- ابو حاتم - گفته :\r\n« راستگو است . »\r\n- موسى بن هارون - درباره‌اش گفته :\r\n« موّثق بود ، و احاديثى در معايب همسران و اصحاب رسولخدا ( صلى اللّه عليه و سلم ) نقل مينمود . »\r\n- ابن عدى - گفته :\r\n« وى ، در ميان اهل كوفه ، معروف و مشهور است . و تاكنون ، كسى او را بضعف در حديث ، اسم نبرده و دراين‌باره ، متّهم نگشته است . جز اينكه در - تشيّع - خيلى تعصّب ميورزيد و داغ بود . »\r\n- ابو القاسم بغوى - ميگويد :\r\n\r\n","description":"","footnote":"","page_name":" 132 ","page_number":137},
  {"content":"\r\n\r\n« شنيدم كه - عبد الرّحمان ازدى - ميگفت :\r\nافضل - يا بهترين - اين امّت ، بعد از پيامبر ، ابو بكر و عمر است . »\r\n- ابن حبّان - هم او را در زمرهء « ثقات » آورده است .\r\n2 - عبد الرحيم بن سليمان كنانى ، ابو على مروزى كه ملقب به - اشل كوفى - است .\r\nدر سال 187 وفات كرده و از رجال « صحاح ستّ » است .\r\n« ابن معين » ، « ابو داوود » ، « عثمان بن ابى شيبه » و عدّه‌اى ديگر ، او را موّثق دانسته‌اند .\r\nو - ابو حاتم - گفته :\r\n« احاديث او ، صحيح و صالح است . از ديگران ، كتبى نزدش بود . خودش هم ، كتابهائى تصنيف كرده است . »\r\n3 - ليث بن ابى سليم بن زنيم قرشى - آزاد شدهء قريشيان - ابو بكر كوفى ، كه در سال 141 وفات كرده ، از رجال - صحاح ستّ - است غير از بخارى ، ( بخارى در « التاريخ » از وى ، نام برده است . )\r\nوى مردى راستگو ، و يكى از عابدان ، و داراى كتابى در سنّت بود .\r\n- دارقطنى - درباره‌اش گفته :\r\n« وى ، سنّتى نوشته ، كه ديگران ، از آن روايت ميكنند .\r\nو تنها چيزى كه بر او خرده ميگيرند ، اينست كه : چرا فقط بين « عطاء » و « طاووس » و « مجاهد » جمع كرده است . »\r\n4 - جرير بن حسن عبسى .\r\nاين اسم ، تصحيف شده ، چون بدين نام و به اين عنوان ، در كتب شرح‌حال ، كسى ذكر نشده است .\r\n5 - آزاد شدهء امّ المؤمنين - زينب -\r\nدر كتب ، از وى ، نام برده‌اند . و از طريق او احاديثى در فقه آمده . و حافظان حديث ، در - مسانيد و سنن - آن احاديث را نقل كرده ، و پيشوايان فقه ، آنها را\r\n\r\n","description":"","footnote":"","page_name":" 133 ","page_number":138},
  {"content":"\r\n\r\nمدرك حكم و فتوى ، قرار داده‌اند .\r\nاز عبارت « يا از برخى از افراد خانواده‌اش » كه در سند حديث بود ، مقصود ، محمد ابن عبد اللّه بن جحش ، است كه برادرزادهء - زينب - بود و پنج سال قبل از هجرت ، تولد يافت .\r\n- بخارى - درباره‌اش گفته :\r\n« وى ، با رسولخدا ، مصاحبتى داشت . »\r\n- ابن حبّان - او را در زمرهء « ثقات » آورده .\r\n- بغوى - روايت كرده :\r\n« وقتى فرزندان مهاجرين را كه در - بدر - حاضر بودند - عمر - صورت گرفت ، عدهء آنان به چهار هزار نفر رسيد ، و يكى از ايشان ، محمد بن عبد اللّه بن جحش بود . »\r\nصاحبان كتب رجال ، او را در ضمن اصحاب پيامبر ، نام برده‌اند .\r\n\r\nمصادر شرح‌حال رجال اين حديث\r\n1 - « تاريخ كبير » بخارى ، ( جلد 3 ، قسمت 2 ، صفحه 102 ) و ( جلد 4 ، قسمت 1 ، صفحه 246 )\r\n2 - « الجرح و التعديل » ابن ابى حاتم ، ( جلد 2 ، قسمت 2 ، صفحه 246 و 339 ) و ( جلد 3 ، قسمت 2 ، صفحه 177 )\r\n3 - « طبقات » ابن سعد ، ( جلد 6 ، صفحه 243 )\r\n4 - « تاريخ بغداد » ( جلد 10 ، صفحه 261 تا 263 )\r\n5 - « الاستيعاب » ( جلد 1 ، صفحه 332 )\r\n6 - « اسد الغابة » ( جلد 4 صفحه 323 )\r\n7 - « الاصابة » ( جلد 3 ، صفحه 358 )\r\n8 - « تهذيب التهذيب » ( جلد 6 ، صفحه 197 و 198 و 306 ) و ( جلد 8 ، صفحه 468 ) و ( جلد 9 ، صفحه 250 )\r\n\r\n","description":"","footnote":"","page_name":" 134 ","page_number":139},
  {"content":"\r\n\r\n\r\n10 سوگوارى ، در خانهء - امّ سلمة - امّ المؤمنين\r\nحافظ - ابو القاسم طبرانى - در « المعجم الكبير » ، آنجا كه شرح‌حال - حسين عليه السلام - را آورده ، از حسين بن اسحاق تسترى ، از يحيى بن عبد الحميد حمّانى ، از سليمان بن بلال ، از كثير بن زيد ، از مطلب بن عبد اللّه بن حنطب ، از امّ سلمة روايت كرده كه :\r\n« رسولخدا ( صلى اللّه عليه و سلم ) ، روزى در خانهء من نشسته بود .\r\nبه من فرمود :\r\nمواظب باش ، كسى بر من وارد نشود .\r\nمراقب در خانه بودم ، كه ناگهان - حسين رضى إله عنه - وارد شد . چيزى نگذشت كه صداى گريهء رسولخدا ( صلى اللّه عليه ) را شنيدم . ناگهان ، وارد حجره شدم ، ديدم - حسين - در دامن او است و پيامبر ( صلى اللّه عليه ) بپيشانيش دست ميكشيد و گريه ميكرد :\r\n( از روى عذرخواهى ) عرض كردم :\r\nبه خدا قسم ! داخل شدنش را نفهميدم .\r\nفرمود :\r\nجبرئيل ( عليه السلام ) - در خانه - با ما بود . به من گفت :\r\n\r\n","description":"","footnote":"","page_name":" 135 ","page_number":140},
  {"content":"\r\n\r\nاين كودك را دوست ميدارى ؟\r\nگفتم :\r\nاز همهء دنيا ، اين فرزند را دوست دارم !\r\nگفت :\r\nامّتت او را در سرزمينى بنام - كربلا - خواهند كشت ! . »\r\n- امّ سلمة - ميگويد :\r\n« آنگاه ، از تربت آنزمين ، مشتى برگرفت و بپيامبر ( صلى اللّه عليه ) نشان داد . »\r\n- امّ سلمة - اضافه مىكند :\r\n« وقتى لشكر دشمن ، « حسين » را ( از رفتن بكوفه ، منع نموده و او را ) محاصره كردند ، پرسيد :\r\nاسم اين سرزمين چيست ؟\r\nعرض كردند :\r\nكربلا !\r\nفرمود :\r\nخدا و رسولش راست گفتند :\r\nسرزمين - اندوه و بلا - است ! »\r\nاسناد اين روايت ، صحيح ، و رجال آن ، همه موّثقند . اينك شرح حال يكايك آنان :\r\n1 - حسين بن ابراهيم بن اسحاق تسترى دقيقى ، كه در سال 290 وفات كرده ، از مشايخ حديث است .\r\nحافظ - ابن عساكر - او را در تاريخش ، متذكر شده است .\r\n2 - يحيى بن عبد الحميد حمّانى « 1 » ابو زكريّاى كوفى ، كه در سال 228 وفات كرده ، از رجال روايتى - مسلم - است .\r\nوى ، حافظ ، موثق و راستگو بود .\r\n\r\n\r\n","description":"","footnote":"\r\n( 1 ) - بكسر حاء ( بىنقطه ) و تشديد ميم .\r\n","page_name":" 136 ","page_number":141},
  {"content":"\r\n\r\n« ابن معين » ، « ابن نمير » و « بوشنگى » او را موّثق ميدانند .\r\nو عدّه‌اى درباره‌اش گفته‌اند :\r\n« راستگو است »\r\nاز - ابن معين - حكايت شده كه :\r\n« يحيى ، موثق بود . و در كوفه ، مردى وجود داشت كه با او حديث ، از بر ميكرد . و محدثين كوفه ، از اين جهت ، بر او حسد ميورزيدند . »\r\n3 - سليمان بن بلال تيمى قرشى - آزاد شدهء قريشيان - ابو محمد مدنى ، كه در سال 177 ، وفات كرده « از رجال « صحاح ستّ » است .\r\n« احمد » ، « ابن سعد » ، « خليلى » ، « ابن عدى » و عدّه‌اى ديگر ، او را توثيق كرده‌اند .\r\n4 - كثير بن زيد اسلمى ، ابو محمد مدنى ، كه در سال 158 وفات كرده ، از رجال عدّه‌اى از - صحاح - است .\r\n« ابن عماد موصلى » او را موّثق دانسته است .\r\nو - ابن حبّان - او را در كتاب « الثقات » آورده .\r\nو عدّه زيادى گفته‌اند :\r\n« وى ، صالح است . »\r\n- ابو زرعه - گفته :\r\n« راستگو بود و خوى نرم و ملايم داشت »\r\n5 - مطلّب بن عبد اللّه بن حنطب مخزومى - تابعى -\r\nاز رجال « صحاح ستّ » است .\r\n« ابو زرعه » ، « دارقطنى » و « يعقوب بن سفيان » ، او را موّثق دانسته‌اند .\r\nو « ابن حبّان » در كتاب « الثقات » ، ذكرش نموده است .\r\n\r\nشرح‌حال رجال حديث\r\n1 - « طبقات ابن سعد » ( جلد 5 ، صفحه 311 ) .\r\n2 - « تاريخ كبير » بخارى ، ( جلد 2 ، قسمت 2 ، صفحه 5 ) و ( جلد 4 ، قسمت 1 ،\r\n\r\n","description":"","footnote":"","page_name":" 137 ","page_number":142},
  {"content":"\r\n\r\nصفحه 616 ) و ( جلد 4 ، قسمت 2 ، صفحه 7 ) و ( جلد 4 ، قسمت 2 ، صفحه 168 تا 170 ) .\r\n3 - « تاريخ بغداد » ، ( جلد 14 ، صفحه 167 تا 177 ) .\r\n4 - تذكرة الحفّاظ » ذهبى ، ( جلد 2 ، صفحه 10 ) .\r\n5 - « تهذيب التّهذيب » ( جلد 4 ، صفحه 175 ) و ( جلد 8 ، صفحه 413 ) و ( جلد 10 ، صفحه 178 ) و ( جلد 11 ، صفحه 243 تا 249 ) .\r\n6 - شذرات الذّهب ، ( جلد 1 ، صفحه 281 ) و ( جلد 2 ، صفحه 67 )\r\n\r\nبقيهء مصادر حديث\r\n1 - اين حديث ، در كتاب - نظم الدّرر ( صفحه 215 ) - به اين عبارت ، آمده است :\r\n« امّ سلمة گفت :\r\nپيامبر ( صلى اللّه عليه و سلم ) داخل شد و به من فرمود :\r\nمراقب در خانه باش كه احدى بر من ، وارد نشود .\r\nدر اين ميان ، صداى گريه‌اش را شنيدم . داخل شدم ، ديدم - حسين - در مقابل آنحضرت است .\r\nعرض كردم :\r\nيا رسول اللّه ! به خدا سوگند ! داخل شدن - حسين - را نديدم .\r\nفرمود :\r\nچند لحظه پيش ، جبرئيل ، نزد من بود و گفت :\r\nبعد از تو ، امّتت اين فرزند را - در سرزمينيكه به آن ( كربلا ) گفته مىشود - خواهند كشت ! .\r\nيا محمد ! ميخواهى - تربت - او را نشانت دهم ؟ !\r\nآنگاه ، از تربت آنزمين ، مشتى برگرفت و بپيامبر ( صلى اللّه عليه و سلم ) نشان داد و بحضرتش تسليم نمود . »\r\n\r\n","description":"","footnote":"","page_name":" 138 ","page_number":143},
  {"content":"\r\n\r\nامّ سلمة ، اضافه مىكند :\r\n« آن تربت را گرفتم و در شيشه‌اى ريختم . و روزيكه - حسين - بشهادت رسيد ، بسروقت آن شيشه رفتم ، ديدم كه آن تربت ، به صورت خون درآمده است ! »\r\n2 - در « مجمع الزّوائد » جلد 9 صفحه 188 و 189 ميگويد :\r\nاين روايت را - طبرانى - باسانيد و رجالى نقل كرده ، كه رجال يكى از آن اسناد ، ثقه هستند . »\r\n3 - كتاب « كنز العمّال » جلد 6 ، صفحه 223 ، اين روايت را از - طبرانى - نقل كرده است .\r\n4 - كتاب « الصّراط السوى » - خطّى - صفحه 49 ، اين حديث را از - حافظ زرندى - به همان عبارت ، و از « طبرانى » به همان لفظ آورده است .\r\nآنگاه ، مؤلف « الصّراط السّوى » گفته :\r\n« و در روايتى دارد :\r\nرسولخدا راست گفت ،\r\nسرزمين - اندوه و بلا - است ! . »\r\nو در همين كتاب ، يادآور مىشود كه :\r\n« - هيثمى - اين روايت را تصحيح و تثبيت كرده است . »\r\n\r\n","description":"","footnote":"","page_name":" 139 ","page_number":144},
  {"content":"\r\n\r\n\r\n11 سوگوارى ( ديگر ) ، در خانهء - امّ سلمة - امّ المؤمنين\r\nحافظ - ابو القاسم طبرانى - در « المعجم الكبير » از بكر بن سهل دمياطى ، از جعفر بن مسافر تنيسى ، از ابن ابى فديك ، از موسى بن يعقوب زمعى ، از هاشم بن هاشم بن عتبة بن ابى وقاص ، از عبد اللّه بن وهب بن زمعة ، از امّ سلمة روايت كرده كه :\r\n« رسولخدا ( صلى اللّه عليه ) روزى بخواب رفته بود . وقتى بيدار شد ديديم كه سرحال نبود ، ( و آشفته خاطر به نظر ميرسيد ) و در دستش ، تربتى سرخ‌رنگ بود و آن را در دست ميگردانيد .\r\nپرسيدم :\r\nيا رسول اللّه ! ، اين تربت چيست ؟\r\nفرمود :\r\nجبرئيل عليه السلام ، مرا خبر داد كه اين - حسين - در سرزمين عراق ، كشته مىشود .\r\nو من ، بجبرئيل گفتم ؛ تربت آنسرزمينيكه - حسين - در آن كشته مىشود ، به من نشان ده ! .\r\nو اين ، آن تربت است . »\r\nحافظ - حاكم ابو عبد اللّه نيشابورى - در « المستدرك » جلد 4 ، صفحه 398 ، ميگويد :\r\n\r\n","description":"","footnote":"","page_name":" 140 ","page_number":145},
  {"content":"\r\n\r\n« ابو الحسين ، على بن عبد الرحمان شيبانى در كوفه ، از احمد بن حازم غفارى ، از خالد بن مخلّد قطوانى ، از موسى بن يعقوب زمعى ، از هاشم بن هاشم بن عتبة بن ابى وقاص ، از عبد اللّه بن وهب بن زمعة ، از امّ سلمة رضى اللّه عنها ، برايم حديث كرد كه :\r\nرسولخدا صلى اللّه عليه و آله و سلم ، شبى براى خواب دراز كشيد ، چيزى نگذشت كه بيدار شد ، در حالى كه حائر « 1 » - يعنى حيرت‌زده - به نظر ميرسيد . مجددا دراز كشيد و خوابش برد . بار دوم بيدار شد ، باز هم حيرت‌زده ، بود اما كمتر از بار اول . بار سوم دراز كشيد و بيدار شد در حالى كه به دستش خاك سرخ‌رنگى بود ، و آن را در دست ، ميگردانيد .\r\nپرسيدم :\r\nاين چه تربتى است ، يا رسول اللّه ! ؟\r\nفرمود :\r\nجبرئيل عليه الصلاة و السلام ، مرا خبر داد كه اين - حسين - در سرزمين عراق ، كشته مىشود ! .\r\nمن ، بجبرئيل گفتم :\r\nخاك سرزمينى كه در آن كشته مىشود ، به من نشان بده\r\nو اين ، آن تربت است . »\r\n- حاكم - ميگويد :\r\n« اين حديث ، شرائطى را كه شيخين ( بخارى و مسلم ) در صحت سند قائلند ، دارا مىباشد ، جز اينكه ، شيخين ، اين روايت را نقل نكرده‌اند . »\r\n\r\n\r\n","description":"","footnote":"\r\n( 1 ) - در نسخهء « حاكم » و « بيهقى » بالفظ - حائر - آمده ، و لكن در غير آن دو از جوامع حديث ، - خاثر - ضبط شده است .\r\nو در كتاب - النهاية - دارد :\r\n« رسولخدا ، صبحگاهان ، خاثر النفس ، - يعنى گران خاطر و بدحال و بىنشاط - بود . . . »\r\n","page_name":" 141 ","page_number":146},
  {"content":"\r\n\r\nحافظ - ابو بكر بيهقى - در كتاب « دلائل النبوة » از ابو عبد اللّه حافظ ( يعنى حاكم نيشابورى ) و ابو بكر ، احمد بن حسن قاضى و ابو محمد بن ابو حامد مقرى .\r\nو اين سه نفر ( ابو عبد اللّه ، ابو بكر و ابو محمد ) از ابو العباس ، محمد بن يعقوب ، از هاشم بن هاشم بن شيبة « 1 » بن ابى وقاص ، از عبد اللّه بن وهب بن زمعة ، اين روايت را باسناد و عبارت بالا نقل كرده است .\r\nحافظ ، ابن عساكر ، در « تاريخ الشام » - آنجا كه شرح حال سبط اصغر ، ( حسين عليه السلام ) را آورده ، گفته است :\r\n« ابو يعقوب ، يوسف بن ايوب بن حسين - در مرو - ، از محمد بن على بن محمد بن مهتدى باللّه ، برايم نقل كرد . »\r\nو نيز - ابن عساكر - ميگويد :\r\n« ابو غالب بن ابو على ، از عبد الصمد بن على .\r\nو ايندو نفر ( محمد بن على و عبد الصمد بن على ) از عبيد اللّه بن محمّد ، از عبد اللّه بن محمّد بغوى ، از على بن مسلم بن سعيد ، از خالد بن مخلّد ، از ابو محمّد ، موسى بن يعقوب ، اين حديث را با همان لفظ و سند ، نقل كرده‌اند . »\r\nو نيز - ابن عساكر - ميگويد :\r\n« ابو عبد اللّه محمد بن فضل ، از احمد بن حسين حافظ ، از ابو عبد اللّه حافظ .\r\nو ابو بكر ، احمد بن حسين قاضى .\r\nاين روايت را باسناد و لفظ بيهقى ، برايم نقل كردند .\r\nجز اينكه در اين نقل ، بجاى كلمهء - حائر - ( يعنى حيرت‌زده ) ، كلمهء - خاثر - ( يعنى گرفته خاطر ) ، آمده . »\r\nو نيز ( ابن عساكر ) ، اين روايت را از طريق ابو القاسم ، زاهر بن طاهر ، از\r\n\r\n\r\n","description":"","footnote":"\r\n( 1 ) - در كتاب « الدلائل » ، - شيبه - آمده و لكن صحيح آن - عتبة - است .\r\nو ابو العباس اصم ، از هاشم ، روايت نكرده . و - حافظ بيهقى - خواسته سند را مختصر و ملخص كند ؛ چون سند - حاكم - معروف بوده است .\r\n","page_name":" 142 ","page_number":147},
  {"content":"\r\n\r\nابو نصر ، عبد الرحمان بن على بن محمّد بن موسى عدل .\r\nو از طريق ابو عبد اللّه ، حسين بن عبد الملك ، از ابو عثمان ، سعيد بن احمد .\r\nايندو نفر ( محمد بن موسى و سعيد بن احمد ) از ابو العباس ، محمد بن احمد بن محمد بن ابراهيم سليطى ، از ابو حامد ، احمد بن محمد شرقى ، از احمد بن حفص ، از پدرش ، از ابراهيم بن طهمان ، از عباد بن اسحاق ، از هاشم بن هاشم ، با همان سند ، نقل مىكند .\r\nآنگاه - ابن عساكر - ميگويد :\r\n« اما در اين دو طريق ، دارد :\r\nمن گفتم : چه كسى او را ميكشد ؟ .\r\nحضرت ، مقدارى ( خاك ) و كلوخ در دست گرفت و فرمود :\r\nاهل اين ( خاك ) و كلوخ ، او را ميكشند ! . »\r\nو حافظ ، محمد بن احمد مقدسى حنبلى « 1 » در كتاب خود - صفات رب العالمين - از ابن ابى المنجا ، از عبد الوهاب بن محمد ، از عمر بن محمد ، از ابو الفتح بن بيضاوى ، از ابو جعفر بن مسلمة ، از ابو طاهر مخلص ، از عبد اللّه بن محمد ، از على بن مسلم ، از خالد بن مخلّد ، از ابو محمد ، موسى بن يعقوب ، اين روايت را با همان اسناد و عبارت ، نقل كرده است .\r\n\r\n\r\n","description":"","footnote":"\r\n( 1 ) - ابو عبد اللّه ، محمد بن احمد بن عبد الهادى بن عبد الحميد بن عبد الهادى بن يوسف بن محمد بن قدامة - مقدسى - صالحى مقرى ، در سن چهل بسال 744 وفات كرده ، و مردى حافظ ، فقيه ، محدث و نكته‌سنج بوده است .\r\n- ذهبى - از او اسم برده و درباره‌اش گفته :\r\n« من ، از يگانه پيشوا ، حافظ و ذو الفنون ، شمس الدين محمد بن احمد ، چنين شنيدم . »\r\nآنگاه ، تاريخ ولادتش را سنهء 705 يا 706 ، آورده است .\r\nدر اين‌باره به « تذكرة الحفّاظ » جلد 4 ، صفحه 290 ، و « ذيل طبقات الحنابله » تأليف ابو الفرج ، جلد 2 ، صفحه 436 تا 439 ، و « شذرات الذهب » جلد 6 صفحه 141 ، و « تاريخ ابن كثير » جلد 14 ، صفحه 210 ، مراجعه شود .\r\n","page_name":" 143 ","page_number":148},
  {"content":"\r\n\r\nجز اينكه در نقل وى نيز بجاى كلمهء - حائر - ( يعنى حيرت‌زده ) ، كلمهء - خاثر - ( يعنى گرفته خاطر ) آمده است .\r\n\r\nاسناد - طبرانى - قوى است ، و بدان ، احتجاج مىشود . اينك شرح حال رجال آن :\r\n1 - بكر بن سهل بن اسماعيل بن نافع ، ابو محمد دمياطى ، ساكن دمشق - آزاد شدهء بنى هاشم - كه در سال 289 وفات كرده است .\r\n« ياقوت » در - معجم البلدان - درباره‌اش گفته :\r\n« وى ، از افراد زير ، حديث ، شنيده است :\r\nدر دمشق ، از صفوان بن صالح . و در بيروت ، از سليمان بن ابى كريمهء بيروتى .\r\nو در مصر ، از ابو صالح ، عبد اللّه بن صالح كاتب الليث . و نيز ، از عبد اللّه بن يوسف تنيسى و . . .\r\nابو العبّاس اصمّ و ابو جعفر طحاوى و طبرانى و جماعتى ديگر ، از وى روايت دارند . »\r\nسال تولّدش 196 بوده و شرح حالش در بسيارى از كتب رجال ، يافت مىشود .\r\n2 - جعفر بن مسافر بن راشد تنيسى « 1 » ، ابو صالح هذلى - آزاد شدهء هذليان - كه در سال 254 وفات كرده ، از رجال « ابو داوود » ، « نسائى » و « ابن ماجه » است .\r\nمردى است بزرگوار ، ثقه و صالح . « ابن حبّان » در كتاب - الثقات - او را در زمرهء رجال مورد اعتماد ، ذكر نموده است . شرح حالش ، در عدّه‌اى از كتب رجال ، ديده مىشود .\r\n3 - محمّد بن اسماعيل بن مسلم ابى فديك - بتصغير ، ( بر وزن حسين ) - ابو اسماعيل مدنى ، در سال 200 وفات كرده ، از رجال « صحاح ستّ » است .\r\n« ابن معين » او را موّثق دانسته . و « ابن حبّان » در زمرهء ثقات آورده است .\r\n4 - موسى بن يعقوب بن عبد اللّه زمعى ، ابو محمّد مدنى ، از رجال « ابو داوود »\r\n\r\n\r\n","description":"","footnote":"\r\n( 1 ) - « تنيس » شهرى است ، نزديك دمياط مصر .\r\n","page_name":" 144 ","page_number":149},
  {"content":"\r\n\r\n« ترمذى » ، « ابن ماجه » ، « نسائى » و « بخارى » ( در الادب المفرد ) است .\r\n« ابن معين » ، و « ابن قطّان » او را موّثق دانسته‌اند . « ابن حبّان » ، ويرا جزو ثقات آورده است .\r\n5 - هاشم بن هاشم بن عتبة بن ابى وقاص زهرى مدنى ، كه در سال 144 وفات كرده ، از رجال - صحاح ستّ - است .\r\n« ابن معين » ، « نسائى » ، « عجلى » و ديگران ، او را موّثق دانسته‌اند .\r\n6 - عتبة بن عبد اللّه ( ضبط صحيح آن - عبد اللّه بن وهب بن عتبة بن زمعة اسدى - مىباشد ، چنان كه در اسناد « حاكم » و « بيهقى » و ديگران چنين است . )\r\nوى در روز معروف به - يوم الدّار - كشته شد . و از رجال « ترمذى » و « ابن ماجه » است . « ابن حبان » او را در - الثقات - آورده . و « ابن معين » - چنان كه گذشت - او را توثيق كرده . « ابن ابى حاتم » نيز او را ذكر نموده است .\r\n\r\nاسناد - حاكم - صحيح است ، چنان كه خودش نيز ، تصحيح كرده و اينك رجال آن :\r\n1 - على بن عبد الرحمان بن عيسى بن زيد بن ماتى ، ابو الحسين كاتب شيبانى كوفى ، وارد بغداد شده ، و در آنجا از احمد بن حازم بن ابى غرزهء غفّارى ، نقل حديث ميكرد . در سال 347 ، در سنّ نود و هشت سالگى ، از دنيا رفت .\r\nحافظ بغدادى ، شرح حالش را نگاشته ، و مشايخ و كسانى را كه از او روايت داشته‌اند ، اسم برده و گفته است :\r\n« وى ، مورد اطمينان بود . »\r\nو « ابن جوزى » او را در كتاب - المنتظم - توثيق كرده است .\r\n2 - ابو عمرو ، احمد بن حازم بن ابى غرزه غفّارى كوفى ، در سال 276 وفات كرده است .\r\n- ابن حبّان - او را در زمرهء ثقات آورده ، و درباره‌اش گفته :\r\n« متقن بود . »\r\n\r\n","description":"","footnote":"","page_name":" 145 ","page_number":150},
  {"content":"\r\n\r\n« ذهبى » در كتاب - تذكرة الحفّاظ - از او اسم برده ، و حديثى را باسناد او ذكر نموده و گفته است :\r\n« اين ، حديثى است صحيح الاسناد ، و لكن در - صحاح ستّ - آن را نقل نكرده‌اند »\r\n3 - خالد بن مخلد قطوانى « 1 » ، ابو الهيثم بجلى - آزاد شدهء بجليان - .\r\nوى ، از اهل كوفه بوده و در سال 213 وفات كرده ، و از رجال - صحاح ستّ - است .\r\n- عثمان بن ابى شيبة - گفته :\r\n« راستگو و مورد اعتماد است . »\r\n« ابن شاهين » و « ابن حبان » در زمرهء ثقاتش آورده‌اند .\r\n« عجلى » درباره‌اش گفته :\r\n« مورد اعتماد است ، و لكن كمى متمايل بتشيّع است . و احاديث بسيارى داشته »\r\n- صالح جزره - درباره‌اش گفته :\r\n« در حديث ، مورد اطمينان بوده ، جز اينكه متّهم بغلوّ است . »\r\n- ابن سعد - گفته :\r\n« وى ، در تشيّع ، افراط ميورزيده . و اگر از او احاديثى در كتابها نوشته‌اند ، از ناچارى بوده است . »\r\nخوانندهء محترم ! خوب دقّت كن كه چگونه اين گروه ، گتره و بيحساب ، دربارهء اين مرد ، سخن گفته‌اند . يكى ميگويد : « كمى متمايل بتشيّع است » . ديگرى ميگويد :\r\n« متّهم بغلّو است » سوّمى ميگويد : « در تشيّع ، افراط ميورزيده » .\r\nبا چنين وضعى ، چگونه ميتوان بر اين گونه تعصّبات قومى و مسلكى ، ارزش و اعتبارى قائل شد . و ما تا آخر هم نفهميديم ، چه موضوع ضرورى ايجاب كرده است كه پيشوايان صحاح ، - پيشوايانيكه صحاح ستّ را تأليف كرده‌اند - احاديث اين مرد را بنويسند ! .\r\n\r\n\r\n","description":"","footnote":"\r\n( 1 ) - « قطوان » ، محلى است در كوفه .\r\n","page_name":" 146 ","page_number":151},
  {"content":"\r\n\r\nآرى ! جز اين نتوان گفت كه : ثقه بودن ، امين بودن ، و عالم بودنش است آنها را وادار كرده كه روايات او را ضبط كنند !\r\n\r\nمشايخ حافظ - ابو بكر بيهقى -\r\n1 - حاكم ، محمد بن عبد اللّه ، ابو عبد اللّه ، حافظ نيشابورى - ابن بيّع - در سال 405 ، وفات كرده است . وى ، مرجع دنياى آن روز بود . همه بر موّثق بودنش اتفاق دارند ، چنان كه « خطيب » ، « ذهبى » ، « ابن كثير » و ديگران ، بر اين معنى ، تصريح كرده‌اند .\r\n2 - قاضى ابو بكر ، احمد بن حسن بن احمد حرسى نيشابورى حميرى شافعى كه در سال 441 ، در سن 96 سالگى ، درگذشته ؛ در عصر خود ، رئيسى با حشمت و پيشواى فقه بوده است .\r\n« ابن عماد » ، در « شذرات الذّهب » - آنجا كه شرح حال وى را آورده - گفته است :\r\n« علّو اسناد ، بوى منتهى مىشود . واو ، از ابو على ميدانى ، و اصمّ ، و از كسانى كه با آن دو ، در نقل حديث ، هم طبقه بوده‌اند ، روايت مىكند . »\r\n3 - ابو محمّد حسن بن حامد بن حسن بن حامد بن حسن بن حامد بغدادى اديب ، در سال 407 « 1 » وفات كرده است . وى راستگو بوده و احاديثش اندك است .\r\n4 - ابو العبّاس ، محمّد بن يعقوب اصم نيشابورى ، كه در سال 348 وفات كرده است .\r\nمردى حافظ ، پيشوا ، موثق ، و محدّث شرق بود .\r\n- حاكم - درباره‌اش گفته :\r\n« وى ، هفتاد و شش سال باسلام ( خدمت كرده و ) حديث گفته ، و كسى در راستگوئى و صحّت شنيدن حديثش اختلاف نكرده است . »\r\n\r\n\r\n","description":"","footnote":"\r\n( 1 ) - « خطيب » در - تاريخ بغداد - سال وفات ويرا 407 ضبط كرده است . و « ابن جوزى » در - المنتظم - 385 آورده . لكن ، آنچه خطيب آورده صحيح است . زيرا چنان كه از شرح حالش بر ميآيد ، « ابن جوزى » از - تاريخ بغداد - اخذ كرده است .\r\n","page_name":" 147 ","page_number":152},
  {"content":"\r\n\r\nامام الائمّه - ابن خزيمه - توثيقش كرده .\r\nبطوريكه - تذكرة ذهبى - حكايت مىكند ؛ « ابن ابى حاتم » درباره‌اش گفته :\r\n« از ديگران ، بما چنين رسيده كه او ، ثقه و راستگو بوده است . »\r\nگروهى از علماى رجال ، شرح حال او را در كتب خود آورده‌اند .\r\n\r\nمشايخ اسناد حافظ - ابن عساكر -\r\n1 - يوسف بن ايوب بن يوسف بن حسن ، ابو يعقوب همدانى - ساكن مرو - در سال 535 وفات كرده است .\r\n« سخاوى » در طبقات خود ، و « ابن اهدل » درباره‌اش گفته‌اند :\r\n« ابو يعقوب همدانى ، فقيه ، زاهد ، عالم ، عامل ، ربانى ، و صاحب مقامات و كرامات بوده است . »\r\nو همچنين مدح و ثناهاى ديگرى كه در « شذرات » ، « نجوم الزّاهرة » ، « مرآة الجنان » و كتابهاى ديگر ، درباره‌اش شده است .\r\n2 - ابو حسين ، محمّد بن على بن محمد بن عبيد اللّه بن مهتدى باللّه عباسى ، معروف به « ابن الغريق » در سال 465 ، در سن نود و پنجسالگى وفات كرده است .\r\n- حافظ خطيب - گفته :\r\n« من ، از او اخذ حديث كرده‌ام . مردى فاضل ، دانشمند ، ثقه و راستگو بود .\r\nو در شهر - منصور - و اطراف آن ، عهده‌دار مقام قضاوت شد . و از كسانيست كه بين مردم ، معروف بود . و بصلاح و عبادت ، شهرت داشت ، تا آنجا كه درباره‌اش گفته ميشد :\r\n- راهب بنى هاشم - . »\r\n- ابن تغرى بردى - درباره‌اش گفته :\r\n« صالح ، دانشمند ، ثقه و زاهد بود . »\r\n- ابن كثير - گفته :\r\n« مردى ثقه و ديندار بود ، زياد نماز ميخواند و بسيار روزه ميگرفت . و سرشار از علم و عقل بود . بسيار تلاوت قرآن ميكرد . دلى نازك داشت ، پيوسته اشكش جارى\r\n\r\n","description":"","footnote":"","page_name":" 148 ","page_number":153},
  {"content":"\r\n\r\nبود . از اطراف و اكناف ، طالبان علم ، بسويش كوچ ميكردند . »\r\n3 - ابو غالب ، احمد بن على بن احمد بن بنّاء بغدادى حنبلى ، در سال 527 ، در بسن هشتاد و دو سالگى وفات كرده ، و از مشايخ - حافظ ابن جوزى - است .\r\n- ابن جوزى - در « المنتظم » - بعد از آنكه شيوخش را شمرده - درباره‌اش گفته :\r\n« من خود ، از او حديث شنيده‌ام ، مردى موثق بود . »\r\n4 - ابو الغنائم ، عبد الصمد بن على بن محمّد بن مأمون هاشمى عباسى بغدادى ، در سال 465 ، وفات كرده است .\r\nبطوريكه در « المنتظم » و « الشذرات » نوشته‌اند :\r\n« موّثق ، فرزانه ، با هيبت و سراپا سكينه و وقار بود . » .\r\n5 - عبيد اللّه بن محمّد بن محمد بن بطة ، ابو عبد اللّه عكبرى فقيه حنبلى ، در سال 387 وفات كرده است .\r\nپيشواى بزرگ ، حافظ و صاحب تصنيف است ، كتابى بزرگ در سنّت نوشته .\r\nبنده‌اى شايسته و مستجاب الدعوة بود ، و استماع حديث نموده و خداوند ، از معرفت و فهم حديث ، بهرهء وافرى نصيب وى كرده بود .\r\n6 - ابو القاسم ، عبد اللّه بن محمد بن عبد العزيز بغوى ، بسال 317 ، در بغداد وفات كرد ، در حالى كه صد و سه سال و يك ماه ، از عمرش ميگذشت .\r\nوى ، مردى حافظ ، ثقه و مرجع دنياى آن روز بود .\r\n- حافظ خطيب - درباره‌اش گفته :\r\n« موّثق ، ثابت قدم ، پر حديث و داراى فهم و معرفت بسيار بود . »\r\nاز موسى بن هارون ، حكايت شده كه وقتى از وى ، دربارهء - ابو القاسم بغوى - سؤال شد ، گفت :\r\n« ثقه و راستگو است ، و اگر جايز بود به كسى گفته شود : - فلانى فوق ثقه است - در حقّ او گفته ميشد . »\r\nسؤال‌كننده ميگويد :\r\n\r\n","description":"","footnote":"","page_name":" 149 ","page_number":154},
  {"content":"\r\n\r\n« گفتم : اى ابا عمران ، عدّه‌اى درباره‌اش حرفها دارند ! »\r\nجواب داد :\r\n« درباره‌اش ، حسد ميورزند . »\r\nابو بكر ، محمد بن على نقّاش ، نيز ، موثقش دانسته است .\r\n- ابن كثير - درباره‌اش گفته :\r\n« موّثق ، حافظ و ضابط بود . »\r\nآنگاه ، گفتار موسى بن هارون را - كه گذشت - نقل نموده و اضافه مىكند :\r\n« - ابن ابى حاتم - و غير او گفته‌اند :\r\nاحاديث او ، جزو احاديث صحيح است . »\r\n7 - على بن مسلم بن سعيد طوسى ، ابو الحسن ، ساكن بغداد ، در سال 253 وفات كرده و از رجال « بخارى » ، « ابو داوود » و « نسائى » است .\r\n- دارقطنى - توثيقش كرده ، و - ابن حبان - در ثقاتش آورده است .\r\n\r\nمشايخ سند دوم ( حافظ ابن عساكر )\r\n1 - محمد بن فضل بن احمد صاعدى نيشابورى ، ابو عبد اللّه فراوى ، در سال 530 بسنّ نود سالگى درگذشته . وى ، مرجع اهل خراسان بود . و صحيح مسلم را از « فارسى » - كه فقيه حرم بود - روايت كرده .\r\nشافعى مذهب ، اهل فتوى و مناظره ، محدّث و واعظى ظريف بوده است .\r\nاين ، پاره‌اى از ثنا و مدايحى است كه - ابن جوزى - درباره‌اش گفته .\r\n2 - حافظ ، احمد بن حسين ، ابو بكر بيهقى ، كه در سال 458 بسن 74 سالگى درگذشته است . او ، يكى از پيشوايان مسلمين ، فقيهى بزرگوار ، حافظى كبير و زاهدى با تقوى بوده است . ما شرح حالش را مكرّر يادآور شده‌ايم ، و كتب رجال ، پر از ثناى او است .\r\n3 - حافظ ، محمّد بن عبد اللّه ، ابو عبد اللّه ، حاكم نيشابورى ، در سال 405 وفات كرده است .\r\n\r\n","description":"","footnote":"","page_name":" 150 ","page_number":155},
  {"content":"\r\n\r\nوى صاحب كتاب « المستدرك على الصحيحين » است ، كه كتابى معروف و متداول است . او ، حافظى بزرگ و ثقه بود .\r\n« خطيب » ، « ذهبى » ، « ابن كثير » و عدّه‌اى ديگر ، شرح حالش را ذكر نموده‌اند .\r\n\r\nمشايخ سند سوم ( ابن عساكر )\r\n1 - ابو القاسم ، زاهر بن طاهر شحامى نيشابورى ، در سال 533 وفات كرده است .\r\n- حافظ ، ابن جوزى - درباره‌اش گفته :\r\n« پر حديث و بيدار ، و در شنيدن حديث ، معتبر و دقيق بود . پيوسته از شيوخ نيشابور ، درخواست املاء حديث مينموده ، در اصفهان ، رى ، همدان ، حجاز ، بغداد و نقاطى ديگر ، عدّهء بسيارى از او حديث شنيده‌اند . و تمامى مسموعاتش را به من اجازه داد . و در مسجد جامع نيشابور ، قريب هزار مجلس ، املاء حديث نمود . »\r\n2 - ابو نصر ، عبد الرحمان بن على نيشابورى مزكى ، در سال 468 وفات كرده است .\r\n3 - ابو عبد اللّه ، حسين بن عبد الملك .\r\n- ابن عساكر - در تاريخ شام ، روايات بسيارى از او نقل كرده است .\r\nوى ، يكى از آن كسانى است كه با قطار عالم ، مسافرت ميكردند و مردم را بشنيدن حديث ، وادار مينمودند .\r\nدر دمشق ، اصفهان ، خراسان و غزنين ، - صحيح بخارى - را از جماعتى روايت كرده است .\r\n5 - ابو العبّاس ، محمد بن احمد بن محمد بن سليط تميمى سليطى نيشابورى .\r\n- ابن اثير - در كتاب « اللّباب » درباره‌اش گفته :\r\n« شيخى صالح بود ، و از ابو بكر ، عبد اللّه بن محمد بن مسلم ، و ابو محمد عبد اللّه ، و ابو حامد احمد - پسران احمد بن حسن شرقى - استماع حديث كرده . و حاكم ، ابو عبد اللّه ، از او روايت كرده است . . . » .\r\n6 - ابو حامد ، احمد بن محمد بن حسن نيشابورى شرقى ، كه در سال 325 وفات كرده ، پيشوائى است حافظ ، و حجتى است ثقه .\r\n\r\n","description":"","footnote":"","page_name":" 151 ","page_number":156},
  {"content":"\r\n\r\n- ذهبى - گفته :\r\n« وى ، كتاب - الصحيح - را تصنيف كرده . و از نظر حفظ و اتقان و معرفت ، يگانهء عصر خود بود . چند مرتبه به حج ، مشرّف شد و در يك نوبت ، امام الائمّه - ابن خزيمه - او را ديد و گفت :\r\nزندگى - ابو حامد - مانعى است كه نميگذارد مردم برسولخدا ( صلى اللّه عليه و سلم ) دروغ ببندند . »\r\nاز اين قبيل مدح و ثناها در خلال كتب رجال ، دربارهء وى آمده است .\r\n7 - احمد بن حفص بن عبد اللّه بن راشد سلمىّ ، ابو على نيشابورى قاضى ، كه در سال 258 وفات كرده ، از رجال « بخارى » ، « ابو داود » و « نسائى » است .\r\n- نسائى - درباره‌اش گفته :\r\n« ثقه است . » .\r\n8 - حفص بن عبد اللّه بن راشد سلمىّ ، ابو عمرو ، قاضى نيشابور ، كه در سال 209 وفات كرده ، از رجال « بخارى » ، « ابو داود » ، « نسائى » و « ابن ماجه » است . و - ابن حبّان - او را در ثقات آورده است .\r\n9 - ابراهيم بن طهمان بن شعبة خراسانى ، ابو سعيد ، ابتداء ساكن نيشابور بود ، سپس در بغداد ميزيست ، و در آخر عمر ، مقيم مكّه معظّمه بود . بسال 168 در مكّه وفات يافت ( و بقولى در سال ديگر ) . وى ، از رجال - صحاح ستّ - است .\r\n« احمد » ، « ابو داود » و « ابو حاتم » او را توثيق نموده‌اند .\r\n- ابو حاتم - اضافه كرده است كه :\r\n« وى ، راستگو و نيكو حديث بود »\r\nعثمان بن سعيد دارمى ، گفته :\r\n« در نقل حديث ، موّثق بود . پيوسته - ائمهء حديث - آرزو ميكردند كه احاديث او را داشته باشند ، و او را توثيق ميكردند . »\r\nو از اين قبيل مدح و ثنا ، ديگران نيز ، درباره‌اش دارند .\r\n\r\n","description":"","footnote":"","page_name":" 152 ","page_number":157},
  {"content":"\r\n\r\n10 - عباد بن اسحاق . وى همان عبد الرحمان بن اسحاق بن عبد اللّه ثقفى مدنى است كه در بصره سكونت داشت و از رجال - صحاح ستّ - است ، غير از بخارى ( بخارى ، ويرا در « التاريخ » ذكر كرده و در « الادب المفرد » از او روايت كرده است . )\r\n« ابن معين » و « ابو داود » او را توثيق كرده‌اند .\r\nو - بنا بحكايت « ترمذى » در كتاب « العلل » - بخارى نيز ، ويرا موّثق ميداند .\r\n- ابن حبّان - هم در زمرهء ثقات آورده است .\r\n\r\nمشايخ مقدسى\r\n1 - ابن منجا ، محمد بن منجا بن عثمان بن اسعد ، ابو عبد اللّه تنوخى دمشقى حنبلى ، در سال 675 « 1 » تولد يافته و در سال 724 درگذشته است . وى ، در مسائل دينى تفقّه كرده ، فتوى ميداد ، و بديانت و تقوى و داشتن خصال پسنديده ، مشهور بود .\r\n- ذهبى - درباره‌اش گفته :\r\n« وى پيشوا ، فقيه ، خوش‌فهم ، صالح و متواضع بود . »\r\n2 - عبد الوهاب بن محمّد بن ابراهيم ، ابو محمّد مقدسى صحرائى ، بسال 660 در سنّ هشتاد سالگى از دنيا رفته است .\r\n3 - عمر بن محمد بن معمر موفق الدين ، ابو حفص بن طبرزد بغدادى دارقزى « 2 » در سال 607 درگذشته است ، و هنگام وفات ، نود سال و هفت ماه داشت .\r\nمرجع زمان خود ، و شيخ حديث بود .\r\nاحاديث بسيار شنيده و براى ديگران ، نقل كرده است .\r\n4 - ابو الفتح بن بيضاوى ، عبد اللّه بن محمد بن محمد قاضى بيضاوى ، در سال 537 وفات كرده است .\r\nمردى محدّث ، حاكم و قاضى بود ، و در مقام قضاوت و صدور حكم ، دقيق بود .\r\n\r\n\r\n","description":"","footnote":"\r\n( 1 ) - نظر بتاريخ وفات استادش - عبد الوهاب مقدسى - اين سال تولد ، صحيح نيست .\r\n( 2 ) - منسوب به - دارالقز - است . « دارالقز » محله‌ايست در بغداد .\r\n","page_name":" 153 ","page_number":158},
  {"content":"\r\n\r\n5 - ابو جعفر بن مسلمة ، محمد بن احمد بن محمد سلمى بغدادى ، كه در سال 465 بسنّ 91 سالگى از دنيا رفته است .\r\nمردى ثقه ، فاضل و صاحب اسناد عالى بود ، و احاديث بسيارى استماع كرده .\r\nشيخى پر حديث و در ديانت ، متين بود .\r\nاين ، پاره‌اى از مدح و ثنائى است كه « ابن جوزى » و ديگران درباره‌اش گفته‌اند .\r\n6 - ابو طاهر مخلص ، محمد بن عبد الرحمان بغدادى ذهبى ، كه در سال 393 وفات كرده است .\r\nوى ، مرجع زمان خود و مورد اطمينان بود ، در ماه رمضان ، بسنّ 88 سالگى از دنيا رفته . و عدّهء بسيارى ، ويرا مدح و ثناى زياد گفته‌اند . ما مكرّر از وى نام برده‌ايم .\r\n7 - عبد اللّه بن محمد بغوى . ما شرح حال او ، و كسانى كه بعد از وى در سند ، ذكر شده‌اند ، قبلا يادآور شده‌ايم .\r\n* * * چنان كه در - ذخائر العقبى - صفحه 147 ، مذكور است ، اين روايت را « حافظ بغوى » - ابن بنت منيع - نيز آورده و « سيوطى » در - الخصائص الكبرى - جلد 2 ، صفحه 125 ، آن را از « ابن راهويه » ، « بيهقى » و « ابو نعيم » حكايت كرده است .\r\n\r\nمصادر شرح حال اين رجال :\r\n1 - « تاريخ الكبير » بخارى ، ( جلد 1 ، قسمت 1 ، صفحه 37 ) و ( جلد 3 ، قسمت 1 ، صفحه 218 ) و ( جلد 4 ، قسمت 1 ، صفحه 298 )\r\n2 - « طبقات الكبرى » ابن سعد ، ( جلد 5 ، صفحه 324 )\r\n3 - « الجرح و التعديل » ابن ابى حاتم ، ( جلد 1 ، قسمت 1 ، صفحه 48 ، 107 ، 491 ) و ( جلد 1 ، قسمت 2 ، صفحه 175 ) و ( جلد 2 ، قسمت 2 ، صفحه 188 ، 212 ) و ( جلد 3 ، قسمت 2 ، صفحه 188 ) و ( جلد 4 ، قسمت 1 ، صفحه 167 ) و ( جلد 4 ،\r\n\r\n","description":"","footnote":"","page_name":" 154 ","page_number":159},
  {"content":"\r\n\r\nقسمت 2 ، صفحه 103 )\r\n4 - « تاريخ بغداد » ( جلد 2 ، صفحه 322 ) و ( جلد 3 ، صفحه 108 ) و ( جلد 6 ، صفحه 263 ) و ( جلد 7 ، صفحه 307 ) و ( جلد 5 ، صفحه 473 ) و ( جلد 10 ، صفحه 117 ، 371 تا 375 ) و ( جلد 11 ، صفحه 108 ) و ( جلد 12 ، صفحه 22 )\r\n5 - « المنتظم » ابن جوزى ، ( جلد 6 ، صفحه 288 ، 386 ، 389 ) و ( جلد 7 ، صفحه 181 ، 193 تا 197 ، 274 ) و ( جلد 8 صفحه 280 ، 282 ) و ( جلد 10 ، صفحه 31 ، 65 ، 79 ، 94 ، 104 )\r\n6 - « الكامل » ابن اثير ، ( جلد 10 ، صفحهء 20 ) و ( جلد 11 ، صفحه 8 ، 31 )\r\n7 - « اللباب » ( جلد 1 ، صفحه 556 ) و ( جلد 2 ، صفحه 272 )\r\n8 - « تاريخ ابن عساكر » ( جلد 3 ، صفحه 285 ) و ( جلد 6 ، صفحه 116 ، 117 )\r\n9 - « معجم البلدان » ( جلد 4 ، صفحه 88 ) و ( جلد 7 ، صفحه 127 )\r\n10 - « تذكرة الحفاظ » ذهبى ، ( جلد 1 ، صفحه 367 ) و ( جلد 2 ، صفحه 155 ، 273 ، 276 ) و ( جلد 3 ، صفحه 39 ، 40 ، 73 ، 242 )\r\n11 - « تاريخ ابن كثير » ( جلد 11 ، صفحه 163 ، 355 ) و ( جلد 12 ، صفحه 108 ، 211 ، 218 ) و ( جلد 13 ، صفحه 61 ) و ( جلد 14 ، صفحه 116 )\r\n12 - « النجوم الزاهرة » ( جلد 4 ، صفحه 208 ) و ( جلد 5 ، صفحه 90 ، 94 ، 268 ، 273 ) و ( جلد 6 ، صفحه 201 )\r\n13 - « طبقات السبكى » ( جلد 3 ، صفحه 3 تا 5 ، 64 تا 72 )\r\n14 - « مرآة اليافعى » ( جلد 3 ، صفحه 81 ، 265 )\r\n15 - « طبقات القراء » ابن الجزرى ، ( جلد 2 ، صفحه 283 )\r\n16 - « ذيل طبقات ابن رجب » ابو الفرج ، ( جلد 2 ، صفحه 377 )\r\n17 - « تهذيب التهذيب » ، ( جلد 1 ، صفحه 25 ، 129 ) و ( جلد 2 ، صفحه\r\n\r\n","description":"","footnote":"","page_name":" 155 ","page_number":160},
  {"content":"\r\n\r\n107 ، 403 ) و ( جلد 3 ، صفحه 116 تا 118 ) و ( جلد 6 ، صفحه 65 ، 70 ، 137 ، 139 ) و ( جلد 7 ، صفحه 382 ) و ( جلد 9 ، صفحه 91 ) و ( جلد 10 ، صفحه 378 ) و ( جلد 11 ، صفحه 20 )\r\n18 - « شذرات الذهب » ( جلد 2 ، صفحه 29 ، 201 ، 206 ، 275 ، 375 ، 168 ، 373 ) و ( جلد 3 ، صفحه 22 تا 124 ، 144 ، 176 ، 216 ، 304 ، 319 ، 323 ، 324 ، 330 ) و ( جلد 4 ، صفحه 96 ، 102 ، 110 ، 114 ) و ( جلد 5 ، صفحه 26 ، 332 )\r\n\r\n","description":"","footnote":"","page_name":" 156 ","page_number":161},
  {"content":"\r\n\r\n\r\n12 سوگوارى در خانهء امّ سلمة - امّ المؤمنين -\r\nحافظ كبير - ابو بكر بن ابى شيبه - در كتاب « المصنّف » جلد دوازدهم ، از يعلى ابن عبيد ، از موسى جهنى ، از صالح بن اربد نخعى روايت كرده كه امّ سلمة گفته است :\r\n« حسين ، بر پيامبر ( صلى اللّه عليه و سلم ) وارد شد ، در حالى كه من ، دم در نشسته بودم .\r\nجلو رفتم و چيزى را ديدم كه در دستش ميگرداند ، و - حسين - روى شكمش خوابيده بود .\r\nعرض كردم :\r\nيا رسول اللّه ! وقتى نزديك آمدم و نگاه كردم ، ديدم چيزى را در دستت ميگردانى ، و اين كودك ، روى شكمت خوابيده ، و اشك چشمت روانست ؟\r\nفرمود :\r\nجبرئيل ، نزد من آمد و تربتى را كه - اين كودك - در آن ، كشته مىشود ، برايم آورد ، و مرا خبر داد كه امّتم او را ميكشند ! . »\r\n* * * و نيز ، حافظ - طبرانى - در كتاب « المعجم الكبير » ، آنجا كه شرح حال سبط اصغر - امام شهيد - را آورده ، از حسين بن اسحاق شوشترى ، از على بن بحر ، از عيسى ابن يونس .\r\n\r\n","description":"","footnote":"","page_name":" 157 ","page_number":162},
  {"content":"\r\n\r\nو بطريق ديگر از عبيد بن غنام ، از ابو بكر بن ابى شيبه ، از يعلى بن عبيد نقل كرده ، كه ايندو نفر ( يعلى و عيسى ) گفتند :\r\n« موسى بن صالح جهنى ، از صالح بن اربد ، از امّ سلمه ( رضى اللّه عنها ) ، برايمان نقل كرد كه :\r\nرسولخدا به من فرمود :\r\nدم در بنشين و مواظب باش كسى بر من وارد نشود .\r\nمن ، دم در ايستاده بودم كه ناگهان ، حسين ، رضى اللّه عنه ، وارد شد . رفتم كه او را بگيرم ، از من سبقت گرفت و بر جدّش - رسولخدا - وارد شد .\r\nعرض كردم :\r\nيا نبى اللّه ! فدايت گردم ، امر فرمودى مواظب باشم ، كسى بر تو وارد نشود . لكن فرزندت - حسين - آمد ، تا رفتم او را بگيرم ، بر من پيشدستى كرد ، چون ديدم توّقفش طول كشيد ، مخفيانه نگاه كردم ، ديدم ، چيزيرا در دستت ميگردانى و اشكت جارى است ، در حالى كه كودك ، روى شكست قرار دارد ! .\r\nفرمود :\r\nآرى ، جبرئيل ( عليه السلام ) نزدم آمد ، و مرا خبر داد كه امّتم او را ميكشند ! ، و برايم تربتى را كه در آن كشته مىشود آورد . آن تربت ، همين است كه در دستم ميگردانم . »\r\n* * * حافظ - ابن سمّان - اين حديث را بسند خود ، از موسى جهنى ، با سند بالا ، روايت كرده است .\r\nو حافظ - خوارزمى - در كتاب « مقتل الحسين » جلد 1 ، صفحه 158 ، اين روايت را از - ابن سمّان - نقل كرده است .\r\n\r\nاسناد - ابن ابى شيبه - صحيح است ، اينك رجال آن :\r\n1 - يعلى بن عبيد بن ابى اميّة ايادى ، ابو يوسف طنافسى كوفى ، در سال 209\r\n\r\n","description":"","footnote":"","page_name":" 158 ","page_number":163},
  {"content":"\r\n\r\nوفات كرده و از رجال - صحاح ستّ - است .\r\n« ابن معين » ، « ابن سعد » ، « دارقطنى » و ديگران ، توثيقش كرده‌اند .\r\n- احمد - درباره‌اش گفته :\r\n« صحيح الحديث و ذاتا صالح بود . »\r\n2 - موسى بن عبد اللّه جهنى كوفى ، كه در سال 144 وفات كرده ، از رجال « مسلم » ، « ترمذى » ، « نسائى » و « ابن ماجه » است .\r\n« ابن معين » ، « يحيى بن سعيد قطان » ، « احمد » ، « عجلى » ، « نسائى » ، « ابن سعد » و ديگران ، او را موثق دانسته‌اند .\r\n3 - صالح بن اربد نخعى .\r\n- ابن ابى حاتم - در كتاب « الجرح و التعديل » و در كتاب ديگر ، از وى نام برده است ، بدون اينكه ، دربارهء او و حديثش ، عيبى گرفته باشد .\r\nو همچنين ، حافظ بخارى - مؤلف كتاب « صحيح » - در دو جا از تاريخ كبيرش ، به همين منوال ، از او ياد كرده است .\r\n\r\nمشايخ طبرانى :\r\n1 - حسين بن ابراهيم بن اسحاق شوشترى دقيقى ، در سال 290 وفات كرده و از مشايخ حديث است . حافظ - ابن عساكر - در تاريخ خود ، شرح حالش را آورده است .\r\n2 - على بن بحر بن برّى قطّان ، ابو الحسن بغدادى ، كه در سال 234 وفات كرده ، از رجال « ابو داود » ، « ترمذى » و حاشيهء بخارى است .\r\n« احمد » ، « ابن معين » ، « ابو حاتم » ، « عجلى » ، « دارقطنى » ، « حاكم » ، « ابن قانع » و ديگران ، او را موّثق دانسته‌اند .\r\n3 - عيسى بن يونس بن اسحاق سبيعى كوفى - ساكن شام - كه در سال 187 وفات كرده ( سال وفاتش را غير از اين نيز ، گفته‌اند ) . وى ، از رجال - صحاح ستّ - است .\r\n\r\n","description":"","footnote":"","page_name":" 159 ","page_number":164},
  {"content":"\r\n\r\n« احمد » ، « ابو حاتم » ، « ابن خرّاش » ، « يعقوب بن شيبه » ، « عجلى » ، « ابو همام » ، « ابن سعد » و ديگران او را موّثق ميدانند .\r\n4 - عبيد بن غنام بن حفص كوفى ، ابو محمد ، در سال 297 وفات كرده .\r\nوى ، براى حافظ كبير - ابو بكر بن ابى شيبه - روايت زياد ، نقل كرده است .\r\nمردى نيك ، و محدّثى راستگو بوده است .\r\n5 - ابو بكر بن ابى شيبه ، عبد اللّه بن محمد كوفى ، ( مؤلّف كتاب « المصنّف » ) كه در سال 235 وفات كرده ، از رجال - صحاح ستّ - است ( غيرترمذى ) .\r\nوى ، حافظ و ثقه بود . « عجلى » ، « ابو حاتم » و « ابن خرّاش » توثيقش كرده‌اند .\r\n- ابن حبّان - در كتاب « الثقات » گفته :\r\n« حافظ و ديندار قرصى بوده است . و از نويسندگانى است كه احاديث را جمع نموده و تصنيف كرده است . »\r\n- ابن قانع - گفته :\r\n« ثقه و ثابت بود . »\r\nاز وى ، هزار و پانصد و چهل حديث ، و بقول بخارى ، هزار و پانصد و سى حديث ، روايت شده ، و ما بر سه نسخه از كتاب « المصنّف » - كه كتابى قطور و باارزش است - دست يافته‌ايم .\r\nو للّه الحمد\r\n\r\nشرح حال رجال حديث\r\n1 - « طبقات » ابن سعد ، ( جلد 6 ، صفحه 247 ، 277 ) و ( جلد 7 ، قسمت 2 ، صفحه 59 ، 185 ) .\r\n2 - « تاريخ كبير » بخارى ، ( جلد 2 ، قسمت 2 ، صفحه 274 ، 289 ) و ( جلد 3 ، قسمت 2 ، صفحه 406 ) و ( جلد 3 ، قسمت 2 ، صفحه 263 ) و ( جلد 4 ،\r\n\r\n","description":"","footnote":"","page_name":" 160 ","page_number":165},
  {"content":"\r\n\r\nقسمت 1 ، صفحه 288 ) و ( جلد 4 ، قسمت 2 ، صفحه 419 ) .\r\n3 - « الجرح و التعديل » ابن ابى حاتم ، ( جلد 2 ، قسمت 1 ، صفحه 394 ) و ( جلد 2 ، قسمت 2 ، صفحه 160 ) و ( جلد 3 ، قسمت 1 ، صفحه 176 ، 291 ) و ( جلد 4 ، قسمت 1 ، صفحه 149 ) و ( جلد 4 ، قسمت 2 ، صفحه 304 )\r\n4 - « تاريخ بغداد » ( جلد 10 ، صفحه 66 تا 71 ) .\r\n5 - « تاريخ ابن عساكر » ( جلد 4 ، صفحه 288 ) .\r\n6 - « تذكرة ذهبى » ( جلد 2 ، صفحه 18 ) .\r\n7 - « تهذيب التهذيب » ( جلد 6 ، صفحه 2 تا 4 ) و ( جلد 7 ، صفحه 284 ) و ( جلد 8 ، صفحه 237 ) و ( جلد 10 ، صفحه 354 ) و ( جلد 11 ، صفحه 402 )\r\n8 - « شذرات الذهب » ( جلد 2 ، صفحه 85 ، 225 ) .\r\n\r\n","description":"","footnote":"","page_name":" 161 ","page_number":166},
  {"content":"\r\n\r\n\r\n13 سوگوارى ، در خانهء عايشه - امّ المؤمنين - بخبر فرشته‌ايكه تا آن روز ، بر پيامبر ، وارد نشده بود\r\nحافظ - ابو القاسم طبرانى - در كتاب « المعجم الكبير » - آنجا كه شرح حال حسين عليه السلام را آورده - از محمد بن عبد اللّه حضرمى ، از حسين بن حريث ، از فضل بن موسى ، از عبد اللّه بن سعيد ، از پدرش ، از عايشه روايت كرده كه :\r\n« حسين بن على برسولخدا ( صلى اللّه عليه ) وارد شد .\r\nپيامبر ( صلى اللّه عليه ) فرمود :\r\nعايشه ! آيا در شگفت نخواهى شد ! ؟ چند لحظه قبل ، فرشته‌اى بر من درآمد كه تاكنون نازل نشده بود .\r\nبه من گفت :\r\nبيقين ، اين فرزندم كشته مىشود ! .\r\nآنگاه گفت :\r\nاگر بخواهى ، تربتى را كه در آن كشته مىشود ، به تو نشان مىدهم .\r\nسپس ، دست ، دراز كرد و خاكى سرخ‌رنگ به من نشان داد . »\r\n* * * امام حنبلىها - احمد - در مسند ( خود ) ، جلد 6 ، صفحه 294 ، از وكيع ، نقل مىكند كه :\r\n\r\n","description":"","footnote":"","page_name":" 162 ","page_number":167},
  {"content":"\r\n\r\n« عبد اللّه بن سعيد ، از پدرش ، از عايشه يا امّ سلمة ( وكيع ميگويد : ترديد ، از عبد اللّه بن سعيد است ) روايت مىكند كه :\r\nپيامبر ( صلى اللّه عليه و سلم ) بيكى از آن دو فرمود :\r\nفرشته‌اى در اين خانه بر من وارد شد كه تاكنون ، وارد نشده بود ، و به من گفت :\r\nبدون ترديد ، اين ، فرزندت - حسين - كشته مىشود ! . و اگر بخواهى ، از تربتى كه در آن كشته مىشود ، به تو نشان دهم .\r\nحضرت ، فرمود :\r\nآنگاه ، خاكى سرخ‌رنگ ، بيرون آورد . »\r\nاسناد - احمد - صحيح ، و رجالش همگى موّثق ، و از رجال - صحاح ستّ - اند .\r\nاينك شرح حالشان :\r\n1 - وكيع بن جرّاح ، ابو سفيان كوفى ، كه در سال 196 وفات كرده ، از رجال - صحاح ستّ - است .\r\nمردى حافظ ، از پيشوايان مسلمين ، موّثق ، ثابت ، امين ، بزرگوار ، رفيع القدر ، حجّت ، عابد ، صالح و صاحب فتوى بوده است .\r\n2 - عبد اللّه بن سعيد بن ابى هند فزارى ( آزاد شدهء فزاريان ) ، ابو بكر مدنى كه در سال 147 وفات كرده ، از رجال - صحاح ستّ - است .\r\n- احمد - درباره‌اش ( بعنوان تأكيد ) گفته :\r\n« ثقه است ، ثقه است »\r\n« ابن معين » ، « ابن سعد » ، « عجلى » ، « يعقوب بن سفيان » ، « ابن المدينى » ، « ابن البرقى » و ديگران ، ويرا موثق دانسته‌اند .\r\n3 - سعيد بن ابى هند فزارى - آزاد شدهء سمرة بن جندب - كه در سال 116 وفات كرده از رجال - صحاح ستّ - است . مردى ثقه و از تابعين است .\r\n« عجلى » او را موثق دانسته و « ابن حبان » در كتاب - الثقات - از وى ، نام برده است .\r\n\r\n","description":"","footnote":"","page_name":" 163 ","page_number":168},
  {"content":"\r\n\r\n\r\nاسناد - طبرانى - نيز صحيح ، و رجالش همه ثقه‌اند اينك شرح حالشان :\r\n1 - محمد بن عبد اللّه حضرمى كوفى ، ابو جعفر ، معروف به - مطين - كه در سال 297 وفات كرده است .\r\n« دارقطنى » گفته :\r\n« ثقه ، و كوهى از علم بود . »\r\nموّثق بودنش را جمعى از علماى رجال ، تثبيت كرده‌اند .\r\n2 - حسين بن حريث بن حسن ، ابو عماد مروزى ، كه در سال 244 وفات كرده ، از رجال - صحاح ستّ - است ( غير از ابن ماجه ) .\r\n« نسائى » توثيقش كرده . و « ابن حبان » در كتاب « الثقات » از وى ، نام برده است .\r\n3 - فضل بن موسى سينانى « 1 » ، ابو عبد اللّه مروزى ، كه در سال 191 ( يا 192 ) از دنيا رفته ، از رجال - صحاح ستّ - و در حديث ، از پيشوايان عصر خود بود .\r\nسند رواياتش عالى است .\r\n« ابن معين » ، « ابن سعد » ، « ابن وكيع » و ديگران توثيقش كرده‌اند .\r\n\r\nمصادر شرح حال رجال حديث :\r\n1 - طبقات ابن سعد ، ( جلد 6 ، صفحه 275 ) و ( جلد 2 ، قسمت 2 ، صفحه 104 )\r\n2 - « الجرح و التعديل » ( جلد 1 ، قسمت 2 ، صفحه 50 ) و ( جلد 2 ، قسمت 1 ، صفحه 71 ) و ( جلد 2 ، قسمت 2 ، صفحه 70 ) و ( جلد 3 ، قسمت 2 ، صفحه 68 ) و ( جلد 4 ، قسمت 2 ، صفحه 37 تا 39 )\r\n3 - « تاريخ خطيب بغدادى » ( جلد 13 ، صفحه 466 تا 481 )\r\n4 - « تهذيب التهذيب » ( جلد 2 ، صفحه 333 ) و ( جلد 4 ، صفحه 93 ) و\r\n\r\n\r\n","description":"","footnote":"\r\n( 1 ) - سينان ، قريه‌ايست در خراسان .\r\n","page_name":" 164 ","page_number":169},
  {"content":"\r\n\r\n( جلد 5 ، صفحه 239 ) و ( جلد 7 ، صفحه 286 ، 287 ) و ( جلد 11 ، صفحه 123 تا 131 )\r\n5 - « تذكرة الحفاظ » ذهبى ، ( جلد 2 ، صفحه 210 )\r\n6 - « شذرات » ( جلد 2 ، صفحه 226 )\r\n* * * اين روايت را حافظ - ابن عساكر دمشقى - نيز در « تاريخ الشام » ، چنين آورده :\r\n« ابو نصر ، و ابو غالب و ابو محمد !\r\n( هرسه ) از حسن بن على .\r\nو بطريق ديگر : ابو القاسم بن حصين ، از ابو على بن المذهب .\r\nكه ايندو نفر ( حسن بن على ، و ابو على ) ، از احمد بن جعفر ، از عبد اللّه بن احمد ، از پدرش به همان اسناد و عبارتى كه - احمد - آورده بود ، نقل كردند . »\r\nو حافظ - عراقى - در كتاب « طرح التثريب » جلد 1 ، صفحه 41 ، آن را آورده است .\r\n* * * و حافظ - هيثمى - در كتاب « المجمع » جلد 9 ، صفحه 187 ، نيز آورده و گفته است :\r\n« احمد حنبل ، اين روايت را نقل كرده ، و رجال آن ، رجال - صحاح ستّ - اند . »\r\nو حافظ - ابن حجر - در « الصّواعق » صفحه 115 ، و در چاپ ديگر ، صفحه 190 ، اين حديث را آورده است .\r\nو سيد محمود مدنى ، در كتاب - الصّراط السّوى - از احمد آن را نقل كرده ، سپس گفته :\r\n« اين روايت را عبد الرزاق ، از ام سلمه ، بدون ترديد ، نقل كرده است . »\r\n\r\n","description":"","footnote":"","page_name":" 165 ","page_number":170},
  {"content":"\r\n\r\n\r\n14 سوگوارى ديگر در خانهء عايشه - امّ المؤمنين -\r\nابن سعد ، صاحب - الطبقات الكبرى - از على بن محمد ، از عثمان بن مقسم از مقبرى ، از عايشه نقل كرده :\r\n« هنگاميكه رسولخدا ( صلى اللّه عليه و سلّم ) ، خواب بود - حسين - وارد شد و ميخواست كه به طرف آنحضرت ، برود ، من از او دورش كردم ، آنگاه ، بدنبال بعضى از كارهايم رفتم . در نتيجه - حسين - بآنحضرت ، نزديك شد . و آن جناب ، از خواب ، بيدار گشت در حالى كه گريه ميكرد .\r\nپرسيدم :\r\nچرا گريه ميكنى ؟\r\nفرمود :\r\nجبرئيل ، تربتى را كه - حسين - در آن ، كشته مىشود نشانم داد . خشم خدا - بر كسى كه خون او را بريزد - شديد است . آنگاه ، دست خود را باز كرد ، ديدم در آن مشتى از ( خاك ) بطحاء « 1 » است .\r\nفرمود :\r\n\r\n\r\n","description":"","footnote":"\r\n( 1 ) - مسيل ريگزار و شنزار را « بطحاء » ميگويند ( مترجم ) .\r\n","page_name":" 166 ","page_number":171},
  {"content":"\r\n\r\nاى عايشه ! سوگند به آن كسى كه جانم بدست او است ، اين حادثه ، مرا اندوهناك مىكند .\r\nبعد از من از امتّم ، چه كسى - حسين - را ميكشد ؟ ! »\r\nاسناد اين روايت ، صحيح ، و رجال آن همه ثقه‌اند . اينك شرح حالشان :\r\n1 - على بن محمد « 1 » بن عبيد جوهرى ، ابو الحسن بغدادى ، كه در سال 230 بسنّ 96 سالگى درگذشته است . وى از رجال « بخارى » و « ابو داود » است . و خود ، از عثمان بن مقسم ، و برخى از پيشوايان حديث ، روايت مىكند .\r\n- ابن معين - ويرا موّثق دانسته و گفته :\r\n« ثقه و راستگو ، و عالم ربّانى بوده است . »\r\n- ابو زرعه - گفته :\r\n« در حديث ، راستگو بوده است . »\r\n- ابو حاتم - گفته :\r\n« راستگو و متقن بوده . »\r\n- صالح بن محمّد - گفته :\r\n« ثقه است . »\r\n- نسائى - گفته :\r\n« راستگو است »\r\n- ابن قانع - و « مطين » هم توثيقش كرده‌اند .\r\nاز عبد اللّه بن احمد بن حنبل ، حكايت شده كه وقتى از او سؤال شد : « چرا از - على بن جعد - حديث ، ننوشتى ؟ »\r\nدر جواب ، گفت :\r\n« پدرم مرا نهى كرد ، از اينكه نزد او بروم . چون بگوشش مىخورد كه ؛ او\r\n\r\n\r\n","description":"","footnote":"\r\n( 1 ) - در - الطبقات - چنين است ، لكن صحيحش « على بن الجعد » است .\r\n","page_name":" 167 ","page_number":172},
  {"content":"\r\n\r\nباصحاب رسولخدا ( صلى اللّه عليه و آله ) بد ميگويد . »\r\nآرى ، مواردى از بدگوئى وى را ، كه به گوش احمد رسيده بود ، تاريخ ، ضبط كرده است :\r\nالف - نزد او حديث - ابن عمر - را خواندند كه گفته بود :\r\n« ما ، در عهد رسولخدا ( صلى اللّه عليه و سلم ) ، در مقام موازنهء فضائل و انتخاب افضل برآمده و ميگفتيم :\r\nبهترين اين امّت ، بعد از پيامبر ( صلى اللّه عليه و سلم ) ، ابو بكر ، عمر و عثمان است .\r\nو اين كلام ما به گوش پيامبر ( صلى اللّه عليه و سلم ) ميرسيد و چيزى نميگفت . »\r\n- على بن جعد - وقتى اينرا شنيد ، گفت :\r\n« به اين بچه ! نگاه كنيد ! او بلد نبود زنش را طلاق دهد ، آنوقت ميگويد :\r\nما ، در مقام - انتخاب افضل - برآمديم ! . »\r\nب - ( على بن جعد ) گفته است :\r\n« من هيچ بدم نميآيد - يا ناراحت نميشوم - كه خداوند ، معاويه را عذاب كند .\r\nج - نزد ( على بن جعد ) ، گفتگو از - عثمان بن عفّان - بميان آمد ، گفت :\r\n« او ، از بيت المال ، صد هزار درهم ، بناحق گرفت . »\r\n- هارون بن سفيان - گفت :\r\n« شايد آنچه را گرفته ، به حق گرفته باشد . »\r\nگفت :\r\n« نه ، به خدا سوگند ! نگرفت مگر بناحق « 1 » »\r\n2 - عثمان بن مقسم برى ، ابو سلمه كندى .\r\nعلى بن جعد ، از او روايت مىكند .\r\n- ابن مهدى - گفته :\r\n\r\n\r\n","description":"","footnote":"\r\n( 1 ) - رأى ، آزاد است . و گفتار - على بن جعد - در اين سه مورد ، كلامى است مستدل .\r\nسلف صالح - و صلحاء پيشين - هم از آن بىخبر نبوده‌اند . و ما بتفصيل ، در جلد نهم و دهم كتاب - الغدير - در اين‌باره بحث كرده‌ايم .\r\n","page_name":" 168 ","page_number":173},
  {"content":"\r\n\r\n« عثمان برى ، ثقه است ، ثقه است . »\r\n- عمرو بن على - گفته :\r\nعثمان ، راستگو است و لكن صاحب بدعت بوده است . »\r\nاز - احمد - نقل شده كه :\r\n« رأيش ، رأى بدى بوده است . »\r\n3 - مقبرى ، سعيد بن ابى سعيد ، ابو سعيد مدنى ، كه در سال 117 وفات كرده ( تاريخ وفاتش را غير از اين هم گفته‌اند ) از رجال - صحاح ستّ - است .\r\n« ابن سعد » ، « ابن المدينى » ، « عجلى » ، « ابو زرعه » ، « نسائى » ، « ابن خرّاش » و ديگران توثيقش كرده‌اند .\r\n\r\nمصادر شرح حال رجال حديث :\r\n1 - « طبقات ابن سعد » ( جلد 5 ، صفحه 61 ) و ( جلد 7 قسمت 2 ، صفحه 80 )\r\n2 - « تاريخ كبير بخارى » ( جلد 2 ، قسمت 1 ، صفحه 434 ) و ( جلد 3 ، قسمت 2 صفحه 252 و 266 )\r\n3 - « الجرح و التعديل » ابن ابى حاتم ، ( جلد 3 ، صفحه 167 تا 169 ، 178 ) .\r\n4 - « تاريخ بغداد » ( جلد 11 ، صفحه 360 تا 366 ) .\r\n5 - « تهذيب التّهذيب » ( جلد 4 ، صفحه 38 تا 40 ) و ( جلد 8 ، صفحه 289 تا 293 ) .\r\n6 - شذرات ، ( جلد 1 ، صفحه 163 ) و ( جلد 2 ، صفحه 68 ) .\r\n* * * حافظ - ابن عساكر - در « تاريخ الشّام » قريب به اين مضمون ، از امّ سلمه ، نقل كرده ، و چنين مينويسد :\r\n« ابو بكر ، محمد بن حسين ، از ابو الحسين بن مهتدى ، از ابو الحسن ، على ابن عمرة حربى ، از احمد بن حسن بن عبد الجبّار ، از عبد الرحمان - يعنى ابن صالح ازدى - از ابو بكر بن عيّاش ، از موسى بن عقبه ، از داوود روايت كرده كه :\r\n\r\n","description":"","footnote":"","page_name":" 169 ","page_number":174},
  {"content":"\r\n\r\nامّ سلمه گفت :\r\n- حسين - برسولخدا ( صلى اللّه عليه و سلم ) وارد شد ، آنحضرت ، مضطرب گرديد !\r\nامّ سلمه ، پرسيد :\r\nيا رسول اللّه ! شما را چه شد ؟\r\nفرمود :\r\nجبرئيل ، مرا خبر داد كه بدون ترديد ، اين فرزندم ، كشته مىشود ! و بيگمان غضب خداوند - بر كسى كه او را بكشد - شديد خواهد بود . »\r\n\r\n","description":"","footnote":"","page_name":" 170 ","page_number":175},
  {"content":"\r\n\r\n\r\n15 سوگوارى در خانهء امير المؤمنين - علىّ بن ابيطالب - عليه السلام\r\nشريف نسابه - ابو الحسين عبيدلى عقيقى « 1 » - در كتاب خود « اخبار المدينه » از طريق مولانا امير المؤمنين عليه السلام ، چنين روايت مىكند ، كه آنحضرت فرمودند :\r\n« رسولخدا صلى اللّه عليه و آله و سلم ، بديدار ما آمد ، برايش غذاى - خزيره « 2 » - درست كرديم .\r\n- ام ايمن - هم ، كاسه‌اى از شير ، و طبقى از خرما براى ما تعارف داده بود .\r\nرسولخدا صلى اللّه عليه و آله خوردند ، ما هم با او خورديم . آنگاه ، من دست آن جناب را شستم . حضرت ، دست بسر و صورت و محاسن خود كشيد ، سپس - رو به قبله - به آنچه\r\n\r\n\r\n","description":"","footnote":"\r\n( 1 ) - وى ، ابو الحسين ، يحيى بن حسن بن جعفر ، حجة بن عبيد اللّه اعرج بن حسين اصغر بن امام على ( بن الحسين ) سجاد - زين العابدين - سلام اللّه عليه ، است كه در سال 277 ، بسن 64 سالگى ، وفات نموده است .\r\nدرباره‌اش گفته‌اند :\r\nاول كسى است كه در نسب - آل ابو طالب - كتاب ، تأليف كرده است .\r\n( 2 ) - گوشت را بقطعات ريزريز ، در ميآورند ، و آب زيادى روى آن ، ميريزند . وقتى كاملا پخته شد ، آرد ، بر آن ميپاشند ، و آن را - خزيره - گويند . و اگر آرد نپاشند - عصيده ميگويند .\r\nبرخى گفته‌اند : اگر آرد بپاشند - حريره - است ، و اگر سبوس در آن بريزند - خزيره - است ( النهايه )\r\n","page_name":" 171 ","page_number":176},
  {"content":"\r\n\r\nميخواست ، دعا كرد . آنگاه ، با اشك‌ريزان « 1 » سه بار ، خود را به زمين انداخت .\r\nترسيديم كه سبب را بپرسيم .\r\nدر اين بين - حسين - به پشت آنحضرت ، پريد . مجددا رسولخدا بگريه درآمد .\r\n- حسين - گفت :\r\nپدر و مادرم بقربانت ! ، چرا گريه ميكنى ؟ . پدرجان ، از شما حركتى ديدم كه نظيرش را تاكنون ، نديده بودم .\r\nرسولخدا صلى اللّه عليه و سلم فرمود :\r\nفرزندم ! امروز ، از ديدار شما مسرتى يافتم كه تاكنون ، آنطور خوشحال نشده بودم .\r\nلكن حبيبم - جبرئيل - نزدم آمد و به من خبر داد كه شماها كشته ميشويد ! و قتلگاه شما ، پراكنده خواهد بود . اين خبر ، مرا اندوهگين كرد و از خداوند ، براى شما ، خير و نيكى ، درخواست نمودم . »\r\n* * * اين روايت را - سيد محمود شيخانى مدنى - در كتاب خود « الصراط السوى » آورده - نسخه‌اى از آن ، به خط مؤلف ، نزد ما موجود است . و للّه الحمد - . و او ، روايت را از كتاب « اخبار المدينه » تأليف - شريف عقيقى - اخذ كرده است .\r\nكتاب « اخبار المدينه » از اصول تاريخى مورد اعتماد است ، و از جمله مداركى است كه بزرگان دين ، و رجال تأليف ، در قرون گذشته ، به آن استناد كرده‌اند ، و در تأليفات جمعى از مشايخ علم حديث ، از كتاب او روايات بسيارى نقل شده است .\r\n* * * حافظ - مؤيد خوارزمى - هم آن را در كتاب « مقتل » خود ، جلد دوم ، صفحه 167 ، از طريق زير ، نقل نموده است :\r\nاز ابو القاسم ، محمود بن عمر زمخشرى ، باسنادش از حافظ كبير ، ابو سعد سمان ، اسماعيل بن على رازى - كه مردى زاهد و عابد است ، و در سال 445 ، وفات كرده - بسند بالا از امير المؤمنين عليه السلام .\r\n\r\n\r\n","description":"","footnote":"\r\n( 1 ) - در روايت زمخشرى ، كلمهء « مانند باران » را اضافه دارد .\r\n","page_name":" 172 ","page_number":177},
  {"content":"\r\n\r\n\r\n16 سوگوارى در بين گروهى از اصحاب\r\nحافظ - ابو القاسم طبرانى - در « المعجم الكبير » ، از حسن بن عباس رازى ، از سليم بن منصور بن عمار ، از پدرش .\r\nبطريق ديگر : از احمد بن يحيى بن خالد بن حيان رقى ، از عمرو بن بكر بن به كار قعنبى ، از مجاشع بن عمرو ، نقل كرده .\r\nهر دو ( يعنى مجاشع و پدر سليم ) از عبد اللّه بن لهيعه ، از ابو قبيل ، از عبد اللّه بن عمرو بن عاص ، از معاذ بن جبل ، روايت كرده‌اند كه :\r\n« رسولخدا ( صلى اللّه عليه ) با رنگى پريده ، بر ما وارد شد .\r\nو فرمود :\r\nمن محمدم ، علم اولين و آخرين را به من داده‌اند « 1 » . مادام كه در ميان شما هستم ، اطاعتم كنيد و هنگاميكه از اين دنيا رفتم ، بكتاب خدا تمسك جوئيد ، حلالش را حلال ، و حرامش را حرام بدانيد ، تا در نتيجه ، مرگ ، با راحتى و مسرت ، شما را دريابد .\r\nقضاء الهى سبقت گرفته و مشتمل گشته كه بعد از من ، فتنه‌هائى چون پاره‌هاى\r\n\r\n\r\n","description":"","footnote":"\r\n( 1 ) - عبارت متن حديث ، چنين است : « اوتيت فواتح الكلام و خواتمه » ( مترجم )\r\n","page_name":" 173 ","page_number":178},
  {"content":"\r\n\r\nشب ديجور ، بشما ، رو ميآورد .\r\nهرگاه رسولانى ميرفتند ، رسولان ديگر ، جايگزين ميشدند ، تا آنجا كه چهرهء واقعى نبوت ، دگرگون شد و به صورت سلطنت درآمد .\r\nخداوند ، رحمت كند كسى را كه نبوّت را بدرستى دريافت كند و بصدق و سلامت ، از عهدهء آن برآيد .\r\nاى معاذ ! نگهدار و بشمار . »\r\nمعاذ ، ميگويد :\r\n« آنحضرت ، هنگاميكه در شمردن ، به پنجمى رسيد ، فرمود :\r\nيزيد ، خداوند در - يزيد - بركت قرار ندهد .\r\nآنگاه ، چشمانش پر از اشك شد ، و فرمود :\r\nخبر شهادت - حسين - را به من دادند و تربت ( قتلگاه ) او را برايم آوردند . و به من خبر دادند كه قاتلش كيست . سوگند بآنخدائى كه جانم بدست او است ! مردميكه - حسين - در بين آنها كشته مىشود و آنها از كشته شدنش جلوگيرى نكنند ، خداوند ، بين صدور و قلوبشان ، اختلاف ميافكند ، و اشرارشان را بر آنها مسلّط ميگرداند و آنانرا دچار تفرقه ميسازد .\r\nآنگاه فرمود :\r\nآه و افسوس بر - آل محمد ! - چه مصيبتى كه از جانب خليفهء انتصابى عياش شهوتپرست ، به - دردانه‌هاى آل محمد - رو ميآورد . فرزند من و فرزندانش را ميكشد ! . »\r\n* * * اسناد اول ، اسناد خوب و بىعيبى است ، و ميتوان در اين مقام ، به آن احتجاج كرد . اينك رجال آن :\r\n1 - حسن بن عباس بن ابى مهران رازى ، ابو على مقرى ، معروف به - الجمال - بغدادى ، كه در سال 287 وفات كرده است .\r\n\r\n","description":"","footnote":"","page_name":" 174 ","page_number":179},
  {"content":"\r\n\r\nحافظ بغدادى ، شرحش را ذكر نموده و گفته :\r\n« ثقه بود . »\r\n- ابن جزرى - در « الطبقات » گفته :\r\n« بزرگوار ، عارف ، حاذق ، مرجع ، ثقه و در مرحلهء نهائى ضبط و تحرير بوده است . »\r\n2 - سليم بن منصور بن عمار ، ابو الحسن مروزى ، ساكن بغداد .\r\n- حافظ - در « تاريخ بغداد » ، شرح حالش را آورده و بعد از آنكه مشايخ او را برشمرده ، از - ابن ابى حاتم - نقل كرده كه :\r\n« پدرم از او ، روايت ميكرد ، من وضع او را از پدرم پرسيدم و گفتم :\r\nاهل بغداد ، درباره‌اش حرفها ميزنند .\r\nگفت :\r\nساكت شو ، از - ابن ابى الثلج - دربارهء او جويا شدم و گفتم :\r\nميگويند او ، رواياتش را در سنين كودكى از - ابن عليّه - گرفته .\r\n( ابن ابى الثّلج ) در پاسخم گفت :\r\nنه ، سليم بن منصور ، از ما بزرگتر بود . »\r\nهمين گفتگو ، خود اشاره بوثاقت ، صحّت حديث او و راستگوئيش دارد .\r\n3 - منصور بن عامر بن كثير ، ابو السرى سلمى ، واعظ ساكن بغداد ، صاحب مواعظ .\r\n- حافظ خطيب - در « تاريخ بغداد » در شرح حال او تفصيلا سخن گفته است .\r\nو از آن جمله ميگويد :\r\n« وى ، بمصر آمد و در آنجا براى مردم ، داستان ميگفت - ليث بن سعد - سخنان او را شنيد . فصاحت و داستانهاى او ، ويرا خوش آمد . »\r\nآنگاه مينويسد :\r\n« ليث ، به او گفت :\r\nفلانى ! چه باعث شد كه به شهر ما بيائى ؟\r\n\r\n","description":"","footnote":"","page_name":" 175 ","page_number":180},
  {"content":"\r\n\r\nگفت :\r\nمنظورم اين بود كه هزار دينار پول بدست آورم .\r\nليث گفت :\r\nاين حرفت درست است ، لكن خود ترا مبتذل نساز ، هزار دينار ، به گردن من .\r\n- منصور - در مصر ، بسلك نزديكان - ليث - درآمد و در تحت جيره و كفالت او بماند ، تا آنكه از مصر ، بيرون آمد . و - ليث - هزار دينار به او داد ، و فرزندان ليث هم هزار دينار به او دادند .\r\nاز مصر ، بيرون آمد و در بغداد سكونت گزيد و در همانجا از دنيا رفت . »\r\nاين همه عنايت كه - ليث بن سعد - دربارهء اين مرد ، به كار برده كاشف از اينست كه ويرا ، استوار و راستگو ، تشخيص داده است .\r\nبطوريكه - خليلى - مينويسد :\r\n« ليث ، پيشواى زمان بود ، و كسى را با وى ياراى برابرى نبود . »\r\nو - ابن ابى مريم - ميگويد :\r\n« در ميان خلق خدا ، احدى را فاضلتر از - ليث - نديدم . و هر خصلتى كه ميتوان بوسيلهء آن به خدا تقرب جست ، در - ليث - موجود بود . فقيه ، ثقه ، راستگو ، ثابت ، باتقوى و از سادات اهل زمان خود بود . »\r\n4 - عبيد اللّه بن لهيعه ، ابو عبد الرحمان مصرى ، كه در سال 174 وفات كرده است ( تاريخ وفات او را غير از اين هم گفته‌اند ) .\r\nوى ، از رجال « مسلم » ، « ابو داود » ، « ترمذى » و « ابن ماجه » بوده است .\r\nما ، در كتاب - الغدير - در حديث سى و دوم مسند ابن عباس ، بطور مفصل ، شرح حالش را آورده‌ايم و در آنجا بيان شده است كه وى از بزرگان اهل تقوى ، و فرد مورد اطمينان و داراى نوشته‌هاى صحيح بود ، و در كثرت حديث و ضبط و اتقان ، بىمانند بود .\r\n5 - ابو قبيل حيى بن هانىء بن ناضر معافرى مصرى ، كه در سال 128 ( يا 127 ) وفات كرده .\r\n\r\n","description":"","footnote":"","page_name":" 176 ","page_number":181},
  {"content":"\r\n\r\nاز رجال « بخارى » [ در كتاب - الادب المفرد - 
  ] و « ترمذى » و « نسائى » بوده .\r\nو « احمد » ، « ابن معين » ، « ابو زرعه » ، « احمد بن صالح » ، « فسوى » ، « عجلى » و ديگران توثيقش كرده‌اند .\r\n6 - عبد اللّه بن عمرو بن عاص ، ابو محمد قرشى ، كه در سال 63 وفات كرده ( تاريخ وفاتش را غير از اين هم گفته‌اند ) ، صحابى بزرگوار و از رجال - صحاح ستّ - است .\r\nوى ، در عبادت ، كوشا بود و علم سرشارى داشت .\r\n\r\nمصادر شرح حال رجال حديث\r\n1 - « تاريخ الكبير » بخارى ، ( جلد 2 ، قسمت 1 ، صفحه 70 ) و ( جلد 3 ، قسمت 1 ، صفحه 182 )\r\n2 - « الجرح و التعديل » ابن ابى حاتم ، ( جلد 1 ، قسمت 2 ، صفحه 275 ) و ( جلد 2 ، قسمت 2 ، صفحه 45 تا 148 ) و ( جلد 4 ، قسمت 1 ، صفحه 176 )\r\n3 - « تاريخ بغداد » ( جلد 7 ، صفحه 397 ) و ( جلد 9 ، صفحه 232 ) و ( جلد 12 ، صفحه 71 تا 79 )\r\n4 - « طبقات القراء » ( جلد 1 ، صفحه 216 )\r\n5 - « تهذيب التهذيب » ( جلد 3 ، صفحه 72 ) و ( جلد 5 ، صفحه 337 ، 373 تا 379 )\r\n\r\nتوجه شما را بمطلب زير ، جلب ميكنيم :\r\nاين روايت را - حافظ ابن عساكر - در « تاريخ الشام » از عبد اللّه بن عمرو ، آورده .\r\nو « حافظ سيوطى » در - جامع كبير - بطوريكه از كتاب « كنز العمال » ، جلد 6 ، صفحه 223 - حكايت كرده ، در آن دارد :\r\n« خداوند ، در يزيد هرزه زبان بددهن ، بركت قرار ندهد ، آگاه باشيد كه\r\n\r\n","description":"","footnote":"","page_name":" 177 ","page_number":182},
  {"content":"\r\n\r\nخبر شهادت حبيب و سخيل « 1 » من - حسين - را به من دادند ، تربتش را برايم آوردند ، و قاتلش را ديدم .\r\nبدانيد ، مردميكه - حسين - در بين آنها كشته مىشود و آنها ياريش نكنند ، خداوند ، آنها را بعقاب عمومى دچار ميسازد . . »\r\n- حافظ خوارزمى - هم آن را در كتاب « مقتل الحسين » ، صفحه 160 و 161 ، از طبرانى ، بهر دو سند ، و بتمامى عبارت ، نقل كرده است .\r\n\r\n\r\n","description":"","footnote":"\r\n( 1 ) - سخيل ، يعنى : برّه .\r\n","page_name":" 178 ","page_number":183},
  {"content":"\r\n\r\n\r\n17 سوگوارى ، در بين گروهى از اصحاب\r\nحافظ - ابو بكر بن ابى شيبه - در جلد دوازدهم كتاب « المصنّف » از معاوية بن هشام از على بن صالح ، از يزيد بن ابى زياد ، از ابراهيم ، از علقمه ، از عبد اللّه بن مسعود ، روايت مىكند :\r\n« هنگاميكه ما نزد رسولخدا ( صلى اللّه عليه و سلّم ) بوديم ، گروهى از بنى هاشم بسوى آنحضرت ، رو آوردند .\r\nوقتى پيامبر صلى اللّه عليه و سلم ، ايشانرا ديد ، چشمانش غرق در اشك و رنگش دگرگون شد . »\r\n- ابن مسعود - ميگويد :\r\n« عرض كردم ، ما همواره در رخسار شما آثار ناراحتى مىبينيم ! . »\r\nفرمود :\r\n« ما ، اهل بيتى هستيم كه خداوند ، براى ما آخرت را بر دنيا ترجيح داده و اهل بيتم ، به زودى بعد از من ، بلاها خواهند ديد ، و از بلاد خويش ، مطرود خواهند شد . تا آنكه قومى از ناحيهء شرق ، با پرچمهاى سياه بيايند ، حق بطلبند .\r\nامّت من ، حقّ را بايشان ندهند . ناگزير ، به زد و خورد و كارزار بپردازند .\r\nآنگاه ، خواسته‌هايشان به آنها عرضه شود ( اما ) نمىپذيرند و بيكى از اهل بيت من ، واگذار ميكنند ، او ، دنيا را همچنانكه پر از ظلم و جور شده ، پر از عدل و داد\r\n\r\n","description":"","footnote":"","page_name":" 179 ","page_number":184},
  {"content":"\r\n\r\nكند . پس ، هر كه از شما اين موقعيّت را درك نمايد ، بايستى به آنها بپيوندد ، و لو اينكه خود را با سينه و شكم ، روى يخ بكشد . »\r\nاين روايت را - حافظ ابن ماجه - در « السنن الصحيح » جلد 2 ، صفحه 518 ، در باب « خروج المهدى » از معاوية بن هشام ، با همان سند ، نقل كرده است .\r\nحافظ - ابو جعفر عقيلى - اين روايت را در شرح حال - يزيد بن ابى زياد - از محمد بن اسماعيل ، از عمرو بن عون ، از خالد ، از يزيد بن ابى زياد ، بسند و عبارت بالا نقل كرده ، جز اينكه در نقل وى دارد :\r\n« عرض كرديم :\r\nيا رسول اللّه ! ما خرسند نيستيم ، از اينكه در رخسار شما آثار ناراحتى مشاهده كنيم . »\r\n* * * - حاكم - هم در « المستدرك » جلد 4 ، صفحه 464 ، آن را بسند بالا و عبارت زير آورده :\r\n« براى زيارت رسولخدا ( صلى اللّه عليه و سلم ) بحضور آنحضرت ، شرفياب شديم .\r\nايشان ، با حالتى بشاش ، بطوريكه خوشحالى از رخسارشان هويدا بود ، نزد ما تشريف آوردند و از هر چه سؤال كرديم ، آنحضرت ، پاسخ داد . در پرسش مطالب ، سكوت نميكرديم .\r\nتا آنكه عدّه‌اى از جوانان بنى هاشم عبور كردند ، در ميان آنان - حسن و حسين - بودند . بمحضى كه چشم حضرت ، بايشان افتاد ، نگاه خود را از آنان برنداشت ، تا آنكه ديدگانش غرق در اشك شد !\r\nعرض كرديم :\r\nيا رسول اللّه ! همواره آثار كراهت ، در رخسار شما مشاهده ميكنيم ! .\r\nفرمود :\r\nما اهل بيتى هستيم كه خداوند ، براى ما آخرت را بر دنيا ترجيح داده ، و بعد\r\n\r\n","description":"","footnote":"","page_name":" 180 ","page_number":185},
  {"content":"\r\n\r\nاز من ، اهل بيتم آواره و مطرود خواهند شد ! »\r\nحافظ - ابو نعيم اصفهانى - آن را در كتاب « اخبار اصفهان » جلد 2 ، صفحه 12 ، بسند بالا روايت كرده است .\r\nحافظ - طبرانى - در جزو سوّم كتاب « المعجم الكبير » باسناد بالا و عبارت زير آورده :\r\n« رسولخدا ( صلّى اللّه عليه ) چنين بود كه هر وقت ، عدّه‌اى از جوانان اهل بيت او ، از مقابلش عبور ميكردند ، رنگش دگرگون ميشد .\r\nروزى ، عدّه‌اى از جوانان اهل بيتش ، بر او گذر كردند ، رنگ چهره‌اش تغيير كرد .\r\nعرض كرديم :\r\nيا رسول اللّه ! همواره از شما چيزى را مشاهده ميكنيم كه بر ما گران ميآيد ؛ هر وقت ، جوانانى از اهل بيتت ، عبور ميكنند ، رنگ رخسار شما متغيّر مىشود ! چرا چنين است ؟\r\nفرمود :\r\nبيقين ، خداوند ، براى اين اهل بيت من ، آخرت را برگزيده ، و دنيا را برايشان اختيار نكرده است . »\r\nاين روايت را جمعى از بزرگان ، در كتابهاى خود ، از همين اصول مذكور ، نقل كرده‌اند .\r\n\r\nاسناد - ابن ابى شيبه -\r\nرجالش همه صحيح ، و از رجال - صحاح ست - و همگى ثقه‌اند . اينك شرح حالشان :\r\n1 - معاوية بن هشام قصّار ، ابو الحسن كوفى ، كه در سال 204 ( يا 205 ) وفات كرده ، از رجال - صحاح ستّ - است ( غير از بخارى ) .\r\n2 - على بن صالح ، ابو محمد همدانى كوفى ، كه در سال 151 ( يا 154 ) وفات كرده ، از رجال - صحاح ستّ - است ، جمعى او را توثيق كرده و گروهى ديگر ، حديثش را صحيح دانسته‌اند .\r\n\r\n","description":"","footnote":"","page_name":" 181 ","page_number":186},
  {"content":"\r\n\r\n3 - يزيد بن ابى زياد قرشى ، ابو عبد اللّه كوفى ، كه در سال 136 ( يا 137 ) وفات كرده ، از رجال - صحاح ستّ - است . وى ، ثقه و عادل است .\r\n4 - ابراهيم بن يزيد نخعى كوفى ، كه در سال 96 وفات كرده . وى كسيست كه همه بر وثاقتش اتفاق دارند . فقيهى بزرگ و از رجال - صحاح ستّ - است .\r\n5 - علقمة بن قيس نخعى ، كه در سال 62 وفات كرده ، از تابعين ، و از رجال - صحاح ستّ - است .\r\n\r\nاسناد - عقيلى -\r\nاسناد عقيلى نيز ، صحيح ، و رجالش همه ثقه‌اند . اينك شرح حالشان :\r\n1 - محمد بن اسماعيل ، ابو اسماعيل ترمذى ، كه در سال 280 وفات كرده . مردى ثقه ، راستگو ، پرفهم ، حافظ ، متقن و بمذهب سنّت ، معروف بود .\r\nجمعى او را موّثق ميدانند ، و گروهى او را براستى ، امانت ، فقه و دانش ، ستوده‌اند .\r\n2 - عمرو بن عون بن اوس واسطى بزّاز ، كه در سال 225 وفات كرده ، از رجال - صحاح ستّ - است\r\n« عجلى » ، « ابو حاتم » ، « مسلمة » و ديگران ، او را موّثق دانسته‌اند .\r\n- ابو حاتم - درباره‌اش گفته :\r\n« ثقه و حجّت است . »\r\n3 - خالد بن عبد اللّه واسطى ، كه در سال 179 وفات كرده ، از رجال - صحاح ستّ - است .\r\nوى ، حافظ ، ثقه ، و صحيح الحديث است .\r\n« ابن سعد » ، « ابو زرعه » ، « نسائى » ، « ابو حاتم » ، « ترمذى » و ديگران ، او را موّثق دانسته‌اند .\r\n\r\nمصادر شرح حال رجال حديث :\r\n1 - « تاريخ كبير بخارى » ( جلد 1 ، قسمت 1 ، صفحه 334 ) و ( جلد 2 ، قسمت 1\r\n\r\n","description":"","footnote":"","page_name":" 182 ","page_number":187},
  {"content":"\r\n\r\nصفحه 147 ) و ( جلد 3 ، قسمت 2 ، صفحه 280 ) و ( جلد 3 ، قسمت 2 ، صفحه 361 ) و ( جلد 4 ، قسمت 1 ، صفحه 41 و 337 ) و ( جلد 4 ، قسمت 2 ، صفحه 334 ) .\r\n2 - « طبقات الكبرى » ابن سعد ، ( جلد 6 ، صفحه 57 ، 188 ، 237 ، 260 ، 282 ) و ( جلد 7 ، قسمت 2 ، صفحه 61 ، 63 ) .\r\n3 - « الجرح و التّعديل » ابن ابى حاتم ، ( جلد 1 ، قسمت 1 ، صفحه 145 ) و ( جلد 1 ، قسمت 2 ، صفحهء 340 ) و ( جلد 3 ، قسمت 1 ، صفحه 190 ، 252 ، 404 ) و ( جلد 3 ، صفحه 190 ) و ( جلد 4 ، قسمت 1 ، صفحه 385 ) و ( جلد 4 ، قسمت 2 ، صفحه 265 ) .\r\n4 - « تهذيب التّهذيب » ( جلد 1 ، صفحه 177 ) و ( جلد 3 ، صفحه 100 ) و ( جلد 7 ، صفحه 276 تا 278 و 332 ) و ( جلد 8 ، صفحه 86 ) و ( جلد 9 ، صفحه 62 ) و ( جلد 10 ، صفحه 218 ) و ( جلد 11 ، صفحه 329 تا 331 ) .\r\nو ساير كتب رجال .\r\n\r\n","description":"","footnote":"","page_name":" 183 ","page_number":188},
  {"content":"\r\n\r\n\r\n18 سوگوارى ، در منزل رسولخدا ( صلى اللّه عليه و آله و سلم )\r\nحافظ - محب الدين طبرى - در كتاب « ذخائر العقبى » صفحه 148 ، نقل كرده است كه :\r\n« احمد و ابن ضحّاك ، از - على - رضى اللّه عنه ، روايت ميكنند كه فرمود :\r\nبر پيامبر ( صلّى اللّه عليه و سلم ) وارد شدم ، در حالى كه ديدگانش اشك ميريخت .\r\nعرض كردم :\r\nيا نبى اللّه ! آيا كسى شما را خشمناك نموده است ؟ چرا ديدگانت ، اشك مىبارد ؟ ! فرمود :\r\nجبرئيل ( عليه السلام ) نزد من بود ، پيش پاى تو برخاست و رفت . به من خبر داد كه - حسين - در ( كنار ) فرات ، كشته مىشود !\r\nآنگاه فرمود :\r\nجبرئيل ، به من گفت :\r\nآيا ميل دارى تربت او را ببوئى ؟\r\nگفتم : آرى\r\nدست برد و مشتى از خاك آنجا برگرفت و به من داد . لذا نتوانستم خود را نگه دارم ، و قهرا اشكم جارى شد . »\r\n* * * در سوگوارى بعدى ، شواهدى خواهد آمد كه همه بر صحّت سوگوارى مورد بحث دلالت مىكند ، بطوريكه احتياجى ببحث سند آن ، نخواهيم داشت .\r\n\r\n","description":"","footnote":"","page_name":" 184 ","page_number":189},
  {"content":"\r\n\r\n\r\n19 سوگوارى ، در كربلاء كه - ابو الشهيد - امير المؤمنين عليه السلام ، به پا داشت\r\nامام حنبليها - احمد - در « المسند » جلد 2 ، صفحه 60 و 61 ( چاپ دوّم ) ، از محمّد بن عبيد ، از شرحبيل بن مدرك ، از عبد اللّه بن نجى ، از پدرش روايت مىكند كه با على عليه السلام ، بسوى صفّين ، حركت كردند ، چون به نينوا رسيدند ، على عليه السلام فرياد زد :\r\n« يا ابا عبد إله ! در ( كنار ) - شط فرات - شكيبا باش ، يا ابا عبد اللّه ! شكيبا باش ! »\r\nنجى ميگويد :\r\n« گفتم : مطلب چيست ؟\r\nفرمود :\r\nروزى برسولخدا ( صلّى اللّه عليه و سلم ) وارد شدم ، ديدم اشك ميريزد ، گفتم :\r\nيا نبّى اللّه ! آيا كسى شما را بخشم آورده كه چنين اشك ميريزيد ؟\r\nفرمود :\r\n( نه ) ، جبرئيل ، نزد من بود ، و پيش از ورود تو ، از اينجا رفت ، و اين خبر را به من داد كه - حسين - در ( كنار ) شط فرات ، كشته مىشود !\r\nرسولخدا فرمود كه :\r\nجبرئيل گفت :\r\n\r\n","description":"","footnote":"","page_name":" 185 ","page_number":190},
  {"content":"\r\n\r\nميخواهى از تربت او به تو نشان دهم ؟\r\n( پيامبر فرمود ) گفتم : آرى\r\nآنگاه ، دست دراز كرد و مشتى از خاك ، به من داد . لذا نتوانستم جلو گريه خود را بگيرم . »\r\nاين روايت را - ابن ابى شيبه - در كتاب « المصنف » جلد 12 ، از محمد بن عبيد باسناد بالا و به همان عبارت ، نقل كرده و بجاى : - اصبر ابا عبد اللّه ، اصبر ابا عبد اللّه - ( كه در متن عربى حديث بالا بود ) ، جملهء : - صبرا ابا عبد اللّه ، صبرا ابا عبد اللّه - آمده است .\r\n- ابن سعد - هم آن را از على بن محمّد ، از يحيى بن زكريا ، از شخصى ، از عامر شعبى ، روايت كرده و در آن دارد :\r\n« وقتى على عليه السلام ، در سفرى كه بصفّين ميرفت ، از كربلا عبور كرد و بمحاذات نينوى - كه دهى نزديك فرات است - گذارش افتاد ، ايستاد و به آفتابه‌دار خود خطاب كرد :\r\nاى ابا عبد اللّه ، تحقيق كن ، اين سرزمين را چه مينامند ؟\r\nابا عبد اللّه ، در جواب گفت :\r\nكربلا !\r\nحضرت ، بگريه درآمد ، بحدّيكه زمين از اشك چشمش تر شد .\r\nآنگاه فرمود :\r\nبرسولخدا ( صلى اللّه عليه و سلم ) وارد شدم ، در حالى كه آنحضرت ، گريان بود .\r\nپرسيدم :\r\nسبب گريهء شما چيست ؟\r\n( پيامبر ) فرمود :\r\nلحظه‌اى قبل ، جبرئيل ، نزد من بود ، و اين خبر را به من داد كه فرزندم - حسين - در ( كنار ) شط فرات - در محلّيكه كربلايش گويند - كشته مىشود !\r\nآنگاه ، مشتى از خاك ، برگرفت و بوى آن را بمشامم رسانيد ، لذا نتوانستم از گريه ، خوددارى كنم . »\r\n\r\n","description":"","footnote":"","page_name":" 186 ","page_number":191},
  {"content":"\r\n\r\nاسناد ، صحيح است و رجالش همه موّثقند . اينك شرح حال آنان :\r\n1 - محمد بن عبيد بن ابى اميّه طنافسى ، ابو عبد اللّه كوفى احدب ، كه در سال 203 ( يا 204 و يا 205 ) وفات كرده ، از رجال - صحاح ستّ - است .\r\nعدّه‌اى او را موّثق دانسته‌اند . از دوستداران عثمان بود ، و معتقد بود كه :\r\nبهترين افراد اين امّت - بعد از پيغمبر - ابو بكر ، سپس عمر ، و بعد از آن ، عثمان است . و ميگفت :\r\n« زنهار ! كه اين كوفيان ، شما را نفريبند . »\r\n2 - شرحبيل بن مدرك جعفى كوفى .\r\n- ابن معين - او را موّثق دانسته . و « ابن حبّان » ويرا در زمرهء ثقات آورده . و ديگران نيز ، وثاقتش را تثبيت كرده‌اند .\r\n3 - عبد اللّه بن نجى بن سلمة كوفى حضرمى\r\n« نسائى » توثيقش كرده . و « ابن حبّان » در زمرهء ثقات آورده است .\r\n4 - نجى حضرمى كوفى\r\n- ابن ماكولا - درباره‌اش گفته :\r\n« وى ، آفتابه‌دار - على - بود . و ده فرزند داشت كه هفت نفر آنان ، در ركاب على رضى إله عنه ، كشته شدند . »\r\n- عجلى - گفته :\r\n« وى ، ثقه و از تابعين است . »\r\nاين روايت را ، حافظ - ابو يعلى - در مسند خود ، از ابى خيثمه « 1 » از محمد بن\r\n\r\n\r\n","description":"","footnote":"\r\n( 1 ) - حافظ كبير ، زهير بن حرب - ابو خيثمه - كوفى ، كه در سال 234 وفات كرده ، از رجال - صحاح ستّ - است ( بجز ترمذى ) .\r\n« خطيب » درباره‌اش گفته :\r\n« ثقه ، ثابت ، حافظ و متقن است . »\r\nجمعى ، او را موّثق دانسته‌اند . و گروهى بصدق و اتقان ، ويرا ستوده‌اند .\r\n","page_name":" 187 ","page_number":192},
  {"content":"\r\n\r\nعبيد ، باسناد - احمد - و عين عبارت او ، نقل كرده است .\r\nو حافظ - طبرانى - هم ، در جزء اول « المعجم الكبير » ، از محمد بن عبد اللّه حضرمى « 1 » از ابو بكر بن ابى شيبه ، به همان اسناد ، آن را روايت كرده ، لكن عبارت حديث وى ، چنين است :\r\n« او با - على - رضى اللّه عنه ، به سفر رفت ، وقتى على ، برابر نينوا قرار گرفت ، فرمود :\r\nيا ابا عبد اللّه ! - در ( كنار ) شط فرات - شكيبائى ! . يا ابا عبد اللّه ! شكيبائى ! گفتم :\r\nمطلب چيست ؟ .\r\nفرمود :\r\nروزى برسولخدا ( صلى اللّه عليه ) وارد شدم ، ديدم ديدگانش اشك مىبارد .\r\nعرض كردم :\r\nيا رسول اللّه ! آيا كسى ترا بغضب درآورده ! ؟ چرا ديدگانت را اشكبار مىبينم ؟\r\nفرمود :\r\nجبرئيل عليه السلام ، از نزد من برخاست ( برود ) ، اين خبر را به من داد كه :\r\nامّت من ، فرزندم - حسين - را ميكشند ! .\r\nآنگاه به من گفت :\r\nآيا ميخواهى از تربت او به تو نشان دهم ؟\r\nگفتم : آرى\r\nدست خود دراز كرد و مشتى ( از آنخاك ) برداشت . وقتى من آنخاك را ديدم ، بىاختيار ، اشك چشمم سرازير شد ! . »\r\n\r\n\r\n","description":"","footnote":"\r\n( 1 ) - ابو جعفر كوفى ، معروف به - مطين - كه در سال 297 وفات كرده است .\r\n- دارقطنى - درباره‌اش گفته :\r\n« وى ، موّثق و كوهى از علم بود . »\r\nو گروهى دگر ، در كتب رجال ، او را ستوده‌اند .\r\n","page_name":" 188 ","page_number":193},
  {"content":"\r\n\r\nاين روايت را حافظ - ابن عساكر - در « تاريخ الشام » ، از ابو غالب بن بناء ، از ابو الغنائم بن مأمون ، از ابو القاسم بن حنانة ، از ابو القاسم بغوى ، از يوسف بن موسى قطّان ، از محمد بن عبيد ، باسناد بالا و عبارت حديث طبرانى ، نقل كرده است .\r\nو نيز - ابن عساكر - اين حديث را از ابو المظفر قشيرى ، از ابو سعيد جنزرودى ، از ابو عمرو بن حمدان .\r\nو بطريق ديگر ، از ابو سهل ، محمد بن ابراهيم ، از ابراهيم بن منصور ، از ابو بكر بن مقرى ، نقل كرده كه :\r\nاين دو نفر ( ابو بكر ، و ابو عمرو ) ، از ابو يعلى ، از ابو خيثمه ، باسناد و عبارت ابو خيثمه ، كه در بالا ذكر شد ، نقل كرده‌اند .\r\nو نيز - ابن عساكر - اين حديث را از ابو على حسن بن مظفر ، از ابو محمد جوهرى .\r\nو بطريق ديگر ، از ابو القاسم بن حصين ، از ابو على تميمى نقل كرده كه :\r\nايندو نفر ( تميمى و جوهرى ) از احمد بن جعفر ، از عبد اللّه بن احمد بن حنبل ، از پدرش ، باسناد و عبارت احمد بن حنبل ، نقل كرده است .\r\nو نيز - ابن عساكر - اين حديث را از ابو بكر ، محمد بن عبد الباقى ، از حسن ابن على ، از محمد بن عباس ، از احمد بن معروف ، از حسين بن فهم ، از محمد بن سعد ، باسناد و عبارت محمد بن سعد ، نقل كرده است .\r\nو فقيه - ابن المغازلى - در كتاب « المناقب » از طريق ابو عبد اللّه ، محمد بن حسين زعفرانى واسطى ، از ابن نجى ، از پدرش ، آن را روايت كرده و در صدر آن‌چنين دارد :\r\n\r\n« صبرا صبرا ابا عبد اللّه ، صبرا ابا عبد اللّه ، بشط الفرات »\r\nراوى ميگويد ؛ عرض كردم :\r\n« اين ابا عبد اللّه كيست ؟ »\r\nفرمود : « . . .\r\n\r\n","description":"","footnote":"","page_name":" 189 ","page_number":194},
  {"content":"\r\n\r\n* * * حافظ - ضياء الدين مقدّسى - در كتاب « المختاره » اين حديث را بطريق زير نقل مىكند :\r\n« در بغداد ، اين روايت را بر - مبارك بن ابى المعالى - قرائت كردم ، و بوى گفتم :\r\nاين حديث را نزد - هبة الله بن محمد - قرائت كردى و از او ميشنيدى كه ميگفت :\r\nحسن بن على بن مذهب ، از احمد بن جعفر بن حمدان ، از عبد اللّه بن احمد ، از پدرش ، با سند و عبارت بالا برايم نقل كرد . »\r\n\r\nبقيهء مصادر\r\n1 - مقتل الامام السبط .\r\nخوارزمى در كتاب - مقتل الامام السبط - جلد 1 ، صفحه 170 ، از عبد الله بن مبارك ، نقل مىكند كه :\r\n« بعضى گفته‌اند :\r\nوقتى جبرئيل ، تربت قتلگاه يكى از دو فرزند رسولخدا ( صلى اللّه عليه و آله و سلم ) را بآنحضرت ، ارائه داد و معلوم نكرد ، كداميك از آنها است ؛ حضرت ، خاك را بوئيد و فرمود :\r\nاين ، بوى - حسين - است ! .\r\nو بگريه درآمد .\r\nجبرئيل گفت :\r\nراست گفتى . »\r\n* * * - ابو على سلامى بيهقى - در تاريخ خود ميگويد :\r\n« پيامبر ( صلى اللّه عليه و آله و سلم ) ، بحسين بن على ( عليهما السلام ) فرمود :\r\nبراى تو در بهشت ، درجه‌ايست كه جز با شهادت ، به آن درجه نميرسى » آنگاه ، ميگويد :\r\n\r\n","description":"","footnote":"","page_name":" 190 ","page_number":195},
  {"content":"\r\n\r\n« هنگاميكه لشكر ، عليه - حسين - اجتماع كردند ، ميدانست كه كشته خواهد شد ، لذا صبر كرد و جزع ننمود تا بشهادت رسيد . عليه افضل السلام . »\r\n2 - « تذكرة الامّة » ، تأليف - سبط ابو المظفّر - صفحه 142 ، از ابن سعد ، صاحب « الطبقات » از طريق شعبى .\r\n3 - « ذخائر العقبى » تأليف حافظ - المحبّ الطبرى - صفحه 148 ، از احمد و ابن ضحّاك .\r\n4 - « تاريخ الشام » تأليف - ابن كثير - جلد 8 ، صفحه 199 ، اين روايت را از - احمد - نقل مىكند .\r\nوى اضافه كرده :\r\n« محمّد بن سعد ، از على بن محمد ، از يحيى بن زكريّا ، از شخصى ، از عامر شعبى ، از على ، نظيرش را نقل نموده است . »\r\n5 - « جمع الجوامع » تأليف حافظ - سيوطى -\r\nبطوريكه در جلد ششم كنز العمّال « 1 » ، صفحه 223 نوشته ، از احمد ، و مسند ابو يعلى ، و ابن سعد و طبرانى نقل كرده است .\r\n6 - « الخصائص الكبرى » تأليف - سيوطى - جلد 1 ، صفحه 126 از ابو نعيم .\r\n7 - « الجامع الصغير » تأليف - سيوطى - جلد 1 ، صفحه 13 ، از ابن سعد .\r\n8 - « مجمع الزّوائد » تأليف حافظ - هيثمى - جلد 9 ، صفحه 187 .\r\nوى گفته :\r\n« اين حديث را احمد ، ابو يعلى ، بزّاز ، و طبرانى روايت كرده‌اند .\r\nو رجال آن ، همه موّثقند . »\r\nسپس اضافه مىكند :\r\n« در نقل اين روايت - نجى - تنها نيست ، بلكه ديگران هم ، نقل كرده‌اند »\r\n9 - « الصواعق » تأليف - ابن حجر هيثمى - صفحه 115 ، از ابن سعد و احمد .\r\n\r\n\r\n","description":"","footnote":"\r\n( 1 ) - « كنز العمال » ، همان - ترتيب جمع الجوامع - است . ( مترجم )\r\n","page_name":" 191 ","page_number":196},
  {"content":"\r\n\r\n10 - « همزية البوصيرى » تأليف - ابن حجر هيثمى - صفحه 276 .\r\n11 - « الصّراط السّوى » تأليف - شيخانى مدنى - صفحه 93 .\r\nو در آنجا ميگويد :\r\n« اين روايت را - ابن سعد ، و احمد - نيز بطور مختصر ، نقل كرده‌اند . »\r\n12 - « جوهرة الكلام » تأليف - سيد محمود قراغولى حنفى - صفحه 118 ، از ابن سعد .\r\n13 - « السّراج المنير ، شرح الجامع الصغير » تأليف - عزيزى - جلد 1 ، صفحه 68 .\r\nوى ميگويد :\r\n« علقمى گفته :\r\nدر حديث ديگرى آمده :\r\nحسين ، در سرزمين طف - كه در ساحل رودخانهء بزرگ است - كشته مىشود . و قبرش در سرزمين طف است ، همچنانكه در روايت ابن سعد ، و طبرانى آمده . پس ، اينكه بعضى گفته‌اند ؛ در فلانجا و يا در فلان مكان است ، حرف باطلى است . آرى ، سر آنحضرت را شهر به شهر گرداندند . خداى تعالى لعنت كند كسانى را كه بخاندان نبوّت ، توهين كردند و رفتارى را مرتكب شدند كه سزاوار نبود . . . »\r\n14 - « حاشية الجامع الصغير » تأليف حنفى ، - كه در حاشيهء كتاب « السّراج » جلد 1 ، صفحه 68 ، نوشته شده است - . علاوه بر نقل روايت ، گفتار « عزيزى » را نيز ، تا به آخر ، از « علقمى » حكايت كرده است .\r\n15 - « فيض القدير ، شرح الجامع الصغير » تأليف - مناوى - جلد 1 ، صفحه 204 .\r\n( بعد از نقل حديث ، ) گفته :\r\n« اين روايت ، از نشانه‌هاى نبوّت و معجزات آنحضرت است . »\r\n16 - « شرح المسند لاحمد » تأليف - احمد محمّد شاكر - جلد 2 ، صفحه 60 كه بعد از نقل روايت ، گفته :\r\n« اسنادش صحيح است . »\r\n\r\n","description":"","footnote":"","page_name":" 192 ","page_number":197},
  {"content":"\r\n\r\n\r\nصورتى دگر ، از سوگوارى كربلا !\r\nنصر بن مزاحم ، در كتاب - صفين - صفحه 58 ( چاپ مصر ) ، از سعيد بن حكيم عبسى از حسن بن كثير ، از پدرش روايت كرده كه :\r\n« على ، بكربلا آمد و در آنجا ايستاد .\r\nعرض كردند :\r\nيا امير المؤمنين ! اينجا كربلا است !\r\nفرمود :\r\nداراى - اندوه و بلا - است !\r\nآنگاه ، با دست خود ، بمكانى اشاره كرد و فرمود :\r\nاينجا ، جاى خيمه و خرگاهشان است . اينجا ، باراندازشانست .\r\nو با دست ، به مكان ديگر ، اشاره كرد و فرمود :\r\nاينجا ، جائى است كه خونشان ريخته مىشود « 1 » . »\r\n* * * و حافظ - ابو نعيم - در كتاب « دلائل النّبوة » جلد 3 ، صفحه 211 ، بسند خود ، از - اصبغ بن نباته - روايت كرده كه :\r\n« ما با على ، به محل قبر - حسين - آمديم .\r\n\r\n\r\n","description":"","footnote":"\r\n( 1 ) - اين روايت را - ابن ابى الحديد ، در « شرح نهج البلاغه » جلد 1 ، صفحه 278 آورده است .\r\n","page_name":" 193 ","page_number":198},
  {"content":"\r\n\r\nحضرت ، فرمود :\r\nاينجا ، بارانداز آنان ، و محل اثاث و خرگاهشان است . و مكانى است كه خونشان در آن ، ريخته مىشود . جوانانى از - آل محمّد - در اين عرصه ، كشته ميشوند كه آسمان و زمين ، بر آنان ميگريد ! « 1 » »\r\nو حسن بن كثير ، و عبد خير ، روايت كرده‌اند كه :\r\n« هنگاميكه - على عليه السلام - بكربلا رسيد ، ايستاد و گريه كرد .\r\nو فرمود :\r\nپدرش بقربانش !\r\nجوانان خردسالى در اينجا ، كشته ميشوند !\r\nاين ، باراندازشان ، و اين ، جاى اثاث و خرگاهشان .\r\nو اينجا ، محل كارزار و كشته شدن آن مرد است .\r\nآنگاه ، گريه‌اش شدّت گرفت « 2 » »\r\n* * * و حافظ - ابن كثير - در تاريخ خود ، « البداية و النّهاية » جلد 8 ، صفحه 199 ميگويد :\r\n« محمد بن سعد ، و غير او ، بعبارات مختلف ، روايت كرده‌اند كه :\r\n\r\n\r\n","description":"","footnote":"\r\n( 1 ) - « سيوطى » نيز ، آن را در كتاب - الخصائص الكبرى - جلد 2 ، صفحه 126 . و « ابن كثير » از كتاب - الوسيله ملا - و « قره غولى » در كتاب - جوهرة الكلام - صفحه 118 ، از « ملا » و « ابن حجر » در كتاب - الصواعق - صفحه 115 ، از « ملا » روايت كرده‌اند .\r\nو « سيد شيخانى » آن را در كتاب - الصراط السوى - صفحه 94 با عبارت زير آورده :\r\n« اينجا ، محل خوابيدن شتران آنها ، و اينجا ، مكان راحله و اثاثشان ، و اينجا ، محل ريخته شدن خونشان است . »\r\nآنگاه ، اضافه مىكند :\r\n« اين حديث را « ملا » در - سيرة - خود ، و « ابن الاخضر » در - معالم العترة الطاهرة - روايت كرده‌اند . »\r\n( 2 ) - « ابو المظفر سبط » نيز ، اينحديث را در - تذكره‌اش - در صفحه 142 ، آورده است\r\n","page_name":" 194 ","page_number":199},
  {"content":"\r\n\r\nعلى بن ابيطالب ، در سفريكه بصفّين ميرفت ، بكربلا - آنجا كه درختان حنظل است - عبور كرد و از اسم اين مكان ، سؤال فرمود .\r\nگفتند :\r\nكربلا !\r\nفرمود :\r\nاندوه و بلا !\r\nآنگاه ، پياده شد و نزد درختى كه آنجا بود ، نماز خواند .\r\nسپس فرمود :\r\nدر اينجا ، شهدائى كشته ميشوند كه بعد از - صحابه - ، بهترين شهيدانند و بدون حساب ، وارد بهشت ميشوند - و با دست ، بمكانى در آنسرزمين ، اشاره كرد -\r\nهمراهان حضرت ، آنجا را نشان گذاشتند ، روزگارى نپائيد كه - حسين - در آنجا كشته شد ! »\r\n* * * اين بود پاره‌اى از كلمات متفّرقهء - امام عليه السلام - در كربلاء مشرّفه كه بعبارات مختلف ، از طرق گوناگون ، نقل شده كه بعضى از آنها « صحيح » ، برخى « حسن » و پارهء ديگر « ضعيف منجبر » است .\r\n\r\n","description":"","footnote":"","page_name":" 195 ","page_number":200},
  {"content":"\r\n\r\n\r\nاسناد ديگر ، براى سوگوارى كربلا !\r\nحافظ « خطيب خوارزمى » در كتاب - مقتل الحسين عليه السلام - صفحه 162 ، حديثى را آورده كه حافظ « طبرانى » آن را از « شيبان » - كه مردى هواخواه عثمان بود - نقل كرده و آن حديث ، چنين است :\r\n« آن روز كه - على - بكربلا آمد ، من با او بودم .\r\nفرمود :\r\nدر اين مكان ، افرادى بدرجهء شهادت ميرسند ، كه هيچ شهيدى جز - شهداى بدر - مانند آنها نيست « 1 » »\r\nآنگاه - خطيب - ميگويد :\r\n« شيخ الاسلام - حاكم جشمى - گفته است كه :\r\nامير المؤمنين - على عليه السلام - وقتى به طرف صفّين ، حركت كرد ، در - كربلا - پياده شد و به - ابن عباس - فرمود :\r\nهيچ ميدانى اين‌چه سرزمينى است ! ؟\r\nابن عباس ، گفت : نه\r\n\r\n\r\n","description":"","footnote":"\r\n( 1 ) - حافظ - طبرانى - در جزء اول كتاب « المعجم الكبير » ، اين حديث را با اسناد صحيح ، - كه رجال آن ، همگى موثقند - نقل كرده است .\r\nو ما آن را در كتاب - الغدير - در مسند « امام امير المؤمنين » تحت شماره 34 ، آورده‌ايم .\r\nو حافظ - هيثمى - نيز آن را يادآور شده و تصحيحش كرده است .\r\n","page_name":" 196 ","page_number":201},
  {"content":"\r\n\r\nحضرت ، فرمود :\r\nاگر آن را ميشناختى ، مثل من ميگريستى !\r\nآنگاه ، گريهء شديدى كرد !\r\nسپس فرمود :\r\nمرا با - آل ابو سفيان - چكار ؟\r\nسپس ، متوجه - حسين - شد و فرمود :\r\nپسرم ! شكيبا باش !\r\nزيرا پدرت ، از اين دودمان ، آنچه را كه تو بعد از وى به‌بينى ، خود ، ديده است . »\r\n\r\n","description":"","footnote":"","page_name":" 197 ","page_number":202},
  {"content":"\r\n\r\n\r\n20 سوگوارى ، در روز عاشوراء\r\nامام حنبلىها - احمد - در كتاب « المسند » جلد 1 ، صفحه 283 ، از عفّان ، از حماد - معروف به ابن سلمة - از عمّار ، از ابن عبّاس روايت كرده كه :\r\n« پيامبر ( صلى اللّه عليه و سلم ) را هنگام ظهر ، بخواب ديدم ، در حالتى كه پريشان و غبارآلود ، به پا ايستاده بود و در دستش شيشه‌اى از خون داشت !\r\nعرض كردم :\r\nيا رسول اللّه ! پدر و مادرم فدايت ! اين چيست ؟\r\nفرمود :\r\nاين ، خون - حسين - و ياران او است ، كه امروز ، از صبح ، مشغول جمع كردن آن بودم ! »\r\n- ابن عبّاس - ميگويد :\r\n« آن روز ( و آنساعت ) را معين كرديم ، معلوم شد كه - حسين - در همان وقت ، كشته شده است . »\r\nدر - المسند - اين روايت را از طريق عبد الرّحمان ، از حماد بن سلمه ، با همان سند و مختصر تغييرى در عبارت ، نقل كرده است .\r\n* * * اسناد ، صحيح است ، رجالش همه موثقند . و اينك شرح حال آنان :\r\n\r\n","description":"","footnote":"","page_name":" 198 ","page_number":203},
  {"content":"\r\n\r\n1 - عفّان بن مسلم ، ابو عثمان بصرى ، كه در سال 220 وفات كرده ، از رجال - صحاح ستّ - و وثاقتش ، مورد اتّفاق است .\r\n2 - حماد بن سلمة بصرى ، ابو سلمة كه در سال 167 وفات كرده ، از رجال - صحاح ستّ - و يكى از پيشوايان مسلمين است ، كه همگى او را موّثق ميدانند .\r\n3 - عمّار بن ابى عمّار مكى ، كه در ايّام حكومت خالد بن عبد اللّه قسرى بر عراق ، وفات كرده ، از رجال - صحاح ستّ - است ( غير از بخارى ) .\r\n« احمد » ، « ابو داود » ، « ابو حاتم » ، « ابو زرعه » و غير اينها او را توثيق كرده‌اند .\r\n* * * اين روايت را حافظ - طبرانى - هم در جزء اول « المعجم الكبير » از على بن عبد العزيز ، و ابو مسلم كسى و ( اين دو ) از حجّاج بن منهال .\r\nو نيز ( طبرانى ) از ابو مسلم كسى ، از سليمان بن حرب ، و ( ايندو ) از حماد بن سلمة ، بسند و عبارت فوق ، نقل كرده است .\r\nرجال اسناد ، راويان - صحاح - اند و مشايخ آن ، همگى موّثقند . و اينك شرح حال آنان :\r\n1 - على بن عبد العزيز ، ابو الحسن بغوى ، كه در سال 286 وفات كرده .\r\nوى ، فقيه و شيخ حرم ، مردى ثقه و ثابت ، و مورد اتّفاق همه بوده است .\r\n2 - ابو مسلم ، ابراهيم بن عبد اللّه كسى كجى بصرى ، كه در سال 292 وفات كرده است .\r\nوى ، ثقه ، حافظ ، صاحب كتاب « السنن » و مرجع زمان خود بود .\r\nو گروهى از علماى رجال ، در كتابهاى خود ، او را ثنا گفته‌اند .\r\n3 - حجّاج بن منهال ، ابو محمد سلمى انماطى ، كه در سال 217 ( يا 216 ) وفات كرده از رجال - صحاح ستّ - است .\r\n« احمد » ، « ابو حاتم » ، « عجلى » ، « نسائى » ، « ابن قانع » و غير اينها ويرا موّثق ميدانند .\r\n4 - سليمان بن حرب ازدى ، ابو تراب بصرى ، كه در سال 224 ، وفات كرده ، از رجال - صحاح ستّ - است .\r\n\r\n","description":"","footnote":"","page_name":" 199 ","page_number":204},
  {"content":"\r\n\r\n« نسائى » ، « ابن خرّاش » ، « ابن سعد » ، « ابن قانع » و ديگران ، توثيقش كرده‌اند .\r\nو - ابو حاتم - گفته :\r\n« سليمان ، كمتر بمشايخ ، اطمينان حاصل ميكرد . و اگر از شيخى روايتى نقل كند ، بايد مطمئن بود كه آنشيخ ، ثقه است . »\r\nاين روايت را نيز - حافظ طبرانى - در جزء سوّم « المعجم الكبير » از دو طريق زير آورده است :\r\n1 - از على بن عبد العزيز ، و ابو مسلم ، و هر دو از حجّاج بن منهال .\r\n2 - از يوسف قاضى ، از سليمان بن حرب .\r\n( حجّاج و سليمان ) از حمّاد بن سلمه ، بسند و عبارت فوق .\r\nو - حافظ بيهقى - آن را در « دلائل النبوّة » ، از ابو الحسن ، على بن محمد مقرى از حسن بن محمد بن اسحاق ، از يوسف بن يعقوب ، از سليمان بن حرب ، بسند و عبارت فوق ، نقل كرده است .\r\nو نيز در باب - رؤية النّبى فى المنام - گفته :\r\n« ابو الحسن ، على بن احمد بن عبدان ، از احمد بن عبيد صفّار ، از بشر بن موسى اسدى ، از حسن بن موسى اشيب ، از حماد ، بسند و عبارت فوق ، روايت كرده است . »\r\nو - حاكم - در « المستدرك » جلد 4 ، صفحه 397 ، آن را از ابو بكر ، محمد بن احمد بن بالويه ، از بشر بن موسى اسدى ، از حسن بن موسى اشيب ، از حماد بن سلمه بسند و عبارت فوق ، آورده و گفته است :\r\n« اين حديث ، شرائطى را كه - مسلم - براى صحّت حديث ، قائل است ، دارا بوده ، لكن - بخارى و مسلم - آن را نقل نكرده‌اند . »\r\nو حافظ - خطيب - در « تاريخ بغداد » جلد 1 ، صفحه 142 ، آن را باسناد خود از حماد بن سلمة ، به همان سند و عبارت آورده است .\r\nو حافظ - ابو عمر - در كتاب « الاستيعاب » جلد 1 ، صفحه 144 ، آن را از طريق - حافظ ، ابو بكر بن ابى شيبه - از عفّان بن مسلم ، بسند و عبارت مزبور نقل كرده ، آنگاه ميگويد :\r\n\r\n","description":"","footnote":"","page_name":" 200 ","page_number":205},
  {"content":"\r\n\r\n« و اين بيت شعر را از اشعار قديمى ميدانند ، و گوينده‌اش شناخته نشده است :\r\n أترجو امّة قتلت حسينا * شفاعة جدّه يوم الحساب « 1 » \r\nو مردم ، دربارهء - حسين - زياد گريه كردند . »\r\nو حافظ - ابن عساكر - در « تاريخ الشّام » جلد 4 ، صفحه 340 ، اين حديث را از « امّ الكتاب » - كه كتابى است خطّى و نسخه‌اى از آن ، نزد ما است - نقل كرده است .\r\nو حافظ - عراقى - در كتاب « طرح التثريب » جلد 1 ، صفحه 42 ، اين حديث را از - احمد - آورده ، و در ذيل آن دارد كه - عمّار - گفته است :\r\n« ما ، تاريخ گذاشتيم و ديديم كه در همانروز ، - حسين - كشته شد . »\r\nابو القاسم طلحى اصفهانى ، آن را در « سير السلف » - كه ما نسخهء آن را در كتابخانهء « دانشگاه عليگره هند » ديديم - ايراد كرده است .\r\nو ابو السعادات - ابن اثير - آن را در كتاب « اسد الغابه » جلد 2 ، صفحه 22 ، و همچنين در كتاب « المختار من مناقب الاخيار » آورده است .\r\nو - جمال الدين زرندى - آن را در كتاب « نظم الدرر » صفحه 217 ، از طريق - احمد - و بعبارت او آورده .\r\nسپس ميگويد :\r\n« و در روايتى دارد :\r\nابن عباس ، در خواب قيلوله بود ، وقتى بيدار شد ، ميگفت :\r\n إِنَّا لِلَّهِ وَ إِنَّا إِلَيْهِ راجِعُونَ ! \r\nخانواده‌اش مضطرب شدند و گفتند :\r\nاين چه كاريست ؟ ترا چه شده ؟ !\r\nگفت :\r\nپيامبر ( صلى اللّه عليه و سلم ) را بخواب ديدم - در حالى كه چيزى از زمين برميداشت - گفتم :\r\n\r\n\r\n","description":"","footnote":"\r\n( 1 ) - ترجمهء فارسى اين بيت ، در صفحه 105 گذشت ( مترجم )\r\n","page_name":" 201 ","page_number":206},
  {"content":"\r\n\r\nيا رسول اللّه ! پدر و مادرم فدايت ، اين چه كاريست ؟\r\nفرمود :\r\nاين ، خون - حسين - است كه به آسمان ، بالا ميبرم ! . »\r\nبه زودى ، اين روايت را با اسنادش ايراد ميكنيم .\r\n* * * و حافظ - كنجى - در « الكفاية » صفحه 210 ، آن را نقل كرده و ميگويد :\r\n« اين روايت را - جوهرى - در كتاب خود با چنين سندى ، از مسند - احمد بن حنبل - نقل كرده است . »\r\n* * * و حافظ - محب الطبرى - در « ذخائر العقبى » صفحه 148 ، آن را آورده و گفته :\r\n« اين روايت را ، ابن بنت منيع ، و ابو عمرو ، و حافظ سلفى ، نقل نموده است . »\r\nو همچنين ، ابو الفضائل - عمر ارزنجانى - در « نزهة الابرار » آورده ، و ما ، در هند ، بنسخه‌اى از آن واقف شديم .\r\nو ابو المظفر سبط ، در كتاب - التذكرة - صفحه 152 ، آن را بسند خود ، از طريق حافظ - محمد بن عمر - آورده است .\r\nو حافظ - عراقى - در كتاب « طرح التثريب » ، جلد 1 ، صفحه 42 ، آن را از مسند احمد ، آورده است .\r\nو حافظ - هيثمى - آن را در كتاب « المجمع » ، جلد 9 ، صفحه 194 آورده و گفته است :\r\n« اين روايت را - احمد و طبرانى - آورده‌اند ، و رجال - احمد - رجالى صحيحند . »\r\nو حافظ - ابن حجر - در « الصواعق » صفحه 116 ، آن را بعبارتيكه - احمد - آورده بود ، نقل كرده .\r\n\r\n","description":"","footnote":"","page_name":" 202 ","page_number":207},
  {"content":"\r\n\r\nو خطيب - عمرى - در « مشكاة المصابيح » جلد 2 ، صفحه 172 ، آن را از - احمد - نقل كرده است .\r\nو حافظ - سيوطى - در « الخصائص الكبرى » جلد 2 ، صفحهء 126 ، و در « تاريخ - الخلفاء » صفحه 139 ، از « الدلائل » احمد بيهقى ، نقل كرده است .\r\nو سيد شيخانى ، در كتاب - الصراط السوى - از احمد ، و عبد بن حميد ، بهر دو عبارتيكه ما آورديم نقل كرده است .\r\nو شعرانى ، آن را در « مختصر تذكرة القرطبى » صفحه 120 آورده و ميگويد :\r\n« امام قرطبى گفته :\r\nاين ، سندى صحيح است ، و هيچ نقطه ضعفى در آن نيست .\r\nابن عباس ميگويد :\r\nمردم ، حرم رسولخدا ( صلى اللّه عليه و سلم ) را در آن روز ، مانند اسيران ، حركت دادند . تا آنكه بكوفه آوردند . مردم كوفه باستقبالشان بيرون شدند و تماشا ميكردند .\r\nو آن روز ، - على بن الحسين رضى اللّه عنهما - در ميان اسيران ، بشّدت بيمار بود . دستهاى او را بگردنش بسته بودند . و همچنين ، زينب - دختر على از فاطمه زهراء - و خواهرش امّ كلثوم ، و فاطمه و سكينه - دختران حسين - در بين اسيران بودند . و تبهكاران ، سرهاى شهدا را همراه اسيران ميبردند .\r\nو محمد بن حنفيه رضى اللّه عنه ، ميگفت :\r\nبا - حسين بن على - شانزده مرد ، كشته شدند كه همه از فرزندان - فاطمه زهرا رضى اللّه عنها - بودند . « 1 »\r\nو حسن بصرى رضى اللّه عنه ، ميگفت :\r\nبا - حسين بن على - شانزده مرد از اهل بيتش كشته شدند كه در روى زمين ، مانندى براى آنان ، يافت نميشد .\r\n\r\n\r\n","description":"","footnote":"\r\n( 1 ) - « طبرانى » در - المعجم الكبير - حديث محمد بن حنفيه را با عبارت زير آورده :\r\n« با ( حسين ) ، هفده نفر كشته شدند كه همه از پرورش يافتگان دامن - فاطمه رضى اللّه عنها - بودند »\r\nاين روايت را گروهى از بزرگان ، با همين عبارت ، ذكر نموده‌اند .\r\n","page_name":" 203 ","page_number":208},
  {"content":"\r\n\r\nديگرى ميگويد :\r\nبا - حسين بن على - از فرزندان ، برادران و اهل بيتش بيست و سه تن مرد ، كشته شدند . . . »\r\nو - قرمانى - در تاريخ خود ( صفحه 109 ) اين حديث را نقل كرده و استاد - احمد محمد شاكر - در حاشيهء مسند احمد ، جلد 4 ، صفحه 26 و 190 ( چاپ دوم ) آن را تصحيح كرده است .\r\n\r\nاسناد ديگر ، از سوگوارى روز عاشوراء !\r\nحافظ - ترمذى در « الجامع الصحيح » جلد 13 ، صفحه 193 ، از ابو سعيد اشج ، از ابو خالد احمر ، از رزين ، از سلمى ، روايت كرده كه ( سلمى ) گفت :\r\n« بر - امّ سلمه - وارد شدم ، ديدم گريه مىكند ! .\r\nپرسيدم : چرا گريه ميكنى ؟ .\r\nگفت :\r\nرسولخدا ( صلى اللّه عليه و سلم ) را ( در خواب ) ديدم - كه خاك ، بر سر و صورتش ، نشسته بود !\r\nعرض كردم :\r\nيا رسول اللّه ! شما را چه شده ! ؟\r\nفرمود :\r\nلحظه‌اى پيش ، ناظر شهادت - حسينم - بودم ! . »\r\n* * * اسناد حديث ، معتبر ، و مورد احتجاج است .\r\nاينك شرح حال رجال آن :\r\n1 - ابو سعيد - اشج - عبد اللّه بن سعيد كندى كوفى ، كه در سال 257 ( يا 256 ) وفات كرده ، از رجال - صحاح ست - است .\r\n« ابو حاتم » درباره‌اش گفته :\r\n\r\n","description":"","footnote":"","page_name":" 204 ","page_number":209},
  {"content":"\r\n\r\n« وى ، ثقه و راستگو است . »\r\nبار ديگر گفته :\r\n« پيشواى عصر خود بوده است . »\r\n« خليلى » و « مسلمة بن قاسم » ، او را موّثق دانسته‌اند .\r\n« ابن حبان » در ثقاتش آورده ، و « نسائى » براستگوئى ، ويرا ستوده است .\r\n2 - ابو خالد احمر ، سليمان بن حيّان ازدى كوفى ، كه در سال 189 ( يا 190 ) وفات كرده ، از رجال - صحاح ستّ - است .\r\n« ابن معين » ، « ابن سعد » و « ابن المدينى » ، او را توثيق كرده‌اند .\r\n« رفاعى » بوثاقت و امانت ، ويرا ستوده است .\r\n« عجلى » درباره‌اش گفته :\r\n« ثقه ، ثابت و صاحب سنّت بوده است . »\r\nو « ابو حاتم » ميگويد :\r\n« راستگو است . »\r\n3 - « زرين » ( بفتح راء ) ، ابن حبيب جهنى بكرى كوفى ، از رجال - ترمذى - است .\r\n« احمد » و « ابن معين » او را توثيق كرده‌اند ، و « ابن حبان » ، ويرا در زمرهء - ثقات - آورده است .\r\n« ابو حاتم » درباره‌اش ميگويد :\r\n« صالح الحديث است و در روايتش نقطه ضعفى نيست . »\r\n4 - سلمى بكريه - آزاد شدهء بكر بن وائل -\r\nاز عايشه ، و ام سلمه ، روايت مىكند . وى ، زنى صحيح الحديث بوده ، و احاديثش از جملهء - صحاح - شمرده مىشود .\r\n* * * « حاكم » در - المستدرك - جلد 4 ، صفحه 19 ، ميگويد :\r\n« ابو القاسم ، حسن بن محمد سكونى - در كوفه - از محمد بن عبد اللّه حضرمى ،\r\n\r\n","description":"","footnote":"","page_name":" 205 ","page_number":210},
  {"content":"\r\n\r\nاز ابو كريب ، از ابو خالد احمر ، از رزين ، از سلمى روايت مىكند كه :\r\nبر - امّ سلمه - وارد شدم ، ديدم گريه مىكند . . . »\r\n\r\nمشايخ حاكم :\r\n1 - ابو القاسم ، حسن بن محمد بن حسن سكونى كوفى ، از مشايخ حافظ - دار قطنى - و « ابو عبد اللّه حاكم » و حفّاظ ديگر است :\r\n2 - محمد بن عبد اللّه حضرمى كوفى ، معروف به - مطين - كه در سال 297 وفات كرده ، حافظ و ثقه است .\r\nشرح حالش ، در - تذكرة الحفاظ - و كتب ديگر رجال ، ديده مىشود .\r\nما ، چندين‌جا ، شرح حالش را آورده‌ايم .\r\n3 - ابو كريب ، محمد بن علاء همدانى كوفى ، كه در سال 248 وفات كرده ، حافظ ، ثقه ، از رجال - صحاح ستّ - و مورد اتفاق همگى است .\r\n* * * حافظ - بيهقى - در كتاب « دلائل النبوة » ، در باب « رؤيت پيامبر در خواب » ، از عبد اللّه حافظ ، از احمد بن على مقرى ، از ابو عيسى ترمذى ، از ابو سعيد - اشج - از ابو خالد احمر ، از رزين ، از سلمى روايت كرده كه :\r\n« بر امّ سلمه ، وارد شدم ، در حالى كه گريه ميكرد . . . »\r\n\r\nمشايخ - بيهقى - :\r\n1 - ابو عبد اللّه حافظ - حاكم - صاحب « المستدرك على الصحيحين » ، كه اسمش محمد بن عبد اللّه ضبّى نيشابورى است ، در سال 405 وفات يافته ، جمعى او را توثيق نموده و گروهى ديگر ويرا ستوده‌اند . ما ، در چند جا ، شرح حالش را آورده‌ايم .\r\n2 - احمد بن على مقرى ، ابو حامد بن حسنويه نيشابورى ، كه در سال 350 وفات كرده ، از ابو عيسى ترمذى و ابو حاتم رازى ، اخذ حديث نموده است .\r\nبطوريكه - حاكم - ميگويد :\r\n\r\n","description":"","footnote":"","page_name":" 206 ","page_number":211},
  {"content":"\r\n\r\n« وى ، در عبادت ، كوشا و در اخذ حديث ، دقيق بوده است . »\r\n* * * حافظ - ابن عساكر - در « تاريخ الشام » - آنجا كه شرح حال سبط اصغر ، امام شهيد را آورده - از ابو الفتح ، محمد بن على بن عبد اللّه ضمرى ، و ابو بكر ، ناصر بن ابى العباس بن على صيدلانى - در هرات - روايت كرده كه :\r\nهر دو ، از ابو عبد اللّه ، محمد بن عبد العزيز ، محمد فارسى ، از ابو محمد بن ابى شريح ، از يحيى بن صاعد ، از ابو سعيد اشج ، از ابو خالد احمر ، از رزين ، از سلمى نقل كرده‌اند كه :\r\n« وقتى بر - امّ سلمه - وارد شدم ، ديدم گريه مىكند . . . »\r\nاين حديث ، در كتاب « تهذيب التاريخ » جلد 4 ، صفحهء 340 ، بدون ذكر سند نيز ديده مىشود .\r\n\r\nمشايخ - ابن عساكر - :\r\n1 - ابو الفتح ، محمد بن على بن عبد اللّه بن ابى الحسن مصرى واعظ هروى .\r\nحافظ - ابن عساكر - او را در زمرهء اساتيد خود ، نام برده و در - جوبار « 1 » - بر او ، حديث ، قرائت كرده است .\r\n2 - ناصر بن ابى عباس بن على ، ابو بكر صيدلانى .\r\nبطوريكه - ابن عساكر - در « مشيخهء » خود آورده ؛ وى ، در - مسجد جامع هرات - بر او ، حديث ، قرائت نموده است .\r\n3 - محمد بن عبد العزيز بن محمد ، ابو عبد اللّه فارسى فقيه ، كه در سال 472 وفات كرده است .\r\n- تغرى بردى - درباره‌اش گفته :\r\n« پيشوائى فقيه ، دانشمندى نحوى و محدث بوده است . »\r\n4 - عبد الرحمن بن ابى شريح ، ابو محمد انصارى ، كه در سال 392 وفات كرده ،\r\n\r\n\r\n","description":"","footnote":"\r\n( 1 ) - « جوبار » قريه‌ايست در هرات .\r\n","page_name":" 207 ","page_number":212},
  {"content":"\r\n\r\nصاحب سندهاى عالى است . دانش‌طلبان ، بسويش كوچ ميكردند .\r\n5 - يحيى بن محمد بن صاعد ، ابو محمد بغدادى - آزاد شدهء ابو جعفر منصور - كه در سال 318 وفات كرده است .\r\n- دارقطنى - دربارهء او ميگويد :\r\n« ثقه ، ثابت و حافظ است . »\r\n- ذهبى - گفته :\r\n« حافظ ، پيشوا و موثق است . »\r\n- ابن جوزى - ميگويد :\r\n« ثقه ، مورد اعتماد ، از حفّاظ بزرگ حديث و از افراد مورد عنايت بوده است :\r\nو تصانيفى در - سنن - دارد كه بر فقه و فهم او دلالت مىكند . »\r\n* * * و حافظ - كنجى - در « الكفايه » صفحه 286 ميگويد :\r\n« اين حديث را سيد و شيخ ما ، بقيهء سلف ، علامهء دوران ، شافعى زمان ، حجة الاسلام ، شيخ المذاهب ، - ابو محمد ، عبد اللّه بن ابى الوفاء بادرائى - ، از حافظ ، ابو محمد ، عبد العزيز بن اخضر ، از ابو الفتح كروخى .\r\n( و بطريق ديگر : )\r\nقاضى دانشمند بزرگ شام ، پدر عرب ، اسماعيل بن حامد بن عبد الرحمن خزرجى - در دمشق - از ابو حفص ، عمر بن محمد بن معمر ، از ابو الفتح ، عبد الملك كروخى ، از قاضى ، ابو عامر ، محمود بن قاسم ازدى و بعضى دگر ، از ابو محمد جراحى ، از ابو العباس ، محمد محبوبى ، از امام حافظ ، ابو عيسى ، محمد بن عيسى ، از ابو سعيد اشج ، بسند و عبارت فرق ، نقل كرده‌اند . »\r\nسپس حافظ - كنجى - ميگويد .\r\n« اين ، عين حديثى است كه - ترمذى - در جامع خود ، آورده است .\r\nو - احمد بن حنبل - نيز آن را در مسند خود ، و - حاكم - در مستدركش ، نقل كرده‌اند . »\r\n\r\n","description":"","footnote":"","page_name":" 208 ","page_number":213},
  {"content":"\r\n\r\n\r\nمشايخ حافظ - گنجى :\r\n1 - ابو محمد ، نجم الدين ، عبد اللّه بن ابى الوفاء ، محمد بادرائى شافعى فرضى ، كه در سال 655 وفات كرده است .\r\nوى پيشوا ، فقيه ، دانشمند ، ديندار ، رئيسى با حشمت و جليل القدر بود .\r\n2 - حافظ ، ابو محمد بن اخضر ، عبد العزيز بن محمود جنابذى « 1 » حنبلى بغدادى كه در سال 611 وفات كرده است .\r\n- ابن النجار - درباره‌اش ميگويد :\r\n« من ، بسيارى از جزوه‌ها و كتابهاى بزرگ و بيشتر احاديثى كه وى جمع و نقل كرده ، بر او قرائت كردم ، و بدستور وى بر آنها حاشيه زدم ، و از او استفاده‌ها بردم .\r\nمردى ثقه ، حجت و فاضل بود .\r\nدر ميان اساتيد ، - چه در سفر و چه در حضر - كسى را در كثرت مسموعات ، مانند وى نيافتم . در معرفت بمشايخ و اساتيدش ، و حسن اصول « 2 » ، و حفظ و اتقان ، براى او نظيرى نديدم . فردى امين و متدين بود . . . »\r\nو - ابن نقطه - ميگويد :\r\n« ثقه ، ثابت ، مورد اطمينان ، كثير السماع ، پر روايت و صحيح الاصول بود . »\r\n- ابن الدبيثى - گفته :\r\n« ثقه و راستگو و بشأن حديث ، عارف بود . در ميان شيوخمان ، كسى را نديدم كه به قدر وى استاد ، ديده باشد ، و شنيده‌هايش بگرانبهائى مسموعات او برسد .\r\nعلاوه بر اين ، نسبت باحاديث و اساتيد خود ، معرفتى داشته . و آنچه روايت ميكرده ميفهميده . »\r\n3 - ابو الفتح ، عبد الملك بن ابى القاسم ، عبد اللّه بن ابى سهيل كروخى « 3 » كه در\r\n\r\n\r\n","description":"","footnote":"\r\n( 1 ) - « جنابذ » ، ( بفتح جيم ) : قريه‌ايست در - نيشابور - .\r\n( 2 ) - « اصول » در اصطلاح علم حديث ، بكتبى گفته مىشود ، كه مرجع مؤلفين و محققين باشد . ( مترجم )\r\n( 3 ) - « كروخ » ، شهريست در اطراف - هرات - .\r\n","page_name":" 209 ","page_number":214},
  {"content":"\r\n\r\nسال 548 ، وفات كرده است .\r\n- سمعانى - و بسيارى ديگر ، كتاب « جامع ابو عيسى ترمذى » را از او شنيده‌اند .\r\nاستاد ، و صالح و كثير الخير بود .\r\n4 - ابو العرب ، اسماعيل بن حامد بن عبد الرحمن خزرجى شافعى ، كه در سال 653 وفات كرده است .\r\nقاضى ، فقيه و وكيل بيت المال شام بوده است .\r\n5 - ابو حفص ، عمر بن محمد بن معمر بن طبرزد بغدادى .\r\nوى ، در اواخر عمر ، به شهر دمشق ، سكونت گزيد و در سال 607 وفات كرد .\r\nبهنگام فوت ، نود سال و هفت ماه ، از عمرش ميگذشت . ( نقل از : « المسند الكبير » و « رحلة الآفاق » )\r\n6 - ابو عامر ، محمود بن قاسم بن ابى منصور ازدى هروى فقيه شافعى ، كه در سال 487 وفات كرده ، راوى - جامع ترمذى - از « جراحى » است .\r\n- ابو نصر فامى - ميگويد :\r\n« از نظر زهد و صلاح و عفت ، بىنظير بود .\r\nدر سال چهارصد ، متولد شده است . »\r\n7 - ابو محمد ، عبد الجبار بن محمد بن عبد اللّه بن محمد بن ابى جراح مروزى جراحى ، كه در سال 412 وفات كرده است .\r\nوى ، صالح و ثقه بود . كتاب « ابو عيسى ترمذى » را از مصاحبش - ابو العباس محبوبى ، زياد روايت كرده است .\r\n8 - ابو العباس محبوبى ، محمد بن احمد بن محبوب مروزى ، كه در سال 346 در سن نود و هفت سالگى از دنيا رفته .\r\nوى ، محدث ، و شيخ الاسلام و رئيس - مرو - بود . و - جامع ترمذى - را از مؤلفش روايت كرده است .\r\n\r\n","description":"","footnote":"","page_name":" 210 ","page_number":215},
  {"content":"\r\n\r\n\r\nبقيهء مصادر\r\n1 - « جامع الاصول » ابن اثير ، نقل از - ترمذى -\r\n2 - « اسد الغابة » جلد 2 ، صفحهء 22 ، با ذكر همان اسناد .\r\n3 - « المختار ، فى مناقب الاخيار » - خطى -\r\n4 - « ذخائر العقبى » صفحه 148 .\r\n5 - « تيسير الوصول » ابن الديبع ، جلد 3 ، صفحه 277 .\r\n6 - « نزهة الابرار » ارزنجانى - خطى -\r\n7 - « نظم الدرر » زرندى ، صفحه 217 .\r\n8 - « مطالب السؤول » ابن طلحه ، صفحه 71 .\r\n9 - « مشكاة المصابيح » جلد 2 ، صفحه 171 .\r\n10 - « تاريخ الخلفاء » سيوطى ، صفحه 139 .\r\n11 - « الخصايص الكبرى » سيوطى ، جلد 2 ، صفحه 126 .\r\n12 - « الصواعق » ابن حجر ، صفحه 115 .\r\n13 - « الصراط السوى » شيخانى - مخطوط - كه نسخهء آن ، بخطّ خود مؤلف نزد ما موجود است .\r\n14 - « شرح بهجة المحافل » جلد 2 ، صفحه 236 .\r\n\r\nمصادر شرح حال رجال اين حديث :\r\n1 - « تاريخ كبير » بخارى ، ( جلد 2 ، قسمت 1 ، صفحه 296 ) و ( جلد 2 ، قسمت 2 ، صفحه 9 )\r\n2 - « الجرح و التعديل » ابن ابى حاتم ، ( جلد 1 ، قسمت 2 ، صفحه 508 ) و ( جلد 2 ، قسمت 1 ، صفحه 106 ) و ( جلد 2 ، قسمت 2 ، صفحه 73 ) و ( جلد 4 ، قسمت 1 ، صفحه 52 )\r\n3 - « تاريخ بغداد » ، ( جلد 14 ، صفحه 231 تا 234 )\r\n4 - « المنتظم » ( جلد 6 ، صفحه 235 )\r\n\r\n","description":"","footnote":"","page_name":" 211 ","page_number":216},
  {"content":"\r\n\r\n5 - انساب السمعانى\r\n6 - « اللباب » ( جلد 1 ، صفحه 217 ) و ( جلد 3 ، صفحه 39 و 104 )\r\n7 - « طبقات السبكى » ( جلد 5 ، صفحه 59 )\r\n8 - « تذكرة الحفّاظ » ذهبى ، ( جلد 2 ، صفحه 210 و 305 ) و ( جلد 4 ، صفحه 170 تا 172 )\r\n9 - « تكملة » ابن الصابونى ، ( صفحهء 13 و 29 و 174 )\r\n10 - « معجم البلدان » ( جلد 7 ، صفحه 247 )\r\n11 - « تاريخ ابن خلكان » ( جلد 3 ، صفحه 124 )\r\n12 - « تاريخ ابن كثير » ( جلد 11 ، صفحه 166 )\r\n13 - « ذيل طبقات الحنابله » ابو الفرج حنبلى ، ( جلد 2 ، صفحه 79 )\r\n14 - « النجوم الزاهرة » ( جلد 5 ، صفحه 110 ) و ( جلد 6 ، صفحه 201 و 211 ) و ( جلد 7 ، صفحه 35 و 655 )\r\n15 - « تهذيب التهذيب » ( جلد 3 ، صفحه 275 ) و ( جلد 4 ، صفحه 181 ) و ( جلد 5 ، صفحه 236 ) و ( جلد 9 صفحه 385 )\r\n16 - لسان الميزان ، ( جلد 2 ، صفحه 251 )\r\n17 - شذرات الذهب ، ( جلد 2 ، صفحه 119 و 226 و 373 ) و ( جلد 3 ، صفحه 2 و 140 و 195 و 282 و 342 ) و ( جلد 5 ، صفحه 26 و 46 و 47 و 260 و 261 و 269 ) .\r\n\r\n","description":"","footnote":"","page_name":" 212 ","page_number":217},
  {"content":"\r\n\r\n\r\nاسنادى دگر ، از سوگوارى روز عاشوراء !\r\nحافظ - ابن عساكر - در « تاريخ دمشق » ، از « امّ الكتاب » - كه نسخهء آن ، نزد ما موجود است و للّه الحمد - آنجا كه شرح حال سبط اصغر ، امام حسين ، سلام اللّه عليه را آورده ، از ابو محمّد بن طاووس ، از ابو الغنائم بن ابى عثمان ، از ابو الحسين بن بشران ، از حسين بن صفوان برذعى ، از عبد اللّه بن ابى الدنيا ، از عبد اللّه بن محمّد بن هانى ، ابو عبد الرّحمن نحوى ، از معدى بن سليمان ، از على بن زيد بن جذعان روايت مىكند كه :\r\n« ابن عبّاس از خواب ، بيدار شد و -  إِنَّا لِلَّهِ وَ إِنَّا إِلَيْهِ راجِعُونَ  - به زبان ، جارى ساخت .\r\nو گفت :\r\nبه خدا سوگند ! - حسين - ، كشته شد !\r\nيارانش گفتند :\r\nچنين نيست .\r\nجواب داد :\r\nرسولخدا ( صلى اللّه عليه و سلم ) را در خواب ديدم كه شيشه‌اى از خون ، با خود داشت و به من فرمود :\r\nهيچ ميدانى بعد از من ، امّتم چه كردند ؟ فرزندم - حسين - را كشتند ! و اين ،\r\n\r\n","description":"","footnote":"","page_name":" 213 ","page_number":218},
  {"content":"\r\n\r\nخون او و خون ياران او است ، كه آن را بسوى خداى عز و جل بالا ميبرم . »\r\n- ابن جذعان - ميگويد :\r\n« تاريخ اين داستان ، - حتى ساعت وقوع آن را - نوشتند . پس از بيست و چهار روز ، خبر بمدينه رسيد كه آن جناب ، در همان روز و همان ساعت ، بشهادت رسيده است . »\r\nسيد شيخانى در - الصراط السوى - بعد از آنكه روايت - احمد - را نقل مىكند ميگويد :\r\n« در روايت ديگرى كه - احمد - آورده ، دارد :\r\nابن عبّاس ، در خواب قيلوله بود ، وقتى بيدار شد ، ميگفت :\r\n إِنَّا لِلَّهِ وَ إِنَّا إِلَيْهِ راجِعُونَ ! \r\nخانواده‌اش مضطرب شده پرسيدند :\r\nاين چه كاريست ؟ ! ترا چه شده ؟\r\nگفت :\r\nپيامبر ( صلى اللّه عليه و سلم ) را در خواب ديدم كه از زمين ، چيزى برميداشت ! پرسيدم :\r\nيا رسول اللّه ! پدر و مادرم فدايت باد ! اين چه كاريست كه ميكنى ؟ ! .\r\nفرمود :\r\nخون - حسين - را به آسمان ، بالا ميبرم ! »\r\n* * * اسناد - حافظ - صحيح ، و رجال آن ، همه موّثقند .\r\nاينك شرح حالشان :\r\n1 - ابو محمّد ، هبة اللّه بن احمد بن عبد اللّه بن على بن طاووس مقرى بغدادى ، كه در سال 536 وفات كرده است .\r\n\r\n","description":"","footnote":"","page_name":" 214 ","page_number":219},
  {"content":"\r\n\r\nوى ثقه ، راستگو ، متنسّك ، فاضل ، پيشوا ، دانشمند ، محقق ، متقن ، صالح و پارسا بود .\r\n« ذهبى » ، « ابن جوزى » ، « ابن جزرى » و غير آنها توثيقش كرده‌اند .\r\nدر اين‌باره ، بكتب زير مراجعه شود :\r\n« المنتظم » ، جلد 10 ، صفحه 101 .\r\n« طبقات القراء » ، جلد 2 ، صفحه 349 .\r\n« النجوم الزاهرة » جلد 5 ، صفحه 270 .\r\n« شذرات » جلد 4 ، صفحه 114 .\r\n2 - ابو الغنائم بن ابى عثمان ، محمّد بن على بن حسن بغدادى ، كه در سال 483 وفات كرده است .\r\n« ابن جوزى » در - المنتظم - جلد 9 ، صفحه 54 ميگويد :\r\n« اساتيد ما از وى براى ما حديث ميگفتند ، او مردى ثقه و ديندار بود . »\r\nديگران نيز ، شرح حالش را آورده و او را ستوده‌اند .\r\n3 - ابو الحسين بن بشران ، على بن محمّد بن عبد اللّه بن بشران بن محمّد اموى بغدادى معدّل ، كه در سال 415 وفات كرده است .\r\n- خطيب - در تاريخ خود ، جلد 12 ، صفحه 98 و 99 شرح حالش را آورده و بعد از آنكه اساتيدش را برشمرده ، چنين ميگويد :\r\n« ما از او احاديثى نوشته‌ايم . وى راستگو ، ثقه ، ثابت ، خوش‌اخلاق ، و آثار ديانت در وى آشكار بود و مرّوت و مردانگى كامل داشت . »\r\nو « ابن جوزى » در - المنتظم - جلد 8 ، صفحه 18 درباره‌اش گفته :\r\n« راستگو و ثقه بود . . . »\r\nشرح حال او در - شذرات - جلد 3 ، صفحه 203 نيز ، ديده مىشود .\r\n4 - ابو على ، حسين بن صفوان بن اسحاق برذعى « 1 » كه در سال 340 وفات كرده است .\r\n\r\n\r\n","description":"","footnote":"\r\n( 1 ) - گروهى اين كلمه را « برذعى » و عده‌اى ديگر « بردعى » تلفظ كرده‌اند .\r\n« برذع » از بلاد آذربايجان است .\r\n","page_name":" 215 ","page_number":220},
  {"content":"\r\n\r\n« خطيب » در - تاريخ بغداد - جلد 8 ، صفحه 54 ، شرح حالش را آورده ، و اساتيد و شاگردانى را كه از وى روايت دارند ، برشمرده و آنگاه گفته است :\r\n« راستگو بود » .\r\nشرح حالش در كتاب « شذرات » و غير آن نيز ، آمده است .\r\n5 - عبد اللّه بن محمد بن عبيد ، ابو بكر قرشى ، معروف به - ابن ابى الدّنيا - آزاد شدهء بنى اميّه ، كه در سال 281 وفات كرده است .\r\nحافظ - ابن ابى حاتم - در كتاب « الجرح و التعديل » جلد 2 ، قسمت 2 ، صفحه 163 شرح حالش را آورده ، ميگويد :\r\n« من و پدرم از او حديث نوشته‌ايم . دربارهء او از پدرم سؤال شد .\r\nدر جواب ، گفت :\r\n« راستگو ، و اهل بغداد بود . »\r\nشرح حال وى ، در - تاريخ بغداد - جلد 10 ، صفحه 89 و - المنتظم - جلد 5 صفحه 148 موجود است .\r\nصاحب - المنتظم - ميگويد :\r\n« داراى مردانگى ، و ثاقت و راستگوئى بود . بيش از صد كتاب ، - در زهد - تصنيف كرده است » .\r\n6 - عبد اللّه بن محمد بن هانىء ، ابو عبد الرحمن نحوى نيشابورى ، مصاحب - اخفش - كه در سال 236 وفات كرده است .\r\n« خطيب » ، بعد از شمردن اساتيد و شاگردانش ، ميگويد :\r\n« و ثقه بود . »\r\nدر اين باره بكتب زير ، مراجعه شود :\r\n« تاريخ بغداد » ، جلد 10 ، صفحه 72 تا 73 .\r\n« انباه الرواة » تأليف - قفطى - جلد 2 ، صفحه 131 .\r\n« بغية الوعاة » صفحه 290 .\r\n\r\n","description":"","footnote":"","page_name":" 216 ","page_number":221},
  {"content":"\r\n\r\n7 - معدى بن سليمان ، ابو سليمان - صاحب الطعام - ، از رجال « ترمذى » و « ابن ماجه » است .\r\n- ابو حاتم - ميگويد :\r\n« شيخى است . »\r\n- ابن ابى حاتم - در « الجرح و التعديل » از او نام برده است .\r\nو - شاذكونى - گفته :\r\n« از فاضل‌ترين مردم بود و در زمرهء - ابدال - شمرده ميشد . »\r\n- ابن حجر - ميگويد :\r\n« - ترمذى - حديثش را معتبر و صحيح ميدانست . »\r\n8 - على بن زيد بن جذعان ، ابو الحسن بصرى ، كه در سال 129 وفات كرده ( تاريخ وفاتش را غير از اين هم گفته‌اند ) ، از تابعين و موّثق و از رجال - صحاح ستّ - است ( غير از بخارى ) . و - بخارى - در « تاريخ كبير » ، از وى نام برده است .\r\nو ما شرح حالش را در كتاب بزرگ - الغدير - در مسند « انس » و « براء » و امام ، امير المؤمنين عليه السلام - در حديث 61 - آورده‌ايم .\r\n\r\n","description":"","footnote":"","page_name":" 217 ","page_number":222},
  {"content":"\r\n\r\n\r\nپايان دوران سوگوارى !\r\nاين سوگواريها ، دوران بدوران ، تازه‌تر و زنده‌تر مىشود ! ، تازگى ( و طراوتش ) هرگز فرسوده نخواهد شد ، و بطور مسّلم ، بقاى ابدى آن ، تضمين شده است .\r\nتا زمانيكه - اسلام ، تفّوق دارد و نام شريف محمد صلى اللّه عليه و آله و سلّم ، بر زبانها جاريست ؛ اين سوگواريها با گذشت زمان و گردش ايام ، از ياد ، نخواهد رفت .\r\nآرى ! ما دامى كه سنّتش پيروى مىشود و پرچمهاى دين ، در اهتزاز است .\r\nو هنگاميكه - كتاب خدا - متروك نيست و تلاوت مىشود ، و در لسان ناطقش آيهء - محكمى - در موّدت عترت مصطفى و نزديكان او است و تا زمانيكه اجر رسالت ، واجب و لازم است ؛ اين مراسم ، فراموش نخواهد گشت !\r\nچون ، محبّت - آل او - فريضه‌ايست كه هيچ بهانه و عذرى ، مجوّز ترك آن نميتواند باشد . و حقوق محمد و آلش - صلوات اللّه عليه و عليهم - بيك گروه ، دو گروه ، يك قرن ، دو قرن و يك ساعت ، دو ساعت ، اختصاص ندارد . امّت اسلام ، در قرون متمادى ، در اين باره يكسانند ! .\r\nمادام كه دلها بمحبت - حسين شهيد - مىطپد ! و سينه‌ها در درياى ولايش غرق است ! اندوه بر مصائبش نيز ، دائمى و سرمدى است ! .\r\n* * * از وظائف واجب علماى اسلام - كه حاملين كتاب و سنتند - تأسّى بپيامبر اعظم\r\n\r\n","description":"","footnote":"","page_name":" 218 ","page_number":223},
  {"content":"\r\n\r\n( ص ) است ، زيرا او ، مقتدا و پيشوا است .\r\nملاحظه ميكنيم كه آنحضرت ، عمرى را با قلبى اندوهبار ! و خاطرى پريشان ! سپرى كرد . پيوسته با غصّه و اندوه ، هماغوش بود . از زمانيكه در خواب ديد - بنى اميّه - همچون ميمونها بر منبرش بالا ميروند ، تا زنده بود ، آسوده‌خاطر و خندان ديده نشد « 1 »\r\nو مىبينيم كه از گريه كردن - حسينش - ناراحت و اذيّت ميشد . و در حديث صحيح حافظ - ابو القاسم طبرانى - در كتاب « المعجم الكبير » از طريق يزيد بن ابى زياد ، آمده كه :\r\n« پيامبر صلى اللّه عليه ، از خانهء عايشه رضى اللّه عنها بيرون آمد و بر خانهء - فاطمه - گذر كرد ، ناگهان ، صداى گريهء - حسين رضى اللّه عنه - را شنيد ! .\r\n( بفاطمه ) فرمود :\r\nمگر نميدانى گريهء او ، مرا آزار ميدهد ؟ . »\r\nخوب دقّت كن ! در صورتى كه پيامبر اكرم ( صلى اللّه عليه و آله ) از گريهء ريحانهء خود - حسين - اينچنين ناراحت مىشود ؛ پس چه حالى خواهد داشت هنگاميكه ويرا با فجيعترين وضعى كشته به بيند ! و به خاك و خون ، آغشته بيابد ! و او را بنگرد كه برو افتاده و چهرهء نازنينش در خاك ، غوطه‌ور است ! رگهاى گردنش پاره شده ، و سرش را از قفا بريده‌اند !\r\nدر حالى كه عمامه وردائش بيغما رفته ! و باد بيابان ، خاك و خاشاك ، بر پيكرش ريخته است ! .\r\nتو اى خوانندهء ( عزيز ) ! فكر ميكنى ، پيامبر اعظم ( صلى اللّه عليه و آله ) ، هنگاميكه او را سربريده ، عطشان ، تنها و غريب ، مشاهده كند ، چه حالتى دارد !\r\n\r\n\r\n","description":"","footnote":"\r\n( 1 ) - حافظ كبير - بيهقى - اين حديث را در « دلائل النبوة » - كه نسخه‌اى از آن ، نزد ما موجود است و للّه الحمد - به همين عبارت ، ذكر نموده ، و گروهى از بزرگان ، از وى گرفته و در كتب خود ، نقل كرده‌اند .\r\n","page_name":" 219 ","page_number":224},
  {"content":"\r\n\r\nهنگاميكه جگرش از سوز عطش ، تفتيده است !\r\nو اعضاء شريفش ، در زير سم ستوران ، كوبيده شده !\r\nآه ! ، هزاران آه ! ، وا اسفا بر او !\r\n « الجسم منه بكربلاء مضّرج * و الرأس منه على القناة يدار » \r\n[ در كربلا ! ، جسم شريفش به خون ، آغشته ميگردد !\r\nو سر نازنينش ، بالاى نيزه ، شهر به شهر و ديار بديار ، گردانده مىشود . ! 
  ]\r\nآه و افسوس بر او ! ، آه و افسوس بر او !\r\nاهل بيتش ، بسان بردگان ، اسير ميشوند ! ، دست و پايشان باغل و زنجير ، آشنا ميگردد ! ، آنها را بر جهاز شتران ، در بيابانها سوق دهند ! بحالتيكه رخسارشان از گرماى آفتاب ، سوزان است !\r\nآه !\r\nوا اسفا ! بر دختران محمد !\r\n « اصواتها بحت وهن نوادب * يندبن قتلاهن بالايماء » \r\n[ از بس گريه كردند ، صدايشان گرفته شد !\r\n( دگر ) بركشتگان خود ، با اشاره ، ندبه ميكردند ! 
  ]\r\n* * * چنان كه حزن و اندوه پيامبر ( ص ) در طول حياتش ادامه داشت ، و مصيبت جانكاه فرزند عزيزش - با وجود اينكه هنوز بوقوع نپيوسته - صحنهء زندگى او را تيره و تار كرده بود ؛ همچنين ، بر ما و كسانى كه او را براستى باور دارند و در ولايش صادق‌اند و عامل سنن اويند ، لازم و سزاوار است كه در اين مصيبت سنگين ، همواره اظهار همدردى و سوگوارى نمائيم ؛ و تا قيام قيامت ، بر جگر گوشهء پيامبر اعظم ( صلى اللّه عليه و آله و سلم ) ، گريه و ناله سر دهيم ! .\r\nفقيه « ابن مغازلى واسطى » در كتاب « المناقب » ، - كه نزد ما موجود است و للّه الحمد ! - حديثى نقل كرده كه :\r\n\r\n","description":"","footnote":"","page_name":" 220 ","page_number":225},
  {"content":"\r\n\r\n« در اطراف قبر - حسين - چهل هزار فرشته پريشان مو و غبارآلود ، تا قيامت بر او ميگريند ! . »\r\nو در نقل شيخ فقيه - حافظ ابو بكر زاغونى « 1 » - ، « هفتاد هزار فرشته » آمده است .\r\nاز اينكه خداوند تبارك و تعالى - مرقد پاك حسين - را كانون اندوه و زارى براى ملائكه قرار داده ؛ و از اينكه خون ويرا در ملاء اعلى ، بايگانى نموده است ! - خونى كه حسين جانباز ! در روز عاشورا با دست پر بسوى او اهدا كرد و قطره‌اى از آن ، به زمين نريخت ! ( چنان كه حديثش خواهد آمد ) - و از اينكه رسولخدا ( صلى اللّه عليه و آله ) ، در روز عاشورا ، خون او و خون اصحابش را در شيشه‌اى جمع‌آورى نمود و به آسمان ، بالا برد ( چنان كه در سوگوارى عاشورا خوانديد ) ، از همهء اينها ثابت مىشود كه اندوه و زارى بر سبط پيامبر - حسين - دامنه‌اش تا قيامت كبرى ، كشيده خواهد شد !\r\nتا هنگاميكه عزاى عمومى - حسين عزيز - در روز رستاخيز ، برگزار شود ، ريزش اشكها ادامه دارد ! . عزائيكه با شركت جميع مخلوقات ، در صحنهء محشر به پا ميگردد .\r\nزيرا ، مصيبت ، مصيبت محمّد ( صلى اللّه عليه و آله ) است ، محمّديكه سرور عالميان است .\r\nو اين - سوگوارى عمومى - زمانى صورت ميگيرد كه مادر داغديده‌اش - فاطمه ، دختر رسولخدا ( صلى اللّه عليه و آله ) - با جامه‌هاى خونين ، وارد محشر گردد ! .\r\n\r\n\r\n","description":"","footnote":"\r\n( 1 ) - عبيد اللّه بن نصر بن سرى زاغونى ، ابو محمد مؤدب ، در سال 514 وفات كرده و در هنگام فوت ، بيش از هشتاد سال داشت .\r\nحافظ « ابن جوزى » در - المنتظم - جلد 9 ، صفحه 220 ، شرح حالش را آورده و ميگويد :\r\n« وى ، از حفّاظ قرآن ، محتاط ، صالح ، خود نگهدار و مورد اطمينان بود . »\r\nحافظ « خوارزمى » اين روايت را از او ، در - المقتل - جلد 2 ، صفحه 169 آورده است .\r\n","page_name":" 221 ","page_number":226},
  {"content":"\r\n\r\nچنان كه اين واقعه را ، فقيه - ابن مغازلى - در « المناقب » ، و حافظ جنابذى حنبلى - ابن الاخضر « 1 » - در « معالم العتره » ، بطور مرفوع ، از طريق امير المؤمنين - على عليه السلام - با اين عبارت ، نقل كرده‌اند كه :\r\n( رسولخدا فرمود : )\r\n« وقتى دخترم - فاطمه - وارد محشر مىشود ، لباسهائى خونين ، با او است .\r\nسپس بپايه‌اى از پايه‌هاى عرش ، چنگ مىزند و عرض مىكند :\r\nاى جبّار ! ، بين من و قاتل فرزندم ، داورى كن !\r\nبخداى كعبه ، سوگند ! كه بنفع دخترم داورى مىكند . »\r\nاين حديث را « سيد محمود شيخانى مدنى » در كتاب خود - الصراط السوى - ، بر صحت گفتار « سليمان بن يسار هلالى « 2 » - » ، گواه آورده است .\r\nگفتهء - سليمان - چنين است :\r\n« سنگى را يافتند كه بر آن ، نوشته بود :\r\n\r\n\r\n","description":"","footnote":"\r\n( 1 ) - « ابو محمد ، عبد العزيز بن محمود جنابذى بغدادى ، كه در سال 611 وفات كرده ، حافظ ، ثقه و حجتى فاضل بود . و ما ، در بين شيوخ خود - چه در سفر ، چه در حضر - كسى را از حيث كثرت مسموعات ، معرفت بمشايخ خود ، حسن اصول ، و حفظ و اتقان ، مانند او نديديم .\r\nامين و متدين بود و روش نيكو داشت . » .\r\nاين ، قسمتى از مطالبى است كه - شذرات - در جلد 5 ، صفحه 46 و 47 ، در ثناى او آورده است .\r\n( 2 ) - « سليمان بن يسار مدنى » ، از بزرگان تابعين و از رجال - صحاح ستّ - است در پيشوائى ، وثاقت ، علم ، و فقه و امانتش ، اتفاق دارند . بسال 107 ، در سن 73 سالگى درگذشته است .\r\nدر اين باره بكتب زير ، مراجعه شود :\r\n« تاريخ كبير » بخارى ، جلد 2 ، قسمت 2 ، صفحه 42 .\r\n« طبقات ابن سعد » ، جلد 5 ، صفحه 130 .\r\n« الجرح و التعديل » ، جلد 2 ، قسمت 1 ، صفحه 149 .\r\n« تهذيب التهذيب » جلد 4 ، صفحه 228 تا 230\r\n","page_name":" 222 ","page_number":227},
  {"content":"\r\n\r\n لا بدّ ان ترد القيامة فاطم * و قميصها بدم الحسين ملّطخ\r\nويل لمن شفعاؤه خصماؤه * و الصور فى يوم القيامة ينفخ \r\nناگزير ، - فاطمه - ، وارد عرصهء قيامت مىشود ، در حالى كه پيراهنش ، به خون - حسين - ، آغشته است ! .\r\nواى ! بر آنكسانيكه شفيعانشان ، دشمنان مدّعى آنها است ! و - صور - در قيامت ، دميده خواهد شد . »\r\nنگهدارى خون و لباس مقتول ، نزد امّت عرب و امّتهاى ديگر ، اشاره باينست كه : هنوز قصاص و خونخواهى نشده است .\r\nدل مجروح ، بعد از خونخواهى ، التيام كامل مييابد .\r\nو خاطر پريشان ، با اجراى حكم عدالت ، ( از عقده‌هاى درونى ، خالى مىشود ) و آرامش مىپذيرد ، و اندوهش زائل و سوز درونيش ، خاموش ميگردد ! .\r\nو سيعلم الذين ظلموا أىّ منقلب ينقلبون .\r\n\r\n","description":"","footnote":"","page_name":" 223 ","page_number":228},
  {"content":"\r\n\r\n\r\nوظيفه‌ها و سنّتها\r\nاز اصوليكه با سنّت صحيح و معتبر ، ثابت شد ، فروعى منشعب ميگردد و وظائف و سنّتهائى بر آن ، مترتب مىشود بطوريكه هر مسلمان درستى - كه در تبعيّت از سنن پيامبر اعظم ( صلى اللّه عليه و آله ) ، راستگو باشد - جز پذيرفتن و به كار بردن و سيرهء جارى قرار دادن آنها ، چاره‌اى ندارد .\r\nاينك ، پاره‌اى از آن امور :\r\n1 - مصيبت اهل بيت پاك پيامبر را بمراتب ، بزرگتر از مصائب اهل بيت خود ، به حساب آورد .\r\nزيرا اين معنى ، ثابت شد كه : ايمان هيچ مؤمنى كامل نميشود ، مگر بعد از آنكه - عترت پيامبر - را دوست‌تر از عترت خود بدارد . و شدّت و ضعف مصائب هم ، به مقدار شدّت و ضعف دوستى و علاقه است .\r\n2 - هرگاه ، جوانان هاشمى - از فرزندان دو سبط پيامبر ، حسن و حسين - ، بر او بگذرند ، به ياد مصائب اهل بيت ، اشك بريزد .\r\n3 - روز ميلاد حسين ، روز شهادتش ، هنگام ديدن تربت او و هر زمان كه بكربلا وارد شود ، بر - حسين - گريه كند ! .\r\n( چرا چنين نباشد ) و حال آنكه قبل از وقوع اين مصيبت بزرگ ، پيامبر اعظم ، در سراسر حياتش ، گريان بود ! . و همسران او و صحابهء اوّلين نيز ، گريان بودند ! .\r\nو اين فاجعه ، صحنهء زندگى رسولخدا ( ص ) را تيره و تار كرد ! .\r\n\r\n","description":"","footnote":"","page_name":" 224 ","page_number":229},
  {"content":"\r\n\r\nگاه ، مىبينى - حسينش - را در برميگيرد ، به سينه مىچسباند ، با خاطرى پريشان بمجلس اصحاب ، وارد مىشود و از كشتنش خبر ميدهد !\r\nگاهى ، تربتش را بدست گرفته ، ميبويد ، زيرورو مىكند ، ميبوسد ! ، آن را بحضور جمعيت اصحاب ، ميآورد و اشك ميريزد . و پىدرپى ، مجالس سوگوارى در خانهء همسران خود برپا ميدارد ! .\r\nبنابراين ، حال آنحضرت ، بعد از اين واقعهء دردناك ، چگونه خواهد بود ! .\r\nكسانى كه براستى ، سنت پيامبر بزرگوار را پذيرفته‌اند ؛ سزاوار است كه در تمام قرون و ازمنه ، بر ريحانهء او - حسين - بگريند و عزاى او را ساعت بساعت ، در هر نسل و دودمان ، تا پايان روزگار ، سنّت خود قرار دهند .\r\nعلاوه بر اين ، لكّهء عار و ننگى در اثر اين جنايت فجيع ، بر دامن - امّت محمّد ( صلى اللّه عليه و آله ) - نشست ، نامش را ننگين ، و چهرهء تاريخش را سياه و ظلمانى كرد و تا ابد ، نقطهء ( تاريكى ) از جنايت ، براى خود باقى گذارد ! :\r\nچنين جنايت بزرگى كه از امّت محمّد ( صلى اللّه عليه و آله ) ، سر زده ، در هيچ امّت خداپرستى سابقه ندارد . تنها اين امّت است كه فرزند پيامبر خود را كشته و در بين خلق آسمانها ، اين جنايت ؛ بنام امّت اسلام ، تمام شده است . چنان كه جبرئيل و ساير فرشته‌ها ، در ضمن خبر شهادت - حسين - قتل ويرا بامّت اسلام ، نسبت دادند ! .\r\nو اين امّت ، تنها امّتى است كه به زبان پيامبرش ، مورد سبّ و لعن قرار گرفت .\r\nچنان كه ديده مىشود : « رأس الجالوت » بمحمد بن عبد الرّحمن - بنا بنقل « ابن سعد » - گفت :\r\n« بين من و - داوود - ، هفتاد پدر ، فاصله است . با اينحال ، يهوديان ، مرا تعظيم و احترام ميكنند و شما مسلمانان ، فرزند پيامبر خود را كشتيد ! . »\r\nبنابراين ، بر امّت اسلام ، لازمست كه در تمام روزگار بگريد ! تا كثافات اين تيره‌روزى و خوارى را با اشك چشم ، بشويد و از دامن خود ، آلودگيهاى اين\r\n\r\n","description":"","footnote":"","page_name":" 225 ","page_number":230},
  {"content":"\r\n\r\nمنقصت ذلّت‌بار را بزدايد و بدينوسيله پيامبر اسلام ( صلى اللّه عليه و آله ) را در اين مصيبت جانكاه ، تسليت گويد .\r\n4 - هر چند ، يك بار ، در بين خانواده‌اش ، اقامهء عزا كند ، تا آنها را به آن - خبر بزرگ ! - آگاه سازد .\r\n5 - هرگاه ، تربت - كربلاى حسين - را بدست گيرد ، آن را زيرورو كند ، ببويد و ببوسد ! .\r\n6 - تربت را در پارچه‌اى قرار دهد و در خانهء خود ، بعنوان - يادبود - از ريحانهء رسولخدا ( صلى اللّه عليه و آله ) نگهدارى كند ! .\r\nهمانطور كه امّ سلمه - امّ المؤمنين - ، در حضور رسول اللّه ( صلى اللّه عليه و آله ) ، چنين كرد .\r\n7 - روز عاشورا ( ى حسين ) را ، دوران - اندوه و زارى - قرار دهد . و در آن روز ، همانند رسولخدا ( صلى اللّه عليه و آله ) ، پريشان و غبارآلود باشد ! .\r\nرهبران دين ، بزرگان امّت ، مردمان موّجه و شخصيتهاى مذهبى - حتى پادشاهان ، وزراء و امرائى - را كه در حدود پنجاه سال پيش ، ما درك نموديم ، همواره در روزهاى عاشورا ، برعايت چنين سنّتى ملتزم بودند . بطوريكه آنها جز پريشانخاطر ، غبارآلود ، اندوهگين و اشكبار بر مصيبت - حسين شهيد - ديده نميشدند .\r\nاز روزيكه تمدّن مبتذل و بىاساس غرب - در كشورهاى اسلامى - رخنه يافت ، اين سنّت حسنه ، كه مرضىّ خدا و رسول او بود ، از ميان مسلمين ، رخت بربست و قربانى اوهام شد .\r\nو بلاد و ساكنينش ، تغيير ماهيّت دادند و چنان غربزده شدند كه پيروى سنّت نبى اعظم ( صلى اللّه عليه و آله ) ، برايشان گران آمد ، و از ايادى استعمار ، در ادامهء اين راه و روش ، خجالت كشيدند ، تا بتدريج ، اين - سنّت حسنه - بدست فراموشى و نسيان ، سپرده شد ! .\r\n\r\n","description":"","footnote":"","page_name":" 226 ","page_number":231},
  {"content":"\r\n\r\n8 - روز عاشورا ، با ديدهء گريان ، سينهء سوزان و دلى اندوهگين ، در كربلا حضور يابد ، و بپيامبر خود - كه در آن روز ، با آن حالت ، در كربلا حضور يافت - تأسّى جويد .\r\n( چنان كه حديثش گذشت . )\r\n* * * اينست - حسين - ما ! ، و عزاى او ! ، و تربت او ! ، و كربلاى او ! .\r\nو اما :\r\n\r\n","description":"","footnote":"","page_name":" 227 ","page_number":232},
  {"content":"\r\n\r\n\r\n[ شبهه سجده بر خاك 
  ]\r\n\r\nسجده ، و آنچه سجده بر آن جايز است ، و زمين را سجده‌گاه قرار دادن :\r\nيكى از واجبات نمازگذار ، اينست كه :\r\nبر زمين ، سجده كند .\r\n( و اين ، موضوعى است كه ) : تمام امت اسلام ، از صدر اول تا امروز ، بر آن اتّفاق دارند .\r\nو روايت مرفوعهء :\r\n« جعلت لي الارض مسجدا و طهورا »\r\n« زمين ، براى من ، مسجد و پاك‌كننده قرار داده شد »\r\nروايتى است كه مورد قبول تمام پيشوايان مذاهب اسلامى است ، و تا ممكنست بايد زمين ، - يا آنچه از زمين ميرويد - سجده‌گاه باشد . چنان كه حديثش خواهد آمد .\r\nاصحاب رسولخدا ، براى سجده ، ريگهاى مسجد را كه از تابش آفتاب نيمروز ، داغ ميشد در دست خود گردانده و خنك ميكردند - چنان كه حديثش بطور كامل خواهد آمد . - از اين مطلب ، چنين استفاده مىشود :\r\nمادام كه سجده بر زمين ، ممكن باشد - ولو با خنك نمودن آن ، بر چيز ديگر ، سجده جايز نيست .\r\nو همچنين از حديث زير ، وجوب سجده بر خاك ، تأييد مىشود .\r\nحديث ، اينست :\r\n\r\n","description":"","footnote":"","page_name":" 228 ","page_number":233},
  {"content":"\r\n\r\n« رسولخدا ( صلى اللّه عليه و آله ) ، در موقع حرارت و برودت ريگهاى مسجد ، جامه‌اى در زير دست خود ، پهن ميكرد . »\r\nزيرا در روايت نيست كه آنحضرت ، در محل سجده ، پارچه‌اى پهن كرده باشد .\r\nبنابراين ، سجدهء بر غير زمين ، جايز نيست .\r\nاما در صورتى كه - بخاطر حرارت فوق‌العاده - يا عذر ديگر - سجده بر زمين ، ممكن نباشد ، سجده بر غير زمين ، جايز مىشود .\r\nزيرا : ضرورت ، هر ممنوعى را مجاز ميسازد .\r\n\r\n« الضرورات تبيح المحظورات »\r\nو اما سجده بر روئيدنيها - باستثناء خوردنيها و پوشيدنيها - دليلش آن احاديثى است كه سجده بر « بوريا » ، « چوب خرما » و « حصير كوچك » را جايز ميشمارد .\r\nاز نظر اعتبار نيز بايد همينطور باشد .\r\nزيرا سجده ، عبارتست از : اظهار كوچكى و ذلت ، در برابر عظمت خداى سبحان و كبرياى او . و اين معنى ، با سجده بر خاك و به خاك ماليدن صورت و دماغ ، مناسبتر است . و چنين سجده‌اى ، انسان را بأصل خلقت خود ، بهتر توّجه ميدهد و خميرهء پست و فرومايهء او را بيادش ميآورد .\r\nآنخميره‌ايكه خلقتش از او ، برگشتش به او و بازگشتش نيز از او است .\r\nتا پند و عبرت گيرد و به ياد پستى اصل خود باشد .\r\nوقتى انسان ، بفرومايگى خود پى برد ، خضوع بيشترى به او دست ميدهد .\r\nهنگاميكه روح و باطن آدمى ، بذّلت و انحطاط خويش ، متوجه شد ، قهرا اعضاء و جوارحش ، بعبوديّت ، متمايل ميگردد . از تكبّر و انانيّت ، دورى ميجويد و با چشم بصيرت مييابد كه موجود سرشته از خاك ، جز بذّلت و مسكنت ، سزاوار نيست .\r\nاين اسرار و استفاده‌هاى معنوى را ، از جامه‌ها و فرشهاى بافته از پشم و حرير و ديبا و نظائر آن - كه وسائل آسايش و راحتى است - بهيچوجه ، نميتوان انتظار داشت .\r\n\r\n","description":"","footnote":"","page_name":" 229 ","page_number":234},
  {"content":"\r\n\r\nزيرا اين گونه تجمّلات ، در انسان ، حسّ تكبّر و احترام بنفس و تجبّر و استعلاء ايجاد مىكند ، و جامهء خضوع و خشوع را از بر انسان ، بيرون ميآورد .\r\nاينك ما ، آنچه را كه در « صحاح ستّ » و ساير كتب عمدهء « مسانيد و سنن » ، راجع بسنّت رسولخدا ( صلى اللّه عليه و آله ) ، - در آنچه سجده بر آن جايز است - ايراد شده ، تقديم ميكنيم ، و در پرتو انوار آن ، سير مينمائيم و آن را سنّت « لازم - الاتّباع » و طريق ثابت لا يتغيّر خود قرار ميدهيم .\r\nو آن ، بر سه دسته است :\r\n\r\n","description":"","footnote":"","page_name":" 230 ","page_number":235},
  {"content":"\r\n\r\n\r\nدستهء اول ، آن رواياتيكه بسجدهء بر زمين ، دلالت مىكند :\r\n1 - « زمين براى من ، سجده‌گاه و مايهء طهارت ، قرار داده شد . »\r\n« جعلت لي الارض مسجدا و طهورا » و در عبارت حديث - مسلم - چنين آمده :\r\n« زمين ، همه‌اش براى ما ، سجده‌گاه ، و هنگاميكه به آب ، دسترسى نداشته باشيم ، خاك آن براى ما وسيلهء طهارت قرار داده شد . »\r\n« جعلت لنا الارض كلها مسجدا و جعلت تربتها لنا طهورا ، اذا لم نجد الماء . »\r\nو در روايت - ترمذى - چنين آمده :\r\n« زمين ، همه‌اش براى من ، سجده‌گاه و وسيلهء طهارت ، قرار داده شد . »\r\n« جعلت لي الارض كلها مسجدا و طهورا » ( از : على ، عبد اللّه بن عمر ، ابو هريره ، جابر ، ابن عباس ، حذيفه ، انس ، ابو امامه و ابو ذر )\r\nو در روايت - بيهقى - دارد :\r\n« زمين ، براى من ، مايهء طهارت و سجده‌گاه قرار داده شد . »\r\n« جعلت لي الارض طهورا و مسجدا »\r\nو نيز ، در روايت ديگر - بيهقى - دارد :\r\n« زمين ، براى من ، پاكيزه و سجده‌گاه قرار داده شد . و هر كس ، در هر جا ،\r\n\r\n","description":"","footnote":"","page_name":" 231 ","page_number":236},
  {"content":"\r\n\r\nبا فرا رسيدن وقت نماز ، همانجا نماز بخواند . »\r\n« جعلت لي الارض طيبة و مسجدا ، و ايما ادركته الصلاة ، صلى حيث كان « 1 » »\r\n2 - پيامبر ( صلى اللّه عليه و آله ) بابوذر فرمود :\r\n« زمين ، براى تو ، سجده‌گاه است . بنابراين ، هر جا كه وقت نماز ، فرا رسيد ، نماز بخوان . »\r\n« الارض لك مسجد فحيثما أدركت الصلاة فصل « 2 » »\r\n3 - ابن عباس ، ميگويد :\r\n« پيامبر ( صلى اللّه عليه و آله و سلم ) ، در سجده ، سر به سنگ نهاد . »\r\n« إنّ النبىّ ( صلى اللّه عليه و آله و سلم ) سجد على الحجر » .\r\n- حاكم - آن را در « المستدرك » ، جلد 3 ، صفحه 473 ، نقل كرده است .\r\nاو ، و « ذهبى » ، آن را صحيح دانسته‌اند .\r\n4 - « ابو سعيد خدرى » ميگويد :\r\n« با دو چشم خود ديدم ، اثر آب و گل ، بر پيشانى و بينى رسولخدا ( صلى اللّه عليه و سلم ) بود . »\r\n« أبصرت عيناى رسول اللّه ( صلى اللّه عليه و سلم ) و على انفه و جبهته أثر الماء و الطين « 3 » »\r\n\r\n\r\n","description":"","footnote":"\r\n( 1 ) - « صحيح بخارى » ، جلد 1 ، صفحه 86 و 113 .\r\n« صحيح مسلم » جلد 2 ، صفحه 64 ،\r\n« صحيح نسائى » جلد 2 ، صفحه 32 .\r\n« صحيح ابو داوود » جلد 1 ، صفحه 79 .\r\n« صحيح ترمذى » جلد 2 ، صفحه 114 .\r\n« السنن الكبرى » جلد 2 ، صفحه 433 و 435\r\n( 2 ) - « صحيح نسائى » جلد 2 ، صفحه 32 .\r\n( 3 ) - « صحيح بخارى » ، ( جلد 1 ، صفحه 163 ، 198 ) و ( جلد 2 ، صفحه 253 ، 254 ، 256 ، 258 ، 259 )\r\n« سنن ابو داوود » ، ( جلد 1 ، صفحه 143 ، 144 )\r\n« السنن الكبرى » ( جلد 2 ، صفحه 104 ) .\r\n","page_name":" 232 ","page_number":237},
  {"content":"\r\n\r\n5 - « رفاعة بن رافع » بطور مرفوع ، آورده :\r\n« آنگاه ، ( نمازگذار ، ) تكبير ميگويد و به سجده ميرود ، و پيشانى را بر زمين ميگذارد تا مفاصل بدنش آرام گيرد . »\r\n« ثم يكبّر فيسجد فيمّكن جبهته من الارض حتى تطمئّن مفاصله و تستوى »\r\nاين روايت را - بيهقى - در « السنن الكبرى » جلد 2 ، صفحه 102 آورده است .\r\n6 - از « ابن عباس » ، « انس » و « بريدة » باسناد صحيح ، نقل شده كه :\r\n« سه چيز ، از جفاكارى است :\r\nالف - پاك نمودن پيشانى از خاك ، قبل از تمام شدن نمازش . . . »\r\n« ثلاثة من الجفاء : يمسح جبهته قبل ان يفرغ من صلاته »\r\nو در روايت - واثلة بن اسقع - آمده كه :\r\n« انسان ، نبايد پيشانى خود را از خاك بزدايد ، تا نمازش تمام شود . »\r\n« لا يمسح الرجل جبهته من التراب حتى يفرغ من الصلاة « 1 » »\r\n7 - « جابر بن عبد اللّه » ميگويد :\r\n« من ، با رسولخدا ( صلى اللّه عليه و سلم ) ، نماز ميخواندم . مشتى ريگ بر ميگرفتم و آنها را در دست خود ، خنك ميكردم و از شدّت حرارتشان ميكاستم ، تا بتوانم بر آن ، سجده كنم . »\r\nو در روايت - احمد - آمده :\r\n« با رسولخدا ( صلى اللّه عليه و سلم ) ، نماز ظهر ميخوانديم . من ، مشتى ريگ برداشتم و آن را از شدّت گرما ، از اين دست به آن دست كردم تا خنك شد . آنگاه ، بر آن ، سجده كردم . »\r\nو در عبارت حديث - بيهقى - آمده :\r\n« با رسولخدا ( صلى اللّه عليه و سلم ) ، نماز ظهر ميخواندم ، مشتى ريگ ، در\r\n\r\n\r\n","description":"","footnote":"\r\n( 1 ) - « بزاز » و « طبرانى » اين روايت را نقل كرده‌اند .\r\nبكتاب - مجمع الزوائد - صفحه 83 و 84 ، مراجعه شود .\r\n","page_name":" 233 ","page_number":238},
  {"content":"\r\n\r\nكف دست ميگرفتم ، خنك ميكردم و از شدّت حرارتش ميكاستم ، تا بتوانم هنگام سجده ، پيشانى بر آن نهم . »\r\nآنگاه - بيهقى - ميگويد :\r\n« شيخ ، گفته :\r\nاگر سجده بر لباس تن جايز بود ، بر لباس ، سجده ميكردند .\r\nزيرا اين ، آسانتر است از اينكه ريگها را دست بدست بگردانند و خنك كنند و باللّه التوفيق »\r\n( در اين باره ، بكتابهاى زير ، مراجعه شود : )\r\nمسند احمد ، جلد 1 ، صفحه 327\r\nالسنن الكبرى ، جلد 2 ، صفحه 105\r\n8 - « انس بن مالك » ميگويد :\r\n« ما ، در شدّت گرما با رسولخدا ( صلى اللّه عليه و سلم ) ، نماز ميخوانديم . يكى از ما ، سنگريزه‌ها را در دست ميگرفت ، وقتى خنك ميشد ، به زمين ميگذاشت و بر آن سجده ميكرد . »\r\n( السنن الكبرى ، جلد 2 ، صفحه 106 )\r\n9 - « خباب بن ارت » ميگويد :\r\n« برسولخدا ( صلى اللّه عليه و سلم ) ، شكايت برديم كه ريگهاى داغ ، دستها و پيشانى ما را ميسوزاند . حضرت ، توّجهى بشكايت ما نكرد . »\r\n( در اين باره ، بكتابهاى زير ، مراجعه شود : )\r\nالسنن الكبرى ، جلد 2 ، صفحه 105 ، 107\r\nنيل الاوطار ، جلد 2 ، صفحه 268\r\n10 - « عمر بن خطّاب » ميگويد :\r\n« شبى باران آمد . بامداد ، براى نماز صبح ، بيرون شديم . مردم - كه از مسيل ، عبور ميكردند . - سنگريزه‌ها را برميداشتند و در جيب خود ميگذاشتند ، براى\r\n\r\n","description":"","footnote":"","page_name":" 234 ","page_number":239},
  {"content":"\r\n\r\nاينكه روى آن ، نماز بخوانند .\r\nوقتى رسولخدا ( صلى اللّه عليه و سلم ) ، آن را ديد ، فرمود :\r\nچه خوب فرشى است !\r\nو اين ، ابتداء شروع ( داستان ) سنگريزه بود . »\r\n« ابو داود » ، از - ابن عمر - آورده كه گفت :\r\n« شبى باران آمد ، و زمين ، تر شد . مردم ، سنگريزه‌ها را در دامن خود ميگذاشتند و هنگام نماز ، زير خود ، پهن ميكردند . . . »\r\n( در اين باره ، بمدارك زير ، مراجعه شود : )\r\nابو داود ، جلد 1 ، صفحه 75 .\r\nالسنن الكبرى ، جلد 2 ، صفحه 440 .\r\n11 - عياض بن عبد اللّه قرشى ، ميگويد :\r\n« رسولخدا ( صلى اللّه عليه و سلم ) ، مرديرا ديد كه بر گوشهء عمامه‌اش - كه به پيشانى او ، افتاده بود - سجده مىكند ؛ با دست ، اشاره فرمود كه ؛ گوشهء عمامه را از پيشانيت بالا بزن . »\r\n( السنن الكبرى ، جلد 2 . صفحه 105 )\r\n12 - على - امير المؤمنين - فرمود :\r\n« وقتى نماز ميخوانيد ، عمامه را از پيشانى ، بالا بزنيد ، ( تا موقع سجده ، پيشانى بر زمين ، قرار گيرد . ) » .\r\n( السنن الكبرى ، جلد 2 ، صفحه 105 )\r\n13 - « نافع » ، ميگويد :\r\n« عبد اللّه بن عمر ، هر وقت با عمامه ، نماز ميخواند ، در موقع سجده ، عمامه را بالا ميبرد ، تا پيشانيش بر زمين ، قرار گيرد . »\r\n( السنن الكبرى ، جلد 2 ، صفحه 105 )\r\n\r\n","description":"","footnote":"","page_name":" 235 ","page_number":240},
  {"content":"\r\n\r\n14 - عبادة بن صامت ، هر وقت ، به نماز ميايستاد ، عمامه را از پيشانى رد ميكرد .\r\n( السنن الكبرى ، جلد 2 ، صفحه 105 )\r\n15 - « ابو عبيده » ميگويد :\r\n« ابن مسعود ، جز بر زمين ، سجده - يا نماز - ، بجا نميآورد . »\r\nاين روايت را - طبرانى - در « المعجم الكبير » خود ، و نيز - المجمع - جلد 2 ، صفحه 57 ، از « المعجم الكبير » نقل كرده است .\r\n16 - « ابراهيم ، هميشه بر - بردى - نماز ميخواند و بر زمين ، سجده ميكرد .\r\nپرسيديم :\r\n- بردى - چيست ؟ .\r\nگفت :\r\nحصير است . »\r\nاين روايت را - « طبرانى » در - المعجم الكبير - ، و « المجمع » جلد 2 ، صفحه 57 ، از - المعجم الكبير - آورده است .\r\n17 - « صالح بن حيوان سبائى » ميگويد :\r\n« رسولخدا ( صلى اللّه عليه و سلم ) ، مردى را در كنار خود ديد كه سجده مىكند و عمامه ، پيشانيش را پوشانده است . حضرت ، عمامهء او را بالا زد . »\r\n( بمدارك زير ، مراجعه شود : )\r\nالسنن الكبرى ، جلد 2 ، صفحه 105\r\n« نصب الرايه » تأليف - زيلعى - جلد 1 ، صفحه 386 .\r\n\r\n","description":"","footnote":"","page_name":" 236 ","page_number":241},
  {"content":"\r\n\r\n\r\nدستهء دوم رواياتيكه در صورت نبودن عذر ، سجده بر غير زمين را تجويز مىكند :\r\n1 - « انس بن مالك » ميگويد :\r\n« جدّه‌ام - مليكه - ، رسولخدا ( صلى اللّه عليه و سلم ) را بطعاميكه برايش طبخ كرده بود ، دعوت كرد . حضرت ، از آن غذا ميل فرمود .\r\nسپس گفت :\r\nبرخيزيد تا نماز را ( به جماعت ) بخوانيم . »\r\n« انس » ميگويد :\r\n« من ، روى حصيرى كه داشتيم ، ايستادم ، حصيرى بود كه از كثرت استعمال ، سياه شده بود . لذا قدرى آب ، بر آن پاشيدم .\r\nرسولخدا ( صلى اللّه عليه و سلم ) ، ايستاد و من بدنبالش صف ترتيب دادم .\r\n- يتيم - بدنبال آنحضرت و - پيرزن - بدنبال ما . »\r\nاين حديث را - بخارى - در صحيح خود ، جلد 1 ، صفحه 101 آورده است .\r\nو در - صحيح نسائى - جلد 2 ، صفحه 57 ، به اين عبارت آمده :\r\n« - امّ سليم - از رسولخدا ( صلى اللّه عليه و سلم ) ، خواهش كرد كه بمنزلش برود و در خانه‌اش نماز بخواند . تا او ، جاى نماز آن جناب را نمازگاه خود قرار دهد .\r\nحضرت ، به منزل او تشريف بردند . - امّ سليم - برخاست و بحصيرى آب پاشيد آن جناب ، روى آن به نماز ايستاد ، اهل خانه هم با آنحضرت ، نماز خواندند . »\r\nو « ابن ماجه » در - سنن - خود ، جلد 1 ، صفحه 255 ، چنين نقل كرده :\r\n\r\n","description":"","footnote":"","page_name":" 237 ","page_number":242},
  {"content":"\r\n\r\n« انس گفت :\r\nيكى از عموهايم براى پيامبر ، طعامى پخت . و بآنحضرت ، عرض كرد :\r\nدوست دارم در خانهء من ، غذا ميل فرمائيد و در خانه‌ام نماز بخوانيد .\r\nانس ميگويد :\r\nرسولخدا ، بخانه‌اش رفت . و در منزل ، حصيرى از حصيرهاى سياه شده ، بود .\r\nفرمود تا قسمتى از آن را جارو كردند و آب پاشيدند . آنگاه ، به نماز ايستاد و ما با او نماز خوانديم . »\r\nآنگاه ، - عبد اللّه بن ماجه - ميگويد :\r\n« فحل ، حصيرى است كه ( از كهنگى و كثرت استعمال ، ) سياه شده باشد . »\r\nو در - سنن بيهقى - جلد 2 ، صفحه 421 ، آمده كه :\r\n« رسولخدا ( صلى اللّه عليه و سلم ) ، غالبا در منزل - امّ سليم - ، بخواب قيلوله « 1 » ميرفت . و - امّ سليم - فرش چرمى برايش پهن ميكرد . و هنگاميكه عرق آنحضرت ميچكيد ، آن را ميگرفت و در عطردان خود ، ميريخت . و حصير كوچكى ميانداخت و آنحضرت ، روى آن نماز ميخواند . »\r\nو در - السنن - جلد 2 ، صفحه 436 ، به اين عبارت آمده :\r\n« رسولخدا ( صلى اللّه عليه و سلم ) ، خوش خلقترين مردم بود . چه بسا وقت نماز ، در خانهء ما بود و دستور ميداد ؛ فرشى را كه روى آن مىنشست ، جارو كنند و قدرى آب بر آن بپاشند .\r\nآنگاه ، به نماز ميايستاد و ما بدنبالش ميايستاديم . »\r\n- انس - ميگويد :\r\n« فرششان ، از شاخه‌هاى تازهء درخت خرما بود . »\r\nو باز ، در همان كتاب ( السنن ، ) به اين عبارت آمده :\r\n\r\n\r\n","description":"","footnote":"\r\n( 1 ) - خوابيدن هنگام ظهر را - قيلوله - گويند .\r\n","page_name":" 238 ","page_number":243},
  {"content":"\r\n\r\n« رسولخدا ( صلى اللّه عليه و سلم ) ، وارد خانه‌اى شد كه در آن ، حصير كهنه‌اى بود .\r\nقسمتى از آن را جارو كرد ، آب بر آن پاشيد و روى آن ، به نماز ايستاد . »\r\nو در حاشيهء - السنن - نوشته شده :\r\n« فحل ، حصيرى است كه از شاخه‌هاى تازهء درخت خرماى نر ، ميبافند . »\r\nاين روايت را - ترمذى - هم در صحيح خود ، جلد 2 ، صفحه 128 بطور خلاصه ، از - انس - نقل كرده كه :\r\n« فرشى از ما را آب پاشيدند و آنحضرت ، روى آن ، به نماز ايستاد . »\r\n2 - « ابن عبّاس » ميگويد :\r\n« رسولخدا ( صلى اللّه عليه و سلم ) ، همواره روى حصير كوچكى ، نماز ميخواند . »\r\n- صحيح ترمذى - جلد 2 ، صفحه 126 از - ابن العربى مالكى - ( كه خود ، پيشوائى است ) نقل مىكند كه :\r\n« خمره ، حصير نماز است . » .\r\n3 - « ابو سعيد خدرى » ميگويد :\r\n« برسولخدا ( صلى اللّه عليه و سلم ) وارد شدم ، ديدم بر حصيرى نماز ميخواند ، و بر همان ، سجده مىكند . »\r\n( صحيح مسلم ، جلد 2 ، صفحه 62 و 128 ) « 1 »\r\n4 - امّ المؤمنين - ميمونه - ( همسر رسولخدا ) ، ميگويد :\r\n« رسولخدا ( صلى اللّه عليه و سلم ) ، وقتى نماز ميخواند ، من در كنارش ميايستادم .\r\nچه بسا در هنگام سجده ، لباسش به من مىخورد . و همواره بر حصير كوچك ، نماز ميكرد . »\r\nدر اين باره ، بكتب زير ، مراجعه شود :\r\n\r\n\r\n","description":"","footnote":"\r\n( 1 ) - اين روايت را « ابن ماجه » در - السنن - جلد 1 ، صفحه 321 ، و « ترمذى » در - جامع - جلد 2 ، صفحه 127 ، نقل كرده‌اند . لكن در كتاب - جامع - ، « بر همان ، سجده مىكند » را ندارد .\r\n","page_name":" 239 ","page_number":244},
  {"content":"\r\n\r\n« بخارى » جلد 1 ، صفحه 101\r\n« مسلم » جلد 2 ، صفحه 128 .\r\n« ابن ماجه » جلد 1 ، صفحه 320\r\n« نسائى » ، جلد 2 ، صفحه 57\r\n« بيهقى » ، جلد 2 ، صفحه 421\r\n- مسلم - در جلد 1 ، صفحه 168 ، از عايشه نقل مىكند كه :\r\n« رسولخدا ( صلى اللّه عليه و سلم ) به من فرمود :\r\nحصير كوچك را از مسجد برايم بياور .\r\nعرض كردم :\r\nمن ، حائضم .\r\nفرمود :\r\nحيضت ، در دست تو نيست ! . »\r\n5 - « ابن عمر » ميگويد :\r\n« رسولخدا ( صلى اللّه عليه و سلم ) ، همواره بر حصير كوچك ، نماز ميكرد و بر همان ، سجده مينمود . »\r\nاين روايت را - طبرانى - هم در « الكبير » ، و هم در « الاوسط » ، آورده است .\r\n6 - امّ سلمه ، - امّ المؤمنين - ، ميگويد :\r\n« رسولخدا ( صلى اللّه عليه و سلم ) ، حصيرى و خمره‌اى داشت كه بر آن ، نماز ميخواند . »\r\nاين روايت را « ابو يعلى » و « طبرانى » نقل كرده‌اند . ( طبرانى هم در - كبير - و هم در - اوسط - آورده است ) .\r\nرجال - ابو يعلى - ، همگى ، رجال صحيح‌اند .\r\nو از - امّ حبيبه - ، مثل آن ، روايت شده . چنان كه در - المجمع - جلد 2 ، صفحه 57 ، موجود است .\r\n\r\n","description":"","footnote":"","page_name":" 240 ","page_number":245},
  {"content":"\r\n\r\n7 - « انس » ميگويد :\r\n« رسولخدا ، صلى اللّه عليه و سلم ، همواره بر حصير كوچكى نماز ميخواند ، و بر همان ، سجده ميكرد . »\r\nاين روايت را - طبرانى - در « الاوسط » و « الصغير » ، به چند سند ، نقل نموده كه برخى از آنها صحيح است . و رجال آن ، بطوريكه صاحب - المجمع - در جلد 2 ، صفحه 57 ، ميگويد ، همه موّثقند .\r\n\r\n","description":"","footnote":"","page_name":" 241 ","page_number":246},
  {"content":"\r\n\r\n\r\nدستهء سوم رواياتيكه در صورت داشتن عذر ، سجدهء بر غير زمين را جايز ميشمارد\r\n1 - « انس بن مالك » ميگويد :\r\n« وقتى با پيامبر ( صلى اللّه عليه و سلم ) ، نماز ميخوانديم . هر كس كه در اثر شدّت گرما نميتوانست پيشانى خود را بر زمين گذارد ، لباس خود را ميانداخت و بر آن سجده ميكرد .\r\n- بخارى - اين روايت را با عبارت زير آورده :\r\n« وقتى با پيامبر ( صلى اللّه عليه و سلم ) ، نماز ميخوانديم . بعضيها از شدّت گرما ، گوشهء لباس خود را در محل سجده ميانداختند ( و بر آن سجده ميكردند ) . »\r\n- مسلم - چنين نقل كرده است :\r\n« در شدّت گرما با پيامبر ( صلى اللّه عليه و سلم ) نماز ميخوانديم . وقتى كسى نميتوانست « 1 » پيشانى خود را بر زمين نهد ، ناگزير ، لباسش را پهن ميكرد و بر آن سجده مينمود . »\r\nدر عبارت ديگر دارد :\r\n« وقتى با پيامبر ( صلى اللّه عليه و سلم ) نماز ميخوانديم ، برخى از ما در اثر شدّت گرما گوشهء لباس خود را در محل سجده ميگذاشت . » « 2 »\r\n\r\n\r\n","description":"","footnote":"\r\n( 1 ) - ( در عبارت - مسلم - ، « لم يستطع » ) و در عبارت - ابن ماجه - ، « لم يقدر » است ( كه هر دو بمعنى - نميتوانست - به فارسى آمده است . )\r\n( 2 ) - « بخارى » ( جلد 1 ، صفحه 101 ) و « مسلم » ( جلد 2 ، صفحه 159 ) و « ابن ماجه » ( جلد 1 ، صفحه 321 ) و « ابو داود » ( جلد 1 ، صفحه 106 ) ، و « سنن دارمى » ( جلد 1 ، صفحه 308 ) و « مسند احمد » ( جلد 1 ، صفحه 100 ) و « السنن الكبرى » ( جلد 2 ، صفحه 106 ) و « نيل الاوطار » ( جلد 2 ، صفحه 268 )\r\n","page_name":" 242 ","page_number":247},
  {"content":"\r\n\r\nشوكانى در كتاب - نيل الاوطار - ميگويد :\r\n« اين حديث ، دلالت دارد كه :\r\nبخاطر محفوظ ماندن از حرارت زمين ، سجده بر لباس ، جايز است .\r\nو از اين مطلب ، چنين فهميده مىشود كه : اصل در سجده ، سجده بر زمين است .\r\nزيرا ، سجدهء بر لباس را به صورتى كه سجدهء بر زمين ، مقدور نباشد ، معلّق كرده است .\r\nبعضى از فقهاء - براى جايز بودن سجده بر لباسى كه نمازگذار ، در حال نماز ، دربردارد ؛ - به اين حديث ، استدلال كرده‌اند .\r\n- نووى - گفته :\r\nفتواى ابو حنيفه ، و اكثر فقهاء ، همين است . . . »\r\n2 - « انس بن مالك » ميگويد :\r\n« وقتى ، بهنگام ظهر . پشت سر رسولخدا ( صلى اللّه عليه و سلم ) ، نماز ميخوانديم ؛ براى محفوظ ماندن از شدّت گرما ، بر لباسهايمان سجده ميكرديم . »\r\nاين روايت را - ابن ماجه - در صحيح خود ، جلد 2 ، صفحه 216 ، آورده ، و امام - سندى - در شرح آن ، گفته است :\r\n« ظهائر جمع - ظهيرة - است ، كه به معناى - شدّت گرما در نيمروز - مىباشد .\r\nاينكه گفت :\r\n- بر لباسهايمان سجده ميكرديم -\r\nظاهرش همان لباسهائيست كه از روى ضرورت ، پوشيده بودند .\r\nچون ، در آنموقع معمولا لباس ، كم بود و مردم لباس اضافى نداشتند كه آن را در محل سجده پهن كنند .\r\nبنابراين ، روايت ، دلالت مىكند بر اينكه :\r\nجايز است نمازگذار ، بر همان لباسى كه بتن دارد سجده كند ؛ چنان كه فتواى جمهور ، همين است . . »\r\nروايتى كه از - ابن عبّاس - نقل شده ، بر همين معنى حمل مىشود .\r\n\r\n","description":"","footnote":"","page_name":" 243 ","page_number":248},
  {"content":"\r\n\r\nآن روايت ، چنين است :\r\n« ديدم رسولخدا ، هنگام نماز ، بر جامهء خود سجده ميكرد » « 1 »\r\n- بخارى - در صحيح خود ، جلد 1 ، صفحه 101 ، در باب « سجده كردن بر جامه ، هنگام شدت گرما » از - حسن - نقل كرده كه :\r\n« مردم ، بر عمامه و كلاه خود ، سجده مينمودند و در موقع سجده ، دستها را در آستين ميكردند . »\r\n\r\nبمطالب زير ، توجه فرمائيد :\r\nدر اين ميان ، حديثى وارد است كه فقهاء ، آن را نيز - هنگام ضرورت - بر جواز سجده بر لباس ، حمل كرده‌اند . با اينكه در آن از سجدهء بر لباس ، نامى بميان نيامده .\r\nآن روايت ، اينست :\r\n- ابن عبّاس - گفته :\r\n« رسولخدا ( صلى اللّه عليه و سلم ) را ديدم كه در يك بامداد سردى در كسائى سفيد رنگ ، نماز ميخواند . و با آن ، دست و پاى خود را از سردى زمين ، حفظ ميكرد . »\r\nو در نقل - احمد - چنين دارد :\r\n« رسولخدا ( صلى اللّه عليه و سلم ) را در يك روز بارانى ديدم كه هنگام سجده ، كسائى را كه بدوش داشت ، زير دستهايش قرار ميداد و بدينوسيله ، خود را از گل ، حفظ ميكرد . »\r\nو از - ثابت بن صامت - نقل شده كه :\r\n« رسولخدا ( صلى اللّه عليه و سلم ) ، در مسجد - بنى عبد الاشهل - نماز ميخواند ، و كسائى بدوش داشت كه خود را به آن پيچيده بود ، دستش را روى آن ميگذاشت و بدينوسيله از سردى ريگها ، آن را حفظ ميكرد . »\r\nو در نقل ديگر دارد :\r\n« آنحضرت را ديدم كه هنگام سجده ، دست خود را در لباسش ميگذاشت . »\r\n\r\n\r\n","description":"","footnote":"\r\n( 1 ) - اين روايت را - ابو يعلى - نقل كرده ، و - طبرانى - نيز در « الكبير » آورده است .\r\n","page_name":" 244 ","page_number":249},
  {"content":"\r\n\r\nو در نقل - ابن ماجه - دارد :\r\n« آنحضرت را ديدم كه در سجده ، دست خود را روى لباس ميگذاشت . » « 1 »\r\n« شوكانى » در كتاب - نيل الاوطار - ميگويد :\r\n« اين حديث ، دلالت دارد كه :\r\nدر صورت وجود عذر ، جايز است نماز گذار ، خود را با گوشهء جامه‌ايكه پوشيده است حفظ كند .\r\nاين عذر ، يا باران است - چنان كه در حديث ، آمده - و يا گرما و سرما است ، چنان كه در روايت « ابن ابى شيبه » ذكر شده .\r\nو حديث مورد بحث ، تصريح دارد بر اينكه :\r\nكسائى كه رسولخدا بر آن سجده ميكرد ، كساى دوشش بوده ( نه جامه‌اى جداگانه . ) . . . »\r\nما ، اين تفسير را صحيح نميدانيم . زيرا ظاهر حديث ، جز بر اين معنى ، دلالت ندارد كه ؛ رسولخدا ( صلى اللّه عليه و آله و سلم ) ، با كساء ، دست و پاى خود را از سرما حفظ ميكرد ، و اصلا اشاره‌اى به سجده و پيشانى ، در آن نيست . و نتيجهء آن ، همان چيزيست كه از حديث - عايشه - استفاده مىشود .\r\nحديث - عايشه - چنين است :\r\n« رسولخدا ، هنگام نماز ، هيچوقت زير پاى خود چيزى قرار نميداد ، مگر روزيكه باران آمد ، و آن جناب ، فرش چرمى زيرپاى خود پهن كرد . » « 2 »\r\nدر اين بين ، حديث مرفوعى است كه - احمد - آن را در « المسند » ، جلد 4 ، صفحه 254 ، از محمّد بن ربيعه ، از يونس بن حرث طائفى ، از ابى عون ، از پدرش ،\r\n\r\n\r\n","description":"","footnote":"\r\n( 1 ) - « سنن ابن ماجه » جلد 1 ؛ صفحه 321 و « السنن الكبرى » جلد 2 ، صفحه 108 ، و « نصب الرايه » جلد 1 ، صفحه 386 ، و « نيل الاوطار » جلد 2 ، صفحه 269 ، 270 .\r\n( 2 ) - اين حديث را « طبرانى » در - اوسط - ، و « بيهقى » در جلد دوم ( السنن ) صفحه 436 آورده‌اند . و « هيثمى » در - المجمع - جلد 2 ، صفحه 57 ، آن را ضعيف دانسته ، براى اينكه يكى از رجال سند ، - ابراهيم بن اسحاق ضبى - است .\r\n","page_name":" 245 ","page_number":250},
  {"content":"\r\n\r\nاز مغيرة بن شعبه ، بعبارت زير آورده است :\r\n« رسولخدا ( صلى اللّه عليه و سلم ) ، بر پوستين دبّاغى شده نماز ميخواند ، و يا مستحب ميدانست بر پوستين دبّاغى شده نماز بخواند . » « 1 » .\r\nاسناد اين روايت ، به كلى ضعيف است . و چنين روايتى صلاحيّت ندارد كه در فقه و احكام دين ، بدان استدلال شود . چون ، يكى از رجال آن ، - يونس بن حرث - است كه - احمد - درباره‌اش گفته :\r\n« احاديثش مضطرب است . »\r\nو - عبد اللّه بن احمد - گفته :\r\n« بار ديگر از پدرم حال ويرا جويا شدم ، گفت :\r\nضعيف است . »\r\nنقل است كه - ابن معين - گفته :\r\n« وى ، چيزى نيست ( و ارزشى ندارد ) . »\r\n- ابو حاتم - ميگويد :\r\n« قوى نيست . »\r\n- نسائى - گفته :\r\n« ضعيف است . »\r\n- نسائى - در جاى ديگر ، اظهار مىكند :\r\n« قوى نيست . »\r\nو - ابن ابى شيبه - ميگويد :\r\n« از - ابن معين - دربارهء او سؤال كردم ، گفت :\r\nهمواره ، او را بشدّت ، ضعيف ميشمرديم . »\r\n\r\n\r\n","description":"","footnote":"\r\n( 1 ) - « ابو داوود » ، در جلد 1 ، صفحه 106 ، و « بيهقى » در - السنن - جلد 2 ، صفحه 420 ، اين حديث را به همان اسناد آورده‌اند .\r\n","page_name":" 246 ","page_number":251},
  {"content":"\r\n\r\nو - ساجى - دربارهء او نظر ميدهد كه :\r\n« وى ، ضعيف است . چيزى كه هست بدروغگوئى متّهم نيست . »\r\n( تهذيب التهذيب ، جلد 11 ، صفحه 437 )\r\nو نيز ، در سند آن ، - ابو عون ، عبيد اللّه بن سعيد ثقفى كوفى - قرار دارد .\r\nچنان كه در - الجرح و التعديل - موجود است ، « ابو حاتم » به پسرش گفته :\r\n« وى ، مجهول است . »\r\nو - ابن حجر - ميگويد :\r\n« حديثش از مغيره ، مرسل است . »\r\nاز همهء اينها گذشته ، متن روايت ، از سجده و حكم آن ، ساكت است . و هيچ ملازمه‌اى بين نماز خواندن بر پوستين و سجدهء بر آن ، موجود نيست .\r\n\r\n","description":"","footnote":"","page_name":" 247 ","page_number":252},
  {"content":"\r\n\r\n\r\nحقّ مطلب !\r\nاين بود ، تمام رواياتيكه در « صحاح و مسانيد » ، بطور مرفوع و موقوف « 1 » ، دربارهء موضوع سجده ، وارد شده است . و ديگر حديثى نماند كه ما آن را ذكر نكرده باشيم .\r\nاين احاديث ، صراحت دارند بر اينكه اصل در سجده ، در صورت قدرت و امكان ، همه جاى زمين است ، و آنچه از روئيدنيهاى زمين ، ساخته مىشود ، در حكم تابع زمين است .\r\nچنان كه احاديث « خمره » ، « حفل » ، « حصير » و « بساط » ، بر آن دلالت دارد .\r\nدر صورتى كه عذرى در كار نباشد ، هيچ چيز ، جاى زمين و روئيدنيهاى زمين را نميگيرد .\r\nاما با وجود عذر ، و ممكن نبودن سجده بر زمين ، نمازگذار ميتواند بر لباسى كه بتن دارد سجده كند . ولى بر لباس منفصل ، - لباسى كه در تنش نيست - سجده كردن جايز نميباشد .\r\nزيرا در احاديث ، از سجدهء بر لباس منفصل ، ذكرى نشده است .\r\nو امّا سجدهء بر فرش ، سجاده ، گليم پشمى ، كركى ، حرير و امثال اينها ، و جامهء\r\n\r\n\r\n","description":"","footnote":"\r\n( 1 ) - حديث موقوف ، حديثى است كه قول يا فعل و يا تقرير يكى از اصحاب پيامبر را نقل كند ، بدون اينكه بمعصوم ، منتهى شود .\r\n( و يا اينكه قول ، يا فعل و يا تقرير ائمه معصومين ، صلوات اللّه عليهم اجمعين را نقل كند ) . ( مترجم )\r\n","page_name":" 248 ","page_number":253},
  {"content":"\r\n\r\nمتّصل ، دليلى كه سجدهء بر آنها را تجويز كند ، موجود نيست . و در سنّت ، مطلبى كه قابل استناد باشد ، هيچ ، ديده نميشود .\r\nاين ، - صحاح ستّ - است كه عهده‌دار بيان احكام دين است . مخصوصا بيان احكام نماز را - كه عمود دين است - بر عهده دارد . در هيچ يك از آنها ، يك حديث ، بلكه يك كلمه و حتّى يك اشاره هم بر جواز آن ، ديده نميشود .\r\nو همچنين ، در بقيّهء اصول حديث - از مسانيد و سننى كه در حدود سه قرن اوّل اسلام ، تأليف شده - اثرى كه بتوان ، بر جواز اين معنى ، بدان استدلال كرد ، ديده نميشود .\r\nنه حديث مرفوع ، نه موقوف ، نه مسند و نه مرسل .\r\nبنابراين ، جايز شمردن سجده بر فرش و سجاده و ملتزم بودن به آن ، و با آنها مساجد را براى سجده ، فرش كردن - چنان كه بين مردم ، متداول است - امر نامشروعى است كه پديد آمده ، و با سنّت خدا و رسول ، مخالف است .  وَ لَنْ تَجِدَ لِسُنَّةِ اللَّهِ تَبْدِيلًا *  .\r\nحافظ كبير ثقه - ابو بكر بن ابى شيبه - بسند خود ، در جلد دوم « المصنف » از سعيد بن مسيب ، و از محمد بن سيرين ، چنين نقل مىكند :\r\n« نماز خواندن بر فرش ، موضوع تازه‌ايست كه بعد از رسولخدا حادث گشته است . »\r\nاز پيامبر اكرم ، صلى اللّه عليه و آله و سلم ، بطريق صحيح ، نقل شده كه فرمود :\r\n« بدترين امور ، موضوعات تازه است .\r\nو هر موضوع تازه ، بدعت است ! »\r\n\r\n","description":"","footnote":"","page_name":" 249 ","page_number":254},
  {"content":"\r\n\r\n\r\n[ شبهه سجده بر تربت 
  ]\r\n\r\nاما سجده بر تربت كربلاء ! و سجده‌گاه ، قرار دادن آن :\r\nغرض اصلى - شيعه - از سجده بر تربت كربلاء ، مستند به دو اصل محكم و وابسته به دو پايهء استوار است :\r\n1 - خوبست كه نمازگذار ، كوشش كند ، تربتى پاك و پاكيزه كه بطهارتش يقين دارد ، براى سجدهء خود ، انتخاب نمايد .\r\nاين خاك ، از هر زمين كه باشد و از هر گوشه‌اى از نواحى عالم ، بدست آمده باشد .\r\nتمام نقاط زمين ، در اينجهت ، يكسانند . و هيچ قسمتى را - در موضوع سجده - بر ديگرى امتيازى نيست .\r\nچنان كه نمازگذار ، دربارهء بدن ، لباس و محل نماز ، مقيّد به طهارت است ، همانطور هم ، محل سجدهء خود را در تمام حالات ، خاك پاك ، انتخاب مىكند . خواه در سفر باشد ، خواه در حضر . بخصوص ، اگر در مسافرت باشد .\r\nزيرا اطمينان به پاكى هر زمين كه انسان وارد مىشود - و بخواهد بر آن سجده كند - در همه جا ميّسر نيست .\r\nچگونه ميّسر باشد ؟ و حال آنكه در شهرها ، روستاها ، مسافرخانه‌ها ، هتلها ، كاروانسراها ، پاركينگها ، محوطهء منازل ، فرودگاهها ، ايستگاههاى مسافرين و وسائل نقليه و منازل غربا ، افراد گوناگون از فرق مختلف ، - مسلمان و غيرمسلمان - وارد\r\n\r\n","description":"","footnote":"","page_name":" 250 ","page_number":255},
  {"content":"\r\n\r\nميشوند ، در بين آنها افراد اوباش و لاابالى وجود دارد كه بموضوع طهارت و نجاست ، اهميّت نميدهند .\r\nپس چه مانعى دارد كه مسلمان ، رعايت احتياط كند ؟ و پيوسته تربت پاكى را - كه بطهارتش ، اطمينان دارد - براى سجده ، با خود داشته باشد ، تا يقين حاصل كند كه سجدهء نمازش بر خاكهاى آلوده و نجس - كه مانع تقرّب به خدا است - واقع نشده است ؟ زيرا سجدهء بر خاك آلوده و نجس را سنّت ، اجازه نميدهد . و با ملاحظهء آنهمه تأكيد در طهارت بدن و لباس نمازگذار و نهى از نماز در جاى زباله ، كشتارگاه ، قبرستان ، راههاى عمومى ، حمام و خوابگاه شتران « 1 » و آنهمه امر بتطهير مساجد و پاكيزه كردن آن « 2 » ، سجدهء بر خاك آلوده و نجس را - عقل سليم - هم نمىپذيرد .\r\nو گويا همين نظر صائب ، و همين فكر ارزندهء دينى را رجال ورع و تقوى و فقهاى قرون اول اسلام نيز ، اتخاذ كرده بودند .\r\nچون ، مىبينيم تابعى فقيه ، و دانشمند بزرگ و ثقهء عظيم « مسروق بن الاجدع » « 3 » - كه در بزرگيش همه اتفاق دارند - اين احتياط پسنديده را رعايت مينمود . و در سفرهايش براى سجده ، پاره خشتى را با خود برميداشت .\r\n\r\n\r\n","description":"","footnote":"\r\n( 1 ) - سنن ابن ماجه ، جلد 1 ، صفحه 252 ، و مسانيد و سنن ديگر .\r\n( 2 ) - سنن ابن ماجه ، جلد 1 ، صفحه 256 ، و مصادر ديگر .\r\n( 3 ) - مسروق بن الاجدع ، عبد الرحمن بن مالك همدانى ، ابو عايشه ، كه در سال 62 وفات كرده از بزرگان تابعين و از رجال - صحاح ستّ - است . از « ابو بكر » ، « عمر » ، « عثمان » و « على » ، روايت مىكند . وى فقيه ، عابد ، ثقه و صالح ، و از اصحاب « ابن مسعود » - كه سنّت را بمردم ، تعليم ميكردند - محسوب ميشد .\r\nبطوريكه در - طبقات ابن سعد - آمده ، در دم مرگ ، گفته است :\r\n« بارالها ! مرگ ، مرا درنيابد در حالى كه روشم با سنّت رسولخدا ( صلى اللّه عليه و سلم ) و ابو بكر و عمر ، تطبيق نكند . »\r\nدر اين باره ، بكتب زير ، مراجعه شود :\r\n« تاريخ كبير » بخارى ، جلد 4 ، قسمت 2 ، صفحه 35 . و « طبقات ابن سعد » جلد 6 ، صفحه 50 تا 56 . و « الجرح و التعديل » - ابن ابى حاتم - جلد 4 ، قسمت 1 ، صفحه 396 ، و « تهذيب التهذيب » جلد 10 ، صفحه 109 تا 111 .\r\n","page_name":" 251 ","page_number":256},
  {"content":"\r\n\r\nشيخ المشايخ ، حافظ ثقه ، پيشوا و مرجع سنّت در عصر خويش ، - ابو بكر بن ابى شيبه - در جلد دوم كتاب خود ، « المصنّف » ، در باب « كسانى كه در كشتى ، براى سجده كردن ، چيزى با خود برميداشتند » اين موضوع را به دو سند با عبارت زير آورده :\r\n« - مسروق - هر موقع ، سفر ميكرد ، با خود ، پاره خشتى را در كشتى ميبرد تا بر آن سجده كند . »\r\nاين ، همان اصل اولى است كه - شيعه - بدان تكيه مينمايد .\r\nاصلى است كه در زمان صحابهء اولين و تابعين نيز ، سابقه داشته است .\r\n2 - و اما اصل دوم :\r\nبدون شك ، اعتبار عقلائى ( كه خود ، قاعدهء متداولى است ، ) ايجاب مىكند كه زمينها نسبت به يكديگر برترى داشته باشد . و در نتيجه ، آثار و شئون مختلفى در برميگيرد و نظرها دربارهء آن ، گوناگون ، جلوه مىكند . و اين خود ، امر طبيعى و عقلى است كه بين همهء امتها شايع و معمول است .\r\nحكومتها ، سلطنتها و پادشاهان دنيا بدون استثناء ، عملا آن را قبول دارند .\r\nزيرا بخاطر نسبتها و اضافات ، زمينها و بناها و اماكن ، داراى مزيّت و خصوصيّتى مىشود كه بسبب آن مزيّت ، بر آن زمينها ، مقرراتى جارى ميگردد . و اين مزيّت ، منشأ اعتبار احكامى است كه تخلّف و چشم‌پوشى از آن ، جايز نيست .\r\nآيا ملاحظه نميكنيد ؛ زمينهائيكه مورد بهره بردارى دولتها است ، ميدانها ، سالنها ، خانه‌ها ، و اداراتيكه مربوط به آنها است ، خصوصا آنچه بدربار سلطنت ، منسوب بوده و بنام شاه ، معروف است ، داراى اعتبار خاصى است ؟ . و امتياز و حكم مخصوصى دارد كه بر افراد ملت ، رعايت حرمت آن - بر طبق قوانينى كه در اين باره جعل مىشود - واجب و لازم است .\r\nهمانند اين مزايا و اختصاصات ، در اراضى و بناهائى كه بخدايتعالى ، نسبتى دارد جريان پيدا مىكند ، و براى آنها ، شئون و احترامات و احكام و لوازم و روابط خاصى است كه هيچ خداپرستى ، چاره‌اى جز رعايت آن ندارد .\r\n\r\n","description":"","footnote":"","page_name":" 252 ","page_number":257},
  {"content":"\r\n\r\nو كسى كه در زير پرچم توحيد و اسلام ، زندگى مىكند ، به هيچ عذرى ، از رعايت و حفظ آن احكام و شئون ، نميتواند شانه خالى كند .\r\nبسبب اين اعتبار متداول و مورد اتّفاق است كه براى - كعبه و حرم - ، حكم خاصّى ملحوظ شده ، و نسبت به دو مسجد شريف - مسجد الحرام و مسجد النبى - احكام مخصوصى ، منظور گرديده است .\r\nو همچنين ، ساير مساجد ، معابد ، كنيسه‌ها و كليساها كه نام خدا در آنها برده مىشود ، در حرمت و كرامت ، تطهير و تنجيس ، و منع ورود به آنها در حال جنابت و حيض و نفاس ، در شرع مقدس ، مقررات خاصى دارد . يكى از خصوصيات اين اماكن مقدسه اينست كه به هيچ نحو ، خريد و فروش آنها جايز نيست و در هيچ حال ، مجوّزى براى نقل و انتقال آنها تصور نميشود .\r\nبر خلاف ساير موقوفات عمومى - منسوب بافراد انسانى - كه در برخى موارد ، خريد و فروش و تبديل بأحسن آنها امكان‌پذير است . باضافه ساير حدود و مقرراتيكه اين اماكن شريف ، باعتبار انتساب بملك الملوك ، پروردگار جهانيان ، دارا ميباشند .\r\nمكه مكرمه را حرم أمن ، قرار دادن ، و مردم را بسوى آن متوجه ساختن ، و از نواحى دوردست به قصد زيارت آن كوچ كردن ، و اينهمه مناسك و آداب را براى آن لازم شمردن ، و حتى نسبت بگياهان تر و خشك آن ، احكامى مقرر داشتن ، همه و همه ، چيزى جز آثار - نسبت و اضافه - نيست ، و مقرراتيست كه آن اعتبار عقلائى را محقق ميسازد و ثابت مىكند كه خداوند متعال ، از بين زمينها ، اين قطعه را برگزيده است .\r\nو همچنين ، مدينه منوره را حرم محترم الهى شمردن ، و نسبت به آن و اهل آن و خاك آن و كسى كه بر آن وارد شود و آنها كه در آنجا دفن شوند - در سنّت شريف نبوى - اين همه احترام ، قائل شدن ، فقط بخاطر انتسابى است كه اين سرزمين ، به خداوند تعالى دارد و بسبب اينست كه اين سرزمين ، پايتخت پيامبر اعظم ، حضرت ختمى مرتبت ( صلى اللّه عليه و آله و سلم ) است .\r\nاين اعتبار عقلائى ( يا قانون انتساب و اضافه ) ، چنان كه از مختصات شرع مقدس\r\n\r\n","description":"","footnote":"","page_name":" 253 ","page_number":258},
  {"content":"\r\n\r\nنيست - بلكه از امور طبيعى و عادى است كه اسلام ، آن را امضاء نموده - همينطور نيز ، اختصاص بسنجش تفاضل اراضى ندارد . و اين خود ، قاعده‌ايست متداول ، در مقام برترى دادن چيزى بر چيز ديگر ؛ در جميع موارد .\r\nاز پيامبران و فرستادگان الهى ، و اوصياء و اولياء و صدّيقين و شهداء گرفته ، تا طبقات مختلف مؤمنين ، و هر چه در آن ، فضل و برترى نسبت به چيز ديگر ، در منطق اسلام - تصور شود .\r\nبلكه اين اصل ، محور دايرهء وجود و مايهء قوام هر موجود است . بطوريكه تمايلات در امور ، به آن منتهى مىشود و پيوندها و محبتها و ارتباطات ، از آن پديد ميآيد .\r\nچنان كه عوامل دشمنى و كينه هم ، از همين اصل - اضافه و انتساب ، - ناشى ميگردد .\r\nو ريشهء هر اختلاف و دوئيت ، همين اصل است . چنان كه اساس هر وحدت و همبستگى و صلح و همزيستى مسالمت‌آميز ، بر اين پايه استوار است .\r\nو اين اصل ، زيربناى جريان دانشگاهها و آموزشگاههاى اجتماعى است .\r\nو تشكيل دولتها ، اختلاف حكومتها ، و پيدايش رقابتها ، شرور ، زدوخوردها و جنگهاى خونين ، از آثار آنست .\r\nدر پرتو اين اصل ، ملل و قبايل ، باحزاب مختلف ، تقسيم ميشوند و بدين سبب جمعيتها و دسته‌هاى سياسى ، فزونى مييابد .\r\nبا توجه به همين اصل ، در امور دين و دنيا ، مؤسساتى پيريزى مىشود . تمركز مجامع دينى ، علمى ، اجتماعى ، ملى ، نژادى ، حزبى ، سياسى ، و هرگونه قبض و بسط ، حركت و سكون ، جدائى و اتحاد ، و دورى و نزديكى ، از آن سرچشمه ميگيرد .\r\nآن حكومت همگانى جهانى ، كه با نيرو و قهر و غلبه ( در تمام ادوار ) بر كليهء جوامع بشرى حاكم است و هيچ فردى در هيچ زمان از تحت نفوذ آن خارج نبوده و نخواهد بود ، همانا حكومت « ياء نسبت » است كه قوام دين و دنيا به آنست و رشتهء نظم انسانيت ، و قوانين عمومى اجتماعى ، و مقامات افراد بشر ، به آن ، منتهى ميگردد .\r\n\r\n","description":"","footnote":"","page_name":" 254 ","page_number":259},
  {"content":"\r\n\r\nبشر ، با فزونى افرادش - بدون استثناء - بوسيلهء آن ، مسيرش تعيين مىشود .\r\nو در تحت شعاع نفوذ آن ، مقهور است . و در غل و زنجير آن ، اسير ، و بدام آن گرفتار است .\r\nهيچ راه گريزى برايش نيست . رتق و فتق امور ، بدست آنست .\r\nآرى « ياء نسبت » است كه بالا ميبرد و به پستى مينشاند ، پيوند ميدهد و ميگسلد ، نزديك مىكند و دور ميسازد ، ميگيرد و مىبخشد ، عزيز مىكند و خوار ميسازد ، پاداش ميدهد و بكيفر مىرساند ، بزرگ مىكند و كوچك ميسازد .\r\nهمين « ياء نسبت » است كه سربازى گمنام را مكرم و محترم و بزرگ مىكند ، بطوريكه در نزد دولت و ملت ، سزاوار هرگونه تجليل و بزرگداشت مىشود . گلها و شكوفه‌ها بر آرامگاهش نثار ميگردد و تا ابد - در صفحهء تاريخ - بنيكى از او ياد مىشود .\r\n« ياء نسبت » است كه گرفتاريها و سختيها در برابرش آسان ميگردد و به ميزان سنجش آن ، انسان ، مصيبتهاى سنگين و حوادث ناگوار را تحمل مىكند و در مقابلش از بذل جان و مال ، دريغ ندارد .\r\n« ياء نسبت » است كه رسول اللّه ( صلى اللّه عليه و آله ) را وادار مىكند ؛ پس از مرگ صحابى بزرگوار - عثمان بن مظعون - بر جسد او بوسه زند و بر گونه‌هايش اشك جارى شود ، [ چنان كه از عايشه بما رسيده است « 1 » 
  ] .\r\n« ياء نسبت » است كه پيامبر ( صلى اللّه عليه و آله ) را بگريهء بر فرزندش - حسين - دعوت مىكند ، تا جائى كه آنحضرت ، آنهمه مجالس سوگوارى برپا ميسازد ، و تربت - كربلا - را ميبويد و ميبوسد . . . [ چنان كه حديثش را خوانديد . 
  ]\r\n« ياء نسبت » است كه ، امّ سلمه - امّ المؤمنين - را وادار مىكند تربت كربلا را\r\n\r\n\r\n","description":"","footnote":"\r\n( 1 ) - اين روايت را ، ابو القاسم - عبد الملك بن بشران - در امالى خود ، و ابو الحسن على بن جعد جوهرى ، در جلد دهم مسند خود ، و حاكم نيشابورى ، در جلد سوم - المستدرك - و حفاظ و بزرگان ديگر ، نقل كرده‌اند .\r\n","page_name":" 255 ","page_number":260},
  {"content":"\r\n\r\nدر پارچه به‌پيچد . و براى - فاطمه صدّيقه - روا ميدارد كه تربت پاك مزار پدرش را بردارد و ببويد .\r\n« ياء نسبت » است كه در - روز جمل - بر قبيلهء « بنى ضبّه » حكم مىكند كه پشكل شتر امّ المؤمنين - عايشه - را جمع كنند و بشكنند و ببويند ( چنان كه - طبرى - نقل كرده است ) .\r\n« ياء نسبت » است كه امير المؤمنين ، على عليه السلام را - هنگاميكه وارد كربلا مىشود - وا ميدارد ، مشتى از تربت آن بردارد و ببويد و چنان گريه كند كه زمين از اشك ديدگانش تر شود ، و بگويد :\r\n« ( در روز قيامت ) ، از اين سرزمين ، هفتاد هزار نفر ، محشور شوند كه بدون حساب ، وارد بهشت ميگردند . »\r\n[ اين روايت را - طبرانى - نقل كرده ، و - هيثمى - در كتاب « المجمع » جلد 9 ، صفحه 191 ، گفته كه : رجال آن ، همه موثقند . 
  ]\r\n« ياء نسبت » است كه مردى از بنى اسد را وادار مىكند ، - تربت حسين - را ببويد و بگريد .\r\n« هشام بن محمد » ميگويد :\r\n« وقتى آب ، بقبر - حسين - بستند ، بعد از چهل روز ، آب فرو نشست و اثرى از قبر ، باقى نماند .\r\nدر اين هنگام ، باديه‌نشينى ، از قبيلهء - بنى اسد - آمد و از خاك زمين ، مشت ، مشت ، برميداشت و مىبوئيد تا بقبر - حسين - رسيد ، شروع كرد بگريه كردن ، و گفت :\r\nپدر و مادرم فداى تو باد ! . در حال حيات ، چقدر خوشبو بودى ، و بعد از مرگ ، تربتت خوشبو است ! .\r\nآنگاه ، گريه كرد و اين بيت را سرود :\r\n ارادو اليخفوا قبره عن عداوة * و طيب تراب القبر ، دلّ على القبر \r\n\r\n","description":"","footnote":"","page_name":" 256 ","page_number":261},
  {"content":"\r\n\r\n از دشمنى ، خواستند كه قبرش را پنهان كنند ، * و حال آنكه بوى خوش تربتش ، راهنماى مزارش گرديد « 1 » » \r\nبنابراين ، هر يك از افراد بشر ، هر كس كه باشد ، و در هر زمان و مكان كه باشد ، - و با اختلافاتيكه در قيافه و نژاد بشر ، موجود است ، - از هر نژاد و بهر قيافه كه باشد ، خواه ناخواه ، اسير اين حكومت و گروگان اين الفاظ است :\r\nروح من ، بدن من ، اهل من ، فرزند من ، خويشاوند من ، ارحام من ، عائله من ، تجارت من ، كيش من ، ملت من ، طائفهء من ، مبدأ من ، خانهء من ، ملك من ، حكومت من ، راهنمايان من ، سروران من ، و هزاران موضوعات ديگرى كه به خود ، نسبت ميدهد .\r\nاين انتساب ، بطور كلّى طعمه‌ايست در چنگال حكومتها ، دولتها ، جمعيتها ، دسته‌ها ، طوايف ، ملتها ، قبايل ، احزاب ، گروههاى مختلف مذهبى ، پادشاهان ، قواى حاكمه ، و . . .\r\nبه مجرد اينكه - نسبت و اضافه - در چيز جزئى يا كلّى ، فردى يا اجتماعى ، تحقق پيدا كرد ، قهرا آثار و احكامى بر آن مترتب خواهد شد كه احدى را گريزى از آن نيست .\r\nجز اينكه در مقابلش خضوع كند و سر فرود آورد و بمقتضاى آن ، قيام كند و مقيّد باشد .\r\nو اين ، خود بحثى جدّى و سودمند است كه بسيارى از مشكلات اجتماعى را با آن ، ميتوان حل كرد . خواه مشكلات اصولى و اعتقادى ، خواه عقده‌هاى ناشى از كينه و محبت ، و مشكلات مذهبى ، مقررات شرعى ، فلسفهء عبادات ، مقدسات و شعائر اسلام ، و احترامات و كرامات و مقاماتيكه اعتبار شده است .\r\nبعد از اين بيان كافى ، سرّ فضيلت تربت مقدس - كربلا - و مقدار انتساب آن بخدايتعالى ، و ميزان حرمت آن و حرمت صاحبش از نظر نزديكى بخداى علّى أعلى براى محقق آزاد و بيدار ، كاملا روشن ميگردد .\r\n\r\n\r\n","description":"","footnote":"\r\n( 1 ) - بتاريخ « ابن عساكر » ، جلد 4 ، صفحه 342 . و - كفايهء - « حافظ كنجى » صفحه 293 مراجعه شود .\r\n","page_name":" 257 ","page_number":262},
  {"content":"\r\n\r\nبا اين بيان ، راجع بتربت ( كربلا ) چه تصور دارى ؟\r\nتربتيكه آرامگاه شهيد راه خدا و بزرگ فرمانده لشكر حقّ است كه در پيشگاهش جانبازى كرد .\r\nتربتيكه آرامگاه حبيب خدا و فرزند حبيب او است .\r\nتربت آرامگاه كسيست كه دعوت و رهبريش بسوى خدا است . كسى كه نهضتش براى خدا است ، و جان و مال و اهلش را در راه او فدا كرد . كسى كه براى برافراشتن كلمهء حق ، نشر توحيد ، تحكيم معالم دين و تثبيت طريق حق ، خون دلش را به كف نهاد .\r\nكداميك از پادشاهان و امپراطورهاى دنيا از اول خلقت آدم ، تاكنون ، فرماندهى از جان گذشته ، پاك ، كريم ، باوفا ، صادق ، بزرگوار و شريف و بىنظير ، مانند حسين جانباز - كه سپهسالار شهيدان صفا و اخلاص كربلا است - داشته‌اند ؟ .\r\nچرا خداوند ، بچنين قائدى مباهات نكند ؟\r\nچرا خون او را - در آن روز كه حسين ، با دست خود ، به طرف آسمان پاشيد - نگاه ندارد ، و از ريختنش به زمين ، جلوگيرى نكند ؟ « 1 »\r\n\r\n\r\n","description":"","footnote":"\r\n( 1 ) - حافظ - خطيب بغدادى - باسناد خود ، و حافظ - ابن عساكر - در « تاريخ الشام » جلد 4 ، صفحه 338 باسناد خود از خطيب ، و حافظ - كنجى - نيز در « الكفاية » صفحه 284 ، از حسن مثنى ، از مسلم بن رياح - آزاد شدهء امير المؤمنين عليه السلام - مضمون آن را چنين روايت كرده‌اند :\r\n« روزيكه - حسين - شهيد شد ، من با او بودم . تيرى به صورتش آمد .\r\nبه من فرمود :\r\nمسلم ! دست خود را زير خون بگير .\r\nمن ، گرفتم . وقتى دستهايم پر شد ،\r\nفرمود : بريز بدستم .\r\nخونرا بدستهاى حضرت ، ريختم . آن جناب ، دو دست خود را به طرف آسمان ، بلند كرد و گفت :\r\nپروردگارا ! براى فرزند - دختر پيغمبرت - خونخواهى كن . »\r\n- مسلم - ميگويد :\r\n« از آن خون ، قطره‌اى به زمين نيفتاد . »\r\nجمعى از حفاظ ، حديث ديگرى نقل كرده‌اند كه :\r\n« وقتى كه تير ، به بالاى گلوى - حسين عليه السلام - آمد ، آنحضرت ، خونرا به آسمان پاشيد . »\r\n","page_name":" 258 ","page_number":263},
  {"content":"\r\n\r\nچرا نام او را در زمين و آسمان ، جاودانى نگرداند ؟ و حال آنكه او محبّت و عشق خدا را در سويداى قلبش جايگزين كرده بود !\r\nچرا در - عاشوراى حسين ! - دنيا ، تيره‌وتار نشود ؟\r\nچرا خداوند ، آثار سخط و غضب خود را - روز شهادتش - در چهرهء عالم هستى ، نمايان نكند ؟ .\r\nچرا زمين و آسمان ، در عزايش نگريند ؟ - چنان كه گروهى از حفّاظ ، از « ابن سيرين » روايت كرده‌اند . -\r\nچرا در آن روز ، آسمان ، خون نبارد ؟ - چنان كه حديثش ، متواتر آمده است . -\r\nچرا خداوند ، فرشتگان مقرّبش را - با خاك كربلا و پيام مخصوص - نزد نبيّش نفرستد ؟ .\r\nو چرا رسولخدا ( صلى اللّه عليه و آله و سلم ) ، آنخاك را نبويد و نبوسد ؟ و سراسر عمرش به ياد آن نباشد ؟ و آن را بعنوان - ياد بود ، - در خانهء خود نگهدارى نكند ؟ .\r\nاى مسلمان واقعى !\r\nدر مقام تقرب جستن به خدا - هنگام نمازهاى شبانه‌روز - آيا سجده كردن بچنين تربتى از سجدهء بر خاك و زمين پاك ديگرى بهتر و شايسته‌تر نيست ؟ .\r\nآيا سجده بچنين تربتى ، از سجده بر فرش و سجّاده - كه معلوم نيست در چه كارگاهى بافته شده - بهتر و مناسبتر نيست ؟ . و حال آنكه در سنّت ، هيچ مجوّزى براى سجده بفرش و سجّاد ، ديده نميشود .\r\nآيا براى تقرّب و نزديكى به خدا و خضوع و خشوع در پيشگاه او ، شايسته‌تر و مناسبتر اين نيست كه انسان ، پيشانى و صورتش را بر تربتى نهد ، كه در سراسر وجود آن ، درسهاى دفاع از خدا و مظاهر قدس او است ؟\r\nتربتى كه جلوه‌گاه حمايت از ناموس خدا - ناموس مقدس اسلام - است .\r\nآيا باسرار و رموز - سجده بر زمين ، - سازگارتر اين نيست كه بتربتى سجده شود كه در آن ، يكدنيا رمز و عظمت و كبريائى خداى جلّ و علا نهفته است ؟ و رموز\r\n\r\n","description":"","footnote":"","page_name":" 259 ","page_number":264},
  {"content":"\r\n\r\nعبوديت و اظهار ذلّت در برابر او ببهترين و روشنترين مظاهرش ، جلوه‌گر مىباشد ! .\r\nآيا سزاوارتر اين نيست كه انسان ، بتربتى سجده كند كه در آن ، دلائل آشكار توحيد و نشانه‌هائى از خودگذشتگى در برابر او است ؟ ، تربتى كه برّقت قلب ، به مهر درون ، بعاطفه و محبّت ، دعوت مىكند ! .\r\nآيا بهتر و برتر اين نيست كه سجده‌گاه انسان ، از تربتى انتخاب شود كه در چهرهء آن ، چشمه‌سارهائى از خون ، جوشيدن گرفته و برنگ محبّت خدا ، رنگاميزى شده و براساس سنّت خدا و ولاى ناب او ، سازمان يافته است ؟ .\r\nتربتى كه سرشته از خون كسيست كه خداوند جليل ، پاكش دانسته و دوستيش را پاداش رسالت حضرت ختمى مرتبت ، قرار داده است ! .\r\nتربتى كه با خون سرور جوانان بهشت ، خمير شده است ، سروريكه محبوب خدا و رسول او ، و امانت محمد ( صلى اللّه عليه و آله ) ، در نزد امّت اسلام است . - چنان كه در سنّت نبوى آمده -\r\nبنابراين دو اصل ، ما ، قطعات و پاره‌هائى از تربت كربلا - به شكل مهر ، - همراه برميداريم و بر آن ، سجده ميكنيم . چنان كه فقيه پيشين اسلام ، - مسروق بن الاجدع - پيوسته ، همراه خود ، پاره خشتى از خاك مدينه منوّره برميداشت و بر آن ، سجده مينمود .\r\nاين مرد ، ( مرد كوچكى نبود ) . خود ، تربيت شدهء خلفاى راشدين و فقيه مدينه بود . در آنجا به كار تدريس سنّت ، اشتغال داشت . و دامن او از لوث بدعت ، مبّرا است .\r\n[ و حافظ ، ابن عساكر ، در - تاريخ شام - در شرح‌حال « ابو الحسن ، على ابن عبد اللّه عباسى » باسناد خود ، چنين روايت مىكند :\r\n« ابو الحسن ، بكسان خود - در مكه معظمه - نوشت :\r\nقطعه‌اى از سنگ - كوه مروه - براى من بفرستيد كه در اوقات نماز ، به آن سجده كنم . »\r\nاين داستان را « سيد سمهودى » در كتاب - وفاء الوفاء - نقل كرده است .\r\nابو الحسن ، على بن عبد اللّه عباسى ، كسى استكه در زهد و تقوى ، نام نيكو داشت\r\n\r\n","description":"","footnote":"","page_name":" 260 ","page_number":265},
  {"content":"\r\n\r\nو از عصر خود تا امروز ، در ميان اهل سنّت ، بر اثر كثرت عبادت و نماز ، به - سيد سجّاد - ناميده مىشود . عظمت ، فقاهت و ديانت مستقيم او ، زينت‌بخش صفحهء تاريخ گشته است .\r\nو عمل اين فقيه دانا ، تابع سنّت پيامبر اكرم ( صلى اللّه عليه و آله ) بوده و هيچ بدعتى در آن متصور نيست « 1 » 
  ]\r\nاصولا ، در كداميك از اين دو اصل ، موضوعى بىپايه و ناراحت‌كننده موجود است ؟\r\nو كداميك از آنها با نداى قرآن كريم ، سازگار نيست ؟ يا با سنّت خدا و سنّت رسولش مخالف است ؟ .\r\nو كداميك از آن دو ، بىسابقه و ناشناخته است ، تا بدعت شمرده شود ؟\r\nو كداميك از دايرهء حكم عقل و منطق و اعتبار ، بيرون است ؟ .\r\n( و تازه ) ، سجده بر تربت كربلا ، - نزد شيعه - از واجبات نيست ، نه واجب شرعى و دينى ، نه واجبيكه مذهب ، الزام كرده باشد . بر خلاف آراء آنان كه شيعه و عقايدش را به خوبى نشناخته‌اند ، هيچيك از شيعيان تاكنون بين تربت كربلا و خاكهاى ديگر ، در رواديد سجده بر آن ، امتيازى قائل نشده است و اختيار تربت كربلا فقط بخاطر اعتبارى است كه عقل ، آن را نيكو ميداند و در نزد عقل و منطق و اعتبار ، شايسته‌تر است - چنان كه گذشت - .\r\nبسيارى از بزرگان مذهب ، در سفرها - غير از تربت كربلا - چيزى كه بر آن ميتوان سجده كرد همراه خود براى سجدهء نماز برميدارند ؛ از قبيل حصير پاك و نظيف و سجّاده‌اى از بوريا كه بپاكيش اطمينان دارند .\r\nبا توّجه به اين دو اصل قويم و رعايت احتياط و احترام آن دو ، بعقيدهء ما ، بر اهالى دو حرم شريف - مكه و مدينه - و كسانى كه به اين دو ساحت قدس ، پناهنده\r\n\r\n\r\n","description":"","footnote":"\r\n( 1 ) - عبارات داخل كروشه ، از اضافات مؤلف ، بر ترجمهء فارسى كتاب است .\r\nدر اصل عربى ، از آن ذكرى نشده است .\r\n","page_name":" 261 ","page_number":266},
  {"content":"\r\n\r\nشده‌اند ، واجب است كه مهرها و تكه‌هائى از تربت اين دو مكان ، براى سجده ، با خود ، همراه داشته باشند ، تا از طرفى شئون اين دو اصل ، رعايت شده باشد و از طرف ديگر ، خود را از ناراحتى شدّت گرما و حرارت شديد ريگهاى مسجد شريف ، در اوقات ظهر ، رهائى بخشند . هم در حضر بر آن سجده كنند ، هم در سفر ، سجده‌گاهى پاك و مبارك ، با خود داشته باشند ، تا بسيرهء سلف صالح ، همانند زاهد شهير ، ابو الحسن ، على بن عبد اللّه عباسى « 1 » و فقيه ( بزرگ ) ، « مسروق بن الاجدع » تأسّى كنند ، - چنان كه حديثش گذشت - .\r\n( علاوه بر اين ، بايستى از اين مهرها ) در دسترس زائرين ، حجاج و واردين به آن ديار مقدّس بگذارند ، تا امّت اسلامى ، آن را در سفر و حضر ، سجده‌گاه خود انتخاب كنند ، و آن را بعنوان يادبودى از خدا و رسول و مهبطهاى وحيش با خود دارند ، تا هرگاه بر آن نظر كنند ، آنها را به ياد خدا و پيامبرش وادارد . و از آن ، بوى توحيد و نبوّت ، استشمام كنند . و كانون نورى در خانه‌هاى مسلمين باشد تا قلبها از آن ، نورانى گردد و دلهاى صاحبدلان ، بدان روشنى گيرد . و مسلمانان ، هرجا كه باشند ، با سجدهء بر آن تربت ، به خداوند تعالى تقرّب جويند ، تربت برترين بقعه‌ايكه خداوند بعنوان مركز أمن و أمان و خانهء عظمت و كرامت ، براى خود برگزيده و براى پيامبرش آرامگاه و حرمى مبارك قرار داده است .\r\nعلاوه‌براين ، در تربت - دو حرم شريف - ، دعوتى است بزرگ و نيرومند و جهانى ، بسوى اسلام و كعبهء عبادتش ، و پايتخت پيامبر و سنّتش .\r\nذالك و من يعظّم حرمات اللّه فهو خير له عند ربه .\r\n\r\n\r\n","description":"","footnote":"\r\n( 1 ) - عبارت « زاهد شهير ، ابو الحسن ، على بن عبد اللّه عباسى » از اضافات مؤلف محترم ، بر ترجمهء فارسى كتاب است .\r\n","page_name":" 262 ","page_number":267},
  {"content":"\r\n\r\n\r\nآخرين گفتار ما\r\nاين است محبّت ما ، اينست حسين ما ، اينست سوگوارى او ، اينست كربلاى او ، و اينست تربت وى و آن ، سجده‌گاه ما است . و خدا ، پروردگار ما است ، و راه و روش ما ، راه و روش پيامبر ما است ، و للّه الحمد .\r\n« چرا به خداوند و حقايقى كه از جانب او است ، ايمان نياوريم در صورتى كه مايليم ؛ پروردگار ما ، ما را در زمرهء افراد شايسته و صالح ، قرار دهد . »\r\n« براى اينكه دانايان و علما بدانند كه آن ، حقيقتى است از جانب خدا و به آن ، ايمان آورند و دلهايشان در برابرش مطيع و خاضع شود ، و بيقين ، خداوند ، مؤمنين را به راه راست ، هدايت مىكند . » « 2 »\r\n* * * ( 1 ) -  وَ ما لَنا لا نُؤْمِنُ بِاللَّهِ وَ ما جاءَنا مِنَ الْحَقِّ وَ نَطْمَعُ أَنْ يُدْخِلَنا رَبُّنا مَعَ الْقَوْمِ الصَّالِحِينَ . \r\n( سورهء مائده ، آيهء 84 )\r\n\r\n\r\n","description":"","footnote":"\r\n( 2 ) -  وَ لِيَعْلَمَ الَّذِينَ أُوتُوا الْعِلْمَ أَنَّهُ الْحَقُّ مِنْ رَبِّكَ فَيُؤْمِنُوا بِهِ فَتُخْبِتَ لَهُ قُلُوبُهُمْ وَ إِنَّ اللَّهَ لَهادِ الَّذِينَ آمَنُوا إِلى صِراطٍ مُسْتَقِيمٍ .  ( سورهء حج ، آيهء 54 )\r\n","page_name":" 263 ","page_number":268},
  {"content":"\r\n\r\nمژده و تشكر ، از طرف مديريّت كتابخانهء عمومى - الامام ، امير المؤمنين عليه السلام - ( نجف اشرف - عراق )\r\nاين كتاب نفيس ، با ترجمهء فارسى آن ، بسرمايهء بعضى از مردان نيكوكار خيرانديش - كه افتخار عضويت گروه مؤسسين كتابخانهء « الامام ، امير المؤمنين عليه السلام » را دارند - چاپ شده است .\r\nخداوند ، از طرف امّت شايستهء اسلام ، كوشش پىگيرشانرا سپاسگزارى كند .\r\nو در برابر همّت بلنديكه در خدمت بعلم و دين ، و زنده كردن ميراث علمى سودمند و نشر سنّت صحيح - در مجامع دينى - از خود نشان ميدهند ، اجر فراوان ، عطا فرمايد .\r\nبه زودى ، چهارمين نشريهء كتابخانه ، منتشر خواهد شد كه در خلال آن ، اخبار مسرّتبخشى از سفرهاى فرخنده و پىدرپى - ببلاد تركيه و سوريه - موجود است .\r\nاين سفرها ، براى آگاه شدن از كتابخانه‌هاى بزرگ و گرانبهائيكه مملّو از آثار و نفائس است انجام شد .\r\nسپاس خدا را ! كه در نتيجهء اين مسافرتها ، كتابخانهء « الامام ، امير المؤمنين عليه السلام » - كه امّ المكتباتست - بصدها جلد از اصول علم ، فقه ، تفسير و حديث ، آراسته گرديد .\r\nاين كتابها عبارتست از :\r\n\r\n","description":"","footnote":"","page_name":" 264 ","page_number":269},
  {"content":"\r\n\r\n« فوائد » ، « مسندها » ، « جزوه‌ها » ، « امالى » و گلچينهائى از نسخه‌هاى نفيس خطّى كه ؛ در قرون اول اسلام ، نوشته شده و مراكز علمى و فرهنگى و دينى ما - در عراق و ايران - از آنها خالى بود . و رجال علم و پيشروان فضيلت ، سخت به آنها نيازمند بودند و علاقه داشتند كه بدانها دست يابند ، تا از نعمتهاى سودمند و گواراى آن ، بهرهء وافر گيرند .\r\nو انشاء اللّه تعالى ، به زودى زود در آن نشريه ، فهرستى از اسامى آن نفائس و كتب تازه و بىمانند را باهل تحقيق ، تقديم ميداريم .\r\nو ما التوفيق الّا باللّه و عليه توكلت .\r\n\r\n","description":"","footnote":"","page_name":" 265 ","page_number":270},
  {"content":"\r\n\r\nموضوعاتيكه در اين كتاب ، آمده است : صفحه\r\n1 - ترجمهء مقدمهء نسخهء عربى 4 تا 17\r\n2 - معناى حب و بغض 20\r\n3 - دوستى خدا از نظر اسلام . 21 تا 23\r\n4 - دوست داشتن رسولخدا ( صلّى اللّه عليه و آله ) 24 تا 27\r\n5 - دوست داشتن خاندان رسول اللّه ( صلّى اللّه عليه و عليهم ) 28 تا 37\r\n6 - پاره‌اى از انگيزه‌ها و موجبات دوستى اهل بيت عليهم السلام . 38 تا 46\r\n7 - اهل بيت ، امانند براى اهل زمين . 47 تا 52\r\n8 - دوستى امّت ، قاصر است از حدود اقتضاى انگيزه‌هاى آن . 53 تا 54\r\n9 - در محبّت اهل بيت ، غلّوى متصور نيست . 54 تا 56\r\n10 - حسين عليه السلام . سوگوارى و كربلايش . 56 تا 63\r\n11 - سوگوارى ، در روز ولادت حسين عليه السلام . 64 تا 67\r\n12 - سوگوارى دايه‌اش - امّ الفضل - 68 تا 76\r\n13 - سوگوارى سالگرد ميلاد . 77 تا 81\r\n14 - سوگوارى در خانهء امّ سلمه - امّ المؤمنين - 82 تا 86\r\n15 - سوگوارى ديگر در خانهء امّ سلمه . 87 تا 94\r\n16 - سومين سوگوارى ، در خانهء امّ سلمه . 95 تا 107\r\n17 - سوگوارى در خانهء عايشه - امّ المؤمنين - 108 تا 123\r\n18 - چهارمين سوگوارى در خانهء امّ سلمة . 124 تا 129\r\n\r\n","description":"","footnote":"","page_name":" 266 ","page_number":271},
  {"content":"\r\n\r\n19 - سوگوارى در خانهء زينب - امّ المؤمنين - 130 تا 134\r\n20 - پنجمين سوگوارى در خانهء امّ سلمه . 135 تا 139\r\n21 - سوگوارى ديگر ، در خانهء امّ سلمه . 140 تا 156\r\n22 - ( باز ، ) سوگوارى ديگر ، در خانهء امّ سلمه . 157 تا 161\r\n23 - سوگوارى ديگر ، در خانهء عايشه . 162 تا 165\r\n24 - ( باز ، ) سوگوارى ديگر ، در خانهء عايشه . 166 تا 170\r\n25 - سوگوارى ، در منزل امير المؤمنين عليه السلام . 171 تا 172\r\n26 - سوگوارى ، در مجمع اصحاب . 173 تا 178\r\n27 - سوگوارى ديگر ، در بين جمعى از صحابه . 179 تا 183\r\n28 - سوگوارى ، در منزل رسولخدا ( صلّى اللّه عليه و آله ) 184\r\n29 - امير المؤمنين ، در كربلا ، مجلس سوگوارى به پا نمود ! 185 تا 192\r\n30 - صورت ديگر ، از سوگوارى كربلا . 193 تا 195\r\n31 - اسنادى دگر ، براى سوگوارى كربلا . 196 تا 197\r\n32 - سوگوارى رسولخدا ، در كربلا - روز عاشوراء - 198 تا 204\r\n33 - اسناد ديگر ، از سوگوارى روز عاشوراء 204 تا 212\r\n34 - سومين اسناد ، از سوگوارى عاشوراء 213 تا 217\r\n35 - پايان دوران سوگوارى . 218 تا 223\r\n36 - وظيفه‌ها و سنّتها . 224 تا 227\r\n37 - سجده و آنچه كه سجده بر آن صحيح است . 228 تا 249\r\n38 - سجده بر تربت كربلا . 250 تا 262\r\n39 - آخرين گفتار ما . 263\r\n40 - مژده و تشكر ، از طرف مديريت كتابخانهء عمومى - الامام ، امير المؤمنين عليه السلام 264 تا 265\r\n\r\n\r\n","description":"","footnote":"","page_name":" 267 ","page_number":272}
  ]