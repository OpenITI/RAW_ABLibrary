[
  {"content":"\r\n14 نور پاك ( عليهم السلام )\r\n3 . زندگى صديقه طاهره ( عليهم السلام )\r\nاسوه زنان جهان\r\nدكتر عقيقى بخشايشى\r\n","description":"","footnote":"","page_name":" 281 ","page_number":1},
  {"content":"\r\nبسم الله الرحمن الرحيم\r\n","description":"","footnote":"","page_name":" 282 ","page_number":2},
  {"content":"\r\nمؤسسهء انتشارات نويد اسلام\r\n14 نور پاك ( عليهم السلام )\r\nزندگى صديقهء طاهره ( ع )\r\nناشر : انتشارات نويد اسلام / حروفچينى و صفحه بندى : متين نگار\r\nانتشار : تابستان 1381 / نوبت چاپ : اول\r\nليتوگرافى : اهل بيت ( ع ) / چاپ : بهار / صحافى : الجواد\r\nتيراژ : 2000 نسخه / قيمت : 550 تومان\r\nشابك : 9 - 97 - 6485 - 964\r\nكليه حقوق براى ناشر محفوظ است .\r\nنشانى :\r\nتهران ، رو به روى دانشگاه ، خيابان 12 فروردين ، كوچه نوروز ، پلاك 6 ، انتشارات فراهانى / 6405932\r\nقم ، پاساژ قدس ، طبقه همكف ، پلاك 111 ، انتشارات نويد اسلام / 7743462\r\nتبريز ، سازمان تبليغات اسلامى / 9 - 5272003\r\nمشهد ، انتشارات عليزاده / 50332\r\n","description":"","footnote":"","page_name":" 283 ","page_number":3},
  {"content":"\r\n","description":"","footnote":"","page_name":" 284 ","page_number":4},
  {"content":"\r\n","description":"","footnote":"","page_name":" 285 ","page_number":5},
  {"content":"\r\n","description":"","footnote":"","page_name":" 286 ","page_number":6},
  {"content":"\r\n","description":"","footnote":"","page_name":" 287 ","page_number":7},
  {"content":"\r\nشناسنامهء مبارك حضرت فاطمه ( ع )\r\nنام مبارك : فاطمه ( ع )\r\nكنيهء شريف : ام ابيها\r\nالقاب مبارك : زهراء\r\nنام پدر بزرگوار : محمد ( ص )\r\nنام مبارك مادر : خديجهء كبرى\r\nتاريخ ولادت : 20 جمادى الثانى يا 5 بعثت\r\nسال شروع امامت : -\r\nسن شروع امامت : -\r\nمدت امامت : ياور امام معصوم بود\r\nمدت عمر مبارك : 18 سال\r\nتاريخ شهادت : 3 جمادى الثانيه سنه 11 ه\r\nعلت شهادت : صدمات وارده / توسط ثانى يا قنفذ\r\nمحل دفن : مدينه طيبه\r\nتعداد فرزندان : 3 پسر و 2 دختر\r\n","description":"","footnote":"","page_name":" 288 ","page_number":8},
  {"content":"\r\nبخش اول\r\nولادت صديقهء طاهره ( عليه السلام )\r\n","description":"","footnote":"","page_name":" 289 ","page_number":9},
  {"content":"\r\n","description":"","footnote":"","page_name":" 290 ","page_number":10},
  {"content":"\r\nبخش اول / ولادت صديقهء طاهره ( ع ) . . .\r\nآفتاب ، از كجا طلوع مىكند ، از كجا نور مى افشاند ، و پرتو پر تلألؤ خود را ، از كجا همچون\r\nبارانى از پولك‌هاى طلايى و ذراتى از گرد نقره و قطراتى از شبنم عطر آگين ، فرو\r\nمىپاشد ؟ . . .\r\nاگر بر خاستگاه آفتاب طبيعت ، افق‌هاى سيمابگون پهنهء جهان ما است ، آفتاب\r\nمعنويت و روحانيت ، خانه اى ديگر بر خاستگاهى ديگر دارد : خانهء محمد ( صلى الله عليه وآله ) رسول\r\nخدا ، پيامبر اسلام ، و آخرين پيامبر الهى ، خانهء نور و جايگاه آفتاب معنويت است . . .\r\nاينجا ، اين خانهء كوچك وساده ، اما در عين حال شكوهمند و پر جلال - كه شكوه\r\nو جلال آن ، نه در عظمت ساختمان كه در عظمت صاحب آن و عزت ساكنان آنست -\r\nخانه اى است كه آفتاب معنويت و روحانيت ، در آن تجسم پيدا مىكند و آفتاب طبيعت ،\r\nاين چراغ پر فروغ منظومهء شمسى ، با چشم حسرت بدان مىنگرد . . .\r\nو دو گستره ء انوار همين آفتاب زرتاب است كه آن اختر تابناك عصمت و طهارت ،\r\nيعنى فاطمه زهرا ( عليه السلام ) چشم به جهان مى گشايد ، تا چشم جهان را به تماشاى جمال پر\r\nجلال خود ، خيره سازد . . .\r\n. . . آرى ، فاطمه زهرا ( عليه السلام ) آن اختر تابان عصمت و طهارت ، در خاندان نور ، در خانهء\r\nوحى ، در فرودگاه فرشتگان آسمان ، در منزلگه جبرئيل ، در مشرق رسالت و تقوى چشم\r\nبه جهان گشود ، و جهان اسلام و افق معنويت و روحانيت را با طلوع مسعود وجود مبارك\r\nخويش ، نورى ديگر و فروغى ديگر بخشيد . . .\r\nاو در خانه اى چشم به جهان گشود كه چشمان پر انتظار جهان انسانيت ، در درازاى\r\nزمانها ، و در فراخناى مكانها ، بدان دوخته شده است . خانه اى كه چشم جهان و چشم\r\nتاريخ به شعاعهاى پر نور و گرم و گرمى بخش فروغ تربيتهاى آن و روشنايى تعليمات\r\nو اشراقات آن ، خيره مانده است . خانه اى كه با همهء كوچكى و سادگى اش ، مكتب پر\r\nعظمت و پر جلال و انسان ساز جهان انسانيت است . خانه اى كه جايگاه و پايگاه يگانه\r\nمعلم راستين جامعهء انسانيت ، در آن قرار داده شده است ، خانهء محمد ( صلى الله عليه وآله ) خانهء پيامبر\r\n","description":"","footnote":"","page_name":" 291 ","page_number":11},
  {"content":"\r\n\r\nخانهء معلمى كه خود به مكتب نرفت و خط ننوشت ، لكن به غمزه مسأله آموز صد و صدها\r\nمدرس شد .\r\nآرى ، اينجا خانهء پيامبر و تولدگاه ستارهء پر فروغ خاندان رسالت ، و سازندهء گهوارهء\r\nامامت و سمبل پاكى و عصمت بود . . . فاطمهء زهرا ( عليه السلام ) دوران كودكى وصباوت را در اين\r\nخانه گذراند ، در اين خانه و در مهد تربيت و تحت ارشادهاى مستقيم پيامبر اسلام ( صلى الله عليه وآله ) ،\r\nيگانه مربى جهان بشرى تربيت يافت و خوشا بر كودكى كه خداوندگار زمين و زمان\r\nو آفريدگار هستى و جهان ، چنين آموزگارى را براى تربيت و ارشاد او برگزيند و سايهء مهر\r\nو عطوفتش را بر سر او بگسترد ، آموزگارى بر قلهء رسالت و پيامبرى در اوج آموزگارى\r\nو مهر و عطوفت كه خود شايسته ترين پدر جهان و بايسته ترين تربيت دهنده ء افراد بشر\r\nو نسلهاى انسان ، در گستره ء زمين و زمان است .\r\nپدر فاطمه\r\nدر باره ء پدر بزرگوار و عاليقدر فاطمه \" س \" ، به راستى چه مى توان گفت ؟ كه از فرط\r\nعظمت و جلال و شكوه و جمال او لب از گفتن و قلم از نوشتن فرو مى ماند . تاريخ جهان\r\nدر پى شناختن چنين پدرى قد علم كرده و در طول قرنها ، نسل در پى نسل ، زبان\r\nوصفش گشوده اند . ليكن تاريخ هنوز در خم كوچهء اول درمانده و بشريت هنوز بيان\r\nنخستين كلام وصف او را به پايان نبرده است .\r\nراستى اين است كه بيان خصلتها و خصوصيات پيامبر ، و بر زبان آوردن توصيف\r\nصفات او ، جدا از شناخت قدرت آفريدگار و بيان آن ميسر نيست . از اين رو چه بهتر كه ما\r\nنيز به ذكر يكى از كلمات بليغ آسمانى بسنده كنيم ، آنجا كه خداوند ، خلق و خوى پيامبر\r\nو روش زندگى او را ، با صفتى شايسته توصيف مىكند ، و با اين وصف بىبديل ، قدرت\r\nبى مانند خويش را بيان مى نمايد . بدين سان كه مى فرمايد : ( إنك لعلى خلق عظيم ) ،\r\nيعنى در حقيقت تو بر خلق و خويى نيكو و پر عظمت آراسته هستى . ( 1 )\r\nآرى راستى كه او به حق زيبنده ء چنين ستايشى و سزاوار چنين توصيفى بود . و آنجا\r\nكه خداوندگار در وصف پدر فاطمهء زهرا چنين سخن مى گويد ، مخلوق ناتوان خداوند\r\n\r\n","description":"","footnote":" 1 . سوره ء قلم ، آيهء 4 . ","page_name":" 292 ","page_number":12},
  {"content":"\r\n\r\nچه كلامى مىتواند بر زبان و قلم آورد ؟\r\nمادر فاطمهء زهرا\r\nوصف پدر بزرگوار بانوى بزرگوار اسلام را ، از كلام نورانى الهى برخوانديم و اينك جاى\r\nآن است كه از مادر آن حضرت نيز ، سخن گوئيم .\r\nدر باره ء مادر گران مايهء فاطمهء زهرا ، آن زن پاكدامنى كه نور چشم پيامبر و گل باغ\r\nامامت ، در دامن پاكش تربيت يافته است ، لحظاتى مكث مى كنيم و تا حدودى كه از\r\nعهده برآئيم و در عين حال از مسير بحث فراتر نرويم ، دامنهء سخن را گسترش مى دهيم .\r\nچون بحثى است كه از توانش بر مىآئيم و جنبه لاهوتى ندارد هنگام سخن گفتن از هر\r\nشخصيتى و حتى از هر شخص عادى ديگر ، شايسته است كه در باره ء مادرش نيز سخن\r\nگوئيم و نقش تربيتى مادرش را نيز بازشناسى كنيم . و اكنون هم كه سخن از بانوى بزرگوار\r\nاسلام در ميان است ، از اين بازشناسى مادر ، و بازگويى نقش سازنده ء او غافل نبايد ماند .\r\nاساسا نقش مادر ، در تربيت كودك نقشى است حساس و فوق العاده است ، چون تأثير آن\r\nبراى هميشه در روح شفاف و دل آئينه سان كودك باقى مى ماند . به ويژه آن كه آن كودك\r\n\" دختر \" بوده باشد كه به طور طبيعى و غريزى مادر را نمونه و الگوى زندگى خويش\r\nقرار مىدهد .\r\nامروزه علم ثابت كرده است كه \" دختر \" همواره بيشترين صفات و بالاترين درصد\r\nويژگيهاى روحى و تربيتى خود را از \" مادر \" كسب مىكند ، و به سخن ديگر ، صفات\r\nموروثى و اكتسابى هر دخترى ، بيش از آنكه از پدر دريافت شده باشد ، از طريق مادر به او\r\nمنتقل مى گردد . به ويژه آنكه آن كودك در كانون خانوادگى گرم و پر صفا و سرشار از مهر\r\nو وفا تربيت شده و بار آمده باشد .\r\nعلم امروز ثابت مىكند كه مادران در تكوين شخصيت كودك سهمى سازنده و\r\nنقشى ارزنده دارند . اخلاق ، رفتار ، افكار ، منشها ، ديدگاهها ، روابط با ديگران ، نحوه ء تفكر\r\nدر مسائل گوناگون ، آراء و عقايد ، و طرز بيان اين آراء و نظريات ، چگونگى سخن گفتن\r\nو بيان مطلب ، و شكل برخوردهاى مادر با ديگران ، در روحيهء كودك اثرى مستقيم\r\nو ماندگار و انكار ناپذير دارد .\r\nآنچه در باره ء مادر و اهميت نقش او در زندگى كودك بيان كرديم ، بى ترديد در باره ء\r\n","description":"","footnote":"","page_name":" 293 ","page_number":13},
  {"content":"\r\nمادر و الا گوهر فاطمهء اطهر نيز مصداق دارد ، در باره ء خديجه بانوى بانوان قريش ،\r\nو خاتون خانهء پيامبر خدا ( صلى الله عليه وآله ) . . .\r\nخديجه ، بانوى گران مايه اى كه دخترى چون فاطمهء زهرا در دامن مهر مادرانه اش\r\nتربيت مى يافت ، بانوى با ايمان و با فضيلت و بزرگوار قريش بود . او در يكى از خاندانهاى\r\nاصيل و شريف حجاز چشم به جهان گشوده بود . خاندان او از اقوام و الا تبارى بودند كه\r\nهميشه از خانهء كعبه و از محور خدا پرستى اقوام و طوايف غير مشرك و غير بت پرست ،\r\nحمايت و پاسدارى به عمل مى آوردند . در چنين خاندانى و با چنين افكار و عقايد\r\nو ديدگاههايى بود كه خديجه تولد يافت ، بزرگ شد ، كودكى و نوجوانى را پشت\r\nسرگذاشت ، بزرگتر شد ، و به عنوان بانويى صاحب درك و دريافت و شور و شعور ، در ميان\r\nخاندان خود و ساير نزديكان و آشنايان ، شهره گرديد .\r\nخديجه در دامن طبيعت بكر و دست نخورده ء حجاز ، بزرگ شده بود ، كودكى\r\nو نوجوانى را در زير آسمان آبى و پر ستاره ء حجاز ، در پرتو انوار طلائى رنگ خورشيد گرم\r\nوگرمتاب عربستان ، در زير آبشار نور اخترانى كه شبها پرنيان آبى رنگ آسمان حجاز را\r\nپولك دوزى مى كردند ، در كنار چاههاى حفر شده در سينهء زمين جزيرة العرب ، كه آبى\r\nبه زلالى اشك آهوبچگان ، در آن مى جوشيد و آتش عطش را در دل كاروانيان\r\nو رهسپاران جاده‌هاى خاكى عربستان و در دل ساكنان آن سرزمين پهناور ، فرو\r\nمى نشانيد و در سايه سار نخلستانهائى كه نخلهاى بلند قامتشان ، تجسم معناى سبزى\r\nو سبزينه‌گى و بارآور شهد و شيرينى پر طروات بود ، و در يك كلام در دامن طبيعتى پاك\r\nو وحشى ، اما سرشار از صفا و سادگى و اخلاص ، بزرگ و بزرگتر شد . . .\r\nاين همه صفا و پاكى ، در دل و جان خديجه ، كه چون آئينه اى پاك و زلال و بى غبار\r\nبود ، بازتابى پر جلا يافت ، وخديجه همچون ديگر بزرگ شدگان دامن طبيعت ، صفاى\r\nدل و اخلاص درون را از آن طبيعت سرشار ، فرادست آورد . بدين گونه زنى كه دلى چون\r\nآئينه و انديشه‌اى چون بارانهاى شفاف و آبشارهاى زلال داشت ، با همان صفا و پاكى ، به\r\nهمسرى پيامبر ( صلى الله عليه وآله ) كه در آن زمان به \" محمد امين \" ( صلى الله عليه وآله ) نام بردار بود - در آمد . و سالى\r\nچند پس از آن ، با همان زلالى و شفافيت دل و جان و ذهن و انديشه ، با دعوت رسالت\r\nشوى بزرگوارش ، مواجه شد ، و بدين سان بخت بلندش با او يارى كرد ، تا نخستين زنى\r\n","description":"","footnote":"","page_name":" 294 ","page_number":14},
  {"content":"\r\n\r\n- و نخستين انسانى - باشد كه به رسالت پيامبر ( صلى الله عليه وآله ) ايمان آورد ، و تسليم سلم و سلام\r\nو سلامت اسلام شود .\r\nآرى او ، نخستين مخلوق خالق يكتا بود ، كه به نداى توحيدى پيامبر اسلام ، لبيك\r\nگفت و جان و مال و اعتبار خود را ، در راه اين اعتقاد و ايمان ، تسليم و تقديم داشت .\r\nخديجه از لحظه اى كه به آئين محمدى ايمان آورد ، و تسليم آخرين دين خدائى شد ، تا\r\nلحظه اى كه دعوت حق را لبيك گفت ، و جان خود را تسليم ملك الموت خدا كرد ، در راه\r\nايمان و اعتقاد به اسلام ، و در راه همگامى و همراهى و پشتيبانى پيامبر اسلام ، دمى از\r\nتلاش و تكاپو باز نماند . از لحظهء ايمان آوردن به اسلام ، تا لحظهء مرگ ، همهء سالها و روزها\r\nو دقايق عمر پر ثمر و ارزنده اش را ، به عنوان همگام و پشتيبانى خستگى ناپذير ، پشت\r\nسر رهبر عاليقدر و پيشواى مقدس اسلام ، و آخرين پيامبر الهى ، پايدارى كرد ،\r\nو استقامت و جان فشانى و پاك بازى نشان داد . و از اين روى بود كه نه تنها به عنوان همسر\r\nپيامبر ، بلكه به عنوان هم سنگر پيامبر ، نه به عنوان زن خانه ، بلكه به عنوان مبارزى\r\nسرسخت و كوشا ، در تاريخ صدر اول اسلام ، و نيز به عنوان نمونهء يك مسلمان و سرمشق\r\nيك زن مؤمن ، بارها و بارها مورد تأييد و تصديق پيامبر اسلام قرار گرفت .\r\nآرى ، خديجهء بنت خويلد ، در پى آن همه ايثار و فداكارى ، و به خاطر آن همه تلاش\r\nو تكاپوى خستگى ناپذير ، كه در راه اسلام و ايمان خود ، نشان داد ، چنان عظمت مقام ،\r\nو ابهت جايگاه ، و بلندى رتبه و پايگاهى پيدا كرد ، كه او را \" سيدة نساء اهل الجنة \" ، يا سرور\r\nبانوان اهل بهشت ناميدند .\r\nاوصاف و فضايل خديجه ( عليه السلام )\r\nاين بانوى بزرگوار و الگوى ممتاز زن مسلمان ، در نزد پيامبر اكرم ( صلى الله عليه وآله ) از احترام\r\nو محبوبيت خاصى برخوردار بود . رسول گرامى ، آن خاتون محترم را بسيار دوست\r\nمى داشت ، به مهر ودرايت او آگاه بود و از اين رو در كارهاى خود با وى ، نه فقط مانند يك\r\nهمسر ، بلكه همچون يك دوست فهيم و دلسوز و صميمى ، مشورت مى كرد و به نظرياتى\r\nكه خديجه ابراز مى داشت ، با ديده ء احترام مى نگريست .\r\nاز حضرت على ( عليه السلام ) روايت شده است كه فرمود : \" اين جمله را از خود پيامبر ( صلى الله عليه وآله )\r\nشنيدم كه فرمود : بهترين زنان بنى اسرائيل در عصر گذشته ، مريم بنت عمران ، و بهترين\r\n","description":"","footnote":"","page_name":" 295 ","page_number":15},
  {"content":"\r\nزنان امت ، امروز خديجه بنت خويلد است . ( 1 )\r\nالبته مقام و الا و احترام و شخصيت خديجه ( عليه السلام ) را نبايد با معيارهاى معمولى سنجيد .\r\nچه مقام و احترام آن بزرگوار چنان بالا گرفت كه خداوند تبارك و تعالى به وسيلهء جبرئيل\r\nبراى او سلام فرستاد و او را به پاداشى عظيم وعده داد كه هيچكس ديگرى ، اعم از\r\nگذشتگان يا معاصرينش يا از اصحاب رسول خدا ( صلى الله عليه وآله ) بدان مقام نرسيده بودند .\r\n\" بخارى \" يكى از محدثين اهل سنت كه يكى از شش \" صحيح \" عمده و معتبر جهان\r\nتسنن از آن اوست ، نقل مىكند : \" عايشه مى گويد : در باره هيچ زنى به اندازه خديجه\r\nحسرت نكشيدم و حسادت نبردم وقتى شنيدم كه پروردگارش او را به بهشت وعده\r\nداده است \" . ( 2 )\r\nاين سخن عايشه ، دور از واقعيت نبوده است . چون مى دانيم خديجه نخستين\r\nهمسرى است كه پيامبر اكرم ( صلى الله عليه وآله ) قبل از آغاز رسالت اختيار كرده و مدتى طولانى ،\r\nنزديك به 25 سال با وى زندگى كرده است . با اينكه حضرت رسول ، پس از وفات خديجه\r\nبا برخى از زنان ديگر مانند عايشه ، صفيه ، ام سلمه و . . . هم وصلت نموده ، ولى در تمام\r\nمدتى كه همسران ديگرى در خانه داشت ، باز از خديجه به شايستگى ياد مى كرد ، نام\r\nاو را با احترام اداء مى نمود و همواره خاطره ء او را گرامى و عزيز مىداشت چنان كه در\r\nباره اش مى فرمود : \" هرگز خداوند متعال بهتر از او را بر من نصيب نفرموده است . او\r\nروزى كه من نياز به كمك داشتم ، به يارى ام آمد و دستم را با مهر و عطوفت گرفت ، روزى\r\nبه من ايمان آورد كه جهانيان نسبت به من كفر مى ورزيدند و روزى مرا تصديق كرد كه\r\nجهانيان تكذيبم مى كردند ، و خداوند از او به من اولاد عنايت كرد \" . ( 3 )\r\nاين سخنان صريح و بى شائبه از زبان مبارك پيامبر گرامى اسلام به خوبى مى رساند\r\nكه خديجه از چه موقعيت ممتازى در نزد پيامبر ( صلى الله عليه وآله ) از چه روحيهء والايى در زندگى و از\r\nچه شخصيتى برخوردار بوده است .\r\nعايشه مى گويد : \" روزى نمى شد كه پيامبر اسلام از خديجه ذكر خيرى به ميان\r\n\r\n","description":"","footnote":" 1 . عمده ابن طريق ، ص 24 .\r\n2 . صحيح بخارى ، جزء پنجم ، باب 30 ، ص 114 .\r\n3 . همسران رسول خدا ( ص ) ، ص 18 . ","page_name":" 296 ","page_number":16},
  {"content":"\r\nنياورد . به حدى كه روزى غيرت و تعصب زنانه بر من غالب شد و با همان حال \" حسادت \"\r\nگفتم : آيا او زن سالخورده اى نبود كه خداوند متعال بهتر از او را نصيب تو نه كرده است ؟\r\n[ منظور عايشه از اين سخن ، ابراز وجود و بيان ارزش خودش بوده است ، زيرا خود را كه\r\nزنى بسيار جوان بود با حضرت خديجه مقايسه كرده و خواسته است امتياز جوانى خود\r\nرا مطرح كند . اما خودش ادامه مىدهد : 
  ] پيامبر اسلام ( صلى الله عليه وآله ) به شدت غضبناك شد ، به\r\nحدى كه موهاى جلوى سر مباركش از شدت غضب تكان خورد و آنگاه آن جملات\r\nتحسين آميز را [ كه فوقا نقل كرد 
  ] درباره ء خديجه بيان فرمود .\r\nو باز عايشه مى گويد : \" هر وقت در منزل گوسفندى ذبح مى شد ، پيامبر اسلام\r\nمى فرمودند از گوشت آن براى دوستان خديجه هم بفرستيد . روزى به اين وضع\r\nاعتراض كردم ، ولى پيامبر فرمودند : من دوستان خديجه را نيز دوست مى دارم \" . ( 1 )\r\nآنچه ذكر شد فقط مشتى از خروار بود . و اگر نه احاديث بسيار فراوانى در دست داريم\r\nكه از طريق دانشمندان اهل سنت هم نقل شده است و همه از اوصاف درخشان\r\nو شخصيت ممتاز و احترام فوق العاده ء خديجه سخن مى گويند . از جمله در احاديث\r\nفراوان از طريق علماى عامه و خاصه ، آمده است كه : \" كامل ترين و بهترين زنان از نظر\r\nايمان چهار تن بوده اند كه عبارتند از آسيه دختر مزاحم ( همسر فرعون ) ، مريم دختر\r\nعمران ( مادر حضرت عيسى مسيح ) ، خديجه دختر خويلد ، فاطمه دختر\r\nپيامبر اسلام ( صلى الله عليه وآله ) \" . ( 2 )\r\nلذا به خاطر همين اوصاف و فضايل به جهت همين شخصيت و بزرگوارى ، همين\r\nكاردانى و شايستگى و عطوفت ودرايت و ساير امتيازات فوق العاده ء آن بانوى عزيز بود كه\r\nپيامبر اسلام ، مادامى كه خديجه كبرى زنده بود ، با زن ديگرى ازدواج نكرد و با آن كه در\r\nآن زمان ، شرايط خاص زمانى و مكانى و سنت‌هاى قومى ، و منطقه‌اى تعدد زوجات را به\r\nصورت امرى كاملا عادى مى نگريست و مردان بسيارى در يك زمان چند همسر در خانه\r\nداشتند ، و با آن كه قوانين اسلام نيز با تحقق شرائط لازم اين اجازه را در اختيار هر فرد\r\n\r\n","description":"","footnote":" 1 . منبر الاسلام و توفيق الاعلم .\r\n2 . ","page_name":" 297 ","page_number":17},
  {"content":"\r\n\r\nعادى هم مى گذاشت - چه رسد به پيامبر خدا - باز رسول اكرم ( صلى الله عليه وآله ) هرگز در طول حيات\r\nخديجه از اين حق خود استفاده نكرد .\r\nولادت فاطمه ( عليه السلام )\r\nدر باره ء تاريخ ولادت فاطمه ( عليه السلام ) ، در ميان مورخين عامه و خاصه ، اختلاف نظرهايى\r\nوجود دارد . چنان كه براساس آنچه اهل سنت گويند و آنچه شيعه بيان مىكند ، در\r\nسالهاى سن حضرت فاطمه بالغ بر 10 سال اختلاف ديده مىشود .\r\nكلينى ، مؤلف عاليقدر كتاب معتبر \" كافى \" كه يكى از مهم ترين كتابهاى مرجع\r\nو اساسى به شمار مى رود ، دارد كه ولادت فاطمه زهرا ( عليه السلام ) پنج سال بعد از بعثت صورت\r\nگرفته است .\r\nشيخ طوسى ، عالم بزرگوار و شيخ علما و دانشمندان شيعه كه \" شيخ الطائفه \" شهرت\r\nيافته است ، معتقد است كه ولادت آن حضرت دو سال بعد از بعثت روى داده است .\r\nولى اكثر تواريخ اهل سنت ، تاريخ ولادت آن حضرت را پنج سال قبل از بعثت\r\nدانسته اند . بدين گونه ملاحظه مىشود كه آن حضرت در هنگام وفات - كه به سال دهم\r\nهجرى رخ داد - طبق نظر اكثر علماى شيعه ، بيش از 18 سال از عمر شريفش\r\nنمى گذشته است . حال آن كه طبق عقيده ء اهل سنت ، سالهاى عمر ايشان به 28 سال\r\nمى رسد ، و بعضى هم سال عمر ايشان را بين اين دو رقم دانسته اند . به هر حال اختلاف\r\nدر مورد روز و سال ولادت آن حضرت بسيار است ، كه بازگويى تمام ارقام و اعداد مزبور ،\r\nفايده اى در بر ندارد . اما آنچه بيشتر مورد عنايت و توجه مورخين شيعه قرار گرفته ، اين\r\nاست كه ولادت ايشان بعد از بعثت رخ داده است ، و اكثرا نيز سال پنجم بعد از بعثت را\r\nصحيح دانسته اند ، كه امروزه در جهان تشيع همين رقم ، بيشتر مورد تأييد\r\nو توجه است .\r\nاما نكته در اين است كه نويسندگان و محققين اسلامى هر روزى را كه روز ولادت آن\r\nحضرت به شمار آورده باشند ، همگى به يك مسأله اذعان داشته و آن روز را - حال ، هر\r\nروزى كه باشد - يك روز بزرگ و پرشكوه و تاريخى دانسته اند كه در آن ، با ولادت فاطمه\r\nزهرا ( عليه السلام ) حادثه اى بزرگ در تاريخ اسلام رخ داده است .\r\nدر اين باره بانو دكتر \" بنت الشاطئ \" يكى از نويسندگان معاصر مى گويد :\r\n","description":"","footnote":"","page_name":" 298 ","page_number":18},
  {"content":"\r\n\" خداوند متعال اراده فرموده بود كه ولادت او ، مقارن با حادثه اى بزرگ ( در تاريخ\r\nقريش ) باشد . در آن حادثه ، قريش از محمد امين ( صلى الله عليه وآله ) پدر بزرگوار آن حضرت ،\r\nدرخواست كردند كه در مورد نصب حجر الاسود ، در هنگام تجديد بناى كعبه ، بين آنان\r\nبه قضاوت بنشيند و حكم \" مناسب و عادلانه‌اى \" صادر كند . در همان روز بود كه ولادت او\r\nبشارت داده شد ، و آنگاه به خاطر ولادت اين نوزاد ، جشن و سرورى برپا شد كه تا آن روز\r\nسابقه نداشت كه در مورد يك نوزاد دختر ، آن هم در حالى كه سه خواهر قبل از او به دنيا\r\nآمده اند و بين آنان هيچ پسرى به عنوان فاصلهء اين دخترها وجود نداشته است ، چنين\r\nسرور و شادمانى باشكوهى برگزار شود \" . ( 1 )\r\nدر آن روز خجسته اى كه افتخار ولادت فاطمه زهرا \" س \" را نصيب برده است ،\r\nساعاتى قبل از آن ولادت مبارك ، خديجه كبرى كسى را نزد زنان قريش و دوستان سابق\r\nخود فرستاد تا پيام او را به آنان برساند . پيام اين بود كه : اى زنان قريش ، امروز خديجه از\r\nشما مى خواهد كه آن كدورت‌ها و كينه‌هاى ديرينه را فراموش كنيد ، و در اين موقع\r\nحساس كه او در آستانهء به دنيا آوردن فرزندى است ، به كمكش بشتابيد و در امور مربوط\r\nبه وضع حمل يارى اش كنيد .\r\nفرستاده ء خديجه به شتاب از خانه بيرون رفت . اما ديرى نگذشته بود كه با دلى\r\nدردمند و اندوهگين و چشمانى اشكبار به خانه بازگشت ، و گريان و بغض آلود گفت : دريغ\r\nاز خديجه و دريغ از پيغام صلح و دوستى و مهر و آشتى اش . . . دريغا كه به هر كجا رفتم و بر\r\nخانهء هركس كوفتم و هر كجا كه پيغام شما را باز گفتم ، هيچكس را هم نداد و در به رويم\r\nنگشود و گوش به سخنم نداد . . . هىچكدام از آنان ، خواهش شما را نپذيرفتند و در عوض\r\nپيغام ديگرى در پاسخ پيغام شما دادند . گفتند : به خديجه بگو آن روز كه تو را پند داديم ،\r\nپند و اندرز ما را نشنيدى و بر خلاف صلاح و مصلحتى كه با تو در ميان گذاشتيم ، به دنبال\r\nخواست خود رفتى و با يتيم تهيدستى ازدواج كردى و شأن اشرافيت دوستان\r\nو معاشرانت را رعايت نكردى . . . پس ازدواج تو بر ما گران آمد و خشمگين‌مان كرد . از اين\r\nرو ، ما هم امروز حاضر نيستيم به خانه ات بيائيم و يارى ات كنيم .\r\n\r\n","description":"","footnote":" 1 . الائمه الاثنى عشر ، ج 1 ، ص 69 . ","page_name":" 299 ","page_number":19},
  {"content":"\r\nخديجه وقتى آن جواب رد ، و آن پيغام‌هاى نيشدار و پر از زخم زبان و زهر كلام را\r\nشنيد ، دانست كه مى بايست از آنان مأيوس شود و از يارى شان چشم پوشى كند . با دلى\r\nاندوهگين از آن مردم كينه توز و آلوده به ماديت ، اساسا از اين جهان ماده و مردم مادى\r\nانديش آن دل برگرفت و با تمام فكر و روح و قلب خويش ، متوجه جهان معنويت شد . به\r\nسراغ خداى جهان آفرين رفت و با معنويتى كه در دل داشت ، درهاى جهان معنى را\r\nكوفت و از آنجا يارى طلبيد .\r\nخداوند متعال ، برترين و بالاترين كمك ها را به عالى ترين صورتى در حق او انجام\r\nداد . ديگر هيچگونه احتياجى به كمك‌هاى آن افراد كينه توز نبود . زيرا خداى مهربان ،\r\nبارانى از رحمت بى دريغ و كمك‌هاى غيبى خويش را بر او فرو ريخت ، و فرشتگان پاك\r\nخود را به يارى اش فرستاد . آرى ، خداوند به خديجه كمك كرد تا فاطمه عزيز ، يعنى آن\r\nاختر فروزان آسمان نبوت ، و آن خورشيد هميشه تابان ملك ولايت ، در كمال راحت\r\nو سلامت ، پا به عرصهء جهان نهاد ، و با انوار جاويدان ولايت و امامت كه از وجود مقدسش\r\nبرتابيد ، شرق و غرب جهان را روشن ساخت . . . ( 1 )\r\nدر آن لحظات ، رسول خدا ( صلى الله عليه وآله ) دست دعا به سوى آسمان برداشته بود و در حالت\r\nانتظار به سر مى برد . و در همان لحظات بود كه ناگهان بشارت رسيد كه اى رسول خدا ،\r\nاينك از سوى خداوند نوزاد دخترى به خديجه عطا شد كه از چشمانش فروغى آسمانى\r\nو از چهره اش نورى الهى مى تابد . . . رسول خدا ( صلى الله عليه وآله ) با دريافت اين بشارت ، غرق در شادى\r\nو سرور بى مانندى شد و قلب پاكش آرام و اطمينان يافت .\r\nاز آن طرف ، امدادگران الهى ، نوزاد را كه لطيف تر از برگ گل ، و پاك تر از شبنم\r\nو مهتاب بود ، با آبى مطهر و مقدس شست و شو دادند و پاك و پاكيزه اش نمودند ،\r\nو قنداقه اش را كه گويى با نور ستارگان و عطرهاى بهشتى بافته شده بود ، بستند و در\r\nدامن خديجه جاى دادند . آنگاه آن مادر مهربان ، مسرور از آن امداد آسمان و از آن وضع\r\nحمل راحت و آسوده ، و شادمان از ولادت چنان فرزندى ، پستان در دهان نوزاد عزيز\r\nو مقدسش نهاد ، و از شير خالص خود كه عطيه اى آسمانى براى مادر و فرزندش بود ، او را\r\n\r\n","description":"","footnote":" 1 . دلائل الامامه ص 8 ، بانوى نمونهء اسلام ص 37 ، دخائر العقبى ص 44 . ","page_name":" 300 ","page_number":20},
  {"content":"\r\n\r\nسير وسيراب كرد . و از همين رهگذر بود كه آن نوزاد بى مثال ، در پرتو الطاف و عطاياى\r\nالهى ، به خوبى رشد و نمو كرد تا درخت پر بركت باغ نبوت به ثمر نهايى برسد ، و گل‌هاى\r\nاين باغ ، يعنى نسل پيامبر را ، تا روز قيامت در كمال شادابى و عطر افشانى ادامه دهد . . .\r\nنامهاى فاطمه ( عليه السلام ) و نامگذارى در اسلام\r\nمسأله نام و نامگذارى براى كودكان ، يعنى انسانهاى فعال و مديران فردا و مردان\r\nو زنان آيندهء اجتماع ، از ديدگاه اسلام اهميت خاصى دارد . امروز علوم پيشرفتهء انسانى ،\r\nبويژه در رشته‌هاى روانشناسى ، به دلايل علمى و عينى فراوان ، ثابت كرده است كه\r\nشخصيت افراد انسانى ، با \" نام \" هاى آنان ارتباطى شگفت و انكار ناپذير دارد . به سخن\r\nديگر انتخاب نام زيبا و شايسته براى كودك ، در تكوين شخصيت و رشد فكرى و ذهنى او ،\r\nو حتى در چگونگى مسيرى كه در زندگى خود پيش مى گيرد و آينده اش را بر اساس آن\r\nطرح ريزى مىكند ، تأثير فراوانى دارد . و اين تأثير چنان است كه مىتواند نقشى بسيار\r\nارزنده و سازنده را در سير تكاملى زندگى و آينده را ايفاء كند ، و در تربيت صحيح او ،\r\nاعتماد به نفس ، نيروى كار و كوشش و سازندگى در جامعه ، قدرت ابتكار و پيشرفت و ترقى\r\nاو در زمينه‌هاى گوناگون ، تأثيرى فراوان داشته باشد . ولى بر عكس ، ناز زشت و نامناسب\r\nدر روحيهء اطفال ، نقش منفى و تخريبى دارد ، شخصيت او را آسيب پذير ، اعتماد به\r\nنفسش را زياد ، استعدادهاى تربيتى و تعليمى و توانايىهاى هوش و ابتكارش را مختل\r\nمىكند و بالاخره مىتواند در انحطاط او تأثير مستقيم داشته باشد ، و حتى در مواردى\r\nاو را به سوى ارتكاب جرم و بزهكارى بكشاند .\r\nدر آئين پرشكوه اسلام ، كه روى دقايق و ظرايف باريك ترين مسائل ، به دقت نكته\r\nسنجى كرده و نكات حساس را ، حتى اگر از نظر همگان مستور و پنهان بوده بيرون\r\nكشيده است در مورد انتخاب نام زيبا و خوش آهنگ و با معنى و جهت دار ، سفارش\r\nو تأكيد فراوان و بليغ صورت گرفته است . اسلام ، نه تنها انتخاب نام زيبا و نيكو را بر عهده ء\r\nپدر و مادر موكول كرده ، بلكه اساسا داشتن نام پسنديده ، يكى از حقوق مشروع فرزندان\r\nبه حساب آمده و براى والدين يك وظيفه شمرده مىشود . تا جايى كه در صورت كوتاهى\r\nو قصور والدين ، در اداء اين حق مشروع ، كودك مىتواند در روز محشر از پدر و مادرش\r\nبازخواست كند و به استيفاء حق مشروع خود در اين زمينه برخيزد .\r\n","description":"","footnote":"","page_name":" 301 ","page_number":21},
  {"content":"\r\nاكنون باتوجه به وجود چنين زمينه اى در اسلام ، و در پى اين مقدمه ، به سراغ نام ها\r\nوالقاب فاطمه ( عليه السلام ) بانوى قهرمان و نمونه و الگوى زن در اسلام مى رويم ، تا ببينيم اين\r\nمسأله در مورد فرزند محبوب و عزيز پيامبر ( صلى الله عليه وآله ) چه صورتى داشته است ؟\r\nدر همان نخستين گام ، با كمال خرسندى مشاهده مىشود كه نه تنها تمامى اين\r\nدقت ها و ريزه كاريها در نام او رعايت شده و انتخاب اين نام مقدس بطور سرسرى\r\nو بى مطالعه انجام نگرفته است ، بلكه هر كدام از اسامى والقاب آن بانوى بزرگ ، علاوه بر\r\nمعانى زيبا و پسنديده ، داراى نكته اى آموزنده و هدفى ارزنده هم بوده است . اين دقت ها\r\nو ريزه كاريها ، از مضمون روايات و احاديثى كه در تفسير و توضيح اسامى آن بانوى\r\nقهرمان آمده ، روشن و آشكار است .\r\nدر اينجا نخست بايد توجه داشت كه لقب و كنيه در ادبيات عرب نقش خاصى دارد .\r\nزيرا در واقع ، وسيله يا عاملى است كه توصيف و تشخيص خصوصيات اخلاقى و روحى هر\r\nفردى را نشان مىدهد و براى پى بردن به اين نكات راجع به افراد گوناگون ، در ادبيات\r\nعرب ، يكى از بهترين راهها ، همانا رجوع به لقب و كنيه آنها واستفاده از نكته و نكات\r\nنهفته در كنيه ها والقاب است . از همين رو است كه لقب و كنيه در اجتماع ، ادبيات و تاريخ\r\nعرب با اهميت فراوان و خاصى تلقى گرديده است .\r\nنكتهء ديگرى كه در اين مورد قابل دقت و تعمق است ، اين كه در آن روزها ، مسألهء لقب\r\nو كنيه و نام افراد ، از اهميت و موقعيت و حساسيت خاصى برخوردار بوده است كه شايد در\r\nديگر مجامع و اجتماعات آن زمان ، نظير آن ديده نمى شده است .\r\nباتوجه به نكات مزبور ، تعمق در نام \" فاطمه \" و ساير نامها و القابش ، ما را با ابعاد\r\nمختلف شخصيت زهراى اطهر ( عليه السلام ) آشنا مى سازد كه جا دارد پيرامون آن دقايقى را به\r\nتأمل و دقت بگذرانيم و با يك بررسى كوتاه ، به بازنگرى و بازشناسى اسامى و كنيه ها\r\nوالقاب آن بزرگ بانوى اسلام بپردازيم . زيرا چنان كه گفته شد ، از همين زاويه نيز\r\nمى توانيم با بخش مهمى از ويژگيها و صفات و خصوصيات روحى آن حضرت آشنا شويم .\r\nامام صادق ( عليه السلام ) اسامى مقدس مادر مطهرش را فاطمه ، صديقه ، مباركه ، طاهره ، زكيه ،\r\nراضيه ، مرضيه ، محدثه و زهرا تعيين فرموده است و بيان آن حضرت ، به عنوان سندى\r\n","description":"","footnote":"","page_name":" 302 ","page_number":22},
  {"content":"\r\n\r\nقطعى در مورد نام‌هاى فاطمه زهرا ( عليه السلام ) براى ما باقى مانده است . ( 1 )\r\nاكنون پيرامون نكاتى در باره ء بعضى از اين اسامى مقدس ، بحث مختصرى را\r\nمطرح مى سازيم .\r\n1 . فاطمه زهرا ( عليه السلام )\r\nحتى ، يك بررسى كوتاه و گذرا در گستره ء فرهنگ 1400 سالهء اسلام ، كافى است تا\r\nآشكار سازد كه در اين فرهنگ غنى و پر محتواى آسمانى ، نام \" فاطمه \" از چه منزلت\r\nو اعتبار والايى برخوردار است . چرا كه ابعاد فرهنگ اسلامى و فراز و نشيب‌هاى تاريخ\r\nاسلام نشان مىدهد كه همين نام ساده و كوتاه ، و در عين حال عميق و غنى ، به تنهايى\r\nيادآور چه عظمت ها و ارزش‌هاى اصيل ، و تداعى كنندهء چه خاطرات افتخار آميزى از\r\nدرخشانترين دوره‌هاى مجد و شكوه اسلام ، و عفت و عصمت و بزرگى و سازندگى بانوان\r\nاسلام بوده ، و هست ، و از اين پس نيز خواهد بود .\r\nاين نام زيبا و پرشكوه را ، نخستين بار در بيت رسالت ، و بر بلنداى سلالهء پاك پيامبر\r\nاكرم ( صلى الله عليه وآله ) يعنى به عنوان دختر قهرمان و با فضيلت رسول نور و هدايت مى بينيم . اگر\r\nمى گوئيم \" نخستين بار \" ، بايد توجه داشت كه اين تقدم از لحاظ تاريخى و ترتيب زمانى\r\nنيست ، بلكه از لحاظ شكوه و عظمت پرتوفشانى بر تاريخ شيعه ، و قرار گرفتن در\r\nسرسلسلهء خاندان امامت و قلهء جانشينى بر حق پيامبر راستين است ، چرا كه ولايت و\r\nوصايت و امارت و خلافت واقعى پيامبر ( صلى الله عليه وآله ) از نقطه اى آغاز شده كه اوج آن در زير قدوم\r\nپاك فاطمهء زهرا ( عليه السلام ) است و ادامه آن نيز در دامن پاك او تربيت يافته و از سرچشمهء زلال\r\nفيض بخشى او نيرو گرفته است . لذا صرف نظر از تقدم تاريخى و زمانى ، تقدم فاطميت با\r\nآن گوهر يك دانه و دردانهء پيامبر ( صلى الله عليه وآله ) است : جايى كه اين نام مقدس ، به عنوان دختر\r\nبا فضيلت پيامبر از منبع فيض رسالت نور مى گيرد و بر تمام جهان بشريت نور\r\nمى افشاند . جايى كه نام او ، عنوان دومين معصوم تاريخ بشريت را با خود دارد ،\r\nگرامى ترين بانوى بانوان جهان است ، و از چهار سو به چهار منبع نور و تقدس پيوند\r\nمى يابد ، از سويى دختر پيامبر و نور چشم و عزيز رسول خداست ، از سويى همسر\r\n\r\n","description":"","footnote":" 1 . مجلسى ، بحار الانوار ، ج 1 ، ص 17 . ","page_name":" 303 ","page_number":23},
  {"content":"\r\n\r\nعلى ( عليه السلام ) آن مولى الموالى و يگانهء دوران‌هاست ، از سوى ديگر مادر حسنين و مادر امامان\r\nو قهرمانان پاكى و عصمت و فضيلت است ، و از سوى ديگر ، خود او منبع فيض و منشأ\r\nفضيلت و داراى شخصيت يگانهء زن مسلمان و نمونه و سرمشق و الگوى زن در اسلام\r\nيعنى \" فاطمه \" ( س ) است . . .\r\nآرى ، نخستين \" فاطمه \" از لحاظ نورافشانى و فيض بخشى ، كه جز زهراى اطهر ( عليه السلام )\r\nنيست : يعنى حضرت صديقهء كبرى ، يعنى تنها زن معصوم ، يعنى تنها دخترى كه در\r\nتاريخ بشريت لقب \" أم ابيها \" به معناى \" مام پدرش \" از آن اوست ، يعنى بانوى والاى\r\nتبارى كه تمامى عمر پاك و پر ثمرش را با طهارت و قداست و مجد و عظمت به سر برد و با\r\nنهايت افتخار و سربلندى به لقاء الله ، به ديدار محبوب و معبود ازلى و ابدى خويش\r\nشتافت . بانويى كه در پى خود ، جهانى از فضيلت و پاكى و قداست و عظمت و شهامت و\r\nشهادت و رهبرى جهان بشرى را به يادگار گذاشت . به گونه‌اى كه سيرهء زندگى سرشار از\r\nايثار و قهرمانى و آموزندگىاش ، و نيز سرگذشت نامه‌هاى شگرف فرزندان معصوم و\r\nاخلاف شهيدش ، همه و همه ، نمونه‌هايى گويا و تكان دهنده و بيدار كننده از اين جهان\r\nقداست و فضيلت است ، كه به فضل و عنايت الهى ، در فصول و بخش‌هاى آينده ء كتاب\r\nمورد بحث و بررسى قرار خواهد گرفت .\r\nشرحى درباره ء نام \" فاطمه \"\r\nاكنون كه سير مختصرى در تاريخ اين نام عزيز و زيبا به عمل آورديم ، جاى آن است\r\nكه به بيان شرحى در باره ء نام نامى آن بانوى نامدار و بزرگوار بپردازيم .\r\nمحققين و مورخين اسلامى ، با استفاده از اقوال محدثين معتبر ، در اين باره گفته اند :\r\n\" فاطمه يعنى بازدارنده يا جدا كننده و جدا شده از شرور و بدىها \" . اين تفسيرها\r\nو توضيحات ، در ضمن احاديث متعدد و معتبر از امام بزرگوار و رئيس مذهب و بنيانگذار\r\nمكتب و فقه پربار جعفرى ، حضرت صادق ( عليه السلام ) رسيده است . آن حضرت از جد بزرگوارش\r\nرسول خدا ( صلى الله عليه وآله ) روايت مىكند كه روزى خطاب به دختر دلبند خويش فرموده است :\r\nدخترم ، آيا مى دانى كه از چه رو تو را فاطمه نامگذارى كردم ؟\r\nزهراى اطهر ( عليه السلام ) پرسيد : چرا ، پدر عزيزم ؟\r\nرسول خدا ( صلى الله عليه وآله ) در پاسخ فرمود : خداوند متعال تو را ، و شيعيان راستين و دوستداران\r\n","description":"","footnote":"","page_name":" 304 ","page_number":24},
  {"content":"\r\n\r\n\r\nتو را كه در خط تو گام بر مى دارند ، در روز محشر از آتش دوزخ جدا خواهد داشت . . . ( 1 )\r\nمرحوم شيخ صدوق ، آن عالم ربانى و روحانى فقه شناس در دو اثر گرانقدر\r\nو ارزنده‌اش \" خصال \" و \" امالى \" ، در توضيح نام مبارك \" فاطمه \" از امام صادق ( عليه السلام ) نقل كرده\r\nاست : \" بدان جهت او را فاطمه گفتند كه او از شرك و شرور و بديها جدا شده و بريده است ،\r\nو اگر على ( عليه السلام ) نبود كفوى \" نظير و مانندى \" بر او پيدا نمى شد \" . ( 2 )\r\n2 . مباركه\r\nاز ديگر نام‌هاى فاطمه ( عليه السلام ) يكى هم مباركه است . در شرح و توضيح مختصرى بر\r\nمعانى اين نام عزيز هم همين قدر مى توان گفت : بركت ، رشد و نمو ، سعادت ، و هر آنچه\r\nخير و خوبى است ، همه و همه را خداوند متعال در نسل پيامبر اسلام قرار داد ، و اين همه را\r\nنيز منحصر و مخصوص به وجود مبارك زهراى اطهر و سلالهء پاك و ذريهء او فرمود . آرى\r\nخداوند تبارك و تعالى ، فاطمه ( عليه السلام ) را مصداق بارز \" كوثر \" و خير فراوان و مظهر عطاياى\r\nبى پايان خود نسبت به پيامبر اسلام قرار داد . بدين گونه كه توسط دو فرزند برومندش\r\nحسن و حسين ( عليه السلام ) و دو دختر با فضيلت و بزرگوارش زينب و ام كلثوم ، نسل پر بركت\r\nو ذريهء سعادتمندى را نصيب پيامبر اسلام ساخت كه دائم در تزايد و تصاعد ، و در رشد\r\nو نمو و فزونى توأم با خير و بركت است . بركتى كه هرگز به پايان نخواهد رسيد تا روزى كه\r\nقيامت فرا رسد و محشر برپا گردد . لذا به خاطر همين بركات دائم التزايد در نسل\r\nفاطمه ( عليه السلام ) است كه يكى از نامهاى نامى اش \" مباركه \" ، بيانگر چنين خصوصيت\r\nبى همانندى گرديده است .\r\n50 ميليون ذريهء زهرا \" س \"\r\nمى دانيم كه يكى از مسائلى كه دشمنان پيامبر اسلام ، از كفار و مشركين و منافقين به\r\nعنوان نقطهء ضعفى براى آن حضرت بيان مى كردند ، اين بود كه طبق رسوم جاهلى خود\r\nمى گفتند چون پيامبر فرزند پسرى ندارد كه نسل او را ادامه دهد ، پس پيامبر ، فردى أبتر\r\nو بدون دنباله و عقب خواهد بود ، و نسل و خاندانش منقطع گشته و به زودى فراموش\r\n\r\n","description":"","footnote":" 1 . بحار الانوار ، ج 10 ، ص 17 .\r\n2 . مجلسى ، جلاء العيون ج 1 ، ص 125 . ","page_name":" 305 ","page_number":25},
  {"content":"\r\nخواهد شد - اما خداوند متعال ، از طريق وحى پيامبر خود را دلدارى داد و فرمود كه ما به\r\nتو كوثرى چون فاطمه ( عليه السلام ) اعطاء كرده ايم كه نسل تو را تا ابد ، ادامه خواهد داد . حال آن\r\nكه دشمنان تو ، خودشان بى دنباله وابتر هستند . ( 1 )\r\nبلى ، با اين مقدمهء كوتاه ، اكنون جالب است گفته شود كه بركت وجودى فاطمه\r\nزهرا ( عليه السلام ) ، از نظر تعداد كمى و كيفى فرزندان و نوادگان و اعقاب و اخلاف آن حضرت ، در\r\nحدى است كه امروزه هيچ فرد بشرى را از اين لحاظ ياراى مقابله و برابرى با او نيست .\r\nآرى امروز ، سلالهء پاك زهرا و ادامه دهندگان نسل آن نور چشم پيامبر ، از لحاظ كميت در\r\nحدى هستند كه برخى از نويسندگان و محققين ، به ويژه بيوگرافى نويسان و متخصصان\r\nعلم انساب معتقدند كه حدود 50 ميليون نفر از نوادگان و ذريهء پاك زهرا ( عليه السلام ) در اطراف\r\nسوريه ، هند ، پاكستان ، افغانستان ، ايران ، عراق ، مصر ، مغرب ، اندونزى ، الجزاير ، تونس ،\r\nليبى ، تركيه ، اردن ، و اروپا و آمريكا و آفريقا وجود دارند كه همگى به فرزندى زهرا ( عليه السلام )\r\nمفتخرند و از اينكه با فاصلهء چند نسل چنان مادر بزرگوارى دارند بر خود مىبالند . ( 2 )\r\nدر اين مورد جا دارد گفته شود كه در برخى منابع و مآخذ آمارى امروز ، تعداد سادات\r\nرا كه با چند نسل فاصله ، نسب به زهراى اطهر مى برند ، چنين رقم زده اند : ايران 4\r\nميليون نفر ، عراق يك ميليون نفر ، مصر 5 ميليون نفر ، مغرب اقصى 5 ميليون نفر ، يمن\r\nو هند و پاكستان حدود 20 ميليون نفر .\r\nبايد گفته شود تهيه كنندگان اين مدارك و آمار ، در محاسبات خود از كشور مسلمان\r\nتركيه غفلت ورزيده اند ، حال آن كه بيش از 29 ميليون نفر از علويون منتسب به آن\r\nخاندان نيز در اين كشور زندگى مى كنند ، هر چند كه از نظر فكرى و تربيتى ، بر خلاف\r\nخط آن بزرگوار طى طريق مى نمايند . همچنين بجاست اشاره شود كه پاره اى از مناطق\r\nغير اسلامى هم به درستى آمارگيرى نشده اند ، و اگر نه آمار و ارقام مربوط به سادات\r\nجهان و تعداد فرزندان فاطمه \" س \" بازهم بسيار بيش از اين رقم ميليونى خواهد بود .\r\nگذشته از تعداد نفرات و كميت فرزندان زهرا ( عليه السلام ) بايد توجه داشت كه از نظر كيفيت\r\n\r\n","description":"","footnote":" 1 . سوره ء مباركه كوثر : \" إنا أعطينا كالكوثر ، فصل لربك وانحر ، إن شانئك هو الأبتر \" .\r\n2 . فاطمه الزهراء ، من المهد الى اللحد ، ص 89 . ","page_name":" 306 ","page_number":26},
  {"content":"\r\n\r\n\r\nو موقعيت نيز ، فرزندان آن حضرت از هر لحاظ واجد اهميت شايان و كيفيت بالاى\r\nاجتماعى و نوعا منشأ خيرات و بركات و مشعل‌داران هدايت و ارشاد در جهان اسلام بوده\r\nو هستند . آرى از نخستين فرزندان عاليقدر زهرا \" س \" يعنى امام حسن و امام حسين ( عليه السلام ) ،\r\nتا رهبران حره ، فخ ، طف و نينوا ، تا رهبران نهضت‌هاى آزادى بخش مناطق اسلامى\r\nديروز و امروز ، و همچنين رهبران دينى و مراجع عاليقدر معاصر كنونى كه هر كدام ارشاد\r\nگران و هدايت كنندگان افكار عمومى جهان اسلامى بوده و هستند ، غالبا از فرزندان\r\nو منتسبين آن خاندان بزرگ و پر بركت هستند . و راستى را كه چنين خير و بركتى ، با اين\r\nكيفيت و كميت بى نظير ، غير از فاطمه زهرا ( عليه السلام ) نصيب هيچ فردى از افراد ، واحدى از\r\nآحاد بشرى نگرديده است .\r\nسخنى ديگرى در باره ء \" كوثر \"\r\nقبلا سخنى به اختصار در باره ء \" كوثر \" بيان كرديم ، و اكنون به نقل سخنى ديگر\r\nمى پردازيم . \" فخر رازى \" يكى از مفسرين بزرگ اسلامى در مورد \" كوثر \" گفته است :\r\n\" . . . قول ديگر اين است كه كوثر ، اولاد و فرزندان او هستند . چون اين سوره در مورد تعيير\r\nو سرزنش منافقان نازل شده است كه پس از فوت ابراهيم ، فرزند پيامبر اسلام به او \" ابتر \"\r\nمى گفتند و هدف آن است كه خداوند تسلى را به او عطا مىكند كه جاودان و هميشگى\r\nهستند . نگاهى به صفحهء تاريخ بيفكن ، چه تعداد از فرزندان اهل بيت ( عليه السلام ) كشته\r\nشده اند ؟ ولى باز جهان پر از اولاد او مى باشد ، و چقدر از بزرگان دانشمندان مانند : باقر ،\r\nصادق ، كاظم و رضا ، و نفس زكيه از آنان باقى مانده است . . . \" . ( 1 )\r\n3 . صديقه : بسيار راستگو\r\nديگر از اسامى مباركى كه فاطمه اطهر بدان موسوم شده است ، يكى هم \" صديقه \"\r\nاست كه با صيغهء مبالغه ، در لغت و فرهنگ عرب معناى \" بسيار راستگو \" را دارد . آرى اين\r\nاسم هم كه از با مسمى ترين اسامى آن حضرت است ، يعنى فردى كه هرگز دروغ نگفته\r\nاست و همواره گفتارش ، تصديق كننده ء كردارش مى باشد و هيچ گونه انحراف واعوجاجى\r\nاز نظر علم و عمل و كردار و پندار در وجودش و در سراسر زندگى اش ، راه نيافته باشد .\r\n\r\n","description":"","footnote":" 1 . تفسير فخر رازى ، ج 32 ، ص 844 چاپ مطبعه بهيه مصر . ","page_name":" 307 ","page_number":27},
  {"content":"\r\nو براستى كه فاطمهء اطهر ، نمونه و مظهر چنين شخصيتى و مثل روشن واعلاى صديقه\r\nبودن است .\r\nصدق در گفتار و كردار ، يكى از مراحل عاليهء ايمان و صفاى نفس و دل است كه\r\nدارندگان چنين خصوصيتى ، از امتيازاتى ويژه برخوردارند . به حدى كه صديقين\r\nو راستگويان در رديف انبياء و پيامبران الهى توصيف شده اند ، و از نظر رتبه و مقام ، پشت\r\nسر انبياء ( عليه السلام ) حتى جلوتر از شهيدان و نيكوكاران قرار دارند . تا جايى كه خداوند متعال در\r\nقرآن كريم فرمايد : \" و من يطع الله ورسوله فأولئك مع الذين أنعم الله عليهم من\r\nالنبيين والصديقين والشهداء والصالحين وحسن اولئك رفيقا \" . ( 1 )\r\n( يعنى : كسانى كه از خدا و پيامبر اطاعت كامل كنند ، پس آن افراد ، خودشان همراه با\r\nكسانى هستند كه خداوند نعمت‌هاى خود را بدانها ارزانى داشته است ( و اين متنعم\r\nشدگان عبارتند ) از پيامبران ، صديقان ، شهيدان و نيكوكاران ، و آنان خودشان چه\r\nدوستان و رفيقان خوبى هستند ) .\r\nدر تفسير و توضيح اين آيهء شريفه ، آيات ديگرى نيز داريم كه ابراهيم و ادريس\r\nو مريم را در رديف اين گروه از راستگويان مى شمرد . جايى كه مى فرمايد : \" به يادآور\r\nابراهيم را كه او بسيار راستگو و پيامبر بود \" . ( 2 ) و جاى ديگر : \" به يادآور ادريس را كه او بسيار\r\nراستگو و پيامبر بود \" . ( 3 ) و باز در جاى ديگر : \" مسيح فرزند مريم پيامبرى است كه قبل از او\r\nپيامبرانى نيز آمده اند و مادرش بسيار راستگو بود \" . ( 4 )\r\nو اينها همه نمايانگر آن است كه صديق بودن خصوصيت و رتبهء والايى است و خداوند\r\nمتعال در كلام آسمانى اش ، اين رتبه را در كنار رتبهء پيامبرى قرار داده و براى آن ارج\r\nفراوان قائل شده است . از اينجا به ارزش و اهميت نام \" صديقه \" كه يكى از نامهاى\r\nفاطمه ( عليه السلام ) است ، و نيز به متناسب بودن معناى اين نام با شخصيت آن حضرت ، بهتر\r\nو بيشتر مى توان پى برد .\r\n\r\n","description":"","footnote":" 1 . سوره مباركه نساء ، آيه 68 .\r\n2 . سوره مريم آيه 39 .\r\n3 . سوره مريم آيه 56 .\r\n4 . سوره ء مائده آيه 75 . ","page_name":" 308 ","page_number":28},
  {"content":"\r\n\r\n\r\n\r\n4 . زهرا ( عليه السلام ) : درخشنده و تابنده رو\r\nنام ديگر آن حضرت \" زهرا \" است . و بزرگان و علماء وفقها و مورخين و محققين\r\nومحدثين مى گويند : بدان جهت او را زهراء گفته اند كه او ، گاهى كه در محراب عبادت\r\nمى ايستاد ، نورى از او بر اهل آسمان مى تابيد ، آن چنان كه ستارگان آسمانها ، بر ساكنان\r\nزمين پرتوافشانى مى كنند .\r\nدر بحار الأنوار از \" امالى \" شيخ صدوق ، او نيز از ابن عباس ، و او نيز از رسول خدا ( صلى الله عليه وآله )\r\nروايت مىكند كه آن حضرت فرمود : \" دخترم فاطمه بانوى بانوان جهانيان است\r\nو قطعه‌اى از من است . و نور چشم من و ميوه ء دلم و روح و روان من است . او حوراء النساء\r\nاست . هنگامى كه در پيشگاه الهى در محراب عبادت خود ، مى ايستد ، نور و درخشش او\r\nبر فرشتگان آسمانها مى تابد ، آن چنان كه نور ستارگان بر اهل زمين مى درخشد \" . ( 1 )\r\nكنيه‌هاى آن حضرت\r\nاكنون كه مختصرى پيرامون نام‌هاى آن حضرت و معانى والاى اسماء مباركش سخن\r\nگفتيم ، جاى دارد كه از كنيه‌هاى آن بانوى بزرگوار نيز به اختصار ياد كنيم . مهم ترين\r\nو معروف ترين اين كنيه ها عبارتند از :\r\n1 . ام الحسن : مادر حسن ( عليه السلام ) .\r\n2 . ام الحسين : مادر حسين ( عليه السلام ) .\r\n3 . ام المحسن : مادر محسن ، فرزند گرامى آن بانوى قهرمان ، كه در شش ماهگى\r\nسقط گرديد ، و پيش از تولد از سوى جد بزرگوارش رسول اكرم ( صلى الله عليه وآله ) نامگذارى شده بود .\r\n4 . ام الائمه : مادر امامان و پيشوايان ، بدان جهت كه پيشوايان معصوم دين و مذهب و\r\nامامان شيعيان جهان ، همگى فرزندان او به شمار مى آيند .\r\n5 . ام السبطين : مادر سبطين ، يعنى دو نواده ء پيامبر اسلام ، امام حسن و امام\r\nحسين ( عليه السلام ) كه هر دو سبط پيامبر بوده اند .\r\nالقاب و عناوين فاطمه ( عليه السلام )\r\nوقتى در شخصيت چند بعدى و عالى شأن فاطمه زهرا ( عليه السلام ) دقت مى كنيم در\r\n\r\n","description":"","footnote":" 1 . مجلسى ، بحار الانوار ، ج 10 ، ص 15 . ","page_name":" 309 ","page_number":29},
  {"content":"\r\n\r\nمى يابيم كه چهره ء درخشان آن حضرت از لحاظ القاب و عناوين پر معنى و والايش نيز ،\r\nيكى از پربارترين شخصيت‌هاى اسلام است . اين لقب ها كه هر كدام بيانگر قطره اى از\r\nدرياهاى بيكران عظمت روحى و معنوى و خصوصيات آن حضرت بوده ، بسيار فراوان\r\nاست . و ما در اينجا برخى از آنها را به روايت ابو جعفر قمى و شيخ صدوق رازى ، به ترتيب\r\nزير نقل مى كنيم :\r\n1 . فاطمه البتول 2 . عذراء 3 . مباركه 4 . طاهره 5 . زكيه 6 . راضيه 7 . مرضيه 8 . محدثه\r\n9 . مريم كبرى 10 . صديقه 11 . صفيه 12 . عابده 13 . سيدة نساء العالمين 14 . زهراء .\r\nدوران رشد و نماى فاطمه ( عليه السلام )\r\nدوران كودكى فاطمه زهرا ( عليه السلام ) همزمان با يكى از پرشكوه ترين دوره‌هاى تاريخ اديان ،\r\nتاريخ انبياء و كل تاريخ بشريت است . چرا كه وقتى آن نور چشم پيامبر و سرور بانوان\r\nعالم ، چشم به جهان گشود ، زمانى بود كه دوران رسالت پدر بزرگوارش تازه آغاز گشته\r\nبود ، و مى رفت تا جهان را فرو پوشاند و زمان و مكان را در نوردد و تا صبح قيامت پرتو\r\nافشانى كند و درست به همين دليل همزمان بودن دوران كودكى فاطمه ( عليه السلام ) با چنان\r\nبرههء عظيمى از تاريخ است كه مى بينيم سنين كودكى آن ميوه ء دل پيامبر ، با دردها\r\nو رنج ها و مرارت‌هاى بسيار ، نيز توأم است . زيرا وى در خانواده اى به دنيا آمده بود كه\r\nآقاى خانه از سوى خداوند متعال به آقايى و سرورى تمام جهان بشريت برگزيده\r\nو مبعوث شده بود و همين امر موجب گشته بود كه آقاى آن خانه و سرور عالميان مورد\r\nحقد و حسد و خشم و كينهء گروهى از نابكارترين و سياه دل ترين مشركين و كفار زمان\r\nقرار گيرد .\r\nآرى وقتى رسول خدا مورد خشم و كينهء دشمنان قرار داشت ، وقتى كه دشمنان ،\r\nتمامى پيروان و ياران و دوستان او را نيز از آزار و ايذاء در امان نمى گذاشتند ، پيداست كه\r\nخانواده ء آن بزرگوار نيز از آنهمه رنج و عذاب مصونيت نداشت . و در اين ميان شايد بتوان\r\nگفت كه طفل خرد سال پيامبر ، به دليل همان طفوليت و حساسيت روحى ، سنگينى بار\r\nعذاب وايذاء مشركين و كفار را بيش از ديگران بر شانه‌هاى لطيف و شكنندهء خود ،\r\nاحساس مى كرد .\r\nبا اين همه ، آشكار است كه فاطمه ( عليه السلام ) از همان آغاز طفوليت همزمان با رشد\r\n","description":"","footnote":"","page_name":" 310 ","page_number":30},
  {"content":"\r\nو شكوفايى آئين عالم‌گير اسلام ، ناظر آنهمه تلاش ها و كوشش‌هاى پر ثمر پدر گرامى\r\nو فداكارش ، و شاهد همراهى ها و ايثارگريهاى مادر رنجديده و وفادارش بوده است . آن\r\nطفل خرد سال ، با چشم خود مى ديد و با احساس لطيف كودكانه‌اش در مى يافت كه\r\nپدر و مادر بزرگوارش چگونه با آنهمه مشكلات عظيم روبرو مى گردند و با چه اتكاء\r\nواتكال بى مانندى به عنايات الهى در برابر مصائب ايستادگى مى كنند ؟ و با چه روحيهء\r\nپرتوان و قلب سرشار از اميد وشوق و نشاطى در حل معضلات و گرفتاريهاى مسلمانان\r\nزجر ديده ، با جديت و تلاش گام مىسپرند و در هر گام به شاهد موفقيت\r\nنزديك تر مى شوند .\r\nدر آن دوران ، هم پيامبر گرامى و خانوادهء ارجمندش و هم تمامى مسلمين و ياران\r\nپيامبر ، از هر طرف مورد تهاجم دشمنان مشترك قرار داشتند . مشركين به انواع\r\nگوناگون ، مسلمانان را آزار مى دادند ، شكنجه مى كردند ، زير ضربه‌هاى تازيانه\r\nمى گرفتند ، زخم مى زدند ، از خانه و كاشانهء خود مى راندند ، در محاصره ء اقتصادى قرار\r\nمى دادند و در مجموع جان و مال مسلمانان از سوى دشمنان در امان نبود ، و فاطمه ( عليه السلام )\r\nنيز در اوج آن تلخى ها و مشگلات ، با وجود خرد سالى ، تمام آن حوادث رنج آميز\r\nو مرارت‌هاى طاقت سوز را مى ديد و لمس مى كرد . آواهاى دردناك و ناله‌هاى\r\nسينه سوز مسلمين مستضعف را كه روى صخره‌هاى سوزان عربستان به اين سوى\r\nو آن سوى كشيده مى شدند ، با گوش جان مى شنيد . ولى دريغا كه نمى توانست پدر\r\nبزرگوار خود و ياران اسلام را يارى دهد ، و از آنهمه رنج و تلخى رهايى بخشد . از اين رو ،\r\nآرام و خاموش ، تماشاگر تمام آن صحنه‌هاى دردناك بود و از درد و بى تابى به خود\r\nمى پيچيد . او آنهمه ناراحتى ها و شدت فشارها را بر دوش جان پدر ، احساس مى كرد ،\r\nو روح حساس و ظريفش متأثر و متألم مى شد ، حال آن كه مجال و توان فرياد كشيدن\r\nهم نداشت . همهء دردها را به درون سينه مى ريخت و بغض‌هاى گلوگيرش را فرو\r\nمى خورد و دم بر نمى آورد . فقط گاهى شب ها كه از صداى ناله و ضجهء كودكان گرسنه\r\nو آواى درد آلود بيچارگان و مستضعفان ، بيدار مى ماند ، چشم به ستاره‌هاى آسمان\r\nشفاف مدينه مى دوخت ، و در عالم كودكى اشك مى ريخت .\r\nاو در آن سنين طفوليت و شكنندگى ، رنج همهء مسلمين و محرومين را مى ديد ،\r\n","description":"","footnote":"","page_name":" 311 ","page_number":31},
  {"content":"\r\nو بالاتر از همه رنج پدر بزرگوارش را كه به تنهايى بيش از همه در رنج و شكنجه بود و غير\r\nاز دردهاى خود ، بار غم ديگران را نيز بر دل مى گرفت و بردوش مى كشيد . پدر\r\nعاليقدرش را مى ديد كه چگونه يكى از نابكاران حيوان صفت قريش ، مشت‌هاى خود را\r\nپر از خاك و خاكروبه و زباله و آلودگى ها كرده و بر سر و صورت نورانى او مى پاشيد و چهرهء\r\nزيبا و قامت رعنايش را آلوده مى ساخت . و آنگاه آن دختر خردسال و نازك دل و مهربان ،\r\nپدر را در آغوش مى كشيد و در حالى كه اشك در چشم و بغضى در گلو داشت ،\r\nبا دست‌هاى كوچك و ظريفش آن آلودگى ها را شست و شو مى داد و سر و صورت پدر را\r\nپاك مى كرد . آرى اين صحنه ها را مى ديد و از شدت تأثر اشك در چشمانش حلقه\r\nمى زد و به ياد مادر تازه در گذشته اش ، مى افتاد و دلش آتش مى گرفت ، اما با اين همه\r\nسعى داشت پدر ، اين حالت را نبيند تا رنج و دردش افزون تر نشود .\r\nولى پدر ، كه همه چيز برايش روشن و آشكار بود ، رنج دختر كوچك را مى ديد و با آن\r\nلحن آسمانى و صداى زيبا و پر طنينش كه فرشتگان آسمان براى شنيدنش صف\r\nمى بستند ، دختر خردسال و مهربان را دلدارى مى داد و مى گفت : دخترم ! گريه نكن و\r\nغمگين مباش . خداوند يار و ياور پدر تو است و سرانجام فتح و پيروى عطا خواهد كرد .\r\nبلى ، دوران كودكى فاطمه ( عليه السلام ) ، بدين گونه مى گذشت . آن صدمه ها و لطمه‌هاى\r\nروحى ، دختر خردسال را به تحمل رنج و درد ، عادت مى داد و توان و مقاومتش را\r\nمى افزود و چون فولاد آبديده اش مى كرد . و از سوى ديگر ، دلداريهاى پدر و آن همه\r\nاميدهايى كه به لطف و عنايت الهى در دل او مى پرورانيد ، باعث مى شد كه نيروى صبر\r\nو استقامت و پايدارى اش هرچه بيشتر تحكيم يابد . و از آنجا كه دوران كودكى او همزمان\r\nبا بحران مشكلات تبليغى پدر بزرگوارش رسول الله ( صلى الله عليه وآله ) بود ، او نيز پا به پاى رشد\r\nو شكوفايى اسلام رشد مى كرد و بزرگتر مى شد . اما در جريان اين بزرگتر شدن ، چه\r\nرنج‌هاى عظيمى را مى ديد و تحمل مى كرد ، فقط خدا مىداند و بس . . .\r\nدر آن زمان پيامبر اسلام از طرف قريش ، هر روز با مشكلات جديدى روبرو مى شد .\r\nهر روز با مسائل حاد اقتصادى و فكرى تهديد مى گشت و مشركين بر سر راه او ، و در\r\nارتباط با دعوت عظيم تاريخ ساز و جهان شمول وى ، موانع و مخاطرات تازه‌اى ايجاد\r\nمى كردند . فاطمه ( عليه السلام ) هنوز كودكى بيش نبود كه گاهى مى ديد دشمنان قسم خورده ء\r\n","description":"","footnote":"","page_name":" 312 ","page_number":32},
  {"content":"\r\n\r\nاسلام در تعقيب جدى پدرش هستند و قصد جان عزيزش را دارند . گاهى مى ديد كه در\r\nابراز كينه و دشمنى ، دنائت و پستى را به جايى مى رساندند كه وقتى پيامبر مشغول\r\nتلاوت قرآن يا سجده بر درگاه الهى بود ، شكمباوه وامعاء واحشاء گوسفندى را بر اندام\r\nو لباس او مى افكندند ، و آنگاه او اشك مى ريخت و با دستان كوچكش آنها را از لباس پدر\r\nپاك مى كرد . سپس در حالى كه قلب پر عطوفتش مالامال درد واندوه بود ، خود را خسته\r\nو كوفته به خانه مى رسانيد و در گوشه اى خلوت ، اشك بر دامن مى افشاند تا كسى او را\r\nگريان نبيند . روز ديگرى مشاهده مى كرد كه خانواده اش و ياران پدرش ، از خانه و كاشانهء\r\nخود رانده مى شوند و به اجبار از شهر مكه به شعب ابى طالب ( دره اى در بيرون مكه )\r\nنقل مكان مى كنند . مسلمانان را مى ديد كه از هر نظر در محدوديت اقتصادى\r\nو اجتماعى و فكرى قرار دارند ، ولى با صبر و بردبارى بسيار ، متحمل اين مشكلات\r\nمى شوند و با اتكاء به خداوند و به خاطر هدف متعالى خود همه رنج ها را به جان\r\nمىخرند و دم نمى زنند . آرى او مى ديد كه مسلمين رنجديده ، سه سال و اندى در آن\r\nدره ء محدود و آن تنگناى اقتصادى و اجتماعى اقامت مى كنند ، بى آنكه كمترين سستى\r\nوفتورى در اصول اعتقادى و ايمان پايدارشان ايجاد شود . . .\r\nو سخت تر و تلخ تر از همه آن كه هنوز بيش از هفت و هشت بهار از عمر مباركش\r\nسپرى نشده بود كه ضربهء بزرگ روحى بر او وارد آمد و مادر مهربان و تنها مونس\r\nشب‌هاى تاريك و درد آلودش را از دست داد . . . در اينجا بود كه غمى سياه و اندوهى\r\nجانكاه ، سايهء هولناك خود را بر وجود مبارك فاطمه ( عليه السلام ) افكند و او را با سختى ها\r\nو مرارت ها و ناراحتىهاى روحى ، همدم و همراه ساخت . . .\r\nهجرت به مدينه\r\nهجرت پيامبر ، به عنوان نقطه عطفى در تاريخ اسلام و تاريخ بشر ، با همهء مسائل\r\nو مشكلاتى كه داشت انجام پذيرفت . پيامبر به زودى در حومهء مدينه استقرار يافت\r\nو مدتى كه از استقرار خود و گروهى از يارانش گذشته بود به مكه پيغام فرستاد كه\r\nعلى ( عليه السلام ) به مدينه حركت كند و \" فاطمه ها \" را با خود بياورد . فاطمه ها سه تن بودند :\r\nفاطمه بنت اسد مادر على ( عليه السلام ) ، فاطمه دختر زبير بن عبد المطلب دختر عموى پيامبر ،\r\nو فاطمه زهرا ( عليه السلام ) دختر رسول الله ( صلى الله عليه وآله ) . . .\r\n","description":"","footnote":"","page_name":" 313 ","page_number":33},
  {"content":"\r\nعلى ( عليه السلام ) طبق فرمان رسول خدا همراه اين قافلهء بانوان پرده ء عصمت و عفاف ، از مكه\r\nحركت كرد . مشركين هم كه از ماجرا خبر يافته بودند انتظار چنين ساعتى را\r\nمى كشيدند تا با حمله به اين كاروان كوچك ولى عظيم الشأن كينه و عداوت خود را\r\nنشان دهند . اين بود كه با كمال وقاحت و بى شرمى ، و حتى بر خلاف اصول جوانمردى\r\nكه در دوره ء جاهلى مردان عرب بدان پاى بند بودند ، عده اى را با سلاح و ابزار جنگى به\r\nتعقيب آنها فرستادند . وقتى مشركين رذيلت نهاد و پست نژاد به قافلهء بانوان شرافت\r\nو طهارت نزديك شدند ، على ( عليه السلام ) آن شير غرندهء ميدان‌هاى نبرد كفر و ايمان و پهلوان\r\nجنگ‌هاى حق و باطل ، آن كه از طنين فريادش لرزه بر اندامها مى افتاد و برق\r\nشمشيرش چشم ها را خيره مى كرد ، به طرف دشمنان مهاجم برگشت ، يك تنه به\r\nمقابله با آن نابكاران رفت . شمشير هول انگيزش را كشيد و چنان به سوى آنها هجوم برد\r\nكه بيش از چند لحظه تاب مقاومت نياوردند و به زودى عقب نشينى كرده و پا به فرار\r\nگذاشتند . بدين گونه على ( عليه السلام ) با كمال شهامت از ناموس اسلام و مسلمين دفاع كرد\r\nو فاطمه‌هاى گرامى را به سلامت از معركه بيرون برد و به مدينه رسانيد . چه كسى\r\nمىتواند آن صحنه را پيش خود مجسم سازد احساس كند كه فاطمه‌هاى گرامى در آن\r\nلحظهء هولناك چه اضطراب و نگرانى سختى داشته اند ؟ و به ويژه چه كسى مىتواند\r\nاحساس كند كه فاطمه خرد سال وقتى ديده است دشمنان قسم خورده ء پدر\r\nارجمندش ، به سلاح‌هاى آخته و در يك گروه چندين نفره به قصد جان آنها حمله كرده\r\nو راه را بر آنان بسته اند و آنها جز يك يك مرد ، كسى را همراه ندارند تا از جان\r\nو ناموس شان دفاع كند ، در چه نگرانى و اضطرابى بسر برده و چه لحظه‌هاى دشوارى را\r\nسپرى كرده است ؟ . . .\r\nبه راستى تاريخ در اين گونه موارد چه زبان قاصرى دارد . زيرا تنها مىتواند وقايع\r\nو حوادث را ثبت كند و هرگز قادر نيست احساس ها و انديشه‌هايى را كه در حال وقوع آن\r\nحوادث بر افراد گذشته است بيان كند . . .\r\nبه هرگونه آن قافله وارد مدينه شد . فاطمه زهرا در منزل ابى ايوب انصارى كه موقتا\r\nقرارگاه پدر گرامى اش بود ، چشمش به ديدار جمال جميل پدر روشن گرديد و خود را به\r\nآغوش پر مهر پدر سپرد و آرامش وسكون خود را باز يافت . ولى خاطره ء آن سفر پر خطر\r\n","description":"","footnote":"","page_name":" 314 ","page_number":34},
  {"content":"\r\n\r\n\r\nهرگز از يادش نرفت و لحظه‌هاى جانكاهى كه على ( عليه السلام ) يك تنه در برابر عده اى مشرك\r\nمسلح به دفاع و مبارزه ايستاده بود همواره در نظرش مجسم بود . آرى اين خاطره هم\r\nروى خاطرات سازنده ء ديگرش انباشته گرديد تا در تكوين شخصيت والاى او نقش\r\nخاص خود را ايفاء كند . و مجموعهء اين حوادث و خاطرات و مصائب و رنج ها لازم بود تا از\r\nاو انسانى كامل و مجرب تلخ و شيرين ديده و تجربه اندوخته بسازد و به جامعهء بشريت و به\r\nويژه اجتماع مسلمين هديه زيادى كند . آرى چنان زن قهرمانى ، مى بايست چنان\r\nحوادث و مصائبى را پشت سر مى گذاشت تا به آن مقام و الا و شخصيت بى نظير دست\r\nيابد ، و مادر پيشوايان قهرمان و امامان راستين و رهبران بزرگوار بشريت گردد . . .\r\nدر آستانهء ازدواج\r\nسرانجام دوران كودكى با همهء تلخى ها و دشوارىهايش گذشت و دوران نوجوانى فرا\r\nرسيد . . . آرى ، اكنون فاطمه ( عليه السلام ) ، با اندوختن آنهمه تجربيات گوناگون ، با پشت سر نهادن\r\nآن همه فراز و نشيب و با گذاشتن از آنهمه كوره‌هاى سخت و سوزان آزمايش‌هايى كه\r\nوجودش را گداخته و آبديده كرده و استحكام بى نظيرى بخشيده بود مرحلهء ديگرى از\r\nزندگى را آغاز مى كرد .\r\nاو تمام آن مسائل و مشگلات را ، در پرتو ايمان و اعتقاد وتوكل به پروردگار عالم ، يكى\r\nپس از ديگرى طى كرد ، از همهء آن مراحل آزمايش سربلند و نيرومند بيرون آمد و از\r\nيكايك رنج‌هاى دوران پر مرارت كودكى خلاص و رهايى يافت و با صبر و بردبارى ، با\r\nقدرت اراده ، و با درايت و تدبير بى مانندش با هر مشكلى برخورد مناسب كرد و براى هر\r\nمسأله اى راه حل عقلانى يافت ، تا آن كه بالاخره به سن ازدواج و مرحلهء گزينش زندگى\r\nجديد و شريك زندگى رسيد . . .\r\nازدواج فاطمه وعلى ( عليه السلام )\r\nپيوند دو نور\r\nاكنون فاطمه ( عليه السلام ) به سن ازدواج رسيده است . . . او اينك در مرحله اى است كه بايد زندگى\r\nمشترك خود را ، با مردى كه همهء عمر ، شريك غمها و شاديهاى يكديگر باشند آغاز كند\r\nو گام به محيط زندگى جديد خويش بگذارد . . .\r\nناگفته پيداست كه دخترى چون فاطمه ( عليه السلام ) ، دختر محبوب پيامبر اسلام ، در اين سن\r\n","description":"","footnote":"","page_name":" 315 ","page_number":35},
  {"content":"\r\nو سال ، چه موقعيتى دارد و در چه شرايطى قرار مى گيرد ، چشم جامعهء اسلام به خانهء\r\nپيامبر دوخته شده است و همه مى خواهند بدانند كدام مرد خوشبخت است كه سعادت\r\nدامادى رسول خدا نصيبش خواهد شد . و بسيارند كسانى كه آرزوى رسيدن به چنين\r\nسعادت عظيمى را در دل مىپروراننند . در آن روزها ، فاطمه كه نور چشم پيامبر و چشم\r\nو چراغ جامعهء اسلامى بود ، از هر طرف مورد خواستگارى بزرگان و رؤساى قبايل\r\nوصناديد قريش قرار گرفت . افراد ثروتمند و صاحب مقام كه از موقعيت‌هاى ممتاز و ويژه\r\nنيز برخوردار بودند به خواستگارى اش آمدند . ولى فاطمه چشم به كدامين آينده دوخته\r\nبود و كدامين چشم انداز دل انگيز را براى زندگى جديدش در نظر داشت ؟ . . . آيا او از\r\nشريك آينده اش طالب مقام و عنوان بود ؟ آيا امتيازات قبايلى مى خواست ؟ آيا در فكر\r\nثروت و ماديات خواستگاران بود ؟ . . . نه . . . هيچ كدام . او در زندگى ، جز ايمان و پاكى و اعتقاد\r\nو صفا و طهارت طالب هيچ چيز ديگر نبود . لكن در ميان تمام آن خواستگاران ، چه كسى\r\nبود كه واجد اين شرايط باشد ؟ . . .\r\nبيائيد از چشم انداز ديگرى به مسأله نگاه كنيم ، فاطمه ( عليه السلام ) چهارمين دختر پيامبر\r\nاسلام ، و نيز كوچك ترين و آخرين فرزند خانواده اى بود كه پسرى براى آن باقى نمانده\r\nبود . آن هم در جامعه اى كه ارزش هر پدرى و هر خانواده اى به وجود فرزندان پسر\r\nوابسته بود . هركس پسران بيشترى داشت ، از اهميت و ارزش و احترام بيشترى هم\r\nبرخوردار بود و هر كس كه پسر نداشت گويى اعتبار هم نداشت و كسى كه دختر داشت ،\r\nانگار وصله اى از ننگ و عار به دامن زندگى اش چسبيده بود . . .\r\nدر چنان محيطى ، با چنان آداب و عادات جاهلى و زشتى اكنون پيامبر اسلام دخترى\r\nجوان و دم بخت در خانه داشت كه يكسره تمامى اين آداب و عادات و ارزش‌هاى غلط را\r\nواژگون كرده بود ووجود مباركش ، براى زن و دختر ، اعتبار و ارزش جديدى آورده بود .\r\nآرى فاطمه ( عليه السلام ) تنها يك دختر نبود ، بلكه موجى سرشار از عطر و نور و شكوه بود كه\r\nمى بايست نور رسالت محمد ( صلى الله عليه وآله ) را در طول رشته‌هاى ممتد قرون و اعصار عبور دهد\r\nو در پهنهء زمان و مكان بگستراند و جامعهء بشرى را از آن نور فياض و هستى بخش ، روشن\r\nو منور سازد . . .\r\nاو دخترى بود كه پدرى همچون رسول خدا ( صلى الله عليه وآله ) عاشقانه دوستش مى داشت و به\r\n","description":"","footnote":"","page_name":" 316 ","page_number":36},
  {"content":"\r\nوجودش افتخار مى كرد و در بيان اين رشته‌هاى پيوند و علاقهء پر شور و ارتباط معنوى\r\nو شگرف پدر و فرزند همين بس كه پيامبر به او عنوان \" ام ابيها \" ( مادر پدرش ) داده بود\r\nو بسيار اوقات ، او را با همين عنوان مخاطب مى ساخت و نزد خود فرا مى خواند و با او درد\r\nدل مى گفت و دست نوازش بر سرش مى كشيد و سخنانش را با جان و دل مى شنيد\r\nو خواست‌هايش را با شور و علاقه انجام مى داد . . .\r\nآرى فاطمه چنين دخترى بود و پيداست كه مسألهء ازدواج و تشكيل خانواده ء او ، براى\r\nپدرى چون رسول خدا ( صلى الله عليه وآله ) چقدر مىتواند اهميت داشته باشد و مورد عنيات و دقت\r\nقرار گيرد . از اين رو پيامبر اسلام ( صلى الله عليه وآله ) همواره مى انديشيد و سعى داشت كه در مورد\r\nازدواج فاطمه عزيزش ، بدون دريافت مصلحت و امر الهى گام بر ندارد ، چنين بود كه وقتى\r\nآنهمه بزرگان عهد جاهليت وصناديد قريش و سرمايه داران و معارف و مشاهير\r\nجزيرة العرب به خواستگارى دخترش آمدند همه را رد كرد و تصميم گيرى در مورد اين\r\nامر را موكول به نداى آسمانى و مشورت الهى نمود . . . و سرانجام نيز با كسب تكليف از\r\nپرودگار و با تعيين و ارادهء الهى در اين مورد گام برداشت و فاطمه را به ازدواج سرباز فداكار\r\nو سردار ايثارگر و شهسوار اسلام يعنى على بن ابى طالب ( عليه السلام ) در آورد : شخصيتى كه در\r\nتمام جهان بشريت ، هيچكس شايسته تر از او براى رسيدن به افتخار دامادى پيامبر\r\nو شوهرى فاطمه نبود . . .\r\nصاحب \" طبقات \" مىنويسد : \" نخست ابو بكر بود كه به عنوان خواستگارى فاطمه به\r\nحضور پيامبر شتافت . و در پاسخ اين سخن را شنيد كه من منتظر قضا و امر الهى هستم .\r\nابوبكر چون از آنجا بازگشت ، داستان خواستگارى و پاسخ پيامبر را براى دوستش عمر\r\nبازگو كرد . عمر گفت پيامبر بدين گونه خواسته است تو را رد كرده باشد . سپس به توصيهء\r\nابوبكر ، روزى ديگر عمر به خواستگارى فاطمه رفت . و او نيز همان پاسخ را شنيد كه ابو\r\nبكر شنيده بود . پس آنگاه ، خاندان على ( عليه السلام ) در مورد خواستگارى فاطمه با او سخن گفته\r\nبدين كار ترغيبش كردند . وعلى ( عليه السلام ) با يأس و نوميدى گفت : آيا پس از رد درخواست ابو\r\nبكر وعمر ، با درخواست من موافقت مىشود ؟ خاندان على ( عليه السلام ) مسألهء قرابت\r\nو خويشاوندى ميان على و پيامبر ( صلى الله عليه وآله ) را تذكر دادند و او را دل گرم و اميدوار ساختند . پس\r\nعلى براى خواستگارى به حضور پيامبر اسلام شتافت و با حجب و حيا ، درخواست خود را\r\n","description":"","footnote":"","page_name":" 317 ","page_number":37},
  {"content":"\r\n\r\nميان نهاد . و بدين سان پيامبر ، درخواست على را پذيرفت ، به دو پاسخ مساعد داد و به زودى\r\nفاطمه را به عقد نكاح او \" كه تقريبا از مال دنيا هيچ چيزى نداشت ) در آورد . ( 1 )\r\nپاسخ فاطمه زهرا ( عليه السلام ) به خواستگارى على ( عليه السلام )\r\nانتخاب همسر يكى از حساس ترين مراحل زندگى هر جوانى اعم از دختر و پسر است .\r\nازدواج ، مرحلهء انتخاب سرنوشت يك عمر زندگى مشترك ، و پايهء مهم سازندگى تاريخ\r\nچندين نسل بالفعل و بالقوه ، و نقطهء پايه گذارى آينده اى براى فرزندان و نوادگان\r\nو سازندگان تاريخ چندين نسل آينده و نقطهء پايه گذارى آينده اى براى فرزندان\r\nو نوادگان و سازندگان جامعهء فردا است . ملاحظه مىشود كه بدين گونه ، مسأله ازدواج از\r\nصورت يك امر شخصى و خصوصى خارج ، و جنبهء اجتماعى و عمومى و تاريخى به خود\r\nمى گيرد كه چه بسا در سرنوشت و تاريخ آيندهء ملت يا ملتهايى نقش مهم و تعيين كننده\r\nداشته باشد .\r\nاز اين رو انتخاب همسر شايسته كار دشوارى است و به خصوص براى دختران\r\nچندان به سهولت و سادگى امكان پذير نيست . بلكه اين امر مهم ، بايد روى اصول\r\nو قوانين حساب شده ، اساس ثابت ولا يتغيرى كه در طول قرون واعصار حكومت داشته\r\nاست استوار باشد و در مسير آن حركت كند تا خداى نكرده انحرافى صورت نگيرد . لذا\r\nمطمئن ترين اصول در اين مورد ، همانا رعايت قوانين الهى و تعاليم جادوانى آسمانى\r\nاست كه به افراد بشر مىآموزد كه پدر و مادر ، در شرايط عادى و عمومى ، همواره بيش از\r\nفرزندان در اين باره تجربه و آگاهى دارند و با دلسوزى و دقت بيشترى ، بدون تأثير\r\nاحساسات و سادگى امكان پذير نيست . بلكه اين امر مهم ، بايد روى اصول و قوانين\r\nحساب شده ، و اساس ثابت ولا يتغيرى كه در طول قرون واعصار حكومت داشته است\r\nاستوار باشد و در مسير آن حركت كند تاخداى نكرده انحرافى صورت نگيرد . لذا\r\nمطمئن ترين راهها و شيوه‌ها در اين مورد ، همانا رعايت قوانين الهى و تعاليم جاودانى\r\nآسمانى است كه به افراد بشر مىآموزد كه پدر و مادر ، در شرايط عادى و عمومى ، همواره\r\nبيش از فرزندان در اين باره تجربه و آگاهى دارند و با دلسوزى و دقت بيشترى ، بدون\r\n\r\n","description":"","footnote":" 1 . طبقات ابن سعد ، ج 1 ص 19 . ","page_name":" 318 ","page_number":38},
  {"content":"\r\nتأثير احساسات آنى و زودگذر مى توانند تصميمات شايسته و سازنده بگيرند . بر اين\r\nاساس ، مشاوره با پدر و مادر و جلب نظر و رضايت آنان ، از شرايط اصلى ازدواج دختران\r\nقرار مى گيرد و برخى آن را از جملهء فرايض و واجبات به شمار آورده و تخطى از آن را\r\nكارى ناروا و در حد اسقاط واجب دانسته اند . با اين همه بايد توجه داشت كه اين اجازه\r\nو رضايت هم بايستى جنبهء صحيح و عقلانى و منطقى داشته باشد و اگر از روى نادانى يا\r\nدشمنى يا لجاج ، مسألهء مخالفت پدر و مادر مطرح شود و يا پدر و مادر از اين قدرت خود\r\nسوء استفاده كرده و آن را بدون جهت و دليل عقلانى به كار گيرند و تنها خودخواهى\r\nو تمايلات غير منطقى خود را در نظر داشته باشند ، چنين حقى از آنان سلب مى گردد .\r\nآنچنان كه رضايت و آزادى دختر نيز در انتخاب همسر شايسته و دلخواه ، كاملا مورد نظر\r\nو توجه شارع مقدس اسلام قرار گرفته و در اين مورد براى دختران مسلمان حقوقى\r\nمنظور شده است كه نظير آن را با آنهمه وسعت و عمق و توجه در هيچ جاى ديگر\r\nنمى توان سراغ گرفت .\r\nپيامبر اكرم كه خود پايه گذار و مجرى برنامه‌هاى الهى و پياده كننده ء قوانين آسمانى\r\nدر روى زمين است ، دخترش فاطمه ( عليه السلام ) را در انتخاب شوهر آزاد گذاشت و بدون اينكه\r\nكمترين تحميل و فشارى در اين باره روا دارد ، براى آزادى عقيده ء او و رعايت حقوق\r\nاسلامى اش كمال احترام را قائل شد تا اين امر ، سرمشقى براى جامعه و تاريخ اسلام\r\nباشد . نكتهء مهم در اينجا آن بود كه پيامبر ( صلى الله عليه وآله ) به خوبى مى دانست كه در امر ازدواج\r\nفاطمه ، نه فقط سرنوشت آينده ء او ، بلكه خير و مصلحت جوامع بشرى و نسل‌هاى آتى\r\nاسلام مطرح است .\r\nبا اينكه پيامبر اسلام ( صلى الله عليه وآله ) چند دختر شوهر داده بود ، ولى هرگز ديده نشده بود كه\r\nاراده و اختيار را از آنان سلب كرده باشد . هنگامى هم كه على بن ابى طالب ( عليه السلام ) سرباز\r\nشجاع و دلاور اسلام براى خواستگارى زهراى مرضيه نزد پيامبر اسلام ( صلى الله عليه وآله ) رفت ، پيامبر\r\nاسلام فرمودند ، تاكنون چند نفر ديگر به خواستگارى آمده اند و من شخصا اين مسأله را\r\nبا دختر در ميان گذاشته ام ، اما او به علامت نارضايى چهره ء خود را برگدانده است . اكنون\r\nنيز خواستگارى تو را به اطلاع او مى رسانيم \" .\r\nپيامبر نزد دخترش زهرا رفت و مطلب را با دختر عزيزش در ميان نهاد ، ولى زهرا بر\r\n","description":"","footnote":"","page_name":" 319 ","page_number":39},
  {"content":"\r\n\r\nخلاف نوبت‌هاى پيشين ، ديگر چهره ء خود را برنگرداند و با سكوت خود ، رضايت خود را\r\nفهماند . پيغمبر اكرم تكبير گويان از نزد او بيرون رفت و سكوت او را علامت رضا\r\nو خشنودى اعلام داشت . ( 1 )\r\nو بدين گونه بود كه فاطمه و على ازدواج كردند . اين ازدواج در واقع پيوند دو نور بود ،\r\nدو نورى كه در كنار هم ، آفتاب تابان امامت را در افق بشريت طالع ساختند و به همه جا\r\nروشنى پراكندند . . .\r\nازدواج و نقش اساسى آن\r\nيكى از ضرورترين و طبيعى ترين نيازهاى افراد بشر ، از همان نخستين مرحلهء خلقت\r\nانسان ، تشكيل خانواده و ازدواج بوده است . زيرا اساس بقاء بشر و تداوم نسل ها ،\r\nبى ترديد به اين مسأله طبيعى بستگى دارد . لذا مسألهء ازدواج ، هم در تمام جوامع\r\nبشرى از بدوى ترين تا پيشرفته ترين آنها ، مورد توجه بوده و هست ، و هم در تمام اديان\r\nو مذاهب براى آن اصول و مقرراتى وضع شده است . زيرا بدون وجود قوانين و ضوابط\r\nمشخص و لازم الاجراء ، نه تنها اساس خانواده ها و بنيان اجتماعات از هم مىپاشد ، بلكه\r\nزندگى وتوالد وتناسل انسانها نيز صورت حيوانى پيدا مىكند ، و اصالت و ارزش انسانى\r\nمضمحل و سيماى هويت بشرى مخدوش مى گردد .\r\nاز اين رو آئين آسمانى اسلام نيز براى اين مسألهء مهم و حياتى ، قوانين و مقررات\r\nمتقن و مستحكمى وضع كرده كه هم ضامن بقاء بشر ، و هم واجد شرايط حفظ ارزشها\r\nو اصالت‌هاى انسانى فرد و خانواده و جامعه است .\r\nلكن نكتهء مهم در اين ميان آن است كه اسلام اين مسألهء ضرورى و غريزى را ، به\r\nطبيعى ترين وساده ترين صورت ممكن ، مورد توجه قرار داده ، و به دور از هرگونه\r\nتشريفات و تعهدات سنگين و قيد و بندهاى دست و پاگير ، با آن برخورد كرده است .\r\nكمترين توجه و دقت در شرايط و ضوابط اساسى ازدواج در اسلام ، روشن مى سازد كه\r\nاين آئين مقدس آسمانى ، در مسألهء ازدواج و تشكيل خانواده نيز ، اصل را بر فطرت\r\nو نيازهاى فطرى انسان قرار داده ، و نكتهء اساسى را در اين دانسته است كه زن و مرد ، به\r\n\r\n","description":"","footnote":" 1 . نظام حقوق زن در اسلام ، ص 58 . ","page_name":" 320 ","page_number":40},
  {"content":"\r\nهمان سادگى كه غريزه وطبيعت بشرى اقتضاء مىكند ، در امر وصلت و مزاوجت توفيق\r\nحاصل كنند و هيچ گونه مانعى از آن گونه موانع كه قبلا در دوران يا در جوامع و اديان\r\nو قوانين ديگر وجود داشته و هنوز هم در موارد بسيارى وجود دارد ، از امر ازدواج و پيوند\r\nطبيعى و مشروع زن و مرد جلوگيرى نكند . بر همين اساس است كه مى بينيم اسلام ، به\r\nهرچه ساده تر و بدون تشريفات بودن ازدواج تشويق كرده ، ووجود تعهدات سنگين\r\nو قيد و بندگهاى زائد را باعث يأس و سرخوردگى از ازدواج و ناتوانى و گريز از تشكيل\r\nخانواده ، و در نتيجه موجب سوق داده شدن جامعه به ارضاء غرايز از طرق نامشروع\r\nو اشاعهء فساد و تباهى در اجتماعات بشرى قلمداد كرده است . لازم به گفتن است كه\r\nسادگى و دور از تشريفات بودن ازدواج در اسلام ، قبل از هر چيز از اين ديدگاه مورد توجه\r\nقرار دارد كه اصولا زيربناى مسائل زندگى در اسلام نه بر مبناى ماديات است نه مقام\r\nو عنوان شخصى و افتخارات و سوابق خانوادگى نقشى در آن دارند . بلكه تنها معنويات\r\nو تقوى و ايمان و عفت و نجابت و وصول به كمالات انسانى است كه اساس زندگى زن و مرد\r\nمسلمان و خانوداه ها و جوامع اسلامى را تشكيل مىدهد . لذا وجود تشريفات و تعهدات\r\nسنگين در امر ازدواج ، نه تنها با ديدگاه اسلام مبنى بر ساده و طبيعى بودن ازدواج\r\nمنافات دارد ، بلكه خود سر منشأ بسيارى از مفاسد و تبهكارى ها نيز مى گردد . زيرا\r\nآشكار است كه براى همگان ممكن و ميسر نيست كه تشريفات و تعهدات سنگين را\r\nبجاى آورند و انتظارات بى جا و قيد و بندهاى شاق و طاقت فرساى بعضى خانواده ها را\r\nعملى سازند . از اين رو چون خود را قادر به ازدواج مشروع و تشكيل خانواده با پيوند\r\nمقدس زناشويى نمى بينند ، دچار يأس و سرخوردگى شده از اين امر مبارك و مورد\r\nاحترام سرباز مى زنند و از اين رو هم خودشان به فساد و انحطاط اخلاقى كشانده\r\nمى شوند و هم باعث تشويق و گسترش فساد و انحراف در جامعه مى گردند .\r\nسير و بررسى كوتاهى در چگونگى ازدواج‌هاى مسلمين در جوامع صدر اسلام ،\r\nنشان مىدهد كه مسأله تشكيل خانواده ، چه اندازه جنبهء قداست و معنويت داشته\r\nو چقدر ساده و طبيعى و زيبا صورت مى گرفته است . به ويژه دقت در كيفيت و جريان\r\nازدواج دختر عاليقدر پيامبر ( صلى الله عليه وآله ) و تشكيل خانواده مقدسش با على ( عليه السلام ) اين حقيقت را به\r\nوضوح نشان مىدهد و متعالى ترين و زيباترين سرمشق ها را در اين مورد ، در اختيار\r\n","description":"","footnote":"","page_name":" 321 ","page_number":41},
  {"content":"\r\n\r\nمسلمين كه مى خواهند پيروان راستين آن خاندان عفت و فضيلت و طهارت باشند ،\r\nقرار مىدهد .\r\nمورخين اسلام ، همگى نظر داده و در تاريخ ثبت كرده اند كه مراحل ازدواج خجستهء\r\nنور چشم رسالت فاطمه زهرا ( عليه السلام ) با شهسوار اسلام على ( عليه السلام ) در نهايت سادگى و صفا برگزار\r\nشد . بطورى كه در آن زمان كه ازدواج ها عموما صورت ساده و طبيعى داشتند ، بازهم\r\nازدواج آن وجود مقدس ، از فرط سادگى و بى پيرايگى جنبهء يك الگوى ممتاز و سرمشق\r\nچشمگيرى پيدا كرده بود . سادگى و بى تشريفات بودن اين ازدواج به حدى بود كه كابين\r\nفاطمه ( عليه السلام ) و تمام مخارج عقد و ازدواج ، از وجهى تأمين شد كه داماد عاليقدر از طريق\r\nفروش تنها \" زره \" خود - به مبلغ چهارصد و هشتاد درهم - به دست آورده بود .\r\nجهيزيه ساده و محقر\r\nآرى وقتى مراسم خواستگارى انجام شد و صحبت از مخارج عروسى پيش آمد ،\r\nمعلوم شد كه على ( عليه السلام ) نه صاحب پول و پس انداز است و نه اثاث و وسايل اضافى\r\nو بى مصرفى دارد كه به فروش رساند . در نتيجه ناچار شد زره جنگى خود را - كه البته به\r\nدليل رشادت فوق العاده و شهامت و قدرت هجوم آورى و پيشدستى بر دشمن ، نيازى به\r\nزره و تن پوش ندانت - بفروشد . پيامبر اكرم ( صلى الله عليه وآله ) نيز از مبلغ حاصل از فروش همان يك\r\nزره ، حتى الأمكان نيازهاى ضرورى زندگى زهرا ( عليه السلام ) را به صورت زير فراهم ساخت كه\r\nامروزه آن را \" جهيزيه \" مى نامند و همان وسايل و لوازمى است كه هر زن و شوهر جوانى\r\nدر آغاز زندگى مشترك شان به حد اقلى از آن نياز دارند .\r\nاينك صورت ريز وسايلى كه جهيزيه دختر رسول خدا ( صلى الله عليه وآله ) شامل آن بود :\r\n1 . پيراهن زنانه به مبلغ 7 درهم .\r\n2 . روسرى بزرگ به مبلغ 4 درهم .\r\n3 . قطيفهء سياه خيبرى .\r\n4 . يك تخت از نوار ليف خرما .\r\n5 . دو رختخواب از پارچه كتانى درشت بافت مصرى كه در يكى ليف خرما و در\r\nديگرى پشم گوسفند قرار داده شده بود .\r\n6 . چهار عدد متكا از پوست دباغى طائف .\r\n","description":"","footnote":"","page_name":" 322 ","page_number":42},
  {"content":"\r\n7 . پرده ء نازك پشمى .\r\n8 . يك قطعه حصير براى مفروش كردن اتاق .\r\n9 . يك دستاس ( آسياب دستى ) كه فاطمه زهرا ( عليه السلام ) آرد مورد نياز خانواده را به\r\nوسيلهء آن با دست مبارك خود آسياب مى كرد .\r\n10 . يك طشت مسى .\r\n11 . يك مشك كوچك آب .\r\n12 . يك كاسه چوپى .\r\n13 . يك آفتابه .\r\n14 . يك سوى سبز .\r\n15 . چند كوزه ء سفالين .\r\n16 . يك سفره از پوست .\r\n17 . يك عباى بافته شده از پنبه .\r\nدر تواريخ آمده است كه پيامبر اكرم ( صلى الله عليه وآله ) با دست مبارك و بيان مقدس خود ، اين\r\nجهيزيه را تبرك وتيمن بخشيد و بدين لحاظ همين جهيزيه ساده و محقر را بايد\r\nگرانبهاترين و باشكوه ترين جهيزيه عالم بشرى دانست . آرى ، هنگامى كه اين وسايل\r\nساده به عنوان جهيزيه عروسى فراهم گرديد ، آنها را به حضور پيامبر آوردند . رسول\r\nاكرم ( صلى الله عليه وآله ) ، لحظاتى آن اشياء را با دست مبارك خود زير و رو كرد ، و پس از مشاهده ء تمام\r\nآنها ، با لحن پر شكوه و مقدسش فرمود : بار الها ، اين ازدواج را بر اين خانواده كه بيشتر\r\nظروف شان گلين و سفالين است مبارك فرما ! . . . \" . ( 1 )\r\nچنين بود جزئيات و نوع جهيزيهء دختر بزرگترين و مقدس ترين شخصيت جهان كه\r\nخود نيز بزرگترين زن تاريخ و تنها زن معصوم تاريخ بشريت است . جهيزيه اى كه در نوع\r\nخود كم نظير و بلكه بى نظير است و به روشنى ، عالى ترين درس‌هاى تاريخ را ، به ويژه از\r\nديدگاه پيوند مقدس زناشويى و تشكيل خانواده به ما مىآموزد .\r\nتوجه به جهيزيه زهراى اطهر علاوه بر هزاران نكته و درسى كه در آن نهفته است ، از\r\n\r\n","description":"","footnote":" 1 . كتاب \" فاطمه زهرا \" از استاد توفيق ابو علم ، ص 155 . ","page_name":" 323 ","page_number":43},
  {"content":"\r\n\r\nاين ديدگاه نيز به ما تعليم مىدهد كه ازدياد جهيزيه و چشم و همچشمى در آن و روز به\r\nروز اضافه كردن اجزاء و قيمت آنها ، و در واقع نوعى مسابقه گذاشتن در گرانى ، و سنگين\r\nساختن تشريفات ازدواج ، هيچگونه تضمين براى خوشبختى زوج‌هاى جوان بوجود\r\nنمى آورد . بلكه بر تأثير طبيعى آن ، جوانان را از تن دادن به ازدواج گريزان مى سازد\r\nو مهمترين عامل در بروز امراض روانى و روحى ، و وسيله اى براى نفوذ و اشاعهء فساد\r\nو فحشاء و ازدياد امراض گوناگون در سطح جامعه و سقوط و انحطاط اجتماع سالم\r\nاسلامى را فراهم مى آورد . شيوه ء ازدواج دختر پيامبر با پيشواى نخستين شيعيان ، در\r\nواقع يك درس بزرگ عملى و يك مبارزه ء اصولى با افكار غلط و سنت‌هاى پوسيده ء گذشته\r\nو حال است . مبارزه با عادات و آدابى است كه همواره مال و ثروت و تجمل و تشريفات را در\r\nنظر مى گيرند ، نه اصول اخلاقى و معنوى و فضايل و ملكات انسانى و روحى و آرايش‌هاى\r\nباطنى را . غافل از آن كه اگر معنويت نباشد ، هيچ ثروتى قادر به تأمين خوشبختى حتى\r\nبراى يك روز و يك لحظه هم نخواهد بود .\r\nاثاثهء خانهء على ( عليه السلام )\r\nاكنون كه صورت ريز اشياء و اجناس جهيزيه فاطمه ( عليه السلام ) را بر شمرديم و دانستيم كه دختر\r\nپيامبر و عروس امام اول شيعيان چه اشياء ساده اى را جهيزيهء خود قرار داده است ، جاى\r\nآن دارد كه سرى هم به خانهء على ( عليه السلام ) بزنيم . مى خواهيم از موجودى خانهء على و از\r\nتمامى اثاثهء زندگى محقرش يك نوع صورت بردارى كنيم تا اولا معلوم شود كه پيشواى\r\nاول شيعيان در چگونه خانه اى با چه موجودى و وسايلى زندگى مى كرده ، و ثانيا\r\nخانه اى كه دختر پيامبر به عنوان عروس مى خواسته است گام در آن بگذارد چه\r\nاثاثه‌اى داشته و وضعيت مالى داماد پيامبر چگونه بوده است ؟\r\nمورخين اسلام نوشته اند كه على ( عليه السلام ) براى روز عروسى اش ، فقط همين اثاثهء محقرى\r\nرا كه ذيلا ذكر مى كنيم به عنوان وسايل خانه و براى رفاه عروس بزرگوار خود تهيه\r\nو خريدارى كرده بود :\r\n1 . يك چوب لباسى ، براى آن كه لباس‌هاى خودشان و مشك آب شان را از آن\r\nآويزان كنند .\r\n2 . يك قطعه پوست گوسفند .\r\n","description":"","footnote":"","page_name":" 324 ","page_number":44},
  {"content":"\r\n\r\n3 . يك عدد متكا .\r\n4 . يك ظرف مشك آب .\r\n5 . يك عدد غربال آرد بيزى .\r\nبلى ، اينها هم مجموعهء اثاثه و لوازم خانه اى بود كه توسط على ( عليه السلام ) به عنوان وسايل\r\nزندگى خانواده اش خريدارى شده بود كه قيمت مجموع آنها از چند درهم تجاوز\r\nنمى كرد . ( 1 )\r\nمنزل اجاره اى\r\nآن بزرگترين و والاترين عروس و داماد خاندان رسالت و امامت ، على و فاطمه ( عليه السلام ) ، از آغاز\r\nزندگى زناشويى خود ، در يك منزل كوچك اجاره اى زندگى مى كردند . اين منزل واقع\r\nدر \" قبا \" ، در دروازه ء شهر مدينه ، كنار مسجد قبا قرار داشت و متعلق به \" حارثه \" فرزند\r\nلقمان بود . آن دو در آن خانهء محقر ، با فقر و تنگدستى دست و پنجه نرم مى كردند ، لكن\r\nكمترين شكوه و شكايتى نداشتند ، چرا كه آنچه در آن زندگى براى آنها مطرح و مهم بود ،\r\nتنها جنبهء صفا و معنويت زندگى بود كه به حد اكمل از آن برخوردار بودند .\r\nدر بعضى تواريخ نوشته اند كه : آن نمول در فاصله اى دور از منزل پيامبر اسلام ( صلى الله عليه وآله )\r\nقرار داشت ، و تحمل رفت و آمد در اين مسافت دور ، براى رسول اكرم ( صلى الله عليه وآله ) كه هميشه\r\nاشتياق ديدار دخترش زهراء و دامادش على ( عليه السلام ) را داشت ، دشوار مى نمود بدين جهت\r\nروزى پيامبر به منزل فاطمه تشريف بردند و فرمودند : دخترم ، قصد دارم تو را به خانه اى\r\nدر نزديكى منزل خود منتقل كنم تا ديدار مرتب تو برايم ميسر و آسان باشد .\r\nفاطمه ( عليه السلام ) به پدر بزرگوارش عرض كرد : حارثه چند خانهء ديگر هم دارد . با او مذاكره\r\nكنيد شايد منزل ديگرى را در اختيار ما قرار دهد .\r\nپيامبر اسلام ( صلى الله عليه وآله ) فرمود : حارثه آن قدر منزل‌هايش را براى ما تخليه كرده و مرتبا\r\nخودش از ما دور تر شده است كه ديگر از او خجالت مىكشم باز چنين موضوعى را\r\nمطرح كنم .\r\nهنگامى كه اين خبر به حارثه رسيد ، بى درنگ خدمت رسول خدا ( صلى الله عليه وآله ) شرفياب شد\r\n\r\n","description":"","footnote":" 1 . بحار الانوار ج 42 ، ص 114 . ","page_name":" 325 ","page_number":45},
  {"content":"\r\n\r\nو عرض كرد : اى رسول خدا ، من و تمام اموالم در اختيار شما هستيم ، و اكنون بسيار\r\nدوست تر مى داريم كه بر من منت گذاشته فاطمه زهرا ( عليه السلام ) را به منزل خود منتقل\r\nسازيد . و بدينسان رسول خدا ( صلى الله عليه وآله ) فاطمه زهرا ( عليه السلام ) را به منزل ديگر حارثه كه در فاصلهء\r\nنزديك ترى قرار داشت ، منتقل شد . ( 1 )\r\nاين خبر با روايات ديگرى هم تأييد مىشود . چه ، در تعدادى از كتب حديث و تاريخ\r\nما آمده است كه پيامبر بزرگوار اسلام ( صلى الله عليه وآله ) ، در روز عروسى ، فاطمه ( عليه السلام ) را بر اشتر خويش\r\nكه روى آن يك قطيفه قرار داده بودند ، سوار كرد و به سلمان دستور داد كه دهنهء جلوى\r\nاشتر عروس را بگيرد و پيش ببرد .\r\nاين حديث مى رساند كه بين خانهء پيامبر و خانهء داماد كه اكنون عروس جهان اسلام\r\nبه سوى آن روانه بود ، فاصلهء قابل توجهى وجود داشته است كه لازم بوده عروس بزرگوار\r\nآن فاصله را در حال سوارى طى كند . و اگر نه فاصلهء چند قدمى راه جنب مسجد ، ديگر\r\nنيازى به اشتر سوارى نداشت . مگر آن كه اشتر سوارى عروس خانم را جزء رسوم\r\nو سنت‌هاى آن روز به حساب آوريم ، كه در اين مورد هم بايد گفت پيامبر بزرگوار اسلام\r\nو آن شخصيت بزرگ سنت شكن ، عارى از اين گونه مسائل بود ، و اجراى چنين سنت‌هاى\r\nبى فايده اى نه تنها برايش مطرح نبود . بلكه او براى شكستن چنين سنتها و رسوم\r\nبى فائده برانگيخته شده بود .\r\nتلاش در خانه ، براى آسايش خانواده\r\nفاطمه زهرا ( عليه السلام ) نمونهء والاى يك زن خانه ، يك كد بانوى دلسوز و با تدبير و يك همسر\r\nزحمتكش و تلاشگر بود كه زحمت و كوشش سخت و توانفرسايى را براى آسايش\r\nخانواده اش تحمل مى كرد . آن بانوى بزرگ در منزل خود شخصا دستاس مى كرد ، يا\r\nدست‌هاى تاول زده از همان آرد نان مى پخت ، تنور را خودش آماده مى كرد ، آب را\r\nشخصا از چاه بيرون مى كشيد و خمير نان درست مى كرد ، و خلاصه تمام كارهاى سخت\r\nخانه را كه در آن زمان به خاطر كمبود وسايل راحتى ، از عهده ء يك نفر خارج بود ، خود به\r\nتنهايى بر عهده داشت و هرگز هم گلايه نمى كرد .\r\n\r\n","description":"","footnote":" 1 . طبقات ابن سعد ، ج 8 ص 14 . ","page_name":" 326 ","page_number":46},
  {"content":"\r\n\r\nروزى على ( عليه السلام ) كه شاهد آنهمه كار و كوشش ، و خستگى و فرسودگى ناشى از كار فاطمه\r\nبود ، با لحن همدردى و مهربانى گفت : اى زهرا ! چنان خودت را به سختى افكنده اى كه\r\nدل مرا آزرده مى سازد . خداوند خدمتكاران و نيروهاى بسيارى نصيب مسلمانان\r\nساخته است . اگر خواستى نزد رسول خدا رفته ، يكى از آنان را بخواه كه در اختيارت\r\nبگذارد تا تو را خدمت كند و كمك و ياورت باشد كه اين اندازه خسته نشوى .\r\nفاطمه آن روز به ديدار پدر رفت . وقتى سلام گفت و ساكت نشست ، پيامبر كه\r\nمى دانست سخنى در دل دارد پرسيد : چه كار دارى ، دختر عزيزم ؟ . . .\r\nفاطمه هرچه كرد تا منظورش را بيان كند نتوانست . لذا جواب داد : آمده ام بر تو\r\nسلامى كرده باشم .\r\nو آنگاه برخاست ، و بيرون آمد . على كه سخت به هيجان آمده و از خستگىهاى ناشى\r\nاز كار و كوشش فاطمه ( عليه السلام ) دل‌گير بود ، همراه فاطمه نزد پيامبر رفت ، و خود از جانب او\r\nمسأله را مطرح كرد . پيامبر چون آن سخن را شنيد بدون لحظه اى درنگ و با لحنى\r\nقاطع فرمود : نه به خدا هرگز نمى توانم اسير جنگى را به شما نمى بخشم كه شكم\r\nمسلمانان را گرسنه نگه دارم و چيزى نيابم كه به آنان بدهم ، آنها را فقط مىفروشم و با\r\nپول آن گرسنگان \" صفه \" را سير مى سازم .\r\nبدين گونه على و فاطمه با سپاس كامل و دست خالى بازگشتند .\r\nمديريت كانون خانه\r\nكانون خانه ، هستهء مركزى جامعه و در واقع واحد فعال تشكيل دهنده ء هر جامعه اى\r\nاست . از اين رو ، نقش آن در ترقى و پيشرفت تمامى اجتماعات بشرى نقشى بس حساس\r\nو سازنده است . اين يك اصل كلى و انكار ناپذير است كه جامعه از خانه و خانواده تغذيه\r\nمىكند و بالندگى مى گيرد . لذا اگر گفته شود كه خانه ، دانشكده ء اصلى انسان سازى است\r\nو فارغ التحصيلان آن اداره كنندگان جامعهء بزرگ هستند سخنى به گزاف گفته\r\nنشده است .\r\nاكنون بايد توجه داشت كه در هر خانه اى ، نقش زن ، يك نقش حساس و سرنوشت\r\nساز و در واقع نقش مديريت و گردانندگى شئون مختلف آن كانون است . يكى از\r\nمهم ترين وظايف بانويى كه وارد محيط زندگى خانه مىشود ، تلطيف محيط منزل ،\r\n","description":"","footnote":"","page_name":" 327 ","page_number":47},
  {"content":"\r\nهماهنگ ساختن مسائل آن ، و ادارهء شئون خانه اى است كه پايه و ركن جامعه به حساب\r\nمى آيد و كمترين سستى و كوتاهى در انجام اين وظايف ، پايه‌هاى جامعه را\r\nمتزلزل مىكند .\r\nفاطمه زهرا ( عليه السلام ) به اين نقش اساسى ، توجه و عنايت خاص داشت و در انجام وظايف\r\nمربوط به آن نهايت سعى و كوشش و فداكارى را مبذول مى داشت . تا جايى كه همسر\r\nبزرگوارش على ( عليه السلام ) اين اندازه از فداكارى و جانبازى او را در اين راه ، با لحنى شورانگيز\r\nمىستايد و شرح تلاش و كوشش و فداكارىهاى همسرش را به يكى از دوستان خود از\r\nقبيلهء سعد ، اين چنين بازگو مىكند : \" آيا نمى خواهى از فاطمه به تو بگويم ؟ با اينكه او\r\nدختر پيامبر اسلام و از محبوب ترين افراد نسبت به پيامبر اسلام بود ، ولى در منزل من\r\nآن قدر كوزه بدوش كشيد كه سينه اش صدمه ديد ، و آن چنان با دستاس گندم آرد نمود كه\r\nدست‌هايش تاول برداشت ، و آن قدر در نظافت و پاكيزگى محيط زندگى ، جار و بر منزل\r\nكشيد كه رنگ لباس‌هايش تغيير پيدا كرد و آن قدر زير ديگ ها را با هيزم روشن كرد كه\r\nرنگ لباسش دود آلود گشت . . . \" . ( 1 ) اين حديث حاكى از نهايت فداكارى و دلسوزى\r\nفاطمه ( عليه السلام ) نسبت به شئون خانه است . با اينكه او امكان آن را داشته است كه از وجود\r\nخدمتگزاران و كمك كاران استفاده كند و اين همه خود را به زحمت و تعب دچار نسازد ،\r\nولى به خاطر عشق و علاقه به كانون خانواده ، در راه تأمين آسايش همسر و فرزندانش ،\r\nسر از پاى نمى شناخت و خود ، عاشقانه بر انجام اين امور قيام مى ورزيد . آرى ، او خانه را\r\nپايگاه و نهاد اصلى و هستهء مركزى زندگى تشخيص داده بود و براى اعتلاى آن ، از جان\r\nو دل تلاش مى كرد . تلاشى كه مىتواند و بايد در تمام جوامع بانوان اسلامى ، سرمشقى\r\nو الا باشد .\r\n\r\n","description":"","footnote":" 1 . اين مضمون از پيشگفتار امام موسى صدر بر كتاب سليمان كتانى اقتباس شده ، ولى حديثى به\r\nاين عبارت ديده نشد . اما مشابه به اين مضمون در احاديث ديگرى آمده است كه محتواى همين\r\nمعنى و مضمون را مى رساند . ","page_name":" 328 ","page_number":48},
  {"content":"\r\nبخش دوم\r\nF\r\nفضايل و سجاياى اخلاقى او\r\n","description":"","footnote":"","page_name":" 329 ","page_number":49},
  {"content":"\r\n","description":"","footnote":"","page_name":" 330 ","page_number":50},
  {"content":"\r\nبخش دوم / فضايل و سجاياى اخلاقى او . . .\r\n\" . . . بهترين زنان عالم چهار نفرند : مريم دختر عمران ( مادر حضرت مسيح ) خديجه\r\nدختر خويلد ( همسر رسول خدا ) ، آسيه همسر فرعون و فاطمه دختر من \" . . . ( 1 )\r\nاين كلام گهربار ، كه به تنهايى باريك دنيا معنى و مفهوم متعالى را به دوش مى كشد ،\r\nاز بيانات حضرت رسول اكرم ( صلى الله عليه وآله ) است . آرى پيامبر بزرگوار ما ، دختر عاليقدرش را يكى\r\nاز چهار زنى كه بهترين و بزرگترين زنان جهان از نظر اسلام و قرآن و پيامبر بوده اند ،\r\nناميده و از اين رو افتخارى را به او ارزانى داشته كه قلم و بيان ، از شرح و توصيف آن\r\nعاجز است .\r\nآن زنى كه از نظر پيامبر اسلام چنين مقامى دارد و با چنين لحن و بيانى تجليل\r\nمىشود ، چگونه زنى است و از چه اخلاق وامتيازات روحى و ويژگىهاى معنوى\r\nبرخوردار بوده است ؟\r\nگرچه قلم نمى تواند قطره اى از درياى ملكات اخلاقى وحسن سلوك و ويژگىهاى\r\nروحى و معنوى آن حضرت را بيان كند ، ولى از آنجا كه عاشقان خاندان رسالت به هر حال\r\nطالب اطلاعاتى ولو ناقص و نارسا در اين زمينه هستند ، و نيز چون كتابى كه درباره ء\r\nزندگى و شخصيت فاطمه ( عليه السلام ) گفتگو مىكند اگر فاقد مطالبى در اين زمينه باشد بسيار\r\nناقص خواهد بود ، ناگزير با اتكاء به عنايات الهى و با يارى گرفتن از انفاس قدسى خود آن\r\nحضرت ، در اين زمينه نيز در حد توان خود مطالبى را به اطلاع مى رسانيم .\r\nآرى ، چنان كه گفته شد فاطمه زهرا ( عليه السلام ) يكى از معدود چهره‌هاى ممتاز زن در تاريخ\r\nاديان به شمار مى رود كه از امتيازات برجسته و ويژگىهاى متعالى برخوردارند و جهان\r\nبشريت در مقابل عظمت آنها جز تحسين و شگفتى ، عكس العملى ندارد . اما لازم به\r\nگفتن است كه وجود برخى از فاضيل معنوى وامتيازات روحى و اخلاقى يگانه و بى نظير\r\nكه فقط در وجود مقدس زهرا ( عليه السلام ) مى توان سراغ گرفت ، باعث شده كه آن بانوى گرامى را\r\n\r\n","description":"","footnote":" 1 . ميانجى سيد ابراهيم ، سخنان برگزيده از بزرگان ص 45 . ","page_name":" 331 ","page_number":51},
  {"content":"\r\nاز ديگر هم رديف‌هاى خود ممتاز ساخته و حتى در برابر زنان برجستهء تاريخ اديان ،\r\nبازهم برجستگى ها و ويژگىهاى ديگرى را به او اختصاص دهد . بدين معنى كه در\r\nبرخى موارد ، فاطمه ( عليه السلام ) در چنان قلهء بلند و هالهء تابناكى ايستاده است كه ساير زنان\r\nبزرگ و با شخصيت تاريخ اديان ، كاملا تحت الشعاع وى قرار گرفته اند .\r\nعلت اين امر نيز روشن است : چرا كه فاطمه ( عليه السلام ) در مكتب تربيتى محمدى ( صلى الله عليه وآله ) تولد\r\nو تربيت يافته و در كانون گرم و مقدس خانوادگى علوى ( عليه السلام ) زندگى كرده است ، كه هر دو از\r\nمفاخر تربيتى بزرگ و بى مانند جهان اولياء و اصفياء و انبياء به شمار مى روند . بلى ،\r\nارزش وجودى فاطمه ( عليه السلام ) را مى توان با در نظر داشتن ارزشها و اصالت‌هاى محمد \" عض\r\nو على و حسن و حسين ( عليه السلام ) و زينب و كلثوم \" س \" سنجيد كه هر كدام اختران فروزان\r\nجهان معنويت و فضيلت علم و عمل و تربيت و تقوى در عالم روحانيت هستند . لكن قبل\r\nاز هر سخن بايد توجه داشت كه زهراى اطهر ، اين امتيازات و خصايص را از معلم بزرگ\r\nانسانيت ، مربى عالم بشريت ، پدر بزرگوار و ارجمندش رسول خدا ( صلى الله عليه وآله ) دريافت كرده و با\r\nزندگى در كنار مولاى متقيان و پيشواى شيعيان ، آن را دنبال كرده است .\r\nدر راستاى مسائل تربيتى فاطمه زهرا ، توجه به يك نكته بسيار جالب و در عين\r\nآموزندگى ، بسيار روشنگر و راهگشا است . و آن اينكه پدر مهربان و دلسوز فاطمه ( عليه السلام )\r\nخطاب به دخترش يك جملهء عميق و گهربار بيان داشته كه سراسر زندگى آن بانوى\r\nبزرگ را فرا گرفت ، و براى هميشه اسوه و الگوى سازنده ء او در زندگى قرار گرفت . و آن جمله\r\nاين بود كه حضرت فرمود :\r\n\" دختر عزيزم فاطمه ، خودت در اين دنيا براى خودت كار كن ، كه فردا من هيچ كارى\r\nبراى تو نمى توانم انجام دهم \" . ( 1 )\r\nاين جملهء عميق و پر معنى نشان مىدهد كه هركس بايد با تلاش و ايمان خودش\r\nرابطهء خود و خدايش را در مسير صحيح پيش ببرد ، و اگر جز اين باشد ، حتى دختر پيامبر\r\nخدا ( صلى الله عليه وآله ) بودن هم در روز قيامت ، گره از مشكل انسان باز نمى كند .\r\nاصولا تعاليم اسلام جهت تربيت ، سازندگى و هدايت هر فرد فرد جامعه تشريع\r\n\r\n","description":"","footnote":" 1 . امينى - ابراهيم ، بانوى نمونه اسلام ، ص 156 . ","page_name":" 332 ","page_number":52},
  {"content":"\r\n\r\nگرديده است نه براى اشخاص ويژه و معين .\r\nآرى ، اين جمله اى است عميق و دقيق كه اگر هر زن و مرد مسلمانى آن را به درستى\r\nدرك كند و در زندگى به كار گيرد ، به سعادت و رستگارى مى رسد . اما تنها يك نفر\r\nفاطمه ( عليه السلام ) مىشود كه تمام اعماق و ابعاد چنين كلام بزرگى را درك كند و آن را با تمام\r\nوجود و در همهء ابعادش به كار بندد و فاطمه شود . همين جمله بود كه سراسر افكار\r\nو عواطف و انديشه ها و اعمال زهراى اطهر را فرا گرفت و او را نمونه و مثال پدر بزرگوارش\r\nساخت . نمونه اى كه خود مى بايست سرمشق تمامى زنان جهان و اصولا زنان تاريخ\r\nبشريت قرار گيرد .\r\nاكنون به بيان فرازهايى از اين خود سازىهاى فاطمه در پرتو اين ارشادها\r\nو راهنمايىهاى پيغمبرانه مى پردازيم .\r\n1 . خداشناسى\r\nمعرفت \" الله \" يا به عبارت ديگر خداشناسى ، نخستين مرحلهء سازندگى بشر را تشكيل\r\nمىدهد . چرا كه نهاد اصلى و عصاره ء فضائل و كمالات بشرى به عرفان و معرفت مبدأ\r\nمنتهى مى گردد . شناخت خدا ، هستهء اوليه و مركز فعاليت‌هاى بشرى است . مادامى كه\r\nاصل خداشناسى در برنامهء زندگى بشر وجود نداشته باشد ، ديگر اعمال و تراوشات\r\nفكرى و عملى او ، از ميزان صحيح و تعادل اصولى و اساسى برخوردار نخواهد بود .\r\nزهراى اطهر در خداشناسى كم نظير بود . آثار ومأثر خداشناسى او ، در تمام اعمال\r\nو افعال و افكارش نمودار و جلوه گر بود . او روز و شب خود را در تكامل نفسى و شناخت\r\nخدا ، صرف مى كرد و هر لحظه در اين وادى گام‌هاى تازه ترى بر مى داشت شراره‌هاى\r\nاين معرفت اركان وجود او را فرا گرفته بود و سراسر وجود او در تاب و تب اين معرفت\r\nمى سوخت .\r\nفرزند دلبندش امام حسن ( عليه السلام ) در باره ء اين ويژگى درخشان مادر بزرگوارش نقل\r\nمى فرمايد : \" مادرم شب ها تا صبح مشغول عبادت خدا بود ، و بر اثر تكامل روحى\r\nو معنوى كه يافته بود ، به هنگام راز و نياز با خدا ، در دعاهايش اغلب همسايگان را بر خود\r\nمقدم مى شمرد و مى فرمود :\r\n\" الجار ثم الدار \" [ يعنى نخست همسايه و بعد خانهء خودم 
  ] ملاحظه مىشود كه اين\r\n","description":"","footnote":"","page_name":" 333 ","page_number":53},
  {"content":"\r\n\r\n\r\nمنطق ، تنها مىتواند منطق تربيت يافتهء چنان مكتب پربارى باشد . زيرا درست بر\r\nخلاف اغلب پندارها و كردارهاى مردم ماده‌گراى جهان امروز است كه معمولا نخست به\r\nخويش مى پردازند و همه چيز را براى خود مى خواهند ، و بعد اگر وقت يا امكانات اضافى\r\nداشتند به ديگران مى رسند ، آن هم براى اينكه بتوانند براى خود نيروهاى طرفدار جمع\r\nكنند . ولى منطق فاطمه ( عليه السلام ) بر خلاف آنها از عظمت شگفت انگيز و نوآورى خاص و خيره\r\nكننده اى برخوردار است كه تنها مىتواند از مكتب تربيتى محمدى ( صلى الله عليه وآله ) نشأت گرفته\r\nباشد . زيرا چنين منطقى از يك نوع ايثار و بشر دوستى ، و از خود گذشتگى عميق و اصيل\r\nحكايت دارد كه در مكتب‌هاى ديگر نشانى از آن يافت نمى شود .\r\n2 . نظم و دقت در امور\r\nنظم و دقت در كارها ، علاوه بر آن كه جزو سفارش‌هايى است كه از طرف اولياى دين ،\r\nانجام گرفته است ، از يك نوع تعادل روحى و انضباط روانى خاص هم حكايت مىكند .\r\nرعايت دقيق نظم و برنامه از ميزان پاى بندى به اصول و اعتقاد قلبى شخص پرده بر\r\nمى دارد .\r\nدر اين رابطه آنچه بطور بسيار فشرده مى توان گفت ، اين است كه گذران زندگى\r\nفاطمه ( عليه السلام ) از نظم و دقت در امور و برنامه ريزى دقيق و حساب شده و انضباط خاصى\r\nبرخوردار بوده است . به دين گونه فاطمه زهرا ( عليه السلام ) با آنهمه كارها و مسئوليت‌هاى مختلف ، از\r\nامور خانه تا مسائل فكرى و فرهنگى و اجتماعى كه ( بعدا شمه اى از آنها خواهد آمد ) به\r\nتمام امورش مى رسيد و هيچ كارى معوق يا ناتمام و انجام نشده باقى نمى ماند . دليلش\r\nنيز آن بود كه در زندگى زهرا ، كارها بر اساس تقسيم بندى صحيح تنظيم يافته بود كه\r\nهر كدام در جاى خود انجام مى گرفت و هيچ كدام مخل و مزاحم ساير برنامه ها نبود .\r\n3 . ادب فاطمه ( عليه السلام )\r\nادب و نزاكت زهرا ( عليه السلام ) نخست در امور عبادت پروردگار متبلور مى گردد به حدى كه\r\nعبادتهاى او مورد عنايت ارواح عاليه و فرشتگان الهى قرار مى گيرد و بار ديگر در برابر\r\nبنده برگزيده خدا و رسول اكرم ( صلى الله عليه وآله ) به اين ترتيب كه اعراب جاهلى كه از فرهنگ و تمدن\r\nبهره ء كمترى داشتند و بعضى از قبايل آن اساسا از تمدن و فرهنگ ساير ملل كاملا\r\nبى خبر مانده و از اين مسائل بويى نبرده بودند ، پس از پذيرش اسلام هم مدتها بر همان\r\n","description":"","footnote":"","page_name":" 334 ","page_number":54},
  {"content":"\r\n\r\nعبادات و آداب پيشين باقى مانده بودند . بسيارى از آنها هنوز هم آداب و اخلاق معاشرت\r\nو روابط اجتماعى را درست انجام نمى دادند ، و از اين رو پيامبر عظيم الشأن اسلام را با\r\nنام ها و لحن‌هاى بدوى و جاهلى كه گاهى صورت زننده و حقارت آميز به خود مى گرفت ،\r\nمورد خطاب قرار مى دادند .\r\nسرانجام از جانب خداوند آيهء شريفهء \" لاتجعلوا دعاء الرسول بينكم كدعاء بعضكم\r\nبعضا \" ( 1 ) نازل شد . يعنى صدا كردن و مخاطب قرار دادن رسول خدا را به آن صورتى انجام\r\nندهيد كه بعضى از شما بعضى ديگر را به آن صورت فرا خوانده و صدا مى كنيد .\r\nفاطمه زهرا ( عليه السلام ) مى گويد :\r\nاز آن پس من ديگر پدرم را با لفظ \" اب \" \" بابا \" خطاب نمى كردم و در عوض همانند\r\nديگران ، او را رسول الله مى خواندم . چندين مرتبه كه او را با اين لقب و عنوان فرا خواندم ،\r\nپدرم جواب نگفت . سپس فرمود : فاطمه جان ، اين آيه درباره ء تو و فرزندانت نازل نشده\r\nاست . تو از من هستى و من از توام . اين آيه درباره ء متكبرين قريش نازل گرديده است . تو ،\r\nبه من همان كلمهء \" بابا \" بگو ، زيرا اين كلمه بهتر و بيشتر قلب مرا زنده و شاداب مى سازد\r\nو خدا را خشنود و راضى مى دارد . ( 2 )\r\nآرى ، اين نمونه اى بود از ادب فاطمه ( عليه السلام ) كه حتى در برابر پدر مهربان و نزديك ترين\r\nكسانش ، ذره‌اى از اصول و رعايت أدب را ناديده نمى گرفت و بدان بى اعتناء نمى ماند .\r\n4 . هجرت در راه خدا\r\nفاطمه زهرا ( عليه السلام ) هنوز بسيار كم سن و سال بود كه اقدام به مهاجرت از مكه به مدينه نمود\r\nو چنان كه قبلا گفته شد همراه با فاطمه‌هاى ديگر ، در كاروانى كوچك و مقدس ، به\r\nسرپرستى على ( عليه السلام ) دهها خطر را به جان خريد و آن فاصلهء طولانى بين دو شهر را طى\r\nكرد . در واقع بايد گفت كه زهراى اطهر ، نخستين زن مقدس از دودمان رسالت و نبوت\r\nاست كه در راه خدا تن به مهاجرت داد و با آن سن و سال كم و در عين حال نيروى دراكهء\r\nقوى و هوش ودرايت سرشار خدادادى اش در راه حفظ دين و معتقدات اسلامى\r\n\r\n","description":"","footnote":" 1 .\r\n2 . امينى - ابراهيم ، بانوى نمونه ص 156 . ","page_name":" 335 ","page_number":55},
  {"content":"\r\n\r\nو حراست از آئين پاك و الهى كه پدر بزرگوارش مأمور ابلاغ آن بود از وطن مألوف خويش\r\nدل بريد . آرى آن دختر كم سال ولى دريادل و اقيانوس انديشه ، از خانه و كاشانه و يار\r\nو ديار و فاميل و خاندان و هر آنچه كه در زادگاه انسان محبوب ، دوست داشتنى\r\nو خاطره انگيز است دل بركند ، و در راه هدف والاتر و بزرگترى به مدينه مهاجرت كرد تا\r\nبتواند اعتقاد و ايمان و مكتب وآئين را ، سالم و در امان و به دور از خطرات مشركين\r\nو دشمنان آئين خدا نگهدارى كند . بدينسان چند روز پس از مهاجرت پيامبر ، فاطمه\r\nنيز به ترتيبى كه قبلا بيان شد راهى مدينه گرديد و به پدر ارجمندش پيوست و در تاريخ\r\nهجرت نيز - كه از بزرگترين وقايع تاريخى اسلام و در واقع نقطه عطف بزرگ و سازندهء\r\nاسلام است - نام پاك خود را در كنار پدر بزرگوارش و على ( عليه السلام ) و در رأس ساير نامهاى\r\nمعروف مهاجرين ، جاودانه ساخت .\r\n5 . سرمنشأ كمالات و فضايل\r\nدر سراسر زندگى فاطمه ( عليه السلام ) آنچه مى بينيم ، همه حاكى از كمالات بى نظير ، فضايل\r\nوامتيازات درخشان و ويژگىهاى برجسته اى است كه در هيچ زن ديگرى و حتى غير از\r\nمقام پاك رسالت و خاندان مقدس امامت ، در هيچ مردى هم در تاريخ جهان نمى توان\r\nسراغ گرفت . اين همه كمالات و فضايل از كجا سرچشمه مى گرفت ؟\r\nدر اينجا بايد گفت كه علاوه بر قانون علمى وراثت ، كه انتقال يافتن برخى از\r\nخصوصيات والدين را در فرزندان اثبات مىكند ، نكتهء اصلى در اين است كه مربى\r\nنخستين و معلم كبير فاطمه ( عليه السلام ) ، يعنى مقام شامخ رسالت ، از آغاز كودكى ، آن نور چشم\r\nو ميوه ء دل خود و سرور بانوان عالم را با سرمنشأ اصلى و فياض كمالات و فضايل آشنا كرده\r\nو عطش جان و دل او را ، با آب زلال و هستى بخش قرآنى سيراب ساخته بود . آرى ، همواره\r\nپيامبر بزرگ اسلام دختر عزيزش را به اقيانوس بيكران قرآن و تعمق در آيات عميق\r\nو انسان ساز آن دعوت مى كرد و نكته‌ها و اسرارى از قرآن را به او مى آموخت كه تنها او\r\nسعادت و شايستگى آموختن آنها را داشت . پيامبر همواره مى خواست جان او را با\r\nنسيم‌هاى عطرآگين قرآن ، معطر سازد . به حدى كه در لحظات واپسين زندگى هم اين\r\nتوصيه را با تأكيد فراوان به دختر عزيزش مى فرمود .\r\nمورخين نوشته اند كه به هنگام رحلت رسول خدا ( صلى الله عليه وآله ) ، فاطمه ( عليه السلام ) بالاى سر پدر قرار\r\n","description":"","footnote":"","page_name":" 336 ","page_number":56},
  {"content":"\r\nداشت ، با چشمان اشكبار آن سيماى ملكوتى را نظاره مى نمود و از شدت ألم و ناراحتى\r\nاين شعر را زمزمه مى كرد .\r\nوابيض يستسقى الغمام بوجهه * ثمال اليتامى عصمة للأرامل\r\nيعنى : سپيده مردى كه از بركت چهره ء تابناكش از ابر ، آب مى طلبد ، كه فريادرس\r\nيتيمان و پناه بيوه زنان بود ، اينك از ميان ما رخت بر مى بندد . . .\r\nناگهان پيامبر اكرم چشم گشود و خطاب به زهرا ( عليه السلام ) فرمود : دخترم اين شعر از\r\nعمويت ابوطالب است كه در مدح من سروده است . دخترم شعر مخوان ، قرآن بخوان :\r\n\" و ما محمد الا رسول الله قد خلت من قبله الرسل أفأن مات أو قتل أنقلبتم على\r\nأعقابكم \" . ( 1 ) پيامبر اسلام ( صلى الله عليه وآله ) با اين كلمه \" ختامه مسك \" روش تربيتى دختر خود و ديگر\r\nدختران نسل‌هاى آينده را ترسيم كرد كه سعادت و خوشبختى كامل آنان در قرآن\r\nو كلمات الهى نهفته است ، نه در اشعار و سرودهاى بشرى ، هر چند آن اشعار در مدح\r\nو توصيف پيامبر اسلام باشد . بلى ، قرآن مىتواند غذاى روحى و فكرى بشر را تأمين كند\r\nنه سروده ها و اشعار شاعران ، هر چند در سطح عالى و از افراد صالح و شايسته باشد ،\r\nاشعارى كه خمير مايهء خود را از قرآن مجيد نگرفته باشند از ديدگاه اسلام و رسول گرامى\r\nبه خواندن نمىارزند .\r\nآرى ، فاطمه ( عليه السلام ) چنين پندها و موعظه‌هايى را ديده و شنيده بود ، از پدر بزرگوارش\r\nدرس زندگى گرفته و از سر منشأ لايزال قرآن مجيد سيراب شده و به آن كمالات و فضايل\r\nبى نظير و ويژگىهاى درخشان روحى و اخلاقى و معنوى دست يافته بود .\r\nآنچه بايد بر اين سخنان افزود اين است كه علاقهء فاطمه به پدرش ، بسيار نيرومندتر\r\nو مشتعل‌تر از احساس دخترى نسبت به پدرش بود . او ، پدر را عاشقانه دوست\r\nمى داشت . چه ، اين دختر نيز ، همچون پدرش يك دختر عادى نبود . او بنا به فرموده ء\r\nشخص پيامبر ( صلى الله عليه وآله ) \" مام پدرش \" بود . در غربت و تنهايى پدر ، تسلى بخش رنج‌هايش ، در\r\nغم واندوه پيامبر ، غمگسارش ، در جنگ و جهاد ، هم رزم و همراهش ، در دوران محاصره\r\nدر شعب ابى طالب ، هم زنجير حصارش ، ميوه ء دل وعمر پدرش ، خردسال ترين طفل پدر\r\n\r\n","description":"","footnote":" 1 . ","page_name":" 337 ","page_number":57},
  {"content":"\r\n\r\nو در واقع تنها چراغ عمرش ، تنها مادر فرزندان رسول الله ، همسر على و مادر فرزندان آن\r\nپيشواى بزرگ و سبطين پيامبر بود . آرى تمامى اين ويژگى ها وامتيازات ، در تاريخ\r\nبشريت از آن زن ، يك بانوى بزرگ ، يك خاتون مقدس و مبارك يعنى فاطمه بوده است .\r\n6 . فاطمه ( عليه السلام ) در منزل و روش خانه دارى اش\r\nاز آنجا كه فاطمهء زهرا ( عليه السلام ) تربيت يافتهء مكتب محمدى ( صلى الله عليه وآله ) است و تعليم و تربيت را در\r\nكلاس وحى الهى آغاز كرده و از آن مدرسهء عالى انسان سازى فارغ التحصيل شده است ،\r\nتمامى گفتار و كردار و انديشه‌هايش ، سازنده و ارزنده و الهى و معنوى است . خاصه آن كه\r\nرفتار و كردار او بايد سرمشق تمامى زنان و دختران عالم اسلام باشد . از اين رو ، لازم است\r\nبه نمونه‌هايى از رفتار او در منزل و روش خانه دارى و كدبانوگرى ، و انجام وظايف\r\nهمسرى براى شوهرش و ايفاء نقش مادرى براى فرزندانش اشاره كنيم .\r\nاو قبل از هر چيز يك خانم خانه دار ، و كدبانوى دلسوز و مهربان و بادرايت براى\r\nمنزلش بود . زيرا وى بهتر از هركس مى دانست كه نهاد اصلى و هستهء مركزى اجتماع در\r\nخانه ، پى ريزى مىشود . و از خانه است كه جوانان برومند و افراد صالح ، يا احيانا\r\nفرزندانى ناخلف و ناصالح ، تربيت يافته وارد جامعه مى شوند . پس براى اينكه محيط\r\nخانه اش را به محيط مهر و صفا و تربيت صحيح و اخلاق متعالى تبديل كند با تمام وجود\r\nكوشش مى كرد .\r\nنكته اينجاست كه خود او دوران كودكى اش را در خاندان رسالت و تحت تربيت\r\nنخستين شخصيت ممتاز جهان اسلام و عالم بشريت سپرى ساخت ، و از كانون وحى\r\nو الهام و سرچشمهء فضيلت و معنويت آن مكتب الهى ، خالص ترين و ارزنده ترين\r\nبهره‌هاى تربيتى را برد . پس بهتر از هركس مى دانست كه نقش خانواده در تربيت\r\nفرزندان تا چه اندازه مهم و سازنده است . همچنين وى دوران رشد و سازندگى را در\r\nخاندان امامت و ولايت به سر برد كه خود باعث آمد تا عالى ترين نقش را در خانه دارى\r\nو تربيت فرزندان صالح و شايسته و بزرگوارى كه پرچم ولايت را به دوش گرفته و چراغ\r\nامامت را در عالم بشرى افروخته اند ، بر عهده گيرد .\r\nروش‌هايى كه او در خانه دارى ، رفتار با همسر عاليقدر و تربيت فرزندانش داشت ،\r\nهمگى در رابطه با عبادت خداوند و ارتباط معنوى با آفريدگار دانا و توانا و در خط اسلام ،\r\n","description":"","footnote":"","page_name":" 338 ","page_number":58},
  {"content":"\r\nيعنى خط كار و پيكار و انقلاب بود . بدين گونه در هر كارى كه انجام مى داد و هر قدمى كه\r\nبر مى داشت ، قبل از هر چيز خدا را در نظر داشت و مى كوشيد تا تمام اعمال و رفتارش در\r\nزندگى فردى و خانوادگى نيز ، همچون زندگى اجتماعى اش ، در خط اسلام و قرآن باشد .\r\nبا شوهر خود همانطور رفتار كند كه اسلام دستور مىدهد و فرزندانش را آنگونه بار\r\nبياورد كه قرآن مى خواهد .\r\nبا توجه به اين مسائل است كه سيره نويسان و مورخين اسلامى درباره ء او نوشته اند :\r\n\" آن قدر آب در مشك بدوش كشيد كه در سينه اش اثر گذاشت و به سلامت او آسيب\r\nرسانيد . و آن قدر با آسياب دستى ، گندم را دستاس و آرد كرد كه مچ دستش متورم شد و\r\nكف دستش تاول زد . و آن قدر خانه را جارو كرد و در نظافت آن كوشيد كه لباس‌هايش\r\nتغيير رنگ پيدا كرد زيرا غالبا غبار گرفته بود ، و آن قدر آتش هيزم را در زير ديگ روشن\r\nساخت كه دوده‌هاى سياه ، رنگ لباس‌هايش را تيره كرد \" . ( 1 )\r\nاو همانند پدر ارجمندش ، كمترين دلبستگى به مال و منال دنيا و ماديات زندگى\r\nنداشت . هرچه به دستش مى رسيد ، بى آنكه براى آن اصالت قائل باشد ، يا از ديدگاه\r\nارزش ها نگاهش كند و علاقه و دلبستگى نشان دهد ، همه را در راه خدا انفاق مى كرد .\r\nو چون خود را از هرگونه تعلقات دنيوى آسوده مى ساخت ، پاك و پالوده به عبادت و راز\r\nو نياز با پروردگار چاره ساز و مسبب اصلى همهء اسباب مى پرداخت . هر چقدر كه علايق\r\nخود را از ماديات دنيوى گسسته تر مى كرد ، در عوض پيوند خود را با معبود ازلى و ابدى\r\nو خداوند جهان آفرين مستحكم تر از روزهاى قبل مى ساخت . فرزند گرامى اش امام\r\nحسن مجتبى ( عليه السلام ) درباره ء كيفيت عبادت‌هاى پاك و خالصانهء مادرش مى گويد :\r\n\" شب‌هاى جمعه مادرم را مى ديدم كه در محراب عبادت خود ايستاده است و مشغول\r\nراز و نياز با خدا و اداء فرايض و وظايف بندگى است . مى ديدم كه پيوسته در حال ركوع\r\nو سجود و راز و نياز است تا صبح طالع مى شد و مى شنيدم كه مرتبا براى مؤمنين\r\nو مؤمنات و همسايگان و آشنايان دعاى خير دارد ، و پيوسته از ديگران نام مى برد و هر گز\r\nبراى خويشتن مسئلتى ندارد . روزى گفتم : مادر ، چرا براى خودمان دعا نمى كنى ،\r\n\r\n","description":"","footnote":" 1 . \" الشيعه في الميزان \" تأليف استاد محمد جواد مغنيه ، ص 213 . ","page_name":" 339 ","page_number":59},
  {"content":"\r\n\r\nآنچنان كه براى ديگران دعا مى كنى ؟ در پاسخ من مى فرمود : پسرم ، نخست همسايه ،\r\nسپس داخل خانه .\r\nآرى دعاى فاطمه ( عليه السلام ) چنين بود و دعاى فاطمه‌وار هم بايد چنين باشد ، و اگر نه عبادت\r\nخداوند هم به خودخواهى و خويشتن خواهى آلوده مى گردد .\r\n7 . حلم و اخلاق و دانش\r\nفاطمه ( عليه السلام ) با آن كه عالى ترين مراتب تكامل و برترين تربيت ها و آداب معاشرت و رسوم\r\nزندگى الهى را ، از پدر ارجمندش فرا گرفته بود ، ولى هرگز از فراگيرى علم و دانش و كسب\r\nمعلومات جديد و افزون بر دامنهء اطلاعاتش فرو نمى نشست . هرگز آن مراحل عالى\r\nو بى نظير تربيتى و اخلاقى و علمى را كه داشت كافى نمى دانست و همواره مى خواست\r\nبراى نزديك تر شدن به خدا و بهتر بجاى آوردن مراتب بندگى بيشتر بياموزد\r\nو بالاتر برود .\r\nپس از انتقال به خانهء شوهر ، آن خانه اى كه خود در واقع پايگاه و دانشگاه علوم\r\nاسلامى بود ، زهراى اطهر با تمام گرفتاريهاى خانه دارى و شوهردارى و انجام وظايف\r\nكدبانوگرى و تربيت فرزندان ، بازهم لحظه اى از آموختن و افزايش معلومات اسلامى\r\nغفلت نمى كرد . در خانهء شوهر نيز هميشه در جريان مسائل علمى و فكرى بود و فرزندان\r\nخود را نيز ، با همهء خردسالى شأن به مسجد مى فرستاد تا سخنان معلم عاليقدر اسلام\r\nرا فراگيرند و در خانه بازگو نمايند ، تا هم خودشان نكات علمى اسلامى را آموخته باشند ،\r\nو هم تازه ترين اطلاعاتى را كه از زبان مبارك پيامبر شنيده ايد به اطلاع مادر\r\nبزرگوارشان برسانند . از اين رو زهراى اطهر ، همواره در جريان تمامى مسائل قرار داشت\r\nو به همين جهت است كه در تاريخ اسلامى ، فاطمه ( عليه السلام ) يكى از بزرگترين و ارزنده ترين\r\nحاملين و ناقلين احاديث قدسى و نبوى ( صلى الله عليه وآله ) به شمار مى رود كه گفته‌هايش براى\r\nمسلمين حجت و معتبرترين سندها است .\r\nدر اين مورد كتابى ارزنده به نام \" مصحف \" از گفته‌هاى آن بانوى بزرگ نزد فرزندانش\r\nوجود داشت كه فرزندان گرامى اش هميشه به آن افتخار و اعتراض داشته و دارند . در اين\r\nكتاب خطبهء معروف آن حضرت وجود دارد كه در حضور جمعيت فشرده اى از رجال\r\nو ناموران اسلامى ايراد شده ، و حاوى مسائل و مطالب بسيار گرانقدرى است كه خود\r\n","description":"","footnote":"","page_name":" 340 ","page_number":60},
  {"content":"\r\nنمايانگر قسمتى از آنهمه دانش و اطلاع وسيع اسلامى و احاطهء بى مانند زهراء ( عليه السلام ) بر\r\nمسائل اسلام است .\r\nزهراى اطهر با آنهمه مشغله و گرفتارى كه تازه از هر فرصت كوتاه استراحت خود نيز\r\nبراى افزايش وسعت اطلاعات و معلوماتش استفاده مى كرد ، بطور طبيعى ديگر\r\nمى بايست هيچگونه وقت و فرصتى براى هيچ كار ديگرى نداشته باشد . حال آن كه\r\nچنين نبود و هرگاه دچار كمبود وقت مى شد ، از ساعات خواب و استراحت خود\r\nمى كاست و باز آن ساعات را در خدمت معنويات به كار مى گرفت . بطورى كه با آنهمه\r\nگرفتارى و مشغله ، تازه ساعات زيادى را هم براى ملاقات با ديگران وحل مشكلات فكرى\r\nو معنوى آنها اختصاص مى داد . او هرگز در پاسخگويى به مسائل شرعى و پرسش‌هاى\r\nمعنوى مردم مضايقه نداشت . بلكه آن را نيز يكى از وظايف اصلى و ارشادى خويش\r\nمى شمرد و به عنوان دختر پيامبر ( صلى الله عليه وآله ) ، همسر على ( عليه السلام ) ، مادر حسنين ( عليه السلام ) و در مجموع به\r\nعنوان يك بانوى مسلمان دانشمند و صاحب كمالات و فضايل گرانقدر معنوى ، برخود\r\nفرض مى دانست كه از انجام اين امور هم غفلت نكند .\r\nروزى زنى خدمت فاطمه ( عليه السلام ) رسيد و در مورد نماز و بعضى از مسائل آن كه دچار\r\nاشكال شده بود ، سؤالى مطرح كرد . فاطمه ( عليه السلام ) با كمال گشاده رويى پاسخ آن را به طور\r\nمشروح و مفصل بيان فرمود . آن زن مسأله دومى را هم مطرح كرد و باز به همان ترتيب\r\nپاسخش را شنيد . باز سؤال ديگرى طرح كرد و همينطور سؤال‌هاى چهارم و پنجم\r\nو ششم و هفتم و هشتم و نهم و دهم . . . و فاطمهء زهرا همه را ، با همان گشاده رويى و حلم\r\nو شكيبايى ، مو به مو پاسخ داد ، بى آنكه ذره‌اى شتاب و بى تابى يا كم حوصلگى\r\nو خستگى نشان دهد . آنگاه زن مزبور كه احساس مى كرد بانوى بزرگوار اسلام را به\r\nزحمت انداخته شروع به معذرت خواهى كرد و توضيح داد كه اين مسائل مربوط به مادر\r\nپير و زمين گيرم است كه خودش قادر به راه رفتن نيست و نتوانسته است خدمت شما\r\nبرسد لذا مرا مأمور كرده تا پاسخ سؤال‌هايش را از شما بگيرم و براى او بازگو كنم .\r\nدر اين لحظه زهراى اطهر ، در كمال مهربانى و با لحنى آرام و اطمينان بخش و دلنواز\r\nفرمود : چه خوب كردى كه سؤال‌هاى دينى و مذهبى مادرت را مطرح كردى و اكنون اگر\r\n","description":"","footnote":"","page_name":" 341 ","page_number":61},
  {"content":"\r\n\r\nبازهم سؤالى دارى بپرس و هيچ ناراحت مباش و بدان كه همه را پاسخ خواهم داد . ( 1 )\r\nاين حديث ، علاوه بر آن كه حاكى از مقام حلم و اخلاق و شكيبايى و درايت و مهربانى\r\nآن بزرگوار است ، خود نشانگر اين معنى است كه بانوى نامور اسلام ، از لحاظ علم و دانش\r\nو وسعت معلومات در چنان جايگاه بلندى قرار داشته كه مورد مراجعه و پرسش بانوان\r\nمسلمان آن روز بوده است . زنان مسلمان ، مشكلات و مسائل خود را با او در ميان\r\nمى نهاده اند و آن بانوى فاضل و دانشمند در مقام استاد و معلمى دلسوز و مهربان ، نه تنها\r\nاز پاسخگويى به نيازها و سؤالات فكرى و معنوى آن خسته نمى شده ، بلكه با حلم\r\nو بردبارى و خوشرويى تمام ، پاسخ‌هاى لازم را به آنان مى داده و مشكلات شان را حل\r\nمى كرده و قانع و راضى به خانه مى فرستاده است .\r\nلازم به تذكر است كه در بعضى روايات داريم كه اين امر ، يك وظيفهء تعيين شده از\r\nجانب پيامبر اسلام ( صلى الله عليه وآله ) بود ، و آن بزرگوار پاسخگويى به پرسش‌هاى زنان و امور مربوط\r\nبه مسائل زنانه را بر عهده ء با كفايت دختر فاضله و صاحب كمال خويش سپرده بود .\r\n8 . فاطمه در اجتماع و صحنهء سياست\r\nدر مورد زندگى و شخصيت والاى فاطمه ( عليه السلام ) يك نكتهء بسيار مهم و چشمگير آن است كه\r\nملاحظه مىشود آن بانوى صاحب كمالات و فضايل ، هرگز در يك نقطه توقف نداشت\r\nو به يك مرحله از مراحل كمال ، حتى اگر قلهء اوج آن هم زير پايش قرار مى گرفت اكتفاء\r\nنمى ورزيد . گرچه عبادت خداوند ، پايه و اساس زندگى او بود ، اما هرگز اسلام را در بعد\r\nعبادى آن خلاصه نمى كرد ، بلكه مسائل اجتماعى ، عمومى ، مبارزاتى و سياسى آن نيز\r\nبرايش مطرح و با ارزش بود . در يك كلام مى توان گفت كه زهراى اطهر نيز همچون پدر\r\nبزرگوار و شوى گرانقدرش ، در تمامى عرصه ها و حوزه‌هاى اسلامى أعم از فقهى و علمى\r\nو فكرى و سياسى آن حضور فعال و سازنده داشت و نقش رهبرى و هدايت جامعهء اسلامى\r\nرا ، در كنار تمام وظايف ديگرش به عهده مى گرفت و به خوبى از انجام و اجراى آن هم بر\r\nمى آمد . آرى ، او در زندگى اجتماعى و سياسى خويش ، همكار و مددكار پدر ارجمندش\r\nرسول خدا بود ، و به حدى از رشد فكرى و تربيت اسلامى برخوردار شده بود كه احساس\r\n\r\n","description":"","footnote":" 1 . محدث قمى ، سفينة البحار ، ج 2 ، ص 275 . ","page_name":" 342 ","page_number":62},
  {"content":"\r\nتعهد و مسئوليت كامل در امور اجتماعى و سياسى مردم را داشت . لذا مى توان گفت كه\r\nهمين افكار بود كه او را به كمك و يارى پدر و شوهر خويش و ديگر رزمندگان اسلام\r\nوامى داشت و به كارهايى كه از او ساخته بود بر مى انگيخت . بلى فاطمه زهرا ( عليه السلام ) در\r\nعرصهء اجتماع و مبارزات سياسى نيز ، موجودى فعال و كارساز بود و به انجام امورى همت\r\nمى گماشت كه شايد اگر او بدانها نمى پرداخت ، ديگرى را توان ياراى پرداختن بدانها\r\nنبود . ابن هشام در سيره ء معروف خود مىنويسد : \" هنگامى پيامبر ( صلى الله عليه وآله ) از جنگ احد بر\r\nمى گشت ، شمشير ذوالفقار خويش را به فاطمه دادند تا خونهاى آن را شست و شو و پاك\r\nكند ، و هماندم فرمود : دخترم اين شمشير را شست و شو بده ، كه خداوند امروز وعده ء\r\nخويش را در مورد مؤمنان به انجام رسانده است . سپس سرباز شجاع اسلام على ( عليه السلام ) نيز\r\nشمشيرش را به زهرا سپرد و فرمود : اين شمشير را نيز شست و شو كن و پاك ساز ، به خدا\r\nكه امروز اين شمشير بود كه ( به خواست و مشيت الهى ) مرا تصديق كرد و زنده داشت \" . ( 1 )\r\nروز ديگر ، پدر بزرگوار خويش را با صورت خون آلود و آغشته به گرد و غبار مى بيند كه\r\nيكى از اراذل و اوباش قريش ، هنگام عبور آن حضرت از كوچه ، گرد و غبار و سنگ و كلوخ را\r\nبه صورت آن ماه تابان رسالت پاشيده و پرتاب كرده است . فاطمه وقتى پدر مهربان\r\nخويش را در چنين وضعى مى بيند كه در راه خدا مجروح و خونين و آلوده به گرد و غبار\r\nگشته است ، شتابان خود را به كمك او مى رساند و سر و صورت زيبايش را مىشويد و غبار\r\nاز چشمانش جارى مى گردد و به خاطر اهانتى كه به وجه الله صورت گرفته متأثر\r\nو اندوهناك است . پدر ارجمندش ، وقتى تأثر و تألم فاطمه را مى بيند و رنج سوزان او را در\r\nمى يابد ، به دلدارى اش مى پردازد ، به او وعده ء نصرت و پيروزى موعود الهى را مىدهد\r\nو مى گويد : دخترم گريه مكن ، خداوند يار و ناصر پدر تو است \" . ( 2 )\r\nفاطمه كه اين صحنه ها را مى بيند و از همان دوران خردسالى و نوجوانى ، شاهد\r\nمبارزات پدر بزرگوار و ياران وفادارش مى گردد ، از همان زمان با مسألهء مبارزه و ارزش\r\nجهاد در راه خدا و نيز با ابعاد سياسى و اجتماعى و مبازراتى اسلام آشنا مىشود و رفته\r\n\r\n","description":"","footnote":" 1 . سيره ابن هشام ، ج 3 ، ص 106 .\r\n2 . حياة محمد ورسالته ، ص 105 . ","page_name":" 343 ","page_number":63},
  {"content":"\r\n\r\n\r\nرفته خود را آماده مى سازد تا در كنار عبادت خداوند ، مبارزه در راه او را نيز بياموزد و در\r\nاين صحنه نيز گام بگذارد . چنين است كه بعدها ، و به ويژه پس از رحفت پدر بزرگوارش\r\nكه شوهر گرامى اش براى حفظ كيان اسلام امامت و پيشوايى رهروان راستين راه اسلام\r\nرا به عهده مى گيرد ، فاطمه ( عليه السلام ) نيز قدم در عرصهء اجتماع وسياست مى نهد و دوشادوش\r\nشوى گرانقدرش براى كسب حقوق حقهء خاندانش وحفظ اسلام اصيل مبارزاتى را زنده\r\nرا آغاز مىكند .\r\n9 . در آرامگاه شهيدان راه اسلام\r\nفاطمه زهرا ( عليه السلام ) در راه اعلام وفادارى به هدف‌هاى عاليهء اسلام ، و توجه به اهداف پاك\r\nرزمندگان صدر اسلام ، و تقديس آرمان‌هاى متعالى و الهى و اسلامى آنان ، در هر فرصتى\r\nبه مزار شهداى گلگون كفن \" بدر \" و \" احد \" مى رفت . لحظاتى را در آن آرامگاه‌هاى\r\nعطرآگين مىگذرانيد و در خلوت ملكوتى دل و جانش ، با دعا و قرائت قرآن ، از فداكاريها\r\nو رزمندگىهاى آنان در راه اسلام تجليل و تكريم به عمل مى آورد .\r\nدر اين باره ، حديث زير كه مرحوم شيخ طوسى در كتاب ارزنده ء \" تهذيب \" از امام\r\nصادق ( عليه السلام ) روايت كرده كاملا گويا و روشنگر است : \" فاطمه ( عليه السلام ) هر روز شنبه بر مزار\r\nشهداى اسلام حضور مى يافت و بر سر قبر حمزه سيد الشهداء مى آمد و براى او ترحيم\r\nو استغفار مى كرد و درود مى فرستاد \" . ( 1 )\r\nاين عمل زهراى اطهر ، علاوه بر جنبه‌هاى عاطفى و خويشاوندى كه نسبت به عموى\r\nبزرگوار و ايثارگرش داشت ، حاكمى از روح ايمان و فضيلت و حق شناسى او نسبت به\r\nجانبازان اسلام و نيز نمايانگر احساس تعهد و مسئوليت مشترك و اجتماعى آن بانوى\r\nبزرگ است كه به صورت دعا و ترحيم و حضور در صحنه جلوه گر مى شد و نيز نشان\r\nمى داد كه فداكاران اسلام هرگز از ياد نمى روند و همواره مورد تجليل و احترام\r\nقرار دارند .\r\n10 . فاطمه زهرا ( عليه السلام ) و آموزش و پرورش\r\n\" شهيد ثانى \" عالم وارسته و فقيه فرزانه كه جان خود را در راه اعتلاى اسلام تقديم احكام\r\n\r\n","description":"","footnote":" 1 . جلاء العيون ، ج 1 ص 154 . ","page_name":" 344 ","page_number":64},
  {"content":"\r\nاسلام نمود در پيشگفتار كتاب شريف \" منية المريد \" كه در آداب تعليم و تربيت طلاب\r\nو دانشجويان علوم به رشتهء تحرير در آورده است حديثى را از ساحت قدس فاطمه\r\nاطهر ( عليه السلام ) نقل كرده است كه نشانگر مقام روحى آن بزرگ بانو مى باشد .\r\n\" زنى حضور فاطمه زهرا ( عليه السلام ) رسيد رسيد و عرض كرد : مادرى دارم كه عليل وضعيف\r\nالمزاج است و درباره نماز با اشكالاتى مواجه مىشود . مرا نزد شما فرستاد تا پرسش‌هاى\r\nاو را با شما مطرح سازم . فاطمه زهرا \" س \" به پرسش اين زن پاسخ داد ولى اين زن پرسش\r\nديگرى را مطرح ساخت و آن حضرت پاسخ آن را بيان فرمود و همينگونه پرسشهاى\r\nمتعددى را با آن حضرت در ميان گذاشت كه سرانجام به ده سؤال رسيد و فاطمه\r\nزهرا \" س \" به تمام اين سئوالات ، جوابهاى لازم را ايراد فرمود .\r\nاين زن به علت تعدد پرسشهاى خويش احساس شرمندگى مى نمود و از بازگو كردن\r\nسئوالات بيشتر خجالت مى كشيد . به همين جهت عرض كرد ، بيش از اين مزاحم\r\nنمى شوم فاطمه زهراى عزيز فرمود ، هر سئوالى كه به نظر تو مى آيد بگو و از بازگو كردن\r\nآن شرمگين مباش ( آن حضرت براى آنكه اين زن را به طرح سئوالاتش ترغيب و تشويق\r\nفرمايد از او پرسيد ) اگر كسى در مدت يك روز بار گران وسنگينى را به دوش كشد و آن را به\r\nبالاى بام خانه و ساختمانى حمل كند و در برابر آن حق الزحمه اى معادل هزار دينار\r\nدريافت نمايد آيا با داشتن چنان مزد و پاداش فراوانى تحمل رنج و زحمت و حمل\r\nبار گران بر او ناگوار و غير قابل تحمل است ؟ عرض كرد ، نه فاطمه زهرا \" س \" فرمود : من هم\r\nمزدورى مى كنم و خويشتن را اجير و مزدور خدا قرار داده ام ، مزد و اجرت من در ازاء\r\nپاسخ به هر سئوالى فزونتر از مجموع مرواريدى است كه ميان آسمان و زمين را پر مىكند\r\nپس من شايسته و سزاوارتر از اين بار بر مزدور هستم تا در برابر پاسخ به پرسش‌هاى تو ،\r\nاحساس رنج و زحمت ننمايم .\r\nاز پدرم رسول خدا ( صلى الله عليه وآله ) شنيدم كه مى فرمود : \" دانشمندانى كه پيرو مكتب ما هستند\r\nآنگاه كه در روز قيامت به پا مىخيزند ، آنچنان محشور مى گردند كه به ميزان علوم\r\nو دانشها و به مقدار مساعى و كوششهايشان در ارشاد مردم به لباس كرامت و پوشش\r\nشكوهمند آراسته گردند . بدين صورت كه بر قامت هريك از اين دانشمندان ، هزار حله\r\nو پوشاك درخشان ، پوشانده مىشود . سپس از جانب پروردگارمان ، ندا و فريادى به گوش\r\n","description":"","footnote":"","page_name":" 345 ","page_number":65},
  {"content":"\r\nمردم قيامت مى رسد كه اى مردم اى آن مردمى كه سرپرستى يتيمان آل محمد ( صلى الله عليه وآله ) را\r\nبه عهده گرفته ايد ، يتيمانى كه پدران روحانى و رهبران دينى خود را از دست داده و سايه\r\nراهبرى از سر آنها كوتاه گشته چنين يتيمانى را تحت مراقبت و تعليم خويش قرار دهيد\r\nاى علما و رهبران دينى بدانيد كه اين يتيمان شاگردان شماها مى باشند همان\r\nشاگردانى كه سرپرستى آنها را به عهده گرفته و آنان را تحت مراقبت خويش قرار\r\nمى دهيد . بايد شما اندام وجود و شخصيت آنان را در دنيا با پوشاك گرانقدر علم و دانش\r\nبيارائيد تا آنان به نوبه خود به ميزان علوم و معارف خويش ، قامت شخصيت روحى\r\nديگران را با چنان جامه نورانى و روشنائى بخش بيارايند .\r\nدر روز قيامت همين شاگردان كه بايد آنان را ( ايتام آل محمد \" ص \" ) ناميد ، صد هزار\r\nجامه و پوشش نورانى بر اندامشان قرار مى گيرد كه همين شاگردان نيز به نوبه خود بر\r\nقامت شاگردان خويش به همان اندازه جامه‌هاى نورانى مى پوشانند . سپس خداوند\r\nچنين فرمان مىدهد .\r\n( كه بر نورانيت وجود چنين افراد بزرگوار و دانشمند دينى بيفزائيد ) و قامت آنان را\r\nپيوسته از اين خلعت ها بپوشانيد و برابرها بر آن اضافه كنيد تا آنگاه كه تكميل گردد و از\r\nاين جامه ها آنچه از آن دانشمندان و معلمان بود در حد كمال بر اندام آنها پوشانده\r\nمىشود و اين افتخار پيش از آنكه جامه‌هاى فاخر و نورانى خود آنها بر قامت آنان\r\nپوشانده شود و دو چندانش سازند نصيب آنان مى گردد . بدينسان مقام و مرتبه آنان به\r\nكمال لايق خود مى رسد و بر مقام و منزلت شاگردانى كه چنين جامه‌هايى فاخر را بر آن\r\nپوشانده است مزيت و برترى مى يابند \" .\r\nفاطمه زهرا \" س \" پس از پايان بردن اين سخن پيامبر ( صلى الله عليه وآله ) به آن زن گفت كه تار و پود\r\nاين جامه ها از تمام پديده‌هايى كه آفتاب بر آنها مى تابد يك ميليون بار با ارزش تر\r\nو بهتر است زيرا همه پديده‌هاى هستى آميخته به ظلمت و تاريكى و دستخوش كدورت\r\nو تيرگى هستند . ( سخنان فاطمه ( عليه السلام ) و بيان پيامبر گرامى اسلام ( صلى الله عليه وآله ) كه فوقا ذكر شد اين\r\nحقيقت را براى ما بازگو مىكند كه علماء و دانشمندان و نيز دانشجويان البته دانشمندان\r\nو دانشجويانى كه بينش دينى و الهى را دارا هستند در روز قيامت به چنان مرتبتى تعالى\r\nمى يابند كه سراپا نورانيت و روشنائى اند و هيچ گونه حاجب و پرده‌اى تاريك در برابر\r\n","description":"","footnote":"","page_name":" 346 ","page_number":66},
  {"content":"\r\n\r\n\r\nديدگاه آنها در رويت حق و حقيقت وجود نخواهد داشت همگى سراپا چشم اند و تمام\r\nوجود آنها بصيرت و بينش و روشنى است و ناچيزترين ابهامى در برابر پرتو خيره كننده\r\nشخصيت آنها وجود ندارد ) . ( 1 )\r\n11 . بانوى فضيلت و دانش\r\nمحمد بن جرير بن رستم طبرى در كتاب \" دلائل الامامة \" نقل كرده است شخصى وارد\r\nمحضر فاطمه زهرا ( عليه السلام ) گرديد و عرض كرد اى دختر رسول خدا آيا پيامبر اسلام يادگارى\r\nنزد شما دارد كه به عنوان هديه و تحفه عنايت فرمائيد ؟\r\nفاطمه زهرا ( عليه السلام ) به كنيزكى كه در حضورش بود فرمودند آن ابريشينه يا آن جريده را\r\nبياور كنيزك به جستجوى آن پرداخت ولى آن را نجست .\r\nفاطمه ( عليه السلام ) بسيار ناراحت شدند فرمودند سعى كن تا آن را پيدا كنى آن از نظر من به\r\nمنزله حسن و حسين مى باشند كنيزك آن را جستجو نمود و پيدا كرد پارچه اى بود كه\r\nدر غلاف مخصوص خويش قرار گرفته بود و در آن نوشته بود : \" محمد پيامبر اسلام\r\nفرمودند : از مؤمنان نيست فردى كه همسايگان از آزار او در امان نباشند فردى كه به خدا\r\nو روز رستاخيز ايمان داشته باشد هرگز همسايهء خويش را اذيت نمى كند فردى كه به\r\nخدا و روز آخرت ايمان داشته باشد مى بايست سخن خوب به زبان آورد يا سكوت\r\nاختيار نمايد . خداوند متعال انسان نيكوكار ، بردبار عفيف را دوست مى دارد حياء بخشى\r\nاز ايمان است و صاحب ايمان در بهشت است فحش و بدگوئى نوعى از بدگوئى است و بدگو\r\nدر آتش است . . . \" .\r\nپيامها و سخنان جاويدان\r\nاز بانوى بزرگ اسلام و يادگار گرامى و ارزندهء پيامبر عاليقدر ، پيام ها و بيانات ارزنده و\r\nسخنان و كلمات پر مغزى به جاى مانده كه در متون كهن و كتب و رسالات معتبر و\r\nمستند ، ضبط و ثبت شده است . كلمات و سخنان و پيام‌هاى آن حضرت ، از چنان عمق و\r\nمعنايى برخوردار است و با چنان ابعاد وسيعى در گستره ء مسائل گوناگون بيان شده ، كه\r\nهر كدام مىتواند در زمينه‌هاى مختلف زندگى ، هم سازنده و آموزنده ، هم تحرك زا\r\n\r\n","description":"","footnote":" 1 . منية المريد في آداب المفيد والمستفيد تأليف شهيد ثانى ( ره ) ص 20 . ","page_name":" 347 ","page_number":67},
  {"content":"\r\n\r\nو بيدار كننده ، و هم راهنمايى صادق و با ارزش باشد ، و تشنگان وادى معرفت و دانش را به\r\nسر منزل كمال ، هدايت كند .\r\nاينك نمونه‌هايى چند از سخنان گهربار آن حضرت را بازگو مى كنيم تا با افكار\r\nو تعاليم گرانقدرش بيشتر آشنا گرديم و به نظرگاههاى والاى حضرتش ، در زمينه‌هاى\r\nگوناگون دينى و مكتبى و عقيدتى و سياسى و اجتماعى و مبارزاتى ، بهتر پى ببريم .\r\n1 . زمامدار و رهبر اسلامى كيست ؟\r\nدر آن روزهاى تلخ و غم انگيزى كه پس از رحلت رسول خدا ( صلى الله عليه وآله ) دختر بزرگوارش با دلى\r\nگرفته و سينه اى غم آلود در بستر بيمارى افتاده بود و همان بيمارى نيز عاقبت منجر به\r\nوفاتش گرديد ، در جهان اسلام تلاطمى برپا بود . زيرا پس از وفات رسول الله ( صلى الله عليه وآله )\r\nجانشينى مسلم او از على ( عليه السلام ) سلب گشته و به ديگران واگذار شده بود ، بدينسان ابرهاى\r\nتيره اى پيدا شده بود كه مى رفت تا آسمان روشن اسلام را تيره و تار سازد .\r\nدر چنان دوران غم آلودى بود كه روزى ، عده اى از زنان مهاجر و انصار به عيادت\r\nو احوال پرسى فاطمه ( عليه السلام ) شتافتند و بر بالينش نشستند و از وضع مزاجى و روحى اش جويا\r\nشدند . آن حضرت در پاسخ آنان ، ضمن ايراد سخنانى چنين فرمود : \" أصبحت والله\r\nعائفة لدنياكم \" . ( 1 ) ( من از دنياى شما ناراضى ، و از مردان شما آزرده خاطر هستم . پس از\r\nآن كه آنها را آزمودم ، دورشان انداختم ، و پس از بررسى افعال و احوال شان ، از آنان ملول\r\nو رنجيده‌ام . واى به حال مردان شما ! چرا آنان خلافت را از مركز رسالت و بيت نبوت\r\nو محل نزول وحى بيرون بردند ؟ و چرا ولايت و زمامدارى امت را ، از آن مرد لايق و عالم و\r\nآگاه از امور دنيا و دين ( حضرت على ( عليه السلام ) ) دور كردند ؟ بى ترديد اين عمل ، زيان و خسارت\r\nروشنى است . آنان چه بدى از ابى الحسن على ديده بودند و چه عيبى در او سراغ داشتند\r\nكه چنين كردند ؟ آرى ، براستى كه آنان از شمشير برنده ء على ، از بى اعتنائى اش به مرگ ،\r\nو از سخت گيرى و قاطعيت او در راه خدا ناراضى و نگران بودند ، و به اين علت بود كه او را\r\nاز زمامدارى امت كنار زدند و دور نگاه داشتند ) .\r\nاين كلمات جذاب و سخنان پر نكته ، نمايانگر سوز دل و شعور قلبى و عشق باطنى\r\n\r\n","description":"","footnote":" 1 . احتجاج طبرسى ، ج 1 ، ص 147 . ","page_name":" 348 ","page_number":68},
  {"content":"\r\n\r\nفاطمه ( عليه السلام ) ، نسبت به يكى از سرنوشت سازترين مسائل زندگى اجتماعى مسلمانان آن\r\nروز و آيندهء اسلام در تمام زمانها و مكانها است . و همچنين حاكى از آن است كه فاطمه\r\nزهرا ، در مورد مسألهء حساس ولايت و زعامت مسلمين و سپردن حق به اهل آن ، تا چه\r\nحد اخلاص و سوز دل و فعاليت صميمانه داشته است ، كه نمونهء كاملا بارز آن ، با بيانى\r\nرسا و گويا ، در خطبهء غراء آن حضرت ، چنان كه شرح آن گذشت ، روشن و آشكار است .\r\nهمانطور كه قبلا هم گفته شد ، سراسر زندگى فاطمه ( عليه السلام ) از اين مقوله ، سخنان پربار\r\nو پيام‌هاى روشنگرانه بسيار دارد كه در جاى خود به تفصيل بازگو شده است و نمونه‌هاى\r\nديگرش نيز در موارد لزوم ذكر خواهد شد .\r\n2 . دعا و آموزش در سخن زهرا ( عليه السلام )\r\nمرحوم سيد محسن امين ، در كتاب جليل القدر \" اعيان الشيعه \" دعايى از آن بانوى بزرگ\r\nوفاضله وكامله نقل كرده كه مضمونى بس و الا و عالى و عالى و آموزنده دارد . اين دعاى\r\nعميق و پر نكته ، كه سيد محسن امين آن را از \" مهيج الدعوات \" روايت كرده ، چنين است :\r\n\" اللهم قنعني بما رزقتني ، واسترني وعافنى ابدا ما أبقيتني ، واغفر لي وارحمني اذا\r\nتوفيتني ، أللهم لا تعنيني في طلب ما لم تقدر لي و ما قدرته علي فأجعله ميسرا سهلا ،\r\nاللهم كاف عني والدي وكل من له نعمة علي خير مكافأتك فانك اللهم اشغلنى لما\r\nخلقتني له ولا تشغلني بما تكفلت لي به ولا تعذبني وانا استغفرك . . . \" . ( 1 )\r\n( خدايا ، مرا به آنچه كه روزى ام داده اى ، قانع دار ! خدايا ، عفت مرا محفوظ دار ،\r\nو عافيت سلامت را نصيب من فرما ! خدايا ، مرا به هنگام مرگ مشمول رحمت و غفران\r\nخاص خويش فرما !\r\nخدايا ، مرا در جستجوى آنچه برايم مقدر نساخته اى ، به تعب در نيفكن و به كوشش\r\nوامدار !\r\nخدايا ، آنچه را كه بر من مقدر ساخته اى ، سهل و آسان بدار ! خدايا ، به پدر و مادر\r\nو كسانى كه حقوق بر عهده ء ما دارند كفايت فرما !\r\nخدايا ، مرا در راه آنچه خلق كرده اى فراغت عنايت فرما ، و در آنچه خودت كفيل آن\r\n\r\n","description":"","footnote":" 1 . اعيان الشيعه ، ج 2 ، ص 319 . ","page_name":" 349 ","page_number":69},
  {"content":"\r\n\r\n\r\n\r\nگشته اى مشغول مدار !\r\nخدايا ، مرا كه در راه توبه و بازگشت راه تو هستم معذب مدار !\r\nخدايا ، نفس مرا در پيش خودم خوار و ذليل فرما ، و عظمت خود را بزرگ فرما ،\r\nو اطاعت از عوامل خشنودى خودت را به من الهام فرما ، و اجتناب از آنچه مايهء غضب\r\nو نارضايى توست عنايت بدار ، اى بخشنده ترين بخشندگان جهان ) .\r\n3 . پرهيز از بخل\r\nامام حسين ( عليه السلام ) سلالهء والاى سخاوت و كرم ، و فرزند ايثار و گذشت ، و تربيت يافتهء مكتب\r\nرسالت و ولايت و امامت و بزرگ شده ء دامان پاك و مقدس صديقهء مباركه ، از مادرش\r\nزهرا ( عليه السلام ) نقل مىكند كه پدر گرامى اش خطاب به او فرموده است :\r\n\" مبادا بخل داشته باشى ! بخل آفتى است كه هرگز در فرد كريم و بخشنده پيدا\r\nنمى شود . بخل درختى است كه پايه و ريشهء آن از آتش مايه مى گيرد و شاخه‌هايش در\r\nدنياست . هر آن كس كه به يكى از شاخه‌هاى آن آويزان گردد ، او را به آتش مى كشاند . ( 1 )\r\n4 . دعاى نور\r\nاين دعا را ، سلمان فارسى از بانوى بزرگ ، فاطمه زهرا ( عليه السلام ) نقل كرده است و بر طبق\r\nتعريفى كه مرحوم مجلسى مىكند ، وى مريض‌هاى متعددى را در مكه و مدينه ، از\r\nبركات قدسى اين دعاى پاك و پر بار ، استشفاء نموده است . متن دعا چنين است :\r\n\" بسم الله الرحمن الرحيم . بسم الله النور ، بسم الله نور على نور ، بسم الله الذي\r\nهو مدبر الأمور ، بسم الله الذي خلق النور من النور ، الحمد لله الذي خلق النور من\r\nالنور وانزل النور على الطور في كتاب مسطور في رق منشور به قدر مقدور ، على نبي\r\nمحبور ، الحمد لله الذي هو بالعز مشهور وعلى السراء والضراء مشكور و صلى الله\r\nعلى سيدنا محمد وآله الطاهرين \" .\r\n5 . نمونه‌اى از اشعار فاطمه زهرا ( عليه السلام )\r\nمعروف است كه حضرت زهرا ، در هر حالتى صاحب روحيهء قوى و شجاع بود ، و در هر\r\nوضع روحى كلامى قوى و بيانى غنى بر زبان مباركش جارى مى شد و در تشريح هر\r\n\r\n","description":"","footnote":" 1 . سيرة الائمه الاثنى عشر ، ج 1 ، ص 94 . ","page_name":" 350 ","page_number":70},
  {"content":"\r\nحالت و هر وضع و بيان هر مطلبى از كمال فصاحت و بلاغت سود مى جست .\r\nآرى توان گفت كه دختر پيامبر ( صلى الله عليه وآله ) با آن قدرت بيان ، بر ملك سخن نيز فرمانروايى\r\nداشت ، و چنان فصيح و بليغ سخن مى گفت كه چون بر كرسى خطابه جلوس مى كرد ،\r\nدلها و جانها را از شور و گرماى كلام پر عمق خود به اهتزاز در مى آورد .\r\nهمان سخنانى كه در حضور گروهى از مهاجرين و انصار ايراد كرد ، خود نشانه اى از\r\nاين قدرت بيان ، حضور ذهن ، تسلط بر كلام و نيروى خطابى است كه بدون آمادگى قبلى ،\r\nآنچنان با قدرت و قوت سخن گفته است .\r\nگذشته از اينها ، از آن حضرت اشعار فراوانى نيز نقل شده است كه در ادب عرب\r\nجايگاه ويژه اى دارد . تعداد اين گونه اشعارى كه به نام آن حضرت وارد شده بسيار زياد\r\nاست ، ولى جالب آن كه از اين گونه اشعار ، آنچه بدان حضرت منسوب است ، همگى\r\nسبكى روشن و خالى از تعقيد و تكلف و بيانى ساده و رسا و كاملا گويايى دارد .\r\nگويند : آن حضرت پس از رحلت پدر بزرگوارش ، يك روز كه به زيارت مرقد مطهر\r\nرسول خدا ( صلى الله عليه وآله ) رفته بود ، ساعتى در آنجا توقف كرد و بسيار گريست و آنگاه ، از سوز دل\r\nو آتش درون اين ابيات را افشاء كرد :\r\nقل للمغيب ، تحت اطباق الثرى * ان كنت تسمع صرختي وندائيا\r\nصبت علي مصائب * لو انها صبت على الأيام صرن لياليا\r\nقد كنت ذات حمى بظل محمد * لا اغتشي ضيما وكان جماليا\r\nفاليوم اخشع للذليل واتقي * ضيمي وادفع ظالمي بردائيا\r\nفاذا بكت قمرية في ليلها * شجعان على غصن بكيت صباحيا\r\nفلأجعلن الحزن بعدك مونسي * ولأجعلن الدمع فيك وشاجيا\r\nماذا على من شم تربة أحمد * ان لا يشم مدى الزمان غواليا\r\n( بگو ، اى كسى كه رخ در نقاب خاك نهان كشيده اى ، اگر ناله و فغان مرا مى شنوى ،\r\nپس بدان كه آن قدر بر جانم بلا واندوه ريخته است كه اگر بر روزها فرود مى آمدند چون\r\nشب‌هاى تار مى شدند . ( آرى ، گذشت آن زمان كه در سايهء محمد - كه زيبايى و شكوه\r\nزندگى ام بود - از هر تعرضى در امان بودم ، و از ستمگران انديشه ام نبود .\r\nاما امروز ، دردا كه بايد به فرومايه اى كرنش كنم ، تا بدين وسيله خويشتن را از ستم\r\n","description":"","footnote":"","page_name":" 351 ","page_number":71},
  {"content":"\r\nدور نگه دارم ، و ستمگر چندان به حريم من نزديك شده است كه بايد به گوشهء عبا ، او را از\r\nخود برانم .\r\n( اگر قمريان شب هنگام ، بر شاخسارها گريه و نالهء اندوه سر مىدهند ، من هر بامداد نيز\r\nنالان و گريانم . پس از تو ، حزن واندوه چنان در جانم ريخته كه ديگر مايهء زندگى ام شده ،\r\nو در سوگ تو سرشك غم ديگر زيب و زينت من گرديده است . چه باك ، كه سزاوار است آن\r\nكس كه عطر مرقد محمد ( صلى الله عليه وآله ) را تنفس كرده است ، ديگر مشك و عنبر نبويد و اينها را به\r\nچيزى نيانگارد ) .\r\nعلى بن عيسى إربلى صاحب كشف الغمه اين چند بيت را نيز به آن بانو نسبت\r\nداده است :\r\nقد كان بعدك انباء وهنبئة * لو كنت شاهدها لم تكثر الخطب\r\nانا فقدناك فقد الأرض وابلها * و اختل قومك لما غبت وانقلبوا\r\nأبدت رجال النامحوى صدورهم * لما قضيت وحالت دونك الترب\r\nضاقت على بلادى بعدها رحبت * وسيم سبطاك خسفا فيه لى نصب\r\nفليت قبلك كان الموت صادفنا * قوم تمنوا فأعطوا كلما طلبوا\r\nتجهمتنا رجال واستخف بنا * مذغبت غبت عنا فنحن اليوم نغتصب ( 1 )\r\nمضمون ترجمه فارسى سه شعر اخيريه به اين ترتيب است :\r\nو شهرها و سرزمينها تنگ و تار گرديدند پس از آنكه وسيع و گشاد بودند و فرزندان و\r\nنوادگان در رنج و تعب قرار گرفتند اى كاش مرگ قبل از تو با ما رو به رو مى گشت جمعى\r\nآن را آرزو كردند و به خواست خود نائل آمدند ، جمعى از مردم به ما حمله ور شدند و در\r\nحق ما استخفاف به خرج دادند از آن روزى كه تو رخ بركشيدى و امروز ما خود مغصوب\r\nقرار داريم .\r\n\r\n","description":"","footnote":" 1 . إربلى ، كشف الغمة في معرفة الأئمة ، ج 2 ، ص 113 چاپ بيروت . ","page_name":" 352 ","page_number":72},
  {"content":"\r\nبخش سوم\r\nF\r\nفاطمه ( عليه السلام ) از ديدگاه قرآن و روايات\r\n","description":"","footnote":"","page_name":" 353 ","page_number":73},
  {"content":"\r\n","description":"","footnote":"","page_name":" 354 ","page_number":74},
  {"content":"\r\n\r\nبخش سوم / فاطمه ( ع ) از ديدگاه قرآن و روايات . . .\r\nدرباره ء بزرگى و عظمت و قداست آن بانوى و الا مقام ، سخنان بسيارى گفته و نوشته شده\r\nاست . اما از همه بالاتر آن كه مهم ترين مظاهر و نشانه‌هاى فضيلت و عظمت او ، آن است\r\nكه خداوند متعال در قرآن كريم و در تعدادى از آيات ، به آن فخر زنان عالم اشاراتى\r\nباشكوه و عزت بخش دارد كه خود به تنهايى ، عظيم ترين افتخارات را نصيب آن بانوى\r\nكار و پيكار و انقلاب و تقدس مى سازد .\r\nدر اين مورد بايد گفت كه فاطمه ( عليه السلام ) مصداق بارز و نمونهء تمام و كمال آيات شريفهء\r\nمباهله ، اهل البيت ، مودت در قربى ، وفا كننده ء به نذر ، و اطعام كننده به يتيم و مسكين و اسير ، و\r\nبالاتر از همه ، مصداق بارز \" كوثر \" و . . . نمونه‌هاى بسيار ديگر است . شمول اغلب آيات\r\nمزبور ، بر آن بانوى بزرگوار ، در ميان اهل تحقيق و تفسير اعم از شيعه و اهل سنت مورد\r\nاجماع و اتفاق است . و اين خود نشان مىدهد كه هىچكدام از علماى محقق و اهل\r\nانصاف ، در اين باره هيچگونه شك و ترديدى روا نداشته و تنها دختر با فضيلت و صاحب\r\nكمالات پيامبر را شايستهء چنين افتخارى دانسته اند .\r\nدر اين باره از بزرگان اهل سنت ، مسلم و ترمذى در \" فصول مهمه \" ص 109 و \" ذخائر\r\nعقبى \" ص 25 ، و احمد و طبرانى و در \" مستدرك \" ص 150 ، ابن مردويه در استيعاب ص\r\n111 ، فاضل متقى در كنز العمال ج 5 ص 96 ، سير اعلام النبلاء ج 2 ص 97 ، اسد الغابه\r\nص 351 ، ابن حجر در \" الصواعق المحرقه \" ص 85 ، بيهقى در محاسن و مساوى ج 1 ص\r\n232 و . . . بسيارى ديگر به موضوع شمول آيات فوق بر آن بانوى بزرگوار اشاره كرده\r\nو تفسيرهايى ارائه داده اند كه ما در اينجا به صورت ايجاز و اختصار به تفسير و توضيح\r\nچهار آيهء شريفه مى پردازيم و در اين مورد از اسناد و مآخذ معتبر و مورد قبول علماى\r\nخاصه و عامه استفاده مى كنيم .\r\n1 . آيه مباهله\r\nدر اين آيه شريفه كه در يكى از لحظات بسيار حساس و تاريخى صدر اسلام نازل شده\r\nاست و ناظر بر يكى از ماجراهاى بسيار مهم مى باشد ، خداوند متعال چنين مى فرمايد :\r\n","description":"","footnote":"","page_name":" 355 ","page_number":75},
  {"content":"\r\nهر آن كس كه با تو محاجه نمايد ، بگو كه : بيائيد همگى ، فرزندان و زنان و خويشان\r\nخود را بخواهيم ، سپس مباهله كنيم و لعنت خداوند را بر دروغگويان قرار دهيم . . . \" .\r\nآرى وقتى مسأله دعوت نبوى و مقابلهء سران اديان ديگر با آن حضرت بالا گرفت و كار\r\nبه جايى رسيد كه آنان رسول اكرم را دروغگو قلمداد كردند ، با نزول اين آيهء شريفه ،\r\nمرحلهء يك امتحان سخت و دشوار پيش آمد . قرار شد هر دو طرف با خانواده و فرزندان\r\nو خويشاوندان خود در برابر يكديگر صف آرايى كرده و به مباهله پردازند . يعنى هر كدام ،\r\nلعنت خدا و نفرين و عذاب الهى را براى آن كسى كه در ادعاى خود دروغگو است\r\nخواهان شوند .\r\nدر اينجا فاطمه زهرا ( عليه السلام ) به تصديق اهل قبله و اجماع و عموم مسلمين ومحدثين\r\nعامه و خاصه ، حتى خوارج و منافقان ، مورد شمول اين آيهء شريفه است . زيرا باتوجه به\r\nاينكه در آيهء شريفهء مزبور آمده است كه هريك از شما زنان و بانوان و فرزندان خود را\r\nبخواهيد پيامبر اسلام از ميان زنان جز فاطمه ( عليه السلام ) جگر گوشهء خود ، و از فرزندان جز\r\nحسن و حسين ( عليه السلام ) و از خويشاوندان جز على بن ابى طالب ( عليه السلام ) را كه براى او همانند\r\nهارون نسبت به موسى بود ، فرد ديگرى را نخواست و فقط با همين گروه اندك ، به راه\r\nافتاد تا براى مباهله برود و در مقابل صف مخالفين بايستد .\r\nدر اينجا پيامبر اسلام با جمع اين گروه كوچك و نورانى ، در سال دهم هجرى براى\r\nمباهله با كشيشان و رؤساى مسيحيت آن روز حركت كرد .\r\nاز طرفى ، گروه مقابل كه متشكل از رؤساى كليساها ، اسقف‌هاى اعظم و رئيس\r\nمذهبى ملت نصارى و جمع ديگرى بود ، روى هم رفته 14 نفر بودند كه خود را براى مباهله\r\nآماده ساخته بودند .\r\nاما همين كه اسقف نجران ، رئيس آن گروه ، چشمش به اين كاروان نور وقدس و\r\nجلالت ، افتاد ، ناگهان درونش منقلب گرديد و با اشاره به ياران خود گفت : اى گروه\r\nنصارى ! من گروه نورانى و سيماهاى الهى را در حال حركت مى بينم كه اگر دعا كنند كه\r\nخداوند كوهها را از محل خود تكان دهد ، خداوند دعايشان را مستجاب خواهد كرد . هرگز\r\nبا چنين گروهى مباهله نكنيد كه به هلاكت خواهيد رسيد و در روى زمين نصرانى باقى\r\n","description":"","footnote":"","page_name":" 356 ","page_number":76},
  {"content":"\r\n\r\nنخواهد ماند . ( 1 ) گرچه آن مباهله انجام نشد ، ولى نزول آيهء شريفه و نوع اين دعوت\r\nو خصوصيت انتخاب پيامبر آشكار مى سازد كه رسول بزرگوار ، نسبت به دعاى افرادى كه\r\nاز خانواده اش برگزيده بود و نسبت به آمين گفتن آنها و استجابت دعايشان از طرف خدا\r\nاطمينان و اعتماد كامل مى ورزيد . به سخن ديگر پيامبر ( صلى الله عليه وآله ) يقين داشت كه آنان افراد\r\nشايستهء آستان الهى و خدمتگزاران و معتقدين واقعى آئين الهى اسلام بوده و هستند\r\nو عالى ترين نمونه‌هاى نشان دادنى اسلام به شمار مى روند كه مى توانند نمايندگى\r\nكامل تعاليم عاليهء اسلام را در مواجهه و رويارويى با ملل ديگر و دعوت آنان به اسلام\r\nو قرآن ، ايفاء كنند .\r\nلذا وقتى مى بينيم كه رسول خدا ، تنها زنى را كه در اين ماجراى تاريخى همراه\r\nمى برد فقط زهراى اطهر است ، آن وقت به مقام و مرتبهء او در پيشگاه الهى پى بريم\r\nو مىفهميم كه اشاره به \" زنان \" در آيهء مباهله ، همانا فاطمه زهرا بوده است . پس اين\r\nارزش و مقام ، و اين وظيفه و تعهد در ابلاغ تعاليم اسلامى ، و اين حقانيتى كه آيه شريفهء\r\nمباهله از آن فاطمه زهرا دانسته است ، با رحلت رسول خدا ( صلى الله عليه وآله ) از ميان نرفته ، بلكه در\r\nحكم و قوت خود باقى مانده است . از اين روست كه وظيفه و موقعيت زهرا ( عليه السلام ) يك وظيفهء\r\nممتاز و يك موقعيت روحى استثنائى است كه به سادگى قابل تفسير و تبين نيست . شايد\r\nاز همين رو باشد كه \" زمخشرى \" يكى از علماى اهل سنت ، در تفسير بزرگ و معروف\r\n\" كشاف \" ، در تفسير آيهء مزبور ، به اين حقيقت اعتراف مىكند كه : دلالت آيهء بر فضيلت\r\nياران كساء ( عليه السلام ) قوى ترين و محكم ترين سندى است كه همگان قبولش دارند . ( 2 )\r\n2 . آيهء تطهير و پاكسازى\r\nدر اين آيهء شريفه آمده است : \" خداوند اراده كرده است كه شما اهل بيت را پاك و پاكيزه\r\nگرداند و از بدى ها دور سازد \" . ( 3 )\r\nتحقيقات پر دامنه و دقيقى كه مفسرين ومحدثين و دانشمندان علوم و معارف\r\n\r\n","description":"","footnote":" 1 . الفصول المهمة ، ص 220 .\r\n2 .\r\n3 . \" انما يريد الله ليذهب عنكم الرجس اهل البيت ويطهركم تطهيرا \" ، سوره احزاب آيه 33 . ","page_name":" 357 ","page_number":77},
  {"content":"\r\nاسلامى ، در كتابهاى مبسوط اعتقادى و ايدئولوژيكى و بر اساس اسناد و مآخذ معتبر\r\nانجام داده اند ، نشان مىدهد كه هدف و منظور آيهء شريفه از \" اهل بيت \" ، همانا پنج تن\r\nياران كساء از دودمان عترت و رسالت است . يعنى همان پنج اختر تابان ، پنج منبع نور\r\nو منشأ فيض ، كه مركب از رسول خدا ( صلى الله عليه وآله ) على بن ابى طالب ( عليه السلام ) و فاطمه و حسن\r\nو حسين ( عليهم السلام ) بوده اند ولا غير .\r\nنگاهى به مآثر و مآخذ معروف و معتبر از علماى نام آور خاصه وعامه ، نكات مهمى را\r\nدر اين زمينه روشن مى سازد . از جمله : جلال الدين سيوطى در تفسير معروف \" الدر\r\nالمنثور \" ، در تفسير و توجيه اين آيهء شريفه ، بيش از 20 حديث از راههاى مختلف را وارد\r\nساخته است كه اثبات مىكند هدف از اهل بيت ، همان پنج بزرگوار است و بس .\r\nو نيز \" ابن جرير طبرى \" بيش از 15 حديث در \" انبياء \" آورده است كه هدف و مراد آيهء\r\nمزبور را از \" اهل بيت \" به همان پنج تن بزرگوار اختصاص مىدهد ، همان افرادى كه تحت\r\nكساء و زير پوش خاص و پر فيض و پر بركت رسالت قرار داشتند ، و عنوان پر شكوه و\r\nجاودانهء \" پنج تن \" در تاريخ اسلام و تاريخ معنويت بشرى ، مخصوص آنها است .\r\nدر همان روزى كه آن پنج بزرگوار ، اجتماع نورانى ياران كساء را تشكيل داده بودند ،\r\nپيامبر اسلام ( صلى الله عليه وآله ) دست به دعا برداشت و به درگاه خداوند متعال عرض كرد : \" خداوندا !\r\nاينان اهل بيت من هستند ، بدى را از آنان دور ساز و آنان را پاك و پاكيزه بدار ! \" . البته اين\r\nدعا به همان يك روز و همان يك بار محدود نشد ، بلكه پيامبر اكرم ( صلى الله عليه وآله ) از آن پس بارها اين\r\nدعا را تكرار مى فرمود ، و اين درخواست پيامبرانه را در برابر خداوند و درگاه بارى تعالى\r\nادامه مى داد .\r\n\" ام السلمه \" ( 1 ) يكى از همسران با فضيلت رسول خدا ( صلى الله عليه وآله ) به استناد كتب و تواريخ\r\nمعتبرى كه مورد توجه عموم علماء و محققين اسلامى قرار دارد ، در اين باره مى گويد :\r\nاجتماع اين پنج تن نورانى و بزرگوار در خانهء من بود . وقتى آن روز ، دعاى رسول خدا را\r\nدرباره ء اهل بيت رسالت شنيدم ، در محضر مقدس پيامبر ( صلى الله عليه وآله ) عرض كردم كه من هم از\r\nاهل بيت هستم آيا دعاى رسول الله ( صلى الله عليه وآله ) شامل من نيز مىشود ؟ رسول خدا ( صلى الله عليه وآله ) در\r\n\r\n","description":"","footnote":" 1 . همسران رسول خدا ( ص ) ، تاليف نگارنده ، چاپ 1341 ه‍ . ش . ","page_name":" 358 ","page_number":78},
  {"content":"\r\n\r\nپاسخ من ، عباى خود را بر سر ياران كساء كشيد و با لحنى محكم و استوار ، كه جاى\r\nكمترين تعللى را باقى نمى گذاشت فرمود : اى ام السلمه ، البته تو در مسير حق هستى ،\r\nاما خدا گواه است كه مشمول اهل بيت نيستى .\r\nبلى ، احاديث و اخبار فراوانى در اين باره ، از طريق اهل بيت عصمت و طهارت و\r\nرسالت وارد شده است كه از طرفى نشان مىدهد شايستگى اهل بيت بودن تنها به آن\r\nبزرگواران اختصاص دارد ، و از طرفى هم ساير اعضاء خانواده و وابستگان پيامبر ، حتى\r\nهمسران رسول خدا ( صلى الله عليه وآله ) را كه از جمله نزديك ترين افراد به آن حضرت و به عبارتى\r\nشريك زندگى اش بوده اند ، از شمول اهل بيت بودن به معناى الهى و آسمانى اش كه\r\nمنظور و مراد آيهء شريفه بوده است ، بر كنار مىكند .\r\nمحدثين بزرگ و نامدارى از برادران اهل سنت نيز ، در حد تواتر ، رواياتى در اين باره\r\nنقل كرده اند كه نمونه‌هايى از آنها ، در بخش آتى كتاب حاضر ( بخش فاطمه از ديدگاه\r\nروايات ) ذكر خواهد شد . در اين روايات آمده است كه : پس از نزول آيهء شريفه بر قلب\r\nمبارك پيامبر اسلام ( صلى الله عليه وآله ) صبحگاهان كه آن حضرت از خانه بيرون مى آمد ، به هنگام\r\nعبور از مقابل خانهء فاطمه ( عليه السلام ) به صداى بلند اهل آن خانه را فرا مى خواند و مى فرمود :\r\n\" الصلاة ! الصلاة ! أهل البيت ! إنما يريد الله ليذهب عنكم الرجس ويطهركم تطهيرا \" . . .\r\nيعنى : نماز نماز ! . . خاندان رسالت ، خداوند اراده كرده است كه شما را پاك و پاكيزه گرداند\r\nو از بدى ها و پليدى ها دور سازد . . .\r\nاين عمل رسول الله ( صلى الله عليه وآله ) و تكرار عبارات مزبور از شش ماه الى هشت يا نه ماه ( با توجه\r\nبه اختلاف در روايات ) ادامه داشته و در طول اين مدت ، همه روزه ، به هنگام سحرگاهان ،\r\nاين عمل و بيان همين كلمات از سوى رسول اكرم ( صلى الله عليه وآله ) انجام و تكرار مى شده است .\r\nعامل تكرار\r\nاگر سؤال شود كه براى تكرار اين عمل از سوى پيامبر ( صلى الله عليه وآله ) چه انگيزه اى وجود داشته\r\nواساسا عامل تكرار در اين ميان چه نقشى مى توانسته ايفاء كند ، سؤال بى جايى\r\nنخواهد بود . آيا براى خاندان عصمت و طهارت و اهل بيت مقدس و منزه و نورانى رسالت ،\r\nكافى نبود كه يك بار آن خبر آسمانى و وعده ء مقدس الهى را بشنوند و آنگاه به عظمت\r\n","description":"","footnote":"","page_name":" 359 ","page_number":79},
  {"content":"\r\n\r\nو تقدس خود و نيز به ارزش و عزتى كه در پيشگاه خداوند متعال دارند ، پى ببرند ؟\r\nالبته براى آن بزرگواران همان يك بار كافى بود . لذا مى توان گفت كه شايد در طول\r\nاين مدت ، رسول اكرم ( صلى الله عليه وآله ) از تكرار اين عمل هدفى بسيار و الا داشته است . بدين معنا كه\r\nمى خواسته از طريق عامل تكرار ، به گوش همگان برساند كه تنها ساكنان اين خانهء\r\nكوچك و محقر ، مصداق بارز اهل بيت ، و همان كسانى هستند كه خداوند ، پاكى\r\nو پاكيزگى شان را اراده فرموده است . اينان هدف آيهء آسمانى و كلام الهى بوده ، و همان\r\nكسانى هستند كه مشمول عنايت خاص الهى قرار گرفته اند و پاكى و طهارت شان ،\r\nو دورى هميشگى شان از هرگونه بدى و پليدى ، در درگاه خداوند متعال تضمين\r\nشده است .\r\nآرى ، چه بسا كه انگيزه ء پيامبر در مورد تكرار چندين ماههء اين عمل و بيان همان\r\nكلمات مقدس ، چيزى جز اين نبوده است كه به همگان برساند و بفهماند كه\r\nنزديك ترين افراد به پيامبر اسلام و محبوب ترين اشخاص در پيشگاه خداوند ،\r\nزيبنده ترين كسان در ادامهء راه رسول خدا وآئين اسلام كسانى هستند كه خداوند در\r\nقرآن كريم از آنان به \" اهل بيت \" تعبير فرموده است ، و اهل بيت نيز همين كسانى هستند\r\nكه رسول خدا ( صلى الله عليه وآله ) ، هر روز شخصا آنها را مخاطب قرار مىدهد و پيام آسمانى خداوند را با\r\nآنان در ميان مى گذارد ، تا عظمت و ارزش اين بشارت ، بيش از پيش براى سايرين نيز\r\nمعلوم گردد تا مشمولين عنايات و الطاف خاص خداوندى را هرچه بهتر و بيشتر\r\nبشناسند و به حقانيت آنها با وضوح بيشترى پى ببرند .\r\nضمير جمع مذكر چرا ؟\r\nدر اينجا نكته اى هم بايد ذكر شود . و آن اينكه بيان ضمير جمع \" عنكم \" و \" يطهركم \" ، به\r\nجاى \" عنكن \" و \" يطهركن \" كه در زبان عرب مخصوص بانوان است ، اختصاص اين آيه را به\r\nخانواده ء فاطمه و على ( عليه السلام ) تأكيد مىكند و نشان مىدهد كه آيهء مورد بحث در مورد\r\nخاندان رسالت اعم از فاطمه و على و حسن و حسين ( عليهم السلام ) نازل شده است ، نه در باره ء\r\nهمسران رسول خدا ( صلى الله عليه وآله ) يا بانوان ديگر . چه ، در آن صورت لازم بود كه \" ضمير \" در اين\r\nآيه ، به صورت ديگرى غير از اين كه هست ، آورده شود و ضمير جمع مذكر مشعر بر\r\n","description":"","footnote":"","page_name":" 360 ","page_number":80},
  {"content":"\r\n\r\nكثرت افراد مذكر در آن جمع محدود مى باشد كه على ، حسن و حسين بوده اند .\r\n3 . مودت خويشاوندان\r\nخداوند متعال ، در قرآن كريم خطاب به رسول بزرگوارش مى فرمايد : \" اى پيامبر ، بگو كه\r\nدر برابر زحمات و مشقات رسالت خداوند و ابلاغ وتبليغ آئين الهى ، هيچگونه مزد\r\nو پاداشى غير از دوستى ومودت خويشاوندان خود نمى خواهم \" . ( 1 )\r\nبايد توجه داشت كه دوستى ومودت خويشاوندان ، در مورد رسول اكرم ( صلى الله عليه وآله ) با آنچه\r\nكه در زندگى افراد عادى مطرح است ، تفاوت بسيارى دارد . زيرا اين دوستى و مودتى كه\r\nمورد نظر مقام شامخ رسالت است و خداوند تبارك و تعالى در قرآن كريم بيان فرموده\r\nاست ، نه يك دوستى ومودت ساده و خشك و خالى ، بلكه در واقع همان تداوم برنامهء\r\nرسالت الهى است . بنابراين ، چنين دوستى و مودت پرشكوهى ، از آن نظر مورد\r\nدرخواست رسول خدا قرار گرفته - و حتى به عنوان تنها اجر و پاداش آنهمه مشكلات\r\nو مصائب ناشى از ابلاغ دين و رسالت الهى به شمار آمده است - كه آن خويشاوندان ، در\r\nسطح بالايى از مقام و منزلت و ارزش قرار دارند ، و دوستى ومودت آن خويشاوندان ، به\r\nتحمل هر رنج و بلايى مىارزد . بلى ، آن خويشاوندانى كه دوستى ومودت شان در چنين\r\nحدى از اهميت و ارزش قرار دارد ، افراد برجسته و ذيصلاحى هستند كه مى توانند راه\r\nو پيام رسالت را دنبال كنند و جامعهء بشرى را به همان مقصدى كه رسول خدا ( صلى الله عليه وآله ) داشته\r\nاست ، رهنمون گردند .\r\nاكنون اين مسأله قابل بحث و بررسى است كه آيا اين ارزش و صلاحيت و شايستگى ،\r\nدر كدام يك از خويشاوندان و نزديكان وجود دارد ؟ آيا هر كسى كه به خاندان پيامبر\r\nاسلام ( صلى الله عليه وآله ) وابسته و منتسب گرديد ، ولو در هر شرايطى و صاحب هر خصوصيت و خصلتى\r\nكه باشد ، مىتواند مشمول اين بيانات الهى و آسمانى قرار گيرد ، و در رديف همان\r\nخويشاوندانى كه خداوند از آنها ياد كرده است به شمار آيد ، و دوستى و مودتش براى\r\nرسول خدا مهم و با ارزش تلقى گردد ؟ يا آن كه در اينجا ، فقط آن عده ء معدود\r\nو برگزيده‌اى مورد نظر هستند كه علاوه بر انتساب به خاندان رسول خدا ، با جان و دل و از\r\n\r\n","description":"","footnote":" 1 . سوره \" الشورى \" ، آيه : 23 . ","page_name":" 361 ","page_number":81},
  {"content":"\r\nعمق ايمان و خلوص و پاكى ، همان برنامهء رسالت را تعقيب مى كنند و در همان راه رسول\r\nخدا ( صلى الله عليه وآله ) گام بر مى سپارند ؟\r\nترديدى وجود ندارد كه اگر اجر و پاداشى به پيامبر تعلق مى گيرد ، فقط و فقط به\r\nخاطر همان برنامه‌هاى هدايت و رسالت است و پاداش رسالت ، بر غير رهروان سالك\r\nو شايستهء آن تعلق نمى گيرد . چرا كه اگر چنين امرى صورت مى گرفت ، خود يك نوع\r\nتضاد و تناقض به وجود مى آورد . لذا پاداش پيامبر ( صلى الله عليه وآله ) هرگز نمى تواند دوستى\r\nخويشاوندانى همچون ابوجهل و ابولهب و امثال آنان باشد . اين معنا چگونه مىتواند\r\nوجود داشته باشد در صورتى كه اجر و پاداش به جهت پيمودن راه هدايت وسداد او است\r\nكه پيامبر اسلام مأمور ابلاغ آن بوده است دوستى با افراد ضد هدايت ، نقض غرض\r\nرسالت مى گردد . پس در اينجا ، دوستى ومودت آن كسانى مطرح است كه دقيقا در\r\nطريق اجراى برنامه‌هاى رسالت و هدايت گام مى زنند و در همه چيز سمبلى از تبلور\r\nوجود مقدس پيامبر گرامى ( صلى الله عليه وآله ) هستند ، جز اينكه وحى بر آنان نازل نمى شود .\r\nاز اين ديدگاه است كه دوستداران و علاقمندان حفظ مقام شامخ رسالت و\r\nدل سپردگان اهل بيت مطهر ( عليه السلام ) ، اتفاق نظر دارند كه مصداق روشن وبارز \" قربى \"\r\n( خويشاوندان رسول خدا ( صلى الله عليه وآله ) ) همانا فاطمه و على و حسن و حسين ( عليهم السلام ) هستند . زيرا\r\nآنان بودند كه دقيقا در مسيرهاى علمى و عملى مقام رسالت گام برداشته ، و در تداوم راه\r\nو پيام رسالت ، تبلور وجود مطهر پيامبر گرامى بوده اند .\r\nاز محدثين اهل سنت و جماعت هم ، احمد بحرانى و حاكم بن ابى حاتم ، به اين معنى\r\nاعتراف كرده اند از ابن عباس نقل كرده اند كه پيامبر بزرگوار اسلام در پاسخ سؤال از اين\r\nآيه ، در تفسير كلام آسمانى فرموده اند كه : آنان فاطمه ، على و فرزندان آنان هستند .\r\nمحدثين بزرگ ديگرى همچون مقريزى ، بغوى ، ثعلبى ، ابو نعيم ، حموينى ،\r\nو بسيارى ديگر نيز ، با عبارات گوناگون كه همگى معناى واحدى را مى رساند ، اين حديث\r\nرا نقل كرده اند و در بيان همهء آنها ، دوستى ومودت با اهل بيت ( عليه السلام ) توصيه و سفارش\r\nشده است .\r\nحاكم بن ابى حاتم در تفسير اين آيه از پيامبر اسلام ( صلى الله عليه وآله ) نقل كرده است كه : خداوند\r\n","description":"","footnote":"","page_name":" 362 ","page_number":82},
  {"content":"\r\n\r\nمتعال من و على را از يك شجره خلق كرده است . من اصل و ريشهء آن ( شجره ) ، على\r\nشاخهء آن ، فاطمه پيوند آن ، و حسن و حسين ( عليه السلام ) ميوه‌هاى آن ، و پيروان آنها برگ‌هاى\r\nآن هستند . هركس به شاخه اى از شاخه‌هاى آن چنگ بزند ، نجات يافته است . ( 1 )\r\nو نيز \" طبرانى \" از امام حسن مجتبى ( عليه السلام ) نقل كرده است كه ايشان در خطبه اى كه در\r\nمسجد ايراد كردند ، چنين فرمودند : \" ما ، از اهل خانواده اى هستيم كه خداوند دوستى\r\nو موالات آنان را واجب كرده و فرموده است : ( لا اسئلكم عليه اجرا الا المودة في\r\nالقربى . . . ) . ( 2 )\r\nو امام سجاد زين العابدين ( عليه السلام ) در شهر شام ، در پاسخ شماتت برخى از ستمگران آن\r\nديار فرمودند : آيا آيهء مودت در قربى را نخوانده اى ؟ آيا آنان ( كه در اين آيه از آنان ياد\r\nشده است ) جز ما افراد ديگرى هستند ؟\r\nشاعر در ارتباط با مسألهء اهل بيت مى گويد :\r\nيا أهل بيت رسول الله حبكم * فرض من الله في القرآن أنزله\r\nكفاكم من عظيم القدر إنكم * من لم يصل عليكم لا صلاة له\r\nيعنى : اى اهل بيت رسالت ، دوستى ومودت شما فريضه اى است كه خداوند در قرآن\r\nتعيين و نازل كرده است از نظر عظمت قدر و اعتبار كافيست كه دانسته شود كسى كه در\r\nانجام نماز بر شما خاندان رسالت ، درود و صلوات نفرستد نماز او صحيح و درست نيست \" .\r\nبدينسان ، با آنچه پيرامون آيات مباهله و تطهير ومودت ذكر شد ، درمىيابيم كه\r\nقربى و خويشاوندان به هر ترتيب و تفسيرى كه گرفته شود ، فاطمه زهرا ( عليه السلام ) يادگار ارزنده\r\nپيامبر عاليقدر اسلام ، سرآمد كامل ، و نمونهء بازر آن خواهد بود .\r\n4 . ابرار و نيكان\r\nخداوند متعال در جايى از قرآن كريم مى فرمايد :\r\n\" ابرار و نيكان ، كسانى هستند كه به نذر خود وفا مى كنند \" . ( 3 ) محدثين اتفاق نظر دارند\r\n\r\n","description":"","footnote":" 1 . الغدير ، ج 7 ، ص 231 - 236 .\r\n2 . الشورى آيه 23 .\r\n3 . \" يوفون بالنذر ويخافون يوما كان شره مستطيرا \" ، انسان ، آيهء 7 . ","page_name":" 363 ","page_number":83},
  {"content":"\r\n\r\nكه شأن نزول اين آيه ، مربوط به سبطين پيامبر ، حسن و حسين ( عليه السلام ) به عنوان دو فرد\r\nاهل بيت رسول الله بوده است . در اسناد معتبر آمده است كه : حسن و حسين ( عليه السلام ) دچار\r\nبيمارى شده و در خانه بسترى گرديده بودند . پيامبر اسلام ( صلى الله عليه وآله ) از آن دو نور چشم خود\r\nعيادت به عمل آوردند و به فاطمه زهرا ( عليه السلام ) فرمودند : اگر نذر كنيد كه با شفاى حسن\r\nو حسين سه روز را روزه بگيريد شفاى آنها زودتر حاصل خواهد شد .\r\nفاطمه زهرا ( عليه السلام ) و ساير افراد اهل بيت رسالت ( عليه السلام ) امر پيامبر را اطاعت كردند . نذر آنها\r\nدر پيشگاه خداوند به زودى مورد قبول قرار گرفت و دو بيمار عزيز از بستر بيمارى\r\nبرخاستند . پس از شفاى آنها ، خاندان رسالت شروع به اداى نذر خود كردند . در نخستين\r\nروزى كه روزه دار بودند ، همين كه موقع افطار فرا رسيد ، مسكينى درب خانه را زد و با\r\nصداى بلند سلام گفت و اظهار نياز و حاجت كرد . خاندان رسالت ، آن مسكين را بر خود\r\nمقدم داشتند و آنچه را كه براى افطار آماده كرده بودند ، در اختيار او قرار دادند و خود\r\nبدون غذا ماندند . سپس با همان حال به روزه ء خود ادامه دادند تا آن كه هنگام غروب روز\r\nدوم ، فرا رسيد . آن روز هم موقع افطار ، يتيمى در زد و سلام گفت و اظهار نياز و حاجت\r\nكرد . باز خاندان رسالت ، همان عمل را تكرار كرده و غذاى خود را در اختيار آن يتيم\r\nگذاشتند و خود بدون غذا ماندند و همچنان به روزه ء خود ادامه دادند .\r\nبدين سان سه روز گذشت و خاندان رسالت ، نذر خود را به عالى ترين و باشكوه ترين\r\nو خالصانه ترين صورت ممكن در درگاه خداوند به جاى آوردند .\r\nروز سوم ، رسول خدا ( صلى الله عليه وآله ) كه از اين طرز باشكوه و زيباى اداى نذر اهل بيت خود آگاه\r\nشده بودند ، بر آنها آفرين ها گفتند و آنان را از زبان وحى ، مظهر و نمونهء \" ابرار و نيكان \"\r\nخواندند و آيهء مزبور را به آنان ابلاغ كردند .\r\n5 . اطعام طعام\r\nدر سوره ء انسان در مقام اطعام و ايثار فاطمه زهرا ( عليه السلام ) و دودمانش آمده است :\r\n\" و يطعمون الطعام على حبه مسكينا ويتيما واسيرا انما نطعمكم لوجه الله ، لانريد\r\nمنكم جزاء ولاشكورا انآ نخاف من ربنا يوما عبوسا قمطريرا \" .\r\n( آنان غذاى خود را با اينكه به آن علاقه و نياز شديد دارند به \" مسكين \" ، \" يتيم \" و\r\n","description":"","footnote":"","page_name":" 364 ","page_number":84},
  {"content":"\r\n\r\n\r\n\" اسير \" مى دهند و مى گويند ما شما را به خاطر خدا اطعام مى كنيم و هيچ پاداش و\r\nسپاسى از شما نمى خواهيم ما فقط از پروردگارمان خائفيم در آن روزى كه عبوس و\r\nسخت است ) . ( 1 )\r\nاين آيه شريفه در ارتباط با مورد قبلى ، استقلالا و در عرصهء ديگرى نازل شده است\r\nولى به يقين در مورد اهل بيت ( عليه السلام ) مى باشد كه سه شبانه روز خود در گرسنگى به سر\r\nبردند و طعام خود را به مسكين ، يتيم ، و اسير ايثار نمودند .\r\nآرى ، اين گونه نذر كردن و اين گونه به اداى نذر برخاستن نيز خاص اهل بيت رسول\r\nخدا است و تنها آنان هستند كه مى توانند عالى ترين وكامل ترين مظهر و نمونهء ابرار ،\r\nيعنى نيكان و نيك كرداران و اهل نيكىهاى راستين خالصانه باشند .\r\n6 . سوره ء شريفهء كوثر\r\n\" إنا أعطيناك الكوثر فصل لربك و انحر ، ان شانئك هو الأبتر \" . ( 2 )\r\n( ما به تو \" كوثر = خير و بركت \" فراوان عطا كرديم پس براى پروردگارت نماز بخوان و\r\nقربانى كنى و بدان دشمن تو قطعا بريده نسل و بى دنباله است ) .\r\nاين سوره ء شريفه به اتفاق اكثر مفسرين پس از درگذشت ابراهيم و به هنگام تولد\r\nحضرت زهرا بر پيامبر خدا ( صلى الله عليه وآله ) نازل شده است . پس به اين ترتيب مى توان گفت كه\r\nشناختن اهل بيت پيامبر ، كار دشوارى نيست . زيرا آنها ، افراد برجسته و شايسته‌اى\r\nهستند كه نشانى ها و علايم خاصى دارند و اين نشانى ها هم در قرآن مجيد ، ضمن چند\r\nآيهء آسمانى ذكر شده است . با توجه به اين نشانى ها است كه مى توان به سهولت دريافت\r\nكه آن كسانى كه شايستگى دست يافتن به چنان منزلتى را دارند ، و دوستى ومودت\r\nآنان چندان با ارزشى است كه پاداش رسالت پيامبر ( صلى الله عليه وآله ) به شمار مى رود ، غير از فاطمه\r\nو على و فرزندان آنها ، هيچ كس ديگر نمى تواند باشد .\r\nاز ديدگاه روايات\r\nپس از آن كه مقام شامخ حضرت فاطمه ( عليه السلام ) را از ديدگاه آيات قرآنى بررسى كرديم\r\n\r\n","description":"","footnote":" 1 . سوره ء انسان ، آيهء 8 - 9 .\r\n2 . سوره ء كوثر ، آيات سگانه . ","page_name":" 365 ","page_number":85},
  {"content":"\r\n\r\nو به اندازه ء درك و شايستگى و توان خود ، با اين مسأله آشنا شديم ، اكنون جا دارد كه مقام\r\nوالاى آن حضرت را از ديدگاه روايات و احاديث نيز بازنگرى كنيم .\r\nالبته روايات و احاديث فراوانى در بيان عظمت و شموخ مقام معنوى زهراى اطهر ،\r\nاين يادگار ارزنده ء رسالت ، در مآخذ معتبر و كتب اخبار و احاديث وارد گشته است ، كه نظر\r\nبه كثرت و حجم وسيع آنها ، حتى به طور فشرده و فهرست‌وار نيز در اين مختصر\r\nنمى توان از تمام آنها ياد كرد . علاقمندان به مطالعه و جستجو در اين زمينه مى توانند\r\nبه كتابهاى مخصوص و معروف در اين مورد مراجعه كنند .\r\nلكن در اينجا ، تنها به عنوان تبرك وتيمن ، به نقل چهار حديث شريف كه از طريق\r\nمنابع ومعاجم برادران اهل سنت وارد شده است بسنده مى كنيم ، تا ضمن استفاده از\r\nاين احاديث ، با ديدگاه برخى از بزرگان اهل سنت و جماعت نيز ، درباره ء اين بانوى بزرگ\r\nو مقدس اسلام آشنا شويم .\r\n1 . بانوى بانوان بهشتى\r\nبارها اين كلام زيبا از زبان پيامبر عاليقدر اسلام ( صلى الله عليه وآله ) در مورد زهرا ( عليه السلام ) شنيده شده است\r\nكه خطاب به آن بانوى بزرگ فرموده اند :\r\n\" أما ترضين أن تكوني سيدة نساء الجنة أو نساء المؤمنين \" . ( 1 )\r\nيعنى : آيا نمى خواهى كه بانوى بانوان بهشتى يا بانوى بانوان مؤمن باشى ؟\r\nآشنايان به دقايق و ظرايف زبان و ادب عرب ، مى دانند كه در اينجا ، منظور از اين\r\nجمله كه ظاهر آن استفهامى است ، در حقيقت پرسش و استفهام نيست ، بلكه إعلام\r\nو اخبار و تأييد است .\r\nبدين معنى كه مراد اصلى از عبارت \" آيا نمى خواهى باشى \" در واقع بيان اين مطلب\r\nاست كه \" آيا مى دانى كه هستى \" يا \" آيا مى خواهى بدانى كه هستى \" يا \" آيا دوست ندارى\r\nبدانى كه هستى ؟ \" . . .\r\nلذا در اينجا ، پيامبر اسلام ( صلى الله عليه وآله ) در واقع به دختر گرامى خود خبر مى دهند كه : آيا\r\nمى دانى كه بانوى بانوان بهشتى و سرور بانوان مؤمن هستى ؟\r\n\r\n","description":"","footnote":" 1 . صحيح بخارى ، ج 4 ص 204 . ","page_name":" 366 ","page_number":86},
  {"content":"\r\n\r\n\r\n\r\n2 . فاطمه چرا فاطمه ناميده شده است ؟\r\nپيامبر بزرگوار اسلام ، روزى خطاب به زهراى اطهر ( عليه السلام ) ، نور چشم و ميوه ء دل خود\r\nفرمودند : آيا مى دانى چرا فاطمه ناميده شدى ؟\r\nعلى ( عليه السلام ) هنگام طرح اين موضوع در محضر پيامبر ( صلى الله عليه وآله ) بود و چون اين مطلب را شنيد ،\r\nمشتاقانه پرسيد : چرا ؟ پيامبر ( صلى الله عليه وآله ) فرمود :\r\nچون خداوند متعال دخترم فاطمه و نسل او را از آتش دور و جدا قرار داده است . ( 1 )\r\nبايد توجه داشت كه يكى از معناهاى بلند و ارجمند كلمه \" فاطمه \" يعنى بازدارنده ،\r\nجدا كننده ، و جدا شده از شرور و بديها است . بدين لحاظ ، معناى بيان رسول خدا ( صلى الله عليه وآله ) در\r\nباره ء جدايى فاطمه ( عليه السلام ) از آتش ، بهتر و روشن تر قابل درك و فهم خواهد بود .\r\n3 . چهار بانوى بزرگوار\r\nپيامبر اسلام ، طبق احاديثى كه در اسناد معتبر ذكر شده است فرموده اند : چهار زن\r\nبرجسته و با فضيلت در تاريخ بشريت وجود دارند كه عبارتند از مريم دختر عمران ، آسيه\r\nدختر مزاحم و همسر فرعون ، خديجه دختر خويلد ، و فاطمه دخترم . ( 2 )\r\nو در حديثى ديگر نيز وارد شده است كه پيامبر اكرم ( صلى الله عليه وآله ) خطاب به دختر دلبند\r\nخويش فرمودند : مريم بانوى بانوان جهان خودش بود ، و تو بانوى بانوان عالم\r\nخويشتن هستى . ( 3 )\r\n4 . فاطمه ، پاره تن من\r\nپيامبر بزرگوار اسلام ( صلى الله عليه وآله ) ، بارها اين كلام را بر زبان مبارك خود آورده اند كه : \" فاطمة\r\nبضعة مني \" ، يعنى فاطمه پاره ء تن من است . ( 4 )\r\nو در برخى از روايات هست كه پيامبر بر اين كلام افزوده اند كه : هركس او را ناخشنود\r\nسازد ، مرا ناخشنود ساخته است ، و كسى كه مرا ناخشنود سازد خدا را غضبناك\r\nساخته است . و در برخى ديگر از روايات آمده است :\r\n\r\n","description":"","footnote":" 1 . ذخائر العقبى ، ص 26 .\r\n2 . استيعاب ، ج 2 ، ص 720 .\r\n3 . استيعاب ، ج 2 ، ص 750 ، صحيح بخارى ، ج 5 ، ص 21 .\r\n4 . صحيح بخارى ، ج 5 ص 21 . ","page_name":" 367 ","page_number":87},
  {"content":"\r\nفاطمه پاره ء تن من است ، خوشحال مى سازد مرا ، آنچه او را خوشحال سازد .\r\nعلامه امينى پس از نقل جدول تحقيقى و پر بار 59 تن از بزرگان و مشايخ اهل سنت\r\nكه با تلاشى ارزنده و پيگير و مراجعه به دهها و صدها كتاب و مرجع جمع آورى شده است ،\r\nو نشان دهنده ء دقت علمى و وجدان تحقيقى اوست ، در اين باره مى افزايد :\r\nما نيز در اينجا همان نظر \" ابن كثير \" را داريم كه گفتار رسول خدا ( صلى الله عليه وآله ) گوش ها را پر\r\nكرده است كه بارها فرمود :\r\n\" فاطمه قلب و روح من است ، هركس او آزار و اذيت كند مرا آزار و اذيت كرده\r\nاست . و باز گفتار رسول خدا ( صلى الله عليه وآله ) را داريم كه خداوند متعال با ناخشنودى فاطمه ،\r\nناخشنود مى گردد و با رضايت و خشنودى او ، خشنود مىشود \" .\r\nاين روايات به طور مطلق و عموم ، شامل تمامى انواع خشنودى ها و رضايت‌هاى\r\nصديقه اطهر ، حتى در مورد مباحات نيز مى گردد . و اين روايات مى رساند كه خشنودى\r\nفاطمه ( عليه السلام ) در مواردى است كه خشنودى پروردگار عالم در آن مورد بوده است ،\r\nو نارضايى و غضب او در موردى است كه غضب الهى در آن مورد وجود دارد . رضايت ها\r\nو عدم رضايت‌هاى او جنبهء نفسانى يا رنگ هوى و هوس ندارد . و اين يكى از مصاديق بارز\r\nآيهء شريفه تطهير اهل بيت و پاكسازى رجس و خبائث از آن خاندان مطهر است كه\r\nتعدادى از ناباوران همچون ابن كثير ، منكر آن شده اند .\r\n","description":"","footnote":"","page_name":" 368 ","page_number":88},
  {"content":"\r\nبخش چهارم\r\nF\r\nمبارزات سياسى و اجتماعى فاطمه ( عليه السلام )\r\n","description":"","footnote":"","page_name":" 369 ","page_number":89},
  {"content":"\r\n","description":"","footnote":"","page_name":" 370 ","page_number":90},
  {"content":"\r\nبخش چهارم / مبارزات سياسى و اجتماعى فاطمه ( ع ) . . .\r\nاين شور شاعرانه و شعر حماسى نيست ، اين بيان شورانگيز يك دل شيدا و شيفته\r\nنيست ، اين جولان‌هاى يك قلم بى تاب نيست ؟ بلكه تنها بيان گوشه اى كوچك از اين\r\nحقيقت بزرگ است كه فاطمه زهرا ( عليه السلام ) در تمام حوزه‌هاى فرهنگ اسلامى و عرصه‌هاى\r\nدينى و مذهبى و سياسى احكام خدا و قرآن ، حضورى همه جانبه و فعال و قهرمانانه\r\nدارد . حضورى قاطع و سرنوشت ساز كه در هر گوشه از مكتب و مذهب ما ، به عنوان نقطهء\r\nعطفى باشكوه ، جلوه گرى مىكند و چون خورشيدى بى غروب و هميشه تابان ، نور\r\nمى افشاند . . .\r\nآرى ، آن دختر عفيف و پاكدامن ، آن بانوى معصوم و مظلوم ، آن بانوى بانوان بهشتى ،\r\nآن \" مادر پدرش \" كه دستى زخم آلود و شانه اى مجروح و لباسى كهنه و رنگ پريده از\r\nفرط كار و تلاش در خانه دارد ، ولى فزونى شرم و حجب و حيا مانع مىشود كه حتى از\r\nپدر خود تقاضاى كمك كند ، آن محجوب ترين و عفيف ترين زن عالم بشريت كه تلاش\r\nو زحمت در كنج خانهء پدر و سپس در خانهء شوهر و تربيت فرزندان پاك و بزرگوار و دلاور را\r\nبر هر چيزى و هر كارى ترجيح مىدهد ، آن پرده نشين حرم ستر و عفاف ملكوت كه\r\nچشم آفتاب از ديدن سيماى مقدس و نورانى اش محروم است ، در جاى ديگر و در هنگام\r\nضرورت وقتى كه مبارزه و جهاد براى حفظ دين و حضانت كيان اسلام لازم مى آيد ،\r\nناگهان بى باك تر از هر قهرمان ، پيشتازتر از هر سردار ، قدم به ميدان مى نهد و پرچم\r\nمبارزه را بر دوش مى گيرد و در صحنه‌هاى پيكار دينى و مذهبى و سياسى ، فرياد\r\nو خروش بر مى دارد و لرزه بر اندام دشمنان مى افكند . . . ناگهان آن زن پرده نشين عفاف\r\nو پاكى ، مبدل به قهرمان خستگى ناپذير صحنه ها ، و فريادگر بى امان مبارزات الهى در\r\nراه حق و حقيقت مى گردد و نام خود را در عرصهء پيكارهاى دينى و سياسى - كه در اسلام\r\nراستين هرگز از هم جدا نبوده اند - به اوج و قلهء قدرت و بى باكى مى رساند . . .\r\nآن زن هميشه مادر ، آن كه از زمان طفلى و خردسالى نيز وظيفهء مادرى را بر عهده\r\nگرفته و به عنوان \" مادر پدرش \" نامبردار شده بود ، آن دختر مبارز و مجاهد اسلام كه\r\n","description":"","footnote":"","page_name":" 371 ","page_number":91},
  {"content":"\r\nبزرگترين وظيفه اش همانا \" كوثر \" بودن براى پيامبر و ادامه دادن نسل و شجرهء طيبهء\r\nخاندان رسالت و امامت بوده است ، هرگز از ديگر مسائل دينى و سياسى اسلام ، دمى هم\r\nغافل نبود . او در مورد يكى از سرنوشت سازترين و مهمترين مسائل اجتماعى و مكتبى\r\nحضور مؤثر داشت ، و همين روش كه باعث رسوايى دشمنان مى شد ، در واقع قسمتى از\r\nهمان وظيفهء \" كوثر \" بودن و به راه درست بردن نسل پاك پيامبر بود كه آن بانوى يگانه ،\r\nباشكوهمندترين و كوبنده ترين شكلى انجام داد .\r\nفاطمه زهرا ( عليه السلام ) كه در خانهء پدر ، بهترين يار و ياور و غمخوار و مددكار پدر بود ، پس از\r\nوفات رسول خدا ( صلى الله عليه وآله ) ، در خانهء شوهر بزرگوار و معصوم و بى مانندش نيز همان روش را\r\nادامه داد و با همراهىها و يارىهايى كه به شوى بزرگوار خود رسانيد ، در واقع همان\r\nمددكارى در مورد مكتب پدر ارجمندش را به صورتى ديگر ادامه داد . زيرا كه همراهى\r\nبا على ( عليه السلام ) در واقع همگامى با دين اسلام و مكتب انسان ساز رسول الله ( صلى الله عليه وآله ) بود ، نه\r\nچيز ديگر .\r\nپس بى جهت نيست كه مى بينيم آن بانوى بى همانند ، چه پيش از رحلت و چه پس\r\nاز رحلت پدر بزرگوارش ، هميشه در مورد خلافت و جانشينى پيامبر خدا ( صلى الله عليه وآله ) انديشه اى\r\nقاطع و دقيق و اصولى ، نحوهء تفكر و برداشتى مستحكم و بى تزلزل و برخاسته از قرآن\r\nو سنت الهى را در پيش مى گرفت و بر همين اساس همواره پافشارى و اصرار داشت كه\r\nصدمه اى بر صراط مستقيم دين و مكتب وارد نيايد ، و در اين مسير هرگز روش وموضع\r\nخود را تغيير نداد و جا عوض نكرد .\r\nآن شير زن عرصهء دين وسياست ، در زندگى سراسر تلاش و سازندگى و پر ثمرش ،\r\nهمواره سعى و كوشش مجدانه داشت كه مسأله مهم و سرنوشت ساز خلافت را - كه با\r\nسهل انگارى ها و عافيت طلبى ها وساده گيرى ها و فريب ها به سوى انحراف مى رفت -\r\nبه مسير و مجراى اصلى خودش برگرداند ، و از انحرافات وكج رويها كه اساس و اركان دين\r\nرا در خطر قرار مى داد جلوگيرى كند . هر چند كه در اين راه به ظاهر و در چشم ظاهر\r\nبينان و كوته نگران توفيق نيافت ، ولى انديشه وموضع محكم و قاطع خود را بدون ذره‌اى\r\nترديد و تزلزل اعلام داشت و تا آخرين لحظهء عمر پر بارش اين موضع را حفظ كرد .\r\nو همين موضع گيرى و حفظ آن ، تا آخرين لحظه ، چنان روشنگر و سازنده بود كه دنبالهء\r\n","description":"","footnote":"","page_name":" 372 ","page_number":92},
  {"content":"\r\nآن در سالهاى بعد توسط فرزندان پاك و سلالهء تابناك او ادامه يافت ، و سرانجام مسأله\r\nخلافت و ولايت را در صحيح ترين و باشكوه ترين مسير آن يعنى امامت انداخت\r\nو پيش برد كه اكنون چهارده قرن است كه اسلام راستين در همان مسير پيش مى رود .\r\nلذا آشكار مىشود كه بر خلاف انديشهء ظاهربينان ، آن مبارزات خستگى ناپذير نه تنها با\r\nعدم توفيق روبرو نشد بلكه در عالم اسلام و جهان حق و حقيقت ، عالى ترين پيروزى ها\r\nرا نيز فرا چنگ آورد .\r\nفاطمه زهرا ( عليه السلام ) پس از رحلت رسول خدا ( صلى الله عليه وآله ) ، تا آخرين لحظاتى كه شوى بزرگوارش\r\nعلى ( عليه السلام ) بيعت تحميلى با ابو بكر را براى حفظ وحدت مسلمين و دست‌آوردهاى اسلام\r\nقبول نكرده بود ، با آن جانشين بر حق پيامبر و امام راستين ، همكارى و همفكرى عميق\r\nو پردامنه و همه جانبه داشت و به عنوان بهترين يار و ياور و مددكار ، در كنار شوهرش\r\nايستاده بود و دوشادوش آن بزرگوار گام برمىداشت . زهراى اطهر معتقد بود كه خلافت\r\nو زعامت جهان اسلام ، مخصوص و مربوط به لايق ترين و شايسته ترين و سزاوارترين فرد\r\nجهان اسلام ، يعنى على بن ابى طالب ( عليه السلام ) است ، چرا كه از ميان تمام نامزدها و مدعيان\r\nخلافت ، تنها او بود كه از همه فاضل تر و عالم تر و داورتر و شجاع و دلاورتر و حاكم تر به\r\nحق و عدل و سزاوارتر به ادامهء راه اسلام و پيامبر اسلام ( صلى الله عليه وآله ) بود . . .\r\nآرى زهراى اطهر ، آن بانوى عفيف و مجاهد ، آن تلاشگر نستوه و خستگى ناپذير ، در\r\nمورد اين اعتقاد عميق دينى و مكتبى و سياسى ، كوشش داشت كه با مجاهدات و رهبريها\r\nو راهنمايىهاى خويش ، مردم را به راه صحيح رهنمون شود تا در مورد آن انتخابات\r\nساختگى و بيعت تحميلى و صحنه‌سازيهاى حسابگرانهء خلافت ، تجديد نظر كنند و آن را\r\nبه لايق ترين فرد آن زمان و مكان و همهء زمانها و مكانها ، كه مورد سفارش و تأكيد مقام\r\nشامخ رسالت ( صلى الله عليه وآله ) بود ، بسپارند و با حضرت على ( عليه السلام ) همكارى و همفكرى كنند و از سقوط\r\nاسلام در بيراهه‌هاى انحراف و بازگشت به عصر جاهلى جلوگيرى به عمل آورند .\r\nفاطمه ( عليه السلام ) حتى در جلساتى كه در آن شب‌هاى غم انگيز وتيره و تار مدينه ، به\r\nكوشش على ( عليه السلام ) در منزل برخى از مهاجرين و انصار تشكيل مى يافت ، فعالانه شركت\r\nمى جست و در توضيح و تشريح حقايق و تبيين موضع سياسى اسلام با على ( عليه السلام ) همكارى\r\nو همراهى مى كرد ، تا شايد ولايت و سرپرستى امت به دست اهل آن ، كه به راستى\r\n","description":"","footnote":"","page_name":" 373 ","page_number":93},
  {"content":"\r\n\r\nزيبنده ء خلافت و زعامت باشد ، سپرده شود . ولى دريغا كه در آن ايام فريب و جوسازى ،\r\nبا توجه به آنهمه توطئه ها و صحنه سازىهاى حساب شده و از قبل فراهم آمده ،\r\nشرايطى بوجود آمده بود كه تحت تأثير آن ، مردمى كه تهديد يا تطميع و يا تحميق شده\r\nبودند و در غفلت و بى خبرى به سر مى بردند ، از اين امر حياتى ، سرباز زدند . و بدينسان\r\nبود كه خلافت اسلامى از مجراى واقعى و طبيعى خود انحراف يافت ، و به راهى افتاد كه\r\nبه سرعت رو به قهقرا رفت ، دست‌آوردهاى اسلام و انقلاب الهى رسول الله ( صلى الله عليه وآله ) را به\r\nدست فراموشى داد و باز جهان اسلام و مسلمين را دچار شرايطى شبيه شرايط دوران\r\nجاهلى ساخت .\r\nدر اينجا بود كه وقتى آن تلاش ها مؤثر واقع نيفتاد ، فاطمه ( عليه السلام ) گام بلند ديگرى در\r\nعرصهء مكتبى و سياسى برداشت و آن خطبهء معروف و تاريخى و غراء و مفصل را ايراد\r\nكرد . اين خطبه كه جاى جاى اشاره‌هايى دقيق و عميق به اين انحرافات فكرى و سياسى\r\nدارد ، در همان زمان بسيارى از فطرت‌هاى نيالوده و جان‌هاى غبار نگرفته را تكان داد\r\nو بيدار كرد ، و بدين گونه ضربه اى شديد بر جبههء دشمنان حق و حقيقت وارد آورد . از آنجا\r\nكه اين خطبه از اهميت شايان تاريخى و مكتبى برخوردار است ، و نيز نشان دهنده ء طرز\r\nتفكر ونحوه ء برداشت و شيوهء مبارزهء سياسى وموضع گيرى دلاورانه و هوشيارانهء آن بانوى\r\nبىبديل است ، ترجمهء آن ، عينا نقل و بازگو مىشود . . .\r\nموضوعات مهم خطبه\r\nمطالب عميق و روشنگرى كه در اين خطبه به ايجاز و اختصار مورد توجه و عنايت آن\r\nبانوى بزرگ و تربيت يافتهء مقام عالى رسالت قرار گرفته است به ترتيب زير مى باشد :\r\n* حمد و ستايش پروردگار عالم .\r\n* توحيد استدلالى بر وجود خدا .\r\n* مسأله نبوت و لزوم اثبات آن .\r\n* بازگويى و بيان دورنمايى از حوادث و مسائل عصر جاهلى .\r\n* اقدامات بزرگ و خدمات نجات بخش مقام رسالت .\r\n* يادى از قرآن و اهميت و سازندگى آن .\r\n* علل و فلسفه‌هاى احكام شريعت .\r\n","description":"","footnote":"","page_name":" 374 ","page_number":94},
  {"content":"\r\n* ورود به بحث مورد نظر براى بيان ديدگاههاى والاى سياسى .\r\n* بيان حوادث دوران فترت و رسالت .\r\n* كلماتى در باب موقعيت ممتاز على ( عليه السلام ) .\r\n* شرح كوتاهى از توطئه ها بر ضد اهل بيت رسالت .\r\n* استيضاح رئيس دولت تحميلى وقت .\r\n* اقامه دليل و برهان از قرآن مجيد .\r\n* تهييج و جلب نظر حاضرين و مجتمعين\r\n* شكايت از آن بيدادگريها به پدر بزرگوار .\r\nدرباره ء سخنان تكان دهنده و كلمات آتشين فاطمه ( عليه السلام ) آن سخنان عميق و ژرف\r\nبينانه و سرشار از بار مكتبى و دينى و طيف وسيع سياسى كه در آن روزهاى تاريك اسلام\r\nبر زبان زهراى اطهر ( عليه السلام ) جارى مى شد و مبارزه‌ايى عميق و پردامنه را بنيان مى نهاد ، در\r\nكتب و تواريخ متعدد ، مطالب و مسائل و نكته‌هاى پر شورى بيان شده است .\r\nاز جمله درباره ء يكى از اين موارد ، عبد الله بن حسن ، با اسناد خود از پدران خويش\r\nروايت مىكند : هنگامى كه ابوبكر فاطمه زهرا ( عليه السلام ) را از حق مسلم خود ، در مورد مزرعهء\r\nفدك محروم و ممانعت نمود ، بانو فاطمه حجاب بر سر افكند و خود را با لباس كامل\r\nپوشانيد و با جمعى از زنان قريش و خدمتكاران خويش به سراغ ابوبكر رفت . او هنگامى\r\nوارد شد كه ابوبكر با جمعى از انصار و مهاجرين و ديگران نشسته بود . در آن جمع\r\nفاطمه ( عليه السلام ) از پشت همان پوشش و حجاب كامل اسلامى زبان گشود و سخن گفتن آغاز\r\nكرد . با كلماتى پر شور و لحنى لرزاننده چنان به حق و حقيقت و از حقايق مسلم سخن\r\nراند كه همهء حاضران در مجلس ابوبكر مات و مبهوت ماندند و از آن قوت بيان ، و قدرت\r\nاستدلال ، در شگفت شدند . سخنانى كه تا آن روز هرگز سابقه اى نداشت و از كسى\r\nشنيده نشده بود : نه از قشر زنان و نه از قشر مردان معمولى و غير معصوم .\r\nآرى ، به راستى كه قلم ناتوان مى ماند و كاغذ اظهار عجز مىكند از اينكه بتواند\r\nقطره اى از درياى محاسن و مناقب و توصيف شخصيت ممتاز و بىبديل فاطمه ( عليه السلام ) را\r\nبيان كند . زبان و قلم ما انسانهاى ضعيف از وصف او عاجز و ناتوان است ، و به راستى كه در\r\nمورد شخصيت برجسته زهرا ( عليه السلام ) وآثار گرانبهاى آن حضرت ، تنها بايد خداى متعال\r\n","description":"","footnote":"","page_name":" 375 ","page_number":95},
  {"content":"\r\n\r\n\r\nسخن بگويد و بس كه فرموده است : \" إنا أعطيناك الكوثر ، فصل لربك وأنحر ان شانئك\r\nهو الأبتر \" . . .\r\nزندگانى سراسر افتخار اين بانوى بزرگ جهان ، در تمامى شئون زندگى اجتماعى\r\nو سياسى و تربيتى ، سرمشق و الگوى كمال و عروج انسانى يك زن است . زنى كه در عين\r\nعفاف و حجاب ، يك مبارز خستگى ناپذير ، و يك انقلابى شجاع و بى نظيرى است كه در\r\nمقابل ستمگران منحرف ، منافقين ، سياست بازان نفع پرست ، و مخالفين حكومت حقهء\r\nاسلام ، فرياد و فغان سر مى داد ، و در دفاع از مقام ولايت و حقوق از دست رفتهء اهل بيت\r\nرسالت ( صلى الله عليه وآله ) خروش بر مى دارد و چنان بىباكانه پيش مى رود كه حاضر بود براى حق\r\nو حقيقت حتى جان خود را نيز ايثار كند همچنان كه اين كار را هم كرد . . . آرى او بود كه\r\nهر حركت و اقدامش ، هر كلامش ، سكوتش ، فريادش و حتى اشك ها و ناله‌هايش ،\r\nهر كدام به جاى خود يك نوع مبارزه با بديها و پليدى ها و يك نوع حركت خروشان\r\nانقلاب و دفاع از اسلام و ادامهء راه رسالت به شمار مى آيد .\r\nنگاهى به فرازهاى پرشكوه خطبهء زهرا ( عليه السلام )\r\nدر اينجا ، همانطور كه وعده كرديم ، بر آن هستيم تا آن خطبهء معروف و تاريخى را عينا به\r\nصورت ترجمه شده آن نقل كنيم و دلباختگان خاندان رسالت و دودمان عصمت\r\nو شرافت را با فرازهاى گوناگون و سرشار از عمق و معناى آن ، آشنا سازيم . اين فرازها\r\nعبارتند از :\r\nحمد و ستايش پروردگار عالم\r\nسپاس خداى را بر نعمت‌هايى كه ارزانى فرمود ، و شكر او را بر حقايق و معارفى كه الهام\r\nنمود ، و منت مر او را كه بيش از استحقاق بخشيد ، از آن نعمت‌هاى عامى كه بخشيد و آنها\r\nرا بى سابقه آغاز كرد ، و مواهب فراگيرى كه عطا فرمود هم جامع و كامل و هم پياپى\r\nو متواتر ، نعمت‌هايى كه شمارهء آنها از حد احصاء و شمارش افزون است و دوام آن از\r\nحوصلهء شكر خارج ، و درك استمرار آن از ادراك معمولى بيرون است . خداوند متعال به\r\nوسيلهء بخشيدن آن ، بندگان را به اداء شكر فراخواند ، و با افزودن آن ايشان را به حمد\r\nو ثناء دعوت كرد و به تحصيل امثال آن فراخواند .\r\n","description":"","footnote":"","page_name":" 376 ","page_number":96},
  {"content":"\r\n\r\n\r\n\r\nپس از حمد و ثناء\r\nشهادت مى دهم كه معبودى جز خداى يكتاى بى شريك نيست ، و اين كلمه اى است كه\r\nاخلاص را تأويل آن ساخته و مدلول و محصول آن را در نهاد فطرت و قلوب افراد به\r\nوديعت نهاده ، و مفهوم آن را روشنگر فكر و انديشهء بشر نموده است .\r\nخدايى را سپاسگزارم كه ديدگان ، ياراى ديدنش را ندارند ، و زبانها از توصيفش فرو\r\nمانند ، و اوهام به اوج كيفيت اش پرواز نتواند كرد . همگى موجودات را بى سابقهء شئ\r\nديگر ، بيافريد و بى رسم و انگاره‌اى كه از آن پيروى كنند ، پديد آورد .\r\nتوحيد استدلالى بر وجود خدا\r\nهمگان را به دست قدرت خود خلعت هستى پوشيده ، و به فيض مشيت خود بيافريد ،\r\nبى آنكه به ايجادشان نيازى داشته باشد ، يا در نقشبندى آنها ، فايده اى منظور او افتد ،\r\nبلكه مقصود او از اين آفرينش جز آن نبود كه حكمتش را تحقق بخشد و توان بى پايانش\r\nرا باز نمايد ، و كائنات را از معرفت به اطاعت و عبادت خويش رهبرى كند ، و دعوت خود را\r\nدر پرتو استدلال به آن آيات غالب و پيروز گرداند . . . سپس در برابر اطاعت خويش ، اجر\r\nو ثواب قرار داد و بر معصيت خويش ، كيفر و عقاب مقرر داشت . . .\r\nنبوت و لزوم آن\r\nگواهى و شهادت مى دهم كه پدرم محمد ( صلى الله عليه وآله ) ، بنده و پيامبر او است . پيش از آن كه او را به\r\nرسالت بگمارد ، برگزيدش ، و پيش از آن كه او را نامزد اين مقام سازد نامش را بر ارواح\r\nپيامبران و افواج فرشتگان عرضه كرد ، و پيش از آن كه او را به تبليغ دعوت خود برانگيزد ،\r\nبراى اداء اين وظيفه انتخابش كرد ، آرى آن هم در آن هنگامى كه خلايق هنوز در حجاب\r\nغيب مستور و در پرده ء ظلمات اوهام محصور ، و در كتم عدم ، مغمور بودند .\r\nو اين انتخاب ناشى از علم خدا به مآل و نتايج امور ، و احاطهء او به حوادث دهور ،\r\nو معرفت و شناخت او به زمان و مكان مقرر و مقدور بود .\r\nخدا او را برگزيد تا با بعثت او ، حكمت و مشيتش را به فرجام رساند ، و حكمش را اجراء\r\nكند ، و ارادهء قاطعش را نفوذ بخشد . پيامبر برگزيده ء خدا ، هنگامى به منصب رسالت و نشر\r\nدعوت برخاست كه اقوام جهان ، پيروان اديان پراكنده ، و عاكف و معتكف و ملازم\r\nآتشكده ها و پرستندهء بتها و منكر ، خدايى بودند كه به حكم فطرت او را مى شناختند . . .\r\n","description":"","footnote":"","page_name":" 377 ","page_number":97},
  {"content":"\r\n\r\nدورنمايى از دوران جاهلى\r\nپس آنگاه ، خداى تبارك و تعالى به بركت نفس گرم و در پرتو وجود پدرم محمد ( صلى الله عليه وآله ) ،\r\nشبستان تاريك انديشه بشر را روشن ساخت ، و ابرهاى شبهات را از آفاق قلوب\r\nو عقول شان پراكنده ساخت ، و غبار الهام را از خصال بصيرت شان بزدود ، و او در ميان\r\nمردمان به هدايت و رهبرى برخاست ، و ايشان را از گمراهى برهانيد ، و از كورى دل و جان\r\nو نابينايى لجاج و عناد برگرفت ، و به جاى آن بدانها بصيرت آموخت و درك و بينايى\r\nبخشيد و به دين قويم و محكم رهنمون شد ، و به راه راست فراخواندشان .\r\nروزهاى رنج و شكنجه و عذاب ، ايام تنهايى و بىهمزبانى و بىهمدلى گذشت ، آن همه\r\nمرارت ها به شيرينى گرائيد و روزگار فتح و پيروزى فرا رسيد و اسلام به جايگاهى كه خدا\r\nوعده فرموده بود دست يافت و جامعهء اسلامى صورت تحقق پذيرفت و تلاش‌هاى\r\nجانشكار پيامبر ، به نصرت‌هاى جانبخش و شكوهمندى ظفر نمودن انجاميد ، تا آن كه\r\nچون عالى ترين و والاترين برنامه ى رسالت و تاريخ اديان الهى به هدف رسيد و راه به\r\nمقصود و مراد ازلى و ابدى گشوده شد و كتاب پرشكوه بعثت و رسالت محمد ( صلى الله عليه وآله ) مرحلهء\r\nعروج و اكمال را پيمود و پيمانه سرشار شد و چشم جهانى به مدينهء محمد و مكهء فتح\r\nشده و كعبهء خدا دوخته شد ، آن زمان مقرر و مقدور سرآمد ) تا آن كه خداوند او را از روى\r\nرأفت و اختيار و لطف و ايثار به جوار رحمت خويش فرا كشيد ، و از سختى ها و مصائب\r\nو متاعب دنياى فانى آسوده ساخت ، تا محمد ( صلى الله عليه وآله ) در موكبى خجسته و مبارك از\r\nفرشتگان ابرار ، و خشنودى پروردگار آمرزگار ، و مجاورت ملك جبار ، از رنج اين جهان\r\nگذران به آسايش جاودان برداشت ، و در جوار حق آرميد .\r\nصلوات و درود و تحيت و رحمت و بركت‌هاى خدا بر روان پدرم باد ! كه پيامبر\r\nخدا ( صلى الله عليه وآله ) ، و امين وحى و برگزيده و برگزيدهء او از ميان خلق جهان ، براى جهانيان بود . . .\r\nپس آنگاه ، چون شور كلام و آلايش به اوج خروش و بيدارگرى رسيده بود ، و از عمق\r\nجان و دل فرياد و فغان برمىداشت ، و از سر درد بر آنچه پس از رحلت پيامبر رخ داده\r\nبود دريغ مى خورد ، روى به جانب اهل مجلس كرد و با لحنى شورانگيز كه دلها را تكان\r\nمى داد گفت : شگفتا ! اى بندگان خدا و اى پرچمداران امر و نهى ، و اى حاملين دين و\r\nوحى او ، شمائيد كه امين خداوند نسبت به خودتان و مبلغين او نسبت به امت‌هاى\r\n","description":"","footnote":"","page_name":" 378 ","page_number":98},
  {"content":"\r\n\r\nديگريد . بنگريد و بينديشيد و آگاه باشيد كه آن زمامدار حقيقى خدا كه هيچ كس\r\nسزاوارتر از او نتواند بود ، هم اكنون در ميان شما است . و پيش از اين هم با شما عهد\r\nقرارى به عمل آمده و بر حسب آن كسى كه بازمانده و دنباله و تتمه‌اى از نبوت است به\r\nسرپرستى شما تعيين گرديده است . . . بلى ، اين كتاب خداست ، كتاب ناطق و قرآن\r\nصادق ، نور فروزان و پرتو رخشان ، كه بيان آن بصيرت افزا و رازهايش خالى از ابهام ،\r\nو ظواهر آن متجلى و آشكار است . . . پيروان او مورد رشك مردم جهان شده اند ، و تابعين\r\nخود را به بهشت رهنمون است ، و نيوشيدن سخنانش به نجات و رهايى مىانجامد . به\r\nواسطه همين قرآن است كه به حجت‌هاى نورانى خدا و به فرمانهاى تفسير شده\r\nو نواميس در پرده ، و بيان‌هاى روشنگر ، و برهان‌هاى كافى ، و فضيلت‌هاى درخواسته\r\nو رخصت‌هاى داده شده و قوانين مكتوب پروردگار ، مى توان دست يافت .\r\nنمونه اى از فلسفهء احكام خدا\r\nخداوند ايمان را براى تطهير شما از لوث شرك قرارداد ، و نماز را براى آن كه از كبرتان\r\nوارهاند ، و زكات را براى پاك ساختن ارواح و نفوس و افزايش روزى ، و روزه را براى تثبيت\r\nاخلاص ، و حج را براى استحكام بنيان كاخ دين ، و دادگرى را براى نزديكى و تأليف دلها ،\r\nو فرمانبردارى از فرمان‌هاى ما را موجب نظام و انتظام ملت اسلام ، و امامت و پيشوايى\r\nما را براى امنيت از خطر و بلاى تفرقه و پراكندگى ، و جهاد را موجب عزت اسلام و ذلت\r\nكافران و منافقان ، و صبر و شكيب را كمكى براى جلب خيرات ، و امر به معروف و نهى از\r\nمنكر را براى اصلاح حال عموم ، و احسان و نيكوكارى نسبت پدر و مادر را سبب جلوگيرى\r\nاز خشم خدا ، و صلهء ارحام را موجب تأخير اجل و طول عمر ، و قصاص را براى احترام\r\nو پاسدارى حرمت خونها ، وفاى به نذر را سبب مشموليت و مطرح شدن آدمى براى\r\nآمرزش حق ، و كم نفروختن را براى تغيير خوى و عادت كم گذارى از حق ديگران ، و نهى از\r\nميخوارگى را براى پاكيزه شدن از آلودگى ها ، و دورى از تهمت را مانع لعنت ، و ترك دزدى\r\nرا موجب عفت و خويشتن دارى مقرر فرمود .\r\nو براى اخلاص در قبول ربوبيت و پذيرش توحيد محض و محض توحيد ، شرك را\r\nبراى انسان حرام و ناروا ساخت . ( پس بايد كه نسبت به خداوند ، آن قدر كه شايسته است\r\nرعايت نماييد و تقوى پيش گيريد . مبادا كه جز به مسلمانى بميريد ) و آيهء شريفهء\r\n","description":"","footnote":"","page_name":" 379 ","page_number":99},
  {"content":"\r\n\r\n( و خداى را در آنچه امر فرموده و يا نهى كرده است اطاعت نمائيد كه ( در ميان بندگان\r\nخدا تنها آگاهان و دانشمندان كه از او هراس دارند \" . ( 1 )\r\nورود به اصل بحث\r\nهان ! اى مردم ! آگاه باشيد كه من فاطمه هستم و پدرم محمد ( صلى الله عليه وآله ) است . دگر باره مى گويم\r\nو پيش از اين نيز گفته ام ، و آنچه همى گويم نادرست نمى گويم و آنچه كه انجام مى دهم\r\nخارج از قاعده و اصول نيست . هم از آن روى كه \" شما را پيامبرى از ميان خودتان بيامد\r\nكه از رنج تان رنجور مى شد ، و در پرورش و ساخت و ساز شما سخت كوش و حريص ،\r\nو نسبت به مؤمنان رؤوف و مهربان بود \" . ( 2 )\r\nپس اگر نسبت او را بنگريد خواهيد يافت كه او پدر من است نه پدر زنان شما ، و برادر\r\nپسر عم من است نه مردان شما . چه نسبت افتخار آميزى !\r\nاو رسالت خود را با \" انذار \" و اعلام خطر آغاز كرد و راه خود را از پرتگاه مشركين\r\nبگردانيد . بر سر آنان بكوفت و گلوگاهشان را بفشرد ، و با زبان حكمت و موعظت نيكو به راه\r\nخداوندشان دعوت كرد . بت ها را درهم فرو ريخت ، و سرهاى سركشان را منكوب\r\nساخت ، تا آنجا كه جمع شان پراكنده گرديد و پشت به ميدان كردند و گريختند .\r\nصبح صادق از زير پرده ء شب بدر آمد ، و چهرهء تابان حق نقاب فرو افكند . حقيقت\r\nمطلق و حق محض ، جلوه گر شد ، زمامدار دين در سخن آمد و عربده‌هاى شياطين در\r\nگلو ، خاموش شد . خارهاى نفاق از سر راه به يكسو افتاد ، و گره‌هاى كور كفر و شقاق از هم\r\nبگشود ، تا آنگاه كه همصدا با گروهى تابنده دل و تهى شكم به كلمهء اخلاص لب\r\nبگشوديد . در صورتى كه شما خود ، در لب گودالى از آتش ، مزمزهء هر نوشنده ، و طعمهء هر\r\nآدمخوار فرصت طلب ، و آتشگيرانهء هر شتابنده ، و لگدكوب هر رونده بوديد . آب آلوده از\r\nگودال جاده ها مىنوشيديد ، و قوت از برگ درختان مى گرفتيد . خوارى و پستى بر شما\r\nسايه افكنده بود ، و بيمناك آن بوديد كه مبادا شما را به چشم زدنى از ميانه بربايند .\r\nپس از اينها و در پى همه و همهء اينها ( اين ذلت ها و خفت‌ها و خوارىها و گمراهىها\r\nو تباهى ها ) خداوند متعال اراده فرمود و شما را به دست پدرم محمد ( صلى الله عليه وآله ) نجات بخشيد\r\n\r\n","description":"","footnote":" 1 . \" انما يخشى الله من عباده العلماء \" ، سوره فاطر ، آيهء 28 .\r\n2 . \" لقد جائكم رسول من انفسكم عزيز عليه ماعنتم حريص عليكم \" ، سوره توبه ، آيه 128 . ","page_name":" 380 ","page_number":100},
  {"content":"\r\n\r\nو راه راست نمود . با آنكه او خود مبتلا به ددان مردمى صورت و گرگ سيرتان عرب\r\nو سركشان از اهل كتاب بود ، هرگاه و بيگاه كه آتش جنگى مىافروختند ( تا شايد آن انوار\r\nالهى را خاموش سازند ) خداوند متعال ، خود ، آن آتش را خاموش مى گردانيد .\r\nدر آن هنگام هنگامه ها و بحبوحهء نامردمى ها و تبهكارى ها ، هر دم كه شاخ شيطان\r\nاز پنهانگاه پليد خود بر مىدميد ، و يا هرگاه كه اژدهايى از مشركين دهان مىگشود\r\nو آتش مىافكند ، پدرم رسول خدا ( صلى الله عليه وآله ) ، بىدرنگ برادر خود \" على \" را در كام آن اژدهاى\r\nآتشين مىافكند و به مبارزه با آن شاخ شياطين گسيل مىداشت . او نيز ( به فرمان پسر\r\nعم و برادر و رهبر و مربى خود دلاورانه پيش مىتاخت و آنگاه ) مادامى كه با مشت مردانهء\r\nخود آن را له و نابود نمىكرد و از آب تيغ بران خود آتش آن را نمىنشانيد ، دست بر\r\nنمىداشت و آرام و قرار نمىگرفت . چرا كه او فرسوده و رنج‌برده‌اى در راه حق ،\r\nو سخت كوش در طريق انجام فرمان خدا بود . خويشاوندى نزديك ( و از همه نزديك‌تر )\r\nبه رسول خدا ( صلى الله عليه وآله ) ، و سرورى بر اولياء و دوستداران پروردگار بود .\r\nهمواره دامن كوشش به كمر زده داشت ، نصيحت گرى جدى و پندآموزى ساعى بود .\r\nدر حالى كه شما در آن احوال پر مخاطره در رفاه و عيش غنوده بوديد و در مأمنى\r\nبى دغدغه با يكديگر به شوخى و مزاح مىگذرانيد به انتظار آن كه حوادث بد روزگار بر\r\nسر ما فرود آيد و گوش خوابانده بوديد كه اخبار از اين گونه دربارهء ما بشنويد . در آن احوال\r\nپشت به كارزار مىكرديد و از نبرد ( در راه حق و حقيقت ، و اصالت و شرافت انسانى )\r\nمىگريختيد .\r\nپس از رحلت رسول خدا ( عليه السلام )\r\nاما همين كه خداوند ، خانهء جاويدان انبياء و مأواى هميشگى برگزيدگان خويش را براى\r\nآخرين پيامبر خود اختيار كرد ، به ناگاه دشمنى ونفاق پنهان شما آشكار شد و جامهء دين\r\nبه كهنگى گرائيد . خشم فرو خورده ء گمراهان به سخن آمد ، و گمنام مردمان بى مايه\r\nدعوى نبوغ كرد ، و ناز پرورده ء تبهكاران صدا در گلو انداخت ، و در صحن خانه‌هاى شما به\r\nجولان آغاز كرد . . . آرى ، شيطان سر خود را از سوراخ بدر آورد وشما را به سوى خود آواز\r\nداد . دريغا ، شيطان ديد كه دعوت او را به چشم قبول مىنگريد و پاسخ مى گوئيد ، و در او\r\nبه نظر عزت و احترام مىنگريد . پس ، از شما خواست كه به پاى خيزيد ، و ديد كه چه\r\n","description":"","footnote":"","page_name":" 381 ","page_number":101},
  {"content":"\r\n\r\n\r\nسبك برخاستيد . داغ تان كرد و ديد كه چه آتش مزاجيد ( و به دنبال اين وسوسه ها ) به\r\nغضب ، داغ بر شتر ديگران نهاديد و به ستم ، مركب خود را در نوبت ديگران به آب برديد .\r\nبا آنكه از آن عهد و قرار ( كه پيامبر خدا با شما كرده بود ) چيزى نمى گذشت ، و دهانهء زخم\r\nسخت گشاده مانده بود ، و جسم پاك رسول خدا ( صلى الله عليه وآله ) هنوز به خاك نرفته بود ، خود را\r\nپيش انداختيد و بهانه كرديد كه از بيم بروز فتنه چنين و چنان كرده ايد ( آگاه باشيد كه\r\nخود در ميان فتنه فرو افتاده ايد و جهنم از هر سو بر كافران ادامه دارد ) .\r\nاما چنين كارها از شما دور و بعيد مى نمود . پس راستى را چه شد كه چنين كرديد ؟\r\nو كجا زير و زبر مىشويد ؟ در حالى كه قرآن كتاب خدا در برابر شماست : مطالب آن هويدا\r\nو احكام آن روشن ، و هدايت‌هاى آن نورانى ، و مناهى آن چشمگير ، و اوامر آن آشكارا\r\nو واضح است . با اين همه آن را پشت سر انداختيد . آيا خواستيد از آن روى بگردانيد ؟ و يا\r\nآن كه چيزى ديگر را در قبال قرآن يافتيد و حال بر وفق آن حكم مى دهيد ؟ \" بدانيد كه\r\nحكم بر خلاف قرآن ، براى ستمكاران نيكو بدلى نيست و هركس كه جز دين اسلام\r\nجويد ، هرگز از او نخواهند پذيرفت و در آخرت از زيانكاران باشد \" . ( 1 )\r\nحوادث دوران فترت\r\nسپس آن قدر درنگ نكرديد كه اين مركب نا آشنا رام گردد ، و افسار دهد و به فرمان آيد . به\r\nآتشگيرانه‌ها دميديد و اخگرها را افروخته تر ساختيد و به نداى شيطان گمراه پاسخ\r\nاجابت داديد ، و انوار فروزان دين را خاموش كرديد ، و سنت‌هاى پيامبر پاك را لگد مال\r\nساختيد .\r\nشما به بهانهء گرفتن كف ( از سطح شير ) خود شير را پنهانى نوشيديد و براى از پاى در\r\nآوردن خاندان و فرزندان رسول خدا ( صلى الله عليه وآله ) ، به كمين نشستيد . ما نيز ( در برابر اين ستم‌ها )\r\nهمچون آن كس كه دشنه‌اى در تن و ناوك و نيزه‌اى در دل او فرو شده باشد ، شكيبايى\r\nمىكنيم .\r\nآيا ما ارث نداريم ؟\r\nاينك آيا بر اين پندار باطل و گمان نادرست هستيد كه ما را از رسول خدا ارثى نيست ؟\r\n\r\n","description":"","footnote":" 1 . \" و من يبتغ غير الأسلام دينا فلن يقبل منه وهو في الأخرة من الخاسرين \" ، آل عمران 85 . ","page_name":" 382 ","page_number":102},
  {"content":"\r\n\r\n\" آيا از حكم جاهليت پيروى مى كنيد ؟ يا آن كه كيست كه حكمش از حكم خداوند برتر\r\nو بالاتر باشد براى آنها كه ايمان و اعتقاد دارند \" .\r\nآيا شما به راستى از اين موضوع بىخبريد و يا نسبت به حقيقت امر نا آشنا\r\nو بيگانه ايد ؟ . . . نه . هرگز چنين نيست . بلكه براى شما ، اين حقيقت همچون آفتاب\r\nفروزان نيمروزى درخشان بر گستره ء آسمان آبى و بدون ابر ، روشن و آشكار است . شما\r\nهمگى به وضوح مى دانيد كه من ، فاطمه ، دختر محمد ( صلى الله عليه وآله ) رسول خدا ( صلى الله عليه وآله ) و پيامبر\r\nخاتم براى تمامى آدم و عالم ، دختر پيغمبر اسلام هستم و در اين امر جاى كمترين\r\nترديد و تزلزلى نيست . پس اى گروه مسلمين و پيروان پيامبر آخرين ! آيا شما به راستى\r\nو از عمق دل و جان خود رضايت مى دهيد كه من در مورد ارث پدرم محروم شوم و در\r\nمبارزه براى تحصيل حقوق حقهء خود شكست بخورم و در اين مورد از كسانى كه قصد\r\nپايمال كردن ارث پدرى ام را دارند زورگويى ببينم و ستمگرى تحمل كنم ؟ . . .\r\nهان ، اى پسر ابى قحافه ! اينك به من پاسخ بده كه آيا در كتاب خدا آمده است كه تو از\r\nپدر خود ارث ببرى ، اما من من از ارث پدر ، بى بهره و محروم بمانم ؟ . . .\r\nقرآن چه مى گويد ؟\r\n[ آنگاه زهراى اطهر ( عليه السلام ) با كلامى همه شور و هيجان و بيانى همه درد و دريغ از زير پاى\r\nنهاده شدن احكام قرآن و اسلام ، و با صدايى كه مى لرزيد و هشدار مى داد و حتى آن افكار\r\nمنحط و منحرف را نيز تكان مى داد و در وجودشان آتش در مى افكند ، سخنان خود را\r\nچنين ادامه داد : 
  ] \" هيهات اگر بر اين گمان باشى كه طبق احكام كتاب خدا ، تو را از پدر\r\nارث هست و مرا از ارث پدر هيچ نصيبى نيست . . . شگفتا ! اگر چنين گمان كنى ، چه تهمت\r\nناروايى كه بر خدا بسته اى . . . آيا شما با قصد و آگاهى و از روى تعمد كتاب خدا را پشت سر\r\nانداخته و از آن دست كشيده ايد ؟ مگر نه اينست كه خداوند متعال در قرآن فرموده است\r\nكه \" سليمان از داود ارث برد \" ؟ . . . و باز مگر در جاى ديگر نفرموده است : \" خداوند درباره ء\r\nفرزندان تان سفارش مىكند كه هر پسرى را از ارث ، همچون دو دختر ( پسر را دو برابر\r\nدختر ) بهره و نصيب باشد \" ؟ . . . و نيز مگر خدا نمى فرمايد : \" دستور داده شده كه چون يكى\r\nاز شما را مرگ فرا رسد ، اگر مالى از خود به جاى نهد ، براى والدين و خويشاوندان به\r\nنيكويى وصيت نمايد و اين كار ، شايستهء پرهيزگاران است \" ؟ . . .\r\n","description":"","footnote":"","page_name":" 383 ","page_number":103},
  {"content":"\r\nسپس فاطمه ( عليه السلام ) با لحنى كه اوج گرفته بود و كلامى كه از عمق دل بر مى خاست\r\nو فرياد حقانيت سر مى داد ، افزود : \" آرى ، با آن كه كلام خدا بدين وضوح و روشنى همه\r\nچيز را روشن ساخته و با آن كه شما نيز از آن آگاه هستيد ، حال چه شده است كه\r\nپنداشته‌ايد مرا از مال پدر بهره وارثى نيست ؟ آيا خداوند ، شما را به آيه اى از قرآن\r\nمخصوص كرده و پدرم را كه رسول و فرستاده ء اوست ، از حكم آن آيه خارج ساخته\r\nو مشمول آن نگردانيده است ؟ . . . و يا آن كه مى گوئيد اهل دو مذهب جداگانه از يكديگر ،\r\nارث نمى برند ، پس آيا من و پدرم يك مذهب نداريم ؟ و اهل يك دين وآئين نيستيم ؟ . . .\r\nو يا آن كه آيا شما ، خود را از پدرم محمد ( صلى الله عليه وآله ) و از پسر عمويم على ( عليه السلام ) نسبت به احكام\r\nخاص و عام قرآن آگاه تر مى دانيد ؟ . . .\r\nو آنگاه فاطمه ( عليه السلام ) از ته دل خروش برداشت : \" هيهات ، اى ره گم كردگان وادى غفلت !\r\nحال كه چنين است و چنين مىپنداريد ، پس بگيريد آن را ( ارث پدرى مرا ) همچون\r\nمركبى مهار كنيد و بر آن جهاز بر نهيد و از آن خويشتن سازيد . . . مرا از اين ستم و بيداد\r\nباكى نيست . اما تو نيز اين را بدان كه به راستى روز محشرى هم هست و سرانجام\r\nفراخواهد رسيد و با تو رو در رو خواهم گرديد . و در آن روز ، خود در مى يا بى كه خداوند\r\nچه خوش داورى است ، و محمد ( صلى الله عليه وآله ) چه نيكو مدعى و دادخواهى ، و روز رستاخيز چه\r\nنيكو ميعادگاهى . \" در آن زمان است كه تباهكاران زيان كنند ، ولى ديگر پشيمانى\r\nسودتان نبخشد . و هر خبرى را قرارگاهى است ، و به زودى خواهيد دانست آن كس را كه\r\nعذاب رسوا كننده فرو گيرد و شكنجهء پاينده و پايدار بر اندرونش ريزد \" . ( آيه كريمه ) .\r\n[ پس آنگاه ، فاطمه ( عليه السلام ) به گوشهء چشم در گروه انصار ، كه در آن جمع حضور داشتند ،\r\nنگريست و پرندهء تيز بال كلام آتش آلودش را در آن فضاى تيره و تار چنين پرواز داد : 
  ]\r\n\" اى گروه جوانمردان ! و اى بازوان تواناى ملت ، و اى عهده داران حضانت اسلام ،\r\nاين گونه ناديده گرفتن و به هيچ انگاشتن حق مسلم من از سوى شما چه معنى و مفهومى\r\nدارد ؟ . . . و اين تغافل در دادخواهى از من چيست و چرا از شما سر مى زند ؟ . . . مگر پدرم\r\nرسول خدا ( صلى الله عليه وآله ) بارها با شما و با همگان نفرمود كه : \" حق هركس را در رعايت فرزندانش\r\nملحوظ داريد \" ؟ . . . پس با چه شتابى كلام پيامبر را فرو گذاشتيد و چه زود از راه به بيراهه\r\nرفتيد ، و چنين شديد ، و با چه عجله اى از فرزند رسول خدا ( صلى الله عليه وآله ) دست كشيديد و در اين\r\n","description":"","footnote":"","page_name":" 384 ","page_number":104},
  {"content":"\r\nهنگامهء بيدادگرى و ستمكارى به حال خود رهايش كرديد ، با آن كه شما را توانايى آن\r\nهست كه مرا در اين كار يارى دهيد ، و به احقاق حق من قد علم كنيد ، و در به دست آوردن\r\nحق مسلمى كه در طلبش سخت مىكوشيم يار و ياورم گرديد . \" شايد فكر مى كنيد كه\r\nديگر محمد ( صلى الله عليه وآله ) مرده است ( و چون او خود در اين جهان خاكى وجود ندارد دفاع از\r\nحقوق اهل بيت و فرزند او نيز موضوع و موردى ندارد و در جايى حساب نخواهد شد . واى\r\nكه اگر چنين انديشه اى داريد ، بدا بر حال شما . آرى رحلت پدرم از اين دنياى دون\r\nدنيا داران ( كه پدرم كمترين دلبستگى و علاقه اى بدان نداشت ) به راستى كه فاجعه اى\r\nسخت و سهمگين بود :\r\nفاجعه اى كه بر همه جا غبار غم باشيد ، فقدانى كه جايش هرگز پر نمى شود ،\r\nو شكافى كه ديگر هرگز جبران نخواهد شد . با غيبت او ، پهنهء گيتى در لجهء سياهى فرو\r\nنشست ، و در مصيبت وفات او اختران آسمان نقاب كسوف بر چهره كشيدند . اميدها در\r\nنوميدى نابود شد و كوهها از هم فرو ريختند . حريم ها از ميان رفت و حرمت ها\r\nتباه شد . . .\r\nآرى ، فقدان او همان بلاى بزرگ و آن مصيبت عظمى بود كه بر ما فرود آمد ، همان كه\r\nهيچ فاجعه اى به پايهء آن نمى رسد . ليكن پيش از اين ، قرآن خدا جل شأنه ، آن را به\r\nصراحت ياد كرده و به روشنى پيش بينى نموده وشما نيز آيات مربوط به آن را ، چون\r\nساير آيات قرآن مجيد ، در ايوان خانه‌هايتان شب ها و روزها ، به الحان مختلف و با\r\nروش‌هاى گونه گون تلاوت و خوانندگى ، بارها و بارها قرائت مى كرديد . پيش از او ، انبياء\r\nديگر و پيمبران پيشين نيز با واقعيت آن ( مرگ ) روبرو شده و در برابرش تسليم گرديده\r\nبودند . چرا كه مرگ ، حقيقتى روشن ، واقعيتى گريز ناپذير ، سرنوشتى محتوم و حكمى\r\nاست قاطع .\r\n\" و محمد جز پيامبرى نيست كه پيش از وى نيز پيامبران آمده اند و در گذشته اند ،\r\nپس اگر بميرد و يا كشته شود ، آيا ( از راه خدا و از دين وآئين الهى ) باز پس مى گرديد ؟\r\nو هر كس كه باز پس گردد ، هرگز خداوند را زيانى نرساند ( كه او از شما بى نياز است و اين\r\nشما هستيد كه همگى به دو نيازمند و محتاجيد ) و ليكن سپاسگزاران ( و مؤمنان و ادامه\r\nدهندگان راه حق ) را ، خداوند متعال پاداش خواهد داد \" ( آيه كريمه ) .\r\n","description":"","footnote":"","page_name":" 385 ","page_number":105},
  {"content":"\r\n\r\nاستمداد از مهاجرين و انصار\r\nپس اى پسران برومند \" قيله \" ( 1 ) آيا به راستى دلتان رضا مىدهد كه مرا در مورد ارثيهء\r\nپدرم چنين بكوبند و خرد كنند و از حق خود محروم و بى نصيب سازند ؟ . . . در حالى كه\r\nشما چشم در چشم من داريد و صداى مرا مىشنويد ، گردهم جمع مىشويد و انجمن\r\nو اجتماع تشكيل مى دهيد و فرياد داد خواهى مرا به گوش خود مىشنويد و از حال و كار\r\nمن آگاه هستيد . براى يارى دادن به من ، شما را عده و نفرات فراوان و ساز و برگ كافى\r\nاست ، سلاح و سپر و تجهيزات پيكارتان در راه حق به اندازه ء كافى هست ، و در چنين\r\nشرايطى فرياد دادخواهى و التماس حق طلبى من به گوش تان مى رسد ولى پاسخم\r\nنمى دهيد . نالهء استغاثه ام را مىشنويد و با اين حال به فريادم نمى رسيد و دادم را\r\nنمىستانيد . . . اى كسانى كه به رزمندگى و جنگ آورى معروف ، و به خير و صلاح\r\nمشهوريد ، شما همان گروه دلاوران منتخب و برگزيده ايد كه با قبايل گمراه عرب\r\nكارزارها ، و با ددمنشان و بدصفتان پست و بدطينت ، نبردها كرده و سرفراز از ميدان\r\nبيرون آمده ايد . در آن روزهاى پر شور ، ما همه چنان با يكديگر همراه و همدل و يك\r\nجهت بوديم كه تا شما به كارى اقدام نمى كرديد ما نيز اقدامى در آن مورد نمى كرديم ،\r\nوشما نيز چنان بوديد كه همواره به خواست و دستور ما گردن مى نهاديد . بدينسان بود\r\nكه در آن ايام فرخنده ، كارها چنان باشكوه پيش رفت و رفت ، تا آنكه به وجود ما ، آسياى\r\nاسلام به گردش در آمد و شير در پستان مام روزگار آماده گرديد . نعره ء شرك ، در گلو خفه\r\nشد و فوران گناه و فساد بيارميد . آتش كفر سرد و افسرده گشت و دعوت به هرج و مرج\r\nو بى نظمى متوقف ماند ، و آنگاه دين وآئين الهى نظام و انتظام پذيرفت . . .\r\nهان ! پس چشم بگشائيد و باز به خود آئيد . اكنون شما را چه شده است كه پس از آن\r\nاحوال ، باز به سرگردانى دچار آمده ايد ، و پس از آن همه آشكارى و هويدايى دگر باره به\r\nپنهان كارى روى آورده ايد ؟ شما را چه شده است كه پس از آن همه كوشش و تلاش\r\nكارساز و پر ثمر ، اكنون ديگر بار به عقب باز پس گرائيده ايد ؟ و بالأخره از چيست كه پس\r\n\r\n","description":"","footnote":" 1 . \" قيله \" نام مادر بزرگ افتخارآميز دو طايفهء نيرومند \" اوس \" و \" خزرج \" در مدينه بود ، و حضرت\r\nفاطمه ( ع ) براى تحريك احساسات و شور و هيجان انصار ، آنها را با اين نام خوانده و مخاطب قرار\r\nداده و افتخارات گذشته آنها را ياد آورى فرموده است . ","page_name":" 386 ","page_number":106},
  {"content":"\r\n\r\nاز آن ايمان و عقيدت ، اينك بار ديگر به شرك و بى دينى گرويده ايد ؟ \" چرا با آن كسانى كه\r\nپيمانه‌هاى خويش بشكستند و در بيرون راندن پيامبر ( صلى الله عليه وآله ) ( از شهر و ديار خود )\r\nپافشارى كردند ، پيكار نمى كنيد ؟ اينها در آغاز از خود شما شروع كرده اند ، آيا از ايشان\r\nمى هراسيد ؟ با آن كه سزاوارتر آن است كه از خداوند قادر متعال در هراس باشيد ، البته\r\nدر صورتى كه واقعا ( و از روى حقيقت و صداقت ) ايمان آورده ايد \" ، ( آيه شريفه ) .\r\nتحذير و هشدار به پايمال كنندگان حق اهل بيت ( عليه السلام )\r\n[ آنگاه زهراى اطهر ، با كلامى كه شور مى آفريد و آتش در دلها و جانها مى افكند ، زبان به\r\nهشدار گمراهان گشود و بىراهه رفتگان را از ادامهء اين راه نادرست بر حذر داشت : 
  ]\r\n\" پس اكنون آگاه باشيد كه در مسير ناحق لغزيده ايد . شما را مى بينم كه بى وقفه گام\r\nدر راه پستى و انحطاط نهاديد ، و آن كسى را كه بايد قبض و بسط امور جامعه را در دست\r\nگيرد و به رتق وفتق كارها و مسائل طبق آئين خدا بپردازد ، از زعامت و منصبى كه حق\r\nمسلم اوست دور ساخته ايد . مى بينم كه با آسايش و آرامش طلبى خلوت گزيده ايد ،\r\nو پس از آن همه تنگى ها كه در معيشت داشتيد ، اكنون به راحت و گشايش افتاده ايد و به\r\nآسايش طلبى و راحت جويى فرو غلتيده‌ايد . مى بينم از آنچه كه در درون خود ذخيره\r\nكرده بوديد تهى شده ايد و آنچه را كه به گوارايى خورده بوديد بازگردانده ايد . \" چه باك\r\nاگر شما ، و هر آن كس كه در روى زمين زندگى مىكند ، همگى كافر شوند و از خدا و مسير\r\nحق روى بگردانند ، كه خداوند بى نياز و ستوده است \" . ( آيه كريمه ) .\r\nآگاه باشيد ، كه من آنچه گفتم با توجه كامل و آگاهى شامل به تمام سست عنصرها و\r\nرسوايىهايى است كه شما را فرا گرفته ، و با در نظر داشتن نيرنگ ها و فريب كارىهايى\r\nاست كه دلهايتان احساس مىكند اما اينها كه گفتم ، جوش درون و رازهايى بود كه در\r\nسينهء خود داشتم ، زهرى از دردهاى دل آزرده ام بود كه بيرون ريختم ، وبراهينى بود كه\r\nارائه داشتم . . . ليكن اكنون كه با اين همه رازگشايى و برهان نمايى ، بازهم كارى از پيش\r\nنمى رود ، بگيريد اين شتر مغضوب را و از پشت آن سوارى ببريد . اما بدانيد كه اين مركب\r\nرا پشت مجروح ، و پاى فرسوده است . آن را ننگى است كه تا ابد بر دامن شما خواهد\r\nنشست . بر آن داغ خشم و غضب پروردگار و ننگ جاويد خورده است و از پى خود آتشى\r\nدارد كه در دلها زبانه خواهد كشيد . شگفتا ! آيا در پيش چشم خداوند دست به چنين\r\n","description":"","footnote":"","page_name":" 387 ","page_number":107},
  {"content":"\r\n\r\nاعمالى آلوده ايد ؟ اما بدانيد كه \" به زودى ستمكاران در خواهند يافت كه يك جا زير و زبر\r\nشده اند \" . \" آيه شريفه \" . و من فاطمه ، دختر همان كسى هستم كه بر شما اعلام خطر\r\nمى نمود و از عذابتان مى ترسانيد . من نيز روياروى خود ، عذابى سنگين و عقابى\r\nسهمگين براى شما احساس مى كنم . حال هرچه خواهيد بكنيد ، ما هم آنچه كه بايد\r\nانجام دهيم ، انجام خواهيم داد . پس شما منتظر باشيد ، كه ما نيز در انتظار ( حق و روشن\r\nشدن حقيقت ) هستيم . ( 1 )\r\nبازتاب خطبه فاطمه زهرا ( عليه السلام )\r\nدر آن روز پرشور تاريخى كه فاطمه زهرا ( عليه السلام ) خطابهء شورانگيز و مهيج خود را ايراد كرد ،\r\nجمع كثيرى از گروههاى مهاجرين و انصار در مجلس مزبور حضور داشتند و آن كلمات\r\nگرم و آتشين را كه از دلى پاك و سينه اى آتش گرفته بر مى خاست و بر زبانى شورآفرين\r\nو حركت بخش جارى مى شد ، همه آن را مى شنيدند . گروهى از آنان كه اغفال يا تحت\r\nتأثير يا تهديد شده بودند و به هر حال با حكومت حاضر و زعامت موجود همراهى نشان\r\nمى دادند ، البته سكوت كرده و لب بسته بودند . اما گروهى ديگر كه هنوز از حقيقت\r\nچندان فاصله نگرفته يا اصولا دل در گرو محبت اهل بيت داشتند و حق را به زهراى\r\nاطهر و خاندان عصمت و طهارت مى دادند نيز ، متأسفانه در آن جو مسموم حاكم بر\r\nمحيط ، چاره اى نمى ديدند جز آن كه در ظاهر سكوت كنند و در اعماق وجودشان حق\r\nرا به فاطمه ( عليه السلام ) بدهند و در دل بسوزند و بسازند و دم برنياورند .\r\nاما هرچه بود و نبود ، واقعيت اين بود كه خطابهء پر شور و هيجان انگيز دختر عاليقدر\r\nپيامبر ( صلى الله عليه وآله ) در ميان انبوه افراد حاضر و سپس در ميان تمام افراد ديگر - اعم از اينكه\r\nاحساساتى پاك و دلى صاف و عواطفى صادق داشتند ، يا آن كه با انديشه ها و افكارى\r\nاغفال شده در جوسازىهاى مسموم آن روز به اين سخنان گرم و گرمى بخش گوش فرا\r\nمى دادند - بازتاب گسترده و عكس العمل وسيع و شايان توجهى داشت . چرا كه زهراى\r\nاطهر ( عليه السلام ) در آن روز و در ميان امواج افكار و احساسات گوناگون و متضاد ، با كمال شجاعت\r\nذاتى و با آن تربيت متعالى و برگرفته از مكتب الهى رسول الله ، با چنان منطق قوى و\r\n\r\n","description":"","footnote":" 1 . در ترجمهء اين خطبه از نوشتهء روان و سليس آقاى صدر بلاغى و نيز از نثر دقيق آقاى على اكبر\r\nصادقى استفاده شده است . ","page_name":" 388 ","page_number":108},
  {"content":"\r\nكوبنده اى از حق خود و خاندانش دفاع كرد و با چنان استدلال محكمى سخنان حق خود\r\nرا بيان داشت و به پايان برد كه همگى را تكان داد و هيچ كس نتوانست در مقابل آن\r\nبى تفاوت بماند . آرى او با بيان گرم خود ، وجدان‌هاى خفتهء بسيارى را بيدار كرد و مسير\r\nبسيارى از انديشه ها را دگرگون ساخت و افكار عمومى را به نفع آرمان و هدف مقدس\r\nخويش جلب نمود . او هم توانست راه صحيحى را كه ادامهء واقعى و راستين راه پدر\r\nبزرگوارش بود به مردم نشان دهد و زواياى آن را روشن سازد ، و هم افكار عمومى فريب\r\nخورده يا وحشت زده را با مسائل پشت پرده ء سياست ، آشنا سازد و براى همگان روشن\r\nكند كه چگونه مصالح اسلام مى رود تا قربانى منافع شخصى و مطامع عده اى از\r\nفرصت طلبان گردد او سند بسيار مهم و ارزنده را به سينهء تاريخ سپرد كه بازگو كننده ء\r\nحقايق و واقعيات موجود ، بود . در واقع خطابهء پرشور و بيدار كننده ء زهراى اطهر ، حجت و\r\nسند محكم و ترديد ناپذيرى است كه در سينهء تاريخ ، جاودانه ثبت شده است\r\nو مظلوميت خاندان رسالت را - كه به خاطر حفظ وحدت مسلمين ، و نگهبانى از دست\r\nآوردهاى انقلاب الهى رسول الله ( صلى الله عليه وآله ) و احترام به كيان اسلام حاضر شدند ايثارگرانه تن\r\nبه قبول آن بدهند - به اثبات مى رساند . اين خطابهء تاريخى ، نه تنها سياستگران و\r\nحكومت طلبان آن روز را هدف قرار داده بود ، بلكه ضربهء هشدار دهنده اى است كه\r\nتمامى وجدان‌هاى آگاه و انديشه‌هاى بيدار جوامع را در تمام زمان ها و مكان‌ها ، و نيز\r\nتمامى حكومت ورزان وسياست شناسان اسلامى را در تمامى طول تاريخ به قضاء و\r\nدادرسى فرا مى خواند ، و بهترين حجت و روشن ترين سند را در اختيار ملت‌هاى\r\nمسلمان قرار مىدهد ، تا همواره محك و معيارى در دست داشته باشند كه از طريق آن ،\r\nحق و باطل شناخته شود . در خطابهء مزبور ، گذشته از شمول عمومى كه بر كليات مفاهيم\r\nاسلامى دارد ، حضرت فاطمه يا بهترين و رساترين بيان از مسائل اساسى دين همچون\r\nنماز ، روزه ، حج ، زكات ، عدالت ، حكومت ، امامت ، جهاد ، سخن مى گويد . مسائلى مانند\r\nصبر و شكيبائى و تحمل شدايد در راه دين ، امر به معروف ، نهى از منكر ، صلهء رحم ، تعهد\r\nو مسئوليت ، تضييع نكردن حقوق ديگران ، پرهيز از تهمت ، اجتناب از مى خوارگى ،\r\nحرمت شرك به خداوند ، ارزش و اهميت نيكى و احسان در حق پدر و مادر ، به جاى\r\nآوردن قصاص براى برقرارى عدالت و مساوات قانونى و دهها مسأله ديگر را به عنوان\r\n","description":"","footnote":"","page_name":" 389 ","page_number":109},
  {"content":"\r\nاصول و پايه‌هاى تعاليم ارزنده ء اسلام نام مى برد و از حكمت و فلسفهء هريك تجليل و\r\nتكريم شايسته اى به عمل مى آورد . و اينها همه نمايانگر گوشه اى از عظمت روح آن\r\nبزرگوار است . چه ، تبيين و روشنگرى اين مسائل ، خود حاكى از وقوف بارز و احاطهء كامل\r\nآن بانوى بزرگ نسبت به مسائل كلى و اساسى اسلام است ، و نشان مىدهد كه\r\nاعتراضات و انتقادات گويندهء اين سخنان ، طرح يك سلسله مسائل شخصى و خصوصى\r\nنيست ، بلكه يك انتقاد اساسى و اصولى است كه بر مبناى احساسات شخصى استوار\r\nنبوده ، و پايگاه محكم الهى و قرآنى ، و زيربناى اصولى و عقيدتى داشته و تنها هدف او\r\nبيان مصالح اسلام و مصلحت مسلمين بوده است .\r\nآرى اين خطابهء غراء و كوبنده نمايانگر اين حقيقت ارزنده است كه در مصالح عمومى\r\nمردم نه تنها سكوت وانزوا و مصالحه و مسامحه روا نيست ، بلكه فرياد اعتراض سر دادن ،\r\nو زبان به روشنگرى و انتقاد گشودن و مردم را بيدار و آگاه كردن ، خود يكى از واجبات\r\nو فرايض مسلمين به شمار مى رود ، و به ويژه افراد ذيصلاح و شايسته وظيفه دارند كه\r\nنسبت به انجام اين فريضه قيام و اقدام كنند . بدينسان آشكار است كه هدف زهراى\r\nاطهر ( عليه السلام ) ، از بيان اين خطابهء پرشور و تاريخى ، تنها به دست آوردن قطعه زمينى به\r\nمساحت چند كيلومتر - يعنى همان زمين معروف و تاريخى فدك - نبوده و نيست ، بلكه\r\nهدف اصلى دختر پيامبر ، محكوم ساختن شخص متجاوز و متعدى در هر لباس و در هر\r\nپست و مقامى است كه باشد ، و اصولا محكوم و رسوا ساختن روح تجاوز و نفس تعدى و\r\nظلم و ستم بوده است . ايراد چنان خطابهء تكان دهنده اى و بى نظيرى ، آن هم در مسجد\r\nمدينه و كانون بزرگ اجتماعات مسلمين آن روز ، خود نشانگر اين مسألهء عميق و دقيق\r\nاست كه استيضاح رئيس دولت و حكومت ، بيان ضعف ها و لغزش ها و احيانا بيان مظالم\r\nو ستمگرى ها ، و انتقاد از روش سياسى و حكومتى غير صحيح او ديگر اركان دولت ، يكى\r\nاز وظايف آحاد ملت است و مسلمانان هرگز نبايد چشم و گوش بسته و بدون تحقيق و\r\nمطالعه و بررسى ، مطيع و فرمانبردار هر حاكم بى صلاحيت و مطيع هر تصميم ناصحيح\r\nكه از سوى حكومت ناشايسته صورت مى گيرد باشند ، هر چند كه آن تصميمات در ظاهر\r\nموافق اسلام هم باشند و در چهارچوب قوانين اسلامى جاى داده شده باشند . بلى ، در\r\nاسلام هرگز چنين عذرها و بهانه‌هايى پذيرفته نيست ، و آنچه مطرح است تنها قدم\r\n","description":"","footnote":"","page_name":" 390 ","page_number":110},
  {"content":"\r\n\r\nنهادن در راه خدا و پيش رفتن در مسير اسلام وخدمت به مصالح جامعهء اسلامى و عموم\r\nمسلمين است . فاطمه ( عليه السلام ) با ايراد چنان خطابهء تكان دهنده اى در چنان موقعيت\r\nو شرايط زمانى خاصى ، به تمامى نسل‌هاى آيندهء اسلام آموخت كه سخت حق را بايد به\r\nهر صورت ، بيان كرد ، هر چند در مقابل امير يا رئيس دولت يا سلطان جائر يا پيشواى\r\nظاهرى مسلمانان باشد ، كه خود را در مقام خلافت از پيامبر يا نيابت از امام معصوم ( عليه السلام )\r\nداده است . بلى كلمهء حق هر چند غالبا تلخ و جانكاه است ، ولى عزيزتر و شيرين تر از هر\r\nعزيز و شيرين ديگر ، و اصيل تر از هر اصل شناخته شده و محكم تر از هرگونه پشتوانهء\r\nاجتماع است .\r\nصداقت گفتار در خطبهء حضرت زهرا ( عليه السلام )\r\nاينك بحث در اين است : وقتى همه مى دانيم كه در صداقت گفتار و حقانيت فاطمهء زهرا\r\nجاى هيچگونه ترديدى نيست ، و با آن كه اكنون ديگر مشخصا اثبات شده است كه در\r\nواقعيت محتواى خطبه و بر حق بودن حقوقى كه در آن مطالبه شده محلى براى بحث\r\nو مجادله وجود ندارد و همگان بر آن اعتراف دارند ، پس چه علتى داشت كه\r\nدرخواست‌هاى بر حق آن حضرت مورد توجه قرار نگرفت ؟ چه شد كه مسائل مطرح\r\nشده در آن خطابهء پر شور و تكان دهنده از طرف گردانندگان امور و بازيگران پشت پرده ء\r\nسياست آن روز عملى نگرديد ؟ از چه روى بود كه براى احقاق حق آن حضرت اقدامى\r\nصورت نگرفت ؟ و چرا نفس گرم و كلام حق زهرا ( عليه السلام ) در دل سرد حكومت مداران و انديشهء\r\nراكد و منجمد سردمداران آن روز اثر نكرد و آن حق مسلم ، همچنان پرداخت نشده و\r\nپايمال گشته باقى ماند و در اختيار صاحب اصلى اش قرار داده نشد ؟\r\nاينها مسائل دقيق و باريكى است كه در طول قرون گذشته و در گستره ء فرهنگ و\r\nتاريخ اسلامى ، مورد بحث‌هاى شورانگيزى و روشنگرى قرار گرفته ، و مطالب پر\r\nنكته اى درباره ء ابعاد گوناگونش يا استناد به اسناد و مدارك مختلف و معتبر بيان شده\r\nاست . و جالب آن كه نه تنها علماء و محققين شيعه ، بلكه بزرگان و دانشمندان برادران\r\nاهل سنت نيز در اين مورد مسائل و مطالب بسيار جالب وتأمل انگيزى را مطرح\r\nساخته اند . در اين رابطه ، يكى از پاسخ‌هاى قابل توجهى كه به پرسش‌هاى طرح شده\r\nدر فوق داده شده است ، پاسخى است كه يكى از برادران اهل سنت و معتزلى آن را طرح\r\n","description":"","footnote":"","page_name":" 391 ","page_number":111},
  {"content":"\r\n\r\nو بيان كرده است . اين محقق ارزنده و اهل انصاف \" ابن ابى الحديد \" ، عالم معتبر و شارح\r\nمعروف نهج البلاغه است كه در قسمتى از شرح مبسوط خود چنين مىنويسد : \" به على\r\nبن فارقى ، استاد مدرسه عربيه بغداد گفتم : آيا فاطمه در ادعاى خود صادق و راستگو بود\r\nيا نه ؟ وى گفت : آرى ، او صادق بود . گفتم : پس با آن كه او در ادعاى خود ( راجع به ارث\r\nپدرى بودن فدك و حق تملك و صاحب خود در مورد آن ) صادق بود ، چرا فدك به او داده\r\nنشد ؟ استاد ، در پاسخ اين سؤال لبخندى زد و مطلبى را گفت كه جواب كاملا صحيحى\r\nبود . وى گفت : اگر آن روز فدك به او داده مى شد ( يعنى به درستى ادعاى آن حضرت ،\r\nصحه گذاشته مى شد و مورد تأييد قرار مى گرفت ) فرادى آن روز هم بر مى گشت\r\nو خلافت و حكومت را براى شوهرش مطالبه مى كرد و خليفهء وقت را از مقام خلافت\r\nمعزول مى ساخت . و چون قبلا ( با صحه گذاشته شدن بر ادعايش در مورد فدك )\r\nراستگو و صادق شناخته شده بود ، ديگر ممكن نبود عذرى برايش آورده شود \" . ( 1 )\r\nملاحظه مىشود كه در پشت پرده ء سياست آن روز ، چه بازيهاى رندانه‌اى صورت\r\nمىگرفته و چگونه براى پايمال كردن يك حق مسلم ، به پايمال كردن حق مسلم\r\nديگرى اقدام مى كرده اند و براى جلوگيرى از خلافت و حكومت على ( عليه السلام ) ، ارث پدرى و\r\nملك و مال همسرش فاطمه ( عليه السلام ) را پايمال مى ساختند و براى اين مقاصد دنيوى ، حتى\r\nحاضر مى شدند وصيت و سفارش رسول خدا ( صلى الله عليه وآله ) را نيز ناديده بگيرند . !\r\nحجت نسل ها براى مبارزات طولانى\r\nهر چند در خطبهء تاريخى و پرشكوه فاطمه ( عليه السلام ) بيشتر دقت مى كنيم ، و بيشتر متوجه\r\nابعاد گوناگون آن مى شويم ، و طيف وسيع مسائل دينى و مذهبى و سياسى و اجتماعى و\r\nتاريخى و ايدئولوژيكى را كه در آن گسترده است ، بهتر و بيشتر مىشناسيم .\r\nبراى نمونه مى توان گفت : علاوه بر حقايق روشن و مفاهيم عالى و عميقى كه هر\r\nگوشه از خطبهء مزبور مشتمل بر دهها مورد از فرهنگ شيعه نيز ، خطبهء فاطمه ( عليه السلام ) جاى\r\nويژه و ارزش خاصى دارد . چرا كه وجود همين خطبه در تاريخ اسلام ، حجت و سند\r\nمحكمى بوده كه فرزندان فاطمه ( عليه السلام ) در طول تاريخ مبارزات خود بدان تمسك جسته ،\r\n\r\n","description":"","footnote":" 1 . شرح نهج البلاغه ابن ابى الحديد ، ج 16 ، ص 284 . ","page_name":" 392 ","page_number":112},
  {"content":"\r\n\r\nو براى اثبات حقوق مسلم و پايمال شده ء اهل بيت پيامبر ( صلى الله عليه وآله ) ، و براى بيان ظلم و ستمى\r\nكه بر خاندان رسالت و امامت روا داشته شده است ، همواره به خطبهء مزبور استناد\r\nكرده اند . يكى از اين فرزندان مبارز و مجاهد فاطمه ( عليه السلام ) كه در اين باره گام‌هاى بلندى\r\nبرداشته \" زيد بن على بن الحسين ( عليه السلام ) \" پيشواى زيديه است كه در اين زمينه مى گويد :\r\n\" من مشايخ آل ابيطالب ( عليه السلام ) را ديدم كه اين خطابه را از پدران خويش روايت\r\nمى كردند و به پسران خود تعليم مى دادند . . . \" . ( 1 )\r\nخطابهء ديگر\r\nلازم به يادآورى است كه در كتب و متون تاريخى و اسلامى ، خطابهء ديگرى هم از فاطمه\r\nزهرا ( عليه السلام ) وارد شده است كه آن را خطاب به گروهى از بانوان كه به عيادت و ملاقات ايشان\r\nآمده بودند ايراد فرمودند .\r\nآن خطابه نيز با وضوح و روشنى مى رساند كه زهراى اطهر ( عليه السلام ) تا دم واپسين در\r\nاعتراض خود نسبت به پايمال شدن حقوق خود و خاندانش باقى بوده ، و در هر فرصتى\r\nبراى بيان آن ، زبان گويا و كلام رساى خود را به كار مى برده و حقيقت را فاش و مخالفان\r\nحقيقت را رسوا مى ساخته است . لذا بر خلاف ادعاى بعضى نويسندگان خلافت زده ، كه\r\nرضايت آن حضرت را با قلم مستجير خود ، در برابر خشم خدا ، خريدارى كرده اند ،\r\nهيچگونه خشنودى و رضايتى در كار نبوده است . زيرا اگر جز اين بود ، در آن روزى كه\r\nحضرت در بستر بيمارى آخرين روزها و ساعات عمر پر بار و مباركش را مىگذرانيد ، و\r\nدر ساعتى كه عده اى از بانوان مسلمان به ديدار و عيادت آن بيمار طاهره و مخدره\r\nبزرگوار آمده بودند ، ديگر زبان به شكايت و اعتراض نمى گشود و بار ديگر از ظلمى كه بر\r\nخاندانش رفته و حقى كه از آنها پايمال شده بود ، سخنى نمى گفت .\r\nآرى بدينسان ملاحظه مىشود كه آن بانوى بزرگوار و قهرمان پر تلاش و خستگى\r\nناپذير ، دمى نيز از مبارزه با ناحق و ناروا باز نايستاده و تا آخرين روزهاى عمر و حتى تا\r\nآخرين نفس نيز در اين راه با دشمنان حق مبارزه كرد . چنان كه شهريار ، شاعر معاصر\r\nمى گويد :\r\n\r\n","description":"","footnote":" 1 . بلاغات النساء ، تأليف احمد بن ابى طاهر ( 204 - 280 هجرى ) . ","page_name":" 393 ","page_number":113},
  {"content":"\r\n\r\nبانوى شير دل ، دلير شجاع * كه نمود از حقوق خويش دفاع\r\nگرچه زن بود ، ليك مردانه * از قيام آتش عظيم افروخت\r\nشعله اى بركشيد ، از دل خويش * كه سيه خرمن ستم را سوخت\r\nدرس احقاق حق و دفع ستم * به جهان و جهانيان آموخت\r\nمردم خفته را از خواب انگيخت * آبروى ستمگران را ريخت\r\nدفاع \" ام سلمه \" از حضرت فاطمه ( عليه السلام )\r\nنكتهء ديگرى كه در اينجا لازم به تذكر است كه آن خطابهء پرشور زهراء ( عليه السلام ) و مطالبه\r\nحقوق حقه اش از غاصبين ، در ميان وابستگان خاندان رسول خدا ( صلى الله عليه وآله ) و همسران و اقوام\r\nآن حضرت نيز تأثير گسترده اى داشت ، منتهى در آن جو مسموم حاكم ، كسى را ياراى\r\nدم زدن نبود . ليكن از ميان اين افراد ، يكى از همسران با فضيلت پيامبر عاليقدر\r\nاسلام ( صلى الله عليه وآله ) به نام \" ام السلمه \" بدون هيچ بيم و هراس و ملاحظه كارى گام به ميدان نهاد ،\r\nو در راه دفاع و حمايت از حقوق اهل بيت به پاخاست . وى تمامى گفته‌هاى مستدل\r\nو بر حق زهراى اطهر را تأييد كرد و آنچه را كه وى مطالبه كرده بود ، حق مسلم و انكار\r\nناپذير اهل بيت عصمت و طهارت دانست و خواستار ايفاء اين حق گرديد . آن بانوى\r\nبا فضيلت به عنوان اعتراض به اين حق كشى آشكار دست به اقداماتى زد و از هرگونه\r\nتلاشى كه برايش ممكن و ميسر بود ، خوددارى نورزيد . از جمله آن كه طبق مقررات\r\nحكومتى آن زمان ، براى وى نيز از طرف تشكيلات حكومت عطيه اى در نظر گرفته شده\r\nبود ، اما آن بانوى فاضله ، يك سال تمام ، از قبول و دريافت آن عطيه امتناع كرد تا\r\nبدين وسيله اعتراض خود را نسبت به ظلمى كه بر اهل بيت روا داشته شده بود ، به گوش\r\nهمگان برساند . ( 1 )\r\n\r\n","description":"","footnote":" 1 . دلايل الامامة ابن جرير ، ص 39 . ","page_name":" 394 ","page_number":114},
  {"content":"\r\nبخش پنجم\r\nF\r\nفرزندان معصوم ( عليه السلام ) و يادى از مادر عزيز\r\n","description":"","footnote":"","page_name":" 395 ","page_number":115},
  {"content":"\r\n","description":"","footnote":"","page_name":" 396 ","page_number":116},
  {"content":"\r\nبخش پنجم / فرزندان معصوم ( ع ) و يادى از مادر عزيز . . .\r\nمادر . . .\r\nمادر . . .\r\nچه واژه ء پرشكوه و چه كلمهء دلنوازى است . . .\r\nچه نام زيبا و پر جاذبه و شور آفرينى است . . .\r\nچه عنوان گرم و حرارت بخش و شرار انگيزى است . . .\r\nبه درخشندگى آفتاب ، به بخشندگى باران ، به پرتوفشانى ماه و اختران ، به عظمت كوهها ،\r\nبه عمق درياها ، به سرسبزى و بارآورى باغ ها و گلستانها ، به رازآلودى انبوه جنگل ها ، به\r\nلطافت شبنم و به زيبايى مهتاب و به عطرناكى گلهاى وحشى در دشت‌هاى دور دست\r\nو باران زده است . . .\r\nمادر ، مظهر عشق است ، معناى عشق است ، نخستين و آخرين درس مكتب عشق\r\nاست ، اصلا خود عشق است كه يك قصه بيش نيست ، ولى از هر زبانى كه بشنوى تازه\r\nو نامكرر است . . .\r\nاز نخستين روز خلقت بشر تا امروز ، در هر كجاى دنيا ، در ميان هر قوم و نژادى از\r\nسفيد و سياه و زرد و سرخ ، در ميان هر ملتى با هر آئين و مذهب و با هر زبان و آداب و\r\nرسومى ، وقتى نام مادر برده مىشود ، كوچك و بزرگ و دختر و پسر ، سرشار از شور و\r\nحرارت و مهر و الفت مى شوند ، دلهايشان گرم مى گردد و قلب شان پر تپش تر مى زند . . .\r\nدوستت دارم ، مادر ! . . .\r\nاين جمله اى است كه در ميان تمام اقوام و ملل جهان ، هر كودك كه تازه زبان\r\nمى گشايد ، واژه‌هاى آن را در زبان مادرى اش مىآموزد و سخن گفتن به زبان خويش را\r\nبا آن آغاز مىكند . . . و آنگاه ، تا واپسين روزهاى زندگى ، حتى زمانى كه خود پدر يا مادرى\r\nشده و فرزندان و حتى نوادگانى دارد ، باز وقتى اين جمله در جانش و يادش تكرار\r\nمىشود ، اشك شوق در چشمانش حلقه مى زند و قلبش گرم و سرشار از مهر مى گردد . . .\r\nچه جاى انسان ، كه حتى حيوانات و جانوران نيز از عشق مادر سرشارند . از شير ژيان\r\n","description":"","footnote":"","page_name":" 397 ","page_number":117},
  {"content":"\r\nو پلنگ غران و ببر درنده ، تا كبوترهاى سپيد بال ، از مارهاى زهرآلود تا زنبورهاى\r\nشهد آفرين ، همه و همه در پرتو مهر مادر زندگى و رشد مى كنند و وجودشان لبريز از\r\nمهر و عشق مادر است . . .\r\nآرى ، عشق و علاقه به مادر و پدر ، نه آموختنى است و نه آموزاندنى ، بلكه امرى است\r\nقلبى و فطرى ، كه از آغاز تولد دست تواناى آفريدگار جهان ، در عمق جهان و نهاد\r\nفرزندان به وديعت نهاده است . هر فرزندى پدر و مادر خود را دوست مى دارد و با محبت\r\nو علاقه به آنان و در پرتو مهر و الفت پايان ناپذير نسبت به آنان ، رشد و نما مىكند . اما\r\nعلاقه و محبت در ميان برخى از پدر و مادرها با فرزندانشان ، از اين حد طبيعى و فطرى\r\nنيز در مى گذرد و جنبهء استثنائى و فوق العاده پيدا مىكند .\r\nدر اين گونه موارد ، عشق و علاقه در ميان فرزند و پدر و مادرش به مرحله اى بالاتر از\r\nعشق و شيفتگى مى رسد و جنبهء تقديس و تعظيم و تكريمى پيدا مىكند كه پس از\r\nخدا و انبياء و اولياء خدا ، هيچكس ديگر شايستهء آن نيست . جنبهء تقديس و تكريمى كه\r\nمى گويد اگر خدا بهشت را آفريد و پيامبر و امامان راههاى رسيدن به بهشت را نشان\r\nدادند ، مادران نيز بر فراز بهشت ايستاده اند و كليد درهاى آن را در دست خود دارند . . .\r\nآرى ، آنجا كه عشق و علاقهء فرزند نسبت به مادر و پدر جنبهء استثنائى و فوق العاده\r\nپيدا مىكند ، آنجا كه اين علاقه از امتياز و ويژگى شگرفى برخوردار مىشود ، ديگر زبان\r\nاز گفتن ووصف كردن عظمت آن ناتوان مى گردد . . .\r\nو علاقه و محبت فوق العاده ، و ارتباط قلبى و معنوى بين فرزندان معصوم فاطمه\r\nزهرا ( عليه السلام ) با مادر بزرگوار و مقدس شان را بايد از اين نوع عشق و علاقهء ويژه و ممتاز شمرد\r\nو در بالاترين قله‌هاى اين قبيل عشق و الفت ها و مهر و محبت ها قرار داد . . .\r\nاكنون در اين بخش كوتاه ، پاى صحبت دلنواز فرزندان فاطمه ( عليه السلام ) مىنشينيم ، كه به\r\nياد مادر بزرگوارشان ، و در راه تجليل و تعظيم مقام شامخ او ، خاطره‌هاى شيرين و\r\nآموزنده و سازنده‌اى دارند كه از هر نظر قابل توجه و دقت و مايهء آموزش و عبرت است . . .\r\nدر اينجا بايد به ياد داشته باشيم كه اصولا فاطمه زهرا ( عليه السلام ) بانوى قهرمان و رزمندهء\r\nپرتوان و خستگى ناپذير اسلام ، بر اثر عظمت روحى و مقام شامخ عصمت و طهارت ، كه\r\nوجود او را \" كوثر \" و خير كثير قرار داده است ، از يك جاذبيت خاص روحى و معنوى\r\n","description":"","footnote":"","page_name":" 398 ","page_number":118},
  {"content":"\r\nبرخوردار است . به گونه اى كه نه تنها فرزندان پاك و معصومش ، بلكه افكار و عواطف\r\nديگران و حتى اجانب و بيگانگان را نيز به خود جلب كرده است .\r\nالبته ناگفته پيداست كه در اين ميان ، فرزندان فاطمه ( عليه السلام ) نسبت به مادر مقدس\r\nو بزگروارشان ، از عشق و سوز ويژه و اخلاص قلبى خاصى برخوردار هستند ، و در اين\r\nزمينه ، سخنان و گفتارهايى دارند كه با ياد پرشكوه آن مادر عزيز بر زبان پاك شان جارى\r\nشده است و اكنون بازگويى آنها ، مىتواند تا حدودى - هر چند اندك ، ولى پر بركت\r\nو آموزنده - پرده از عظمت شخصيت زهرا ( عليه السلام ) بردار و ما را با ابعاد و جوانب شخصيت\r\nممتاز آن بانوى قهرمان ، بيشتر آشنا سازد .\r\nلازم به ذكر اين نكته است كه : در اين بخش ، هدف ما از فرزندان زهرا ، تعرض به آن\r\nدسته از خلفاء و زمامداران و حكومت ورزان مناطق اسلامى نيست ، كه از نام پاك زهراء\r\nاستفاده كرده و به كشور گشايى و توسعهء قلمرو حكومت‌هاى خويش پرداخته و احيانا\r\nخونريزىهاى بى مورد و سوء استفاده‌هاى ناروا نيز كرده اند . و يا في المثل به نام\r\n\" فاطمه \" ، سلسله حكومت‌هاى \" فاطميون \" و غيره را تشكيل داده اند ، و دانشكده‌ها\r\nو مجامع \" الزهراء \" و \" الأزهر \" را به ياد و نام او تأسيس و نامگذارى كرده اند . بلكه هدف ما ،\r\nآن فرزندان جسمى و روحى فاطمه ( عليه السلام ) و پيشوايان معصوم و امامان راستين هستند كه\r\nمنطقه حكومت آنان مرزها و حدود سياسى و جغرافيايى ندارد ، بلكه در هر نقطهء دنيا ، بر\r\nدلها و قلوب و عواطف مؤمنان خالص و انسانهاى آگاه و پاكدل ، حكومت ابدى دارند .\r\nهدف ما آن فرزندان فاطمه ( عليه السلام ) هستند كه همواره در زندگى پر ثمر خود سعى داشتند\r\n- و در اين سعى نيز موفق بودند - كه گام بر جاى پاى مادر عزيز بگذارند و روش او را الگو و\r\nسرمشق زندگى خويش قرار دهند و هميشه هم قرار داده اند ، و از اين لحاظ ، خود نيز\r\nسرمشق و الگوى ميليونها انسان مؤمن در طول زمانها بوده اند و تا ابد نيز خواهند بود . . .\r\nبلى ، اين فرزندان بزرگوار و گرامى فاطمه ( عليه السلام ) بودند كه هميشه در فرصت ها و\r\nمناسبات‌هاى گوناگون ، زبان به تعظيم و تقديس ووصف عظمت مادر عزيز گشوده اند ، و\r\nعلاقهء شديد و احترام قلبى عميق خود را نسبت به ساحت ارجمند مادرشان ابراز و بيان\r\nداشته اند ، و مهر و علاقهء او را همواره بر تمامى شئون زندگى خويش پرتو\r\nافكن ساخته اند .\r\n","description":"","footnote":"","page_name":" 399 ","page_number":119},
  {"content":"\r\n\r\nآن فرزندان ارجمند ، هميشه به ياد پرشكوه مادر ، و در مسير تجديد خاطره ها و\r\nآموزش‌هاى زندگى رنج آلود و آموزندهء مادر عزيزشان بوده اند و در اين زمينه كلمات و\r\nبيانات گهربار و روشنگر فراوانى دارند كه در كتب و مدارك و مآخذ معتبر ، ضبط و ثبت\r\nگشته و به سينهء تاريخ سپرده شده است .\r\nاكنون بى مناسبت نيست كه در راه تداوم و پى گيرى اين علاقه ها ، آنچه در توان\r\nداريم ، از لابلاى تواريخ و احاديث و مقاتل فرا دست آوريم و همچون در دانه‌هاى\r\nدرخشان و مرواريدهاى تابان ، به پويندگان راه زهراى اطهر هديه سازيم . . .\r\nامام حسن مجتبى ( عليه السلام ) و ياد مادر\r\nحضرت امام حسن ( عليه السلام ) دومين امام و پيشواى معصوم شيعيان و نخستين فرزند او علاقه\r\nو محبت شورانگيز و عشق وافرى نسبت به مادر عزيزش فاطمه زهرا داشت . اين علاقه و\r\nمحبت و ابعاد و نشانه‌هاى آن را ، در موارد متعددى از زندگى آن حضرت مى توان نشان\r\nداد ، كه مهم ترين آنها اسناد و مكاتباتى است كه در ميان وى با معاويه يا استانداران و\r\nعمال و كارگزاران حكومتى او رد و بدل شده است .\r\nدر اين اسناد و نامه‌ها ، از زبان و قلم امام حسن ( عليه السلام ) بارها به وجود مادرى مانند\r\nزهراى اطهر استناد و افتخار شده ، و امام معصوم ، وجود مبارك چنان مادر مقدسى را ،\r\nدليل حقانيت راه و مرام خويش شمرده و درستى و استوارى آن را اثبات نموده است .\r\nمرحوم سيد محسن جبل عاملى ، در \" اعيان الشيعه \" به برخى از اين نامه ها اشاره\r\nكرده است .\r\nامام در يكى از اين نامه ها به صورت فشرده و مختصر به \" زياد بن ابيه \" ، فرماندار\r\nغاصب معاويهء غاصب مىنويسد : \" از حسن ، فرزند فاطمه ، به زياد فرزند سميه ! بدان كه\r\nرسول خدا ( صلى الله عليه وآله ) فرمودند : فرزند متعلق به فراش و رختخواب پاك زناشويى است و نصيب\r\nزناكار ( بجاى فرزند ) سنگ است ! والسلام \" .\r\nاين نامه از يك حقيقت تاريخى پرده برمىدارد و براى پژوهندگان حقيقت ، به ويژه\r\nمورخين حقيقت جو ، سندى محكم ومسلم است . و آن اينكه مسألهء روابط نامشروع\r\nسميه ، زن عبيدالله را افشاء مى سازد كه با ابوسفيان ، آن منافق دغل باز و حيله باز ،\r\nروابط زشت و نادرستى داشته است .\r\n","description":"","footnote":"","page_name":" 400 ","page_number":120},
  {"content":"\r\n\r\nنامهء مزبور ، پس از اهانت ها و جسارت ها و گستاخىهاى بيشرمانه ، و هرزه داريىها\r\nو ياوه‌گويىهاى مكررى كه از سوى \" زياد \" نسبت به ساحت مقدس و شامخ امام\r\nحسن ( عليه السلام ) روا داشته شده بود ، نگاشته شده و حقيقت ذات و نهاد آن هرزه گوى هتاك را\r\nفاش ساخته و به تاريخ سپرده است .\r\nعلاوه بر اين اسناد و مكاتبات ، امام حسن ( عليه السلام ) بارها در مقام محاجه با معاويه ، به\r\nاصالت نسب و پاكى گوهر ، و طهارت و قداست مادر بزرگوار خويش استناد كرده است . و\r\nاين امر حاكى از عمق نفوذ عظمت مادر ، و تأثير عميق مقام شامخ آن وجود گرامى ، در\r\nقلب و روح فرزند دلبندش امام حسن مجتبى ( عليه السلام ) است . دامنهء اين نفوذ و تأثير تا بدانجا\r\nگسترده بود كه امام بزرگوار ، نه تنها در تمام طول زندگى پاك و پر ثمرش ، همواره به ياد\r\nمادر بود و از بزرگى ها و قداست و عصمت او ياد مى كرد و حقايق ارزنده اى را در اين باب\r\nدر اختيار عاشقان اهل بيت قرار مى داد ، بلكه حتى به هنگام شهادت و در آخرين\r\nلحظات زندگى نيز ياد و نام مادر و بازگويى خاطرات و محبت‌هاى او بر لب‌هايش\r\nجارى بود . . .\r\nامام حسين ( عليه السلام ) و ياد مادر عزيز\r\nحضرت سيد الشهداء ( عليه السلام ) سرور آزادگان و قافله سالار كاروان جاويد شهداء حق و\r\nحقيقت ، دومين فرزند او نيز ، همچون برادر بزرگوارش قلبى مالامال از عشق و مهر مادر\r\nداشت . علاقهء وافر و محبت بيكران آن حضرت ، نسبت به ساحت قدس مادر بزرگوارش ،\r\nيكى از شورانگيزترين فصل‌هاى كتاب عشق مادر و فرزندى است .\r\nخود آن حضرت ، بارها و بارها ، اين عشق و علاقه بيكران و اين پيوند قلبى و اخلاص\r\nشايان را ، در طى سخنان گهربار و پيام‌ها و اتمام حجت‌هاى شورانگيز و تاريخى و\r\nتاريخ ساز خويش بيان داشته و در اين مورد ، فصلى درخشان در تاريخ اسلام براى\r\nشيفتگان حقايق و معارف اسلامى به جاى نهاده است .\r\nيكى از بهترين نمونه ها و نشانه‌هاى اين علاقهء عميق امام حسين ( عليه السلام ) نسبت به مادر\r\nگرامى اش ، تجديد خاطره و تجليل نام و ياد آن مادر يگانه در جريان انتخاب نام براى\r\nفرزندان دخترى اش جلوه گر مىشود . زيرا مى بينيم كه آن حضرت ، چند تن از دختران\r\nخويش را ، به ياد مادر عزيزش ، \" فاطمه \" نامگذارى كرده است كه با صفت‌هايى چون\r\n","description":"","footnote":"","page_name":" 401 ","page_number":121},
  {"content":"\r\nكبرى و صغرى تشخيص داده مى شدند . اين امر ، خود حاكى از علاقهء مفرط و شدت مهر\r\nو محبت او امام حسين ( عليه السلام ) نسبت به مادر عزيزش بوده است .\r\nشدت عشق و علاقهء سبطين پيامبر ( صلى الله عليه وآله ) ، امام حسن و امام حسين ( عليه السلام ) نسبت به مادر\r\nمقدس شان ، به راستى كه از حد توصيف بيرون است . وجود آن مادر بزرگوار ، براى آنان\r\nهمه چيز بود ، و در پرتو مهر او شادى ها عميق تر و گسترده تر ، و غم‌ها واندوه ها كم\r\nرنگ تر و قابل تحمل تر مى شدند . چنان كه غم سنگين رحلت جد بزرگوارشان ، رسول\r\nحق و رحمت را ، هر چند كه بسيار عميق و دلشكن و طاقت فرسا بود ، باز هم در سايهء\r\nوجود چنان مادر بى همتايى ، كمتر احساس مى كردند و تاب و توان تحمل چنان غمى\r\nرا در كنار مادر خود به دست مى آوردند . زيرا آن دو فرزند دلبند ، در هر حادثه و\r\nپيشامدى ، بيشتر به دامن مهر مادر پناه برده ، و بيشتر با او انس و الفت گرفته و دل خوش\r\nگشته بودند ، و پيوند معنوى و قلبى شان هر روز محكم تر و ناگسستنى تر شده بود . . . تا\r\nوقتى كه آن حادثهء لرزاننده و دلسوز پيش آمد . . .\r\nآرى ، شدت انس و علاقه و اخلاص آنان نسبت به مادر ، در آن روز تلخ و سياه ، در آن\r\nروز بغض و اشك ، در روز غم آلود از دست دادن مادر عزيز ، به اوج خود رسيد ، هنگامى كه\r\nحالت احتضار مادر را احساس كردند ، با وجود آنهمه صبر و بردبارى و آن همه متانت و\r\nشكيبايى ، باز نتوانستند آرام بگيرند و در آرامش بمانند . باز نتوانستند از بى تابى\r\nخوددارى كنند و خود را روى پيكر عطرآگين و در حال احتضار مادر بيفكنند و با سخنان\r\nگرم و پر شور ، با گفتار مهرآميز و با صداى بغض آلود ، مورد خطاب قرارش ندهند و شور و\r\nبى تابى واندوه و درد دل و سوز درون خود را بيان نكنند . . .\r\nدر آن لحظات تلخ و غم آلود ، تنها كوشش و فعاليت \" اسماء \" دختر عميس بود كه\r\nتوانست آنان را از مادر جدا كند و به سراغ پدر گرامى شان على ( عليه السلام ) گسيل دارد ، كه\r\nتفصيل آن در كتاب‌هاى مقتل به صورتى مؤثر و پرسوز آمده است . ( 1 )\r\nو از آن پس بود كه همواره نام و ياد فاطمه زهرا ( عليه السلام ) بر زبان حسنين ( عليه السلام ) جارى و در\r\nدلهايشان پايدار بود . . .\r\n\r\n","description":"","footnote":" 1 . علامه مجلسى ، جلاء العيون ، ج 1 ، ص 219 ، كشف الغمه اربلى ، و ديگران . ","page_name":" 402 ","page_number":122},
  {"content":"\r\n\r\nيكى از پرشورترين يادآورىهاى امام حسين ( عليه السلام ) از مادر عزيزش ، در لحظهء بسيار\r\nحساس و سرنوشت ساز ايام حركت به سوى كربلا است . در آن هنگام كه لحظات\r\nمى رفتند تا عظيم ترين حادثه تاريخ خونبار اسلام را در تداوم توقف ناپذير خويش ثبت\r\nكنند ، امام حسين ( عليه السلام ) با شكيبايى و متانتى كه از چنان بزرگمرد جاودانه اى سزاوار و\r\nشايسته است ، با تعبيرى بسيار زيبا و باشكوه از مادر عزيز ياد مىكند و با زيباترين و\r\nشايسته ترين كلمات ، طهارت و عصمت و عظمت مادر خويش را بيان مى دارد . آنجا كه\r\nمى فرمايد : \" إلا ان الدعي ابن الدعي قد ركزني بين اثنين ، بين الذلة والسلة ، هيهات\r\nمني الذلة يأبى الله ذلك لناورسوله والمؤمنون وحجور طابت وطهرت \" . ( 1 )\r\n( عبيدالله بن زياد ، مرا بين دو امر ، مخير ساخته است ( كه يكى از آن دو را انتخاب\r\nكنيم ) يا تن به شمشير دهم و كشته شوم ، يا ذلت و زبونى را اختيار كنم و با او بيعت نمايم .\r\nولى هرگز دامن ما به ذلت آلوده نخواهد شد . زيرا دامن‌هاى پاكى كه مرا تربيت كرده ،\r\nهمواره از پذيرش ذلت اباء و اجتناب دارد . من در دامن صديقهء اطهر بار آمده ام ، و از\r\nپستان فضيلت و شرف شير نوشيده ام ، خانهء كوچك ما ، كانون فضيلت و شخصيت بوده و\r\nهرگز زبونى و خوارى به آن راه پيدا نكرده است . من در دامن‌هايى تربيت شده ام كه\r\nعمرى با آزادگى و عزت و سربلندى زندگى كرده اند . آنان هرگز رضايت نمى دهند كه من\r\nزير بار ذلت و پستى ، و قبول بيعت از فردى فرومايه همچون يزيد بروم . . . ) .\r\nآرى ، حتى در آن بحبوحهء مرگ و زندگى ، در لحظاتى كه امام مى دانست تا لحظات\r\nتاريخى شهادت سرخ خويش و ياران و عزيزان خانواده اش فاصلهء چندانى ندارد ، باز به\r\nياد مادر عزيز بود و افتخار مى كرد كه در چنان دامن پاكى تربيت يافته است . . .\r\nامام سجاد ( عليه السلام ) و ياد مادر\r\nامام زين العابدين و فخر الساجدين ( عليه السلام ) كه مادر بزرگوارش را از نزديك نديده اما پرتو\r\nوجود او را در تمام ابعاد زندگى خاندان جليلش به عيان دريافته و احساس كرده بود ، و\r\nمى دانست كه خود نيز از فروغ تربيت و شخصيت و قداست مادر عزيز بهره ها برده و\r\nنورها گرفته است ، علاقه شديد و پرشورى در مورد شناخت هرچه بهتر و دقيق تر و\r\n\r\n","description":"","footnote":" 1 . محدث قمى ، نفس المهموم ، ص 149 . ","page_name":" 403 ","page_number":123},
  {"content":"\r\nوسيع تر مادرش زهرا ( عليه السلام ) داشت . همواره در جستجوى آن بود كه دقايق و جزئيات\r\nبيشترى از زندگى مادر محبوبش را بداند تا آن را به عنوان بهترين نمونه و الگو براى\r\nبانوان و دوشيزگان مسلمان معرفى كند ، و روش زندگى و تربيت آن بانوى بى مانند را\r\nسرلوحهء مكتب تربيتى زن در جامعهء اسلامى قرار دهد ، و همگان را به آموزش و انجام\r\nآن روش‌هاى و الا تشويق و ترغيب نمايد .\r\nاز اين رو همواره در پى كشف اين دقايق ، به سراغ كسانى مى رفت كه مادرش زهراى\r\nاطهر ( عليه السلام ) را از نزديك ديده ، و با اخبار و گزارش‌هاى زندگى پر ثمرش انس گرفته و بر\r\nجزئيات آن واقف بودند .\r\nامام سجاد ( عليه السلام ) روزى پاى صحبت اسماء دختر عميس ، كه مدتى خدمتگزار خاندان\r\nرسالت بود و سعادت ديدار و همنشينى زهراى اطهر ( عليه السلام ) نصيبش شده بود ، نشست . در\r\nآن روز ، آن بانوى مؤمنه با شور و اشتياقى وافر ، داستانى را اين چنين توصيف كرد :\r\n\" روزى خدمت مادر بزرگ شما زهرا ( عليه السلام ) نشسته بودم كه رسول خدا ( صلى الله عليه وآله ) از در در آمد و\r\nوارد منزل شد . زهرا ( عليه السلام ) مادر گرامى شما ، گردن بندى از طلا بر سينه داشت كه على ( عليه السلام )\r\nآن را به تازگى از راه درآمد شخصى خويش براى همسرش خريدارى كرده و به آن سرور\r\nبانوان عالم هديه كردند .\r\n\" پيامبر اسلام ( صلى الله عليه وآله ) ، با توجه به شرايط زندگى آن روز ، كه قدرت مسلمين رو به افزايش\r\nو زندگى شان رو به وسعت و راحت بود و دوران سختى ها و مرارت ها به پايان مى رسيد ،\r\nاز مشاهده ء آن گردن بند بر سينهء دختر گرامى خويش خوشحال شدند . ولى با اين حال ،\r\nبازهم دختر خود را مورد خطاب قرار داده و فرمودند :\r\nدخترم ، مبادا گفتارها و شعارهاى مردم كه با لحنى تجليل آميز مى گويند \" فاطمه\r\nدختر رسول الله است \" ، تو را مغرور سازد و تحت تأثير اين غرور واقع شوى و پوشش\r\nستمگران و طاغوت ها و جباران را بر تن كنى ! . . .\r\n\" رسول خدا ( صلى الله عليه وآله ) همين يك جمله را فرمودند و لحظاتى بعد ، خانه را ترك گفتند و\r\nبيرون رفتند . به محض خروج ايشان ، فاطمه زهرا ( عليه السلام ) فورا گردن بند را بيرون آورد و از\r\nخود دور ساخت و ديگر هرگز آن را به كار نبرد . بلكه خيلى زود آن گردن بند را فروخت\r\nو با پول آن غلامى را از صاحبش خريد و در راه خدا آزادش كرد . اين خبر به گوش رسول\r\n","description":"","footnote":"","page_name":" 404 ","page_number":124},
  {"content":"\r\n\r\n\r\nخدا ( صلى الله عليه وآله ) رسيد و باعث خرسندى فراوان حضرتش گرديد . چنان كه دخترش را بسيار دعا\r\nكرد و از اين عمل خير ، ابراز رضايت فراوان فرمود و حتى با الفاظى همچون \" چنين\r\nدخترى را قربان بروم \" از دختر عزيز خويش ذكر خير فرمود . ( 1 )\r\nامام باقر ( عليه السلام ) و ياد مادر\r\nاز عشق و علاقهء پنجمين پيشواى معصوم شيعيان ، امام باقر ( عليه السلام ) نسبت به مادر عزيز و\r\nبزرگوارش ، داستانها و اخبار و روايات بسيار نقل شده ، كه در آنها تجليل آن حضرت از\r\nمادر محبوب ، و تجديد خاطره و بيان فضائل و مكارم والاى فاطمه زهرا ( عليه السلام ) همواره تكرار\r\nو تأكيد شده است .\r\nدر بيان شدت اين علاقه ، ذكر يك نمونه را ، به عنوان مشتى از خروار و ذره‌اى از\r\nبسيار ، كافى مى دانيم :\r\nدر حديث آمده است كه امام باقر ( عليه السلام ) هرگاه كه گرفتار تب شديد مى گرديد و در بستر\r\nبيمارى مى افتاد ، آب خنك طلب مى كرد . وقتى آب به دستش مى رسيد و جرعه‌اى\r\nچند از آن مى نوشيد ، لحظه اى از نوشيدن باز مى ماند و سپس با صداى بسيار بلند ، به\r\nحدى كه در بيرون خانه نيز شنيده شود ، از ته دل مادرش زهرا ( عليه السلام ) را صدا مى كرد و\r\nمى فرمود : مادرم ، فاطمه ، اى دختر رسول الله ( صلى الله عليه وآله ) !\r\nو بدين گونه در آن لحظات سوز تب ، نوعى تشفى دل و مرهم غم و تسكين خاطر\r\nمى جست ، و جان و روح خود را با نام زيباى محبوب و معشوق و مادر عزيز خود ،\r\nعطرآگين مى ساخت . ( 2 )\r\nامام صادق ( عليه السلام ) و ياد مادر\r\nامام صادق ( عليه السلام ) پيشوا و رئيس مذهب ، و آغازگر و پايه گذار مكتب و فقه پربار جعفرى ،\r\nگفته ها و نوشته ها و نظرات و بيانات عميق و فراوانى در مورد مادر عزيزش زهراى\r\nاطهر ( عليه السلام ) دارد ، كه هر يك بيانگر اخلاص و اعتقاد آن حضرت نسبت به مادر خود ، و\r\nسرشار از هدايت و ارشاد براى مسلمين به ويژه بانوان مسلمان است . از ميان همهء آن\r\n\r\n","description":"","footnote":" 1 . جلاء العيون ، ج 1 ، ص 135 ، به نقل از صحيفهء الرضا .\r\n2 . محدث قمى ، سفينة البحار ، ج 2 ، ص 374 . ","page_name":" 405 ","page_number":125},
  {"content":"\r\n\r\nگفته ها و بيانات پر بار ، تنها به ذكر دو مورد ، آن هم به عنوان نمونه و براى تبرك وتيمن ،\r\nاكتفا مى كنيم : در احاديث معتبر از طريق عامه و خاصه ، وارد شده است كه امام\r\nصادق ( عليه السلام ) در تفسير آيهء شريفهء \" مرج البحرين يلتقيان \" ( 1 ) فرمودند : منظور از آن دو دريا ،\r\nجدم على ( عليه السلام ) و مادرم فاطمه ( عليه السلام ) هستند ، كه دو درياى عميق و ژرف اند ، كه هرگز به\r\nديگرى ستم و تعدى روا نمى دارند . و منظور از \" بينهما برزخ لا يبغيان \" ( دنبالهء آيهء\r\nشريفه ) آن است كه در ميان آن دو دريا ، واسطهء العقدى وجود دارد كه آن هم وجود\r\nمبارك و مقدس رسول الله ( صلى الله عليه وآله ) است . و مراد از \" يخرج منهما اللؤلؤ والمرجان \" ( دنبالهء\r\nهمان آيه ) كه مىگويد لؤلؤ و مرجان از آن دو دريا بيرون مى آيد ، حسن و حسين ( عليه السلام )\r\nهستند كه هر دو ، لؤلؤ و مرجان امت راستين اسلام به شمار مى روند و از آن دو درياى\r\nژرف و عميق حاصل آمده و جهان اسلام را پر تلألؤ كرده اند \" . ( 2 )\r\nدر حديث ديگرى كه در كتاب پر ارج و گران سنگ \" وسايل الشيعه \" مندرج و مضبوط\r\nاست ، از \" سكونى \" نقل شده است كه مى گويد :\r\n\" به محضر امام صادق ( عليه السلام ) با حالت غم واندوه وارد شدم . امام با مشاهده ء حالت من\r\nفرمودند : علت حزن و اندوهت چيست و چرا چنين گرفته و غمناك هستى ؟\r\nعرض كردم : آخر دخترى نصيبم شده است .\r\nامام فرمود : برايش چه نامى انتخاب كردى ؟\r\nعرض كردم : فاطمه .\r\nآنگاه امام آه عميقى از ته دل كشيد و سه بار اين نام را به ياد مادرش تكرار نمود و\r\nسپس به من فرمود : پس حال كه چنين نامى بر دخترت نهاده اى ، مبادا هرگز او را مورد\r\nشتم و سب و ضرب قرار دهى . نام او نامى عزيز و محترم است ، تو نيز همواره احترام\r\nنامش را داشته باش \" . ( 3 )\r\nامام موسى بن جعفر ( عليه السلام ) و ياد مادر\r\nامام موسى بن جعفر ( عليه السلام ) هفتمين اختر تابناك آسمان ولايت و امامت ، و قهرمان مبارزه و\r\n\r\n","description":"","footnote":" 1 . سوره الرحمن ، آيه 19 .\r\n2 . علامه مجلسى ، جلاء العيون ، ج 1 ، ص 141 .\r\n3 . وسايل الشيعه ، ج 7 ، ص 73 . ","page_name":" 406 ","page_number":126},
  {"content":"\r\nمقاومت و متحمل عمرى زندان و شكنجه و ايذاء در راه آئين و مذهب حق و حقيقت ،\r\nنسبت به مادرش زهرا ( عليه السلام ) علاقه اى پرشور و عاشقانه ، و ارادتى شديد و خالصانه داشت .\r\nامام معصوم ( عليه السلام ) همواره از مادر محبوبش ، و فداكاريها و مبارزات و ايثارگريها\r\nو مظلوميت او ياد مى كرد ، و به ويژه مسألهء فدك - كه در مورد آن يكى از سياه ترين\r\nصفحات تاريخ صدر اسلام توسط غاصبين حقوق اهل بيت به وجود آمد - هميشه مورد\r\nنظر و طرف توجه امام بود ، كه با يادآورى و تشريح و تحليل ابعاد آن ، حقايق مسلمى را\r\nدر باره ء حقانيت خاندان رسالت فاش و بيان مى فرمود .\r\nداستانى كه ذيلا نقل مىشود ، گوشه اى از علاقهء شديد و ارتباط قلبى و معنوى امام\r\nرا با مادر محبوبش نشان مىدهد ، و همچنين آشكار مى سازد كه حقوق پايمال شده ء\r\nزهراى اطهر ( عليه السلام ) همواره مورد نظر و توجه فرزندان گرامى اش قرار داشته ، و آن بزرگواران\r\nپيوسته در صدد باز پس گرفتن استيفاء حقوق مادر محبوب خويش بوده اند .\r\nمقدمة بايد بگوئيم كه : مهدى عباسى خليفهء جائر و ظالم زمان امامت موسى بن\r\nجعفر ( عليه السلام ) در اوايل حكومت غاصبانهء خويش ، برخورد شديدى با امام معصوم ( عليه السلام ) نداشت .\r\nتنها يك بار در مدينه ملاقاتى با امام داشت كه طى آن ، از محضر امام در مورد تحريم\r\nخمر و مسكرات كه معمولا در دربار خلفاى عباسى مصرف مى شد - سؤالى مطرح\r\nساخت . در آن ديدار ، خليفهء نابكار ، چنان پاسخ عميق و دقيق و عالمانه و قانع كننده اى\r\nاز امام دريافت داشت كه با وجود قلب سياه و انديشهء تباه خود ، بازهم نتوانست اعجاب و\r\nشگفتى خود را مخفى نگه دارد ، و علم وافر و عميق و دانش عظيم و دقيق امام را مورد\r\nتأييد و تصديق قرار ندهد .\r\nبار دوم ، ملاقات مهدى عباسى و امام معصوم ( عليه السلام ) ، هنگامى صورت گرفت كه ظاهرا\r\nمهدى در صدد رد مظالم پدرش منصور بر آمده بود . يعنى ظاهرا مى خواست اموالى را\r\nكه توسط منصور ، از امام صادق ( عليه السلام ) ضبط و تصرف شده بود ، به فرزند بزرگوارش امام\r\nموسى بن جعفر ( عليه السلام ) برگرداند . لذا در آن ملاقات از امام پرسيد : حدود فدكى كه از\r\nمادرتان فاطمه غصب شده چقدر و چگونه است و حد و مرز آن چيست ؟ حدود آن را\r\nبرايم مشخص كنيد تا به شما بازش گردانم .\r\nامام در پاسخ مهدى ، حد و مرزى را براى فدك تعيين كرد كه درست با وسعت\r\n","description":"","footnote":"","page_name":" 407 ","page_number":127},
  {"content":"\r\n\r\nامپراطورى اسلام در عهد خلافت مهدى مطابقت مى كرد . به اين ترتيب كه امام فرمود :\r\nپس تو مى خواهى حد و مرز فدك را بدانى ؟ گوش كن تا برايت بگويم . . .\r\nيك سمت آن كوه احد ،\r\nسمت ديگرش ، عريش مصر ،\r\nمرز سوم آن ، درياى احمر ،\r\nو مرز چهارمش ، دومة الجندل بود . . .\r\nمهدى در پى بيانات امام ، با تغير و پريشانى گفت : آيا همهء اينها كه گفتى حدود\r\nفدك است ؟\r\nامام فرمود : آرى ، همهء اين سرزمين ها از مناطقى است كه با لشكركشى و جنگ باز\r\nستانده نشده است .\r\nمهدى از آن روز كينه و دشمنى امام را بر دل گرفت و در صدد نابودى آن حضرت\r\nبرآمد ، زيرا خطر را بالاى سر خود احساس كرد . او در آن روز متوجه شد كه هدف امام ،\r\nفقط بيان حدود فدك خالى و باز پس گرفتن آن نيست ، بلكه مراد و منظور اصلى\r\nبازستاندن حكومت و خلافت است كه به زور و عنف از خاندان رسالت گرفته شده و\r\nچيزى جز غصب حقوق اهل بيت نبوده است . او فهميد كه هنوز فرزندان على ( عليه السلام ) و\r\nزهراء ( عليه السلام ) ، حق خود را فراموش نكرده اند و با تمام قوا در صدد استيفاء آن هستند ، لذا\r\nتنها فدك را نمى خواهند ، بلكه مى خواهند حكومت ظلم و جور و فساد را از بيخ\r\nو بن براندازند .\r\nآنگاه مهدى در پاسخ امام گفت : اينها كه گفتى خيلى زياد است \" . ( 1 )\r\nو البته چنان كه معلوم است ، هرگز حقوق اهل بيت عصمت و طهارت را باز پس نداد ،\r\nسهل است ، كه از آن پس با تمام قوا در صدد ايذاء و آزار و نابودى امام برآمد و اين هدف\r\nشوم را تا سرحد شهادت امام برزگوار نيز دنبال كرد .\r\nامام رضا ( عليه السلام ) و مادرش زهراء\r\nامام رضا ، ثامن الائمه ( عليه السلام ) نيز همچون ديگر فرزندان زهراى اطهر ( عليه السلام ) و سلالهء پاك\r\n\r\n","description":"","footnote":" 1 . كافى ، ج 1 ، سيرة الائمة ص 123 . ","page_name":" 408 ","page_number":128},
  {"content":"\r\n\r\nپيامبر ( صلى الله عليه وآله ) ، علاقهء شورانگيز و احترام خاص و اخلاص آميزى نسبت به ساحت مقدس\r\nمادرش زهرا ( عليه السلام ) داشت . همواره و در هر فرصتى ، از آن بانوى بانوان بهشتى ، تجليل و\r\nتكريم به عمل مى آورد و با اعزاز و افتخار نام عزيزش را بر زبان جارى مى ساخت . شدت\r\nاين شور و علاقه به حدى بود كه مخالفان و بدخواهان نيز به وسعت آن پى برده بودند و\r\nسعى داشتند كه از اين راه با امام وارد مذاكره و گفتگو شوند و بدين ترتيب براى نيل به\r\nمقاصد خود ، رضايت و خشنودى امام را جلب كنند و دل امام را با خود نرم سازند .\r\nروزى امام رضا ( عليه السلام ) با فرزند دلبندش جواد الأئمه نشسته بود و مأمون عباسى نيز در\r\nمحضر آن دو بزرگوار حضور داشت . آن روز امام ( عليه السلام ) حديثى را در مدح مادرش فاطمه\r\nزهرا ( عليه السلام ) بازگو فرمود .\r\nمأمون نيز با شنيدن حديث ، به سخن آمد و گفت : پدرم رشيد از پدرش مهدى ، او هم\r\nاز منصور ، او هم از پدرش ، واو هم از جدش \" ابن عباس \" روايت كرده است كه روزى ابن\r\nعباس خطاب به معاويه گفت : آيا مى دانى كه چرا فاطمه ( عليه السلام ) ، فاطمه نامگزارى\r\nشده است ؟ معاويه گفت : نمى دانم .\r\nابن عباس گفت : بدان جهت به او فاطمه گفتند كه او و پيروانش از آتش دوزخ دور و\r\nمحفوظ نگه داشته شده اند او گفت : اين سخن را من از رسول خدا ( صلى الله عليه وآله ) شنيدم \" . ( 1 )\r\nتوضيح اين سخن نيز در حديث ديگرى از آن حضرت آمده است كه فرمود : آنان\r\nكسانى هستند كه بتوانند با ايمان و توحيد و اخلاص به ملاقات پروردگار خود بشتابند و\r\nشيعه بودن و پيروى از فاطمه ( عليه السلام ) را عملا به اثبات رسانند ، نه آن كه فقط به زبان و در\r\nظاهر خود را پيروان فاطمه بنامند .\r\nداستانى جالب و واقعى از حرم امام رضا ( عليه السلام )\r\nدوست عزيز و صديق كه از فضلا و طلاب گرامى حوزه علميه قم و مؤمنى مخلص و مورد\r\nوثوق است ، داستانى واقعى از زندگى خود را بدين شرح بازگو مى كرد :\r\nمدتها بود كه گرفتار يك مشكل عاطفى و يك بيمارى روحى و روانى شديد بودم ، و\r\nدلبستگى خاص و بيمارگونه‌اى به فردى بسته بودم كه اعتنائى به من نداشت واساسا\r\n\r\n","description":"","footnote":" 1 . فاطمة من المهد الى للحد . ","page_name":" 409 ","page_number":129},
  {"content":"\r\nتناسبى هم بين ما نبود .\r\nاين مسأله مرا به شدت رنج مى داد ، و عذاب آن زندگى ام را مختل ساخته بود . به هر\r\nدرى مى زدم و به هر وسيله اى متوسل مى شدم چاره ساز و مؤثر نمى افتاد و دردم\r\nهمچنان ادامه داشت .\r\nسرانجام روزى متوسل بر عتبه مقدسه ثامن الأئمه ( عليه السلام ) شدم و تصميم گرفتم علاج\r\nدرد و چارهء كار را توسط امام بزرگوار و معصوم از خداوند متعال مسئلت كنم .\r\nتابستان چند سال پيش بود كه با اين هدف به مشهد مقدس مشرف شدم و از حسن\r\nتصادف ، لحظه اى كه وارد صحن بزرگ امام رضا ( عليه السلام ) مى شدم ، با چهره ء نورانى و جذاب\r\nعارف سالك و عالم ربانى حضرت استاد علامه طباطبائى ( رحمه الله ) صاحب تفسير گرانقدر\r\nالميزان روبرو شدم كه عازم زيارت حرم امام بود .\r\nاين برخورد را تلقى به خير كردم و به حضور آن پير فرزانه شتافتم . سلام عرض كردم\r\nو دامنش را گرفته ، از او طرز دعا و آداب مسئلت را در خواست نمودم . از شدت ناراحتى\r\nروحى و آشفتگى روانى جلوى حركت آن بزرگمرد را گرفتم و عرض كردم : استاد بزرگوار ،\r\nتقاضا دارم دعا به من بياموزيد كه بر اثر آن ، از اين حرم كه محل قبولى و پذيرش\r\nدعاهاست دست خالى برنگردم و حاجتم را از خداوند منان دريافت دارم ، و اگر نه شما را\r\nترك نخواهم كرد .\r\nاستاد عارف با آن روح ژرف بين و حقيقت نگر خويش نگاهى به چهره و حالت من\r\nافكند و راز روح آشفته ام را دريافت . دردم را به خوبى تشخيص داد و علاج آن را به\r\nزيبايى معرفى كرد . در جوابم جمله اى فرمود كه از شنيدنش سراسر وجودم را رعشه و\r\nلرزه فرا گرفت . دعايى كه به من آموخت چنين بود : فرزند ، وقتى وارد حرم مطهر\r\nمى شوى و به فيض زيارت امام رضا ( عليه السلام ) نائل مى گردى ، يكى از مؤثرترين و پرشورترين\r\nدعاها اين است كه حضرت را به مادرش زهرا ( عليه السلام ) قسم بدهى كه حاجت تو را از خداوند\r\nمتعال بخواهد . چون حضرت به مادرش زهرا ، علاقه فراوان و ارادات خاص و پرشورى\r\nدارد ، و سوگند دادن به مادر محبوبش ، سخت مؤثر خواهد افتاد .\r\nبعد استاد بزرگوار ادامه داد : من هم تو را كمك و يارى مى دهم و برايت دعا مى كنم تا\r\nانشاءالله دعاى دو جانبهء ما كارساز شود .\r\n","description":"","footnote":"","page_name":" 410 ","page_number":130},
  {"content":"\r\n\r\nاستاد اين را كه گفت به سوى حرم حركت كرد . من نيز با درسى كه از استاد فرا گرفته\r\nبودم وارد حرم مطهر شدم .\r\nدوست عزيز ما ادامه مى داد و بر گفتهء خود از صميم قلب عقيده داشت كه : آن روز\r\nطبق نسخهء طبيب معالج و ماهرم رفتار كردم و روش درمان او را مو به مو به اجراء\r\nگذاشتم . . . بر اثر همين عمل و با اجراى همان نسخهء واحده ، درد مزمن و چندين ساله و\r\nعذاب آورم معالجه شد ، و من با استفاده از مهر و علاقه مادر و فرزندى زهرا ( عليه السلام ) و امام\r\nرضا ( عليه السلام ) شفا و نجات يافتم و از آن زمان به بعد ، خاطره ء لذت بخش آن شفاى عاجل براى\r\nهميشه در قلب و خاطرم باقى مانده است \" .\r\nتاكنون هزاران هزار نفر ، با قلبى دردمند وارد حرم مطهر امام رضا ( عليه السلام ) شده ، و چارهء\r\nمشكل و علاج درد و حاجت زندگى خود را ، توسط آن حضرت از خداوند متعال استدعا\r\nكرده و به خواست خود نيز رسيده اند . و اكنون به جرأت مى توان گفت كه شايد بيشتر آن\r\nافراد كسانى بوده اند كه از همين روش استفاده كرده و حضرت را به مادر محبوبش\r\nسوگند داده اند .\r\nامام جواد ( عليه السلام ) و ياد مادر\r\nامام جواد ( عليه السلام ) ، فرزند برومند پدرى بزرگوار چون امام رضا ( عليه السلام ) است و در مكتب تربيتى او\r\nپرورش يافته ، و طبيعى است كه عشق و علاقه به مادر عزيز را نيز از چنان پدرى آموخته\r\nو به ارث برده باشد . آرى شور شفيقانه و مهر خالصانهء امام جواد ( عليه السلام ) نسبت به مادرش\r\nنيز ، همواره شعله‌هاى سركش داشته و ورد زبانها بوده است .\r\nدر بيان اين شور و عشق و گرماى مهر و عاطفت ، گرچه سخن بسيار گفته شده ، اما\r\nبراى نمونه كافى است به حديث كوتاهى كه صاحب سفينهء البحار نقل كرده است توجه و\r\nاكتفاء كنيم . در آن حديث آمده است :\r\n\" امام جواد هر روز ، موقع زوال روشنايى آفتاب ، به مسجد نبى اكرم ( صلى الله عليه وآله ) در مدينه\r\nمى آمد و صلوات و درود بر پيامبر اسلام مى فرستاد و مشام جان خويش را از ياد جد\r\nبرزگوارش معطر مى ساخت .\r\nسپس به سراغ خانهء مادرش فاطمه زهرا ( عليه السلام ) كه در همان نزديكى قبر پيامبر ( صلى الله عليه وآله )\r\nاست مى رفت . با سرى پرشور و قلبى پر تپش ، و در نهايت ادب و احترام ، ابتدا كفش ها را\r\n","description":"","footnote":"","page_name":" 411 ","page_number":131},
  {"content":"\r\n\r\nاز پا در مى آورد و آنگاه با جان و دلى سرشار از شور و اشتياق ، وارد آن خانهء كوچك و پر\r\nنور مى شد و در آنجا نماز و دعا مى خواند و دقايقى طولانى ، در حالت شور و جذبهء\r\nروحانى بسر مى برد .\r\nبراى درك شدت اين مهر و علاقه بايد دانست كه هرگز ديده نشد ، حتى براى يك بار ،\r\nكه امام به مسجد نبى ( صلى الله عليه وآله ) برود ولى سراغ مادرش را نگيرد ، و يا بدون راز و نياز با روح\r\nقدسى آن بزرگوار به خانهء خود برگردد .\r\nو باز براى پيگيرى و بيان گوشهء ديگرى از اين علاقه و ارادت امام نسبت به مادر\r\nعزيزش ، كافى است كه داستان ازدواج آن حضرت را در نظر گرفته ، به جوانب آن توجه\r\nكنيم : در بررسى چگونگى ازدواج امام جواد ( عليه السلام ) بيش از پيش متوجه مى شويم كه وى\r\nچه احترام و فضيلتى براى مادرش قائل بوده و چگونه برترى و والايى مادر عزيز را ، از هر\r\nجهت در نظر داشته است . مى دانيم كه امام جواد ( عليه السلام ) ، داماد خليفهء وقت مأمون عباسى\r\nشده بود . لذا در وصلت او با \" ام الفضل \" دختر خليفه ، كه از خاندانى مرفه و پر تجمل بود ،\r\nانتظار مى رفت كه هزاران درهم و دينار از طرف پدر عروس در آن محفل عروسى خرج\r\nشود ، و طبق آنگونه مراسم ، مهريه وكابين نيز به تناسب ثروت و امكانات پدر عروس ،\r\nبسيار چشمگير باشد وقوس تصاعدى طى كند و با ارقام درشت رقم زده شود .\r\nولى امام جواد ( عليه السلام ) به خاطر علاقه و احترام و فضيلت فراوانى كه براى مادرش قائل\r\nبود ، حاضر نشد مهريهء همسرش بيش از پانصد درهم - كه همان مهريهء مادرش زهرا ( عليه السلام )\r\nبود - تعيين گردد .\r\nچون او هرگز حاضر نبود مهريهء همسرش از مهريهء مادر ارجمندش زهرا ( عليه السلام ) فزونى\r\nگيرد و يك نوع برترى و فزونى تلقى گردد .\r\nامام هادى ( عليه السلام ) و ياد مادر\r\nامام هادى ( عليه السلام ) ، دهمين اختر تابان آسمان ولايت و امامت و پيشواى راستين جهان\r\nاسلام نيز علاقه و ارادت خاصى نسبت به ساحت مقدس مادرش زهرا ( عليه السلام ) داشت .\r\nامام معصوم ( عليه السلام ) ، اين علاقه و ارادت را ، بارها و بارها ضمن گفتگوها و مباحثاتى كه با\r\nملحدين وزنادقه و ديگر گروههاى مخالف مكتب اهل بيت داشته ، با زيباترين بيان و\r\nرساترين كلام اظهار كرده و همواره به وجود مادر گرامى اش و خاندان اهل بيت ( عليه السلام )\r\n","description":"","footnote":"","page_name":" 412 ","page_number":132},
  {"content":"\r\n\r\nافتخار نموده است .\r\nدر ميان دعاها و تعليمات عاليهء آن بزرگوار ، جامع تر و گوياتر از \" زيارت جامعه \" را ، كه\r\nاز تعليمات زيبا و عميق آن حضرت است پيدا نكرديم . امام معصوم ( عليه السلام ) ارادت و علاقهء\r\nخاص خويش را نسبت به مادرش زهرا ( عليه السلام ) و اهل بيت مطهر ، و خاندان پاك رسالت و\r\nمهبط نزول وحى ، در همان زيارت جامعه بارها ابراز داشته وطى همين دعاى باشكوه\r\nفرموده است :\r\n\" سلام و درود بر شما باد ، اى خاندان نبوت و رسالت .\r\nسلام و درود بر شما باد ، اى مراكز رفت و آمد فرشتگان آسمانى و اى محل نزول\r\nوحى الهى . سلام و درود بر شما باد ، اى پيشوايان ملل و عناصر نيكوكار و سياستمداران\r\nپاك و تدبير ورزان امور مردم .\r\nسلام و درود بر شما باد ، اى كليدهاى ايمان و امناء رحمان و عصاره ء پيامبران .\r\nسلام و درود بر شما باد ، اى مراكز معرفت و شناخت خدا ، و معادن حكمت الهى و\r\nرازداران اسرار بزرگ . سلام و درود بر شما باد ، اى حاملان كتاب خدا ، و اوصياء پيامبر ، و\r\nذريه نسل رسول خدا ( صلى الله عليه وآله ) ، و رحمت و بركات الهى بر شما باد \" .\r\nامام حسن عسكرى ( عليه السلام ) و ياد مادر\r\nامام حسن عسكرى ( عليه السلام ) يازدهمين پيشواى راستين جهان اسلام همواره قلبى سرشار از\r\nياد و مهر مادر داشت و در هر فرصتى عشق و علاقهء خود را نسبت به آن بزرگوار بيان\r\nمى فرمود . ابن شهر آشوب ، صاحب \" مناقب \" در كتاب خود از \" ابى هاشم \" و او از امام\r\nحسن عسكرى ( عليه السلام ) نقل مىكند \" كه روزى خطاب به حاضران فرمودند : آيا مى دانيد كه\r\nمادرم فاطمه ( عليه السلام ) چرا \" زهراء \" ( يعنى درخشنده رو ) ناميده شدند ؟\r\nحاضران عرض كردند : چه بهتر كه خودتان بفرمائيد .\r\nامام در توضيح آن نام زيبا فرمودند : چون صورت مادرم در روز همانند خورشيد ،\r\nو هنگام غروب همچون ماه و در دل شب ها چونان ستارگان آسمان بر جدم على ( عليه السلام ) پرتو\r\nافكن و تابان بود ، از اين جهت او را زهراء و درخشنده رو ناميدند \" . ( 1 )\r\n\r\n= + * * * + =\r\n","description":"","footnote":" 1 . علامه مجلسى ، جلاء العيون ، ج 1 ، ص 28 . ","page_name":" 413 ","page_number":133},
  {"content":"\r\n\r\nامام زمان \" عج \" و مادرش زهرا ( عليه السلام )\r\nاز علامهء بزرگوار ، سيد محمدباقر ، فرزند آيت الله سيد محمد هندى متوفى 1329 ه‍ . ق\r\nنقل شده است :\r\nشب عيد غدير ، در عالم خواب و رؤيا ، امام زمان \" عج \" را ديدم كه بسيار غمگين و\r\nگرفته و اندوهناك بودند . به محضر مباركشان عرض كردم : اى فرزند رسول الله فدايتان\r\nگردم ، چرا در چنين شب عزيز و مباركى ، شما اين چنين گرفته و اندوهناك هستيد ؟ در\r\nپاسخ فرمودند :\r\nحزن واندوه مادرم زهراء ( عليه السلام ) را به ياد مى آورم كه در آن زندگى محدود و كوتاه خود ،\r\nچه آلام و مصائب شگفت و جانفرسايى را متحمل گرديد . و از يادآورى آنهمه رنج واندوه ،\r\nغمگين مى شوم . آيت الله ، در پى دريافت اين پاسخ جانسوز ، از خواب بيدار شد ، و\r\nبلافاصله قلم برگرفت تا شور و احساس عجيبى را كه پس از آن خواب دلنواز پيدا كرده\r\nبود ، در قالب شعرى عارفانه و مخلصانه بريزد . لذا همان شب اشعارى به مناسبت حال\r\nسرود كه مطلع آنها چنين است :\r\nلا ترانى اتخذت لا وعلاها * بعد بيت الأحزان ، بيت سرور\r\nيعنى : هرگز مرا نخواهيد ديد ، كه بعد از آن همه آلام و اندوهها كه در بيت الاحزان\r\nديده ام ، خانهء سرور و شادى داشته باشم . ( 1 )\r\nدر اينجا براى آگاهى خوانندگان علاقمند ، ذكر اين نكته ضرورى است كه در ارتباط با\r\nفرزندان حضرت فاطمه زهرا ( عليه السلام ) مطالب و مسائل فراوانى در اخبار و احاديث و تاريخ و\r\nفرهنگ اسلامى وارد شده كه بررسى آنها فرصت و مجال بسيار گسترده اى لازم دارد . از\r\nطرف ديگر ، چون توسط همين نگارنده ، مجلدات تفصيلى \" زندگى نامهء پيشوايان \" در\r\nدست انتشار است ، شرح مبسوطى درباره ء فرزندان زهراى اطهر ( عليه السلام ) گردآورى و نگاشته\r\nشده است ، لذا از شرح تفصيلى مطالب مربوط به فرزندان زهرا ( عليه السلام ) در اين كتاب\r\nخوددارى كرديم و اكنون خواننده ء علاقمند را كه خواهان مطالب مشروح در اين باره\r\nهستند ، به مطالعهء آن دو جلد دعوت مى كنيم .\r\n\r\n","description":"","footnote":" 1 . وفاة الصديقة الزهراء ( ع ) ، عبد الرزاق المقرم ص 97 چاپ نجف . ","page_name":" 414 ","page_number":134},
  {"content":"\r\n\r\nرحلت جانسوز\r\nسرانجام ، زمان سرآمد و فرشته مرگ ، با ادب و احترام بر درگاه خانهء فاطمه ( عليه السلام ) ايستاد تا\r\nاو را به ملكوت اعلى و به جوار رحمت حق ببرد . . .\r\nآرى ، فاطمهء زهرا ( عليه السلام ) ، آن يكتا زن قهرمان و بانوى كار و پيكار و انقلاب وسياست و\r\nزندگى ، و آن الگوى طهارت و عصمت و عفت و ايمان و تقواى الهى ، و در يك كلام آن\r\nيادگار ارزنده و عزيز پيامبر اسلام ( صلى الله عليه وآله ) پس از تحمل آن همه رنج و دشوارى و مشاهدهء آن\r\nهمهء ستم و ناروايى از سوى برخى از امت ناصالح و بىفوا و جفا كار پدرش ، مدتى بسيار\r\nاندك پس از رحلت پدر عاليقدرش در جهان خاكى باقى ماند ، و خيلى زود به دنبال\r\nضايعه و فاجعهء وفات پدر ، خود نيز دنياى فانى را وداع گفت . . .\r\nاو به لقاء پروردگار خويش شتافت و از اين جهان تنگ و بى مقدار رفت و انبوهى از\r\nدردها وآلام قلبى را با خود برد ، و اين در حقيقت رسيدن به آرزوى ديرينه اش بود . به\r\nويژه آن كه او همواره مى خواست با پدر و همراه او باشد ، و اكنون اين خواست نيز بر\r\nآورده مى شد .\r\nعائشه مى گويد : پيامبر اسلام ( صلى الله عليه وآله ) در مرض رحلت بود كه روزى فاطمه ( عليه السلام ) وارد\r\nمحضرش گرديد . راه رفتن او همانند راه رفتن پدرش بود . پيامبر اسلام ( صلى الله عليه وآله ) بر او مرحبا\r\nگفت و در سمت راست خود نشانيدش . آنگاه چيزى را آهسته و سرپوشيده به گوشش\r\nفرو خواند كه زهراء با شنيدن آن گريه سرداد . و سپس پيامبر مطلب ديگرى را در\r\nگوشش گفت كه زهرا شادمان و مسرور گرديد . به او گفتم : راز اين گريه و اين خنده ، با اين\r\nسرعت و چنين پى در پى و بلا فاصله چه بود ؟\r\nفاطمه گفت : من نمى توانم راز پيامبر را فاش كنم .\r\nوقتى پيامبر اسلام ( صلى الله عليه وآله ) به سراى باقى شتافت ، باز از فاطمه درباره ء راز آن گريه و خنده\r\nپرسيدم در پاسخ گفت : پدرم در آن لحظه به من فرمودند : \" جبرئيل هر سال يك بار\r\nقرآن را به من نشان مى داد ، ولى امسال دوبار آن را بر من عرضه كرد . يقين پيدا كردم كه\r\nاجل من به پايان رسيده است و امسال از دنيا خواهم رفت \" . و من با شنيدن اين سخن\r\nگريه سردادم . و پدرم باز فرمود : \" و تو نخستين كسى هستى ( از اهل بيت من ) كه به من\r\nملحق مى شوى آيا نمى خواهى كه سرور زنان اين امت باشى ؟ \" . و من از شنيدن اين\r\n","description":"","footnote":"","page_name":" 415 ","page_number":135},
  {"content":"\r\n\r\n\r\nسخن مسرور و خوشحال شدم و خنديدم . ( 1 ) اين آرزوى قلبى فاطمه ( عليه السلام ) خيلى زود بر\r\nآورده شد و آن بانوى بانوان بهشتى ، خيلى زود ( به قولى هفتاد و پنج روز پس از رحلت\r\nپيامبر ( صلى الله عليه وآله ) ) دعوت حق را لبيك گفت و به لقاء محبوب و معبود خود پيوست .\r\nاما آنچه در رحلت فاطمه ( عليه السلام ) دردناك و جانگداز است ، رحلت او در عنفوان جوانى ، و\r\nچگونگى رحلتش در پى سقط جنين و آسيب ديدن پهلوى مباركش ، و نيز نوع به خاك\r\nسپرده شدن اوست كه در غربت و تنهايى ، در شبى سياه و دور از انظار و در حالتى\r\nصورت گرفت كه خيل دوستدارانش حتى نتوانستند اشكى بر مزارش بيفشانند . . .\r\nتشييع كنندگان فاطمه ( عليه السلام ) در دل شب\r\nفاطمه زهرا ( عليه السلام ) كه پيش از رحلت ، مدتى را با پهلوى شكسته و تن رنجور و تب آلود بر\r\nبستر افتاده و با درد و رنج دست و پنجه نرم كرده بود ، طبق وصيت خويش ، شبانه و دور از\r\nانظار معاندان بد دل و كينه توز دفن گرديد . در تشييع او جز شوهر بزرگوارش على ( عليه السلام ) و\r\nفرزندان دلبندش حسن و حسين ( عليه السلام ) وعمار ، مقداد ، عقيل ، زبير ، سلمان و تنى چند از\r\nبنى هاشم ، كس ديگرى حضور نداشت . اين نوع تشييع ، كه در سكوت و خاموشى و در\r\nواقع به طور پنهانى صورت گرفت و در جهان اسلام سابقه نداشت ، حاكى از مظالم و\r\nتعدياتى بود كه در همان مدت كوتاه پس از رحلت رسول خدا ، از سوى جاه طلبان و\r\nمنفعت پرستان بر بنى هاشم اعمال گرديده بود . همين تشييع بى سر و صدا و مظلومانهء\r\nفاطمه ( عليه السلام ) خود سمبل و مرز اين مظالم و تعديات بود و نشان مى داد كه ستمگرى و جفا\r\nكارى با خاندان رسول خدا ( صلى الله عليه وآله ) ، تا جايى رسيده است كه دختر محبوب او را نيز\r\nمى بايست در سكوت وانزوا به خاك سپرد ، تا مبادا از سوى معاندان ، تعرض و تعدى\r\nتازه اى صورت گيرد . . .\r\nدرد دل على ( عليه السلام ) با رسول خدا ( صلى الله عليه وآله )\r\nعلى ( عليه السلام ) ، به هنگام دفن همسر عزيزش ، با قلبى شكسته و دلى دردمند ، آهى پرسوز از\r\nسينه بركشيد و با اين كلمات جانسوز رسول خدا ( صلى الله عليه وآله ) را مورد خطاب قرار داد :\r\n\" درود بر تو اى رسول خدا ، از من و از دخترت كه در جوار تو فرود آمده و چنين زود به\r\n\r\n","description":"","footnote":" 1 . روضة الواعظين فتآل نيشابورى ، متوفى 508 ، ص 181 . ","page_name":" 416 ","page_number":136},
  {"content":"\r\n\r\nتو پيوسته است . اى رسول خدا ، شكيبايى من از مفارقت و جدايى برگزيدهء تو پايان\r\nگرفت ، و طاقت و توان من از رحلت او ، از دست رفت . ولى براى من ، پس از ديدن مفارقت\r\nو جدايى تو و سختى مصيبت واندوه مرگ تو ، شكيبايى بر اين مصيبت هم جا دارد ، در\r\nحالى كه من سر تو را بر لحد آرامگاهت نهادم و بين گردن و سينه ام جان از تنت خارج\r\nگرديد ( و بر چنان مصيبتى شكيبايى ورزيدم ) . ما همگى مملوك خدا هستيم و به سوى\r\nاو باز خواهيم گشت . \" اينك ، همانا اين امانت ( فاطمه زهرا ) ( عليه السلام ) پس گرفته شد و گروگان\r\nدريافت گرديد . ولى بعد از اين همواره در اندوه بسر خواهم برد و شب‌هايم به بيدارى\r\nسپرى خواهد شد ، تا آنكه خداوند براى من هم ، سرايى را كه تو در آن اقامت گزيده اى\r\nاختيار نمايد . و به همين زودى دخترت ، در مورد اجتماع و اتحاد امت تو در ستم به آن\r\nمظلومه ، به تو خبر خواهد داد . \" پس ، تمام سرگذشت را از او سؤال كن و چگونگى رفتار\r\nآنان را با ما بپرس . اين همه ستمگرى از آنان بر ما وارد شد ، در حالى كه از رحلت تو\r\nدير زمانى نگذشته و ياد تو از خاطره ها محو نگرديده بود . \" بر هر دو شما درود باد ، درود\r\nوداع كننده اى گريان و محزون ، نه درود خشمگينى رنجيده و دلتنگ . پس اگر برگردم\r\nو بروم نه از بى علاقگى است ، و اگر بمانم نه از بدگمانى است به آنكه كه خداوند به\r\nشكيبايان و بردباران وعده داده است \" . ( 1 )\r\nگفتار مسعودى درباره ء رحلت فاطمه ( عليه السلام )\r\nمسعودى ، صاحب \" مروج الذهب \" مىنويسد : وفات حضرت فاطمه ( عليه السلام ) در سال 11\r\nهجرت بود ، وعلى ( عليه السلام ) در اندوه فراق او ، اين اشعار را زمزمه مى كرد :\r\nلكل اجتماع من خليلين فرقة * وكل الذي دون الفراق قليل\r\nوان افتقادي فاطما بعد احمد * دليل على ان لا يدوم خليل ( 2 )\r\n( پيوند هر دو دوست جدائى دارد آنكه فراق و جدائى نداشته است بسيار نادر است از\r\nدست دادن فاطمه پس از درگذشت دوست و برادرم \" احمد \" بهترين دليلى است كه\r\nدوستى پايدار نخواهد ماند ) . باز از آن حضرت نقل شده است :\r\n\r\n","description":"","footnote":" 1 . نهج البلاغه فيض الاسلام ، ص 663 ، كلام 193 .\r\n2 . مسعودى ، مروج الذهب ، ج 2 ، ص 297 . ","page_name":" 417 ","page_number":137},
  {"content":"\r\n\r\nنفسى على زفراتها محبوسة * يا ليتنا خرجت مع الزفرات\r\nلاخير بعدك في الحياة ، وإنما * أبكى مخافة أن تطول حياتى ( 1 )\r\nگفتار بخارى\r\nمحمد اسماعيل بخارى ، در صحيح خود در اين باره روايت مىكند :\r\n\" زهرا ( عليه السلام ) در ارتباط با ضبط اموال و غصب فدكش از طرف ابوبكر ، با او قهر بود ، و هرگز\r\nبا او سخن نگفت تا وفات كرد . رحلت او شش ماه بعد از وفات پدرش بود و همسرش\r\nعلى ( عليه السلام ) ، شبانه او را دفن كرد و بر او نماز گزارد و به ابوبكر خبر نداد . وعلى ( عليه السلام ) مادام كه\r\nفاطمه حيات و زندگى داشت ، با ابو بكر بيعت و مصالحه نكرد \" . ( 2 )\r\n\r\n","description":"","footnote":" 1 . عزيزم اين سفر تو چه سرد بود و سنگين * كه تا برون شدى از در نه پيكى و نه پيامى\r\nسلام مى كنم اى نازنين به سنگ مزارت * تو را چه شده كه جوابى نمى دهى به سلامم ؟\r\n\" شهريار \"\r\n2 . بخارى ، جزء پنجم باب مغازى ، ص 159 ، چاپ مكه . ","page_name":" 418 ","page_number":138},
  {"content":"\r\nمنابع ومأخذ . . .\r\nv منابع ومأخذ\r\n1 . اسرار البلاغة / عبد القادر جرجانى .\r\n2 . اصول كافى / ثقة الإسلام كلينى .\r\n3 . اعيان الشيعه / آية الله سيد محسن امين عاملى .\r\n4 . الإسلام والشيعه / استاد محمود شهابى خراسانى .\r\n5 . الغدير / علامه شيخ عبد الحسين امينى نجفى .\r\n6 . الفصول المهمه / سيد شرف الدين جبل عاملى .\r\n7 . الميزان في تفسير القرآن / علامه طباطبايى .\r\n8 . امام جعفر صادق ( ع ) پيشوا ورئيس مذهب / عقيقى بخشايشى .\r\n9 . امام موسى بن جعفر ( ع ) قهرمان اراده و تصميم / عقيقى بخشايشى .\r\n10 . بانوى نمونهء اسلام / استاد ابراهيم امينى .\r\n11 . بحارالأنوار / محمدباقر مجلسى ( ره ) .\r\n12 . بلاغات النساء / احمد بن ابى طاهر .\r\n13 . تاريخ بغداد / خطيب بغدادى .\r\n14 . تذكرة الخواص / ابن جوزى .\r\n15 . جلاء العيون / مجلسى .\r\n16 . حياة محمد و رسالته / منيز بعلبكى .\r\n17 . دلائل الإمامة / جزرى .\r\n18 . روضة الواعظين / ابن فتال نيشابورى .\r\n19 . سخن برگزيده از برگزيدگان / سيد رسول محلاتى .\r\n20 . سروش ( مجله ) جمعى از نويسندگان وزارت ارشاد .\r\n21 . سفينة البحار / شيخ عباس محدث قمى .\r\n22 . سنن ابن داود / ابن داود .\r\n23 . سيرة ابن هشام / محمد بن هشام .\r\n24 . سيرة الأئمة الاثنى عشر / شريف سيد محمد باقر قرشى .\r\n","description":"","footnote":"","page_name":" 419 ","page_number":139},
  {"content":"\r\n25 . شخصيات قلقه / استاد عبد الرحمان بدوى .\r\n26 . شرح نهج البلاغه / محمد عبده وابن ابى الحديد معتزلى .\r\n27 . صحيح ابن داود / ابن داود .\r\n28 . صحيح بخارى / بخارى .\r\n29 . صحيح ترمذى / ترمذى .\r\n30 . صحيح مسلم / مسلم .\r\n31 . طبقات ابن سعد ( تاريخ ) / ابن سعد .\r\n32 . فاطمه - فاطمه است / دكتر شريعتى .\r\n33 . فاطمهء زهراء / استاد توفيق علم .\r\n34 . فاطمة الزهراء ( ع ) من المهد الى اللحد / سيد محمد كاظم قزوينى .\r\n35 . فاطمة الزهراء وتر في غمد / سليمان كتانى لبنانى .\r\n36 . فرهنگ معين / دكتر محمد معين .\r\n37 . كافى / ابن اثير .\r\n38 . كشف الغمه / اربلى .\r\n39 . مجمع البيان / طبرسى .\r\n40 . مروج الذهب / مسعودى .\r\n41 . مستدرك / حاكم .\r\n42 . مكتب اسلام ( مجله ) / جمعى از نويسندگان .\r\n43 . مناقب / ابن شهر آشوب .\r\n44 . منبر الإسلام ( مجله ) / مقاله توفيق علم .\r\n45 . منية المريد في آداب المفيد والمستفيد / زين الدين شهيد ثانى .\r\n46 . نظام حقوق زن در اسلام / استاد شهيد مطهرى .\r\n47 . نفس المهموم / محدث قمى .\r\n48 . نهج البلاغه / ترجمهء فيض اسلام .\r\n49 . وسائل الشيعه / شيخ حر عاملى .\r\n50 . وفاة الصديقة الطاهره / عبد الرزاق المقرم .\r\n\r\n","description":"","footnote":"","page_name":" 420 ","page_number":140}
  ]