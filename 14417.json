[
  {"content":"\r\n\r\nدر سايه سار نهج البلاغه\r\n( ترجمه فى ظلال نهج البلاغة )\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nدر سايه سار نهج البلاغه\r\n( ترجمه فى ظلال نهج البلاغة )\r\nتأليف\r\nعلامه شيخ محمد جواد مغنيه رحمه الله\r\nجلد اول\r\nتحقيق وپژوهش\r\nسامى الغريرى\r\nمترجم\r\nمحمد جواد معمورى\r\nمؤسسه دارالكتاب الاسلامى\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nدارالكتاب الاسلامي\r\nسرشناسه : مغنيه ، محمد جواد ، 1979 - 1904 م\r\nعنوان قراردادى : فى ظلال نهج البلاغه : محاوله لفهم جديد ، فارسى .\r\nعنوان و نام پديدآور : در سايه سار نهج البلاغه / از علامه محمد جواد مغنيه ؛ مصحح : سامى غريرى\r\nترجمه به همت گروهى از مترجمان .\r\nمشخصات نشر : قم : دار الكتاب اسلامى ، 1387 - مشخصات ظاهرى ( 1 - 6 ) جلد\r\nوضعيت فهرست نويسى : فيپا\r\nموضوع : على بن ابى طالب ( ع ) ، امام اول ، 23 قبل از هجرت - 40 ق ، نهج البلاغه ، خطبه ها ، كلمات قصار ، نقد و تفسير\r\nرده بندى كنگره : الف 1387 65 م / 02 / 38 bp\r\nرده بندى ديويى : 9515 / 297\r\nشماره كتابشناسى ملى : 1255882\r\nبا مشاركت وحمايت معاونت امور فرهنگى وزارت فرهنگ و ارشاد اسلامى چاپ و منتشر گرديد\r\nعنوان كتاب : در سايه سار نهج البلاغه ( ج 1 )\r\nنويسنده : علامه محمد جواد مغنيه ( ره )\r\nناشر : مؤسسه دارالكتاب الاسلامى\r\nنوبت چاپ : اول / 1387\r\nچاپخانه : ستاره\r\nشمارگان : ( 3000 ) دوره\r\nشابك دوره : 5 - 245 - 465 - 964 - 978\r\nشابك جلد ( 1 ) : 2 - 246 - 465 - 964 - 978\r\nقيمت دروه : 500000 ريال\r\nقم - ميدان معلم - كوچه شماره 22 - پلاك 26\r\nتلفن : 7744970 - 7730994 فاكس : 7837383\r\n\r\n","description":"","footnote":"","page_name":" 4 ","page_number":4},
  {"content":"\r\n\r\n\r\nجلد اول\r\n\r\nفهرست مطالب\r\nمقدمه ناشر 9\r\nمضامين اجتماعى نهج‌البلاغه 13\r\nمقدمه شريف رضى 57\r\nمقدمه شارح 63\r\nخطبه 1 79\r\nخطبه 2 190\r\nخطبه 3 212\r\nخطبه 4 249\r\nخطبه 5 260\r\nخطبه 6 268\r\nخطبه 7 272\r\nخطبه 8 275\r\nخطبه 9 277\r\nخطبه 10 280\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nخطبه 11 283\r\nخطبه 12 285\r\nخطبه 13 287\r\nخطبه 14 292\r\nخطبه 15 294\r\nخطبه 16 298\r\nخطبه 17 314\r\nخطبه 18 329\r\nخطبه 19 334\r\nخطبه 20 340\r\nخطبه 21 343\r\nخطبه 22 346\r\nخطبه 23 354\r\nخطبه 24 364\r\nخطبه 25 367\r\nخطبه 26 378\r\nخطبه 27 386\r\nخطبه 28 401\r\n\r\n","description":"","footnote":"","page_name":" 6 ","page_number":6},
  {"content":"\r\n\r\nخطبه 29 411\r\nخطبه 30 418\r\nخطبه 31 422\r\nخطبه 32 428\r\nخطبه 33 441\r\nخطبه 34 449\r\nخطبه 35 460\r\nخطبه 36 466\r\nخطبه 37 472\r\nخطبه 38 483\r\nخطبه 39 487\r\nخطبه 40 493\r\nخطبه 41 504\r\nخطبه 42 510\r\nخطبه 43 515\r\nخطبه 44 520\r\nخطبه 45 523\r\nخطبه 46 528\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nخطبه 47 531\r\nخطبه 48 534\r\nخطبه 49 538\r\nخطبه 50 544\r\nخطبه 51 552\r\nخطبه 52 555\r\nخطبه 53 563\r\nخطبه 54 566\r\nخطبه 55 572\r\n\r\n","description":"","footnote":"","page_name":" 8 ","page_number":8},
  {"content":"\r\n\r\n\r\nمقدمه ناشر\r\nنهج‌البلاغه را همگان مىشناسند و يكى از نخستين كتابهايى است كه پس از قرآن ، بيانگر آموزه‌ها و تعاليم اسلام به شمار مىرود . اين كتاب همانند قرآن به بخش‌هاى مختلف دين اسلام از اعتقادات و اخلاق و قوانين حقوقى مىپردازد و افزون بر آن ، بيانگر تجربه عملى پياده‌سازى قرآن در دوره خلافت پنج ساله امام على عليه السّلام است . از اين روى نهج‌البلاغه را مىتوان شرح و تفسير نظرى و عملى قرآن ناميد .\r\nنهج‌البلاغه تنها نزد شيعيان اهميت ندارد و پيروان مذاهب ديگر اسلامى نيز از بزرگى و عظمت اين كتاب به شگفتى آمده و بر آن شرح نگاشته‌اند كه معروفترين نمونه آن شرح نهج‌البلاغه ابن ابى الحديد است . تاكنون ده‌ها شرح گوناگون بر اين كتاب نگاشته شده كه « در سايه‌سار نهج‌البلاغه » اثر مرحوم مغنيه از جديدترين آنهاست .\r\nمرحوم مغنيه از دانشمندان معاصر لبنانى است كه ده‌ها كتاب ارزشمند به رشته تحرير درآورده است . تاليفات اين دانشمند شيعى در زمينه‌هاى متنوعى از جمله تفسير ، فقه ، تاريخ و . . . است . ويژگىهاى منحصر به فرد اين آثار سبب اقبال عموم علاقه‌مندان به شناخت اسلام و تشيع به آن شده است . آثار وى معمولا داراى نوآورى در انديشه‌ها و نظم در تدوين و شهامت در اظهار\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nنظر علمى است . همچنين پيگيرى مطالعاتى وى سبب شده كه به جديدترين شبهات علمى توجه داشته و در صدد پاسخگويى به آنها برآيد .\r\nكتاب « در سايه‌سار نهج‌البلاغه » يكى از آثار برجسته ايشان است . اين كتاب از جهات گوناگونى با ديگر شروح تفاوت داشته و از امتيازاتى برخوردار است :\r\n1 - اين شرح براى مخاطب عام نوشته شده است و در عين حال برخى از ريزنگرىهاى مؤلف براى مخاطب خاص نيز مفيد و سودمند است .\r\nنگاه آسان و بىتكلف مؤلف به سخنان امام عليه السّلام و پرهيز از وارد شدن در توجيهات ادبى و فلسفى و موضوعات تاريخى و . . . باعث فهم ساده‌تر سخن او شده است .\r\n2 - اين شرح از تنظيم و تدوين مناسبى برخوردار است و ابعاد گوناگون سخنان امام عليه السّلام را جداى از هم بررسى كرده است . وى ابتدا فقره‌اى از نهج‌البلاغه را مىآورد و سپس واژه‌هاى دشوار آن را شرح مىكند و بعد به سراغ ابعاد ادبى متن رفته و ساختار ادبى را تحليل مىكند و سرانجام به شرح و تفسير معانى مىپردازد و گاه در اين بخش نيز عناوين ريزترى در نظر مىگيرد . گويا وى اين شيوه تنظيم را از تفسير « مجمع البيان » مرحوم طبرسى الهام گرفته است .\r\n3 - مولف در ضمن شرح سخنان امام عليه السّلام از اطلاعات فراوانى بهره مىگيرد كه هر يك به شاخه‌اى از دانشهاى اسلامى اختصاص دارد .\r\nاز اين روى تحقيق اين كتاب از دشوارى خاص خود برخوردار است كه به همت پژوهشگر توانا جناب آقاى سامى غريرى به انجام رسيد . البته پاورقىهاى عالمانه محقق محترم گاه براى عموم\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nخوانندگان فارسى زبان غير سودمند است و براى همين مترجمان محترم كتاب به تلخيص آنها پرداخته و موارد غير ضرورى را از ترجمه فارسى حذف كرده‌اند .\r\n4 - شرح سخنان امام عليه السّلام به صورت گذرا و گزيده صورت گرفته و سبب ملالت خواننده نمىشود . به عبارت ديگر نويسنده به هر چه براى فهم سخنان امام عليه السّلام لازم بوده ، اشاره كرده و از سخنان غير ضرورى در حد امكان پرهيز كرده است .\r\nمجموع ويژگيهاى فوق سبب مىشود كه كتاب « در سايه‌سار نهج‌البلاغه » براى عموم خوانندگان اعم از كارشناسان و دانشجويان و . . . سودمند بوده و حتى مىتواند به عنوان كتاب درسى در رشته‌هاى مربوطه به كار آيد .\r\nدر ترجمه اين اثر سعى بر آن بوده كه تنظيم اصلى كتاب به هم نريزد و امانت علمى در حد امكان حفظ شود . با اين حال از انجام برخى تغييرات در ترجمه گريزى نبوده است . مهمترين تغييرى كه در ترجمه اين اثر انجام شده ، افزودن بخش ترجمه پس از هر بند از سخنان امام عليه السّلام است . در اين بخش ، ترجمه آقاى دشتى به خاطر دقت بيشتر و بيان روشن به عنوان معيار انتخاب شد ؛ ليكن به خاطر برخى اختلاف سليقه‌ها و تفاوت در درك سخنان امام عليه السّلام و ضرورت هماهنگى ترجمه با شرح ، اعمال تغييراتى اجتناب ناپذير بود .\r\nهمچنين در مواردى برخى عناوين انتخابى مؤلف براى هر بند از سخنان امام عليه السّلام تغيير كرده و به ندرت حذف شده‌اند . گاهى نيز مولف محترم به برخى مباحث سياسى روز خود پرداخته كه آوردن آنها در ترجمه براى خواننده فارس زبان در عصر حاضر سودمند نيست . اين موارد نيز حذف يا تلخيص شده است .\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nمجموعه حاضر با همكارى مجموعه‌اى از مترجمان فراهم آمده است ؛ با اين حال تلاش فراوانى صورت گرفته كه ميان مترجمان هماهنگى ايجاد شده و خواننده با متنى يكدست مواجه باشد ؛ هرچند خطا و اشتباه اجتناب ناپذير است . در پايان اميدواريم ترجمه و نشر اين كتاب سبب غناى بيشتر اطلاعات دينى عموم گردد .\r\n\r\n","description":"","footnote":"","page_name":" 12 ","page_number":12},
  {"content":"\r\n\r\n\r\nمضامين اجتماعى نهج‌البلاغه\r\n« 1 »\r\n\r\nدرآمد\r\nشخصيت امام على عليه السّلام از برجسته‌ترين و تأمل‌برانگيزترين شخصيت‌هايى است كه تاريخ به خود ديده است و داراى نقاط قوت و ويژگىهاى اثرگذار فراوانى است . اين نوشتار به بررسى يكى از ابعاد شخصيتى او مىپردازد و به كشف انديشه و نگرش اجتماعى نهفته در نهج‌البلاغه همت مىگمارد . زيبايى گفتارى و ژرفاى معنايى نهج‌البلاغه شگفتى فراوانى برانگيخته است و اين موضوع ، بسيارى از امويان و حتى گروهى از پژوهشگران را به نفى اين كتاب از امام على عليه السّلام واداشته است .\r\nنهج‌البلاغه به پندار اين گروه ، هديه جاودانگى از سوى شاعر خوش‌ذوق ، شريف رضى به جدش امام على عليه السّلام است .\r\n\r\nچهارچوب بحث\r\nمجموعه وسيعى از آراى اجتماعى در نهج‌البلاغه به صورت خام و بدون دسته‌بندى ارايه شده است و سختى كار و البته مهارت پژوهشگر به ارايه\r\n\r\n\r\n","description":"","footnote":"\r\n( 1 ) . مقدمه‌اى بر كتاب به قلم عبده حسن الزيات .\r\n","page_name":" 13 ","page_number":13},
  {"content":"\r\n\r\nتقسيمى مناسب از آنها بازمىگردد . از اين رو لازم است پيش از ورود به بحث دسته‌بندى و تقسيمى از آراى اجتماعى نهج‌البلاغه ارايه شود :\r\nرابطه انسان با خدا ؛ رابطه انسان با خود ؛ رابطه انسان با ديگران ؛ سياست‌هاى دولت .\r\nدو بخش رابطه انسان با خدا و خود در ابتدا تهى از مضامين اجتماعى و بىارتباط به روابط حاكم ميان انسان‌ها پنداشته مىشوند ؛ ليكن هنگامى كه از رابطه انسان با خدا ، مباحث متافيزيكى محض اراده شده باشد ، مىتوان اين سخن را پذيرفت . امام على عليه السّلام در مباحثى مانند منشأ خلقت و رابطه اجرام آسمانى با يكديگر و چگونگى خلقت فرشتگان و انسان‌ها آراى فراوانى دارد ، ليكن اين بخش از سخنان ايشان خارج از موضوع نوشتار حاضر است و مراد نگارنده از رابطه انسان با خدا آن دسته از سفارش‌هاى امام عليه السّلام به انسان‌ها است كه به نحوه تعامل آنان با خالق خود باز مىگردد و نوعى رفتار بشرى به حساب مىآيد . هرچند اين گونه رفتارها و فعاليت‌هاى بشرى ، در محدوده تعاملات اجتماعى به معناى دقيق كلمه قرار ندارند ؛ ولى از آن جايى كه هر انسانى نمادى از اجتماع بوده و نحوه رابطه او با خدا بر منش اجتماعى او با ديگران اثر مىگذارد ، از اين رو مىتوان آنها را از يك منظر ، اجتماعى و از منظرى ديگر فردى خواند . بعد اجتماعى در دسته دوم يا رابطه انسان با خود روشن‌تر است . انسان‌ها با پرورش رفتارهاى خود در پذيرش روش و منشى خاص ، به بازآفرينى خود مىپردازند و اين امر ، اثر فراوانى بر تعامل آنان با ديگران مىگذارد . نيكويى و پليدى سرايت‌پذير هستند و پاكى و يا پلشتى هر انسانى به اطرافيان خود و به هر كه در دايره اثرگذارى او قرار دارد ،\r\n\r\n","description":"","footnote":"","page_name":" 14 ","page_number":14},
  {"content":"\r\n\r\nراه مىيابد . بنابراين جامعه همان گونه‌اى خواهد بود كه افراد آن هستند . بعد اجتماعى در دو دسته ديگر بسيار وسيع‌تر از رابطه انسان با خدا و خود است .\r\n\r\nرابطه انسان با خدا\r\nنهج‌البلاغه عبارت‌هاى بىنظيرى در تمجيد خداوند و تبيين صفات او و لزوم خشوع در برابر پروردگار در خود جاى داده است . وصاياى امام عليه السّلام به فرزندش از جمله مواردى در نهج‌البلاغه است كه حاوى اين مفاهيم بوده و به سپاسگذارى از نعمت‌هاى خداوند و عدم فريفتگى به موفقيت‌هاى شخصى سفارش كرده است : « هنگامى كه مقصد خود را يافتى تا مىتوانى در برابر پروردگار خشوع كن . » « 1 » همچنين پسر ابوبكر را چنين سفارش مىكند :\r\n« و هيچ‌گاه غضب پروردگار را با رضاى احدى از بندگانش معامله نكن ؛ زيرا كه رضاى پروردگار جانشين چيزهايى ديگر است و چيزى نيست كه بتواند جانشين رضاى خداوند باشد . » « 2 » نامه‌هاى امام عليه السّلام به واليان و قاضيانش با عبارت‌هايى اين چنين آغاز مىشد بود . هنگامى كه برخى از كارگزاران خود را براى جمع‌آورى زكات فرستاد ، آنان را امر كرد : « به او امر مىكنم كه در كارهاى سرى و اعمال پنهانىاش از خدا بترسد ، به گونه‌اى كه باور داشته باشد جز خدا ، شاهد و كفايت‌كننده‌اى وجود ندارد . و نيز به او امر مىكنم كه\r\n\r\n\r\n","description":"","footnote":"\r\n( 1 ) . « و إذا أنت هديت لقصدك فكن أخشع ما تكون لربّك » نهج‌البلاغه : نامه 31 .\r\n( 2 ) . « و لا تسخط اللّه برضا أحد من خلقه فإنّ في اللّه خلفا من غيره و ليس من اللّه خلف في غيره » نهج‌البلاغه :\r\nنامه 27 .\r\n","page_name":" 15 ","page_number":15},
  {"content":"\r\n\r\nدر ظاهر اطاعت پروردگار را نكند و در نهان خلاف آن را انجام دهد . » « 1 » بديهى است كه امام عليه السّلام كارگزاران خود را به سفارش‌هاى قرآن امر كند و هنگام پوشيدگى و پيچيدگى امور ، آنان را به مراجعه به قرآن و حديث رهنمون شود : « در مواقعى كه كار بر تو مشكل شود و حقيقت برايت مجهول بماند ، به خدا و رسول او رجوع كن . » « 2 » همچنين بديهى است كه شكايت از سختىهاى روزگار را شكايت از خداوند بخواند : « هر كه از مصيبتى كه به وى وارد شده شكايت كند ، در واقع از خداى خويش شكوه كرده است . » « 3 »\r\nعقيده استوار امام عليه السّلام به خداوند و دعوت به يارى دين خدا در جاهاى فراوانى به چشم مىخورد : « تمام تلاش خود را به خانواده‌ات اختصاص مده ؛ زيرا اگر زن و فرزندت از دوستان خدا باشند ، خداوند تبارك و تعالى دوستانش را ضايع نمىكند ، و اگر از دشمنان پروردگارند ، براى چه همت و تلاش خود را به دشمنان خدا اختصاص مىدهى . » « 4 »\r\nآواز زاهدانه امام عليه السّلام پيوسته در سخنانش تكرار مىشود : « و هر كه به روزى پروردگار راضى باشد ، از آن چه كه از دست مىدهد ، محزون نمىگردد . » « 5 » در جايى ديگر مىگويد : « روزى دو قسم است : يكى آن كه تو\r\n\r\n\r\n","description":"","footnote":"\r\n( 1 ) . « آمره بتقوى اللّه في سرائر أمره و خفيّات عمله حيث لا شاهد غيره و لا وكيل دونه ، و آمره أن لا يعمل بشيء من طاعة اللّه فيما ظهر فيخالف إلى غيره فيما أسر » نهج‌البلاغه : نامه 26 .\r\n( 2 ) . « و اردد إلى اللّه و رسوله ما يضلعك من الخطوب و يشتبه عليك من الامور » نهج‌البلاغه : نامه 53 .\r\n( 3 ) . « و من أصبح يشكو مصيبة نزلت به فإنّما يشكو ربّه » نهج‌البلاغه : قصار 227 .\r\n( 4 ) . « لا تجعلنّ أكثر شغلك بأهلك و ولدك ، فإن يكن أهلك و ولدك أولياء اللّه فإنّ اللّه لا يضيع أولياءه ، و إن يكونوا أعداء اللّه ، فما همّك و شغلك بأعداء اللّه » نهج‌البلاغه : قصار 351 .\r\n( 5 ) . « و من رضي برزق اللّه لم يحزن على ما فاته » نهج‌البلاغه : قصار 348 .\r\n","page_name":" 16 ","page_number":16},
  {"content":"\r\n\r\nآن را مىجويى ، و ديگر آن كه او تو را مىجويد . » « 1 » سخنان او ، باورهايى حكيمانه است ؛ چه آن كه به كاهلى و انتظار روزى و گشايش فرا نخوانده و مىگويد كه ميزان روزى انسان بسته به تلاش او است . اما شايسته نيست كه انسان تمام اهتمام خود را به دنيا مشغول سازد و از عمل صالح غافل بماند .\r\nبه اين سخن امام عليه السّلام در سطرهاى بالا اشاره شد كه : « هر فردى از مصيبتى كه به وى وارد شده شكايت دارد ، در واقع به خداى خويش شكوه دارد . » اكنون شايسته است كه سخن ديگرى به آن ضميمه شود : « هيچ سپاسگزارى ، سزاوار نيست كه جز خدا را سپاس گذارد ، و هيچ ملامتگرى جز خود را ملامت نكند . » « 2 » جمله اول انسان را از ناشكيبايى و بىقرارى در برابر سختىهاى روزگار نهى مىكند ؛ چه آن كه روزگار طبق قضا و قدر الهى در جريان است و شكايت از آن ، اعتراض به خداوند است . جمله دوم به اين باور فرا مىخواند كه خير از خداوند و شر و تباهى از انسان‌ها نشأت مىگيرد .\r\nدر حقيقت همان‌گونه كه در قرآن آمده است : « و او را به راه خير و شر هدايت كرديم . » « 3 » خداوند به انسان نيروى عقل عطا كرد تا ميان دو راه پيش روى خود ، يكى را انتخاب كند . پس اگر شر را انتخاب كرد ، هيچ‌كس جز خود انسان شايسته ملامت نيست و اگر خير را انتخاب كرد ، تنها خداوند سزاوار سپاس‌گذارى است ؛ چه آن كه انسان با هدايت او به اين راه آگاه گشت .\r\n\r\n\r\n","description":"","footnote":"\r\n( 1 ) . « أنّ الرّزق رزقان رزق تطلبه و رزق يطلبك » نهج‌البلاغه : نامه 31 و قصار 378 .\r\n( 2 ) . « و لا يحمد حامد إلّا ربّه ، و لا يلم لائم إلّا نفسه » نهج‌البلاغه : نامه 16 .\r\n( 3 ) . بلد / 90 : 10 .\r\n","page_name":" 17 ","page_number":17},
  {"content":"\r\n\r\n\r\nرابطه انسان با خود\r\nالف ) امام على عليه السّلام در سفارش خود به ابوبكر مىفرمايد : « پس تو موظف هستى كه با نفس خويش مبارزه كنى و از دين خويش حمايت نمايى . » « 1 » يعنى آن كه با هواى نفس خود مخالفت بورزى و عقل خود را حاكم سازى .\r\nسپس در جايى ديگر مىفرمايد : « هر كه در درون خويشتن اندرزگويى داشته باشد ، از جانب پروردگار او را نگهبانى خواهد بود . » « 2 » امام عليه السّلام ، سخن خود را در جايى ديگر اين چنين توضيح مىدهد : « آن كس كه نتواند خود را پند دهد تا از گناه كناره گيرد ، به طور قطع ديگرى نمىتواند اين كار را براى او انجام دهد . » « 3 »\r\nامام عليه السّلام به خوبى مىدانست كه هر دو گرايش به پليدى و نيكويى در نفس انسانى وجود دارد و از اين رو دستور مىدهد كه هرگاه نفس به بدى فرا خواند ، بر آن سخت گرفته شود و بر اين كار از خداوند كمك مىگيرد :\r\n« براى خود و شما جهت رهايى از دست شيطان از خداوند تبارك و تعالى يارى مىطلبم . » « 4 » سپس بر وجدان بيدار انسانى تكيه كرده و مردم را به تقويت آن ، امر مىكند ؛ زيرا اين وجدان است كه انسان را از پليدى مصون داشته و از تمايلات نفسانى باز مىدارد . همچنين توجه فراوانى به پرورش نفس كرده و اين باور را ايجاد مىكند كه طبيعت انسان‌ها آموزش‌پذير است :\r\n\r\n\r\n","description":"","footnote":"\r\n( 1 ) . « فأنت محقوق أن تخالف على نفسك و أن تنافح عن دينك » نهج‌البلاغه : نامه 27 .\r\n( 2 ) . « و من كان له من نفسه واعظ كان عليه من اللّه حافظ » نهج‌البلاغه : قصار 87 .\r\n( 3 ) . « من لم يعن على نفسه حتّى يكون له منها واعظ و زاجر ، لم يكن له من غيرها زاجر و لا واعظ » نهج‌البلاغه : نامه 90 .\r\n( 4 ) . « و اللّه المستعان على نفسي و أنفسكم » نهج‌البلاغه : خطبه 133 .\r\n","page_name":" 18 ","page_number":18},
  {"content":"\r\n\r\n« اگر بردبار نيستى ، خود را به بردبارى وادار ساز ؛ چه آن كه بسيار كم هستند افرادى كه خود را شبيه گروهى كنند و از جمله آنها نشوند . » « 1 » افزون بر اين معتقد است كه فطرت انسانى بر نيكويى بسته شده و خير و سعادت در بازگشت به فطرت است ؛ بر همين اساس مىفرمايد : « خداوند رسولان خود را پى در پى اعزام كرد تا وفادارى به پيمان فطرت را از آنان باز جويند . » « 2 » بنابراين وظيفه اصلى پيامبران از ديدگاه امام على عليه السّلام بازگرداندن انسان‌ها به همان فطرتى است كه خداوند آنان را بر آن آفريد .\r\nب ) امام على عليه السّلام از اميدوارى به دنيا بسيار نهى مىكند . البته مراد از اميدوارى آن چيزى نيست كه ابتدا به ذهن خطور مىكند و قرآن به آن سفارش كرده و بلكه آن را واجب شمرده است : « . . . همانا تنها گروه كافران ، از رحمت خدا مأيوس و نوميد هستند . » « 3 » بلكه منظور از آن ، اميد داشتن به دورى مرگ و ارتكاب گناهان و به تأخير انداختن واجبات است . ناگفته نماند كه همه انسان‌ها اميد فراوانى به تداوم زندگى و دورى مرگ دارند و از اموال و سلامتى خويش بهره مىگيرند و عمل صالح را به فردا موكول مىكنند ؛ حال آن كه فردا مىگذرد و اميد به دنيا همچنان باقى مىماند . پس چه نيكو است كه به اين سفارش امام عليه السّلام اهميت داده شود : « و با اعمال نيكو به استقبال أجل برويد . » « 4 » و در اين سخن او تفكر شود : « همانا وحشتناك‌ترين چيزى كه بر\r\n\r\n\r\n","description":"","footnote":"\r\n( 1 ) . « إن لم تكن حليما فتحلّم فإنّه قلّ من تشبّه بقوم إلّا أو شك أن يكون منهم » نهج‌البلاغه : قصار 206 .\r\n( 2 ) . « فبعث فيهم رسله و واتر إليهم أنبياءه ، ليستأدوهم ميثاق فطرته » نهج‌البلاغه : خطبه 1 .\r\n( 3 ) .  إِنَّهُ لا يَيْأَسُ مِنْ رَوْحِ اللَّهِ إِلَّا الْقَوْمُ الْكافِرُونَ  يوسف / 87 : 12 .\r\n( 4 ) . « و بادروا آجالكم بأعمالكم » نهج‌البلاغه : خطبه 64 .\r\n","page_name":" 19 ","page_number":19},
  {"content":"\r\n\r\nشما مىترسم ، هواپرستى و آرزوهاى دراز است ؛ پس ، از اين دنيا توشه برگيريد تا فرداى خود را با آن حفظ نماييد . » « 1 »\r\nج ) نگارنده هنگام پرداختن به موضوع رابطه انسان با خود به اين نتيجه رسيد كه فاصله اندكى ميان اين بخش و دو بخش بعدى است ؛ چه آن كه بسيارى از حكمت‌ها و وصاياى امام عليه السّلام در مورد تعامل انسان با خود ، به منش انسان با ديگران نيز ارتباط دارد : « ترس با نااميدى ، و شرم با محروميت همراه است ، و فرصت‌ها چون ابرها مىگذرند ، پس فرصت‌هاى نيك را غنيمت شماريد . » « 2 » و نيز : « با درد خود بساز ، چندان كه با تو سازگار است . » « 3 » و « شكيبايى دوگونه است : شكيبايى بر آن چه خوش نمىدارى و شكيبايى در آن چه دوست مىدارى . » « 4 » و « برترين زهد ، پنهان داشتن زهد است . » « 5 » همچنين : « مبادا هرگز دچار خودپسندى گردى و به خوبىهاى خود اطمينان كنى ، و ستايش را دوست داشته باشى ؛ كه اينها همه از بهترين فرصت‌هاى شيطان براى هجوم آوردن به توست تا كردار نيك نيكوكاران را نابود سازد . » « 6 » سفارش انسان‌ها به شجاعت و بىباكى ، غنيمت‌شمارى\r\n\r\n\r\n","description":"","footnote":"\r\n( 1 ) . « و إنّ أخوف ما أخاف عليكم ، اتّباع الهوى و طول الأمل ؛ فتزوّدوا في الدّنيا من الدّنيا ما تحرزون به أنفسكم غدا » نهج‌البلاغه : خطبه 28 .\r\n( 2 ) . « قرنت الهيبة بالخيبة و الحياء بالحرمان ، و الفرصة تمرّ مرّ السّحاب ، فانتهزوا فرص الخير » نهج‌البلاغه :\r\nقصار 20 .\r\n( 3 ) . « امش بدائك ما مشى بك » نهج‌البلاغه : قصار 26 .\r\n( 4 ) . « الصّبر صبران ؛ صبر على ما تكره و صبر عمّا تحبّ » نهج‌البلاغه : قصار 54 .\r\n( 5 ) . « أفضل الزّهد إخفاء الزّهد » نهج‌البلاغه : قصار 27 .\r\n( 6 ) . « و إيّاك و الإعجاب بنفسك و الثّقة بما يعجبك منها و حبّ الإطراء ، فإنّ ذلك من أوثق فرص الشّيطان في نفسه ليمحق ما يكون من إحسان المحسنين » نهج‌البلاغه : نامه 50 .\r\n","page_name":" 20 ","page_number":20},
  {"content":"\r\n\r\nفرصت‌هاى نيك ، و تحمل درد و شكست‌ناپذيرى در برابر آن ، تقسيم صبر به دو بخش ، پنهان‌دارى زهد و پارسايى ، همراه كردن عمل و جهاد با زهد قلبى ، نهى از خودپسندى و ستايش‌خواهى و . . . همه اين اندرزها و سفارش‌ها همان‌گونه كه به رابطه انسان با خود اشاره دارند ، نحوه تعامل او با ديگران را نيز تعيين مىكنند . با اين حال برخى از اندرزهاى امام عليه السّلام را مىتوان تنها در حيطه رابطه انسان با خود دانست . « هرگز آرزوى مرگ مكن جز آن كه بدانى از نجات يافتگانى . » « 1 » دورى از خطر مگر براى هدفى متعالى و يا ضرورتى غير قابل اغماض در چارچوب روابط فردى انسان مىگنجد .\r\n\r\nرابطه انسان با ديگران\r\nالف ) امام على عليه السّلام قاعده هوشيارانه‌اى در شناخت فضيلت و نيكويى وضع نمود كه آن چه را آشكارا از انجامش شرم داريم ، پنهانى انجام ندهيم :\r\n« از هر كار پنهانى كه در آشكار شدنش شرم دارى ، پرهيز كن . » « 2 » همو معيار ارزشمندى در رفتار با ديگران از خود به جاى گذاشته است : « اى پسرم ! نفس خود را ميزان ميان خود و ديگران قرار ده ؛ پس آن چه را كه براى خود دوست دارى ، براى ديگران نيز دوست بدار ، و آن چه را كه براى خود نمىپسندى ، براى ديگران مپسند . ستم روا مدار ، آن‌گونه كه دوست ندارى به تو ستم شود . » « 3 » در صورتى كه انسان‌ها به اين دو اندرز گوش فرا دهند ،\r\n\r\n\r\n","description":"","footnote":"\r\n( 1 ) . « و لا تتمنّ الموت إلّا به شرط وثيق » نهج‌البلاغه : نامه 69 .\r\n( 2 ) . « و احذر كلّ عمل يعمل به في السّرّ و يستحى منه في العلانية » نهج‌البلاغه : نامه 69 .\r\n( 3 ) . « يا بنيّ اجعل نفسك ميزانا فيما بينك و بين غيرك ، فأحبب لغيرك ما تحبّ لنفسك ، و اكره له ما تكره لها ، و لا تظلم كما لا تحبّ أن تظلم » نهج‌البلاغه : نامه 31 .\r\n","page_name":" 21 ","page_number":21},
  {"content":"\r\n\r\nستم و پلشتى به طور كامل از جامعه انسانى رخت برخواهد داشت . با اين حال شايد بتوان حاشيه متواضعانه‌اى بر اندرز اول وارد كرد . از آن جايى كه نگاه جامعه به فضايل و رذايل تغيير مىكند ، گاه عملى كه پيش از اين شرم‌آور بوده ، اكنون در پيش چشمان همگان انجام مىشود . بنابراين آيا مىتوان فضايل را جاودان دانست و يا اين كه فضايل نيز با پيشرفت زمان ، حركت مىكنند ؟ ! به عنوان نمونه ، آيا مردى كه به سبب رواج مشروبات الكلى در مقابل همگان به شراب‌خوارى اقدام مىكند ، به اندرز امام عليه السّلام عمل كرده است ؟ بايد پذيرفت كه فضايل ثابت و جاودان مىمانند و نمىتوان به اين بهانه كه انسان‌ها دروغ مىگويند ، دروغ را فضيلت شمرد . به طور قطع هر خطاكارى هنگام برخورد با نيكوكاران خود را سرزنش كرده و شرمسار مىشود .\r\nامام على عليه السّلام در جايى ديگر به اين موضوع اشاره كرده و توضيحى كافى در اين زمينه ارايه مىدهد : « مؤمن ، كسى است كه حلال خدا را هم‌اكنون حلال ، و حرام خدا را هم‌اكنون حرام بشمارد ، و آن چه را مردم با بدعت‌ها تغيير دادند ، چيزى از حرام را حلال نمىكند ؛ زيرا حلال همان است كه خدا حلال كرده و حرام همان چيزى است كه خدا حرام شمرده است . » « 1 »\r\nب ) پس از بحث از تغيير و يا جاودانگى فضايل سزاوار است به اندرز ديگرى از او اشاره شود : « بر خدا ستمديده وارد شويد ، نه ستمگر . » « 2 » برخى\r\n\r\n\r\n","description":"","footnote":"\r\n( 1 ) . « أنّ المؤمن يستحلّ العام ما استحلّ عاما أوّل ، و يحرّم العام ما حرّم عاما أوّل . و إنّ ما أحدث النّاس لا يحلّ لكم شيئا ممّا حرّم عليكم و لكن الحلال ما أحلّ اللّه و الحرام ما حرّم اللّه » نهج‌البلاغه : خطبه 176 .\r\n( 2 ) . « و اقدموا على اللّه مظلومين و لا تقدموا عليه ظالمين » نهج‌البلاغه : خطبه 151 .\r\n","page_name":" 22 ","page_number":22},
  {"content":"\r\n\r\nافراد ستم‌پذيرى را فضيلت نمىدانند و مىگويند : هر كه از حق خود با قدرت و سلاح دفاع نكند ، نابود مىشود و هر كه ظلم نكند ، ظلم مىبيند . « 1 » و يا گاه گفته مىشود كه : پيروزى هر ملتى بسته به دفاع توانمند آنها از حقوقشان است . « 2 » ناگفته نماند كه مقصود امام عليه السّلام پذيرش ظلم و ستم نيست ، بلكه تعبير مذكور حاكى از شدت بيزارى او از ستم‌كارى است .\r\nج ) امام على عليه السّلام آشكارا و با صراحت به تعاون و همكارى ميان انسان‌ها دعوت مىكند . هنگامى كه گروهى از سربازانى را عازم جهاد مىكرد ، در سخنى عالى خطاب به آنان فرمود : « هر كدام از شما در صحنه نبرد با دشمن ، در خود شجاعت و دلاورى احساس كرد ، و برادرش را سست و ترسو يافت ، به شكرانه اين برترى بايد از او دفاع كند ، آن‌گونه كه از خود دفاع مىكند . زيرا اگر خدا بخواهد ، او را چون شما دلاور و شجاع مىگرداند . » « 3 » آن چه امام عليه السّلام به سربازان جنگجوى خود سفارش مىكند ، سزاوار اهتمام از سوى همگان است . در صورتى كه ثروتمندان با اموالى كه خداوند به آنها بخشيده است ، دست نيازمندان را بگيرند و دانشمندان ، جاهلان را از دانش خود بهره‌مند سازند و خردمندان به سفيهان آگاهى دهند و اگر تعاون و نوع‌دوستى منش همگان گردد ، سربازان زندگى بر سختىها و دردهاى ويرانگر آن فايق خواهند آمد . امام عليه السّلام پيوسته به تعاون و هميارى فرا مىخواند و گاه با منطقى استوار و دلايلى كافى از آن دفاع مىكند : « اى\r\n\r\n\r\n","description":"","footnote":"\r\n( 1 ) . نك : شرح نهج‌البلاغه ، ابن ابى الحديد : 20 / 158 ؛ الغريب ، خطابى : 2 / 147 .\r\n( 2 ) . موسوعة الفلسفة ، عبد الرحمان بدوى : 2 / 174 .\r\n( 3 ) . « و أيّ امرئ منكم أحسّ من نفسه رباطة جأش عند اللّقاء ، و رأى من أحد من إخوانه فشلا ، فليذبّ عن أخيه بفضل نجدته الّتي فضّل بها عليه كما يذبّ عن نفسه ، فلو شاء اللّه لجعله مثله » نهج‌البلاغه : نامه 123 .\r\n","page_name":" 23 ","page_number":23},
  {"content":"\r\n\r\nمردم ! انسان هر مقدار كه ثروتمند باشد ، باز از خويشاوندان خود بىنياز نيست كه از او با زبان و دست دفاع كنند . » « 1 » و نيز : « آگاه باشيد ! مبادا از بستگان تهيدست خود رو برگردانيد ، و از آنان چيزى را دريغ داريد ، كه نگاه داشتن مال دنيا ، زيادى نياورد و از بين رفتنش كمبودى ايجاد نكند . آن كس كه دست دهنده خود را از بستگانش باز دارد ، تنها يك دست را از آنها گرفته ؛ اما دست‌هاى فراوانى را از خويش دور كرده است . » « 2 » انسان‌ها به طور ذاتى ، اجتماعى هستند و يا همان‌گونه كه فيلسوف يونانى گفته است : « انسان ، حيوانى اجتماعى است . » « 3 » و بر همين اساس است كه امام على عليه السّلام به همكارى ميان انسان‌ها فرا مىخواند .\r\nد ) انديشه تعاون ميان انسان‌ها گاه به صورتى ديگر و با ترغيب بر صدقه در سخنان امام عليه السّلام بروز مىيابد : « اگر مستمندى را ديدى كه توشه‌ات را تا قيامت مىبرد و فردا كه به آن نياز دارى به تو باز مىگرداند ، كمك او را غنيمت بشمار و زاد و توشه را بر دوش او بگذار . » « 4 » همچنين در يكى از وصاياى ايشان مىآيد : « آگاه باشيد ، نام نيكى كه خدا براى كسى ميان مردم قرار دهد ، بهتر از مالى است كه براى ديگران باقى مىگذارد كه او را ستايش\r\n\r\n\r\n","description":"","footnote":"\r\n( 1 ) . « أيّها النّاس إنّه لا يستغني الرّجل و إن كان ذا مال عن عشيرته و دفاعهم عنه بأيديهم و ألسنتهم » نهج‌البلاغه : خطبه 23 .\r\n( 2 ) . « ألا لا يعدلنّ أحدكم عن القرابة يرى بها الخصاصة ، أن يسدّها بالّذي لا يزيده إن أمسكه و لا ينقصه إن أهلكه و من يقبض يده عن عشيرته ، فإنّما تقبض منه عنهم يد واحدة و تقبض منهم عنه أيد كثيرة » نهج‌البلاغه :\r\nخطبه 23 .\r\n( 3 ) . تاريخ ابن خلدون : 1 / 41 ؛ المثل الساتر : 2 / 181 .\r\n( 4 ) . « و إذا وجدت من أهل الفاقة من يحمل لك زادك إلى يوم القيامة فيوافيك به غدا حيث تحتاج إليه فاغتنمه و حمّله إيّاه » نهج‌البلاغه : نامه 31 .\r\n","page_name":" 24 ","page_number":24},
  {"content":"\r\n\r\nنمىكنند . » « 1 » و يا در يادآورى فريضه زكات مىفرمايد : « همانا خداى سبحان روزى فقراء را در اموال سرمايه‌داران قرار داده است ؛ پس فقيرى گرسنه نمىماند جز به كاميابى توانگران ، و خداوند از آنان درباره گرسنگى گرسنگان خواهد پرسيد . » « 2 » امام عليه السّلام در سفارش به تعاون و بيان اثر زكات و نيكوكارى در نيك‌بختى تمام افراد جامعه تا بدان جا گام برداشت كه سنتى شگفت را پديد آورد : « هرگاه انسان طلبى دارد كه نمىداند وصول مىشود يا نه ، پس از دريافت آن واجب است زكات آن را براى سالى كه گذشته بپردازد . » « 3 » بر اين اساس ، هرگاه فردى به بازگشت طلب خود از ديگرى مطمئن نباشد و پس از گذشت مدتى ، طلب خود را باز پس گيرد ، بر او لازم است كه زكات مال خود را براى مدتى كه مالش در دست ديگرى بود ، بپردازد . هرچند چنين حكمى در شريعت وجود ندارد ؛ اما با نگاهى دقيق به موضوع ، موجّه مىنمايد . از آن جايى كه قرض دهنده اميدى به بازگشت مال خود نداشت ، پس با بازگشت طلبش ، به گنجى غير قابل پيش‌بينى دست يافته است و بر او است كه بخشى از آن را يا به سبب وجوب زكات و يا به سبب لزوم شكر خداوند به تهيدستان بدهد . « كسى كه نعمت‌هاى فراوان خدا به او روى كرد ، نيازهاى فراوان مردم نيز به او روى آورد ، پس اگر صاحب نعمتى حقوق واجب الهى را بپردازد ، خداوند نعمت‌ها را بر او جاودانه سازد ، و آن كس كه حقوق\r\n\r\n\r\n","description":"","footnote":"\r\n( 1 ) . « ألا و إنّ اللّسان الصّالح يجعله اللّه تعالى للمرء في النّاس خير له من المال يورّثه من لا يحمده » نهج‌البلاغه :\r\nنامه 120 .\r\n( 2 ) . « إنّ اللّه سبحانه فرض في أموال الأغنياء أقوات الفقراء فما جاع فقير إلّا بما منع غنيّ و اللّه تعالى جدّه سائلهم عن ذلك » نهج‌البلاغه : قصار 328 .\r\n( 3 ) . « إنّ الرّجل إذا كان له الدّين الظّنون يجب عليه أن يزكّيه لما مضى إذا قبضه » نهج‌البلاغه : قصار 260 .\r\n","page_name":" 25 ","page_number":25},
  {"content":"\r\n\r\nواجب الهى در نعمت‌ها را نپردازد ، خداوند آن را به زوال و نابودى كشاند . » « 1 » مشابه اين سخن از شكسپير نيز نقل شده است : « تشريفات زياد ، بارهاى زياد هستند . » « 2 »\r\nه ) امام على عليه السّلام پرهيزكارانه زيست و با بىرغبتى به دنيا نگريست .\r\nهمچنين ديگران را از فريفتگى به آن بازداشت و فرياد برآورد : « اى دنيا ! به خدا سوگند كه اگر قابل رؤيت بودى ، و قالبى حس‌شونده داشتى ، حدود خدا را بر تو جارى مىكردم ، به خاطر بندگانى كه آنها را با آرزوهايت فريب دادى ، و ملت‌هايى كه آنها را به هلاكت افكندى . » « 3 » جاى شگفتى ندارد كه قلب چنين فردى سرشار از مهربانى و عطوفت به مردم باشد و به يارى ضعيفان فرا خواند و با سخنانى هراس انگيز از مال‌اندوزى باز دارد : « اى فرزند آدم ! آن چه را كه بيش از نياز خود فراهم كنى ، براى ديگران اندوخته‌اى . » « 4 »\r\nتفكر رايج در نهج‌البلاغه ، اشتياق فراوان به دينا را زشت و ناپسند مىشمرد : « نگهدارى آن چه كه در دست دارى ، پيش من بهتر است از آن كه چيزى از ديگران بخواهى « 5 » . . . پس در به دست آوردن دنيا آرام باش ، و در مصرف آن چه به دست آوردى ، نيكو عمل كن ؛ چه بسا تلاش بىاندازه\r\n\r\n\r\n","description":"","footnote":"\r\n( 1 ) . « من كثرت نعم اللّه عليه كثرت حوائج النّاس إليه فمن قام للّه فيها بما يجب عرّضها للدّوام و البقاء و من لم يقم فيها بما يجب عرّضها للزّوال و الفناء » نهج‌البلاغه : قصار 371 .\r\n( 2 ) . هياكل شكسبير ، توفيق بن فضل اللّه ضعون : 215 .\r\n( 3 ) . « و اللّه لو كنت شخصا مرئيّا و قالبا حسّيّا لأقمت عليك حدود اللّه في عباد غررتهم بالأمانيّ و امم ألقيتهم في المهاوي » نهج‌البلاغه : نامه 45 .\r\n( 4 ) . « يا ابن آدم ما كسبت فوق قوتك فأنت فيه خازن لغيرك » نهج‌البلاغه : قصار 191 .\r\n( 5 ) . « و حفظ ما في يديك أحبّ إليّ من طلب ما في يد غيرك » نهج‌البلاغه : نامه 31 .\r\n","page_name":" 26 ","page_number":26},
  {"content":"\r\n\r\nبراى دنيا كه به تاراج رفتن اموال كشانده شد ! پس هر تلاشگرى به روزى دلخواه نخواهد رسيد ، و هر مدارا كننده‌اى محروم نخواهد شد . » « 1 » ناگفته نماند كه اين‌گونه وصاياى امام عليه السّلام به پرهيزكارى و زهدى نمىخواند با دين و دنياى انسان‌ها تنافى داشته باشد . تلاش و كوشش البته در راه شرف و اهداف متعالى لازم و اجتناب ناپذير است .\r\nو ) آن چه از سفارش امام عليه السّلام به تعاون و نيكوكارى و پاىبندى به زكات گذشت ، بخشى از دعوت عمومى او به نوع‌دوستى بود كه از عواطف انسانى و ايمان استوار او جارى مىگشت . در حقيقت هر آن كه از دوستى و همراهى پيامبر صلّى اللّه عليه و إله بهره برده و در جهاد و سختىها در ركاب او بوده باشد ، چنين روحياتى خواهد يافت . امام على عليه السّلام كه از حسدورزى و كينه‌توزى ياران معاويه رنج ديده و از فروگذارى و دشمنى خوارج آسيب ديده بود ، با قاطعيت خطاب به انسان‌ها مىگويد : « حسد نورزيد كه حسد ايمان را چونان آتشى كه هيزم را خاكستر كند ، نابود مىسازد . » « 2 » و « با يكديگر دشمنى و كينه توزى نداشته باشيد كه نابود كننده هر چيزى است . » « 3 » نيز : « سلامت تن در دورى از حسادت است . » « 4 » و در جايى ديگر با بيانى تأثيرگذار مىگويد :\r\n« سوگند به خدايى كه تمام صداها را مىشنود ! هركس دلى را شاد كند ، خداوند از آن شادى لطفى براى او قرار دهد كه به هنگام مصيبت چون آب\r\n\r\n\r\n","description":"","footnote":"\r\n( 1 ) . « فخفّض في الطّلب و أجمل في المكتسب فإنّه ربّ طلب قد جرّ إلى حرب و ليس كلّ طالب بمرزوق و لا كلّ مجمل بمحروم » نهج‌البلاغه : نامه 31 .\r\n( 2 ) . « و لا تحاسدوا ، إنّ الحسد يأكل الإيمان ، كما تأكل النّار الحطب » نهج‌البلاغه : خطبه 86 .\r\n( 3 ) . « و لا تباغضوا فإنّها الحالقة » نهج‌البلاغه : خطبه 86 .\r\n( 4 ) . « صحّة الجسد من قلّة الحسد » نهج‌البلاغه : قصار 255 .\r\n","page_name":" 27 ","page_number":27},
  {"content":"\r\n\r\nزلالى بر او باريدن گرفته و تلخى مصيبت را بزدايد ؛ چنان كه شتر غريبه را از چراگاه دور سازند . » « 1 » و نيز : « بترسيد از خدا درباره همسايگانتان كه اينان سفارش شده پيامبرتان هستند ، و آن حضرت صلّى اللّه عليه و إله همواره به خوشرفتارى با همسايگان سفارش مىكرد تا آنجا كه گمان برديم براى آنان ارثى معين خواهد كرد . » « 2 »\r\nز ) همان‌گونه كه گذشت ، امام عليه السّلام دوستى و محبت را در خود يافته بود و آن را به ديگران اعلان داشت تا به سخنانش گوش دهند و بسيار بر دوست وفادار سفارش مىكرد : « به كسى كه به تو علاقه‌اى ندارد ، دل مبند ؛ مبادا برادرت براى قطع پيوند دوستى ، دليلى محكم‌تر از برقرارى پيوند با تو داشته باشد ، و يا در بدى كردن ، بهانه‌اى قوىتر از نيكى كردن تو بياورد . » « 3 » و از افرادى كه « با دوستى خدا با يكديگر پيوند داشته و يكديگر را ديدار مىكنند و جام محبت او را به همديگر مىنوشانند » « 4 » قدردانى مىكرد و از آزار دوستان و مشقت دادن به آنها باز مىداشت : « بدترين دوست آن شخصى است كه براى او به رنج و زحمت افتى . » « 5 » همچنين به دورى از دوستىها و دشمنىهاى افراط آميز اندرز مىدهد . « در دوستى با دوست مدارا كن ، شايد\r\n\r\n\r\n","description":"","footnote":"\r\n( 1 ) . « فو الّذي وسع سمعه الأصوات ، ما من أحد أودع قلبا سرورا إلّا و خلق اللّه له من ذلك السّرور لطفا ؛ فإذا نزلت به نائبة جرى إليها كالماء في انحداره ، حتّى يطردها عنه كما تطرد غريبة الإبل » نهج‌البلاغه : قصار 256 .\r\n( 2 ) . « و اللّه اللّه في جيرانكم ، فإنّهم وصيّة نبيّكم ، ما زال يوصي بهم حتّى ظننّا أنّه سيورّثهم » نهج‌البلاغه : نامه 47 .\r\n( 3 ) . « و لا ترغبنّ فيمن زهد عنك و لا يكوننّ أخوك على مقاطعتك منك على صلته و لا يكوننّ على الإساءة أقوى منك على الإحسان » نهج‌البلاغه : نامه 31 .\r\n( 4 ) . « يتواصلون بالولاية و يتلاقون » نهج‌البلاغه : خطبه 214 .\r\n( 5 ) . « شرّ الإخوان من تكلّف له » نهج‌البلاغه : قصار 470 .\r\n","page_name":" 28 ","page_number":28},
  {"content":"\r\n\r\nروزى دشمن تو گردد ، و در دشمنى با دشمن نيز مدارا كن ، زيرا شايد روزى دوست تو گردد . » « 1 »\r\nشايد سفارش به اعتماد نكردن فراوان و احتياط در دوستى در وهله نخست ناخوشايند به نظر رسد و دوستى همراه با محافظه‌كارى داوم ناپذير جلوه كند ؛ اما هنگامى كه به دگرديسى ياران امام عليه السّلام و شكافتگى رابطه‌هاى برادرانه بنگريم ، درك اين واقعيت برايمان آسان خواهد شد . گويا همين بىوفايىها است كه امام عليه السّلام را به چنين باورى رسانده است ؛ به ويژه آن كه سفارش‌هاى او در حق دوستى و محبت به اطرافيان فراوان هستند . او در جايى ديگر فرمود : « وفادارى با خيانتكاران نزد خدا نوعى خيانت ، و خيانت به خيانتكاران نزد خدا وفادارى است . » « 2 » چنين سخن قاطعى هنگامى از امام عليه السّلام صادر شد كه با خيانت و فروگذارى دوستان مواجه گشت .\r\nح ) امام على عليه السّلام به ميانه‌روى در دوستى و دشمنى فرا مىخواند كه در راستاى سفارش‌هاى او به رعايت اعتدال و دورى از شتابزدگى است . هيچ عبارتى در نكوهش تندمزاجى گوياتر از سخن او نيست : « تندخويى بىمورد نوعى ديوانگى است ؛ زيرا كه تندخو پشيمان مىشود ، و اگر پشيمان نشد ، پس ديوانگى او پايدار است . » « 3 » و در جايى ديگر : « راست و چپ هر دو گمراه كننده‌اند و راه مستقيم ، راه ميانه است . » « 4 » همچنين امام عليه السّلام هشدار\r\n\r\n\r\n","description":"","footnote":"\r\n( 1 ) . « أحبب حبيبك هونا ما عسى أن يكون بغيضك يوما ما ، و أبغض بغيضك هونا ما عسى أن يكون حبيبك يوما ما » نهج‌البلاغه : قصار 268 .\r\n( 2 ) . « الوفاء لأهل الغدر غدر عند اللّه و الغدر بأهل الغدر وفاء عند اللّه » نهج‌البلاغه : قصار 258 .\r\n( 3 ) . « الحدّة ضرب من الجنون لأنّ صاحبها يندم فإن لم يندم فجنونه مستحكم » نهج‌البلاغه : قصار 254 .\r\n( 4 ) . « اليمين و الشّمال مظلّة و الطريق الوسطى هى الجادّة » نهج‌البلاغه : خطبه 16 .\r\n","page_name":" 29 ","page_number":29},
  {"content":"\r\n\r\nمىدهد كه دو گروه از هالكان هستند : « به زودى دو گروه نسبت به من هلاك مىگردند : دوستى كه افراط كند و به غير حق كشانده شود ، و دشمنى كه در كينه‌توزى با من زياده‌روى كرده ، به راه باطل درآيد . » « 1 » اين سخنان در كنار سفارش به ميانه‌روى ، به جوانمردى و دورى از خصومت‌هاى شخصى در مبارزه با حاكمان و سياستمداران فرا مىخوانند .\r\nط ) نهج‌البلاغه مجموعه وسيعى از آراى اجتماعى را در بردارد و به طور قطع از موضوع « زن » و جايگاه او در جامعه غافل نبوده است . امام على عليه السّلام با وضوح تمام نظر خود را درباره زن بيان داشته است كه البته نگاهى بىرحمانه و تهى از عاطفه به نظر مىرسد و از نگاه شوپنهاور نسبت به زن نرم‌تر نيست .\r\nگزيده نگاه او درباره زن اين است كه « زن و زندگى ، همه‌اش زحمت و دردسر است و زحمت بارتر اين كه چاره‌اى جز بودن با او نيست . » « 2 » همچنين در جايى ديگر مىفرمايد : « برخى از نيكوترين خلق و خوى زنان ، زشت‌ترين اخلاق مردان است . » « 3 » شايد بتوان در اين مورد گفت كه آن چه در زن نيكو است در مورد مرد ناپسند است . اما به هر حال اثرى در اصل موضوع نمىگذارد ؛ چه آن كه نگاه امام عليه السّلام به زن مشخص و واضح است و در جايى ديگر مىگويد : « زن ، عقربى است كه نيش شيرينى دارد . » « 4 » امام عليه السّلام مردم را از زنان بر حذر مىدارد : « پس ، از زنان بد بپرهيزيد و مراقب\r\n\r\n\r\n","description":"","footnote":"\r\n( 1 ) . « و سيهلك فيّ صنفان : محبّ مفرط يذهب به الحبّ إلى غير الحقّ ، و مبغض مفرط يذهب به البغض إلى غير الحقّ » نهج‌البلاغه : نامه 127 .\r\n( 2 ) . « المرأة شرّ كلّها و شرّ ما فيها أنّه لا بدّ منها » نهج‌البلاغه : قصار 237 .\r\n( 3 ) . « خيار خصال النّساء شرار خصال الرّجال » نهج‌البلاغه : قصار 233 .\r\n( 4 ) . « المرأة عقرب حلوة اللّسبة » نهج‌البلاغه : قصار 60 .\r\n","page_name":" 30 ","page_number":30},
  {"content":"\r\n\r\nنيكانشان باشيد . در خواسته‌هاى نيكو ، همواره فرمانبردارشان نباشيد . » « 1 » و در جايى ديگر از قدرت دادن به آنها و پذيرش ميانجىگرىشان در امور مردم نهى مىكند . با اين حال امام عليه السّلام مىپذيرد كه در ميان زنان ، افرادى شايسته نيز وجود دارد ؛ ولى در برابر آنان نيز بايد محتاط بود ؛ چه آن كه احتمال دارد ماهيت زنانه آنان غلبه يابد .\r\nى ) نگرش امام على عليه السّلام به زنان ناشى از تعصبات جنسيتى نبود ؛ چه آن كه در آن زمان هنوز ميان جنسيت زن و مرد جدالى صورت نگرفته و همچنين او كسى نبود كه به تعصب بخواند . طبق عقيده امام عليه السّلام تعصب شيطان نسبت به آتش در برابر گل منشأ تعصب‌ورزى است : « شيطان به خاطر اصل خلقت خود بر آدم تعصب ورزيد ، و آفرينش او را مورد سرزنش قرار داد و گفت : \" مرا از آتش و تو را از گل ساخته‌اند . \" و سرمايه‌داران فساد زده امت‌ها ، براى داشتن نعمت‌هاى فراوان تعصب ورزيدند و گفتند : \" ما صاحبان فرزندان و اموال فراوانيم و هرگز عذاب نخواهيم شد . \" پس اگر در تعصب ورزيدن ناچاريد ، براى اخلاق پسنديده و افعال نيكو تعصب بورزيد . » « 2 » دعوت به تعصب‌زدايى ، سفارش بىارزشى نبود ؛ چه آن كه عقايد تعصب‌آميز مصايب فراوانى را پديد مىآورند و چه بسيار جنگ‌هايى كه از\r\n\r\n\r\n","description":"","footnote":"\r\n( 1 ) . « فاتّقوا شرار النّساء و كونوا من خيار هنّ على حذر ، و لا تطيعوهنّ في المعروف ، حتّى لا يطمعن في المنكر » نهج‌البلاغه : خطبه 80 .\r\n( 2 ) . « أمّا إبليس فتعصّب على آدم لأصله و طعن عليه في خلقته ، فقال أنا ناريّ و أنت طينيّ . و أمّا الأغنياء من مترفة الامم فتعصّبوا لآثار مواقع النّعم فقالوا ( نحن أكثر أموالا و أولادا و ما نحن بمعذّبين ) . فإن كان لا بدّ من العصبيّة فليكن تعصّبكم لمكارم الخصال و محامد الأفعال » نهج‌البلاغه : خطبه 192 .\r\n","page_name":" 31 ","page_number":31},
  {"content":"\r\n\r\nتعصبات نسبت به جنسيت ، دين ، رنگ پوست ، مذهب و وطن نشأت مىگيرند !\r\nك ) امام على عليه السّلام از كم‌گذارى پيمانه و احتكار و ناپسندى غيبت ، با بيانى نيكو و استوار نهى مىكند : « كسانى كه توفيق ترك گناه داشته و از سلامت دين و اعتقاد برخوردارند ، خوب است كه به گنهكاران و اهل معصيت مهربانى كنند و شكر اين نعمت را بجا آورند ، بدان گونه كه به اين شكرگزارى استمرار داشته باشد ، و اشتغال به شكر مانع از آن شود كه عيب مردم را نقل كنند . به راستى حال غيبت كننده‌اى كه از برادر خود غيبت مىكند و او را به گناهى كه مرتكب شده سرزنش مىنمايد ، چگونه است ! آيا به ياد نمىآورد آن زمانى را كه خود گناه بزرگترى مرتكب شد ، ولى خداوند ستار العيوب ، عيبش را پوشانيد و رسوايش نكرد ؟ ! چگونه او را به گناهى ملامت مىكند كه خود مثل آن را انجام داده ، و اگر مثل آن را انجام نداده به طريق ديگرى نافرمانى حضرت حق را نموده كه بزرگتر از گناه برادرش است . قسم به پروردگار ! اگر گناهى را كه مرتكب شده كوچك باشد ، جرأت عيبجو و غيبت كننده بر افشاى عيب او گناهى بزرگتر است . اى بنده خدا ! در عيبجويى و بدگويى هيچكس شتاب نكن ؛ شايد خداوند تبارك و تعالى او را بخشيده باشد ، و هيچ‌گاه از گناه كوچكى كه خود مرتكب شده‌اى ، آسوده خاطر مباش ؛ چرا كه شايد مشمول رحمت پروردگار نشده باشى . بنابراين هر كدام از شما كه عيب و بدى ديگرى را مىداند ، نبايد فاش كند ؛ چون كه به عيب\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nخود آشناست . و بايد شكر بر كنار ماندن از گناه ، او را مانع شود از آن كه ديگرى را به خاطر گناهش بيازارد . » « 1 »\r\nهمچنين به اتحاد فرا مىخواند : « از نفاق و تفرقه پرهيز كنيد كه باعث آفت است . انسان تكرو و از جماعت بريده ، مورد هدف تير شيطان است ؛ همان‌طور كه وقتى گوسفندى از گله دور شود ، نصيب گرگ خواهد شد . » « 2 » و از بدعت‌گذارى بدگويى مىكند : « هيچ بدعتى به وجود نيامد مگر آن كه سنتى ( از رسول خدا صلّى اللّه عليه و إله ) ترك شد . بنابراين از هر نوع بدعت ، دورى كنيد و در مسير صحيح دين قرار بگيريد . بهترين كارها ، سنتى است كه از قديم پايه‌گذارى شده و بدعتها بدترين كارهاست . » « 3 » و از فال‌گويى به ستارگان بيم مىدهد : « از آموختن ستاره‌شناسى بر حذر باشيد ! مگر در آن حد كه راه بيابان و دريا را بشناسيد . اين علم ، عاقبت طالبانش را به غيب‌گويى مىكشاند و\r\n\r\n\r\n","description":"","footnote":"\r\n( 1 ) . « و إنّما ينبغي لأهل العصمة و المصنوع إليهم في السّلامة أن يرحموا أهل الذّنوب و المعصية ، و يكون الشّكر هو الغالب عليهم و الحاجز لهم عنهم ، فكيف بالغائب الّذي غاب أخاه و عيّره ببلواه ، أما ذكر موضع ستر اللّه عليه من ذنوبه ممّا هو أعظم من الذّنب الّذي غابه به ، و كيف يذمّه بذنب قد ركب مثله ، فإن لم يكن ركب ذلك الذّنب بعينه فقد عصى اللّه فيما سواه ممّا هو أعظم منه ، و أيم اللّه لئن لم يكن عصاه في الكبير و عصاه في الصّغير لجرأته على عيب النّاس أكبر . يا عبد اللّه لا تعجل في عيب أحد بذنبه فلعلّه مغفور له ، و لا تأمن على نفسك صغير معصية فلعلّك معذّب عليه ، فليكفف من علم منكم عيب غيره لما يعلم من عيب نفسه و ليكن الشّكر شاغلا له على معافاته ممّا ابتلي به غيره » نهج‌البلاغه : نامه 140 .\r\n( 2 ) . « و إيّاكم و الفرقة ، فإنّ الشّاذّ من النّاس للشّيطان كما أنّ الشّاذّ من الغنم للذّئب » نهج‌البلاغه : نامه 127 .\r\n( 3 ) . « و ما احدثت بدعة إلّا ترك بها سنّة ، فاتّقوا البدع و الزموا المهيع . إنّ عوازم الامور أفضلها و إنّ محدثاتها شرارها » نهج‌البلاغه : خطبه 145 .\r\n","page_name":" 33 ","page_number":33},
  {"content":"\r\n\r\nستاره‌شناس چون غيبگوست و غيبگو چون جادوگر و جادوگر چون كافر و كافر در آتش دوزخ است . به نام پروردگار به سوى مقصد حركت كنيد . » « 1 »\r\nل ) ترديدى در اين مجال وجود ندارد كه امام على عليه السّلام به پيروى از حق سفارش و تأكيد مىنمود و آن چه توجه بيشترى مىطلبد ، نحوه دريافت و شناخت امام عليه السّلام از حق و تطبيق ديدگاه او با ديگر ديدگاه‌هاى موجود است .\r\nاهرنگ و ديگر قانون‌گذاران آلمانى از مبناى اصالت دولت در برابر فرد اثر پذيرفته‌اند و حق را همان همان چيزى مىدانند كه دولت آن را تعيين مىكند .\r\nاما واقع‌گراها ، حق را آن چه مىدانند كه انسان وضع كرده است و تنظيم و تعريف آن از اراده و خواست او خارج نيست . اهرنگ بر اين باور است كه « مبناى حق ، قدرت و نه انديشه‌اى منطقى است . » در حالى كه هگل مىگويد :\r\n« پيروزى هر ملتى برهانى قوى بر حقانيت آن است . » « 2 »\r\nآن چه گذشت پندار برخى از دانشمندان در اين زمينه بود كه البته مىتواند زمينه‌ساز درگيرىهاى بزرگى شود . اين باور از سوى فرانسوىها در معرض اتهام قرار گرفته و مبناى آغاز جنگ جهانى قلمداد شده است و از آن جايى كه آلمانىها مروج اين عقيده بودند ، مورد سرزنش قرار گرفته‌اند .\r\nبسيارى از دانشمندان و حتى شهروندان معمولى اين ديدگاه را نمىپذيرند و گوبيه ، سخنگوى معترضان در اين زمينه گفته است : « حق ، انديشه‌اى است كه به آينده نظر دارد و مبانى آن را وجدان بشرى و احساس برابرى و آزادى\r\n\r\n\r\n","description":"","footnote":"\r\n( 1 ) . « إيّاكم و تعلّم النّجوم إلّا ما يهتدى به في برّ أو بحر ، فإنّها تدعو إلى الكهانة ، و المنجّم كالكاهن و الكاهن كالسّاجر و السّاجر كالكافر و الكافر في النّار . سيروا على اسم اللّه » نهج‌البلاغه : خطبه 79 .\r\n( 2 ) . الموسوعة الفلسفة ، عبد الرحمان بدوى : 2 / 174 .\r\n","page_name":" 34 ","page_number":34},
  {"content":"\r\n\r\nبراى همگان تشكيل مىدهد . » همچنين باور پاسكال بر اين مبنا است كه قدرت بايد در خدمت حق قرار گيريد : « بر ما است كه عدالت و قدرت را با يكديگر همسو كنيم و تنها حق را بخواهيم و از قدرت تنها براى استوار گردانيدن حق استفاده كنيم . »\r\nبديهى است كه ديدگاه امام على عليه السّلام با ديدگاه دوم همخوانى دارد و در تأييد اين سخن ، نيازى به بررسى فراوانى در اين زمينه نيست . او مىفرمايد :\r\n« حق و باطل دو راه هستند كه هر كدام طرفدارانى دارند . اگر باطل پيروان بيشترى داشته باشد و پيروز شود ، چيز تازه‌اى نيست و از قديم همين‌طور بوده است . و اگر ياران حق اندك باشند ، روزى فرا مىرسد كه زياد گردند و كمتر اتفاق افتاد ، چيزى كه از دست رفته دوباره به دست آيد . » « 1 » اين سخن به صورت واضح و صريح بيان مىكند كه امام على عليه السّلام فراوانى امرى را دليلى بر حقانيت آن نمىداند ؛ بلكه منتظر مىماند تا هيبت پوشالى آن فرو نشيند .\r\nطبق باور او هر پديده و انديشه‌اى روزى قدرت گرفته و دگر بار خاموش مىشود و حق هميشه جاودان است . از همو در جايى غير از نهج البلاغه نقل شده است : « عمر ظلم يك ساعت و عمر عدالت تا روز قيامت است . » « 2 » گاه به جاى ظلم و عدالت ، باطل و حق روايت شده است ؛ چه آن كه راويان تفاوت چندانى ميان حق و عدالت نمىديدند .\r\n\r\n\r\n","description":"","footnote":"\r\n( 1 ) . « حقّ و باطل و لكلّ أهل ، فلئن أمر الباطل لقديما فعل ، و لئن قلّ الحقّ فلربّما و لعلّ ، و لقلّما أدبر شيء فاقبل » نهج‌البلاغه : خطبه 16 .\r\n( 2 ) . الامام جعفر الصادق عليه السّلام ، عبد الحليم الجندى : 60 .\r\n","page_name":" 35 ","page_number":35},
  {"content":"\r\n\r\nباور امام عليه السّلام به ازلى بودن حق و سفارش پيوسته او به واليان خويش در دورى از ستمكارى و دعوت به برابرى و مشورت و تمسك به كتاب خدا و سنت رسول ، همه اينها دلايلى روشن بر مخالفت او با پندار نخست است . او حاكمان را مجاز به تخطى از حق نمىداند و چون واقع‌گراها ، حق را ناشى از وضع بشرى نشمرده و پيروزى ملت را برهانى بر حقانيت آن نمىبيند ؛ بلكه مىگويد : « به تحقيق خداوند تبارك و تعالى ستمكاران را شكست نداده ، مگر بعد از آن كه به آنها فرصت داده و زندگانى راحتى برايشان فراهم آورده است . و نيز پروردگار شكست هيچ امتى را جبران نكرده ، مگر آن كه در سختىها و رنجها از امتحان درست بيرون آمدند . » « 1 »\r\nامام عليه السّلام حق را ازلى دانسته و در آن مصلحت فرد و جامعه را لحاظ مىكند و با پاسكل در زمينه استفاده از قدرت براى تقويت حق هم‌رأى است :\r\n« خوشحالم كه داورى با پروردگار است و علم او كارگشاست . بنابراين اگر طغيان كنند ، تيزى شمشير را به آنها مىچشانم ؛ زيرا شمشير براى نابودى باطل و يارى حق كافى است . » « 2 » گروهى درباره مجازات قاتلان عثمان با امام عليه السّلام سخن گفتند و امام عليه السّلام به آنان فرمود : « شكيبا باشيد تا مردم آرام گيرند و دلها در جاى خود واقع گردد و حق هركسى با ملايمت و به راحتى گرفته شود . هم‌اكنون مرا به حال خود بگذاريد و صبر كنيد تا ببينيد فرمان من به چه چيز تعلق مىگيرد . و كارى نكنيد كه بىجهت نيروها از بين بروند و\r\n\r\n\r\n","description":"","footnote":"\r\n( 1 ) . « فإنّ اللّه لم يقصم جبّاري دهر قطّ إلّا بعد تمهيل و رخاء ، و لم يجبر عظم أحد من الامم إلّا بعد أزل و بلاء » نهج‌البلاغه : خطبه 88 .\r\n( 2 ) . « و إنّي لراض بحجّة اللّه عليهم و علمه فيهم . فإن أبوا أعطيتهم حدّ السّيف ، و كفى به شافيا من الباطل و ناصرا للحقّ » نهج‌البلاغه : خطبه 22 .\r\n","page_name":" 36 ","page_number":36},
  {"content":"\r\n\r\nسستى و خوارى جايشان را بگيرند . من به زودى اين مسأله را با مدارا و تحمل اصلاح مىكنم ، البته تا جايى كه مدارا ممكن باشد و اگر چاره‌اى نداشتم ، به نبرد مىپردازم كه آخرين درمان زخم ، داغ كردن است . » « 1 » امام عليه السّلام هنگامى از جنگ استفاده مىكرد كه ابزارهاى مسالمت‌آميز پاسخ‌گو نبودند و دشمنانش داورى خداوند را نمىپذيرفتند . سازمان ملل نيز به حكومت‌هايى كه داورى را برنمىتابند ، با جنگ پاسخ مىدهد .\r\nبرخى بر اين باورند كه حق متعدد است و گاه فردى حق را به گونه‌اى خاص مىبيند و ديگرى نقيض آن را مىپندارد . برخى ديگر تعدد را در حق برنمىتابند كه امام عليه السّلام با آنان هم‌رأى است : « ميان دو دعوت اختلاف پيدا نشود ، مگر اين كه يكى از آن دو در گمراهى باشد . » « 2 »\r\n\r\nسياست‌هاى دولت\r\nامام على عليه السّلام آراى ارزشمند و متينى در موضوع ماهيت حكومت ، سياست ، وظيفه حاكم ، نحوه گزينش قاضيان ، تقسيم وظايف ، رسالت دانشمندان و . . . دارد . نامه او به مالك اشتر نخعى ، بسيارى از اين موارد را در برمىگيرد ؛ ليكن حكمت‌ها و اندرزهاى امام عليه السّلام درباره اين موضوعات تنها به اين نامه محدود نمىشود .\r\n\r\n\r\n","description":"","footnote":"\r\n( 1 ) . « فاصبروا حتّى يهدأ النّاس و تقع القلوب مواقعها و تؤخذ الحقوق مسمحة ، فاهدءوا عنّي و انظروا ما ذا يأتيكم به أمري ، و لا تفعلوا فعلة تضعضع قوّة و تسقط منّة و تورث وهنا و ذلّة ، و سأمسك الأمر ما استمسك و إذا لم أجد بدّا فآخر الدّواء الكيّ » نهج‌البلاغه : خطبه 168 .\r\n( 2 ) . « ما اختلفت دعوتان إلّا كانت إحداهما ضلالة » نهج‌البلاغه : قصار 182 .\r\n","page_name":" 37 ","page_number":37},
  {"content":"\r\n\r\nالف ) امام على عليه السّلام درباره ضرورت وجود حكومت مىفرمايد : « مردم به زمامدارى نيك يا بد نيازمندند ، تا مؤمنان در سايه حكومت ، به كار خود مشغول و كافران هم بهرمند شوند ، و مردم در استقرار حكومت ، زندگى كنند . به وسيله حكومت ، بيت المال جمع‌آورى مىگردد و به كمك آن با دشمنان مىتوان مبارزه كرد . جاده‌ها امن و امان ، و حقّ ضعيفان از نيرومندان گرفته مىشود ؛ نيكوكاران در رفاه و از دست بدكاران ، در امان مىباشند . » « 1 » سخن امام عليه السّلام همان‌گونه كه با ديدگاه آنارشيست‌هاى امروزى مخالف است ، مورد پذيرش خوارج آن زمان نيز قرار نگرفت ؛ ليكن او كه از كودكى اسلام آورده و از دانش و حكمت بهره برده بود ، به خوبى مىدانست كه موفقيت در گرو برپايى نظام و حكومت است . لذا از قوم خود شكايت مىكند : « نيكى در نظرشان همان است كه مىپندارند ، و زشتىها همان است كه آنها منكرند . در حل مشكلات به خود پناه مىبرند ، و در مبهمات تنها به رأى خود تكيه مىكنند ؛ گويا هر كدام ، امام و راهبر خويش مىباشند كه به دستگيره‌هاى مطمئن و اسباب محكمى كه خود باور دارند ، چنگ مىزنند . » « 2 »\r\nب ) امام على عليه السّلام به آن دليل كه شايد بتوان آن را غير قانونى بودن خواند ، از خوارج بيزار بود . اختلاف آرا ميان فقيهان و مفسران نيز در نظرش منفور\r\n\r\n\r\n","description":"","footnote":"\r\n( 1 ) . « لا بدّ للنّاس من أمير برّ أو فاجر يعمل في إمرته المؤمن و يستمتع فيها الكافر و يبلّغ اللّه فيها الأجل و يجمع به الفيء و يقاتل به العدوّ و تأمن به السّبل و يؤخذ به للضّعيف من القويّ ، حتّى يستريح برّ و يستراح من فاجر » نهج‌البلاغه : خطبه 40 .\r\n( 2 ) . « المعروف فيهم ما عرفوا ، و المنكر عندهم ما أنكروا ، مفزعهم في المعضلات إلى أنفسهم ، و تعويلهم في المبهمات على آرائهم . كأنّ كلّ امرئ منهم إمام نفسه ، قد أخذ منها فيما يرى بعرى ثقات و أسباب محكمات » نهج‌البلاغه : خطبه 88 .\r\n","page_name":" 38 ","page_number":38},
  {"content":"\r\n\r\nبود و بر اين اساس مىگويد : « دعوايى نسبت به يكى از احكام اجتماعى نزد عالمى مىبرند كه با رأى خود حكمى صادر مىكند . پس همان دعوا را نزد ديگرى مىبرند كه او درست بر خلاف رأى اولى حكم مىدهد . سپس همه قضات نزد رييس خود كه آنان را به قضاوت منصوب كرده ، جمع مىگردند .\r\nاو رأى همه را بر حق مىشمارد . در صورتى كه خدايشان يكى ، پيغمبرشان يكى ، و كتابشان يكى است . آيا خداى سبحان ، آنها را به اختلاف ، امر فرمود كه اطاعت كردند يا آنها را از اختلاف پرهيز داد و معصيت خدا نمودند . » « 1 » بديهى است كه گرايش و تمايل امام عليه السّلام به نظام و وحدت قضاوت ، او را به چنين انتقادى وا مىداشت .\r\nج ) دعوت امام على عليه السّلام به قانون‌گرايى و دورى از تشتت آرا و استقلال هر فرد در عقيده خود ، به معناى استبداد طلبى مطلق نيست و بلكه سفارش‌هاى فراوانى در اهميت مشورت از او نقل شده است : « هركس خودرأى شد به هلاكت رسيد ، و هركس با ديگران مشورت كرد ، در عقل‌هاى آنان شريك شد . » « 2 » امام عليه السّلام اين سخن را با الفاظ گوناگون و در اماكن مختلف تكرار مىكند .\r\nامام على عليه السّلام در نامه‌اى به يكى از واليان خود مىنويسد : « هرگاه رعيت بر تو بدگمان گردد ، عذر خويش را آشكارا با آنان در ميان بگذار ، و با اين كار\r\n\r\n\r\n","description":"","footnote":"\r\n( 1 ) . « ترد على أحدهم القضيّة في حكم من الأحكام فيحكم فيها برأيه ، ثمّ ترد تلك القضيّة بعينها على غيره فيحكم فيها بخلافه ، ثمّ يجتمع القضاة بذلك عند الإمام الّذي استقضاهم ، فيصوّب آراءهم جميعا ، و إلههم واحد و نبيّهم واحد و كتابهم واحد ، أفأمرهم اللّه تعالى بالاختلاف فأطاعوه أم نهاهم عنه فعصوه » نهج‌البلاغه :\r\nخطبه 18 .\r\n( 2 ) . « و من استبدّ برأيه هلك ، و من شاور الرّجال شاركها في عقولها » نهج‌البلاغه : قصار 160 .\r\n","page_name":" 39 ","page_number":39},
  {"content":"\r\n\r\nاز بدگمانى نجاتشان ده ، كه اين كار رياضتى براى خودسازى تو است ، و مهربانى كردن نسبت به رعيت است . و اين پوزش‌خواهى تو ، آنان را به حق وا مىدارد . » « 1 » انديشه ژرفى در اين عبارات ديده مىشود و نوعى مسؤوليت وزارتى ، چنان كه امروزه به اين نام خوانده مىشود ، در آن نهفته است . سخن مذكور به علت سفارش امام عليه السّلام نيز مىپردازد و آن ستردن شك و گمان رعيت است . همچنين نوعى رياضت نفس در پذيرش انتقاد به شمار مىرود و والى را در برابر مردم مسؤول قرار دارده و او را به دقت در كارهاى خود وا مىدارد .\r\nگرايش به نظام مردمى در نهج‌البلاغه يا آن چه امروزه دموكراسى ناميده مىشود ، بسيار واضح‌تر از آن است كه نيازمند به اثبات باشد . امام عليه السّلام به واليان خود دستور مىدهد كه بدون حضور سرباز و يا محافظى به سخنان مردم گوش دهند تا در بيان خواسته خود دچار مشكل نشوند و عوام را بر خواص برترى مىدهد ، هرچند كه اين امر خشم خواص را برانگيزد : « همانا خشم عمومى مردم ، خشنودى خواص ( نزديكان ) را از بين مىبرد ؛ اما خشم خواص را خشنودى همگان بىاثر مىكند . خواص جامعه ، همواره بار سنگينى را بر حكومت تحميل مىكنند . زيرا در روزگار سختى ، ياريشان كمتر و در اجراى عدالت ، از همه ناراضىتر و در خواسته‌هايشان ، پافشارتر و در عطا و بخشش‌ها ، كم سپاس‌تر و به هنگام منع خواسته‌ها ، ديرپذيراتر و در برابر مشكلات كم استقامت‌تر مىباشند . در صورتى كه ستون‌هاى استوار\r\n\r\n\r\n","description":"","footnote":"\r\n( 1 ) . « و إن ظنّت الرّعيّة بك حيفا ، فأصحر لهم بعذرك و اعدل عنك ظنونهم بإصحارك ، فإنّ في ذلك رياضة منك لنفسك و رفقا برعيّتك ، و إعذارا تبلغ به حاجتك من تقويمهم على الحقّ » نهج‌البلاغه : نامه 53 .\r\n","page_name":" 40 ","page_number":40},
  {"content":"\r\n\r\nدين ، و اجتماعات پرشور مسلمين ، و نيروهاى ذخيره دفاعى ، عموم مردم مىباشند ، پس به آنها گرايش داشته و اشتياق تو با آنان باشد . » « 1 » اين سخن به طور آشكار عوام را مقدم داشته و به اعتماد به آنان مىخواند و نگارنده بر اين باور است كه منش برخى از رهبران مسلمان و متمايل به امام على عليه السّلام از اين گفته امام عليه السّلام اثر پذيرفته است . امام عليه السّلام در جايى ديگر مىگويد : « همانا بزرگ‌ترين خيانت ، خيانت به ملت ، و رسواترين دغلكارى ، دغلبازى با امامان است . » « 2 » همچنين در جاى ديگرى مىگويد : « همانا نيكوكاران را به نام نيكى توان شناخت كه خدا از آنان بر زبان بندگانش جارى ساخت . » « 3 »\r\nد ) امام على عليه السّلام معتقد به دموكراسى بود و از اين روى طبيعى است كه طرفدار آزادى باشد و بر فرزندش فرياد برآورد : « برده ديگرى مباش ، كه خدا تو را آزاد آفريد . » « 4 » همچنين پرچم برابرى را برافرازد و پيوسته به آن بخواند و سفارش دهد . امام عليه السّلام به واليان خود مىفرمايد : « در نگاه‌هايت ، و در نيم نگاه و خيره شدن به مردم ، به تساوى رفتار كن ، تا بزرگان در ستمكارى تو طمع نكنند ، و ناتوان‌ها در عدالت تو مأيوس نگردند . » « 5 » همچنين مىگويد :\r\n\r\n\r\n","description":"","footnote":"\r\n( 1 ) . « فإنّ سخط العامّة يجحف برضى الخاصّة ، و إنّ سخط الخاصّة يغتفر مع رضى العامّة ، و ليس أحد من الرّعيّة أثقل على الوالي مئونة في الرّخاء و أقلّ معونة له في البلاء و أكره للإنصاف و أسأل بالإلحاف و أقلّ شكرا عند الإعطاء و أبطأ عذرا عند المنع و أضعف صبرا عند ملمّات الدّهر من أهل الخاصّة . و إنّما عمود الدّين و جماع المسلمين و العدّة للأعداء العامّة من الامّة ، فليكن صغوك لهم و ميلك معهم » نهج‌البلاغه : نامه 53 .\r\n( 2 ) . « و إنّ أعظم الخيانة خيانة الامّة و أفظع الغشّ غشّ الأئمّة » نهج‌البلاغه : نامه 26 .\r\n( 3 ) . « و إنّما يستدلّ على الصّالحين بما يجري اللّه لهم على ألسن عباده » نهج‌البلاغه : نامه 53 .\r\n( 4 ) . « و لا تكن عبد غيرك و قد جعلك اللّه حرّا » نهج‌البلاغه : نامه 31 .\r\n( 5 ) . « و آس بينهم في اللّحظة و النّظرة حتّى لا يطمع العظماء في حيفك لهم و لا ييأس الضّعفاء من عدلك عليهم » نهج‌البلاغه : نامه 27 .\r\n","page_name":" 41 ","page_number":41},
  {"content":"\r\n\r\n« اگر اين اموال از خودم بود به گونه‌اى مساوى در ميان مردم تقسيم مىكردم ، تا چه رسد كه جزو اموال خداست . » « 1 »\r\nه ) اجتماع توده‌ها همان‌گونه كه نقاط مثبتى دارد ، از عيب و نقص نيز تهى نيست . امام عليه السّلام در مورد آشوب‌گرى اراذل و توده‌هاى پست مردم مىگويد : « مردم سه دسته‌اند : دانشمند الهى ، و آموزنده‌اى بر راه رستگارى ، و پشه‌هاى دست خوش باد و طوفان و هميشه سرگردان كه به دنبال هر سر و صدايى مىروند و با وزش هر بادى ، حركت مىكنند ؛ نه از روشنايى دانش نور گرفتند ، و نه به پناهگاه استوارى پناه گرفتند . » « 2 » همچنين آشوب‌طلبان را چنين توصيف مىكند : « آنان چون گرد هم آيند پيروز شوند ، و چون پراكنده شوند شناخته نگردند . ( و گفته شد كه امام عليه السّلام فرمود : ) آنان چون گرد هم آيند زيان رسانند ، و چون پراكنده شوند سود دهند . » از امام عليه السّلام پرسيدند : دانستيم كه چون اوباش گرد هم آيند ، زيان رسانند . اما چه سودى در پراكندگى آنان است ؟ فرمود : « صاحبان كسب و كار و پيشه‌وران به كارهاى خود باز مىگردند ، و مردم از تلاش آنان سود برند . بنا به ساختن ساختمان ، و بافنده به كارگاه بافندگى ، و نانوا به نانوايى روى مىآورد . » « 3 » و نفع عمومى با بازگشت هركس به كار و مهنت خويش ، حاصل مىشود . امام عليه السّلام دست بر\r\n\r\n\r\n","description":"","footnote":"\r\n( 1 ) . « و لو كان المال لي لسوّيت بينهم ، فكيف و إنّما المال مال اللّه » نهج‌البلاغه : خطبه 126 .\r\n( 2 ) . « النّاس ثلاثة : فعالم ربّانيّ و متعلّم على سبيل نجاة و همج رعاع أتباع كلّ ناعق ، يميلون مع كلّ ريح ، لم يستضيئوا بنور العلم و لم يلجئوا إلى ركن وثيق » نهج‌البلاغه : نامه 147 .\r\n( 3 ) . « هم الّذين إذا اجتمعوا غلبوا و إذا تفرّقوا لم يعرفوا . و قيل بل قال : هم الّذين إذا اجتمعوا ضرّوا و إذا تفرّقوا نفعوا . فقيل قد عرفنا مضرّة اجتماعهم فما منفعة افتراقهم ، فقال : يرجع أصحاب المهن إلى مهنهم ، فينتفع النّاس بهم ، كرجوع البنّاء إلى بنائه و النّسّاج إلى منسجه و الخبّاز إلى مخبزه » نهج‌البلاغه : قصار 198 .\r\n","page_name":" 42 ","page_number":42},
  {"content":"\r\n\r\nروى يكى از آفات اجتماعى مىگذارد و طبيعت توده‌ها را دمدمى و بىثبات مىخواند . شكسپير تصوير گويايى از اين ويژگى توده‌ها در نمايش‌نامه « ژوليوس سزار » ارايه داده است . همچنين به درستى پيروزى را در اجتماع توده‌ها و پراكندگى آنان را موجب تباهى مىشمرد ؛ هرچند كه گاه اجتماع آنان ضررهايى را به جاى مىگذارد و جدايى آنها و اشتغال هر يك به عمل خويش ، منفعت‌آور است . شايد اين ديدگاه امام عليه السّلام نسبت به توده‌ها با برخى از آراى پيشين او متناقض به نظر رسد ؛ ليكن اشاره به معايب جمهور ، نافى اهتمام به سخن آنان نيست .\r\nو ) امورى بر امام و رهبر جامعه واجب است كه امام على عليه السّلام درباره آنها مىگويد : « كسى كه خود را رهبر مردم قرار داد ، بايد پيش از آن كه به تعليم ديگران پردازد ، خود را بسازد ، و پيش از آن كه به گفتار تربيت كند ، با كردار تعليم دهد ؛ زيرا آن كس كه خود را تعليم دهد و ادب كند ، سزاوارتر به تعظيم است از آن كه ديگرى را تعليم دهد و ادب بياموزد . » « 1 » همچنين پيوسته به نكوهش عالمانى مىپردازد كه به علم خود پايبند نيستند و در مورد رابطه و حقوق ميان رعيت و حاكم بيان مىكند : « اى مردم ! مرا بر شما و شما را بر من حقى واجب شده است . حق شما بر من ، آن كه از خيرخواهى شما دريغ نورزم و بيت المال را ميان شما عادلانه تقسيم كنم ، و شما را آموزش دهم تا بىسواد و نادان نباشيد ، و شما را تربيت كنم تا راه و رسم زندگى را بدانيد . و اما حق من بر شما اين است كه به بيعت با من وفادار باشيد ، و در آشكار و\r\n\r\n\r\n","description":"","footnote":"\r\n( 1 ) . « من نصب نفسه للنّاس إماما فعليه أن يبدأ بتعليم نفسه قبل تعليم غيره و ليكن تأديبه بسيرته قبل تأديبه بلسانه ، و معلّم نفسه و مؤدّبها أحقّ بالإجلال من معلّم النّاس و مؤدّبهم » نهج‌البلاغه : قصار 71 .\r\n","page_name":" 43 ","page_number":43},
  {"content":"\r\n\r\nنهان برايم خيرخواهى كنيد ؛ هرگاه شما را فرا خواندم اجابت نماييد و فرمان دادم اطاعت كنيد . » « 1 » اندرزگويى و نيك‌خواهى ملت براى حاكم ، يكى از حقوق او بر آنان است و اين عقيده ، نوعى زياده‌روى در پى رسيدن به كمال به شمار مىرود .\r\nامام على عليه السّلام با سخنانى متعالى به انكار ستايشگرى مىپردازد : « پس با من چنان كه با پادشاهان سركش سخن مىگويند ، حرف نزنيد و چنان كه از آدم‌هاى خشمگين كناره مىگيرند ، دورى نجوييد و با ظاهرسازى با من رفتار نكنيد ، و گمان مبريد اگر حقى به من پيشنهاد دهيد ، بر من گران آيد ، يا در پى بزرگ نشان دادن خويشم ، زيرا كسى كه شنيدن حق ، يا عرضه شدن عدالت بر او مشكل باشد ، عمل كردن به آن ، براى او دشوارتر خواهد بود . پس ، از گفتن حق يا مشورت در عدالت خوددارى نكنيد ، زيرا خود را از اشتباه نكردن برتر نمىبينم . » « 2 »\r\nو از خيانت‌پيشگى و دوستى منافقانه بر حذر مىدارد : « سوگند به خدا ! معاويه از من سياستمدارتر نيست ، اما معاويه حيله‌گر و جنايتكار است . اگر نيرنگ ناپسند نبود ، من زيرك‌ترين افراد بودم ، ولى هر نيرنگى گناه ، و هر\r\n\r\n\r\n","description":"","footnote":"\r\n( 1 ) . « أيّها النّاس إنّ لي عليكم حقّا ، و لكم عليّ حقّ . فأمّا حقّكم عليّ فالنّصيحة لكم و توفير فيئكم عليكم و تعليمكم كيلا تجهلوا و تأديبكم كيما تعلّموا . و أمّا حقّي عليكم فالوفاء بالبيعة و النّصيحة في المشهد و المغيب و الإجابة حين أدعوكم و الطّاعة حين آمركم » نهج‌البلاغه : خطبه 34 .\r\n( 2 ) . « فلا تكلّموني بما تكلّم به الجبابرة ، و لا تتحفّظوا منّي بما يتحفّظ به عند أهل البادرة و لا تخالطوني بالمصانعة ، و لا تظنّوا بي استثقالا في حقّ قيل لي و لا التماس إعظام لنفسي فإنّه من استثقل الحقّ أن يقال له أو العدل أن يعرض عليه كان العمل بهما أثقل عليه ، فلا تكفّوا عن مقالة بحقّ أو مشورة بعدل فإنّي لست في نفسي بفوق أن اخطئ » نهج‌البلاغه : خطبه 217 .\r\n","page_name":" 44 ","page_number":44},
  {"content":"\r\n\r\nگناهى نوعى كفر و انكار است . روز رستاخيز در دست هر حيله‌گرى پرچمى است كه با آن شناخته مىشود . به خدا سوگند ! من با فريبكارى غافلگير نمىشوم و با سخت‌گيرى ناتوان نخواهم شد . » « 1 » از اين روى امير مؤمنان ، مخالف ماكياولى است .\r\nهمچنين واليان را ملزم به رعايت مسايلى مىداند و آنان را به تبعيت از عموم مردم در نحوه زندگى شخصى خود فرا مىخواند : « خداوند بر پيشوايان حق واجب كرده كه خود را با مردم ناتوان همسو كنند ، تا فقر و ندارى ، تنگدست را به هيجان نياورد ، و به طغيان نكشاند . » « 2 » به اين ترتيب مستمند از فقر و ندارى خويش ناراضى نبوده و خود را با حاكم هم‌تراز مىبيند : « آيا به همين رضايت دهم كه مرا امير مؤمنان خوانند و در تلخىهاى روزگار با مردم شريك نباشم و در سختىهاى زندگى الگوى آنان نگردم . » « 3 »\r\nدر جايى ديگر متعرض ميزان حضور حاكم در ميان مردم مىشود و مىگويد : « هيچ‌گاه خود را فراوان از مردم پنهان مدار . » « 4 » حضور حاكم در ميان مردم ، صميميت و دوستى بيشترى ايجاد مىكند و به مردم مىفهماند كه حاكم به امور و منافع آنان اهميت مىدهد . همچنين راه و روش حكم‌رانى را\r\n\r\n\r\n","description":"","footnote":"\r\n( 1 ) . « و اللّه ما معاوية بأدهى منّي ولكنّه يغدر و يفجر و لو لا كراهية الغدر لكنت من أدهى النّاس و لكن كلّ غدرة فجرة و كلّ فجرة كفرة و لكلّ غادر لواء يعرف به يوم القيامة . و اللّه ما استغفل بالمكيدة و لا استغمز بالشّديدة » نهج‌البلاغه : خطبه 200 .\r\n( 2 ) . « إنّ اللّه تعالى فرض على أئمّة الحقّ أن يقدّروا أنفسهم بضعفة النّاس كيلا يتبيّغ بالفقير فقره » نهج‌البلاغه :\r\nنامه 209 .\r\n( 3 ) . « أ أقنع من نفسي بأن يقال أمير المؤمنين و لا اشاركهم في مكاره الدّهر أو أكون اسوة لهم في جشوبة العيش » نهج‌البلاغه : نامه 45 .\r\n( 4 ) . « و أمّا بعد هذا فلا تطوّلنّ احتجابك عن رعيّتك » نهج‌البلاغه : نامه 53 .\r\n","page_name":" 45 ","page_number":45},
  {"content":"\r\n\r\nبراى حاكم مىگشايد و تصوير واضحى از وضعيت مردم را به او مىنماياند و باز تأكيد مىكند : « بدان ! هيچ وسيله‌اى براى جلب اعتماد والى به رعيت بهتر از نيكوكارى به مردم نمىباشد . » « 1 » هنگامى كه حاكم بر مردم نيكى مىكند ، آرامش يافته و از خيانت آنان در امان مىماند .\r\nامام على عليه السّلام با دورانديشى و حكمتى عميق به واليان خود دستور مىدهد كه به آيين‌ها و مراسم مردمى احترام گذارند : « آداب پسنديده‌اى را كه بزرگان اين امت به آن عمل كردند و ملت اسلام با آن پيوند خورده و رعيت با آن اصلاح شدند ، بر هم مزن . » « 2 »\r\nو در يكى از سفارش‌هاى خود ، نصيحت ارزشمند و دوستانه‌اى به واليان خود مىكند : « بدترين وزيران تو ، كسى است كه پيش از تو وزير بدكاران بوده ، و در گناهان آنان شركت داشته ، پس مبادا چنين افرادى محرم راز تو باشند ، زيرا كه آنان ياوران گناهكاران ، و يارىدهندگان ستمكارانند .\r\nتو بايد جانشينانى بهتر از آنان داشته باشى كه قدرت فكرى امثال آنها را داشته ، اما گناهان و كردار زشت آنها را نداشته باشند ؛ كسانى كه ستمكارى را بر ستمى يارى نكرده ، و گناه‌كارى را در گناهى كمك نرسانده باشند . هزينه اين‌گونه از افراد بر تو سبك‌تر ، و ياريشان بهتر ، و مهربانيشان بيشتر ، و دوستى آنان با غير تو كمتر است . آنان را از خواص و دوستان نزديك و راز داران خود قرار ده . سپس از ميان آنان افرادى را كه در حق‌گويى از همه\r\n\r\n\r\n","description":"","footnote":"\r\n( 1 ) . « و اعلم أنّه ليس شيء بأدعى إلى حسن ظنّ و ال برعيّته من إحسانه إليهم » نهج‌البلاغه : نامه 53 .\r\n( 2 ) . « و لا تنقض سنّة صالحة عمل بها صدور هذه الامّة و اجتمعت بها الالفة و صلحت عليها الرّعيّة » نهج‌البلاغه :\r\nنامه 53 .\r\n","page_name":" 46 ","page_number":46},
  {"content":"\r\n\r\nصريح‌ترند ، و در آن چه را كه خدا براى دوستانش نمىپسندد ، تو را مددكار نباشند ، انتخاب كن ؛ چه خوشايند تو باشد يا ناخوشايند . تا مىتوانى با پرهيزكاران و راستگويان بپيوند ، و آنان را چنان پرورش ده كه تو را فراوان نستايند و تو را براى اعمال زشتى كه انجام نداده‌اى تشويق نكنند كه ستايش بىاندازه ، خودپسندى مىآورد و انسان را به سركشى وا مىدارد . » « 1 » ديدگاه امام عليه السّلام در اين زمينه كاملا درست است ؛ چه آن كسى كه در گذشته عصيان كرده ، اطمينانى به درستكارى او در زمان حال نيست و آن كه در ديروز با ظالمان ارتباط داشته ، بعيد نيست كه امروز از قدرت وزارت خود استفاده نكند و بارى ديگر به آنان يارى نرساند . همو در سخن حكيمانه ديگرى مىفرمايد : « پس در رفتار با آنان ، نرمى و درشتى را به هم آميز ، رفتارى توأم با شدت و نرمش داشته باش . » « 2 » و واليان را دستور مىدهد كه از مردم روى برنتابند : « با مردم به جهت اين كه بر آنها حكومت دارد بىاعتنايى نكند ؛ چه اين كه مردم ، برادران دينى و يارىدهندگان در استخراج حقوق الهى مىباشند . » سپس افزود : « همان‌گونه كه ما حق تو را مىدهيم ، تو هم بايد نسبت به حقوق آنان وفادار باشى . اگر چنين نكنى در روز رستاخيز بيش از\r\n\r\n\r\n","description":"","footnote":"\r\n( 1 ) . « إنّ شرّ وزرائك من كان للأشرار قبلك وزيرا و من شركهم في الآثام فلا يكوننّ لك بطانة فإنّهم أعوان الأثمة و إخوان الظّلمة ، و أنت واجد منهم خير الخلف ممّن له مثل آرائهم و نفاذهم و ليس عليه مثل آصارهم و أوزارهم ممّن لم يعاون ظالما على ظلمه و لا آثما على إثمه . اولئك أخفّ عليك مئونة و أحسن لك معونة و أحنى عليك عطفا و أقلّ لغيرك إلفا فاتّخذ اولئك خاصّة لخلواتك و حفلاتك . ثمّ ليكن آثرهم عندك أقولهم بمرّ الحقّ لك و أقلّهم مساعدة فيما يكون منك ممّا كره اللّه لأوليائه واقعا ذلك من هواك حيث وقع ، و الصق بأهل الورع و الصّدق ثمّ رضهم على أن لا يطروك و لا يبجّحوك بباطل لم تفعله فإنّ كثرة الإطراء تحدث الزّهو و تدني من العزّة » نهج‌البلاغه : نامه 53 .\r\n( 2 ) . « فالبس لهم جلبابا من اللّين تشوبه به طرف من الشّدّة و داول لهم بين القسوة و الرّأفة » نهج‌البلاغه : نامه 19 .\r\n","page_name":" 47 ","page_number":47},
  {"content":"\r\n\r\nهمه دشمن دارى ، و واى بر كسى كه در پيشگاه خدا ، فقرا و مساكين ، دشمن او باشند و از او شكايت كنند . » « 1 » امام على عليه السّلام از جوانب برابرى و امكان و امتناع آن در برخى مجال‌ها آگاهى داشت و والى را در مسايلى ملزم به برابرى با مردم مىكند كه مردم در آن موارد برابر هستند .\r\nهمچنين به تشويق نيكوكار و مجازات خطاكار سفارش كرده ، مىگويد :\r\n« هرگز نيكوكار و بدكار در نظرت يكسان نباشند . » « 2 » و مأموران جمع‌آورى ماليات را به آسان‌گيرى با مردم دستور مىدهد و از فروش ضروريات زندگى آنها نهى مىكند . اين امر در قوانين مدرن نيز مورد توجه قرار گرفته است و از توقيف پوشاك و حقوق كارمندان جلوگيرى مىشود . امام عليه السّلام در آسان‌گيرى با مردم تا بدانجا مىرود كه مىفرمايد : « پس اگر مردم شكايت كردند ، از سنگينى ماليات ، يا آفت‌زدگى ، يا خشك شدن آب چشمه‌ها ، يا كمى باران ، يا خراب شدن زمين در سيلاب‌ها ، يا خشكسالى ، در گرفتن ماليات به ميزانى تخفيف ده تا امورشان سامان گيرد ، و هرگز تخفيف دادن در خراج تو را نگران نسازد . زيرا آن ، اندوخته‌اى است كه در آبادانى شهرهاى تو ، و آراستن ولايت‌هاى تو نقش دارد ، و رعيت تو را مىستايند . » « 3 » نگاه دورانديشانه\r\n\r\n\r\n","description":"","footnote":"\r\n( 1 ) . « تفضّلا بالإمارة عليهم فإنّهم الإخوان في الدّين و الأعوان على استخراج الحقوق . . . إنّا موفّوك حقّك فوفّهم حقوقهم و إلّا فإنّك من أكثر النّاس خصوما يوم القيامة و بؤسا لمن خصمه عند اللّه الفقراء و المساكين » نهج‌البلاغه : نامه 26 .\r\n( 2 ) . « لا يكوننّ المحسن و المسيء عندك بمنزلة سواء » نهج‌البلاغه : نامه 53 .\r\n( 3 ) . « فإن شكوا ثقلا أو علّة أو انقطاع شرب أو بالّة أو إحالة أرض اغتمرها غرق أو أجحف بها عطش خفّفت عنهم بما ترجو أن يصلح به أمرهم ، و لا يثقلنّ عليك شيء خفّفت به المئونة عنهم فإنّه ذخر يعودون به عليك في عمارة بلادك و تزيين ولايتك مع استجلابك حسن ثنائهم » نهج‌البلاغه : نامه 53 .\r\n","page_name":" 48 ","page_number":48},
  {"content":"\r\n\r\nامام عليه السّلام و سياست مالى استوارى كه در پيش گرفته بود ، وضوح بيشترى در سفارشى ديگر مىيابد : « بايد تلاش تو در آبادانى زمين بيشتر از جمع‌آورى خراج باشد كه خراج جز با آبادانى فراهم نمىگردد ، و آن كس كه بخواهد خراج را بدون آبادانى مزارع به دست آورد ، شهرها را خراب ، و بندگان خدا را نابود . » « 1 » با نگاه به فشارها و ستم‌هايى كه براى جمع‌آورى ماليات در فرانسه و تركيه صورت گرفت ، ارزش سخن امام على عليه السّلام بهتر فهميده مىشود و هماهنگى آن با منطق و تجربه‌هاى تاريخى آشكار مىگردد .\r\nز ) تقسيم وظايف يكى ديگر از ابتكارات ارزشمند امام عليه السّلام بود كه تنها در زمان معاصر مورد توجه انديشمندان قرار گرفت . « كار هر كدام از خدمتكارانت را معين كن تا او را در برابر آن كار مسؤول بدانى ، و تقسيم درست كار سبب مىشود كه كارها را به يكديگر وا نگذارند . » « 2 » همچنين در نامه خود به مالك اشتر نخعى مىنويسد : « آگاه باش ! مردم از گروه‌هاى گوناگونى مىباشند كه اصلاح هر يك جز با ديگرى امكان ندارد ، و هيچ يك از گروه‌ها از گروه ديگر بىنياز نيست . از آن قشرها ، لشكريان خدا ، و نويسندگان عمومى و خصوصى ، قضات دادگستر ، كارگزاران عدل و نظم اجتماعى ، جزيه‌دهندگان ، پرداخت‌كنندگان ماليات ، تجار و بازرگانان ، صاحبان صنعت و پيشه‌وران ، و نيز طبقه پايين جامعه ، يعنى نيازمندان و مستمندان مىباشند كه براى هر يك خداوند سهمى مقرر داشته ، و مقدار\r\n\r\n\r\n","description":"","footnote":"\r\n( 1 ) . « و ليكن نظرك في عمارة الأرض أبلغ من نظرك في استجلاب الخراج لأنّ ذلك لا يدرك إلّا بالعمارة و من طلب الخراج به غير عمارة أخرب البلاد و أهلك العباد » نهج‌البلاغه : نامه 53 .\r\n( 2 ) . « و اجعل لكلّ إنسان من خدمك عملا تأخذه به فإنّه أحرى ألّا يتواكلوا في خدمتك » نهج‌البلاغه : نامه 31 .\r\n","page_name":" 49 ","page_number":49},
  {"content":"\r\n\r\nواجب آن را در قرآن يا سنّت پيامبر صلّى اللّه عليه و إله تعيين كرده كه پيمانى از طرف خداست و نگهدارى آن بر ما لازم است . » « 1 » پس از اين وظيفه هر گروهى به تفصيل بيان مىشود .\r\nامام على عليه السّلام بر اساس قاعده تقسيم وظايف و اشتغال هركس در زمينه تخصص خود ، پاسخ آن دسته از افرادى را مىدهد كه به عدم حضور امام عليه السّلام در جنگ‌ها اعتراض مىكردند ، همو عمر را نصيحت مىكند كه براى جنگ با ايرانيان عازم نشود : « جايگاه رهبر چونان ريسمانى محكم است كه مهره‌ها را متّحد ساخته به هم پيوند مىدهد . اگر اين رشته از هم بگلسد ، مهره‌ها پراكنده و هر كدام به سويى خواهند افتاد . » « 2 » در صورتى كه عمر همراه سپاه مسلمانان به جنگ با ايرانيان مىرفت ، اعراب بر او مىشوريدند .\r\nح ) از شخصى به درايت امام على عليه السّلام بعيد است كه به پندگيرى از تجربه‌هاى حكومتى اهميت ندهد . او در اين زمينه مىگويد : « حوادث اگر همانند يكديگر بودند ، آخرين را با آغازين مقايسه و ارزيابى مىكنند . » « 3 » و در جايى ديگر مىفرمايد : « با آن چه در گذشته ديده يا شنيده‌اى ، براى آن چه\r\n\r\n\r\n","description":"","footnote":"\r\n( 1 ) . « و اعلم أنّ الرّعيّة طبقات لا يصلح بعضها إلّا ببعض و لا غنى ببعضها عن بعض فمنها جنود اللّه و منها كتّاب العامّة و الخاصّة و منها قضاة العدل و منها عمّال الإنصاف و الرّفق ، و منها أهل الجزية و الخراج من أهل الذّمّة و مسلمة النّاس و منها التّجّار و أهل الصّناعات ، و منها الطّبقة السّفلى من ذوي الحاجة و المسكنة . و كلّ قد سمّى اللّه له سهمه و وضع على حدّه و فريضته في كتابه أو سنّة نبيّه عهدا منه عندنا محفوظا » نهج‌البلاغه : نامه 53 .\r\n( 2 ) . « و مكان القيّم بالأمر مكان النّظام من الخرز يجمعه و يضمّه ، فإذا انقطع النّظام تفرّق الخرز و ذهب » نهج‌البلاغه : نامه 146 .\r\n( 3 ) . « إنّ الامور إذا اشتبهت ، اعتبر آخرها بأوّلها » نهج‌البلاغه : قصار 74 .\r\n","page_name":" 50 ","page_number":50},
  {"content":"\r\n\r\nكه هنوز نيامده ، استدلال كن . » « 1 » و نيز : « خردگرايى در پند گرفتن از تجربه‌هاست . » « 2 »\r\nبيراه نيست ، اگر سخن آخر را عقيده‌اى فلسفى در برابر اين پندار بدانيم كه عقل بر حسب طبيعت در نزد افراد مختلف ، تفاوت پيدا مىكند . رفتار عاقلانه طبق سخن امام على عليه السّلام عمل به تجربه‌ها است و در رد عقيده نخست مىتوان به اين مثال اشاره كرد كه افرادى هم‌سن را در صورتى كه در محيطى يكسان و به صورتى هماهنگ پرورش دهيم ، انديشه‌اى متفاوت از يكديگر خواهند يافت . زيرا آنان از عوامل وراثتى اثر مىپذيرند .\r\nط ) امام على عليه السّلام در نامه خود به مالك اشتر سفارش‌هايى درباره قضاوت مىكند و عشماوى ، استاد قانون اساسى در دانشكده حقوق قاهره درباره آن مىگويد كه هيچ يك از قوانين موجود در دنيا ، مسأله قضاوت و روش انتخاب قاضيان را به نيكويى سفارش‌هاى امام على عليه السّلام مورد توجه قرار نداده‌اند . او در اين زمينه به مالك اشتر مىنويسد : « سپس از ميان مردم ، برترين فرد نزد خود را براى قضاوت انتخاب كن ؛ كسانى كه مراجعه فراوان ، آنها را به ستوه نياورد و برخورد مخالفان با يكديگر او را خشمناك نسازد ؛ در اشتباهاتش پافشارى نكند و بازگشت به حق پس از آگاهى براى او دشوار نباشد ؛ طمع را از دل ريشه‌كن كند و در شناخت مطالب با تحقيقى اندك رضايت ندهد و در شبهات از همه با احتياطتر عمل كند و در يافتن دليل اصرار او از همه بيشتر باشد و در مراجعه پياپى شاكيان خسته نشود در كشف\r\n\r\n\r\n","description":"","footnote":"\r\n( 1 ) . « استدلّ على ما لم يكن بما قد كان » نهج‌البلاغه : نامه 31 .\r\n( 2 ) . « العقل حفظ التّجارب » نهج‌البلاغه : نامه 31 .\r\n","page_name":" 51 ","page_number":51},
  {"content":"\r\n\r\nامور از همه شكيباتر ، و پس از آشكار شدن حقيقت ، در فصل خصومت از همه برنده‌تر باشد ؛ كسى كه ستايش فراوان او را فريب ندهد و چرب‌زبانى او را منحرف نسازد و چنين كسانى بسيار اندكند . پس از انتخاب قاضى ، هر چه بيشتر در قضاوت‌هاى او بيانديش ، و آن‌قدر به او ببخش كه نيازهاى او بر طرف گردد و به مردم نيازمند نباشد و از نظر مقام و منزلت آن‌قدر او را گرامى دار كه نزديكان تو ، به نفوذ در او طمع نكنند ، تا از توطئه آنان در نزد تو در امان باشد . » « 1 »\r\nامام عليه السّلام در جايى غير از نامه مذكور به نكوهش آن دسته از حاكمانى مىپردازد كه شايستگى حكومت ندارند و مىگويد : « در ميان مردم ، با نام قاضى به داورى مىنشيند ، و حل مشكلات ديگرى را به عهده مىگيرد ؛ پس اگر مشكلى پيش آيد ، با حرف‌هاى پوچ و توخالى و رأى و نظر دروغين ، آماده رفع آن مىشود . سپس اظهارات پوچ خود را باور مىكند . عنكبوتى را مىماند كه در شبهات و بافته‌هاى تار خود چسبيده ، نمىداند كه درست حكم كرده يا بر خطاست . اگر بر صواب باشد ، مىترسد كه خطا كرده ، و اگر بر خطاست ، اميد دارد كه رأى او درست باشد . نادانى است ، كه راه جهالت مىپويد ؛ كورى است كه در تاريكى گمشده خود را مىجويد ؛ از روى علم و\r\n\r\n\r\n","description":"","footnote":"\r\n( 1 ) . « ثمّ اختر للحكم بين النّاس أفضل رعيّتك في نفسك ممّن لا تضيق به الامور و لا تمحكه الخصوم و لا يتمادى في الزّلّة و لا يحصر من الفيء إلى الحقّ إذا عرفه و لا تشرف نفسه على طمع و لا يكتفي بأدنى فهم دون أقصاه ، و أوقفهم في الشّبهات و آخذهم بالحجج و أقلّهم تبرّما بمراجعة الخصم و أصبرهم على تكشّف الامور و أصرمهم عند اتّضاح الحكم ممّن لا يزدهيه إطراء و لا يستميله إغراء و اولئك قليل . ثمّ أكثر تعاهد قضائه و افسح له في البذل ما يزيل علّته و تقلّ معه حاجته إلى النّاس و أعطه من المنزلة لديك ما لا يطمع فيه غيره من خاصّتك ليأمن بذلك اغتيال الرّجال له عندك » نهج‌البلاغه : نامه 53 .\r\n","page_name":" 52 ","page_number":52},
  {"content":"\r\n\r\nيقين سخن نمىگويد ؛ روايات را بدون آگاهى نقل مىكند ؛ چون تندبادى كه گياهان خشك را بر باد دهد ، روايات را زير و رو مىكند ، كه بىحاصل است . به خدا سوگند ! نه راه صدور حكم مشكلات را مىداند ، و نه براى منصب قضاوت شايستگى دارد . آن چه را كه نپذيرد علم به حساب نمىآورد ، و جز راه و رسم خويش ، مذهبى را حق نمىداند . اگر حكمى را نداند ، آن را مىپوشاند تا نادانى او آشكار نشود ؛ خون بىگناهان از حكم ظالمانه او در جوشش ، و فرياد ميراث بر باد رفتگان بلند است . » « 1 » و در جايى ديگر مىگويد : « اگر حضور فراوان بيعت‌كنندگان نبود و ياران ، حجت را بر من تمام نمىكردند ، و اگر خداوند از عالمان ، عهد و پيمان نگرفته بود كه برابر شكم بارگى ستمگران ، و گرسنگى مظلومان ، سكوت نكنند ، مهار شتر خلافت را بر كوهان آن انداخته ، رهايش مىساختم . » « 2 » بر اين اساس تكليفى بر دوش خواص گذاشته شده است و آنان نبايد در برابر ستم ، بردبارى به خرج دهند و هرچند مورد ظلم نباشند ، بايد با آن به مبارزه برخيزند .\r\n\r\n\r\n","description":"","footnote":"\r\n( 1 ) . « جلس بين النّاس قاضيا ضامنا لتخليص ما التبس على غيره ، فإن نزلت به إحدى المبهمات ، هيّأ لها حشوا رثّا من رأيه ثمّ قطع به ، فهو من لبس الشّبهات في مثل نسج العنكبوت ، لا يدري أصاب أم أخطأ . فإن أصاب خاف أن يكون قد أخطأ ، و إن أخطأ رجا أن يكون قد أصاب ؛ جاهل خبّاط جهالات ، عاش ركّاب عشوات ، لم يعضّ على العلم بضرس قاطع ، يذري الرّوايات إذراء الرّيح الهشيم ، لا ملىء و اللّه بإصدار ما ورد عليه ، و لا هو أهل لما فوّض إليه ، لا يحسب العلم في شيء ممّا أنكره ، و لا يرى أنّ من وراء ما بلغ مذهبا لغيره ، و إن أظلم عليه أمر اكتتم به لما يعلم من جهل نفسه ، تصرخ من جور قضائه الدّماء ، و تعجّ منه المواريث » نهج‌البلاغه : خطبه 17 .\r\n( 2 ) . « لو لا حضور الحاضر و قيام الحجّة بوجود النّاصر و ما أخذ اللّه على العلماء أن لا يقارّوا على كظّة ظالم و لا سغب مظلوم لألقيت حبلها على غاربها » نهج‌البلاغه : خطبه 3 .\r\n","page_name":" 53 ","page_number":53},
  {"content":"\r\n\r\nي ) امام على عليه السّلام از سياست‌هاى نظامى نيز غفلت نورزيد و در سخنان خود ، سربازان را امر مىكند كه هنگامى پيروزى ، فراركنندگان را دنبال نكنند و به زنان حتى اگر به آنان دشنام دهند ، تعرضى نكنند ؛ چه آن كه زنان ناتوانند . سخنان امام عليه السّلام حاكى از اخلاقى متعالى و رعايت جوانمردانگى در دشمنى است . او در نامه خود به مالك اشتر مىنويسد : « برگزيده‌ترين فرماندهان سپاه تو ، كسى باشد كه از همه بيشتر به سربازان كمك رساند و از امكانات مالى خود بيشتر در اختيارشان گذارد ؛ به اندازه‌اى كه خانواده‌هاى آنان در پشت جبهه ، و خودشان در آسايش كامل باشند ، تا سربازان اسلام در نبرد با دشمن تنها به يك چيز بيانديشند . همانا مهربانى تو نسبت به سربازان ، دل‌هايشان را به سوى تو مىكشاند و همانا برترين روشنى چشم زمامداران ، برقرارى عدل در شهرها و آشكار شدن محبت مردم نسبت به رهبر است كه محبت دلهاى رعيت جز با پاكى قلب‌ها پديد نمىآيد ، و خيرخواهى آنان زمانى است كه با رغبت و شوق پيرامون رهبر را گرفته و حكومت بار سنگينى را بر دوش رعيت نگذاشته باشد ، و طولانى شدن مدت زمامدارى بر ملت ناگوار نباشد . پس آرزوهاى سپاهيان را برآور ، و همواره از آنان ستايش كن ، و كارهاى مهمى كه انجام داده‌اند ، برشمار . زيرا يادآورى كارهاى ارزشمند آنان ، شجاعان را برمىانگيزد ، و ترسوها را به تلاش وا مىدارد ، انشاء اللّه .\r\nو در يك ارزشيابى دقيق ، رنج و زحمات هر يك از آنان را شناسايى كن ، و هرگز تلاش و رنج كسى را به حساب ديگرى نگذاشته ، و ارزش خدمت او را ناچيز مشمار ، تا شرافت و بزرگى كسى موجب نگردد كه كار كوچكش را\r\n\r\n","description":"","footnote":"","page_name":" 54 ","page_number":54},
  {"content":"\r\n\r\nبزرگ بشمارى ، يا گمنامى كسى باعث شود كه كار بزرگ او را ناچيز بدانى . » « 1 »\r\n\r\n\r\n","description":"","footnote":"\r\n( 1 ) . « و ليكن آثر رءوس جندك عندك من واساهم في معونته و أفضل عليهم من جدته بما يسعهم و يسع من وراءهم من خلوف أهليهم حتّى يكون همّهم همّا واحدا في جهاد العدوّ فإنّ عطفك عليهم يعطف قلوبهم عليك ، و إنّ أفضل قرّة عين الولاة استقامة العدل في البلاد و ظهور مودّة الرّعيّة و إنّه لا تظهر مودّتهم إلّا بسلامة صدورهم و لا تصحّ نصيحتهم إلّا بحيطتهم على ولاة امورهم و قلّة استثقال دولهم و ترك استبطاء انقطاع مدّتهم ، فافسح في آمالهم و و اصل في حسن الثّناء عليهم و تعديد ما أبلى ذوو البلاء منهم فإنّ كثرة الذّكر لحسن أفعالهم تهزّ الشّجاع و تحرّض النّاكل إن شاء اللّه ، ثمّ اعرف لكلّ امرئ منهم ما أبلى و لا تضيفنّ بلاء امرئ إلى غيره و لا تقصّرنّ به دون غاية بلائه و لا يدعونّك شرف امرئ إلى أن تعظّم من بلائه ما كان صغيرا و لا ضعة امرئ إلى أن تستصغر من بلائه ما كان عظيما » نهج‌البلاغه : نامه 53 .\r\n","page_name":" 55 ","page_number":55},
  {"content":"\r\n . \r\n","description":"","footnote":"","page_name":" 56 ","page_number":56},
  {"content":"\r\n\r\n\r\nمقدمه شريف رضى\r\nخداى را سپاس كه سپاس‌گذارى ، پاسخ نعمتهاى اوست ، و پناه بر خدا از بلاى كفران نعمت . بدون شك شكر نعمتهاى الهى ، سبب رفتن به بهشت و فزونى احسان او مىگردد . درود بر پيامبر گرامى اسلام صلّى اللّه عليه و آله ، پيامبر رحمت و لطف صلّى اللّه عليه و آله ، همو كه پيشواى پيشوايان و چراغ راهنماى مردم و انتخابى شايسته و بزرگوار بود . و همو كه از دودمان شرف و فضيلت و درخت پرميوه فخر و عظمت تا قيامت مىباشد . و درود بر خاندان گرامى او كه همگى نورى در تاريكى بودند . همانها كه حافظان امت و نشانه‌هاى روشن دين و ترازوى سنجش فضايل هستند . پس درود خداوند و بهترين درودهاى امت بر آنها باد ؛ درودى كه سزاوار اعمالشان و هم‌وزن اصالت و منزلتشان باشد ، تا آن روزى كه آفتاب مىتابد و ستارگان مىدرخشند .\r\nاين جانب در دوران باطراوت جوانى اقدام به نوشتن كتابى درباره زندگانى و صفات امامان معصوم نمودم كه شامل بخشهايى از سخنان ارزشمند آن بزرگواران بود . چيزى كه براى من انگيزه شد تا آن كتاب را بنويسم ، همان مطلبى است كه در مقدمه آن كتاب نوشته‌ام . هنگامى كه از نوشتن درباره ويژگىهاى زندگانى امير مؤمنان عليه السّلام فارغ شدم ، مشكلات و گرفتاريها نگذاشت تا آن كتاب را تمام كنم .\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nآن چه از آن كتاب جمع‌آورى شده بود ، در چند باب و فصل مرتب كردم و در پايان آنها ، قسمتى را به كلمات كوتاه آن گرامى درباره مواعظ و نصايح و امثال و حكم اختصاص دادم و از خطبه‌هاى طولانى و نامه‌هاى مفصل چيزى ذكر نكردم . وقتى بعضى از دوستان و برادران ايمانى نوشته مرا ديدند ، پسنديدند و آفرين گفتند و از سخنان بىنظير و گرانقدر گردآمده در آن كتاب شگفت‌زده شدند ، و به من پيشنهاد دادند كه كتابى مستقل درباره سخنان برگزيده مولا امير مؤمنان على عليه السّلام گرد آورم كه دربردارنده همه نكات و فصاحت و بلاغت از خطبه‌ها و نامه‌ها و موعظه‌هاى آن حضرت عليه السّلام باشد .\r\nدوستان من مىدانستند كه آن كتاب ، مجموعه‌اى از شگفتىهاى بلاغت و فصاحت از زبان عرب درباره دين و دنياست ؛ گفتارى كه در هيچ كلامى يافت نمىشود و در هيچ كتابى جمع‌آورى نگرديده است ؛ چرا كه امير مؤمنان على عليه السّلام بنيانگذار فصاحت و بلاغت است . در اين كتاب بلاغتى از آن گرامى آشكار شده كه در گذشته كسى آن را فاش نكرده است . قوانين مندرج در آن كتاب از آن بزرگوار فرا گرفته شده و اهل سخن پشتوانه گفتارشان ، روش امير مؤمنان عليه السّلام است و براى موعظه و خطابه از كلمات حضرتش كمك مىگيرند .\r\nبىترديد هيچكس تا به حال نتوانسته در بلاغت به آن گرامى برسد ؛ به اين دليل كه بيانات او نمونه‌اى است از علم پروردگار ، و در گفتار على عليه السّلام رايحه سخن رسول خدا صلّى اللّه عليه و آله استشمام مىشود . در نتيجه من درخواست دوستانم را پذيرفتم و به نوشتن اين كتاب اقدام كردم ، در حالى كه مىدانستم فايده بزرگى در آن خواهد بود و نام آن آوازه جهان مىگردد و بدون پاداش نخواهد بود . تصميم گرفتم با نوشتن اين كتاب اضافه بر بيان صفات پسنديده\r\n\r\n","description":"","footnote":"","page_name":" 58 ","page_number":58},
  {"content":"\r\n\r\nو فضايل بسيار آن حضرت ، قدر و منزلت او را بيان كنم ، و بفهمانم كه على عليه السّلام تنها شخصى است كه به بالاترين درجه بلاغت و فصاحت رسيده و كسى قبل از او ، گرچه اهل بلاغت باشد ، به حد او نمىرسد . كلام او دريايى است بىپايان كه كلام هيچ سخنورى با آن برابرى نمىكند .\r\nاكنون روا است كه بگويم من شاخى از آن درخت پربار بوده و بايد مثل فرزدق شاعر به خود ببالم كه از نسل محمد صلّى اللّه عليه و آله و على عليه السّلام هستم . فرزدق به شاعر مصرى مىبالد و مىگويد : « اينان پدران من هستند ؛ پس اى جرير ! روزى كه در اجتماع حاضر شويم پدرانى مانند آنان به من نشان بده . »\r\nوقتى مشغول تأليف اين كتاب شدم ، ديدم كه سخنان امير مؤمنان عليه السّلام به سه دسته تقسيم مىشود . 1 ) خطبه‌ها و دستورات ؛ 2 ) نامه‌هاى به اين و آن ؛ 3 ) حكمتها و موعظه‌ها . به يارى و توفيق پروردگار نخست خطبه‌هاى جالب و جذاب و بعد نامه‌هاى دلپسند و سپس كلمات حكمت‌آميز را جمع‌آورى كردم . براى هر كدام آنها بابى گشودم و در هر بابى برگه‌هاى سپيدى به كتاب افزودم تا آن چه اكنون در نظرم نيامد و در آينده به فكرم رسيد ، در آنها جاى دهم و اگر كلامى از آن گرامى به دستم رسيد كه به هنگام گفتگو با كسى و يا پاسخ سؤالى و يا به منظور ديگرى بيان فرموده كه از آن سه مورد نيست ، در جايى قرار دهم كه مناسبت داشته باشد . بنابراين ممكن است كه در آن چه نوشته‌ام ، فصلهايى باشد كه با هم هماهنگ نباشند و يا سخنان زيبايى وجود داشته باشد كه منظم نيستند . البته مقصود من فقط جمع‌آورى كلمات ارزشمند امير مؤمنان على عليه السّلام بوده و خيلى در پيوستگى و نظم دادن آنها دقت نكرده‌ام . از مسائل تعجب‌آورى كه مولا امير مؤمنان عليه السّلام را ممتاز كرده و هيچكس مثل او نمىتواند باشد ، اين است كه اگر انديشمندى در كلمات آن\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nبزرگوار دقت كند كه درباره ترك دنيا و مواعظ و به ياد خدا بودن و ترك گناه سخن گفته و بدان توجه نكند كه اين حرفها گفته حضرت عليه السّلام است كه نفوذ كلام داشت و همه به فرمانش بودند ، شك نمىكند كه آن سخنان را زاهدى گوشه‌گير و عبادت كننده‌اى از مردم بريده و در كنار كوهى و يا قعر دره‌اى سر در گريبان فرو برده و جز خود ، كس ديگرى را نديده ، بيان فرموده است و هرگز باور نمىكند كه اين حرفها را جنگ‌آورى نيرومند ايراد كرده كه از برق شمشيرش دليران عرب گريزان بودند ، و بسيارى از دشمنان خدا با شمشير او ، سر از تنشان جدا شده و از شمشيرش خون ناپاكان مىچكيده است . با اين حال از همگان به دنيا بىاعتناتر و بهترين بندگان صالح خدا است و اين موارد از فضايل منحصر به او است ؛ زيرا كه صفت‌هاى متضاد را در خود جمع كرده و بين مطالب پراكنده الفت ايجاد كرده است .\r\nهمين نكات را به برادران خويش بازگو شدم و آنها را به تعجب آوردم كه جاى تعجب و حيرت است و بايد در اين باره فكر را به كار انداخت .\r\nممكن است در مواردى ، كلمات تكرارى از آن حضرت عليه السّلام نقل كرده باشم ، و اين بدان خاطر است كه روايتها در اين باره با هم متفاوت هستند . چه بسا كه گفتارى را از روايتى به صورتى نقل كرده‌ام ، و بعد همان كلام را در روايتى ديگر ديده‌ام كه محتواى آن از نظر افزونى كلمات يا زيبايى عبارات با روايت اول فرق داشت و بر آن برترى داشته است ؛ لذا به خود اجازه ندادم كه از بيان آن گفتار ارزشمند صرف نظر كنم ، و سزاوار اين ديدم كه آن را نيز نقل كنم ، و همچنين بعد از گذشت زمان از روى غفلت و فراموشى گفتارى برگزيده را كه نقل كرده بودم ، بدون آن كه تعمدى باشد ، تكرار كردم .\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nبه هر حال ادعا نمىكنم كه هر چه مولا على عليه السّلام فرموده ، پيدا كردم و چيزى را از قلم نينداخته‌ام ؛ بلكه بعيد نيست آن چه به دستم نرسيده ، از اين مجموعه بيشتر باشد . ولى بر من لازم بود كه دست از كوشش بر ندارم و در حد توانم اين مهم را به آخر برسانم . اميدوارم كه خداوند تبارك و تعالى راه روشن را در برابرم قرار دهد و مرا راهنمايى كند .\r\nكتاب به پايان رسيد و نامش را « نهج‌البلاغه » گذاشتم ؛ به اين جهت كه درهاى بلاغت به روى استفاده‌كنندگان آن گشوده مىگردد ، و استاد و شاگرد هر دو حاجت خويش را در آن مىيابند و اهل بلاغت و زهد نيز هر دو مطلوبشان درآن است . در لابلاى اين كتاب ، سخنان گرانقدرى درباره توحيد و عدل و منزه داشتن خداى سبحان از همانندى با آفريدگان است ، و همچنين گفتارى بلند و شگفت موجود است كه تشنگان وادى توحيد را سيراب مىكند و همه بيماريهاى دل را درمان مىبخشد و تاريكى شبهه را از دلها مىزدايد .\r\nدر پايان از پروردگار سبحان استمداد مىطلبم كه به من توفيق دهد و مرا از لغزش حفظ كند ؛ از لغزش دل قبل از لغزش زبان و از لغزش كلام قبل از لغزش قدم . به او پناه مىبرم كه بهترين پناهگاه و يارى رسان است .\r\n\r\n","description":"","footnote":"","page_name":" 61 ","page_number":61},
  {"content":"\r\n . \r\n","description":"","footnote":"","page_name":" 62 ","page_number":62},
  {"content":"\r\n\r\n\r\nمقدمه شارح\r\nكتاب حاضر ، اولين جلد از شرح نهج‌البلاغه است و اميد آن مىرود كه به دو هزار صفحه و چهار مجلد برسد ؛ البته اگر مرگ امان دهد و شرايط براى تكميل آن مهيا باشد ، چه آن كه از روزگار و وقايع آن آموخته‌ام كه در پس هر ظاهرى ، باطنى نهفته و پيش از هر واقعه‌اى قضا و قدرى است .\r\nنگارش همانند خواب و خوراك از عادات روزانه‌ام است و به آن خو گرفته‌ام و مگر بنا به ضرورتى آن را ترك نمىگويم ؛ ليكن پس از فراغت از تفسير كاشف ، تصميم به ترك نگارش گرفتم . با اين حال نفس و روان آدمى فراوان به مقابله با عقل و افكار او برمىخيزد و بر آن غلبه مىيابد و ثمره اين چيرگى تاكنون دو عنوان كتاب « فلسفة التوحيد و الولاية » و شرح نهج‌البلاغه بوده است .\r\nروزى آرزويم اين بود كه خداوند در قبر كتابخانه و قلم و كاغذى به من دهد تا بخوانم و فكر كنم و بنويسم و اين آرزويم دور تر از پندارم به ترك نگارش نبود . شايد اين آرزو تناقضى را به ذهن متبادر سازد ، ولى نبايد از اين نكته غافل ماند كه افكار انسان متأثر از شرايطى است كه او را در برگرفته و دنيايى كه در آن مىزيد . بدون شك هنگامى كه آرزوى داشتن كتابخانه‌اى را\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nدر قبر داشتم ، از آن چه مىخواندم و مىنوشتم ، خرسند بودم و در اتاقى دربسته مىبردم ، فارغ از هر آن چه خارج از آن بود .\r\n\r\nاين از فضل پروردگار من است ! « 1 »\r\nپيش از اين هرگاه از تأليف كتابى فراغت مىيافتم ، با خود مىگفتم كه « اين ، از فضل پروردگار من است . » . . . روزى در يكى از خيابان‌هاى بيروت به ساختمانى عظيم و مرتفع برخوردم كه بر سر در ورودى آن سنگ سفيدى آويخته بودند و بر روى آن با خطى درشت و عميق حك شده بود : « اين ، از فضل پروردگار من است . » با خود انديشيدم : از كجا مىدانى كه اين مهلت و فرصتى از جانب خداوند نباشد تا پس از اين ، نقمت خود را نشان دهد ؟ ! مگر خداوند سبحان برخى از ثروتمندان را چنين تهديد نكرده است : « پس ايشان را يك چند در غفلتشان واگذار * آيا چنين مىانگارند كه آن چه از مال و فرزندان كه بدان مددشان مىكنيم ، در خير و خوبى به نفع ايشان مىكوشيم ؟ * ( چنين نيست ) بلكه ( حقيقت را ) در نمىيابند . » « 2 » و نيز : « تنها ( از آن روى ) به آنان ( كافران ) مهلت مىدهيم كه تا سرانجام بر گناهان خويش بيفزايند و عذابى خفت‌بار ( در پيش ) دارند . » « 3 »\r\nاز همان زمان بود كه آن چه نوشته و منتشر كرده بودم ، مرا به انديشه وا داشت و اين پرسش‌ها را به ذهنم خطور داد كه آيا تأليفاتم و آن چه از حق\r\n\r\n\r\n","description":"","footnote":"\r\n( 1 ) .  هذا مِنْ فَضْلِ رَبِّي  نمل / 27 : 40 .\r\n( 2 ) .    فَذَرْهُمْ فِي غَمْرَتِهِمْ حَتَّى حِينٍ * أَ يَحْسَبُونَ أَنَّما نُمِدُّهُمْ بِهِ مِنْ مالٍ وَ بَنِينَ * نُسارِعُ لَهُمْ فِي الْخَيْراتِ بَلْ لا يَشْعُرُونَ    مؤمنون / 23 : 54 - 56 .\r\n( 3 ) .  إِنَّما نُمْلِي لَهُمْ لِيَزْدادُوا إِثْماً وَ لَهُمْ عَذابٌ مُهِينٌ  آل عمران / 3 : 178 .\r\n","page_name":" 64 ","page_number":64},
  {"content":"\r\n\r\nتأليف نصيبم مىشود ، نوعى غرور و تكبر ناخودآگاه در من پديد نياورده است ؟ ! چه تفاوتى ميان فروشگاه و ملك ، و كتاب و مقاله وجود دارد ؛ حال آن كه هر دو براى صاحبانشان درآمدزا هستند ؟ آيا ده‌ها عنوان كتابى كه تا كنون نگاشته‌ام ، بخشى از اوضاع فاسد جامعه را اصلاح كرد ، و آيا موجب هدايت فردى در يكى از عرصه‌هاى زندگى شد و وضعيت او را دگرگون ساخت ، و آيا فعاليت‌هايم ابزارى را براى توليد خوراك و پوشاك و هر چيزى كه به نفع مردم باشد ، پديد آورد ، و آيا وجدان توده‌ها را تحت تأثير قرار داد و آنان را به شورش عليه ظلم و ظالمان ترغيب نمود ؟ ! . . . چه فايده‌اى در نگارش و سخنرانى نهفته است ، اگر كه موجب هدايت انسان‌ها در بحران‌ها و برآوردن نيازهاى آنان نشود ؟ !\r\nتمام اين افكار و پرسش‌ها از آن آيه و سنگ سر در الهام يافته بود . . . و آن زمان بود كه آرزو كردم به جاى تأليف چهل كتاب و « فقه الامام » و « التفسير الكاشف » و « شرح نهج‌البلاغه » و همه آنها ، در راه خدا شهيد و يا اسير مىشدم و يا در راه او فرارى بوده و يا حتى برايش به يك قطره خون جانبازى مىكردم . هرچند در حديثى آمده است كه « در روز قيامت ، مداد عالمان با خون شهيدان سنجيده مىشود و مداد عالمان بر خون شهيدان برترى مىيابد . » « 1 » اما مقصود اين حديث مدادى است كه به آيينى استوارتر رهنمون باشد و حداقل يكى از مشكلات زندگى را حل كند و دليل اين\r\n\r\n\r\n","description":"","footnote":"\r\n( 1 ) . نك : كشف الخناء : 2 / 262 ، ح 2276 و 3281 ؛ الفردوس بمأثور الخطاب : 5 / 486 ، ح 488 ؛ لسان الميزان : 5 / 255 ، ح 794 ؛ العلل المتناهية : 1 / 80 ، ح 84 و 85 ؛ فيض القدير : 6 / 362 ؛ آداب الاملاء و الاستملاء : 1 / 162 ؛ تاريخ جرجان : 1 / 91 ، ح 52 .\r\n","page_name":" 65 ","page_number":65},
  {"content":"\r\n\r\nسخن هم‌جوارى و مقايسه آن با خون شهيدانى است كه در راه عدالت و آزادى و جهاد با پليدى و فساد خود را فدا كرده‌اند .\r\n\r\nدين و زندگى\r\nبا قطع و جزم بر اين باورم كه هدف از دين ، چه عقايد و چه شريعت اسلامى ، بهبود زندگى و سازمان‌دهى و هدايت آن به سوى وضعيتى بهتر و برتر است و هر جا مصلحتى وجود دارد ، شريعت به آن سوى مىرود و تفاوتى نمىكند كه آن مصلحت ، عمومى و يا فردى باشد ؛ البته به شرطى كه از محدوده حلال و حرام خدا خارج نگردد . بنابراين در تمام نوشته‌هاى خود ، به مشكلات و خواسته‌هاى عموم مردم پرداختم و به همين خاطر مورد سرزنش برخى از عالمان و مدعيان علم قرار گرفتم . بد نيست به مناسبت موضوع به اين امر اشاره شود كه اگر مساجد و كليساها به راستى خواسته‌هاى مردم را برآورده مىساختند ، مورد اقبال و توجه آنان قرار مىگرفتند .\r\nبديهى است كه دين خداوند ، به هر آن چه كه خير و صلاح آدمى در آن باشد ، اذعان كرده و از آن استقبال مىكند . سفارش و ترغيب اسلام به جهاد و مبارزه با ستمگران و متجاوزان ، در راستاى منفعت آسيب‌ديدگان و مستضعفان است . خداوند متعال مىفرمايد : « چرا در راه خدا و در راه ( آزادسازى ) مردان و زنان و كودكان مستضعف كارزار نمىكنيد ؟ » « 1 » امام على عليه السّلام نيز مىگويد : « . . . و اگر نبود پيمانى كه خداوند تبارك و تعالى از عالمان و دانشمندان گرفته تا راضى نشوند بر سيرى ظالم و گرسنه ماندن\r\n\r\n\r\n","description":"","footnote":"\r\n( 1 ) .  وَ ما لَكُمْ لا تُقاتِلُونَ فِي سَبِيلِ اللَّهِ وَ الْمُسْتَضْعَفِينَ مِنَ الرِّجالِ وَ النِّساءِ وَ الْوِلْدانِ  نساء / 4 : 75 .\r\n","page_name":" 66 ","page_number":66},
  {"content":"\r\n\r\nمظلوم ، هر آينه رشته شتر خلافت را بر كوهانش مىانداختم و پايانش را چون اولش فرض مىكردم و از خلافت كناره مىگرفتم . » « 1 » مقصود امام على عليه السّلام اين است كه اگر عهد و ميثاق خداوند بر گردن عالمان نبود و آنان را از سكوت در برابر تفاوت معيشتى فاحش ميان مردم و پرخورى بيمارىزاى برخى و گرسنگى كشنده ديگران باز نمىداشت ، به مبارزه و جهاد برنمىخاست . همو در خطبه‌اى ديگر مىگويد : « نگاهى به اطراف خود بينداز ، ببين جز فقيرى مىبينى كه از فقر مىنالد ، و يا ثروتمندى كه كفران نعمت مىكند ، و يا بخيلى كه براى زياد كردن مال خدادادى بخل مىورزد ، و يا نافرمان و سركشى را كه گويى گوش او از شنيدن سخن حق سنگين است . » « 2 »\r\nاكنون كه خداوند عهد و ميثاقى از مردان دين و دانش گرفته است تا براى رهايى ستمديدگان جهاد كنند و بر طاغيان و باغيان بشورند ؛ پس چرا ساكت نشسته و قيام نمىكنند ؟ آيا سكوت آنان به سبب بىاطلاعى از دين خدا و كتاب او است و يا اين كه ناشى از ترس و يا تأييدى بر ظالم است ؟ شايد هم از اين مىترسند كه نيروهاى شر بر آنان چيره شوند و در معرض تهمت و افترا قرار گيرند . آيا پيامبر صلّى اللّه عليه و إله به جنگى ويرانگر عليه گمراهان دست نزد و آيا آنان با تهمت و تبليغات منفى به مقابله با او نپرداختند و او را ديوانه و كاهن و دروغگو و قدرت‌طلب نخواندند ؟ !\r\n\r\n\r\n","description":"","footnote":"\r\n( 1 ) . « و ما أخذ اللّه على العلماء أن لا يقارّوا على كظّة ظالم و لا سغب مظلوم لألقيت حبلها على غاربها و لسقيت آخرها بكأس أوّلها » نهج‌البلاغه : خطبه 3 .\r\n( 2 ) . « اضرب بطرفك حيث شئت من النّاس ، فهل تبصر إلّا فقيرا يكابد فقرا ، أو غنيّا بدّل نعمة اللّه كفرا ، أو بخيلا اتّخذ البخل بحقّ اللّه وفرا ، أو متمرّدا كأنّ باذنه عن سمع المواعظ وقرا » نهج‌البلاغه : خطبه 129 .\r\n","page_name":" 67 ","page_number":67},
  {"content":"\r\n\r\n\r\nاعتبار سندى نهج‌البلاغه\r\nنهج‌البلاغه به پندار برخى توسط شريف رضى پديد آمده و به امام عليه السّلام منتسب شده است . اما دلايل محكمى از سوى برخى دانشمندان و ژرف‌انديشان در پاسخ به اين پندار ارايه شده است و نشان مىدهند كه بيشتر خطبه‌هاى نهج‌البلاغه ، سال‌ها پيش از تولد شريف رضى در كتاب‌هاى شيعه و سنى گزارش شده‌اند . « 1 » در دو كتاب « فضائل الامام على عليه السّلام » و « على عليه السّلام و الفلسفة » به بررسى اين موضوع پرداختم و اگر بخواهيم ، معيار محكمى در انتساب متن نهج‌البلاغه به امام على عليه السّلام ارايه دهيم ، بايد از عرضه آن به قرآن و بررسى تطابق آن با آيات قرآنى سخن بگوييم . به عبارتى ديگر هر آن چه در نهج‌البلاغه آمده است و با قرآن مطابقت دارد ، سخن امام على عليه السّلام است و هر چه غير از آن است ، ارتباطى به امام عليه السّلام ندارد . به صورت تواتر از امامان اهل بيت عليهم السّلام روايت شده است : « آن چه مخالف قرآن است ، به ما منتسب ندانيد . همانا ما مطابق با قرآن و سنت سخن مىگوييم و از خداوند و رسولش روايت مىكنيم و نمىگوييم كه فلانى يا فلانى اين سخن را گفته است . پس اگر فردى نزد شما آمد و خلاف اين را گفت ، او را برانيد . حقيقت و نورى در كلام ما است و هر آن چه حقيقت ندارد و نورى در آن نيست ، سخن شيطان است . » « 2 »\r\nموضوعات نهج‌البلاغه را گاه به تفصيل و گاه به اجمال مىتوان در قرآن يافت ، با اين تفاوت كه كلام خداوند از ويژگىهاى متفاوتى بهره گرفته است\r\n\r\n\r\n","description":"","footnote":"\r\n( 1 ) . براى اطلاع بيشتر نك : مصادر نهج‌البلاغه ، عبد اللّه نعمه .\r\n( 2 ) . بحار الانوار : 2 / 250 ، ح 62 ؛ الحدائق الناضرة : 1 / 10 ؛ رجال الكشى : 2 / 489 ، ح 401 .\r\n","page_name":" 68 ","page_number":68},
  {"content":"\r\n\r\nكه نمىتوان سخن هيچ بشرى را با آن مقايسه كرد و هر كه سخن قرآن را خوانده باشد ، به اين واقعيت اذعان مىكند : « بىگمان در آن ( چه گفته شد ) پندى است ، براى آن كس كه دلى ( بيدار ) داشته باشد ، يا گوش فرا دارد ، و او گواه است . » « 1 »\r\nاعتراف مىكنم كه پس از اتمام تفسير قرآن و درگيرى با شرح نهج‌البلاغه ، حقيقت سرآمدى قرآن نسبت به هر متن ديگرى را درك كردم و تفاوت قرآن و نهج‌البلاغه را همانند تفاوت خالق و مخلوق يافتم ؛ در حالى كه پيش از آن بيشتر به مقلدى شبيه بودم و گاه در توصيف نهج‌البلاغه ، پا را از حد فراتر مىگذاشتم .\r\n\r\nمضامين نهج‌البلاغه\r\nنهج‌البلاغه همچون قرآن به موضوع‌هاى متفاوتى پرداخته است . امام على عليه السّلام از خداوند و صفات او و از نبوت و روز قيامت سخن مىگويد و شيوه او در اثبات وجود خدا همانند شيوه قرآن بوده و بر منطق حس و عقل تكيه مىكند . مقصود از منطق حس ، مشاهده جهان ماده و هدف و حكمت و تدبيرى است كه تمام موجودات آن را ، از يك ذره كوچك گرفته تا بزرگترين كهكشان‌ها ، در بر گرفته است و وجود هدف و سرانجامى معقول را براى جهان ماده به اثبات مىرساند . مراد از منطق عقل نيز ، تفكر و انديشه سالم و آرام و پرسش از سبب پيدايش اين نظام است . آيا پيدايش آن بدون علت ، لازم آمده و چگونه چنين اتفاقى رخ داده است ، حال آن كه طبيعت فاقد\r\n\r\n\r\n","description":"","footnote":"\r\n( 1 ) .  إِنَّ فِي ذلِكَ لَذِكْرى لِمَنْ كانَ لَهُ قَلْبٌ أَوْ أَلْقَى السَّمْعَ وَ هُوَ شَهِيدٌ  ق / 50 : 37 .\r\n","page_name":" 69 ","page_number":69},
  {"content":"\r\n\r\nنيرويى كافى براى پيدايش ذاتى است ؟ و آيا طبيعت كور و كر مىتواند ، نظامى محكم و استوار پديد آورد ؟ بديهى است كه نمىتوان به اين پرسش‌ها پاسخى مثبت داد و گريزى جز پذيرش خالقى حكيم و توانا و آگاه نيست ؛ پروردگارى كه وجودش قائم به خود بوده و در وجود به ديگرى متكى نيست .\r\nاين روش در آيات قرآنى مورد استفاده قرار گرفته است : « به زودى نشانه‌هاى خود را در اطراف جهان و در درون جانشان به آنها نشان مىدهيم تا بر آنان آشكار گردد كه او حق است . » « 1 »\r\nنهج‌البلاغه از همين روش براى اثبات خداوند استفاده مىكند و ترديدى در درستى اين روش وجود ندارد . حتى تجربه‌گراها نيز در مباحث خود از آن استفاده مىكنند . در مطالعات تجربى ، يك مورد از پديده‌اى خاص مورد بررسى قرار مىگيرد و پس از مطالعه و بررسى نمونه انتخاب شده و نتيجه گيرى لازم از آن ، به تعميم نتيجه ثابت شده بر تمام موارد مشابه پرداخته مىشود . روش تجربه‌گراها در اثبات پديده‌هاى تجربى و تعميم آنها بر موارد مشابه ، همان روش قرآن و روش استفاده شده از سوى عالمان دين در اثبات وجود خداوند است . بر اين اساس چگونه مىتوان خداوند را انكار كرد و ايمان به او را ايمان به غيب و خارج از قوانين حاكم بر طبيعت پنداشت ؟ مگر نه اين است كه هر دو بر قواعد حسى و عقلى استوار هستند ؟ ! ماكس بورن درباره اينيشتين مىگويد كه اعتقاد دينى او ناشى از ايمانش به توانايى عقل در تخمين قوانينى است كه خداوند بر اساس آنها دنيا را ساخته است .\r\n\r\n\r\n","description":"","footnote":"\r\n( 1 ) .  سَنُرِيهِمْ آياتِنا فِي الْآفاقِ وَ فِي أَنْفُسِهِمْ حَتَّى يَتَبَيَّنَ لَهُمْ أَنَّهُ الْحَقُّ  فصلت / 41 : 53 .\r\n","page_name":" 70 ","page_number":70},
  {"content":"\r\n\r\nبراى توضيح بيشتر اشاره به مثالى در اين زمينه خالى از لطف نيست .\r\nفرض كنيم ملحدى كتابى را بخواند و موضوع و نحوه نگارش آن را بپسندد و بر آن اساس به وجود مؤلفى انديشمند و تيزبين براى آن پى ببرد . نتيجه‌گيرى ملحد به آن معنا است كه وى از حوزه مشاهده و عينيت به حوزه غيب منتقل شده است و اين نمونه ، تفاوتى با مشاهده جهان و پى بردن به خالقى توانمند در وراى آن ندارد . در اين صورت چگونه ملحدان مىتوانند بر مؤمنان به خاطر اعتقاد به مسأله‌اى خرده بگيرند كه خود به آن معتقد هستند ؟ ! اگر عقل در طبيعيات مجاز است كه از آن چه مشاهده كرده ، براى اثبات آن چه مشاهده نكرده ، استفاده كند ؛ پس بايد در غير طبيعيات نيز اين مسأله را پذيرفت و نمىتوان تفاوتى ميان اين دو عرصه قايل شد .\r\nامام على عليه السّلام درباره خلقت ، زمين ، آسمان ، انسان ، شريعت ، قرآن ، سنت ، مستمندان ، ثروتمندان ، جهاد ، اخلاق ، عقل ، نفس ، علم ، دنيا و زينت‌هاى آن ، مرگ و دشوارىهاى آن و موضوعات فراوان ديگرى نيز صحبت كرده است . هر آن كه در نهج‌البلاغه ، مطالعه و دقت كند ، به اين باور مىرسد كه سخنان امام عليه السّلام به صورت ناخودآگاه خواننده را به ايمان به خدا و التزام به دين و شريعت سوق مىدهد .\r\n\r\nعلم و عمل در نگاه امام على عليه السّلام\r\nامام على عليه السّلام منشأ اصلى تمام علوم و معارف و حتى وحى را عقل به تنهايى و يا در همراهى با حواس مىداند . انسان‌ها پديده‌هاى مادى را با كمك حواس مىشناسند ؛ ليكن حواس خطاپذير هستند و حكم نهايى در تعيين خطا و درستى مشاهدات حواس ، بر عهده عقل است . به عنوان مثال ،\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nخورشيد در نگاه انسان كوچك به نظر مىرسد و عقل آن را چندين بار بزرگتر از آن اندازه‌اى مىداند كه چشم مىبيند . بر همين اساس امام على عليه السّلام مىگويد : « آگاهى با ديدنيها به دست نيايد ؛ چه بسا كه چشمها به صاحب خود دروغ گويند . ولى عقل به كسى كه از او نصيحت بخواهد خيانت نمىكند . » « 1 » بسيار پيش مىآيد كه چشم با كمك عقل ، به شناخت حقيقتى دست مىيابد ؛ لذا از امام عليه السّلام در مورد تفاوت حق و باطل پرسيده مىشود و او مىگويد : « باطل آن است كه بگويى شنيدم و حق آن است كه بگويى ديدم . » « 2 » دانشمندان مشاهدات حسى خود را در پديده‌هايى محدود بر تمام موارد آن نوع ، تعميم مىدهند و عقل اين عمل را توجيه و تأييد مىكند . امام على عليه السّلام در اين باره مىگويد : « معارف انسانى و سلوك و اقوال و اعمال و قوانين او به طور كامل با عقل پيوند خورده‌اند و اگر عقل را بىاعتبار بدانيم ، راه رسيدن به شناخت و آگاهى بسته خواهد شد و ديگر نمىتوان هيچ حكمى صادر كرد . »\r\nعقل در نگاه امام على عليه السّلام به دو گونه فطرى و اكتسابى تقسيم مىشود .\r\nعقل فطرى به مواردى مانند شناخت مستقيم و بدون مقدمات انسان نسبت به خود ارتباط مىيابد و همچنين درك و شناخت انسان نسبت به ناممكنى اجتماع وجود و عدم در آن واحد و از يك جهت واحد و يا اين كه امكان ندارد يك شىء در آن واحد در مكان‌هاى متفاوتى باشد . اما عقل اكتسابى به فرآيند انتقال از معلوم به مجهول و از مشاهده پديده‌اى حسى به لازمه غير\r\n\r\n\r\n","description":"","footnote":"\r\n( 1 ) . « ليست الرّؤية مع الأبصار فقد تكذب العيون أهلها و لا يغشّ العقل من استنصحه » نهج‌البلاغه : قصار 281 .\r\n( 2 ) . « الباطل أن تقول سمعت و الحقّ أن تقول رأيت » نهج‌البلاغه : خطبه 141 .\r\n","page_name":" 72 ","page_number":72},
  {"content":"\r\n\r\nحسى آن اطلاق مىيابد . به عنوان مثال با مشاهده اهرام به شناخت فراعنه و تاريخ آنها دست مىيابيم و با مطالعه نظام حاكم بر جهان به وجود ناظم پى مىبريم . عقل اكتسابى حقايق تجربى را اثبات مىكند و امام عليه السّلام نيز به اين موضوع اشاره مىكند : « عقل حفظ تجارب است » « 1 » و « داناترين مردم آن كسى كه دانش مردم را به دانش خود بيافزايد . » « 2 » و « دانش بسيار بيشتر از آن است كه مورد احاطه قرار گيرد ؛ پس از هر چيزى بهترينش را برگيريد . » « 3 » سخنان امام عليه السّلام به طور آشكارا منكر اين باور هستند كه مسلمانان بايد به علم و ميراث گذشتگان خود اكتفا كنند .\r\nامام على عليه السّلام علم و معرفت را ابزارى براى عمل مىداند و حتى شناخت خدا را در راستاى عمل به اوامر و نواهى او شمرده و چنين شناختى را موجب ثواب و عقاب مىخواند . همو علم بدون عمل را توهمى ناسره معرفى مىكند : « علم بايد با عمل همراه باشد و آن كه آموخت ، بايد به كار بندد . علم ، عمل را صدا مىزند ، در صورتى كه جوابش دهد و گرنه از نزدش دور شده و مىرود . » « 4 » دكتر زكى نجيب محمود به نقل از گروهى از فيلسوفان معاصر مىگويد : « هر كدام از علم و عمل به يكديگر گره\r\n\r\n\r\n","description":"","footnote":"\r\n( 1 ) . نهج‌البلاغه : نامه 31 .\r\n( 2 ) . اين حديث در نهج‌البلاغه يافت نشد . المحاسن ، برقى : 1 / 230 ، ح 173 ؛ من لا يحضره الفقيه :\r\n4 / 395 ؛ امالى ، شيخ صدوق : 73 ، ح 4 ؛ معانى الاخبار : 195 ، ح 1 ؛ الاربعون حديثا ، شهيد اول :\r\n55 ، ح 24 .\r\n( 3 ) . اين حديث در نهج‌البلاغه يافت نشد . كنز الفوائد : 2 / 31 ؛ بحار الانوار : 1 / 219 ، ح 50 ؛ تاريخ دمشق : 381 .\r\n( 4 ) . « العلم مقرون بالعمل فمن علم عمل و العلم يهتف بالعمل فإن أجابه و إلّا ارتحل عنه » نهج‌البلاغه : قصار 365 .\r\n","page_name":" 73 ","page_number":73},
  {"content":"\r\n\r\nخورده‌اند . » « 1 » بنابراين هرگاه علم و آگاهى به راهكارى عملى منتهى نشود ، نمىتوان آن را علم خواند ، در تأييد اين باور روايات فراوانى از امامان اهل بيت عليهم السّلام نقل شده كه برخى از آنها را كلينى در اصول كافى آورده است .\r\nديدگاه امام عليه السّلام از يك جهت با اعتقاد پراگماتيست‌هاى آمريكا هم‌خوانى دارد كه مىگويند : « هر انديشه‌اى از هر نوعى كه باشد ، با سود و زيانى كه بر آن مترتب مىگردد ، سنجيده مىشود . هر انديشه‌اى كه مفيد و سودمند باشد ، حق و درست است و هر انديشه‌اى كه فايده‌اى بر آن مترتب نشود ، باطل و نادرست است و نه دين و علم و تربيت و ادب و هنر و فلسفه و نه هيچ يك از ديگر ارزش‌ها ، درستى و نادرستى افكار و اعمال را تعيين نمىكنند . » از همين جا مىتوان به نقطه اختلاف پراگماتيسم ( عمل‌گرايى ) و عقيده امام عليه السّلام نيز دست يافت . عمل مورد نظر امام عليه السّلام ، ضرر و زيانى را نه به خود و نه به ديگران وارد نمىسازد و در چهارچوب حلال و حرام خداوند قرار دارد . اما از نظر عمل‌گرايى تمام ابزارها تا زمانى كه هدف مورد نظر را تأمين مىكنند ، درست هستند و منفعت‌گرايى بدون توجه به اصول و ارزش‌ها ، اصالت دارد .\r\n\r\nترتيب مباحث\r\nروش اين كتاب در شرح نهج‌البلاغه مانند كتاب تفسير كاشف است .\r\nابتدا به واژه‌شناسى يك بند از خطبه پرداخته شده و پس از آن ، ساختار ادبى جملات و شرح و تفسير آنها مورد بررسى قرار مىگيرد . در شرح و تفسير ، همچون شيوه پيشينيان در تفسير قرآن ، جمله به جمله سخنان امام عليه السّلام تفسير\r\n\r\n\r\n","description":"","footnote":"\r\n( 1 ) . حياة جابر بن حيان التوحيدى : 268 .\r\n","page_name":" 74 ","page_number":74},
  {"content":"\r\n\r\nو تبيين مىگردد و از ظاهر كلام به مباحث مرتبط به آن و تفصيلات بيهوده گريز زده نمىشود . به اين ترتيب خواننده يك راست از معنا و مفهوم سخنان امام عليه السّلام آگاه مىشود .\r\nاز آن جايى كه برخى خطبه‌ها بلند و طولانى بودند ، براى تسهيل در مطالعه ، آنها را به بندهايى تقسيم كرده و شماره‌گذارى كردم و خطبه‌هاى كوچك كه نيازى به تقسيم نداشتند ، همه آنها به يك جا و بدون تقطيع شرح دادم . قابل ذكر است كه مبناى تقسيم خطبه‌ها ، سجع جملات و يا تناسب آهنگين كلمات و همچنين تفكيك معنايى مضامين خطبه‌ها نبود و تنها براى آسان نمودن مطالعه و شرح بهتر به چنين كارى دست زدم .\r\nبر بسيارى از سخنان امام عليه السّلام ، هرچند در نظر مردم خطبه خوانده نمىشود ، ولى عنوان خطبه نهادم ؛ چه آن كه از اهل بيت اطهار عليهم السّلام روايت شده است : « هر كه بگويد الحمد للّه ، خطبه خوانده است . » « 1 »\r\n\r\nروش شرح\r\nتفاوت دو كتابى كه در يك زمينه نوشته مىشوند ، به تفاوت نويسندگان آنها برمىگردد . شخصيت هر انسانى روش او را شكل مىدهد و هنگامى كه دو نفر در موضوعى يكسان مىنويسند و يا متن واحدى را شرح مىدهند ، هر كدام از نگاه شخصى خود به موضوع مىپردازد و از زاويه متفاوت به آن مىنگرد . بر اين اساس مىتوان گفت كه نگاه تاريخى و ادبى بر شرح\r\n\r\n\r\n","description":"","footnote":"\r\n( 1 ) . كافى : 5 / 368 ، ح 2 ؛ جامع المقاصد : 12 / 15 ؛ التهذيب : 7 / 408 ، ح 1630 ؛ الوسائل : 14 / 66 ، ح 41 ؛ المهذب البارع : 3 / 174 ؛ التذكره : 2 / 571 ؛ الجامع للشرايع : 452 .\r\n","page_name":" 75 ","page_number":75},
  {"content":"\r\n\r\nنهج‌البلاغه ابن ابى الحديد ، سايه افكنده است ؛ چنان كه خود او نيز به اين مسأله اذعان دارد « 1 » و نگاه كلامى با ميزانى از رنگ و بوى صوفيانه بر شرح ميثم بحرانى غلبه يافته و سيد خويى نيز همان سخنان بحرانى را با اضافه كردن برخى از روايات آورده است .\r\nهر يك از شارحان محترم ، بعدى را مورد توجه قرار داده‌اند و در آن جهت به نيكى كوشيده و قابل ستايش هستند . در حقيقت كيست كه مىتواند تمام جوانب و ابعاد را مورد بررسى قرار دهد و هيچ موضوعى از حيطه مطالعاتىاش خارج نشود ! و يا حتى چه كسى مىتواند در يك جهت و موضوعى خاص بدون اشتباه و كاستى ، بنگارد ! مگر اين نيست كه ما همگى انسان‌هايى خطاكار هستيم و حتى آن كه خداوند او را از ميان بندگانش برگزيد ، شكايت نزد خدا برده ، مىگويد : « خدايا ! من به تو از ناتوانيم و كم تدبيرىام شكايت مىكنم . » « 2 » و خداوند او را چنين آموزش داده بود كه :\r\n« و بگو : پروردگارا ! علم مرا افزون كن . » « 3 »\r\nبر اين باورم كه چيزى غير از خير و مصلحت انسان‌ها در شريعت اسلامى وضع نشده است و بر اين اساس طلب علم نافع ، فضيلت و وظيفه به شمار مىرود و تلاش براى زندگى ، برترين عبادات است . همين اعتقاد مرا واداشت تا هر كلمه و يا جمله‌اى از نهج‌البلاغه را با اين نگاه شرح دهم ، و تا جايى بر اين روش متعهد ماندم كه ظاهر كلام به من اجازه مىداد . نيازى به\r\n\r\n\r\n","description":"","footnote":"\r\n( 1 ) . شرح ابن ابى الحديد : 7 / 198 .\r\n( 2 ) . تفسير قرطبى : 16 / 211 ؛ تفسير ابن كثير : 4 / 164 ؛ الاحاديث المختاره : 9 / 181 ؛ التدوين فى اخبار قزوين : 2 / 82 ؛ السيرة النبوية : 2 / 268 ؛ تاريخ طبرى : 1 / 554 .\r\n( 3 ) .  وَ قُلْ رَبِّ زِدْنِي عِلْماً  طه / 20 : 114 .\r\n","page_name":" 76 ","page_number":76},
  {"content":"\r\n\r\nتصريح نيست كه اين سخن نبايد به معناى عدم استفاده از ميراث فكرى گذشتگان و عبور از آن تلقى شود ؛ چه در غير اين صورت نمىتوان آن را شرح نهج‌البلاغه خواند و يا حتى عنوان شرح بر آن نهاد . همچنين نبايد فراموش شود كه تفسير و تبيين كلمات و مفردات سخنان امام على عليه السّلام بدون توجه به تبادرات ذهنى و آن چه در فرهنگ‌هاى لغات آمده است ، امكان‌پذير نيست و همچنين تغيير تاريخ و يا بىتوجهى به موضوعى كه همگان به آن اذعان كرده‌اند ، منطقى و درست به شمار نمىرود .\r\nآن چه را از ميراث گذشتگان نپذيرفتم كه واقعيت زمان حاضر آن را برنمىتابد و انكار آن خللى بر دين وارد نمىسازد ، و آن چه را پذيرفتم كه در تمام دوران‌ها ثابت است و انديشمندان در تمام طول تاريخ آن را پذيرفته‌اند .\r\nآموزه‌هاى اسلام ، به غير از آن چه به اعتقادات و عبادات مرتبط مىشود ، نيازمند اين طرز نگاه معاصر و هم‌سوى با مبانى تسامح‌گونه و تساهل‌آميز شريعت است و با ترويج آن مىتوان رانده‌شدگان از عقايد پيشينيان را دوباره جذب كرد .\r\n\r\n","description":"","footnote":"","page_name":" 77 ","page_number":77},
  {"content":"\r\n . \r\n","description":"","footnote":"","page_name":" 78 ","page_number":78},
  {"content":"\r\n\r\n\r\nخطبه 1\r\n\r\nسپاس مخصوص خداست ( 1 - 3 )\r\n« الحمد للّه الّذي لا يبلغ مدحته القائلون ، و لا يحصي نعماءه العادّون ، و لا يؤدّي حقّه المجتهدون ( 1 ) الّذي لا يدركه بعد الهمم ، و لا يناله غوص الفطن ، الّذي ليس لصفته حدّ محدود ، و لا نعت موجود ، و لا وقت معدود ، و لا أجل ممدود ( 2 ) فطر الخلائق بقدرته ، و نشر الرّياح برحمته ، و وتّد بالصّخور ميدان أرضه ( 3 ) »\r\n\r\nترجمه\r\nسپاس خداوندى را كه سخنوران از ستودن او عاجزند ، و حسابگران از شمارش نعمت‌هاى او ناتوان ، و تلاشگران از وفادارى به پيمانش درمانده‌اند .\r\nخدايى كه افكار ژرف‌انديش ، ذات او را درك نمىكنند ، و دست غواصان درياى علوم به او نخواهد رسيد . پروردگارى كه براى صفات او حدّ و مرزى وجود ندارد ، و تعريف كاملى نمىتوان براى او يافت و وقتى معيّن ، و سرآمدى مشخّص نمىتوان برايش تعيين كرد . مخلوقات را با قدرت خود آفريد ، و با رحمت خود بادها را به حركت در آورد ، و به وسيله كوه‌ها اضطراب و لرزش زمين را به آرامش تبديل كرد .\r\n\r\n","description":"","footnote":"","page_name":" 79 ","page_number":79},
  {"content":"\r\n\r\n\r\nواژه‌شناسى\r\nالحمد : ستايش و بزرگداشت .\r\nمدحة : « مدح مدحا » به معناى نيكو ستايش كردن فردى به خاطر ويژگىهاى ذاتى او مانند زيركى و شجاعت و يا به خاطر صفات اكتسابى مانند علم و حفظ تجربه است و « مدحة » به كيفيت و هيأت عمل اشاره دارد و كل جمله به اين معنا است كه ستايش او به گونه‌اى كه سزاوار آن است ، امكان ندارد .\r\nالنعماء : گفته شده كه هيأت ديگرى مانند « نعم » و « أنعم » در جمع « نعمة » است . همچنين آن را اسم مصدر دانسته‌اند . واژه « نعمة » در قرآن با حركت فتحه بر روى حرف نون آمده است .  وَ نَعْمَةٍ كانُوا فِيها فاكِهِينَ  « 1 » و با حركت كسره به معناى آفريده و يا لطف و منت آمده است .  وَ إِنْ تَعُدُّوا نِعْمَةَ اللَّهِ لا تُحْصُوها إِنَّ اللَّهَ لَغَفُورٌ رَحِيمٌ  « 2 »\r\nاجتهد بالأمر : در كارى تلاش و كوشش كرد .\r\nأدرك الشيء : به آن دست يافت .\r\nالهمم : جمع « همّة » به معناى عزم استوار .\r\nالفطن : جمع « فطنة » به معناى گمان درست .\r\nالغوص : ژرف كاويدن براى رسيدن به مقصود .\r\nحدّ الشىء : انتهاى شىء و حد فاصل ميان آن با بقيه اشياء .\r\nفطر الخلائق : مخلوقات را بدون وجود الگويى پيشين آفريد .\r\n\r\n\r\n","description":"","footnote":"\r\n( 1 ) . دخان / 44 : 27 .\r\n( 2 ) . نحل / 16 : 18 .\r\n","page_name":" 80 ","page_number":80},
  {"content":"\r\n\r\nوتّد : هم معناى « اوتد الوتد » ، ثابت و استوار كرد . امام على عليه السّلام با عبارت مذكور به سخن خداوند  وَ الْجِبالَ أَوْتاداً  « 1 » اشاره دارد .\r\nميدان : از ريشه « م ى د » به معناى حركت انحنايى .\r\n\r\nساختار ادبى\r\nالحمد للّه : مبتدا و خبر . اين عبارت جمله خبرى با معناى انشايى است .\r\nالذي : در موضع جر و صفت اللّه است . موصول دوم و سوم نيز همين حكم را دارند .\r\nحدّ محدود : صفت و موصوف و از باب توصيف يك مفهوم به خود آن در راستاى ارايه مبالغه بيشتر ؛ مانند اين كه گفته شود : شبى بود شب .\r\n\r\nشرح و تفسير\r\n( الحمد للّه ) ستايش خداوند سبحان از برترين عبادات است و به همين سبب ، نماز و سوره حمد و خطبه‌ها با آن آغاز مىشود . در آغاز خطبه ديگرى آمده است : « الحمد للّه الذى جعل الحمد مفتاحا لذكره و سببا للمزيد من فضله و دليلا على آلائه و عظمته » « 2 » و همچنين در آغاز خطبه‌اى ديگر : « و لا يحمد حامد الا ربه » « 3 » ستايش مخصوص خداوند است كه به ما توفيق داده و فراوان نيكى كرده است . ( الذى لا يبلغ مدحته القائلون ) هر قدر كه مخلوق در ستايش خالق خود بكوشد و از عقل و انديشه خود تا آن جا كه راه يابند ،\r\n\r\n\r\n","description":"","footnote":"\r\n( 1 ) . نبأ / 78 : 7 .\r\n( 2 ) . نهج‌البلاغه : خطبه 157 .\r\n( 3 ) . نهج‌البلاغه : خطبه 16 .\r\n","page_name":" 81 ","page_number":81},
  {"content":"\r\n\r\nبهره گيرد ، باز نمىتواند سپاسگذار پروردگار خود باشد و محال است كه به عظمت و جلال خداوند دست يابد و يا حتى آفريده‌ها و آثار او را به طور كامل بشناسد . چه كسى مىتواند با علم خود درون زمين را بشكافد و از اسرار آن آگاه شود و بر برج‌هاى آسمان احاطه يابد و از آن چه كه قلب‌ها و سينه‌ها پنهان مىدارند ، آگاه شود ؟ ! پس اگر عقل و فهم بشرى از درك مخلوقات عاجز است ، چگونه مىتواند خالق را بشناسد و وظيفه خود در سپاسگذارى و ستايش را به انجام رساند ؟ ! امام عليه السّلام در اين باره مىگويد :\r\n« كسى كه از شناخت صفات صاحب شكل و اندام ناتوان است ، به طريق اولى از شناخت آفريننده آن ناتوان‌تر است . » « 1 »\r\n( و لا يحصي نعماءه العادّون ) اين عبارت يادآور نعمت‌هاى فراوان و غير قابل شمارش خداوند به بندگان است ؛ ليكن انسان ستمكار ، نعمت‌هاى خداوند را ناسپاسى مىكند و از عقل و انديشه‌اى كه خداوند به او عطا كرده ، در راه ساختن سلاح‌هاى كشنده و ويرانى و توليد ابزارهاى تجسس و گمراهى و فريب استفاده مىكند . مال و ثروتى را كه خدا به او داده ، براى فساد و طغيان به كار مىبرد و سلامت و عافيت خويش را در راه معاصى و محرمات به خطر مىاندازد . امام عليه السّلام مىگويد : « به هر سو مىخواهى نگاه كن ، آيا جز فقيرى مىبينى كه با فقر دست و پنجه نرم مىكند ، يا ثروتمندى كه نعمت خدا را كفران كرده و با بخل ورزيدن در اداء حقوق الهى ، ثروت\r\n\r\n\r\n","description":"","footnote":"\r\n( 1 ) . « إنّ من يعجز عن صفات ذي الهيئة و الأدوات فهو عن صفات خالقه أعجز » نهج‌البلاغه : خطبه 162 .\r\n","page_name":" 82 ","page_number":82},
  {"content":"\r\n\r\nفراوانى گرد آورده است ، يا سركشى كه گوش او از شنيدن پند و اندرزها كر است . » « 1 »\r\nامير مؤمنان عليه السّلام در مورد زمان خود چنين سخن مىگويد ، حال اگر در دوران معاصر مىزيست و كشتارها و هتك حرمت‌ها و ويرانى خانه‌ها و آوارگى زنان و كودكان در شرق و غرب دنيا را مشاهده مىكرد ، چه مىگفت و چه واكنشى از خود نشان مىداد ؟ ! مستبدان و زورمندان دنيا مىخواهند كه بندگان خدا بر آنها سجده و ركوع كنند و هرگونه كه خود ميل و رغبتشان كشيد ، با مردم رفتار كنند .\r\nاگر امير مؤمنان عليه السّلام در زمان معاصر مىزيست ، براى توصيف جنايات حكومت‌هاى استعمارگر در كشورهاى خواهان عمران و پيشرفت ، و امنيت و زندگى آسوده ، از چه واژه‌ها و جملاتى استفاده مىكرد ؟ ! و چگونه و با چه بيانى جنايت‌هاى ديروز و امروز و فرداى صهيونيست‌ها و كشتار و تبعيد ملت فلسطين و ويرانى و سوزاندن خانه‌هايشان را محكوم مىكرد ؟ ! و چه بسيار ظلم و ستمى كه اسرائيلىها در فلسطين و با كمك سلاح‌هاى پيشرفته آمريكايى مرتكب نشدند !\r\n( و لا يؤدّي حقّه المجتهدون ) عظمت خداوند ، معيار سنجش حقوق او است و ميزان تلاش انسان را با توانايىهايش بايد سنجيد . فاصله عظمت خداوند با توانايىهاى انسان ، به اندازه تفاوت خالق و مخلوق است و همين امر ، راز ناتوانى انسان در اداى حق پروردگار خويش آشكار مىكند . پس اگر\r\n\r\n\r\n","description":"","footnote":"\r\n( 1 ) . « اضرب بطرفك حيث شئت من النّاس ، فهل تبصر إلّا فقيرا يكابد فقرا ، أو غنيّا بدّل نعمة اللّه كفرا ، أو بخيلا اتّخذ البخل بحقّ اللّه وفرا ، أو متمرّدا كأنّ باذنه عن سمع المواعظ وقرا » نهج‌البلاغه : خطبه 129 .\r\n","page_name":" 83 ","page_number":83},
  {"content":"\r\n\r\nانسان به ناتوانى خويش پى برد و در تمام كردارها و گفتارهايش از او اطاعت كرد ، به پيمان خداوند وفا كرده است : « به پيمانى كه با من بسته‌ايد ، وفا كنيد تا من نيز به پيمان شما وفا كنم . ( و در راه انجام وظيفه و عمل به پيمان‌ها ) تنها از من بترسيد . » « 1 »\r\n( الذي لا يدركه بعد الهمم ، و لا يناله غوص الفطن ) انسان‌ها ذره كوچكى از اين دنيا هستند و اين دنيا نيز ذره كوچكى از كيهان است و كيهان بخشى از الطاف خداوند . با اين توصيف چگونه انسان خرد ، توانايى شناخت خداى بزرگ را دارد ؟ ! امام على عليه السّلام در جايى ديگر مىفرمايد : « فكرها و انديشه‌ها بر ذات او احاطه ندارند ، بلكه او با آثار عظمت خود بر آنها تجلّى كرده است ، و نشان داد كه او را نمىتوانند تصوّر كنند ، و داورى اين ناتوانى را بر عهده فكرها و انديشه‌ها نهاد . » « 2 » خداوند سبحان با آفريده‌ها و آثار عظمت خود بر فكرها و انديشه‌ها تجلى كرده است و فكر و انديشه نيز از جمله آفريده‌هاى او است . عقل‌ها از شناخت ذاتش ناتوانند ؛ چه آن كه مخلوق ناتوان‌تر از آن است كه خالق را درك كند و خداوند ، عقل‌ها و انديشه‌ها را در اين زمينه به داورى گرفته است و آنان خود به ناتوانى در شناخت ذات اقدسش اقرار كردند .\r\n( الذي ليس لصفته حدّ محدود ) براى صفات او حد و مرزى وجود ندارد كه چون به آن جا برسد ، پايان يابد . خداوند از ابتدا بوده و براى هميشه هست .\r\n( و لا نعت موجود ) وصف و نعت ، چنان كه به ذهن متبادر است ، هر دو به يك\r\n\r\n\r\n","description":"","footnote":"\r\n( 1 ) .  وَ أَوْفُوا بِعَهْدِي أُوفِ بِعَهْدِكُمْ وَ إِيَّايَ فَارْهَبُونِ  بقره / 2 : 40 .\r\n( 2 ) . « لم تحط به الأوهام بل تجلّى لها بها و بها امتنع منها و إليها حاكمها » نهج‌البلاغه : خطبه 185 .\r\n","page_name":" 84 ","page_number":84},
  {"content":"\r\n\r\nمعنا بوده و نمىتوان دليل و توجيهى براى تفاوت‌هايى يافت كه برخى شارحان ميان اين دو واژه قرار داده‌اند . امام على عليه السّلام در عبارت‌هاى بالا ، ابتدا توصيفات محدود را از خداوند دور مىسازد و سپس توصيفى را نيز ممتنع مىشمرد كه بيانگر تعبيرى كافى و وافى ، و جامع و مانع از خداوند باشد ؛ چه آن كه خداوند با اين‌گونه توصيفات شناخته نمىشود و هيچ راهى براى شناخت او جز توجه به آثارش وجود ندارد . البته بديهى است كه آثار و نشانه‌ها از ذات فاعل آنها خبر نمىدهند و تمام صفات او را منعكس نمىسازند . فراتر از آن ، قدرت خداوند با آثار و آفريده‌هاى او قابل مقايسه نيست . زيرا هر چه خداوند بيافريند ، چيزى از قدرت او كاسته نمىشود .\r\n( و لا وقت معدود ، و لا أجل ممدود ) زمان تعددپذير و قابل تقسيم است و مىتوان از زمان‌هاى متفاوت مانند ديروز ، امروز و فردا سخن گفت . عمر و زمان هر چيزى نيز پايان‌پذير بوده و اين تنها واجب الوجود است كه از گذشته بوده و تا هميشه خواهد بود . در حيطه زمان نمىگنجد و پايانى براى او نيست . جداى از اين ، زمان از لوازم حركت است و حركت از لوازم جسم ؛ و واجب الوجود از جسم بودن به دور است . امام على عليه السّلام در جايى ديگر مىفرمايد : « خداوند ، آغاز هر چيزى و جاويدان است ، و پايدار و ماندگار و بدون مدّت و زمان مشخص است . » « 1 »\r\n( فطر الخلائق بقدرته ) خداوند موجودات را بدون الگو و نمونه قبلى و بدون استفاده از ابزار و وسيله‌اى و تنها با اراده خويش آفريد . امام عليه السّلام در خطبه‌اى ديگر خداوند را اين چنين توصيف مىكند : « خدايى كه پديد آورنده\r\n\r\n\r\n","description":"","footnote":"\r\n( 1 ) . « هو الأوّل و لم يزل و الباقي بلا أجل » نهج‌البلاغه : خطبه 163 .\r\n","page_name":" 85 ","page_number":85},
  {"content":"\r\n\r\nموجودات گوناگون است ، بدون احتياج به انديشه و فكرى كه به آن روى آورد ، يا غريزه‌اى كه در درون پنهان داشته باشد ، و بدون تجربه از حوادث گذشته . » « 1 » ( و نشر الرّياح برحمته ، و وتّد بالصّخور ميدان أرضه ) شيخ محمد عبده در توضيح اين بند مىگويد : كلمه « ريح » در عربى براى عذاب به كار مىرود و صورت جمعى آن ، « رياح » براى رحمت استفاده مىشود ؛ و « ميدان » نيز به حركت انحنايى گفته مىشود و امام عليه السّلام به اين نكته اشاره مىكند كه زمين پيش از سخت شدن ، سطح ناآرامى بود . اين بند از ترتيب بيانى نيكويى برخوردار است ؛ چه آن كه حركت بادها و آرامش زمين براى زندگى موجودات لازم است . « 2 »\r\n\r\nخداشناسى ، سرآغاز دين ( 4 - 6 )\r\n« أوّل الدّين معرفته ، و كمال معرفته التّصديق به ، و كمال التّصديق به توحيده ، و كمال توحيده الإخلاص له ، و كمال الإخلاص له نفي الصّفات عنه ، لشهادة كلّ صفة أنّها غير الموصوف ، و شهادة كلّ موصوف أنّه غير الصّفة . ( 4 ) فمن وصف اللّه سبحانه فقد قرنه ، و من قرنه فقد ثنّاه ، و من ثنّاه فقد جزّأه ، و من جزّأه فقد جهله ، و من جهله\r\n\r\n\r\n","description":"","footnote":"\r\n( 1 ) . « المنشئ أصناف الأشياء بلا رويّة فكر آل إليها ، و لا قريحة غريزة أضمر عليها ، و لا تجربة أفادها من حوادث الدّهور » نهج‌البلاغه : خطبه 91 .\r\n( 2 ) . ابن عباس نيز ميان ريح و رياح تفاوت قايل بود و ظاهرا شيخ محمد عبده به استناد سخن او ، چنين تفاوتى را نقل كرده است . همچنين روايت شده كه هرگاه بادى مىوزيد ، پيامبر صلّى اللّه عليه و إله مىگفت : « اللهم اجعلها رياحا و لا تجعلها ريحا » نك : تفسير مجمع البيان : 1 / 453 ؛ احكام القرآن :\r\n1 / 100 ؛ مجمع الزوائد : 10 / 135 ؛ مسند شافعى : 1 / 81 ؛ المعجم الكبير : 11 / 213 ، ح 11533 .\r\n","page_name":" 86 ","page_number":86},
  {"content":"\r\n\r\nفقد أشار إليه ، و من أشار إليه فقد حدّه ، و من حدّه فقد عدّه ، و من قال فيم فقد ضمّنه ، و من قال علام فقد أخلى منه . ( 5 ) كائن لا عن حدث موجود لا عن عدم . مع كلّ شيء لا بمقارنة ، و غير كلّ شيء لا بمزايلة ، فاعل لا بمعنى الحركات و الآلة ، بصير إذ لا منظور إليه من خلقه ، متوحّد إذ لا سكن يستأنس به و لا يستوحش لفقده . ( 6 ) »\r\n\r\nترجمه\r\n« سرآغاز دين ، خداشناسى است ، و كمال شناخت خدا ، باور يقينى به او است ، و كمال باور داشتن به خدا ، شهادت به يگانگى او است و كمال توحيد ( شهادت بر يگانگى خدا ) اخلاص ، و كمال اخلاص ، جدا كردن خدا از صفات مخلوقات است ؛ زيرا هر صفتى نشان مىدهد كه غير از موصوف ، و هر موصوفى گواهى مىدهد كه غير از صفت است ؛ پس كسى كه خدا را با صفت مخلوقات تعريف كند ، براى او يار و همانندى فرض كرده است ، و هر كه براى او يارى بپندارد ، وجود دو خدا را مطرح كرده و با طرح شدن دو خدا ، اجزايى براى او تصور نموده و با تصور اجزا براى خدا ، او را نشناخته است و كسى كه خدا را نشناسد ، به سوى او اشاره مىكند و هركس به سوى خدا اشاره كند ، او را محدود كرده ، و هركس او را محدود كند ، به شمارش در آورده است . و آن كس كه بگويد : خدا در چه زمان و مكانى است ؟ او را در چيز ديگرى پنداشته است ، و كسى كه بپرسد : خدا بر روى چه چيزى قرار دارد ؟ به تحقيق جايى را خالى از او در نظر گرفته است ؛ در صورتى كه خدا همواره بوده و از چيزى به وجود نيامده است . با همه چيز هست ، نه اينكه همنشين آنان باشد ، و با همه چيز فرق دارد نه اين كه از آنان جدا و بيگانه\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nباشد . انجام‌دهنده همه كارها است ، بدون نياز به حركت و ابزار و وسيله بينا است ، حتّى در آن هنگام كه پديده‌اى براى ديدن وجود نداشت . يگانه و تنهاست ، زيرا كسى نبوده تا با او انس گيرد ، و يا از فقدانش وحشت كند . »\r\n\r\nواژه‌شناسى\r\nقرنه : از مقارنت به معناى همراه كردن و پيوند دادن . در عبارت بالا به اين معنا است كه صفاتى بيگانه و جداى از ذات خداوند را با او قرار داده و غير او را با او آميخته است .\r\nجزّأه : او را مركب از اجزايى قرار داد .\r\nوحّده : براى او مرزى پايان‌پذير قرار داد كه نمىتواند فراتر از آن را بپيمايد .\r\nعدّه : بر او احاطه يافت و او را به شمارش درآورد .\r\nالمزايلة : مفارقت و جدايى ( زايل فلان فلانا : او را ترك گفت . ) اين واژه در قرآن نيز به معناى جدايى انداختن ، به كار رفته است :  وَ يَوْمَ نَحْشُرُهُمْ جَمِيعاً ثُمَّ نَقُولُ لِلَّذِينَ أَشْرَكُوا مَكانَكُمْ أَنْتُمْ وَ شُرَكاؤُكُمْ فَزَيَّلْنا بَيْنَهُمْ وَ قالَ شُرَكاؤُهُمْ ما كُنْتُمْ إِيَّانا تَعْبُدُونَ \r\nآلة : به معناى اندام ، مانند دست و چشم است .\r\nالسّكن : به معناى همدم و بر افراد خانواده اشاره دارد .\r\n\r\nساختار ادبى\r\nأوّل : اين واژه گاه به عنوان عدد ترتيبى به كار رفته كه در اين صورت ، منصرف است و گاه نيز به معناى صفت تفضيلى به معناى پيشگام به كار مىرود كه در اين صورت ، غير منصرف است .\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nأنّها غير الموصوف : مصدر تأويل يافته از اين عبارت به واسطه حرف محذوف « على » مجرور شده و واژه « شهادة » متعلّق آن است ؛ چه آن كه اين واژه معناى فعلى مىدهد و مىتواند متعلّق جار و مجرور قرار گيرد .\r\nأنّه غير الصفه : مانند پيشين است .\r\nفيم : مركب از حرف « في » و « ما » ى استفهامى است كه الف در « ما » حذف شده است تا ميان « ما » ى موصولى و استفهامى تفاوت ايجاد شود .\r\nعلام : مانند پيشين است .\r\nكائن : خبر مبتداى محذوف ( هو كائن ) و عبارت بعد از آن ، صفت آن است .\r\nموجود ، مع كل شيء ، فاعل ، بصير ، متوحد : از لحاظ نقش تركيبى خود در جمله ، مانند « كائن » هستند .\r\n\r\nنفى صفات\r\nپيش از ارايه شرح و تفسير اين بخش از خطبه ، لازم است مقدمه‌اى در راستاى درك بهتر موضوع آورده شود .\r\nهيچ كدام از مسلمانان در اين مسأله اختلاف نظر ندارند كه خداوند موصوف به تمام صفاتى است كه براى خود در قرآن كريم شمرده است و هيچ واژه‌اى ، حاكى از صفات كمال و جلال خداوند به شكل بايسته و شايسته نيست . همگى بر اين باورند كه صفات او همانند ذاتش ازلى و ابدى بوده و انديشه‌ها از درك آن ناتوان هستند . اما در نحوه انتساب اين صفات متعالى به خداوند اختلاف نظر وجود دارد : آيا صفات خداوند خارج از ذات او و عارض بر آن هستند ؟ به اين ترتيب ، توصيف خداوند به عالم مانند\r\n\r\n","description":"","footnote":"","page_name":" 89 ","page_number":89},
  {"content":"\r\n\r\nانتساب علم به انسان خواهد بود ؟ چه آن كه انسان در حقيقت حيوان ناطق و علم ، كشف واقعيت است و لذا اتصاف علم به انسان ، بيان‌كننده صفتى خارج از ذات و حقيقت وجودى او است و در غير اين صورت بايد بپذيريم كه انسانها بدون مطالعه و پژوهش و تجربه عالم هستند . با اين توضيح آيا اتصاف علم به خداوند همانند اتصاف علم به انسان است يا اين كه خداوند به مقتضاى ذات و حقيقت وجودىاش ، عالم و قادر خوانده مىشود و علم و قدرت همانند انسانيت براى انسان جزو ذات خداوند بوده و امورى خارج از ذات او نيستند .\r\nاشعرىها بر اين باورند كه تمام صفات خداوند متعال ، خارج از ذات او بوده و بر او عارض شده است . اين سخن به آن معنا است كه ذات خداوند همانند ذات انسان ، اقتضاى علم و دانش را نداشته و اين صفات براى او ضرورى نيست . بديهى است كه عقيده اشعرىها ، منافى با توحيد است ، چه آن‌كه تعدد امر قديم را نتيجه مىدهد . عقيده اشعرى نه تنها توحيد را خدشه‌دار مىكند ، بلكه با اعتقاد به جبر ، عدل الهى را نيز زير سؤال مىبرد .\r\nمدافعان توحيد و عدل ، اعتقادى متفاوت با اشعرىها دارند . آنان صفات را زايد برذات ندانسته و توصيف خداوند به علم و قدرت را كاملا همانند توصيف انسان به انسانيت خوانده‌اند . طبق باور آنان ذات خداوند متعال به تنهايى اقتضاى علم و قدرت را دارد و بلكه عين علم و قدرت است و كمال خداوند اكتسابى نبوده و ذاتى و مطلق است و از هيچ لحاظى ، هيچ‌گونه قيدى براى آن وجود ندارد . لذا خداوند از هرچيزى كه خارج از ذات او است ، بىنياز است ؛ چه آن كه ذات اقدس بارى تعالى از هرجهت كامل و مطلق است و نيازى به تكامل ندارد .\r\n\r\n","description":"","footnote":"","page_name":" 90 ","page_number":90},
  {"content":"\r\n\r\nهنگامى كه صفات كمال مانند علم و قدرت بر خداوند اطلاق مىشود ، منظور ذات قدسى پروردگار است كه قدرت و علم براى آن ضرورى است و بلكه عين علم و قدرت است ؛ دقيقا همانند مفهومى كه از كلمه « اللّه » اراده مىشود . با اين توضيح تمامى صفاتى كه در قرآن براى خداوند آمده و بر زبان راسخان در علم جارى است ؛ همين معنا را مىدهند . اما صفات سلبيه در ديدگاه امام عليه السّلام ، صفاتى هستند كه خارج از ذات خداوند بوده و بنا به سببى بر او اطلاق شده‌اند و سپس از او نفى مىشوند ؛ چرا كه اين صفات به آفريده‌ها اختصاص دارد و نه به آفريدگار .\r\nطبق نظريه دوم كه قايل به عينيت ذات و صفات خداوند است ، اين سؤال پيش مىآيد كه تعدد صفات چگونه با وحدت ذات قابل جمع است و آيا اين باور همانند اعتقاد افرادى نيست كه پدر و پسر و روح القدس را خدايى واحد پنداشته‌اند ؟ !\r\nبرخى در پاسخ به اين مسأله گفته‌اند كه صفات خداوند از جهت مفهومى متعدد و از جهت مصداقى متحد هستند . اما اين توضيح ، نمىتواند اشكال مطرح شده را پاسخگو باشد . زيرا اطلاق مفاهيم متعدد بر امر واحد ، وجود جهات متعدد را مىطلبد و نمىتوان گفت كه خداوند عالم است ، چراكه مفهوم علم بر او صادق است و خداوند قادر است ، چرا كه مفهوم قدرت بر او صادق است و . . . خداوند از هرلحاظى واحد است و جهت و حيثيتى براى او متصور نيست . بنابراين حقيقت آن است كه نه مصاديق و مفاهيم متعدد و نه جهات گوناگون براى او متصور نيست و او هيچ چيزى مگر واجب الوجود كامل و مطلق در همه جوانب نيست . تعدد در انواع و اقسام كمال وجود دارد و نه در ذات كامل و مطلق خداوند متعال كه منشأ آغازين\r\n\r\n","description":"","footnote":"","page_name":" 91 ","page_number":91},
  {"content":"\r\n\r\nهرگونه كمالى است . به عبارتى ديگر ، همان‌گونه كه تعدد مخلوقات منافاتى با وحدت خالق ندارد ، تعدد صفات كمال نيز اشكالى بر وحدت منشأ و منبع آن وارد نمىكند . « 1 »\r\n\r\nشرح و تفسير\r\n( أوّل الدين معرفته ) واژه دين معانى متفاوتى دارد كه در اين جا به معناى اطاعت از خداوند و دنباله‌روى از اوامر و نواهى او است . بديهى است كه دنبال كردن در گرو شناخت رهبر و اطاعت نيازمند علم به فرمانده است و شناخت خداوند ، شريف‌ترين علوم خوانده مىشود . زيرا از جهتى كاشف از امرى بزرگ و پراهميت بوده و از جهتى ديگر ، شناخت ذات خداوند و امر و نهى او ، جوهر شناخت انسان از آغاز و انجام خويش به شمار مىرود و همچنين آن چه بر او و براى او است . توضيح بيشتر اين مسأله در كتاب « فلسفة التوحيد و الولاية » گذشت . امام على عليه السّلام مىفرمايد : « خداوند بيامرزد كسى را كه خود را مهيا ساخته و براى خاك ناافراشته گور آماده شده است و دانسته كه از كجا آمده و در كجا است و به كجا مىرود . » « 2 »\r\n( و كمال معرفته التّصديق به ) آن چه از تصديق در اين عبارت فهميده مىشود ، اقرار و باور به خداوند از روى ايمان و يقينى است كه هيچ شك و وسوسه‌اى آن را تباه نمىكند ؛ به گونه‌اى كه اگر پرده‌ها برافراشته شود ، چيزى\r\n\r\n\r\n","description":"","footnote":"\r\n( 1 ) . براى اطلاع بيشتر به كتابهاى كلام و عقايد مراجعه شود ؛ مانند : الملل و النحل : 1 / 85 ؛ المقالات ، اشعرى : 216 و 485 ؛ البحوث فى تاريخ العباسى ، فاروق عمر : 73 ؛ شرح نهج‌البلاغه ، ابن ابى الحديد : 1 / 59 ؛ التاريخ الكبير : 1 / 366 ؛ الجرح و التعديل : 2 / 181 .\r\n( 2 ) . « رحم اللّه امرءا اعد لنفسه ، و استعد لرمسه ، و عرف من أين و في أين و إلى أين » .\r\n","page_name":" 92 ","page_number":92},
  {"content":"\r\n\r\nبه يقين و ايمان انسان افزوده نشود . اما آن كه به وجود خداوند گواهى دهد و سپس با اولين پيشامد ناگوار و يا توهم باطل ، شك و ترديد به قلب او راه يابد ، از ايمان كامل بهره‌اى نبرده است ؛ هرچند كه شب‌ها را به نماز بايستد و روزها را به روزه‌دارى بگذارند . امام على عليه السّلام درحق يكى از خوارج كه شبى را بيدار بود و نماز شب مىخواند و قرآن تلاوت مىكرد ، فرمود : « خوابى كه با ايمان و يقين همراه باشد ، بهتر از نمازى است كه با شك و ترديد خوانده شود . » « 1 » با همين مضمون حديث مشهورى روايت شده كه « خواب انسان عالم بهتر از عبادت جاهل و نادان است . » « 2 »\r\n( كمال التّصديق به توحيده ) بيشتر شارحان ، تصديق را به دو نوع ناقص و كامل تقسيم كرده و تصديق ناقص را نوعى از اعتقاد و باور به خدا همراه با اعتقاد به وجود شريكى براى او و يا احتمال آن دانسته و افزوده‌اند كه لازمه اين نوع پندار ، پذيرش اجزاء براى ذات خداوند است و ذات داراى اجزاء نمىتواند واجب الوجود باشد . . . واقعيت آن است كه شرك راه به ايمان و تصديق نمىبرد و بلكه از الحاد ، زشت‌تر و ناپسندتر است ؛ چه آن كه الحاد تنها به انكار توحيد مىانجامد ، ولى شرك جداى از انكار توحيد ، تعدد خدايان را نتيجه مىدهد . بنابراين امام عليه السّلام تحقق خداباورى را تنها در زدودن هر آن چه رنگ و بوى شرك مىدهد و زدودن افزونه‌ها از ذات او مىداند و آنان كه شريكى براى خدا قرار مىدهند ، به طور كلى خداباور نيستند ؛ نه اين كه به كمال خداباورى نرسيده‌اند .\r\n\r\n\r\n","description":"","footnote":"\r\n( 1 ) . شرح نهج‌البلاغه ، محمد عبده : 4 / 22 ؛ شرح ابن ميثم بحرانى : 5 / 289 .\r\n( 2 ) . السرائر ، ابن ادريس : 3 / 620 ؛ من لا يحضره الفقيه : 4 / 367 ؛ مكارم الأخلاق ، طبرسى : 441 .\r\n","page_name":" 93 ","page_number":93},
  {"content":"\r\n\r\n( و كمال توحيده الإخلاص له ) برخى از شارحان ، اخلاص را در كلام امام عليه السّلام به معناى زهد و پرهيزگارى واقعى دانسته‌اند و برخى ديگر آن را به ناقص و تام تقسيم مىكنند . اخلاص به دورى و پاكى از آميختگى و ناخالصى اشاره دارد و معناى اخلاص ناقص در سخنان اين دسته از شارحان مشخص نيست . چنين به نظر مىرسد كه منظور امام عليه السّلام از اخلاص ، ايمان و اعتقاد به يگانگى و بىهمتايى خداوند در كمال مطلق و دورى او از ماده و ويژگىهاى آن و از ستم و هرگونه زشتى و بىنيازى از همگان است ؛ همه به او نيازمند هستند و هيچ چيز شبيه او نيست .\r\n( و كمال الإخلاص له نفي الصّفات عنه ) كمال اخلاص جدا كردن خداوند از صفات مخلوقات و يا به عبارتى صفات خارج از ذات و حقيقت وجودى او است و منظور از نفى صفات در اين عبارت آن دسته از صفاتى نيست كه عين ذات خدا هستند ؛ چه در آن صورت ، همان‌گونه كه شيخ محمد عبده گفته است : « كلام امام عليه السّلام سرشار از صفات خداوند است و او را به كامل‌ترين شكل توصيف مىكند . »\r\n( لشهادة كلّ صفة أنّها غير الموصوف ) واژه صفت به تنهايى گويا است و نيازى به توضيح آن نيست كه صفت ، معنايى را به موصوف اضافه مىكند و از لحاظ وجود و عدم تابع آن است . لذا بديهى است كه تابع جداى از متبوع و مضاف غير از مضاف‌اليه است . ( و شهادة كلّ موصوف أنّه غير الصّفة ) موصوف نيز غير از صفت است و به آن نيازى ندارد و بلكه صفت است كه در بيان معناى خود به موصوف نياز دارد . بنابراين انتساب صفت به معناى دقيق كلمه ، به خداوند محال است و در صورت انتساب صفتى به او بايد تعدد امر قديم و داراى اجزاء بودن واجب الوجود را پذيرفت . اين‌گونه\r\n\r\n","description":"","footnote":"","page_name":" 94 ","page_number":94},
  {"content":"\r\n\r\nصفات را بايد از ذات بارى تعالى نفى كرد ؛ اما اگر از صفات تنها براى اشاره به يگانگى خداوند در كمال و جلال اراده شود ، نه تنها مانعى وجود ندارد كه از لحاظ عقلى و شرعى قابل دفاع نيز است و با همين صفات است كه به درگاه خداوند متوسل مىشويم و او را مىستاييم .\r\n( فمن وصف سبحانه قرنه ) هر كه خداوند را با صفاتى مانند علم و قدرت توصيف كرد و صفاتى را اراده كرد كه غير از موصوف هستند ، همانا براى خداوند يار و همنشينى قرار داده است ؛ حال آن كه او را يار و مونسى نيست .\r\nامام عليه السّلام مىگويد : « با آفرينش اشياء متضاد ، ثابت مىشود كه داراى ضدّى نيست ، و با هماهنگ كردن اشياء دانسته مىشود كه همانندى ندارد . » « 1 »\r\n( فمن قرنه فقد ثنّاه ) هر كه براى خدا همنشينى بپندارد ، وجود دو خدا را پذيرفته و حال آن كه واجب الوجود يكى است . ( و من ثنّاه فقد جزّأه ) فعل « جزّأ تجزئة » به معناى تقسيم و چند بخش كردن است و آن كه ازلى و ابدى است ، بخش‌پذير نيست . فراتر از آن ، بخش‌پذيرى با كمال مطلق منافات دارد .\r\n( و من جزّأه فقد جهله ) هر كه براى خداوند اجزاءى را تصور كند ، او را نشناخته و بدون پشتوانه دانش و هدايت و الهام الهى و يا كتابى روشنگر ، چنين بر خداوند حكم كرده است . ( و من جهله فقد أشار اليه ، و من أشار إليه فقد حدّه ) مراد از اشاره در اين جا ، تشخيص و شناخت است و از اين مفهوم براى بيان لازمه جداناشدنى آن استفاده شده است . شناخت حدود و قيود هر\r\n\r\n\r\n","description":"","footnote":"\r\n( 1 ) . « و بمضادّته بين الامور عرف أن لا ضدّ له و بمقارنته بين الأشياء عرف أن لا قرين له » نهج‌البلاغه : خطبه 186 .\r\n","page_name":" 95 ","page_number":95},
  {"content":"\r\n\r\nچيزى امكان‌پذير باشد ، اشاره به آن نيز ممكن است و تفاوتى نمىكند كه از امور عقلى باشد يا و حسى . هر يك از امور حسى و عقلى قابليت اشاره شدن را دارند و به عنوان مثال گفته مىشود كه اين نظريه صحيح يا باطل است .\r\nمراد از حد در اين موضوع ، شناخت چهارچوب يك امر حسى يا عقلى و تميز آن از غير آن است و اشاره‌اى به حد مصطلح در علم منطق ندارد .\r\nمقصود كلام امام عليه السّلام افراد نادانى است كه خداوند را در ذهن خود بر اساس توهمات و تصورات خود ترسيم مىكنند و به اين ترتيب براى خدا شروط و مرزهايى را تصور مىكنند كه از آنها تجاوز نمىكند . امام باقر عليه السّلام در اين باره مىفرمايد : « هرگاه توهم كردى كه خداوند اين چنين است ، بدان كه خلاف تصور تو است . » « 1 » شأن خداوند بالاتر از آن است كه عقل ، توانايى شناخت او را داشته باشد و يا اوهام به حقيقتش پى برند . اين مضمون به مراتب در سخنان اهل بيت عليهم السّلام تكرار مىشود : « در عالم ذهن تصور نمىشود و در عالم خارج شبيه و مانند ندارد . . . در مخلوقات خداوند بيانديشيد و نه در ذات خالق . » « 2 »\r\n( و من حدّه فقد عدّه ) هركس خداوند را محدود كند ، او را به شمارش درآورده و بر او دست يافته است . عقل بشرى با تمام قدرت و توانايى خويش از شناخت انسان درمانده است و دانشمندان به ناتوانى خويش از بيان تمام اوصاف و غرايز مورچه يا پشه‌اى اذعان دارند ، چه برسد به\r\n\r\n\r\n","description":"","footnote":"\r\n( 1 ) . اصول كافى : 1 / 82 ، ح 1 ؛ شرح اصول كافى : 3 / 60 ؛ توحيد شيخ صدوق : 106 ، ح 6 .\r\n( 2 ) . نزديك به همين مضمون در : الهداية ، شيخ صدوق : 6 ؛ الجامع الصغير : 1 / 514 ، ح 3346 ؛ كنز العمال : 3 / 106 ، ح 5706 ؛ تفسير الثعالبى : 2 / 149 ؛ تفسير الدر المنثور : 2 / 110 و 6 / 130 .\r\n","page_name":" 96 ","page_number":96},
  {"content":"\r\n\r\nكهكشانها و تمام موجودات . پس چگونه عقل مىتواند كه بر آن كه آغاز و انجامى ندارد ، دست يابد . « و كسى از علم او آگاه نمىگردد ؛ جز به مقدارى كه او بخواهد . ( او است كه به همه چيز آگاه است و علم و دانش محدود ديگران ، پرتوى از علم بىپايان و نامحدود او است . ) تخت ( حكومت ) او ، آسمانها و زمين را در بر گرفته ؛ و نگهدارى آن دو ( آسمان و زمين ) او را خسته نمىكند . بلندى مقام و عظمت مخصوص اوست . » « 1 » بالاترين مرحله شناخت عقل بشر از خداوند اين است كه او را ما فوق تصور بشرى بداند .\r\nهركس حقيقت فوق را دريابد و سپس صورتى را براى خدا در ذهن خود تصور كند ، به سرعت به بطلان تصور خود يقين يافته و از شر وسوسه‌هاى شيطان به خدا پناه مىبرد . اما نادانى كه به نامتناهى بودن خدا پى نبرده باشد و سپس شيطان صورتى از خدا را در ذهن او ايجاد كند ، به آن ايمان آورده و گمراه مىشود . و گويا همين امر راز سخن امام على عليه السّلام است كه فرمود : « و من جهله . . . »\r\n( و من قال فيم فقد ضمّنه ) حرف « في » هم براى ظرف زمان و هم براى ظرف مكان به كار مىرود و هنگامى كه گفته مىشود : « كان الحادث في وقت كذا او مكان كذا » يعنى حادثه در زمان يا مكان خاص اتفاق افتاد و خارج از آن زمان يا مكان نبوده است . فعل « ضمّن » به معناى محصور كردن در زمان يا مكان معين است . هيچ زمان و مكانى از وجود خداوند تهى نيست و نسبت خداوند به همه اشياء يكسان است و هيچ ابزار و حركتى ندارد . امام عليه السّلام در\r\n\r\n\r\n","description":"","footnote":"\r\n( 1 ) .  وَ لا يُحِيطُونَ بِشَيْءٍ مِنْ عِلْمِهِ إِلَّا بِما شاءَ وَسِعَ كُرْسِيُّهُ السَّماواتِ وَ الْأَرْضَ وَ لا يَؤُدُهُ حِفْظُهُما وَ هُوَ الْعَلِيُّ الْعَظِيمُ  بقره / 2 : 255 .\r\n","page_name":" 97 ","page_number":97},
  {"content":"\r\n\r\nجايى ديگر مىگويد : « با زمان‌ها همراه نبوده ، و از ابزار و وسائل كمك نگرفته است ، . . . و حركت و سكون در او راه ندارد ، . . . نابودى و تغيير و پنهان شدن در او راه ندارد . » « 1 » اضافه بر اين ، موجودى كه درون محيط يا چيزى قرار گيرد ، بدون شك به آن نيازمند است ؛ در حالى كه خداوند بىنياز از تمام موجودات است .\r\n( و من قال علام فقد أخلى منه ) هر فردى بگويد كه خداوند بر روى تخت يا عرش نشسته است ، بقيه مكان‌ها را از وجود او و سيطره قدرت او خالى دانسته است . از اين رو واژه‌هاى « كرسى » و « عرش » را بايد به سيطره و استيلاء تأويل برد . فردى از امام صادق عليه السّلام پرسيد كه خداوند اعتماد و تكيه‌گاه خداوند بر چه بود ؟ و پاسخ شنيد كه بر قدرت خود تكيه كرده بود . « 2 »\r\n( كائن لا عن حدث ) حادث شدن به معناى ايجاد شدن از عدم است و هر پديده‌اى كه مسبوق به عدم باشد ، براى پيدايش و حتى براى تداوم وجود خويش نيازمند سبب و علت است ؛ چه آن كه طبيعت ممكن الوجود ، نه اقتضاى وجود دارد و نه اقتضاى تداوم در آن و از اين رو نياز به علتى خارج از وجود خود دارد . خداوند متعال ازلى و بدون آغاز است و علت تمام علل به شمار مىرود ، حال آن كه خود علتى ندارد . زيرا تسلسل در علل محال ، و رجوع تمام موجودات به يك علت اولى ضرورى است . ( موجود لا عن عدم ) براى خداوند عدمى متصور نيست و او هيچ‌گاه معدوم نبوده است . همه چيز\r\n\r\n\r\n","description":"","footnote":"\r\n( 1 ) . « لا تصحبه الأوقات و لا ترفده الأدوات . . . يجري عليه السّكون و الحركة . . . لا يحول و لا يزول » نهج‌البلاغه :\r\nخطبه 186 .\r\n( 2 ) . كافى : 1 / 88 ؛ ح 2 ؛ حديث مذكور در اين كتابها به امام رضا عليه السّلام استناد داده شده است : عيون اخبار الرضا عليه السّلام : 2 / 107 ؛ ح 6 ؛ توحيد شيخ صدوق : 125 ، ح 2 ؛ مسند الامام الرضا عليه السّلام : 1 / 30 .\r\n","page_name":" 98 ","page_number":98},
  {"content":"\r\n\r\nاز او آغاز شده و به او پايان مىپذيرد و او است كه موجودات را نخست آفريد و پس از مرگشان دوباره نزد خود باز مىگرداند . . . « ولى ( بعد از او ) گروه‌هايى از مردم از ميان پيروانش اختلاف كردند ؛ واى به حال كافران از مشاهده روز بزرگ ( رستاخيز ) ! » « 1 »\r\n( مع كلّ شيء لا بمقارنة ، و غير كلّ شيء لا بمزايلة ) « مزايلة » به معناى مفارقت و جدا شدن است و خداوند به واسطه علم و قدرت خود همراه همه موجودات است و به سبب گوهر و حقيقت خود از همگان دور و جدا است .\r\nبنابراين ميان خدا و موجودات ، نه يگانگى و نه انفصال و جدايى است ؛ بلكه پيوندى ميان خالق و مخلوق و علت و معلول وجود دارد . در اصول كافى سخنى از امير مؤمنان در ستايش خداوند نقل شده است : « خداوند هم دور است و هم نزديك . بالاتر از هر چيزى است و نمىتوان چيزى را بالاتر از او دانست . پيشتر از هر چيزى بوده و چيزى پيشتر از او نيست . داخل در همه اشياء است ، نه آن‌گونه كه چيزى درون چيز ديگرى قرار گيرد و خارج از همه اشياء است ، نه آن‌گونه چيزى خارج از چيز ديگرى باشد . منزه باد خداوندى كه اين چنين است و هيچ‌كسى غير از او اين چنين نيست . » « 2 »\r\nملاصدرا بر اين عبارات شرح و تفسيرى نگاشته است كه خلاصه آن چنين است : خداوند خالق ممكنات است و پيدايش و بقاء آنها وابسته به او است و از اين جهت خداوند به آنان نزديك است و از آن جايى كه خالق برتر\r\n\r\n\r\n","description":"","footnote":"\r\n( 1 ) .  فَاخْتَلَفَ الْأَحْزابُ مِنْ بَيْنِهِمْ فَوَيْلٌ لِلَّذِينَ كَفَرُوا مِنْ مَشْهَدِ يَوْمٍ عَظِيمٍ  مريم / 19 : 37 .\r\n( 2 ) . فيض القدير : 6 / 235 ، ح 8860 ؛ كافى : 1 / 86 ، ح 2 ؛ الهدايه ، شيخ صدوق : 15 ؛ المحاسن ، برقى :\r\n1 / 239 ، ح 217 ؛ توحيد شيخ صدوق : 285 ، ح 2 .\r\n","page_name":" 99 ","page_number":99},
  {"content":"\r\n\r\nاز مخلوق ، و علت كامل‌تر از معلول بوده و محتاج به آن نيست و بلكه اين معلول است كه به علت نيازمند است ، خداوند از ممكنات دور و جدا است .\r\nخداوند بالاتر از همگان است ؛ چرا كه بر هر چيزى احاطه دارد و نمىتوان چيزى را بالاتر از او دانست ؛ چرا كه وجودى نامتناهى دارد . او پيشتر از هر موجودى بوده و ازلى و بدون آغاز است . درون همه اشياء است ؛ چرا كه وجودشان از وجود او نشأت مىگيرد ، چنان كه وجود كل از وجود اجزاء آن پديد مىآيد . خارج از هر چيزى است ؛ چرا كه از هر جهتى مستقل از همگان است « 1 » . . . به اين ترتيب مىتوان تفسير اين آيات قرآن را دريافت : « و ما به او از رگ قلبش نزديك‌تر هستيم . » « 2 » و « هر جا باشيد ، او با شما است . » « 3 » و « هيچ چيز همانند او نيست . » « 4 »\r\n( فاعل لا بمعنى الحركات و الآلة ) بهترين شرحى كه مىتوان بر اين عبارت ارايه داد ، سخن ديگرى از امام عليه السّلام است : « خداوند سازنده‌اى غير محتاج به ابزار ، اندازه گيرنده‌اى بىنياز از فكر و انديشه ، و بىنياز از يارى ديگران است . با زمان‌ها همراه نبوده ، و از ابزار و وسائل كمك نگرفته است . » « 5 » گوياتر و جامع‌تر از اين عبارت ، سخن خداوند در قرآن است : « فرمان او\r\n\r\n\r\n","description":"","footnote":"\r\n( 1 ) . نك : اسفار : 6 / 369 .\r\n( 2 ) .  وَ نَحْنُ أَقْرَبُ إِلَيْهِ مِنْ حَبْلِ الْوَرِيدِ  ق / 50 : 16 .\r\n( 3 ) .  وَ هُوَ مَعَكُمْ أَيْنَ ما كُنْتُمْ  حديد / 57 : 4 .\r\n( 4 ) .  لَيْسَ كَمِثْلِهِ شَيْءٌ  شورى / 42 : 11 .\r\n( 5 ) . « فاعل لا باضطراب آلة مقدّر لا بجول فكرة ، غنيّ لا باستفادة لا تصحبه الأوقات و لا ترفده الأدوات » نهج‌البلاغه : خطبه 186 .\r\n","page_name":" 100 ","page_number":100},
  {"content":"\r\n\r\nچنين است كه هرگاه چيزى را اراده كند ، تنها به آن مىگويد : موجود باش .\r\nآن نيز بىدرنگ موجود مىشود . » « 1 »\r\n( بصير إذ لا منظور إليه من خلقه ) « المنظور اليه » به معناى آن چيزى است كه ديده بر آن مىافتد و مقصود عبارت اين است كه خداوند پيش از خلقت به آن چه آفريد ، آگاه بود . شبيه به اين مضمون در جاى ديگرى از نهج‌البلاغه آمده است : « خدا عالم بود ، آن‌گاه كه معلومى وجود نداشت ؛ پرورنده بود ، آن‌گاه كه پديده‌اى نبود ، و توانا بود ، آن‌گاه كه توانايى نبود . » « 2 » واجب الوجود تنها به سبب وجود خود از علم و قدرت بهره دارد و قدرت و علم عين ذات او هستند . پس هرگاه اراده آفرينش كند ، آن چه نزدش معلوم بوده ، وجود خارجى مىيابد و قدرتش بر آن چه برايش مقدور بوده ، به ظهور مىرسد .\r\n( متوحّد إذ لا سكن يستأنس به ، و لا يستوحش لفقده ) گاه واژه « واحد » در رديف شماره‌ها قرار مىگيرد و گاه به ناتوانى اطلاق مىشود كه يارى رسانى براى او نيست و گاه فردى ، « واحد » خوانده مىشود كه به سبب فقدان هم‌نشين و مونس به ترس و هراس افتاده است . اما خداوند از نقصان و ناتوانى و ترس و نياز به مونس ، دوره و منزه است . مراد از واحد بودن خداوند ، يگانگى و بىهمتايى او در فرمانروايى و كمال است . امام عليه السّلام در\r\n\r\n\r\n","description":"","footnote":"\r\n( 1 ) .  إِنَّما أَمْرُهُ إِذا أَرادَ شَيْئاً أَنْ يَقُولَ لَهُ كُنْ فَيَكُونُ  يس / 36 : 82 .\r\n( 2 ) . « عالم إذ لا معلوم ، و ربّ إذ لا مربوب ، و قادر إذ لا مقدور » نهج‌البلاغه : خطبه 152 .\r\n","page_name":" 101 ","page_number":101},
  {"content":"\r\n\r\nجايى ديگر مىگويد : « پيش از آن كه آخر باشد ، اوّل است و قبل از آن‌كه باطن باشد ، ظاهر است . هر واحد و تنهايى جز او ، اندك است . » « 1 »\r\n\r\nآفرينش مخلوقات ( 7 - 8 )\r\n« أنشأ الخلق إنشاء و ابتدأه ابتداء ، بلا رويّة أجالها ، و لا تجربة استفادها ، و لا حركة أحدثها ، و لا همامة نفس اضطرب فيها . ( 7 ) أحال الأشياء لأوقاتها ، و لاءم بين مختلفاتها ، و غرّز غرائزها و ألزمها أشباحها ، عالما بها قبل ابتدائها ، محيطا بحدودها و انتهائها ، عارفا بقرائنها و أحنائها . ( 8 ) »\r\n\r\nترجمه\r\nخلقت را آغاز كرد و موجودات را بدون الگو و نمونه بيافريد ، بدون نياز به فكر و انديشه‌اى ، يا استفاده از تجربه‌اى ، بىآن كه حركتى ايجاد كند و يا طمع‌ورزى يا ترس از چيزى ، او را بر اين كار انگيخته باشد . براى پديد آمدن موجودات ، وقت مناسبى قرار داد و موجودات گوناگون را هماهنگ كرد و در هر كدام ، غريزه خاص خودش را قرار داد و غرائز را همراه آنان گردانيد . خدا پيش از آن كه موجودات را بيافريند ، از تمام ريزه‌كاريها و جوانب آنها آگاهى داشت و حدود و پايان آنها را مىدانست و به اسرار درون و بيرون پديده‌ها ، آشنا بود .\r\n\r\n\r\n","description":"","footnote":"\r\n( 1 ) . « أوّلا قبل أن يكون آخرا ، و يكون ظاهرا قبل أن يكون باطنا ، كلّ مسمّى بالوحدة غيره قليل » .\r\n","page_name":" 102 ","page_number":102},
  {"content":"\r\n\r\n\r\nواژه‌شناسى\r\nالرويّة : مشاهده ، و انديشه .\r\nأجالها : آن را چرخاند و به حركت درآورد .\r\nهمامة : اهتمام و دلمشغولى .\r\nاضطرب : راه يافت .\r\nأحال : از حالى به حال ديگر دگرگون شد .\r\nلاءم : موافق و هماهنگ بود .\r\nغرّز غرائزها : « غرائز » جمع « غريزة » است و « غرزّها » يعنى براى آنها غرائز قرار داد .\r\nأشباح : افراد .\r\nقرائن : آن چه به چيزى پيوند خورده و از آن صادر مىشود .\r\nأحناء : جوانب .\r\n\r\nساختار ادبى\r\nألزمها : مرجع ضمير مفعولى ، « غرائز » است .\r\nعالما : حال براى ضمير مستتر در فعل « ألزمها » است .\r\nمحيطا ، عارفا : عطف به « عالما » هستند .\r\n\r\nشرح و تفسير\r\n( أنشأ الخلق إنشاء و ابتدأه إبتداء ) مقصود از خلق ، تمام كائنات ، و افعال « أنشأ » و « ابتدأ » به معناى ايجاد كردن بدون الگو و نمونه قبلى است .\r\nدانشمندان علوم طبيعى با تجربه ثابت كرده‌اند كه هستى ، حادث بوده كه در صفحات آينده به بيان نظر آنها پرداخته خواهد شد . خداوند هستى را از هيچ\r\n\r\n","description":"","footnote":"","page_name":" 103 ","page_number":103},
  {"content":"\r\n\r\nپديد آورد و تفاوت او با ديگر سازندگانى كه از مواد خام ، اشيائى را مىسازند ، در اين نقطه است و اگر جهان ، پيش از آفرينش هيچ‌گونه حضور و وجودى نداشت ، نمونه و الگويى نيز براى خداوند در آفرينش متصور نخواهد بود .\r\n( بلا رويّة أجالها ، و لا تجربة استفادها ، و لا حركة أحدثها ، و لا همامة نفس اضطرب فيها ) در اين بخش ، چهار عبارت توصيفى آمده است كه همگى از اوصاف مخلوقات هستند و لذا امام عليه السّلام آنها را از ذات كامل و مطلق خداوند نفى مىكند . « رويّة » فرآيند انديشه و تأمل در راستاى كشف پديده‌اى ناشناخته با كمك داده‌هاى فعلى است و در بيان تفاوت آن با تجربه بايد گفت كه انديشيدن ، فعاليتى ذهنى و تجربه ، حسى است و هر كدام از آنها ، راه و ابزارى براى رسيدن به شناخت هستند . حركت كه در سومين توصيف آمده است ، از لوازم ماده به شمار مىآيد . طمع‌ورزى يا ترس از زوال و نابودى ، اهتمام انسان را برمىانگيزد كه در عبارت توصيفى چهارم از ذات خداوند نفى شده است .\r\nخداوند ، نه نيازمند انديشيدن و كسب تجربه براى شناخت است و نه حركت كرده و نه به چيزى دل بسته و به آن اهتمام مىورزد . چرا كه او قادر و عالم و بىنياز است و بدون نياز به ابزار و وسيله‌اى بر همه كائنات احاطه دارد . بهترين اوصاف از آن او بوده و ذات اقدس او از هر جهت كامل و مطلق است .\r\n( أحال الأشياء لأوقاتها ) خداوند براى پديد آمدن موجودات وقت مناسبى قرار داد و هنگامى كه خدا چيزى را اراده كند ، براساس حكمتى مهم و مصلحت بندگان و نه مصلحت خود ، آن را اراده كرده است . اگر مصلحت در\r\n\r\n","description":"","footnote":"","page_name":" 104 ","page_number":104},
  {"content":"\r\n\r\nآن است كه چيزى در زمانى خاص پديد آيد ، در همان زمان پديد خواهد آمد و هيچ تقديم و تأخيرى در آن راه نمىيابد و از لحاظ عقلى مانعى نيست كه اراده ازلى خداوند بر ايجاد اشياء در زمان‌هايى خاص تعلق گرفته باشد .\r\nشايسته است به واژه « لأوقاتها » توجه شود كه اشاره به خلقت تدريجى جهان و در زمانهاى متفاوت دارد ؛ همچنين تمام موجودات در وجود خود و استمرار حيات خويش ، به اراده مستقيم خداوند و يا اراده با واسطه او در اسباب طبيعى ، نيازمند هستند و طبيعت و محيط زيست ، تنها به اشياء ، شكل و قالب مىدهند و آنها را خلق و ايجاد نمىكنند . تجربه‌هاى دانشمندان علوم طبيعى نيز اين باورها را به اثبات رسانده است . « 1 »\r\n( و لاءم بين مختلفاتها ، و غرّز غرائزها ، و ألزمها أشباحها ) كيهان از بخشها و عناصر متعدد و متفاوتى از لحاظ جوهر وجودى و وظايف تشكيل شده است ؛ ليكن همه آنها با يكديگر هماهنگ بوده و پيوند خورده‌اند . به عنوان مثال حقيقت روح و همچنين آثار آن با جسم متفاوت است ؛ ليكن هيچ كدام از آنها نمىتوانند وظيفه خود را به درستى انجام دهند ، مگر اين كه با هم پيوند خورند . همين امر در مورد اعضاى متفاوت بدن نيز صادق است و هيچ كدام از اندامها و اعضاى بدن بدون پيوند با هم و همكارى با يكديگر ، توانايى انجام وظيفه خود را ندارند . در نگاهى كلى به تمام كائنات ، پيوندى چند وجهى ميان آنها ديده مىشود و همين پيوند طبيعى است كه آنان را در مسير مناسب قرار داده و هدف مورد نظر از آفرينش آنها را محقق مىسازد .\r\n\r\n\r\n","description":"","footnote":"\r\n( 1 ) . نك : التكامل في الاسلام ، احمد امين العراقى : 2 / 103 .\r\n","page_name":" 105 ","page_number":105},
  {"content":"\r\n\r\nهماهنگى و پيوند ميان موجودات ، اتفاقى و يا بيهوده پديد نيامده است و اين نظام استوار و دقيقى كه بر كيهان حكم مىراند ، نمىتواند زاده اتفاق بوده و يا بىدليل پديد آمده باشد ؛ بلكه وجودى دانا و توانا كه سرآغاز همه مخلوقات و پشتيبان آنها است ، آن را آفريده است و اگر او وجود نداشت ، هيچ چيزى وجود نمىيافت .\r\n( عالما بها قبل ابتدائها ، محيطا بحدودها و انتهائها ، عارفا بقرائنها و أحنائها ) انسانها از برخى اشياء آگاه و نسبت به برخى ديگر غافل هستند . همچنين تنها پس از پيدايش پديده‌اى يا هنگام حضور اسباب و علل آن و يا با مشاهده آثار ، نسبت به آن پديده شناخت پيدا مىكنند . اضافه بر آن كه شناخت آنها از پديده‌ها ، شناختى ظاهرى و ناقص بوده و پس از تلاش و بررسى حاصل مىشود . اما خداوند متعال از حقيقت هر چيزى آگاه است و بر تمام جوانب و جهات مخلوقات خود احاطه دارد . آگاه از تمام موجودات حتى پيش از خلق و پس از انتهاى اجل آنها است ؛ هيچ تغيير و نقصانى در علم او راه ندارد و كمال مطلق او را قيد و مرز ، و آغاز و انجامى نيست . خالقى نامخلوق و علتى نامعلول است .\r\n\r\nآفرينش آسمانها ( 9 - 13 )\r\n« ثمّ أنشأ سبحانه فتق الأجواء و شقّ الأرجاء و سكائك الهواء ، ( 9 ) فأجرى فيها ماء متلاطما تيّاره متراكما زخّاره ، حمله على متن الرّيح العاصفة و الزّعزع القاصفة ، فأمرها بردّه و سلّطها على شدّه و قرنها إلى حدّه ، الهواء من تحتها فتيق و الماء من فوقها دفيق . ( 10 ) ثمّ أنشأ\r\n\r\n","description":"","footnote":"","page_name":" 106 ","page_number":106},
  {"content":"\r\n\r\nسبحانه ريحا اعتقم مهبّها و أدام مربّها و أعصف مجراها و أبعد منشأها ، فأمرها بتصفيق الماء الزّخّار و إثارة موج البحار ، ( 11 ) فمخضته مخض السّقاء و عصفت به عصفها بالفضاء ، تردّ أوّله إلى آخره و ساجيه إلى مائره ، حتّى عبّ عبابه و رمى بالزّبد ركامه ، فرفعه في هواء منفتق و جوّ منفهق ، ( 12 ) فسوّى منه سبع سموات ، جعل سفلاهنّ موجا مكفوفا ، و علياهنّ سقفا محفوظا و سمكا مرفوعا ، به غير عمد يدعمها ، و لا دسار ينظمها ، ثمّ زيّنها بزينة الكواكب و ضياء الثّواقب ، و أجرى فيها سراجا مستطيرا و قمرا منيرا في فلك دائر و سقف سائر و رقيم مائر . ( 13 ) »\r\n\r\nترجمه\r\nسپس خداى سبحان فضا را با بلندى و ارتفاع ، و اطراف و كناره‌ها ، و طبقات آفريد و آبى متلاطم و فراوان در آن جريان ساخت آبى كه امواج متلاطم آن شكننده بود ، و يكى بر ديگرى مىنشست ، آب را بر بادى طوفانى و شكننده نهاد ، و باد را به بازگرداندن آن فرمان داد ، و به نگهدارى آب مسلّط ساخت ، و حد و مرز آن را به خوبى تعيين فرمود . فضاى تهى در زير تندباد و آب بر بالاى آن در حركت بود . سپس خداى سبحان طوفانى عقيم بر فراز آب برانگيخت كه آب را متلاطم ساخت ، و امواج آب را پى در پى در هم كوبيد . طوفان به شدّت وزيد ، و از نقطه‌اى دور دوباره آغاز شد . سپس به طوفان امر كرد تا امواج درياها را به هر سو روان كند و بر هم كوبد و با همان شدّت كه در فضا وزيدن داشت ، بر امواج آب‌ها حمله‌ور گردد . از اوّل آن\r\n\r\n","description":"","footnote":"","page_name":" 107 ","page_number":107},
  {"content":"\r\n\r\nبرمىداشت و به آخرش مىريخت ، و آب‌هاى ساكن را به امواج سركش برگرداند . تا آنجا كه آب‌ها روى هم قرار گرفتند ، و چون قله‌هاى بلند كوه‌ها بالا آمدند . امواج تند ، كف‌هاى برآمده از آب‌ها را در هواى باز و فضاى گسترده بالا برد ، كه از آن هفت آسمان را پديد آورد . اجرام پايين را چون موج مهار شده ، و اجرام بالا را مانند سقفى استوار و ايمن از نفوذ قرار داد ، هر كدام را در جاى خود برافراشت بى آن كه نيازمند به ستونى باشند يا ميخ‌هايى كه آنها را استوار كند . آن‌گاه فضاى آسمانهاى هفتگانه را به وسيله نور ستارگان درخشنده زينت بخشيد و در آن چراغى روشنايىبخش ( خورشيد ) و ماهى درخشان ، به حركت درآورد كه همواره در مدار فلكى گردنده و برقرار ، و سقفى متحرّك ، و صفحه‌اى بىقرار ، به گردش خود ادامه دهند .\r\n\r\nواژه‌شناسى\r\nالفتق : شكافتن و ضد « رتق » به معناى وصله و تعمير كردن .\r\nالأجواء : جمع « جو » به معناى فضا .\r\nالأرجاء : جوانب و اطراف .\r\nالسكائك : در اين جا به معناى طبقات فضا است .\r\nالهواء : فضا .\r\nالتيّار : موج دريا .\r\nالزّخّار : پر و سرشار .\r\nالعاصفة : تندباد .\r\nالزعزعة : لرزاندن و جنباندن شديد .\r\n\r\n","description":"","footnote":"","page_name":" 108 ","page_number":108},
  {"content":"\r\n\r\nالفتيق : خالى و ميان‌تهى .\r\nالدفيق : سرازير شدن و بيرون ريختن .\r\nاعتقم : عقيم و ناباور قرار دادن .\r\nهبّت الريح : طوفان خروشيد و به جوشش درآمد .\r\nمهبّ : مكان وزش طوفان .\r\nمربّ : محل اقامت .\r\nأعصف : شديد و تند كردن .\r\nالمنشأ : مكان رشد ؛ به عنوان مثال گفته مىشود : « مولدى و منشأى في كذا » كه به مكان ولادت ، و رشد و پرورش اشاره دارد .\r\nمخضت : به شدت تكان داد .\r\nالساجي : ساكن .\r\nالمائر : متحرك .\r\nعبّ : ارتفاع گرفت .\r\nالزّبد : كف برآمده از آب .\r\nالرّكام : متراكم و روى هم انباشته .\r\nمنفتق : باز و شكافته .\r\nمنفهق : گسترده .\r\nالموج المكفوف : موج جامد .\r\nالدّسار : ميخ و مانند آن .\r\nالثواقب : ستارگان پرنور و تابنده .\r\nالسراج المنير : چراغ نورگستر .\r\nسائر : متحرك .\r\n\r\n","description":"","footnote":"","page_name":" 109 ","page_number":109},
  {"content":"\r\n\r\nالرقيم : لوح .\r\n\r\nساختار ادبى\r\nثمّ : شارحان در بيان نقش تركيبى « ثم » در ابتداى اين بند ، بسيار سخن گفته‌اند و برخى آن را عطف معنوى به جملات پيشين و در ارتباط با قدرت خداوند دانسته‌اند : ( أنه يخلق بلا حركة و لا همامة نفس . . . ثم أنشأ . . . )\r\nمتلاطما : صفت براى ماء ( آب ) و « تياره » فاعل آن است .\r\nمتراكما زخّاره : همانند قبل است .\r\nفي فلك : جار و مجرور و متعلّق به محذوف كه صفت دوم براى سراج و قمر است .\r\n\r\nنكاتى درباره كائنات\r\nانسانها درباره ماهيت كيهان و اصل و منشأ آن و همچنين هيأت و شكل آن در آغاز پيدايش ، بسيار سخن گفته‌اند و اين كه آيا جهان از خاك و آب و آتش و باد پديد آمده است يا اين كه از آتش به تنهايى و يا آب به تنهايى و يا از مواد فراوان ديگرى ؟ آيا به يك باره پديد آمده و يا تدريجى وجود يافته است ؟ . . . انسانها تا جايى كه توهم و خيال بشرى راه مىبرد ، در اين موضوع سخن گفته‌اند و شايد به همين سبب است كه امام عليه السّلام در اين خطبه به منشأ جهان اشاره مىكند و گويا هدف از اين سخنان ، آگاهى نسلهاى آينده از درستى اسرار نهانى بود كه امام على عليه السّلام بر زبان راند و آنها را از پيامبر صلّى اللّه عليه و إله شنيده و او نيز از خدا دانسته بود .\r\nپيش از شرح كلام امام عليه السّلام لازم است كه به نكاتى توجه داده شود . اشاره به اين نكات در راستاى تقريب مقصود امام عليه السّلام به ذهن خواننده نيست ، و\r\n\r\n","description":"","footnote":"","page_name":" 110 ","page_number":110},
  {"content":"\r\n\r\nبلكه هدف از اين مقدمه ، آرام ساختن شكاكان و جلوگيرى از قضاوتهاى شتابزده آنان است كه سخن امام عليه السّلام را با نتايج دانشهاى معاصر هماهنگ ندانسته و آنها را از نظر علمى بىپايه و اساس مىخوانند .\r\n1 - دانشمندان علوم تجربى به تفسيرى علمى و مورد قبول همه براى منشأ جهان و چگونگى پيدايش و عمر آن و . . . دست نيافته‌اند . برخى آغاز پيدايش جهان را همراه با انفجار توده‌اى از ماده نخستين دانسته ؛ ليكن نوع آن ماده را مشخص نكرده‌اند . برخى ديگر غبارى رقيق را منشأ جهان معرفى كرده‌اند و گروهى ديگر از هيدروژن سخن گفته‌اند . . . مسأله اين جا است كه گاز هيدروژن ، ماده نخستين و يا غبار رقيق چگونه پديد آمده‌اند ؟ آيا به شكل اتفاقى وجود يافته يا خود ، پديدآورنده خويش بودند و يا نيرويى برتر آنها را پديد آورده است ؟\r\nپاسخى براى اين پرسش نمىتوان يافت و پاسخهاى ارايه شده ، همگى بدون دليل و مدرك هستند . فراتر از آن ، سخن گفتن از آغاز آفرينش كه چيزى مگر عدم و نيستى نبوده ، گزافه‌گويى است و فرد را از موضوع اصلى سخن دور مىسازد . بر آنان بود كه ابتدا و پيش از پرداختن به مباحث بالا ، به حادث يا قديم بودن جهان دست يابند . بسيارى از دانشمندان متأخر ، حادث بودن جهان را اثبات كرده‌اند كه در جاى خود به نظرياتشان اشاره خواهد شد .\r\n\r\n","description":"","footnote":"","page_name":" 111 ","page_number":111},
  {"content":"\r\n\r\nدكتر مارى ، استاد دانشگاه سيدنى مطالعات فراوانى درباره كيهان و منشأ آن كرده است و در اين باره مىگويد : « با وجود اطلاعات فراوانى كه بشر از كيهان دارد ، باز نمىتوان به نظريه واحدى در مورد آن دست يافت . » « 1 »\r\nاز ديگر نقاط مبهمى كه پيش روى دانشمندان قرار دارد ، عمر جهان و هيأت و شكل اوليه آن است و اين كه آيا كيهان از ابتدا به همين شكل بوده و يا تغييراتى در آن ايجاد شده است ؟ برخى عمر جهان را شصت هزار ميليون سال دانسته‌اند ؛ حال آن كه ديگران تنها ده هزار ميليون سال را پذيرفته‌اند و گروه سومى نيز به بىدليل بودن هرگونه نظريه‌اى درباره عمر جهان حكم كرده‌اند . دكتر فؤاد معروف ، نايب رييس دانشگاه آمريكايى بيروت در اين باره مىگويد : « بحث و گفتگوى علمى درباره منشأ كيهان و عمر آن همچنان جريان دارد . » « 2 »\r\nبا توجه به اختلاف نظر فراوان درباره جهان ، نمىتوان به بهانه مخالفت سخن امام على عليه السّلام با نظر دانشمندان خرده‌اى بر سخنان ايشان گرفت و تنها مىتوان از دليل و مدرك براى نشأت يافتن جهان از آب و ديگر سخنان امام عليه السّلام پرس و جو كرد . در اين زمينه بايد گفت كه دليل حسى يا عقلى قاطعى بر نادرستى كلام امام عليه السّلام وجود ندارد و بعيد نيست كه نسلهاى آينده با پيشرفت علم به درستى سخنان امام عليه السّلام درباره آفرينش جهان دست يابند .\r\nهمان‌گونه كه اكنون به شگفتىهاى فراوان آب و ذرات زنده فراوانى كه در يك قطره آب مىزيند ، دست يافته‌اند ؛ حال آن كه امام عليه السّلام بيشتر از هزار سال\r\n\r\n\r\n","description":"","footnote":"\r\n( 1 ) . نك : نشريه عالم الفكر ، چاپ كويت : 1 / 5 ، شماره 3 .\r\n( 2 ) . نك : نشريه عالم الفكر ، چاپ كويت : 2 / 17 ، شماره 2 .\r\n","page_name":" 112 ","page_number":112},
  {"content":"\r\n\r\nپيش گفت : « در آب ادرار نكنيد كه موجوداتى در آن زندگى مىكنند . » « 1 » و مانند آن سخن پيامبر صلّى اللّه عليه و إله در مورد هوا است : « همانا در هوا ، آفريده‌هاى فراوانى هستند . » « 2 »\r\nدر تأييد نقصان دانش فعلى بشر نمونه‌هاى فراوانى وجود دارد .\r\nأنكساغورس ، فيلسوف يونانى در قرن پنجم پيش از ميلاد گفته بود كه ماه ، جسمى مانند زمين است و ارستراكوس يونانى در قرن سوم پيش از ميلاد گفته بود كه زمين به دور خود و به دور خورشيد مىچرخد و بلو تارك در قرن اول ميلادى معتقد به وجود تپه‌ها و دشتهايى بر روى ماه بود . . . سخنان اين افراد در آن زمان ، پوچ و خنده‌دار به نظر مىرسيد ؛ ليكن انسان پس از دو هزار سال توانست به ماه قدم گذارد و به درستى سخنان آنان پى ببرد و جالب آن كه انكساغورس و ديگران همچون پيامبران ، دانش خود را از طريق آسمان دريافت نكرده بودند . پيشرفت زمان سخنان امام على عليه السّلام را به اثبات خواهد رساند ، به ويژه آن كه شواهد فراوانى بر ادعاهاى او وجود دارد .\r\n2 - دليل اطمينان بخشى بر همسانى جهان كنونى با جهان نخستين وجود ندارد . امام عليه السّلام در اين زمينه ، اعتقاد واضح و صريحى دارد كه پيش از جهان نخستين و منشأ تمام هستى ، نيستى و فنا فراگير بوده است و پس از آن جهانهاى ديگرى پديد آمدند . رواياتى كه از ديگر امامان اهل بيت عليهم السّلام وارده شده است ، اين باور را تأييد مىكند . از امام باقر عليه السّلام نقل شده است : « خداوند\r\n\r\n\r\n","description":"","footnote":"\r\n( 1 ) . المعتبر : 1 / 137 ؛ التهذيب : 1 / 34 ، ح 90 ؛ الاستبصار : 1 / 13 ، ح 25 ؛ منتهى المطلب : 1 / 40 .\r\n( 2 ) . الخصال : 613 ؛ وسائل الشيعه : 1 / 240 ، ح 3 ؛ تحف العقول : 102 .\r\n","page_name":" 113 ","page_number":113},
  {"content":"\r\n\r\nپيش از اين جهان ، هزار جهان و هزار آدم آفريده بود . » « 1 » همچنين : « اين جهان پايان خواهد يافت و خداوند جهان ديگرى خواهد آفريد . » « 2 »\r\nديدگاه قطعى و يقينى امام عليه السّلام درباره آغاز خلقت ، حداقل مىتواند براى مخالفان آراى او به عنوان يك احتمال مطرح باشد ؛ ليكن بايد توجه شود كه امام عليه السّلام از عالم نخستين سخن مىگويد و اشاره‌اى به جهان كنونى و جهانهاى آينده ندارد و اتفاق نظر همگان بر مخالفت يافته‌هاى علمى با ديدگاه امام عليه السّلام از قداست و استوارى سخن او نمىكاهد .\r\n3 - ديدگاه‌هاى امام عليه السّلام درباره آفرينش و آغاز جهان صريح و روشن است ؛ ليكن اين پرسش را در ذهن برخى ايجاد مىكند كه منبع اين سخنان چيست و آيا او به نوعى غيبگويى مىكند ؟ خود او در پاسخ اين پرسش مىفرمايد : « اين اخبارى كه اطّلاع مىدهم علم غيب نيست ، علمى است كه از دارنده علم غيب ( پيامبر صلّى اللّه عليه و إله ) آموخته‌ام . » « 3 » بنابراين مستند سخنان امام عليه السّلام ، اخبارى است كه پيامبر صلّى اللّه عليه و إله به واسطه جبرئيل از خداوند متعال دريافت مىكرد و با على عليه السّلام در ميان مىگذاشت . بنابراين امام عليه السّلام با اطمينان و يقين و نه از روى حدس و گمان سخن مىگفت و هم او است كه مىفرمود : « از آن چه نمىدانى سخن مگو ، بلكه تمام آن چه را كه مىدانى نيز بر زبان مياور . زيرا خداوند بزرگ بر اعضاى بدنت چيزهايى را واجب كرده كه از آنها در روز\r\n\r\n\r\n","description":"","footnote":"\r\n( 1 ) . الخصال : 652 ؛ توحيد صدوق : 277 ، ح 2 ؛ تفسير البرهان : 4 / 219 .\r\n( 2 ) . همان .\r\n( 3 ) . « ليس هو بعلم غيب ، و إنّما هو تعلّم من ذي علم » نهج‌البلاغه : خطبه 128 .\r\n","page_name":" 114 ","page_number":114},
  {"content":"\r\n\r\nقيامت بر تو حجّت مىآورد . » « 1 » و همگان اذعان دارند كه گفتار امام عليه السّلام با كردارش و كردارش با دينش و دينش با وجدانش هماهنگ است .\r\n4 - پس از بيان نكته گذشته ، شايد برخى چنين بيانديشند كه سخنان امام على عليه السّلام تنها براى كسانى ارزش دارد كه به عالم بالا و نبوت پيامبر اسلام صلّى اللّه عليه و إله اعتقاد دارند و براى غيرمسلمانان ، مطايبه‌اى بيش نيست .\r\nتوجه به اين موضوع لازم مىنمايد كه اعتقاد به غيب و عصمت پيامبران و امامان اهل بيت عليهم السّلام ، با دلايلى قطعى و آشكار ثابت شده است و لازم نيست كه همگان به درستى موضوعى يقين پيدا كنند تا وظيفه معتقدان به آن مشخص شود . هر فردى بايد طبق آن چه باور دارد ، رفتار كند و بنابراين از غير مسلمانان توقع نمىرود كه سخنان امام عليه السّلام را بپذيرند و تنها از مخالفان چنين انتظار مىرود كه پس از مطالعه دقيق تمام نظريات در يك موضوع به رد يا پذيرش سخنى اقدام كنند و حقيقت آن است كه نبودن نظريه جامعى درباره آفرينش ، انكار قاطعانه سخن امام عليه السّلام را دشوار مىسازد . از اينشتين نقل شده است : « هر اندازه كه عقل بشرى رشد كند ، از درك كيهان و احاطه بر آن عاجز است . » « 2 » مسلمانان نيز بر اين باورند كه فكر و انديشه هيچ‌كسى نمىتواند بر تمام كيهان و منشأ و مبدأ آن احاطه يابد ، مگر خالق آن و همچنين آنهايى كه او انتخاب كند : « داناى غيب او است و هيچ‌كس را بر\r\n\r\n\r\n","description":"","footnote":"\r\n( 1 ) . « لا تقل ما لا تعلم بل لا تقل كلّ ما تعلم ، فإنّ اللّه سبحانه قد فرض على جوارحك كلّها فرائض يحتجّ بها عليك يوم القيامة » نهج‌البلاغه : خطبه‌هاى 4 و 19 و قصار 381 ؛ عيون الحكم و المواعظ : 526 ؛ شرح نهج‌البلاغه ، ابن ابى الحديد : 19 / 323 .\r\n( 2 ) . تاريخ ابن خلدون : 1 / 529 .\r\n","page_name":" 115 ","page_number":115},
  {"content":"\r\n\r\nاسرار غيبش آگاه نمىسازد * مگر رسولانى كه آنان را برگزيده است . » « 1 » هنگامى كه اينشتين ، به اعتراف خويش از شناخت كيهان ناتوان است ، چگونه مىتواند درباره مخالفت سخنان امام عليه السّلام با واقعيت و تفاوت آن با يافته‌هاى علم جديد نظر دهد ؟ !\r\nپس از مقدمه‌اى كه گذشت ، مىتوان سخنان امام عليه السّلام را بدون نياز به تأويل‌هاى حسى و عقلى شرح و تفسير نمود و معناى دقيق واژه‌ها و جملات را بيان كرد .\r\n\r\nشرح و تفسير\r\n( ثمّ أنشأ سبحانه فتق الأجواء ، و شقّ الأرجاء ، و سكائك الهواء ) اين سه عبارت به خلأ و فضاى نامتناهى اشاره دارند و به گونه‌اى بيانگر سه مشخصه آن هستند : بلندى و ارتفاع كه واژه « الاجواء » حاكى از آن است و اطراف و كناره‌ها كه از واژه « الارجاء » دانسته مىشود و طبقه‌هاى گوناگون كه واژه « سكائك » بر آن دلالت دارد . با توجه به وجود طبقه‌هاى متعدد در فضا ، امام على عليه السّلام با سه تعبير مذكور به آن اشاره كرده و تنها به يكى از آنها اكتفا نمىكند . پس از فتح فضا توسط انسان ، وجود طبقه‌هاى متفاوت در آن با تجربه و مشاهده عينى به اثبات رسيد .\r\nدانشمندان براى نامگذارى كهكشانها از واژه « راه » استفاده كرده و آن را به كلمه‌اى ديگر اضافه مىكنند . تاكنون از ميان ميلياردها كهكشانى كه در جهان وجود دارد ، صد ميليون كهكشان شناسايى شده‌اند كه هر كدام از\r\n\r\n\r\n","description":"","footnote":"\r\n( 1 ) .   عالِمُ الْغَيْبِ فَلا يُظْهِرُ عَلى غَيْبِهِ أَحَداً * إِلَّا مَنِ ارْتَضى مِنْ رَسُولٍ   جن / 72 : 26 - 27 .\r\n","page_name":" 116 ","page_number":116},
  {"content":"\r\n\r\nميلياردها ستاره تشكيل مىشود . و راه شيرى نام كهكشانى است كه زمين در آن قرار دارد و تعداد ستاره‌هاى موجود در آن ، بيش از صد ميليارد ستاره است كه برخى از آنها بيش از سيصد هزار برابر بزرگتر از زمين هستند . « 1 »\r\nطرفداران بحث‌هاى كلامى با استناد به عبارت امام عليه السّلام ، فضا را مخلوق دانسته‌اند و ديگران در رد آن ، فضا را عدم محض شمرده و انشاء و آفرينش را در مورد عدم محقق نداسته‌اند . به هر حال سودى از اين درگيرىهاى كلامى حاصل نمىشود و تنها اشاره به اين نكته لازم است كه خداوند سبحان ، فضا را پهنه و عرصه‌اى براى موجود نخستين قرار داد .\r\n( فأجرى فيها ماء متلاطما تيّاره ، متراكما زخّاره ) بازگشت ضمير در « فيها » به اجواء و ارجاء و سكائك است . دو واژه « متلاطما » و « متراكما » كنايه از فراوانى آب و امتداد و ارتفاع آن بوده و حاكى از آن است كه آب ، نخستين مخلوق خداوند است و خداى متعال آن را در فضا و بر روى تندبادى سهمگين و بسيار توفنده آفريد . ( حمله على متن الريح العاصفة و الزّعزع القاصفة ) ضمير مفعولى در واژه « حمله » به آب باز مىگردد و « عاصفه » به معناى باد تند وزنده و « زعزع » به معناى جنباندن و تكان دادن است .\r\n( فأمرها بردّها ، و سلّطها على شدّه ، و قرنها إلى حدّه ) ضمير مفعولى در سه فعل « امرها ، سلطها ، قرنها » به باد و ضماير در « ردّه ، شدّه و حدّه » به آب برمىگردد . عبارت « قرنها الى حده » به اين معنا است كه خداوند سبحان آب و باد را از جهت مساحت و طول و عرض به يك اندازه قرار داد و پس از\r\n\r\n\r\n","description":"","footnote":"\r\n( 1 ) . القرآن و اعجازه العلمى ، اسماعيل ابراهيم : 60 .\r\n","page_name":" 117 ","page_number":117},
  {"content":"\r\n\r\nآفرينش آب بر فراز باد ، به باد كشش و نيرويى داد كه بتواند آب را محكم نگاه دارد ، به طورى كه قطره آبى از ميان يا اطراف آن نچكد .\r\n( الهواء من تحتها فتيق ، و الماء من فوقها دفيق ) منظور از هوا ، جو و فضا است و « فتيق » به معناى تهى و خالى است . « دفيق » معناى مفعولى داده و به معناى سرازير شده و روان است و باد ( ريح ) مرجع ضماير در « تحتها » و « فوقها » است و با اين توضيح عبارت مذكور به اين معنا خواهد بود كه بر روى باد ، آب و پايين آن فضاى خالى قرار داشت .\r\n( ثمّ أنشأ سبحانه ريحا اعتقم مهبّها ، و أدام مربّها ، و أعصف مجراها ، و أبعد منشأها . فأمر بتصفيق الماء الزخّار ، و إثارة موج البحار ) بادى كه در اين بخش از آن سخن مىرود ، غير از بادى است كه آب را بر خود حمل مىكند و به باد ديگرى اشاره دارد كه خداوند آن را بر فراز آب آفريد . باد دوم عقيم بوده و هيچ چيز را بارور نمىكند و هميشه همراه با آب است و بسيار تند مىوزد و جايگاهش بسيار دور است . ( فمخضته مخض السّقاء ، و عصفت به عصفها بالفضاء .\r\nتردّ أوّله إلى آخره ، و ساجيه إلى مائره ، حتّى عبّ عبابه ) خداوند باد دوم را بر آب چيره گرداند و باد دوم چنان با شدت آب را تكان داد كه امواج آب بلندى گرفت و تراكم آب در بعضى جاها افزايش يافت .\r\n( رمى بالزّبد ركامه فرفعه في هواء منفتق ، و جوّ منفهق ) « ركام » به معناى متراكم است و ضمير متصل در فعل « رفعه » به خداوند يا آب باز مىگردد .\r\nعطف « جو منفهق » به « هواء منفتق » به منظور شرح و تفسير است و به اين معنا است كه در نتيجه لرزاندن و تكان دادن شديد آب به واسطه باد ، آب تبخير شد و بخار متراكمى پديد آمد . اين بخار متراكم و يخ‌زده در كلام امام على عليه السّلام كف ( زبد ) خوانده شده كه خداوند متعال آن را در فضا بالا برد .\r\n\r\n","description":"","footnote":"","page_name":" 118 ","page_number":118},
  {"content":"\r\n\r\n( فسوّى منه سبع سماوات ) « 1 » ضمير در « منه » به « الزبد » برمىگردد . اشاره به آفرينش هفت آسمان ، بيانگر انحصار تعداد آسمانها در هفت عدد نيست ؛ بلكه در قرآن از هفت آسمان ياد شده است كه به دليل شهرت افلاك هفت‌گانه در آن زمان است .\r\nتاريخ‌نگاران ، كلدانيان را بنيانگذاران علم هيئت و نجوم مىدانند و آنان بودند كه هفت كوكب گردان را شناسايى كرده و باورهاى آنان در اين زمينه به نسلها و ملتهاى ديگر و از جمله اعراب در هنگام نزول قرآن به ارث رسيد . از همين رو قرآن آن‌گونه كه عادت داشتند و مىفهميدند ، با آنان درباره آسمانها سخن گفت .\r\nدر قرآن آمده است كه خداوند « سپس به آسمان پرداخت ، در حالى كه به صورت دود بود . » « 2 » و آيا اين سخن قرآن با آفرينش آسمانها از كفهاى برآمده از آب تناقض ندارد ؟\r\nمنظور از دود در آيه مذكور بخار متصاعد از آب به سبب امواج سهمگين و حركت شديد آن است و « زبد » نيز بخار بسيار متراكمى است كه به خاطر حركت سريع آب پديد مىآيد و اگر از تراكم و فشردگى آن كاسته شود ، از سطح آب جدا مىشود . با اين توضيح اگر مراد از دود را در قرآن بخار بدانيم و كفهاى برآمده از آب را در حقيقت بخار بخوانيم ، تناقضى ميان سخن امام على عليه السّلام و آيه مذكور پديد نخواهد آمد و تفاوت آنها تنها به نحوه بيان محدود\r\n\r\n\r\n","description":"","footnote":"\r\n( 1 ) . به تفسير نويسنده ، التفسير الكاشف : 7 / 358 مراجعه شود . نويسنده در اين جا به تفسير آيه 12 از سوره طلاق / 65 مىپردازد .\r\n( 2 ) .  ثُمَّ اسْتَوى إِلَى السَّماءِ وَ هِيَ دُخانٌ  فصلت / 41 : 11 .\r\n","page_name":" 119 ","page_number":119},
  {"content":"\r\n\r\nخواهد شد . جداى از اين توضيح ، در بحار الانوار از امام على عليه السّلام روايتى نقل شده است كه منظور امام عليه السّلام از واژه « زبد » را مشخص مىكند . در اين روايت شخصى از او مىپرسد كه خداوند آسمانها را از چه آفريد و او پاسخ مىدهد :\r\nاز بخار . « 1 »\r\n( جعل سفلاهنّ موجا مكفوفا ) هيچ يك از اجرام آسمانى ساكن نبوده و بلكه همواره به دور خويش و يا جرمى ديگر در چرخش هستند و در هر روز و هر ماه از موضعى به موضع ديگر منتقل مىشوند . بنابراين اجرام آسمانى را به موجى تشبيه مىكند كه همواره در حركت است و از آن جايى كه جهت زيرين اجرام آسمانى براى ساكنان روى زمين قابل رؤيت است ، به جهت زيرين آنها تصريح مىكند و آن را در تشبيه خود بيان مىكند و گرنه اجرام آسمانى به طور كامل در حركت هستند . معناى خشكى و ناروانى از « مكفوف » اراده شده است . ( و علياهنّ سقفا محفوظا ) سقفى كه از شكاف و رخنه و مانند آن ، ايمن است . واژه سقف را براى جهت فوقانى اشياء به كار مىبرند و سزاوار اشاره است كه تعبيرهاى بالا و پايين و زير و روى از ديدگاه ناظر زمينى معنا مىيابند و گرنه اجرام آسمانى در فضا شناور بوده و اين جهات بر آنان اضافه نمىشوند . بنابراين كاربرد بالا و پايين براى آسمانها ، مجازى و نه حقيقى است .\r\n( و سمكا مرفوعا ) مشابه اين عبارت در قرآن نيز آمده است :  رَفَعَ سَمْكَها فَسَوَّاها  « 2 » و به اين معنا است كه خداوند اجرام ستارگان را بر فراز سر ما\r\n\r\n\r\n","description":"","footnote":"\r\n( 1 ) . بحار الانوار : 55 / 88 ؛ عيون اخبار الرضا عليه السّلام : 1 / 241 ؛ علل الشرايع : 2 / 280 .\r\n( 2 ) . « و سقف آن را برافراشت و آن را منظم ساخت » نازعات / 79 : 28 .\r\n","page_name":" 120 ","page_number":120},
  {"content":"\r\n\r\nبرافراشت و هر كدام را در موضع خود به گونه‌اى قرار داد كه با ديگر ستارگان انسجام يابند . ( به غير عمد يدعمها ، و لا دسار ينظمها ) اجرام آسمانى در فضا و بدون اتكاى به چيزى قرار گرفته‌اند و به جز نيروى جاذبه‌اى كه خداوند در همه ستارگان قرار داده ، چيز ديگرى آنها را در كنار هم نگه نداشته است .\r\n( ثمّ زيّنها بزينة الكواكب ) برخى بر اين باورند كه ضمير مفعولى در « زيّنها » به آسمان دنيا باز مىگردد و به اين آيه قرآن استناد مىكنند كه « ما آسمان دنيا را با ستارگان آراستيم . » « 1 » ليكن چنين به نظر مىرسد كه مرجع ضمير مفعولى در سه فعل « يدعمها ، ينظمها ، زينها » آسمانهاى هفت‌گانه است ؛ چه آن كه سياق هر سه عبارت يكسان بوده و به همديگر عطف شده‌اند و عطف مشاركت و همسانى را مىرساند . خداوند زيبايى و جمال را با آفرينش ستارگان در آسمانها قرار داد و عبارات بعدى امام عليه السّلام به دليلى اين زيبايى اشاره مىكند . ( و ضياء الثّواقب ، و أجرى فيها سراجا مستطيرا ، و قمرا منيرا . في فلك دائر ، و سقف سائر ، و رقيم مائر ) واژه « الثواقب » تمام ستارگان و سيارات به جز خورشيد و ماه را در بر مىگيرد و به اين دو به طور جداگانه اشاره شده است . عبارت « السراج المستطير » حاكى از خورشيد و « فلك » به معناى مدار است و عبارت به اين معنا است كه هر يك از ستارگان و خورشيد و ماه در فراخى فضا شناور هستند و آن چه انسان در آسمان و بالاى سر خود مىبيند ، شايد در چند ساعت پيش در آن سوى كره زمين و پايين پاى او بوده است و آن چه هنگام عصر در سمت راست او قرار داد ، صبحگاهان در سمت چپ\r\n\r\n\r\n","description":"","footnote":"\r\n( 1 ) .  إِنَّا زَيَّنَّا السَّماءَ الدُّنْيا بِزِينَةٍ الْكَواكِبِ  صافات / 37 : 6 .\r\n","page_name":" 121 ","page_number":121},
  {"content":"\r\n\r\nاو بوده است . اين اجرام تابان و چرخان ، زينتى براى ناظران هستند و منافع فراوان و خارج از شمارش ديگرى از آنان به دست مىآيد .\r\nبايسته يادسپارى است كه زمين به دور خورشيد و ماه به دور زمين مىچرخد . به اين ترتيب ماه به دور سياره‌اى مىچرخد كه خود به دور جرم فضايى ديگرى در حال دوران است و چنين جرمى را ماه يا قمر طبيعى و نه ستاره مىنامند . « 1 »\r\n\r\nفرشتگان ( 14 - 16 )\r\n« ثمّ فتق ما بين السّموات العلا فملأهنّ أطوارا من ملائكته ، منهم سجود لا يركعون ، و ركوع لا ينتصبون ، و صافّون لا يتزايلون ، و مسبّحون لا يسأمون ، لا يغشاهم نوم العيون و لا سهو العقول ، و لا فترة الأبدان و لا غفلة النّسيان . ( 14 ) و منهم امناء على وحيه و ألسنة إلى رسله ، و مختلفون بقضائه و أمره ، و منهم الحفظة لعباده ، و السّدنة لأبواب جنانه . ( 15 ) و منهم الثّابتة في الأرضين السّفلى أقدامهم و المارقة من السّماء العليا أعناقهم ، و الخارجة من الأقطار أركانهم ، و المناسبة لقوائم العرش أكتافهم ، ناكسة دونه أبصارهم ، متلفّعون تحته بأجنحتهم ، مضروبة بينهم و بين من دونهم حجب العزّة و أستار القدرة ، لا يتوهّمون ربّهم بالتّصوير ، و لا يجرون عليه صفات المصنوعين ، و لا يحدّونه بالأماكن ، و لا يشيرون إليه بالنّظائر . ( 16 ) »\r\n\r\n\r\n","description":"","footnote":"\r\n( 1 ) . براى اطلاع بيشتر به كتاب « مع اللّه في السماء » از احمد زكى مراجعه شود .\r\n","page_name":" 122 ","page_number":122},
  {"content":"\r\n\r\n\r\nترجمه\r\nسپس آسمان‌هاى بالا را از هم گشود ، و از فرشتگان گوناگون پر نمود .\r\nگروهى از فرشتگان همواره در سجده‌اند و ركوع ندارند ، و گروهى در ركوع هستند و ياراى ايستادن ندارند ، و گروهى در صف‌هايى ايستاده‌اند كه پراكنده نمىشوند ، و گروهى همواره تسبيح گويند و خسته نمىشوند ، و هيچ‌گاه خواب به چشمشان راه نمىيابد ، و عقل‌هاى آنان دچار اشتباه نمىگردد ؛ بدن‌هاى آنان دچار سستى نشده ، و آنان دچار بىخبرى برخاسته از فراموشى نمىشوند . برخى از فرشتگان ، امينان وحى الهى ، و زبان گوياى وحى براى پيامبران مىباشند كه پيوسته براى رساندن حكم و فرمان خدا در رفت و آمدند . جمعى از فرشتگان حافظان بندگان ، و جمعى ديگر دربانان بهشت خداوند هستند . بعضى از آنها پاهايشان در طبقات پايين زمين قرار داشته ، و گردن‌هاشان از آسمان فراتر ، و اركان وجودشان از اطراف جهان گذشته ، عرش الهى بر دوش‌هايشان استوار است ؛ برابر عرش خدا ديدگان به زير افكنده ، و در زير آن ، بالها را به خود پيچيده‌اند . ميان اين دسته از فرشتگان با آنها كه در مراتب پايين‌ترى قرار دارند ، حجاب عزّت ، و پرده‌هاى قدرت ، فاصله انداخته است . هرگز خدا را با وهم و خيال ، در شكل و صورتى نمىپندارند ، و صفات پديده‌ها را بر او روا نمىدارند و هرگز خدا را در جايى محدود نمىسازند ، و نه با همانند آوردن ، به او اشاره مىكنند .\r\n\r\nپيچيدگى ماهيت فرشتگان\r\nعقل بشرى به طور كامل از درك حقيقت وجودى ، شكل و احساسات و حواس فرشتگان قاصر است و نمىداند كه آيا آنان جسم و روح دارند يا\r\n\r\n","description":"","footnote":"","page_name":" 123 ","page_number":123},
  {"content":"\r\n\r\nارواحى مجرد از ماده هستند و آيا شاد يا غمگين مىشوند ؟ . . . و تنها خداوند است كه بر همه چيز آگاهى دارد .\r\nشايد اگر مىتوانستم فرشته و يا هر موجود ديگرى غير از انسان باشم ، ترجيح مىدادم كه تنها از غرايزى كودكانه برخوردار مىشدم . . . هر آن چه انسان درباره جن يا فرشتگان مىپندارد ، حدس و گمانى بيش نيست ؛ چه آن كه حس و عقل بشرى راهى براى ورود به دنياى غيب و آگاهى از اين موضوعات پيچيده ندارد . مسلمانانى كه به خدا و قرآن و پيامبر صلّى اللّه عليه و إله و سنتهاى او ايمان دارند ، به وجود پريان و فرشتگان نيز باور دارند ، اما آگاهى از ماهيت و شكل و مكان آنها و يا كنجكاوى در اين زمينه بر مسلمانان واجب نيست .\r\nبسيارى از دانشمندان شيعه و سنى درباره عصمت فرشتگان و يا موضوعات ديگرى مانند ماهيت و حالات آنان و وظايفى كه به عهده دارند ، قلم‌فرسايى كرده و حقايق و تصورات شخصى خويش را با هم آميخته‌اند .\r\nهنگامى كه معصوم به موضوع پريان و ملائكه وارد مىشود ، با علم و يقين و به منظور تقديس و تعظيم قدرت خداوند سخن مىگويد ؛ حال آن كه انسانها چيزى از دنياى آنان نمىدانند و مرجعى براى شناخت در اين زمينه وجود ندارد و عقل ايجاب مىكند كه از ناشناختنىها اجتناب شود و به شناختنىها پرداخته شود . به تواتر از پيامبر اكرم صلّى اللّه عليه و إله نقل شده است : « حق خداوند بر بندگان اين است كه از آن چه مىدانند ، سخن گويند و از آن چه نمىدانند ، بپرهيزند . » « 1 » و نيز : « مسايل سه دسته‌اند : دسته‌اى كه درستىشان آشكار است\r\n\r\n\r\n","description":"","footnote":"\r\n( 1 ) . الكافى : 3 / 42 ، ح 7 و 12 ؛ امالى صدوق : 506 ؛ توحيد صدوق : 459 ، ح 27 ؛ وسايل الشيعه :\r\n18 / 12 ، ح 10 ؛ شرح اصول كافى : 2 / 203 ، ح 12 .\r\n","page_name":" 124 ","page_number":124},
  {"content":"\r\n\r\nو پذيرفته مىشوند ؛ دسته‌اى كه فسادشان آشكار است و از آنها پرهيز مىشوند و دسته‌اى ، پيچيده و مبهم هستند و از خدا و رسولش در آنها پيروى مىشود . » « 1 »\r\n\r\nآفرينش آدم ( 17 - 19 )\r\n« ثمّ جمع سبحانه من حزن الأرض و سهلها و عذبها و سبخها تربة سنّها بالماء حتّى خلصت ، و لاطها بالبلّة حتّى لزبت ، ( 17 ) فجبل منها صورة ذات أحناء و وصول و أعضاء و فصول . أجمدها حتّى استمسكت و أصلدها حتّى صلصلت ، لوقت معدود و أجل معلوم ، ( 18 ) ثمّ نفخ فيها من روحه فمثلت إنسانا ذا أذهان يجيلها ، و فكر يتصرّف بها ، و جوارح يختدمها ، و أدوات يقلّبها ، و معرفة يفرق بها بين الحقّ و الباطل ، و الأذواق و المشامّ و الألوان و الأجناس معجونا بطينة الألوان المختلفة ، و الأشباه المؤتلفة ، و الأضداد المتعادية و الأخلاط المتباينة من الحرّ و البرد و البلّة و الجمود . ( 19 ) »\r\n\r\nترجمه\r\nسپس خداوند بزرگ ، خاكى از قسمت‌هاى گوناگون زمين ، از قسمت‌هاى سخت و نرم ، شور و شيرين ، گرد آورد ، آب بر آن افزود تا گلى\r\n\r\n\r\n","description":"","footnote":"\r\n( 1 ) . المهذب البارع : 2 / 8 ؛ كافى : 1 / 68 ، ح 10 ؛ الفقيه : 3 / 10 ؛ فيض القدير شرح الجامع الصغير :\r\n2 / 133 ، ح 2859 ؛ تهذيب الاحكام : 6 / 203 .\r\n","page_name":" 125 ","page_number":125},
  {"content":"\r\n\r\nخالص و آماده شد ، و با افزودن رطوبت ، چسبناك گرديد كه از آن ، هيأت انسانى را ساخت كه دارى دنده‌ها و عصبها و اندامها و مفاصل بود . آن را خشكانيد تا محكم شد . خشكاندن را ادامه داد تا سخت شد ، و آن را تا زمانى معيّن و سرانجامى مشخّص ، به همين شكل نگاه داشت . آن‌گاه از روحى كه آفريد در آن دميد تا به صورت انسانى زنده در آمد ، داراى نيروى انديشه ، كه وى را به تلاش اندازد ، و داراى افكارى كه در ديگر موجودات ، تصرّف نمايد . به انسان اعضاء و جوارحى بخشيد ، كه در خدمت او باشند ، و ابزارى عطا فرمود ، كه آنها را در زندگى به كار گيرد . قدرت تشخيص به او داد تا حق و باطل را بشناسد ، مزه‌ها و بوها و رنگ‌ها و أجناس مختلف تشخيص دهد . انسان را مخلوطى از حالتهاى گوناگون ، و چيزهاى همانند و سازگار ، و نيروهاى متضاد ، و مزاج‌هاى گوناگون ، گرمى ، سردى ، ترى ، خشكى ، قرار داد .\r\n\r\nواژه شناسى\r\nالحزن : زمين سخت و ناهموار و ضد « السهل » به معناى هموار و مسطح .\r\nالسّبخ : آن چه شور و ناگوارا و ضد « عذب » است .\r\nسنّ الماء : آب را ريخت و جارى ساخت .\r\nحتّى خلصت : تا اين كه به گل خالص تبديل شد .\r\nلاطها : آن را خمير كرد .\r\nالبلّة : خيسى و ترى .\r\nلزب الطين : چسبيد و سخت شد .\r\nأحناء : در اين جا به معناى دنده‌ها است .\r\n\r\n","description":"","footnote":"","page_name":" 126 ","page_number":126},
  {"content":"\r\n\r\nوصول : در اين جا به معناى عصبها و رگهايى است كه اندامهاى مختلف را به هم مىپيوندند .\r\nفصول : در اين جا به معناى مفاصل است .\r\nأصلد : از « الصلد » به معناى سخت و صاف و لغزنده .\r\nصلصلت : از « الصلصال » به معناى گل خشك شده‌اى كه پخته نشده است .\r\nأذهان : جمع « ذهن » به معناى فهم و شعور .\r\nفكر : جمع « فكر » به معناى انديشه و بينش .\r\nجوارح : جمع « جارحة » به معناى اندامى كه انسان در كارهاى خود از آن استفاده مىكند .\r\nالأذواق : جمع « ذوق » به معناى حس چشايى است كه به وسيله زبان صورت مىگيرد .\r\nالألوان : « الوان » نخست به معناى رنگها مانند سياه و زرد است و « الوان » دوم به معناى حالتهاى گوناگون مانند گرمى و سردى ، ناراحتى و خوشحالى است .\r\nالأخلاط : گونه‌هاى به هم آميخته .\r\n\r\nساختار ادبى\r\nتربة : مفعول « جمع » است .\r\nذات : صفت براى واژه « صورة » است .\r\nلوقت : شيخ محمد عبده به تبعيت از ابن ابى الحديد « لوقت » را متعلّق به محذوف و حال « تربة » دانسته كه در اين صورت عبارت در اصل چنين بوده\r\n\r\n","description":"","footnote":"","page_name":" 127 ","page_number":127},
  {"content":"\r\n\r\nاست : « معدة لوقت معدود » « 1 » اما به نظر مىرسد كه متعلّق جار و مجرور ، فعل « صلصلت » باشد و كلمات امام عليه السّلام به اين معنا است كه گل آدم تا زمانى مشخص كه موعد نفخ روح سر رسيد ، ساكن و بدون حركت باقى ماند .\r\nذا : صفت « انسانا » است .\r\nفكر ، جوارح : هر دو عطف بر « اذهان » هستند . « جوارح » بر وزن مفاعل و ممنوع از صرف است .\r\nمعجونا : صفت ديگرى براى « انسانا » به شمار مىرود .\r\n\r\nدرباره آدم\r\nامام على عليه السّلام خطبه خود را با ستايش و تعظيم خداوند آغاز كرد و به نفى صفات مخلوقات از خداوند پرداخت و سپس به مبدأ خلقت و سبقت عدم بر آن اشاره كرد و در ادامه از آفرينش فرشتگان سخن گفت . در اين بخش نيز به منشأ انسان نخستين مىپردازد و اين كه از چه و چگونه آفريده شد .\r\nانسانها نيز به موضوع انسان و گوهر و حقيقت انسانى و چگونگى تكامل يافتن او و اين كه چه مدتى است كه بر روى زمين مىزيد ، پرداخته‌اند ؛ همان گونه كه از جهان و منشأ و ماهيت آن و عمر و دوره‌هايى كه بر آن رفته ، سخن گفته‌اند . چه بسيار كتابها و رساله‌هايى كه در اين زمينه نگاشته شده و با اين وجود بسيار اندك دانسته شده است و درست گفته شده كه « دانش و آگاهى\r\n\r\n\r\n","description":"","footnote":"\r\n( 1 ) . شرح نهج‌البلاغه ، محمد عبده : 1 / 20 ؛ شرح نهج‌البلاغه ، ابن ابى الحديد : 1 / 98 .\r\n","page_name":" 128 ","page_number":128},
  {"content":"\r\n\r\nانسان نسبت به خويش همچنان محدود است و شايد آن چه انسان از ديگر مخلوقات شناخته است بيشتر از شناختش از اسرار خويش باشد . » « 1 »\r\nاگر بپنداريم كه انسان توانايى شناخت كامل جسم و روح خويش را داراست - هرچند كه چنين پندارى بسيار دشوار است - با اين حال نمىتواند از چگونگى آفرينش نخستين پدر خويش آگاهى يابد و دليل و مدركى براى هيچ ادعايى وجود ندارد . بديهى است كه نمىتوان از تجربه در اين زمينه سود جست ؛ چه آن كه تجربه در آزمايشگاه و با تحليل شيميايى حاصل مىشود و اكنون اثرى از انسان نخستين در دست نيست كه آن را در زير ميكروسكوپ مطالعه كرد و عناصر سازنده آن را يافت . از توانايى عقل و انديشه نيز نمىتوان بهره گرفت و شكى در اين نيست كه شناخت عقل از آغاز و چگونگى آفرينش انسان ، به طور كامل همانند شناخت آن از اسم و رسم پدر من و قد و وزن او است .\r\nشايد بتوان در اين زمينه به نتايج كاوشهاى باستان‌شناسى استناد كرد . اما آخرين كاوشهاى باستان‌شناسى از حضور نزديك به يك ميليون سالى انسان بر روى كره زمين سخن مىگويند كه اين مسأله با موضوع ما متفاوت است و تاكنون كسى جرأت اين ادعا را نداشته كه بر بازمانده پيكر آدم ابوالبشر دست يافته است . شايد بتوان استناد به نقل و روايت را راهى ديگر در شناخت انسان نخستين دانست ؛ ليكن مشاهده عينى راوى ، اولين شرط در پذيرش يك روايت است و كيست كه آفرينش نخستين پدر خويش را به چشم ديده باشد و يا حتى شاهد آفرينش خود باشد ؟ ! خداوند در قرآن مىگويد : « آيا\r\n\r\n\r\n","description":"","footnote":"\r\n( 1 ) . نك : تفسير الميزان : 12 / 312 .\r\n","page_name":" 129 ","page_number":129},
  {"content":"\r\n\r\nشاهد آفرينش آنها بوده‌اند ؟ ! گواهى آنان نوشته مىشود و ( از آن ) بازخواست خواهند شد . » « 1 » و نيز در آيه‌اى ديگر : « آيا آنان بىهيچ آفريده شده‌اند ، يا خود خالق خويش هستند ؟ ! » « 2 »\r\nبنابراين به طور كلى هيچ راهى براى شناخت آغاز انسان و چگونگى خلقت او به جز استناد به وحى الهى ، وجود ندارد و امام على عليه السّلام در سخنانش از آفرينش انسان تنها از همين منبع بهره برده است .\r\nانسانها يك سلسله به هم پيوسته‌اى هستند كه از آدم ابوالبشر آغاز شده است و نمىدانيم كه پايانش با كدامين مولود خواهد بود . هر مؤمن و منكرى مىپذيرد كه تمام انسانها ، چه آنان كه بوده‌اند و اكنون نيستند و چه آنان كه خواهند آمد ، همگى از خاك و باد و آب اين زمين پديد آمده‌اند و همگى مهمانانى چند روزه بر آن بوده و ناگزير به آن خواهند برگشت و هيچ اختلافى ميان انسانها در اين باور وجود ندارد . آن چه اختلاف انگيخته ، پاسخ به اين پرسشها است كه آيا انسان پيش از اين دنيا در جهان ديگرى بوده است و چگونه به روى زمين آمد ؟ آيا از ابتدا نيز بر همين شكل و هيأت بود و يا حالت و اندازه‌اى ديگر داشت ؟ از چه زمانى بر روى زمين مىزيد ؟\r\nعناصر سازنده آن كدامند و چه كسى آنها را پديد آورده است ؟ هدف از وجود او چيست و آيا رسالت خاصى بر روى اين كره دارد و يا اين كه طبق باور وجودگراها بايد زندگى خود را بر اساس اراده و آزادى خويش و آن چه مىپسندد ، بسازد ؟ همچنين آيا پس از مرگ از زمين خارج مىشود و دوباره\r\n\r\n\r\n","description":"","footnote":"\r\n( 1 ) .  أَ شَهِدُوا خَلْقَهُمْ سَتُكْتَبُ شَهادَتُهُمْ وَ يُسْئَلُونَ  زخرف / 43 : 19 .\r\n( 2 ) .  أَمْ خُلِقُوا مِنْ غَيْرِ شَيْءٍ أَمْ هُمُ الْخالِقُونَ  طور / 52 : 35 .\r\n","page_name":" 130 ","page_number":130},
  {"content":"\r\n\r\nبه جايى غير از زمين باز مىگردد ؟ و پرسشهاى بسيار ديگرى كه زمينه بروز اختلافات را فراهم آورده‌اند .\r\nشگفتا از انسان كه درون خود را مىكاود و شايد تنها موجودى باشد كه از اين ويژگى برخوردار است . با اين حال برخى پدر او را ميمونى مىدانند كه تكامل يافته است و برخى ديگر تولد پدرش را همچون حشرات از كثافتهاى گنديده مىپندارند . . . و نمىدانم آيا اين پندارها چنين نتيجه مىدهند كه انسانها اقسام و گونه‌هاى متفاوتى دارند ؛ برخى ميمون و برخى حشراتى در قالب انسانى هستند و انسان از كمال الهى به طور كامل دور افتاده ، چونان مورى كه با حقيقت انسانى به طور كامل بيگانه است ؟ !\r\nبه هر حال آن چه امام على عليه السّلام در اين خطبه بر زبان مىراند ، در حقيقت شرح و تفسير آيات قرآن در زمينه آغاز انسان است .\r\n\r\nشرح و تفسير\r\nخداوند سبحان ، آدم را از جسم و روح و به صورت تدريجى و نه يك‌باره آفريد و اگر بخواهيم براى تقريب ذهن مثالى بزنيم ، مىتوان بنّايى را در نظر گرفت كه ساختمانى را آجر به آجر مىسازد . خداوند ابتدا جسم را بدون روح آفريد و آفرينش جسم نيز ، آن چنان كه از سخن امام عليه السّلام برمىآيد ، در چهار مرحله صورت گرفت :\r\n1 - ( ثمّ جمع سبحانه من حزن الأرض و سهلها و عذبها و سبخها ، تربة سنّها بالماء حتّى خلصت ) قوه خيال انسانى ، اساطير و خرافه‌هايى را در مورد خلقت آدم و نيز آفرينش جهان و محتويات آن ، بافته و پرداخته است . از آن جمله پندار حضور انسان در عالمى غير محسوس پيش از آمدن به روى زمين\r\n\r\n","description":"","footnote":"","page_name":" 131 ","page_number":131},
  {"content":"\r\n\r\nاست . اما قرآن تمام اين باورها را رد كرده و مىگويد كه خداوند آدم را از خاك همين زمين آفريد و پس از خلق جسمش از روح خود در او دميد و آدم را پديد آورد . از امام صادق عليه السّلام در مورد عبارت  وَ رُوحٌ مِنْهُ  « 1 » پرسيده شد و او گفت : « آن ، روح خداوند است كه خدا آن را در آدم و عيسى آفريد . » « 2 »\r\nسخن امام عليه السّلام در اين كه خداوند خاكى را از قسمتهاى مختلف زمين جمع كرد ، بر حقيقت دلالت دارد كه هيچ اثر و نشانى از آدم پيش از زمين وجود نداشته است . همچنين در قرآن آمده است : « مثل عيسى در نزد خدا ، همچون آدم است ؛ كه او را از خاك آفريد ، و سپس به او فرمود : موجود باش ! او هم فورا موجود شد . » « 3 » و اين آيه نيز حاكى از خلقت آدم پس از خلقت زمين و از خاك آن است . گوشت و خون ما نيز از خاك پديد آمده است . زيرا هر آن چه از گوشت ، حبوبات ، ميوه‌جات ، سبزيها و هر گياه ديگرى را كه مىخوريم ، همگى در اصل خاك و آب بوده‌اند . خداوند در قرآن مىگويد : « او كسى است كه شما را از خاك آفريد ، سپس از نطفه ، سپس از علقه ( خون بسته شده ) سپس شما را به صورت طفلى ( از شكم مادر ) بيرون مىفرستد ، بعد به مرحله كمال و قوت مىرسيد ، و بعد از آن پير\r\n\r\n\r\n","description":"","footnote":"\r\n( 1 ) . نساء / 4 : 171 .\r\n( 2 ) . اصول كافى : 1 / 133 ، ح 2 ؛ شرح اصول كافى : 4 / 119 ؛ الاحتجاج طبرسى : 2 / 56 ؛ بحار الانوار :\r\n4 / 12 ، ح 4 .\r\n( 3 ) .  إِنَّ مَثَلَ عِيسى عِنْدَ اللَّهِ كَمَثَلِ آدَمَ خَلَقَهُ مِنْ تُرابٍ ثُمَّ قالَ لَهُ كُنْ فَيَكُونُ  آل عمران / 3 : 59 .\r\n","page_name":" 132 ","page_number":132},
  {"content":"\r\n\r\nمىشويد و ( در اين ميان ) گروهى از شما پيش از رسيدن به اين مرحله مىميرند و در نهايت به سرآمد عمر مىرسيد ؛ و شايد تعقل كنيد . » « 1 »\r\nعبارت « من حزن الأرض و سهلها و عذبها و سبخها » اشاره به شباهت انسان به مادرش زمين و جمع استعدادها و غرايز متفاوت و متناقض در انسان دارد .\r\nدر انسان نيز پليدى و نيكى ، و سفيدى و سياهى همه با هم جمع شده‌اند .\r\nپيامبر اكرم صلّى اللّه عليه و إله در اين باره مىگويد : « خداوند انسان را از مشتى خاك آفريد كه آن را از تمام نقاط زمين برداشته بود . پس فرزندان آدم همانند زمين ، به رنگ سياه و سفيد و سرخ و ديگر رنگهايى از اين ميان درآمدند . » « 2 »\r\n2 - ( و سنّها بالماء حتّى خلصت و لاطها بالبلّة حتّى لزبت ) اين بخش از سخن امام عليه السّلام به آيه‌اى از قرآن اشاره دارد : « و به خاطر بياور هنگامى را كه پروردگارت به فرشتگان گفت : من بشرى را از گل مىآفرينم ! » « 3 » همچنين :\r\n« ما آنان را از گل چسبنده‌اى آفريديم . » « 4 » در بخش واژه‌شناسى به معناى هر يك از واژه‌هاى اين بند اشاره شد و ضرورت توضيح بيشترى احساس نمىشود . در مقابل جا دارد به پرسشى احتمالى در اين زمينه مطرح و به آن پاسخ داده شود . چرا خداوند در خلقت آدم به يك باره اراده نكرد تا آدم\r\n\r\n\r\n","description":"","footnote":"\r\n( 1 ) .  هُوَ الَّذِي خَلَقَكُمْ مِنْ تُرابٍ ثُمَّ مِنْ نُطْفَةٍ ثُمَّ مِنْ عَلَقَةٍ ثُمَّ يُخْرِجُكُمْ طِفْلًا ثُمَّ لِتَبْلُغُوا أَشُدَّكُمْ ثُمَّ لِتَكُونُوا شُيُوخاً وَ مِنْكُمْ مَنْ يُتَوَفَّى مِنْ قَبْلُ وَ لِتَبْلُغُوا أَجَلًا مُسَمًّى وَ لَعَلَّكُمْ تَعْقِلُونَ  غافر / 40 : 67 .\r\n( 2 ) . صحيح ابن حبان : 14 / 29 ، ح 6160 ؛ مسند رويانى : 1 / 356 ، ح 547 ؛ موارد الظمآن : 1 / 509 ، ح 2083 ؛ سنن ترمذى : 5 / 204 ، ح 2955 ؛ سنن ابو داوود : 4 / 22 ، ح 4693 ؛ مسند احمد : 4 / 400 ؛ تهذيبت الكمال : 23 / 603 .\r\n( 3 ) .  إِذْ قالَ رَبُّكَ لِلْمَلائِكَةِ إِنِّي خالِقٌ بَشَراً مِنْ طِينٍ  ص / 38 : 71 .\r\n( 4 ) .  إِنَّا خَلَقْناهُمْ مِنْ طِينٍ لازِبٍ  صافات / 37 : 11 .\r\n","page_name":" 133 ","page_number":133},
  {"content":"\r\n\r\nپديد آيد ؟ و حكمت و فلسفه آفرينش آدم از خاك چه بود ؟ مگر جز اين است كه خداوند بر هر كارى توانا است ؟ !\r\nبرخى چنين پاسخ مىدهند كه خداوند با اين كار قصد داشت تا تأمل و درنگ ، و پرهيز از شتابزدگى در كارها را به مردم بياموزد . اما به نظر مىرسد كه خداوند قصد تفهيم اين باور را به مردم داشت كه انسانها همگى در آفرينش يكسان هستند و هيچ فضيلتى براى سفيد بر سياه وجود ندارد ؛ همچنان كه پيامبر اعظم صلّى اللّه عليه و إله مىفرمايد : « همه شما از آدم هستيد و آدم از خاك است . » « 1 » و با اين كار قدرت خويش را به مردم گوشزد كرد كه چگونه مىتواند از ماده سخت انسانى عاقل با توانايىهايى شگفت‌انگيز بيافريند و قرآن نيز به اين حقيقت اشاره دارد : « دوست ( با ايمان ) او در حالى كه با او گفتگو مىكرد ، گفت : آيا به خدايى كه تو را از خاك و سپس نطفه آفريد ، و پس از آن تو را مرد كاملى قرار داد ، كافر شدى ؟ ! » « 2 » و مجال يافت كه در اثبات رستاخيز و دومين پيدايش انسان ، از پيدايش اوليه او بهره گيرد ؛ همچنان كه در قرآن آمده است : « اى مردم ! اگر در رستاخيز شك داريد ، ( به اين نكته توجه كنيد كه ) ما شما را از خاك آفريديم ، سپس از نطفه ، و بعد از خون بسته شده ، سپس از مضغه ( - چيزى شبيه گوشت جويده شده ) كه بعضى داراى شكل و خلقت است و بعضى بدون شكل . » « 3 » و امام عليه السّلام خود در\r\n\r\n\r\n","description":"","footnote":"\r\n( 1 ) . سنن بيهقى : 9 / 118 ؛ سبل الهدى و الرشاد : 5 / 242 ؛ شرح نهج‌البلاغه ، ابن ابى الحديد : 17 / 281 ؛ بحار الانوار : 31 / 35 .\r\n( 2 ) .  قالَ لَهُ صاحِبُهُ وَ هُوَ يُحاوِرُهُ أَ كَفَرْتَ بِالَّذِي خَلَقَكَ مِنْ تُرابٍ ثُمَّ مِنْ نُطْفَةٍ ثُمَّ سَوَّاكَ رَجُلًا  كهف / 18 : 37 .\r\n( 3 ) .  يا أَيُّهَا النَّاسُ إِنْ كُنْتُمْ فِي رَيْبٍ مِنَ الْبَعْثِ فَإِنَّا خَلَقْناكُمْ مِنْ تُرابٍ ثُمَّ مِنْ نُطْفَةٍ ثُمَّ مِنْ عَلَقَةٍ ثُمَّ مِنْ مُضْغَةٍ مُخَلَّقَةٍ وَ غَيْرِ مُخَلَّقَةٍ  حج / 22 ، 5 .\r\n","page_name":" 134 ","page_number":134},
  {"content":"\r\n\r\nجايى ديگر مىگويد : « و در شگفتم از آن كس كه پيدايش دوباره را انكار مىكند در حالى كه پيدايش آغازين را مىنگرد ! » « 1 »\r\nبه هر حال زمين ، زيستگاه طبيعى انسان و منشأ حيات و خاستگاه تمدن بشرى است . انسان بر روى زمين آفريدگارش را مىشناسد و مىپرستد و از آن به آسمان و ستارگان پرواز مىكند و دوباره به آن باز مىگردد . در پيدايش و تداوم حيات خود از آن بىنياز نيست و آن به انسان نيازى ندارد .\r\n3 - ( فجبل منها صورة ذات أحناء و وصول و أعضاء و فصول ) ضمير در جار و مجرور « منها » به واژه « تربة » باز مىگردد و منظور از « صورة » شكل و صورت انسانى است . خداوند در قرآن مىفرمايد : « و شما را صورتگرى كرد و صورتتان را نيكو آفريد . » « 2 » بدن انسان بخشهايى چون سر ، دستان ، سينه ، پاها تشكيل شده است كه واژه « اعضاء » به آنها اشاره دارد و « احناء » بيانگر دنده‌ها و مراد از « فصول » مفاصلى است كه در محل تلاقى استخوانها قرار داشته و بدون آنها انسان از حركت باز مىماند . همچنين عصبهايى در بدن انسان وجود دارد كه اعضا را به هم پيوند مىدهند و واژه « وصول » به آنها اشاره دارد .\r\n4 - ( أجمدها حتّى استمسكت ، و أصلدها حتّى صلصلت لوقت معدود و أمد معلوم ) پس از آن كه آب و خاك به هم آميختند ، گل پديد آمد و جسمى يكپارچه و استوار وجود يافت و چونان كه باد مىوزيد ، صداى زنگ از آن\r\n\r\n\r\n","description":"","footnote":"\r\n( 1 ) . « و عجبت لمن أنكر النّشأة الاخرى و هو يرى النّشأة الاولى » نهج‌البلاغه : قصار 125 .\r\n( 2 ) .  وَ صَوَّرَكُمْ فَأَحْسَنَ صُوَرَكُمْ  غافر / 40 : 64 .\r\n","page_name":" 135 ","page_number":135},
  {"content":"\r\n\r\nبرمىخاست . سخت شدن گل و برآمدن صداى زنگ از آن ، به خداوند نسبت داده شده است ؛ چه آن كه او آب و خاك را آفريد و آن دو را به هم آميخت .\r\nبا گذراندن اين مراحل چهارگانه ، جسم آدم پديد آمد و كامل شد ؛ ولى خداوند آن را تا زمان مشخصى بدون روح قرار داد . زيرا حكمت خداوند چنين اقتضا مىكند كه هر پديده‌اى زمان خاص خود را داشته باشد .\r\n\r\nدرباره روح\r\n( ثم نفخ فيها من روحه ) در معنا و حقيقت روح اختلاف نظر وجود دارد .\r\nبرخى با صرف نظر از آن چه خداوند در آدم و مريم دميد ، بر اين باورند كه خدا ، حقيقت روح را از بندگانش پوشانده است و به حكم قرآن ، سزاوار نيست كه درباره آن سخن گفته شود : « و از تو درباره روح سؤال مىكنند ، بگو : روح از فرمان پروردگار من است ؛ و جز اندكى از دانش ، به شما داده نشده است . » « 1 » برخى ديگر روح را بر هيأت و شكل انسانى با سر و دست و شكم و پا ولى متفاوت از جسم انسان پنداشته‌اند . گروه سومى نيز آن را نورى لطيف و بادى سبك و ملايم تعريف مىكنند . از فيلسوفان يونانى هم نقل شده كه آنان ميان عقل و روح و نفس تفاوت قايل مىشدند و عقل را شريف‌تر و والاتر از روح و آن را نيز شريف‌تر از نفس مىدانستند .\r\nواژه روح در قرآن معانى متفاوتى دارد ؛ رحمت : « و از روح ( - رحمت ) خدا مأيوس نشويد ؛ كه تنها گروه كافران از روح ( - رحمت ) خدا مأيوس\r\n\r\n\r\n","description":"","footnote":"\r\n( 1 ) .  وَ يَسْئَلُونَكَ عَنِ الرُّوحِ قُلِ الرُّوحُ مِنْ أَمْرِ رَبِّي وَ ما أُوتِيتُمْ مِنَ الْعِلْمِ إِلَّا قَلِيلًا  إسراء / 17 : 85 .\r\n","page_name":" 136 ","page_number":136},
  {"content":"\r\n\r\nمىشوند . » « 1 » ؛ جبرئيل : « روح الامين ، آن ( - قرآن ) را نازل كرده است . » « 2 » ؛ قرآن : « همان‌گونه ( كه بر پيامبران پيشين وحى فرستاديم ) بر تو نيز روحى ( - قرآن ) را به فرمان خود وحى كرديم ؛ تو پيش از اين نمىدانستى كتاب و ايمان چيست ( و از محتواى قرآن آگاه نبودى ) ولى ما آن را نورى قرار داديم كه به وسيله آن هركس از بندگان خويش را بخواهيم ، هدايت مىكنيم ؛ و تو مسلما به سوى راه راست هدايت مىكنى . » « 3 » نقطه مشترك كاربردهاى متفاوت واژه روح را مىتوان چنين بيان كرد كه روح هر آن چيزى است كه اشياء چه از جهت مادى و چه از جهت معنوى با آن زنده مىشوند .\r\nبنابراين روح معانى فراوانى دارد كه حيات و زندگى ، مراد از آن روحى است كه خداوند در آدم ابوالبشر دميد . قرآن كريم و سخن امام على عليه السّلام نيز بر اين ادعا شهادت مىدهند . قرآن در مورد خلقت آدم مىگويد : « پس هنگامى كه كار آن را به پايان رساندم ، و در او از روح خود دميدم ، همگى براى او سجده كنيد ! » « 4 » اين آيه و همچنين سخن امام عليه السّلام حاكى از آن است كه جسم آدم براى مدتى معين ، ماده‌اى بدون روح بود . روحى كه خداوند در مريم دميد ، نيز به طور كامل چنين است : « و به يادآور زنى را كه دامان خود را پاك نگه داشت ؛ و ما از روح خود در او دميديم ؛ و او و فرزندش ( - مسيح ) را\r\n\r\n\r\n","description":"","footnote":"\r\n( 1 ) .  وَ لا تَيْأَسُوا مِنْ رَوْحِ اللَّهِ إِنَّهُ لا يَيْأَسُ مِنْ رَوْحِ اللَّهِ إِلَّا الْقَوْمُ الْكافِرُونَ  يوسف / 12 : 87 .\r\n( 2 ) .  نَزَلَ بِهِ الرُّوحُ الْأَمِينُ  شعراء / 26 : 193 .\r\n( 3 ) .  وَ كَذلِكَ أَوْحَيْنا إِلَيْكَ رُوحاً مِنْ أَمْرِنا ما كُنْتَ تَدْرِي مَا الْكِتابُ وَ لَا الْإِيمانُ وَ لكِنْ جَعَلْناهُ نُوراً نَهْدِي بِهِ مَنْ نَشاءُ مِنْ عِبادِنا وَ إِنَّكَ لَتَهْدِي إِلى صِراطٍ مُسْتَقِيمٍ  شورى / 42 : 52 .\r\n( 4 ) .  فَإِذا سَوَّيْتُهُ وَ نَفَخْتُ فِيهِ مِنْ رُوحِي فَقَعُوا لَهُ ساجِدِينَ  حجر / 15 : 29 .\r\n","page_name":" 137 ","page_number":137},
  {"content":"\r\n\r\nنشانه بزرگى براى جهانيان قرار داديم ! » « 1 » براساس اين آيه ، خداوند سبحان بدون اين كه مريم آميزشى داشته باشد ، جنينى را در رحم او قرار داد .\r\n\r\nدرباره انسان\r\n( فمثلت إنسانا ذا أذهان يجليها ، و فكر يتصرّف بها ، و جوارح يختدمها ، و أدوات يقلّبها ، و معرفة يفرق بها بين الحقّ و الباطل و الأذواق و المشامّ و الألوان و الأجناس ) گفته مىشود كه خداوند سبحان ، انسان را آفريد تا قدرت و عظمتش در انسان تجلى يابد . بنابراين خداوند انسان را به بهترين شكل از جهت جسم و روح آفريد و هيچ موجودى جز ذات الهى از او كامل‌تر نيست . محمد صلّى اللّه عليه و إله سرور دو جهان بهترين گواه بر اين حقيقت است كه مىگويد : « بگو : من فقط بشرى هستم مثل شما ؛ ( امتيازم اين است كه ) به من وحى مىشود كه تنها معبودتان ، معبود يگانه است . » « 2 »\r\nانسان در عظمت و بزرگى وجود خويش به طور كامل شبيه كيهان است ؛ هرگاه رازى از آن كشف مىشود ، رازهاى فراوان ديگرى پديد مىآيند . از همين روى برخى كيهان را انسان بزرگ و آدم را انسان كوچك يا جهان كوچك ناميده‌اند . اين نامگذارى بر توجيهى متين و استوار بنيان نهاده شده است و حتى اكنون كه دانش بشرى راه را براى صعود انسان به ماه گشوده است ، همچنان حقيقت انسان و توانايىها و اسرار آن در پرده ابهام قرار دارد .\r\nاگر حقيقت هر پديده‌اى از ساخته‌هاى آن آشكار مىشود ، پس انسان\r\n\r\n\r\n","description":"","footnote":"\r\n( 1 ) .  وَ الَّتِي أَحْصَنَتْ فَرْجَها فَنَفَخْنا فِيها مِنْ رُوحِنا وَ جَعَلْناها وَ ابْنَها آيَةً لِلْعالَمِينَ  انبياء / 21 : 91 .\r\n( 2 ) .  قُلْ إِنَّما أَنَا بَشَرٌ مِثْلُكُمْ يُوحى إِلَيَّ أَنَّما إِلهُكُمْ إِلهٌ واحِدٌ  كهف / 18 : 110 .\r\n","page_name":" 138 ","page_number":138},
  {"content":"\r\n\r\nشگفت‌ترين عجايب را پديد آورده است و ساخته‌هايش در آينده نزديك يا دور ، خارج از تصور و غير قابل پيش‌بينى است . سر سخن قرآن نيز در همين موضوع نهته است : « و در خود شما شگفتيهايى است ( كه حاكى از يگانگى خدا است ) پس چرا نمىبينيد و در نمىيابيد ! » « 1 » خداوند در اين آيه نهيب مىزند كه چرا در نمىيابيد كه اين انسان عجيب ، خالقى كامل‌تر و بزرگ‌تر دارد ؟ !\r\nفيلسوف انگليسى « جان لاك » « 2 » مىگويد : درست است كه خداوند سبحان ، كلماتى را در ذهن بشر ننگاشت كه با خواندن آنها به وجودش پى ببريم ؛ لكن احساس و ادراكى را در نهاد ما قرار داد كه با وجود آن و تا هنگامى كه از ذات خود دور نگشته‌ايم ، به هيچ برهان و دليل واضح‌ترى بر وجودش نياز نداريم . بنابراين نمىتوانيم از نادانى خويش بناليم و در حقيقت براى پى بردن به وجود خدا به دانش و معرفتى فراتر از آن چه در وجودمان است ، نيازى نداريم و نفس بشر خود دليلى كافى و وافى بر خداوند متعال است .\r\n( معجونا بطينة الألوان المختلفة ، و الأشباه المؤتلفة ، و الأضداد المتعادية ، و الأخلاط المتباينة من الحرّ و البرد و البلّة و الجمود ) امام على عليه السّلام به اين موضوع اشاره مىكند كه در طبيعت انسان ، نيروها و عناصرى وجود دارد كه برخى با هم منسجم و هماهنگ هستند ؛ مانند علم و حلم ، راستى و وفادارى ، ترس و آز ، دروغ و ريا ، و . . . و برخى ديگر با هم متضاد و متفاوت هستند ؛ مانند\r\n\r\n\r\n","description":"","footnote":"\r\n( 1 ) .  وَ فِي أَنْفُسِكُمْ أَ فَلا تُبْصِرُونَ  ذاريات / 50 : 21 .\r\n( 2 ) . بنيانگذار جريان فلسفى حسگرا در اروپا كه در سال 1704 م درگذشت .\r\n","page_name":" 139 ","page_number":139},
  {"content":"\r\n\r\nخشنودى و خشم ، خنده و گريه ، يادآورى و فراموشى ، و . . . تمام اين صفات و ويژگىها براى خير و مصلحت انسان بوده ، در بقا و ادامه حيات او سودمند است و در صورت نبود هر كدام از آنها ، هم‌سنگى و توازن در زندگى بشر از بين مىرود و بهره‌اى نخواهد برد .\r\nشايسته است كه شاهد مثالى براى ادعاى بالا آورده شود . اگر ويژگى فراموش نبود ، غم و ناراحتى در وجود انسان انبوه مىگشت و از زندگى خويش لذتى نبرده ، بىدرنگ به پايان حيات مىرسيد . همچنين اگر انسان از نيروى حافظه و يادآورى بهره‌اى نداشت ، درهاى دانش و آگاهى به رويش بسته مىشد و مادر و پدر و همسر و فرزندانش را به ياد نمىآورد و چون از خانه خارج مىشد ، محال بود كه دوباره به آن باز گردد .\r\nهمه صفات و ويژگىهاى بشرى اجتناب‌ناپذير هستند و همگى در يك سامانه مشترك و به اندازه‌اى مشخص عمل مىكنند . اگر اين حقيقت بر موضوعى دلالت كند ، همانا وجود خالقى مدبر است كه جز او پروردگارى وجود ندارد و همو است كه « براى هر چيزى اندازه‌اى قرار داده است ! » « 1 »\r\nدر مورد انسان در كتاب « مصباح الانس » « 2 » آمده است : انسانها داراى ويژگى فلزات در شكلگيرى و پوسيدگى و داراى ويژگى گياهان در رشد و غذاسازى و ويژگى حيوانات در حس و حركت و ويژگى انسانى در انديشيدن و درك كردن و ويژگى فرشتگان در اطاعت و حيات هستند .\r\n\r\n\r\n","description":"","footnote":"\r\n( 1 ) .  قَدْ جَعَلَ اللَّهُ لِكُلِّ شَيْءٍ قَدْراً  طلاق / 65 : 3 .\r\n( 2 ) . براى اطلاع بيشتر مراجعه شود به : مصباح الانس بين المعقول و المشهود فى شرح مفتاح غيب الجمع و الوجود ، شمس الدين محمد بن حمزه فنارى ( متوفي 834 هجرى ) ، چاپ 1323 هجرى .\r\n","page_name":" 140 ","page_number":140},
  {"content":"\r\n\r\nبنابراين انسان مانند سگ و گربه ، چاپلوسى مىكند و مانند عنكبوت ، فريب مىدهد و مانند جوجه‌تيغى ، خود را مسلح مىكنند و مانند پرنده ، فرار مىكند و مانند حشرات در مكانى پناه مىگيرد و مانند آهو مىدود و مانند خرس ، لگدكوب مىكند و مانند موش مىدزدد و مانند عقرب ، زيان مىرساند و مانند طاووس ، فخر مىفروشد و مانند شير ، شجاع و مانند خرگوش ، ترسو و مانند كبوتر ، همدم و صميمى و مانند روباه ، مكار و مانند بره ، سازشكار و مانند ماهى ، خاموش و مانند جغد ، شوم است . به همين ترتيب موجودى در دنيا به جز خداوند يافت نمىشود كه انسان ، چيزى از آن نگرفته باشد . در بيت شعرى آمده است : گمان مىكنى كه جرمى خرد و بىمقدار هستى ؛ حال آن كه كيهان با تمام عظمتش در تو نهفته شده است . « 1 »\r\n\r\nآدم و ابليس ( 20 - 21 )\r\n« و استأدى اللّه سبحانه الملائكة وديعته لديهم ، و عهد وصيّته إليهم في الإذعان بالسّجود له و الخشوع لتكرمته ، فقال سبحانه  اسْجُدُوا لِآدَمَ فَسَجَدُوا إِلَّا إِبْلِيسَ *  ، اعترته الحميّة و غلبت عليه الشّقوة و تعزّز بخلقة النّار و استوهن خلق الصّلصال ، فأعطاه اللّه النّظرة ، استحقاقا للسّخطة و استتماما للبليّة و إنجازا للعدة ، فقال   فَإِنَّكَ مِنَ الْمُنْظَرِينَ * إِلى يَوْمِ الْوَقْتِ الْمَعْلُومِ *   ( 20 ) ثمّ أسكن سبحانه آدم\r\n\r\n\r\n","description":"","footnote":"\r\n( 1 ) .\r\n « و تحسب أنك جرم صغير * * * * و فيك انطوى العالم الأكبر » \r\nاين بيت شعر به امام على عليه السّلام نسبت داده شده است . نك : الديوان المرتضى : 145 ؛ فيض القدير شرح الجامع الصغير : 5 / 466 ؛ جواهر المطالب في مناقب الامام علي عليه السّلام : 2 / 636 .\r\n","page_name":" 141 ","page_number":141},
  {"content":"\r\n\r\nدارا أرغد فيها عيشته و آمن فيها محلّته و حذّره إبليس و عداوته ، فاغترّه عدوّه نفاسة عليه بدار المقام و مرافقة الأبرار ، فباع اليقين بشكّه و العزيمة بوهنه ، و استبدل بالجذل وجلا و بالاغترار ندما ، ثمّ بسط اللّه سبحانه له في توبته و لقّاه كلمة رحمته و وعده المردّ إلى جنّته ، فأهبطه إلى دار البليّة و تناسل الذّرّيّة . ( 21 ) »\r\n\r\nترجمه\r\n« سپس از فرشتگان خواست تا آن چه در عهده دارند انجام دهند ، و عهدى را كه پذيرفته‌اند وفا كنند ؛ به اين‌گونه كه بر آدم سجده كنند ، و او را بزرگ بشمارند ، و فرمود : « بر آدم سجده كنيد . پس فرشتگان همه سجده كردند جز شيطان » . غرور و خود بزرگ‌بينى او را گرفت و شقاوت و بدى بر او غلبه كرد ، و به آفرينش خود از آتش افتخار نمود ، و آفرينش انسان از كلوخ را پست شمرد . خداوند براى سزاوار بودن شيطان به خشم الهى ، و براى كامل شدن آزمايش انسانها و تحقّق وعده‌ها ، به او مهلت داد و فرمود :\r\n« تا روز رستاخيز مهلت داده شدى » . سپس خداوند آدم را در خانه‌اى مسكن داد كه زندگى در آن گوارا بود . جايگاه او را امن و امان بخشيد و او را از شيطان و دشمنى او ترساند . پس شيطان او را فريب داد ، بدان علّت كه از زندگى آدم در بهشت و هم‌نشينى او با نيكان حسادت ورزيد . پس آدم عليه السّلام يقين را به ترديد ، و عزم استوار را به گفته‌هاى ناپايدار شيطان فروخت ، و شادى خود را به ترس تبديل كرد ، كه فريب خوردن براى او پشيمانى آورد .\r\nآن‌گاه خداى سبحان در توبه را بر روى آدم گشود و كلمه رحمت ، بر زبان او جارى ساخت و به او وعده بازگشت به بهشت را داد . آن‌گاه آدم را به زمين ،\r\n\r\n","description":"","footnote":"","page_name":" 142 ","page_number":142},
  {"content":"\r\n\r\nخانه آزمايش‌ها و مشكلات ، فرود آورد ، تا ازدواج كند ، و فرزندانى پديد آورد . »\r\n\r\nواژه‌شناسى\r\nاستأدى وديعته : از آنان طلب اداى به عهد كرد .\r\nالحمية : غرور .\r\nاعترته : به او اصابت كرد ؛ دچارش شد .\r\nالصلصال : گل خشك شده ؛ كلوخ .\r\nالنّظرة : تأخير و امهال كردن .\r\nالعدة : وعده و پيمان .\r\nاغترّه : به آن مغرور شد .\r\nنفاسة : حسد .\r\nالأبرار : در اين جا به معناى ملائكه است .\r\nالجذل : خوشحالى و خرسندى .\r\nدار البليّة : دنيا .\r\n\r\nساختار ادبى\r\nالملائكة : منصوب به حذف جار و در اصل چنين بوده است : ( طلب من الملائكة )\r\nاستحقاقا : مفعول له براى فعل « أعطاه » .\r\nابليس : مفعول دوم فعل « حذّر » و يا منصوب به حذف جار ( منصوب به نزع خافض ) .\r\nنفاسة : مفعول له براى فعل « فاغترّه » .\r\n\r\n","description":"","footnote":"","page_name":" 143 ","page_number":143},
  {"content":"\r\n\r\n\r\nشرح و تفسير\r\n( و استأدى اللّه سبحانه الملائكة وديعته لديهم ، و عهد وصيّته إليهم ) خداوند پيش از آن كه آدم را بيافريند ، به فرشتگان گفت : « من بشرى را از گل مىآفرينم . هنگامى كه آن را نظام بخشيدم و از روح خود در آن دميدم ، براى او به سجده افتيد . » « 1 » پس فرشتگان سفارش و خواسته خدا را گوش دادند و آن را حفظ كردند . چون تمام مراحل آفرينش آدم پايان يافت ، خدا از آنان خواست كه به آن چه بر عهده دارند ، وفا كنند و خواسته‌اش را كه پيش از اين اعلان كرده بود ، اجابت كنند كه همان سجود بر آدم هنگام تكميل خلقت او بود و امام على عليه السّلام چنين از آن تعبير مىكند : ( في الإذعان بالسّجود له و الخضوع لتكريمه ) در قرآن آمده است كه خداوند فرمود : « براى آدم سجده و خضوع كنيد ؛ پس همگى سجده كردند . » « 2 » سجده بر آدم به عنوان تحيت و سلام و نه پرستش بود ؛ چه آن كه پرستيده شدن تنها سزاوار خداوند است .\r\nخداوند متعال پيش از خلقت آدم ، سجده بر او را لازم اعلان كرد و شايد حكمت اين اعلان پيش هنگام ، پرهيز از غافلگير شدن فرشتگان و دشوار نيامدن اين كار براى آنان بود . . . و يا خداوند مىخواست كه شيوه و روش خبر كردن و يا درخواست را در مورد كسانى به ما بياموزد كه انتظار چنين خبر يا درخواستى را ندارند ؛ چنان كه در داستان آفرينش آدم و جانشينى او از سوى خداوند ، چنين درخواستى انتظار نمىرفت و لذا « فرشتگان گفتند :\r\n( پروردگارا ! ) آيا كسى را در آن قرار مىدهى كه فساد و خونريزى كند ؟ ! ما\r\n\r\n\r\n","description":"","footnote":"\r\n( 1 ) .   إِنِّي خالِقٌ بَشَراً مِنْ طِينٍ * فَإِذا سَوَّيْتُهُ وَ نَفَخْتُ فِيهِ مِنْ رُوحِي فَقَعُوا لَهُ ساجِدِينَ   ص / 38 : 71 - 72 .\r\n( 2 ) .  اسْجُدُوا لِآدَمَ فَسَجَدُوا  بقره / 2 : 34 .\r\n","page_name":" 144 ","page_number":144},
  {"content":"\r\n\r\nتسبيح و حمد تو را به جا مىآوريم و تو را تقديس مىكنيم . پروردگار گفت :\r\nمن حقايقى را مىدانم كه شما نمىدانيد . » « 1 » گويا آنان به خداوند مىگفتند كه چرا آدم و فرزندان نافرمان و تبه‌كار او را برمىگزينى ؟ ما را جانشينان خود بر زمين قرار بده تا طاعت و عبادت ما را بنگرى . سپس خداوند به آنان گفت :\r\n« من حقايقى را مىدانم كه شما نمىدانيد . » « 2 » و در اين هنگام فرشتگان فروتنى كردند . « فرشتگان گفتند : منزهى تو ! ما چيزى جز آن چه به ما تعليم داده‌اى ، نمىدانيم ؛ تو دانا و حكيم هستى . » « 3 »\r\n( فسجدوا الّا إبليس اعترته الحميّة ، و غلبت عليه الشّقوة ) به هيچ وجه اشتباهى از آدم در حق شيطان صادر نشد ؛ بلكه هنوز آدم پديد نيامده بود كه شيطان كينه و دشمنى او را به دل گرفت و عليه او در سر توطئه مىپروراند ، تنها به اين دليل كه مىدانست و يقين داشت كه خداوند آدم را بر او برترى خواهد داد و اين موضوع را از سخن خداوند فهميده بود : « هنگامى كه آن را نظام بخشيدم و از روح خود در آن دميدم ، براى او به سجده افتيد . » « 4 »\r\n( و تعزّز بخلقة النار و استوهن خلق الصلصال ) اين بند از سخن امام عليه السّلام به سخن شيطان در قرآن اشاره دارد : « من از او ( - آدم ) بهترم ؛ مرا از آتش آفريدى و او را از گل ! » « 5 » انسان از گذشته به اين حقيقت دست يافته بود كه\r\n\r\n\r\n","description":"","footnote":"\r\n( 1 ) .  قالُوا أَ تَجْعَلُ فِيها مَنْ يُفْسِدُ فِيها وَ يَسْفِكُ الدِّماءَ وَ نَحْنُ نُسَبِّحُ بِحَمْدِكَ وَ نُقَدِّسُ لَكَ قالَ إِنِّي أَعْلَمُ ما لا تَعْلَمُونَ  بقره / 2 : 30 .\r\n( 2 ) .  إِنِّي أَعْلَمُ ما لا تَعْلَمُونَ  بقره / 2 : 30 .\r\n( 3 ) .  قالُوا سُبْحانَكَ لا عِلْمَ لَنا إِلَّا ما عَلَّمْتَنا إِنَّكَ أَنْتَ الْعَلِيمُ الْحَكِيمُ  بقره / 2 : 32 .\r\n( 4 ) .  فَإِذا سَوَّيْتُهُ وَ نَفَخْتُ فِيهِ مِنْ رُوحِي فَقَعُوا لَهُ ساجِدِينَ  ص / 38 : 72 .\r\n( 5 ) .  أَنَا خَيْرٌ مِنْهُ خَلَقْتَنِي مِنْ نارٍ وَ خَلَقْتَهُ مِنْ طِينٍ  اعراف / 7 : 12 .\r\n","page_name":" 145 ","page_number":145},
  {"content":"\r\n\r\nطبيعت موجوداتى با آتش سازگار است . مجلسى گفته است : « برخى مىگويند كه توده آتش مملو از موجوداتى روحانى است . » « 1 » و به طور كامل شبيه به قطره آب است كه موجودات فراوانى در آن زندگى مىكنند .\r\nپژوهشگران معاصر نيز بر اين باورند كه گونه‌اى از حيات در محيطهاى آتشين و چاه‌هاى نفت وجود دارد .\r\n( فأعطاه اللّه النّظرة استحقاقا للسّخطة ) ابليس از خداوند درخواست كرد كه به او مهلتى دهد و او را تا زمانى كه انسانى بر روى زمين مىزيد ، امان دهد تا به گمراهى فرزندان آدم و بزرگترين دشمنش بپردازد . شيطان مىدانست كه عاقبت ، اين كار براى او شر و بدبختى خواهد آورد ؛ با اين حال پافشارى كرد و براى انتقام از آدم و فرزندانش تمام عواقب كار خود را به جان خريد . پس خداوند براى شيطان آن چه را خود انتخاب كرده بود ، مقرر داشت و با انتخاب خود مستحق خشم و عذاب خداوند شد . « آن كس كه ( تنها ) زندگى زودگذر ( دنيا ) را مىطلبد ، آن مقدار از آن را كه بخواهيم و به هركس اراده كنيم ، مىدهيم ؛ سپس دوزخ را براى او قرار خواهيم داد ، كه در آتش سوزانش مىسوزد ، در حالى كه نكوهيده و رانده ( درگاه خدا ) است . » « 2 » امام على عليه السّلام درباره شيطان گفته است : « هيچ‌كسى مانند شيطان با مهلت يافتن مبتلا نشد تا گناهانش افزون گردند . » « 3 »\r\n\r\n\r\n","description":"","footnote":"\r\n( 1 ) . بحار الانوار : 60 / 330\r\n( 2 ) .  مَنْ كانَ يُرِيدُ الْعاجِلَةَ عَجَّلْنا لَهُ فِيها ما نَشاءُ لِمَنْ نُرِيدُ ثُمَّ جَعَلْنا لَهُ جَهَنَّمَ يَصْلاها مَذْمُوماً مَدْحُوراً  إسراء / 17 : 18 .\r\n( 3 ) . « ما ابتلي أحد به مثل الإملاء له » نهج‌البلاغه : قصار 115 .\r\n","page_name":" 146 ","page_number":146},
  {"content":"\r\n\r\n( و استتماما للبليّة ) خداوند به ابليس مهلت داد تا بندگانش را فريب دهد و اعمالشان باطنشان را آشكار سازد و سزاوار پاداش يا مجازات شوند . ( و إنجازا للعدة ) واژه « عدة » به معناى وعده است و شارحان در تفسير آن دچار اختلاف شده‌اند . برخى آن را وعده به مهلت و امان دادن ، تفسير كرده‌اند كه درست به نظر نمىرسد ؛ چه آن كه خداوند به شيطان چيزى وعده نداد مگر پس از آن كه به او « فرمود : تو از مهلت داده شدگانى . » « 1 » برخى ديگر از وعده پاداش در برابر عبادتهاى پيشين شيطان سخن گفته‌اند كه گمانى بىدليل است . اما با توجه به سياق كلام و عبارت پيشين ( استتماما للبليّة ) فهميده مىشود كه مراد از وعده در اين جا ، همانى است كه پيش از اين در تقدير الهى مبنى بر آزمودن تمام بندگان تحقق يافته بود تا به اين ترتيب نيكوكاران شناخته شوند و شيطان در اين ميان ، بخشى از اين آزمايش است . خداوند متعال مىفرمايد : « هدف آن بود كه خداوند القاى شيطان را آزمونى قرار دهد براى آنان كه در دلهايشان بيمارى است ، و آنها كه سنگدل هستند ؛ و ظالمان در عداوت شديد دور از حق قرار گرفته‌اند . » « 2 »\r\n\r\nپندهاى ماجراى آدم و ابليس\r\nنخست : آن كه به سبب فضل و بزرگى صاحب فضلى ، يا مقام و منزلت صاحب منزلتى كينه‌توزى كند و يا با انسانى ديگر تنها به خاطر هم‌چشمى و\r\n\r\n\r\n","description":"","footnote":"\r\n( 1 ) .  قالَ إِنَّكَ مِنَ الْمُنْظَرِينَ  اعراف / 7 : 15 .\r\n( 2 ) .  لِيَجْعَلَ ما يُلْقِي الشَّيْطانُ فِتْنَةً لِلَّذِينَ فِي قُلُوبِهِمْ مَرَضٌ وَ الْقاسِيَةِ قُلُوبُهُمْ وَ إِنَّ الظَّالِمِينَ لَفِي شِقاقٍ بَعِيدٍ  حج / 22 : 53 .\r\n","page_name":" 147 ","page_number":147},
  {"content":"\r\n\r\nيا رقابت در رياست و شغل و مهنت او ، به دشمنى بپردازد ، بر دين و مسلك شيطان است و در روز قيامت در زمره پيروان او محشور خواهد شد .\r\nدوم : راه و طريق شناخت دين و اخلاق پسنديده تنها يكى است و آن ، پافشارى و استوارى بر حقيقت هنگام آزمون و ابتلا ، و آويختن به آن است ؛ هرچند كه نتايجى سخت و دشوار از آن حاصل شود . شيطان در عبادت و فروتنى نمونه بود ؛ لكن پس از ابتلاى به آزمون الهى و سرپيچى از سجده بر آدم ، به سرانجامى سخت ناگوار دچار گشت . آن كه به سبب تعريف و تمجيد ديگران ، خدا را عبادت مىكند و فروتنى و تواضع از خود نشان مىدهد ، با ابتلاى به آزمون الهى از حق برگشته و كافر مىشود . چنين شخصى از سربازان و پيروان شيطان است .\r\nسوم : پافشارى بسيارى از مردم بر امور باطل و ناحق تنها ناشى از لجاجت و عناد با طرف مقابل و به هدف ضربه زدن به او است و با وجود اين كه مىدانند اصرار آنان بدترين و سخت‌ترين عواقب را برايشان به دنبال خواهد داشت ، از عناد و لجاجت دست برنمىدارند . شيطان نيز به طور دقيق اين چنين بود و دست از معصيت خدا برنداشت ، هرچند كه به طور مستقيم و بدون واسطه ، تهديد و وعيدهاى خداوند را مىشنيد : « جهنم را از تو ( - شيطان ) و هر كدام از آنان كه از تو پيروى كنند ، پر خواهم كرد . » « 1 » شيطان بىباكانه عذاب جهنم و لعنت خدا و نفرين‌كنندگان را پذيرفت و تمام دشوارىها را بر خود آسان ساخت مگر فروتنى و سجود بر آدم و درگذشتن از غرور و تكبر خويش .\r\n\r\n\r\n","description":"","footnote":"\r\n( 1 ) .  لَأَمْلَأَنَّ جَهَنَّمَ مِنْكَ وَ مِمَّنْ تَبِعَكَ مِنْهُمْ أَجْمَعِينَ  ص / 38 : 85 .\r\n","page_name":" 148 ","page_number":148},
  {"content":"\r\n\r\nدر صورتى كه شيطان توبه كند و مخلصانه به درگاه خدا روى آورد ، خداوند توبه او را خواهد پذيرفت . شيطان نيز آمادگى كاملى براى توبه و خلوص دارد ؛ ولى تنها به اين شرط كه خداوند بار ديگر او را به سجده بر آدم و يا هركس ديگرى - بنا به سخنى كه درست‌تر به نظر مىرسد - مجبور نكند . اما خداوند سبحان تنها توبه او را به شرط سجده مىپذيرد . هركس كه به امر خيرى دعوت شود و بگويد كه هر درخواستى را مىپذيرم مگر درخواستى كه عزت و بزرگى ، براى فلان شخص در پى داشته يا شخصيت مرا كوچك كند ، در حقيقت از مبانى و اصول شيطان پيروى كرده و خودآگاه يا ناخودآگاه از او تبعيت كرده است .\r\nآن چه گذشت برخى از پندها و عبرتهايى بود كه از ماجراى شيطان و آدم برداشت مىشد و بر ما است كه اين ماجرا را بارها و بارها با دقت و حوصله مطالعه كنيم و عاقل آن كسى است كه از آن بهره برد و ديگران را نيز پند دهد .\r\n( ثمّ أسكن سبحانه آدم دارا أرغد فيها عيشه ) اين عبارت به بهشت اشاره دارد كه هر نعمتى جز آن پست و بىارزش است . ( و حذّره إبليس و عداوته ) در قرآن نيز به دشمنى شيطان با آدم اشاره شده است : « همانا شيطان دشمن شما است ؛ پس او را دشمن بداريد ! » « 1 »\r\n( فاغترّه عدوّه ) عبارت به اين معنا است كه شيطان ، دشمن خود را - كه همانا آدم باشد - گمراه ساخت . البته شيخ محمد عبده در تفسير اين عبارت مىگويد : « انتهز ابليس من آدم غرّة فأغواه » واژه « غرّة » به معناى غفلت است و\r\n\r\n\r\n","description":"","footnote":"\r\n( 1 ) .  إِنَّ الشَّيْطانَ لَكُمْ عَدُوٌّ فَاتَّخِذُوهُ عَدُوًّا  فاطر / 35 : 6 .\r\n","page_name":" 149 ","page_number":149},
  {"content":"\r\n\r\nبه اين ترتيب ، شيطان از سهل‌انگارى انسان بهره برده ، او را فريفت . به هر حال هر دو تفسير درست هستند . ( نفاسة عليه بدار المقام ) به اين دليل شيطان آدم را فريفت كه از جاودانگى او در بهشت حسادت مىورزيد . ( و مرافقة الأبرار ) و همراهى او با فرشتگان برايش سخت بود .\r\n( فباع اليقين بشكه ) پس يقين خود را به شك و ترديد فروخت و هرچند يقين و اطمينان به حرمت خوردن از شجره ممنوعه داشت ؛ ليكن احتمال داد كه حتمى و الزام‌آور نباشد و آن‌گونه كه سياق كلام و ظاهر عبارت برداشت مىشود ، شك و ترديد آدم ناشى از وسوسه‌هاى شيطان بود . ( و العزيمة بوهنه ) و اراده خود را با سستى و ضعف جايگزين ساخت . مراد از « وهن » در اين جا همان ضعف و بىارادگى آدم است كه به تباهى يقين او در برابر شك منجر شد و تفسيرى بر سخن خداوند در قرآن كريم به شمار مىرود : « پيش از اين ، از آدم پيمان گرفته بوديم ؛ اما او فراموش كرد ؛ و عزم استوارى براى او نيافتيم . » « 1 »\r\n( و استبدل بالجذل وجلا ) آدم شادى و طرب را با ترس مبادله كرد . ( و بالاغترار ندما ) و همانا اين عاقبت كاهلى و سستى است . ( ثمّ بسط اللّه سبحانه له في توبته ) سپس خداوند راه توبه را بر او گشود و از آن جايى كه انسان طبيعتا معصوم نيست ، باز بودن راه توبه اجتناب‌ناپذير و بستن آن ، ظلم است . ( لقّاه كلمة رحمته و وعده المردّ إلى جنّته ) خداوند هرچند راه بازگشت به بهشت را براى او باز گذاشت ، ولى آن را با سختيها و دشواريهاى فراوانى آكند و در قرآن نيز آمده است : « آيا چنين پنداشتيد كه ( تنها با ادعاى ايمان ) وارد بهشت\r\n\r\n\r\n","description":"","footnote":"\r\n( 1 ) .  وَ لَقَدْ عَهِدْنا إِلى آدَمَ مِنْ قَبْلُ فَنَسِيَ وَ لَمْ نَجِدْ لَهُ عَزْماً  طه / 20 : 115 .\r\n","page_name":" 150 ","page_number":150},
  {"content":"\r\n\r\nخواهيد شد ، در حالى كه خداوند هنوز مجاهدان از شما و صابران را مشخص نساخته است ؟ ! » « 1 »\r\n( و أهبطه إلى داره البليّة و تناسل الذّريّة ) تناسل يا توليد مثل ، رفتارى غريزى و بسيار ساده و همچنين لذت‌بخش است ؛ ليكن نتيجه‌اى ناگوار به ويژه براى دوران معاصر در پى خواهد داشت . جا دارد در اين جا به نكته‌اى اشاره شود كه آميزه‌اى از مزاح و حقيقت است . انديشمندى نكته‌سنج درباره هبوط انسان بر زمين گفته است : آدم با قصد و تعمد از ميوه درخت ممنوع خورد ، چرا كه از زندگى مرفه و تهى از حوادث خسته شده بود . اكنون سختىها و دردهاى كار و تلاش را به جان مىخرد تا به آسايش و رفاه و زندگى آرام و بىحادثه دست يابد . . . مادامى كه انسان كارى براى انجام دادن ندارد ، چه نيازى به عضلات و توانايى و قابليت كار كردن است ؟ ! و آيا انسان به چيزى بيشتر از معده‌اى كه پر شود و هضم كند و زبانى كه وراجى كند ، نيازمند است ؟ !\r\n\r\nانسان و معصيت\r\nتمام اديان آسمانى بر اين باورند كه آدم به دستور خداوند در مورد اجتناب از درخت ممنوع پاىبند نماند . سرپيچى يا معصيت آدم ، باورهاى متفاوتى را درباره طبيعت انسان يا جنس بشرى پديد آورده است ؛ چه آن كه آدم نماينده و الگوى انسانها به شمار مىرود .\r\n\r\n\r\n","description":"","footnote":"\r\n( 1 ) .  أَمْ حَسِبْتُمْ أَنْ تَدْخُلُوا الْجَنَّةَ وَ لَمَّا يَعْلَمِ اللَّهُ الَّذِينَ جاهَدُوا مِنْكُمْ وَ يَعْلَمَ الصَّابِرِينَ  آل عمران / 3 : 142 .\r\n","page_name":" 151 ","page_number":151},
  {"content":"\r\n\r\nبرخى انسان را ذاتا نيك و برخى پليد و گرگ‌صفت معرفى كرده‌اند .\r\nماركسيستها بر اين باورند كه ماهيت انسانى را نمىتوان خير يا شر دانست ؛ چرا كه انسان زاده طبيعت است و مانند تمام موجودات زنده ، تغيير و تحول مىيابد و از اين قانون مستثنا نيست . بنابراين به هيچ وجه خارج از تصور نيست كه انسان آتى موجودى متفاوت با مفهوم كنونى انسانيت باشد و طبيعت ثابتى در انسان وجود ندارد كه بتوان آن را خير يا شر ناميد . « 1 »\r\nمسيحيت در نقطه مقابل قرار دارد و انسان را ذاتا گناه‌كار و خاطى مىپندارد . مطابق پنداشت مسيحى ، راهى براى رهايى انسان از گناه و معصيت ، مگر به يارى نيروى عظيمى خارج از طبيعت و اراده او ، نيست .\r\nآموزه فديه و قربانى شدن ، مولود اين باور است و بر اين اساس خداوند به صورت انسانى تجلى يافت تا شكنجه و به صليب كشيده شود و بشر را رهايى بخشيده ، گناهانشان را پاك سازد . . . ترسايان ، مسيح را « رهايىبخش » مىخوانند و گناه و فديه را جز ماهيت دين و عقيده مىدانند . « 2 » برخى از آنان چنين تعبيرى را به كار مىبرند : دين در نزد ما مسيحيان در گناه تجسم و بروز يافت . برخى ديگر چنين مىپندارند كه كليسا انديشه گناه‌كار بودن بشر و امكان رهايى از آن با فديه را خلق كرد تا آنان كه سعى در تغيير دينشان دارند ، قانع سازند كه رهايى و درمان نزد ايشان است و آن ، چيزى جز پذيرش مسيحيت نيست .\r\n\r\n\r\n","description":"","footnote":"\r\n( 1 ) . أضواء على السنة المحمديه ، محمد ابوريه : 186 و 187 ؛ تفسير الميزان : 1 / 135 ؛ جامع البيان :\r\n15 / 323 ؛ تفسير قرطبى : 1 / 295 .\r\n( 2 ) . تفسير الميزان : 3 / 319 .\r\n","page_name":" 152 ","page_number":152},
  {"content":"\r\n\r\nاستعمارگران و صهيونيستها ، توجيه سركشىها و تجاوزهاى خود بر انسانيت و ارزشهاى آن را در كنيسه يافتند كه گناه و معصيت را غريزه‌اى در گل و سرشت آدمى مىداند . . . و چون از ستم و عصيان آنها شكايت شود ، خواهند گفت كه اينها اعمال خداوند و از اراده ما خارج است . هركس حكم راند ، انحصارطلب شد و آن كه به تصرف و انحصار نپرداخت ، از اين كار ناتوان بوده است . از همين روى ، نيروهاى شر و بدى همواره به پشتيبانى از كنيسه و تمام متعلقاتش مىپردازند ؛ حتى آنان برخى از ارباب عمائم را كه تحول يافته ، ديگرگون شده‌اند ، به خدمت گرفتند و لختى پيش يكى از آنان سخنرانى كرد و در نشريه‌اى به چاپ رساند و با استناد به ظاهر برخى آيات مدعى شده بود كه پيامبران در اميال و خواسته‌هاى نفسانى خويش مانند تمام انسانها هستند .\r\nشنيده شده و چندان دور از واقعيت نيست كه هيأتهاى تبشيرى مسيحى ، انتشاراتى را فريب دادند تا كتاب « تنزيه الانبياء » از شريف مرتضى را تجديد چاپ كند و نسخه‌هاى فراوانى را از آن خريده ، در ميان مردم پخش كردند .\r\nهدف آنان ، اين بود كه توجه مردم را به گناه حضرت آدم عليه السّلام و برخى آيات حاكى از آن جلب كنند : « آدم پروردگارش را نافرمانى كرد ، و از پاداش او محروم شد . » « 1 » و نيز : « تا خداوند گناهان گذشته و آينده‌اى را كه به تو نسبت مىدادند ، ببخشد ( و حقانيت تو را ثابت نموده ) و نعمتش را بر تو تمام كند و به راه راست هدايتت فرمايد . » « 2 » و . . . توجيه شريف مرتضى از گناه پيامبران\r\n\r\n\r\n","description":"","footnote":"\r\n( 1 ) .  وَ عَصى آدَمُ رَبَّهُ فَغَوى  طه / 20 : 121 .\r\n( 2 ) .  لِيَغْفِرَ لَكَ اللَّهُ ما تَقَدَّمَ مِنْ ذَنْبِكَ وَ ما تَأَخَّرَ وَ يُتِمَّ نِعْمَتَهُ عَلَيْكَ وَ يَهْدِيَكَ صِراطاً مُسْتَقِيماً  فتح / 48 : 2 .\r\n","page_name":" 153 ","page_number":153},
  {"content":"\r\n\r\nو اين كه سرپيچى آنان از امر و نهى خداوند در حيطه اوامر و نواهى ارشادى بوده ، تنها براى گروهى خاص از مؤمنان قابل فهم است و عموم مردم از كلمه معصيت ، معناى واقعى آن را مىفهمند . « 1 »\r\nچنان كه گذشت ، ماركسيسم به طور كامل ، وجود ماهيت و ذات ثابتى را براى بشر انكار مىكند و مسيحيت در نقطه مقابل آن ، طبيعت بشرى را آميخته با گناه و معصيت معرفى مىنمايد . اما اسلام در نقطه‌اى ميان اين دو ايستاده است و اين مسأله را به عقيده و ايمان ارتباط نمىدهد ؛ بلكه فقط از باب تعريف انسان و ارشاد به واقعيت و طبيعت انسانى به اين موضوع پرداخته است . انسانها طبق باورهاى اسلامى ، بر فطرتى پاك آفريده مىشوند « 2 » و نحوه تربيت آنها است كه فطرت را تار يا آلوده مىكند . اما در قرآن آمده است : « همانا انسان ستمگر و ناسپاس است . » « 3 » كه اين آيه و آيات شبيه به آن را ناظر به برخى از افراد بشر تفسير مىكنند و گرنه نگاه قرآن و اسلام به طبيعت انسان و جنس بشرى همانى است كه نگارنده در « تفسير كاشف » نيز به آن اشاره كرده است : « اسلام به انسان در چهارچوب عقيده و\r\n\r\n\r\n","description":"","footnote":"\r\n( 1 ) . براى آگاهى بيشتر به كتابهاى عصمة الانبياء از سيد مرتضى و عصمة الانبياء از رازى و به بحث « المقدمة الثانيه » در كتاب حجة السنة از شيخ عبد الغنى عبد الخالق ، ص 85 - 239 مراجعه شود .\r\n( 2 ) . برگرفته از حديث پيامبر صلّى اللّه عليه و إله : « كلّ مولود يولد على الفطرة . . . » صحيح مسلم : 4 / 2047 ، ح 2657 ؛ صحيح ابن حبان : 7 / 336 ، ح 128 ؛ سنن ترمذى : 4 / 447 ، ح 2138 ؛ سنن ابى داوود : 4 / 230 ، ح 4716 ؛ المصنف ، عبد الرزاق : 2 / 533 ، ح 6611 ؛ المعجم الوسيط : 4 / 277 ، ح 4050 .\r\n( 3 ) .  إِنَّ الْإِنْسانَ لَظَلُومٌ كَفَّارٌ  ابراهيم / 14 : 34 .\r\n","page_name":" 154 ","page_number":154},
  {"content":"\r\n\r\nرفتارش و نه طبيعت و ذاتش مىنگرد و تنها بر همين اساس به نيكوكار يا بدكردار بودن و پاكى يا پلشتى انسانى قضاوت مىكند . » « 1 »\r\nشايد اكنون اين پرسش پيش آيد كه اگر فريب انسان زير سر ابليس بود ، چه كسى ابليس را فريفت ؟ ! در پاسخ بايد گفت كه حسادت ، عامل گمراهى شيطان بود كه امام على عليه السّلام به اين موضوع باعبارت « نفاسة عليه » اشاره مىكند . حسادت نيازى به متصدى و مشوق ندارد ؛ بلكه كودكان نيز حسادت مىورزند . از همين روى پيامبر صلّى اللّه عليه و إله فرمود : « اگر حسادت ورزيدى ، ستم نكن . » « 2 » و با اين سخن از آثار حسد و بروز آن در رفتار و گفتار و نه خود حسادت ، باز داشت ؛ چه آن كه نهى از حسادت ، تكليف انسان به بيش از توانايى او است .\r\n\r\nپيامبران ( 22 - 24 )\r\n« و اصطفى سبحانه من ولده أنبياء أخذ على الوحي ميثاقهم ، و على تبليغ الرّسالة أمانتهم لمّا بدّل أكثر خلقه عهد اللّه إليهم فجهلوا حقّه و اتّخذوا الأنداد معه ، و احتالتهم الشّياطين عن معرفته و اقتطعتهم عن عبادته ، ( 22 ) فبعث فيهم رسله و واتر إليهم أنبياءه ، ليستأدوهم ميثاق فطرته و يذكّروهم منسيّ نعمته ، و يحتجّوا عليهم بالتّبليغ ، و يثيروا لهم دفائن العقول ، و يروهم الآيات المقدّرة ، من\r\n\r\n\r\n","description":"","footnote":"\r\n( 1 ) . التفسير الكاشف : 4 / 213 .\r\n( 2 ) . تفسير قرطبى : 16 / 332 ؛ فتح البارى : 10 / 213 ؛ التمهيد ، ابن عبد البر : 6 / 125 ؛ شرح زرقانى :\r\n4 / 328 ؛ تحفة الاحوذى : 6 / 55 ؛ سبل السلام : 4 / 128 .\r\n","page_name":" 155 ","page_number":155},
  {"content":"\r\n\r\nسقف فوقهم مرفوع و مهاد تحتهم موضوع و معايش تحييهم و آجال تفنيهم ، و أوصاب تهرمهم و أحداث تتابع عليهم ، ( 23 ) و لم يخل سبحانه خلقه من نبيّ مرسل أو كتاب منزل أو حجّة لازمة أو محجّة قائمة ، رسل لا تقصّر بهم قلّة عددهم و لا كثرة المكذّبين لهم ، من سابق سمّي له من بعده أو غابر عرّفه من قبله ، على ذلك نسلت القرون و مضت الدّهور ، و سلفت الآباء و خلفت الأبناء . ( 24 ) »\r\n\r\nترجمه\r\n« و خداى سبحان از فرزندان او پيامبرانى برگزيد . خدا پيمان وحى را از پيامبران گرفت ، تا امانت رسالت را به مردم برسانند ، در آن زمان كه بيشتر مردم ، پيمان خدا را ناديده انگاشتند و حق پروردگار را نشناختند و برابر او به خدايان دروغين روى آوردند ، و شيطان مردم را از معرفت خدا باز داشت و از پرستش او جدا كرد . پس در آن زمان ، خداوند پيامبران خود را مبعوث فرمود و هرچند گاه ، متناسب با خواسته‌هاى انسان‌ها ، رسولان خود را پى در پى اعزام كرد تا از آنها بخواهند به آن چه خدا براى فطرت انسانها فرا فرستاده ، عمل كنند و نعمت‌هاى فراموش شده را به ياد آورند ، و با ابلاغ احكام الهى ، حجّت خدا را بر آنها تمام نمايند ، و توانمندىهاى پنهان شده عقل‌ها را آشكار سازند ، و نشانه‌هاى قدرت خدا را معرّفى كنند ، مانند :\r\nسقف بلند پايه آسمان‌ها بر فراز انسان‌ها ، گاهواره گسترده زمين در زير پاى آنها ، و وسائل و عوامل حيات و زندگى ، و راه‌هاى مرگ و مردن ، و مشكلات و رنج‌هاى پير كننده ، و حوادث پىدرپى ، كه همواره بر سر راه آدميان است .\r\n\r\n","description":"","footnote":"","page_name":" 156 ","page_number":156},
  {"content":"\r\n\r\nخداوند هرگز انسان‌ها را بدون پيامبر ، يا كتابى آسمانى ، يا برهانى قاطع ، يا راهى استوار ، رها نساخته است ، پيامبرانى كه با اندك بودن ياران ، و فراوانى انكاركنندگان ، هرگز در انجام وظيفه خود كوتاهى نكردند . بعضى از پيامبران ، بشارت ظهور پيامبر آينده را دادند و برخى ديگر را پيامبران گذشته معرّفى كردند . بر اين منوال قرن‌ها پديد آمد ، و روزگاران سپرى شد ، پدران رفتند و فرزندان جاى آنها را گرفتند . »\r\n\r\nواژه‌شناسى\r\nالميثاق : عهد و پيمان .\r\nالأنداد : جمع « ندّ » به معناى همانند و شريك . « 1 »\r\nاجتالت : از « اجتلاء » و در اين جا به معناى منصرف كردن و بازداشتن است .\r\nواتر : با تأنّى و درنگ دنبال كردن و ادامه دادن كه در اينجا به معناى فاصله انداختن ميان بعثت پيامبران است .\r\nليستأدوهم : تا وفادارى و اداى به پيمان را از آنان بازجويند .\r\nالسّقف المرفوع : آسمان .\r\nالمهاد الموضوع : زمين .\r\nالأوصاب : رنجها و سختيها .\r\nتهرمهم : آنها را پير و شكسته مىسازد .\r\nالغابر : باقيمانده .\r\n\r\n\r\n","description":"","footnote":"\r\n( 1 ) . لسان العرب : 3 / 420 .\r\n","page_name":" 157 ","page_number":157},
  {"content":"\r\n\r\nنسلت : زاييد و توليد كرد .\r\n\r\nساختار ادبى\r\nلمّا بدّل : از آن جايى كه « لمّا » بر سر فعل ماضى آمده ، به معناى « حين » يا « إذ » ( هنگامى كه ، زمانى كه ) است .\r\nليستأدوهم : مضارع منصوب به حرف « أن » مقدّر است .\r\nيذكّروهم : و افعال پس از آن ، عطف به « ليستأدوهم » هستند .\r\nمعايش : بر وزن مفاعل و ممنوع از صرف است .\r\nعلى ذلك : جار و مجرور متعلّق به « نسلت » است .\r\n\r\nشرح و تفسير\r\n( و اصطفى سبحانه من ولده أنبياء أخذ على الوحي ميثاقهم و على تبليغ الرّسالة أمانتهم ) گوهر بعثت پيامبران ، واسطه شدن ميان خالق و مخلوق و هدفش ، هدايت خلق به حق و يارى آنان در تأمين امنيت و رفاه براى همگان است .\r\nاين هدف همانا آرمان تمام نيكوكاران آزاده از زمان حضور انسان بر سطح زمين است و در پى تحقق همين آرمان ، نظريه‌هاى فراوانى پديد آمده و كتابهاى فراوانى نگاشته شده است كه از آن جمله كتاب « جمهورى » افلاطون « 1 » و « مدينه فاضله » فارابى « 2 » است .\r\n\r\n\r\n","description":"","footnote":"\r\n( 1 ) . افلاطون ، فيلسوفى يونانى و از مشهورترين فلاسفه دنيا است كه در آتن و در خانواده‌اى ريشه‌دار به دنيا آمد . در آغاز زندگى به نقاشى علاقه داشت ، سپس به سرودن شعر روى آورد و به شاگردى سقراط در آمد و همين ، نقش اساسى در پرورش فلسفى او داشت . نك : ترجمة افلاطون ، سيده نضله حكيم و استاذ محمد مظهر سعيد .\r\n( 2 ) . نك : آراء اهل المدينة الفاضلة ، ابو نصر فارابى ، چاپ لندن ، سال 1895 م .\r\n","page_name":" 158 ","page_number":158},
  {"content":"\r\n\r\nافلاطون در نظريه مثل ، واقعيت و خيال را به هم مىآميزد و « دى بور » در كتاب خود به نام « تاريخ فلسفه در اسلام » آراى فارابى در كتاب « مدينه فاضله » را همانند آراى نيچه ، مبتنى بر بقاى قويتر معرفى مىكند . « 1 » حال كه فلسفه افلاطون به عنوان معلم اول و آراى فارابى « 2 » به عنوان معلم ثانى ، اين چنين مخدوش هستند ، ديگر چه اعتبارى به ديگر نظريه‌هايى است كه ادعاى خير و صلاح آدمى را دارند ؟ ! . . . هيچ نظريه و نظامى در راستاى منفعت و مصلحت انسانى را نمىتوان يافت كه بدون مبانى و اصول مورد تأييد خداوند از طريق وحى ، بىاشكال و تمام باشد . از همين روى نسخ و پيوند و تركيب يا پالايش و زدايش نظامهاى قراردادى بسيار رواج دارد . هرچند دانشمندان درباره نظريه‌هاى حسى و طبيعى گاه به اتفاق نظر مىرسند ؛ ليكن تاكنون عليرغم مطالعات پىدرپى و برگزارى همايشهاى علمى ، هنوز نظريه سياسى يا اجتماعى مشخص و مورد اتفاق همگان ارايه نشده است . به هيچ وجه كسى جز آفريدگار انسان ، بر مصلحت او و راه رسيدن به سعادت جاويدان آگاه نيست و كدام انسان عاقلى نمىپذيرد كه سازنده يك دستگاه درباره آن نسبت به ديگران آگاه‌تر است .\r\n( لمّا بدّل أكثر خلقه عهد اللّه إليهم ) مراد از عهد و پيمان خداوند همان ميثاق فطرت است كه در جملات بعدى هم به آن اشاره مىشود : « ليستأدوهم ميثاق\r\n\r\n\r\n","description":"","footnote":"\r\n( 1 ) . تاريخ الفلسفة في الاسلام : 56 .\r\n( 2 ) . ابونصر محمد فارابى ، متوفاى سال 950 م از فيلسوفان برجسته اسلامى است كه در فاراب تركستان به دنيا آمد و در بغداد و حران درس آموخت و در حلب و سرزمينهاى سيف الدوله همدانى سكونت گزيد و سرانجام در دمشق از دنيا رفت . او به معلم ثانى مشهور است و از جمله تاليفاتش مىتوان به السياسة المدينة ، رسالة فصوص الحكم ، الموسيقى الكبير اشاره كرد .\r\n","page_name":" 159 ","page_number":159},
  {"content":"\r\n\r\nفطرته » و در سطرهاى بعدى به صورت كامل به آن پرداخته خواهد شد .\r\nعبارت « لما بدل اكثر خلقه » حاكى از اين حقيقت است كه برخى از بندگان خدا بر ميثاق فطرت ثابت قدم ماندند و از اين رهگذر حقوق خداوند را شناخته ، به آن عمل كردند . اين گروه را حنفاء مىخواندند و پيش از بعثت رسول اكرم صلّى اللّه عليه و إله برخى از آنان مانند ورقة بن نوفل ، عبد اللّه بن جحش ، عثمان بن حويرث ، زيد بن نوفل و . . . در شبه جزيره مىزيستند . « 1 » برخى از فيلسوفان بر اين باورند كه اگر همگان از خرد و انديشه‌اى هوشيار و تيزبين بهره مىبردند ، اكنون همگى منطقى و بىاشتباه بودند و هيچ فردى بر ديگرى در درستى انتخابها و رفتارها تمايز نداشت .\r\n( فجهلوا حقّه و اتخذوا الأنداد معه و اجتالتهم الشّياطين عن معرفته و اقتطعتهم عن عبادته ) دورى از خداوند و اعتقاد به شريك براى او ، نتيجه قطعى ناآگاهى از حق خداوند است و ناآگاه ، بازيچه دست شيطان قرار دارد . در برخى روايات آمده است كه پايين‌ترين مرحله شناخت خداوند ، اذعان و اعتقاد به يگانگى و بىهمتايى او است . ( فبعث فيهم رسله ) پس خداوند پيامبرانى را براى انسانها فرستاد كه بر اساس آيه قرآن ، « بشارت‌دهنده و بيم‌دهنده بودند ، تا بعد از اين پيامبران ، حجتى براى مردم بر خدا باقى نماند و بر همه اتمام حجت شود . » « 2 » ( و واتر إليهم أنبياءه ) و ميان پيامبران مدت زمان كوتاه يا بلندى فاصله انداخت . فعل « واتر » در مورد روزه گرفتن نيز به كار مىرود ( واتر ما\r\n\r\n\r\n","description":"","footnote":"\r\n( 1 ) . براى اطلاع از زندگى اين افراد مراجعه شود به : التفسير الكاشف : 5 / 96 ؛ تاريخ طبرى : 5 / 42 ؛ الطبقات الكبرى : 3 / ق 1 / 258 ؛ فتوح البلدان ، بلاذرى : 460 .\r\n( 2 ) .  رُسُلًا مُبَشِّرِينَ وَ مُنْذِرِينَ لِئَلَّا يَكُونَ لِلنَّاسِ عَلَى اللَّهِ حُجَّةٌ  نساء / 4 : 165 .\r\n","page_name":" 160 ","page_number":160},
  {"content":"\r\n\r\nعليه من الصوم ) و به اين معنا است كه يك روز را روزه گرفت و يك يا دو روز را افطار كرد .\r\n\r\nگوهر فطرت\r\n( ليستأدوهم ميثاق فطرته ) خداوند پيامبران را فرستاد تا از مردم بخواهند به مفاد ميثاق فطرت عمل كرده ، وفادار بمانند . در قرآن نيز آمده است : « پس روى خود را متوجه آيين خالص پروردگارت كن ! اين فطرتى است كه خداوند ، انسانها را بر آن آفريده ؛ دگرگونى در آفرينش الهى نيست ؛ اين است آيين استوار ؛ ولى بيشتر مردم نمىدانند . » « 1 »\r\nپرسشى در اين جا مطرح مىشود كه فطرت در قرآن و سخن امام على عليه السّلام به چه معنا است ؟ آيا منظور عقلا نيتى ابتدايى است كه پذيراى بسيارى از تناقضات و خرافات و اساطير نيز هست و دانش جامعه‌شناسى هم به آن اذعان دارد ؟ ! يا مراد از فطرت ، نيرويى پيچيده و ناشناخته است كه حقيقت را بر قلب و شعور انسان مىتاباند و با احساس و وجدان متفاوت است و اگر مخفى نمىگشت ، همگان در حقيقت با هم يك رأى بودند . شايد هم فطرت ، شعور و شناختى ذاتى باشد كه انسان در خود احساس مىكند و منشأ آن را نمىشناسد ؛ البته متفاوت با عذاب و دردى كه هنگام ارتكاب كارى زشت احساس مىكند و مىداند يا مطمئن است كه كسى از كار زشتش خبردار نمىشود و يا احتمال ندارد كه كسى مطلع شود ؛ و مىدانيم كه عذاب\r\n\r\n\r\n","description":"","footnote":"\r\n( 1 ) .  فَأَقِمْ وَجْهَكَ لِلدِّينِ حَنِيفاً فِطْرَتَ اللَّهِ الَّتِي فَطَرَ النَّاسَ عَلَيْها لا تَبْدِيلَ لِخَلْقِ اللَّهِ ذلِكَ الدِّينُ الْقَيِّمُ وَ لكِنَّ أَكْثَرَ النَّاسِ لا يَعْلَمُونَ  روم / 30 : 30 .\r\n","page_name":" 161 ","page_number":161},
  {"content":"\r\n\r\nوجدان بيشتر انعكاسى از سنت‌ها و ارزشهاى جامعه يا ناشى از ايمان به خدا و روز واپسين است . همچنين شايد بتوان فطرت را استعداد و آمادگى انسان در پذيرش خير و رو برتافتن از شر هنگام آگاهى يافتن از آنها دانست !\r\nدر پاسخ بايد گفت كه هيچ كدام از اين معانى را نمىتوان از قرآن و سخن امام على عليه السّلام و حديث « كل مولود يولد على الفطرة » « 1 » برداشت كرد . سابق بر اين ، استعداد و آمادگى پذيرش نيكى و وانهادن شر و بدى را معنا و گوهر فطرت مىدانستم و در تفسير كاشف نيز همين را پذيرفته بودم . « 2 » اما اكنون با شرح نهج‌البلاغه ، به بازنگرى در موضوع فطرت پرداختم ؛ چرا كه گمراهان و پليدان از نيكوكاران و هدايت‌يافتگان فراوان‌ترند .\r\nباور كنونى نگارنده بر اين است كه مقصود از فطرت در قرآن و سخن امام على عليه السّلام و همچنين حديث پيش‌گفته ، نفس آدمى است كه به صورت صفحه‌اى سفيد و خالى آفريده شده است و به طور كلى به چيزى فرا نمىخواند و تنها از امورى تبعيت مىكند كه در آن نگاشته مىشود ؛ چه اين امور ، هدايت‌بار و از جانب خداوند باشند و چه گمراه‌كننده و از جانب شيطان باشند . بديهى است كه وحى خداوند تنها چيزى است كه بايد بر لوح فطرت نقش بندد و به آن ايمان آورده شده ، عمل شود .\r\nدر تأييد تفسير فوق از فطرت ، مىتوان به اين حقيقت اشاره كرد كه انسان در هنگام آفرينش تنها از حواس پنج‌گانه برخوردار است و معده‌اى كه به خوراكى و نوشيدنى احساس نياز مىكند . اندك اندك با استفاده از همين\r\n\r\n\r\n","description":"","footnote":"\r\n( 1 ) . آدرس آن در صفحات پيشين گذشت .\r\n( 2 ) . التفسير الكاشف : 6 / 141 .\r\n","page_name":" 162 ","page_number":162},
  {"content":"\r\n\r\nحواس ، دانش‌هاى متفاوتى را از محيط اطراف خود كسب مىكند . اين حقيقت در سخنان امامان اهل بيت عليهم السّلام نيز بازتاب يافته است . نويسنده مجمع البيان به نقل از امام باقر عليه السّلام آورده است : « پيش از نوح ، گروهى واحد از مردمان بر فطرت الهى مىزيستند كه نه هدايت شده و نه گمراه بودند ؛ پس خداوند پيامبران را فرو فرستاد . » « 1 »\r\nسياق آيه فطرت نه تنها مؤيد معنايى است كه از فطرت بيان كرديم ، بلكه فقط آن را برمىتابد . در آيات پيش از آن آمده است : « و از نشانه‌هايش اين كه همسرانى از جنس خودتان براى شما آفريد تا در كنار آنان آرامش يابيد ، و در ميانتان مودت و رحمت قرار داد ؛ در اين نشانه‌هايى است براى گروهى كه تفكر مىكنند ! و از آيات او آفرينش آسمانها و زمين ، و تفاوت زبانها و رنگهاى شماست ؛ در اين نشانه‌هايى است براى عالمان ! و از نشانه‌هاى او خواب شما در شب و روز است و تلاش و كوششتان براى بهره‌گيرى از فضل پروردگار ( و تامين معاش ) ؛ در اين امور نشانه‌هايى است براى آنان كه گوش شنوا دارند ! و از آيات او اين است كه برق و رعد را به شما نشان مىدهد كه هم مايه ترس و هم اميد است ( ترس از صاعقه ، و اميد به نزول باران ) ، و از آسمان آبى فرو مىفرستد كه زمين را بعد از مردنش به وسيله آن زنده مىكند ؛ در اين نشانه‌هايى است براى جمعيتى كه مىانديشند ! و از آيات او اين است كه آسمان و زمين به فرمان او برپاست ؛ سپس هنگامى كه شما را ( در قيامت ) از زمين فرا خواند ، ناگهان همه خارج مىشويد ( و در صحنه محشر حضور مىيابيد ) ! و از آن اوست تمام كسانى كه در آسمانها و زمين‌اند و همگى در\r\n\r\n\r\n","description":"","footnote":"\r\n( 1 ) . مجمع البيان : 2 / 306 - 307 ؛ التبيان : 2 / 195\r\n","page_name":" 163 ","page_number":163},
  {"content":"\r\n\r\nبرابر او خاضع و مطيع‌اند ! او كسى است كه آفرينش را آغاز مىكند ، سپس آن را باز مىگرداند ، و اين كار براى او آسان‌تر است ؛ و براى اوست توصيف برتر در آسمانها و زمين ؛ و اوست توانمند و حكيم ! » « 1 » خداوند پس از اين توصيف طولانى از آفرينش و رستاخيز و پس از يادآورى فطرت ، چنين مىگويد : « اين است آيين پابرجا ؛ ولى بيشتر مردم نمىدانند . » « 2 » بنابراين دين حنيف و استوارى كه فطرت بايد بر آن بنا شود ، همان ايمان به خدايى است كه مخلوقات را آفريد و سپس بعد از مرگشان برخواهد انگيخت و نه شرك به خداوند است و نه يهوديت و مسيحيت و ديگر گمراهىهايى كه ناشى از فساد جامعه يا گمراهى پدران و مادران است . با اين حال بسيارى از مردم ، غافل از دين حنيف و استوارند و به دينهاى نادرستى كه همان دين پدران و اجدادشان است ، روى مىآورند .\r\nاين معنا از حديث « كل مولود . . . » نيز برمىآيد و مراد از سخن امام على عليه السّلام است : « ليستأدوهم ميثاق فطرته » طبق اين عبارت ، پيامبران از مردم خواستند كه ايمان بياورند و به آن چه خداوند با زبان پيامبران بر فطرتها فرا فرستاد ، عمل كنند و بر خلاف تصور برخى ، رسالت پيامبران آن نبود كه\r\n\r\n\r\n","description":"","footnote":"\r\n( 1 ) .        وَ مِنْ آياتِهِ أَنْ خَلَقَ لَكُمْ مِنْ أَنْفُسِكُمْ أَزْواجاً لِتَسْكُنُوا إِلَيْها وَ جَعَلَ بَيْنَكُمْ مَوَدَّةً وَ رَحْمَةً إِنَّ فِي ذلِكَ لَآياتٍ لِقَوْمٍ يَتَفَكَّرُونَ * وَ مِنْ آياتِهِ خَلْقُ السَّماواتِ وَ الْأَرْضِ وَ اخْتِلافُ أَلْسِنَتِكُمْ وَ أَلْوانِكُمْ إِنَّ فِي ذلِكَ لَآياتٍ لِلْعالِمِينَ * وَ مِنْ آياتِهِ مَنامُكُمْ بِاللَّيْلِ وَ النَّهارِ وَ ابْتِغاؤُكُمْ مِنْ فَضْلِهِ إِنَّ فِي ذلِكَ لَآياتٍ لِقَوْمٍ يَسْمَعُونَ * وَ مِنْ آياتِهِ يُرِيكُمُ الْبَرْقَ خَوْفاً وَ طَمَعاً وَ يُنَزِّلُ مِنَ السَّماءِ ماءً فَيُحْيِي بِهِ الْأَرْضَ بَعْدَ مَوْتِها إِنَّ فِي ذلِكَ لَآياتٍ لِقَوْمٍ يَعْقِلُونَ * وَ مِنْ آياتِهِ أَنْ تَقُومَ السَّماءُ وَ الْأَرْضُ بِأَمْرِهِ ثُمَّ إِذا دَعاكُمْ دَعْوَةً مِنَ الْأَرْضِ إِذا أَنْتُمْ تَخْرُجُونَ * وَ لَهُ مَنْ فِي السَّماواتِ وَ الْأَرْضِ كُلٌّ لَهُ قانِتُونَ * وَ هُوَ الَّذِي يَبْدَؤُا الْخَلْقَ ثُمَّ يُعِيدُهُ وَ هُوَ أَهْوَنُ عَلَيْهِ وَ لَهُ الْمَثَلُ الْأَعْلى فِي السَّماواتِ وَ الْأَرْضِ وَ هُوَ الْعَزِيزُ الْحَكِيمُ        روم / 30 : 21 - 27 .\r\n( 2 ) .  ذلِكَ الدِّينُ الْقَيِّمُ وَ لكِنَّ أَكْثَرَ النَّاسِ لا يَعْلَمُونَ  يوسف / 12 : 40 .\r\n","page_name":" 164 ","page_number":164},
  {"content":"\r\n\r\nتوجه مردم را به نداى فطرتشان جلب كنند ؛ چه آن كه فطرت لوحى سفيد و بدون هيچ‌گونه جهت‌دهى است .\r\n( و يذكروهم منسيّ نعمته و يحتجّوا عليهم بالتبليغ و يثيروا لهم دفائن العقول و يروهم آيات المقدرة من سقف فوقهم مرفوع و مهاد تحتهم موضوع ) به اين ترتيب ، وظيفه پيامبران مشخص مىشود كه همانا يادآورى نعمت‌هاى خداوند براى بندگان و فراخوانى آنان به تفكر و تأمل در خلق خدا و آثار او است كه نشان از قدرت و عظمت خداوند دارد . ( و معايش تحييهم و آجال تنفيهم و أوصاب تهرمهم و أحداث تتابع عليهم ) همچنين از وظيفه پيامبران است كه مردم را به روشهاى درست زندگى رهنمون شده ، از حرام باز دارند ؛ چه آن كه دنيا با تمام دردها و اندوه‌هايش ، آنان را تا زوال و نابودى خواهد برد .\r\nبر اساس آن چه گذشت ، وظيفه پيامبران روشن مىشود كه همانا بيم دادن ( انذار ) و بشارت دادن ( تبشير ) است و هيچ سود و زيانى را براى كسى در اختيار ندارند و هر آن چه از توصيفات و صورتهاى عجيب و غريب بر آن اضافه گردد ، خارج از دين و بىبهره از آن است .\r\n( و لم يخل اللّه سبحانه خلقه من نبيّ مرسل أو كتاب منزل أو حجّة لازمة أو محجّة قائمة ) حجت خداوند بر بندگان پس از بيان خواست و اراده خويش به آنان و صدور معصيت و نافرمانى از سوى آنان تمام مىشود . البته لازم نيست كه خداوند خواست و اراده خويش را از زبان پيامبر صلّى اللّه عليه و إله و به صورت مستقيم به بندگانش برساند و انتقال سخن خداوند از طريق كتابى آسمانى مانند قرآن و سنت ثابت و معتبر رسولش ، نيز معتبر و كافى است كه عبارت « المحجة القائمة » به همان اشاره دارد . اما مراد از عبارت « الحجة اللازمة » عقل يا امام معصوم عليه السّلام است كه در سخن امام على عليه السّلام نيز به آن اشاره شده است : « زمين\r\n\r\n","description":"","footnote":"","page_name":" 165 ","page_number":165},
  {"content":"\r\n\r\nهيچ‌گاه از حجّت الهى خالى نيست ، كه براى خدا با برهان روشن قيام كند ، يا آشكار و شناخته شده ، يا بيمناك و پنهان . » « 1 »\r\n( رسل لا تقصّر بهم قلّة عددهم ) هرچند تعداد پيامبران اندك بوده باشد ، ليكن همگى به تبليغ و ارشاد به نيكوترين شيوه پرداختند و اهميت در كيفيت است ، نه كميت . رواياتى در بيان تعداد پيامبراى وارد شده است كه صحت و سقم آنها براى ما شناخته شده نيست و از آن جايى كه قرآن به تعداد پيامبران اشاره‌اى نكرده است ، « 2 » اهميتى در شناخت تعداد آنان وجود ندارد . ( و لا كثرة المكذّبين لهم ) پيامبران با بسيارى از طاغيان مرفه درگير مىشدند و چه بسيار از اين گروه در هر دورانى وجود دارد ؛ ليكن پيامبران در راه تبليغ دين خدا و انجام تكليف خود ، آزاده‌وار ايستادگى كردند و امام على عليه السّلام مىگويد : « نه فراوانى مردم ، مرا توانمند مىكند ، و نه پراكندگى آنان مرا هراسناك مىسازد . » « 3 »\r\n( من سابق سمّي له من بعده ) خداوند به پيامبران پيشين كه دوره‌شان سر مىآمد ، نام پيامبران پسين را مىگفت . ( أو غابر عرّفه من قبله ) « غابر » به معناى بازمانده است و در قرآن آمده است كه  فَأَنْجَيْناهُ وَ أَهْلَهُ إِلَّا امْرَأَتَهُ كانَتْ مِنَ \r\n\r\n\r\n","description":"","footnote":"\r\n( 1 ) . « لا تخلو الأرض من قائم للّه بحجّة إمّا ظاهرا مشهورا و إمّا خائفا مغمورا » نهج‌البلاغه : قصار 146 .\r\n( 2 ) .  وَ رُسُلًا قَدْ قَصَصْناهُمْ عَلَيْكَ مِنْ قَبْلُ وَ رُسُلًا لَمْ نَقْصُصْهُمْ عَلَيْكَ وَ كَلَّمَ اللَّهُ مُوسى تَكْلِيماً  « پيامبرانى كه سرگذشت آنها را پيش از اين ، براى تو باز گفته‌ايم ؛ و پيامبرانى كه سرگذشت آنها را بيان نكرده‌ايم ؛ و خداوند با موسى سخن گفت . ( و اين امتياز ، از آن او بود ) » نساء / 4 : 164 .\r\n( 3 ) . « لا يزيدني كثرة النّاس حولي عزّة و لا تفرّقهم عنّي وحشة » نهج‌البلاغه : نامه 36 .\r\n","page_name":" 166 ","page_number":166},
  {"content":"\r\n\r\n الْغابِرِينَ  « 1 » و به كسانى اشاره دارد كه در شهرشان باقى ماندند و هلاك شدند و عبارت امام عليه السّلام به معناى بازمانده‌اى است كه توسط پيامبر پيش از خود معرفى شده ؛ همان‌گونه كه عيسى عليه السّلام به بعثت محمد صلّى اللّه عليه و إله بشارت داده بود : « و ( به ياد آوريد ) هنگامى را كه عيسى بن مريم گفت : اى بنى اسرائيل ! من فرستاده خدا به سوى شما هستم در حالى كه تصديق‌كننده كتابى كه قبل از من فرستاده شده ( تورات ) مىباشم ، و بشارت‌دهنده به رسولى كه بعد از من مىآيد و نام او احمد است ! » « 2 »\r\n( على ذلك نسلت القرون و مضت الدهور و سلفت الآباء و خلفت الأبناء ) اين بخش كه بيانگر سنت و هميشگى بودن امرى دارد ، ناظر به سخنان پيشين امام عليه السّلام است كه مىگفت : « و لم يخل اللّه سبحانه خلقه من نبىّ مرسل أو كتاب منزل أو حجّة لازمة أو محجّة قائمة . . . » و شبيه به سخن خداوند در قرآن است : « اين سنت ( ما در مورد ) پيامبرانى است كه پيش از تو فرستاديم ؛ و هرگز براى سنت ما تغيير و دگرگونى نخواهى يافت . » « 3 »\r\n\r\nمحمد صلّى اللّه عليه و إله ، پيامبر اسلام ( 25 - 27 )\r\n« إلى أن بعث اللّه سبحانه محمّدا رسول اللّه صلّى اللّه عليه و إله لإنجاز عدته و تمام نبوّته مأخوذا على النّبيّين ميثاقه مشهورة سماته ، كريما\r\n\r\n\r\n","description":"","footnote":"\r\n( 1 ) . « ( چون كار به اين جا رسيد ) ما او و خاندانش را رهايى بخشيديم ؛ جز همسرش ، كه از بازماندگان ( در شهر ) بود » اعراف / 7 : 83 .\r\n( 2 ) .  وَ إِذْ قالَ عِيسَى ابْنُ مَرْيَمَ يا بَنِي إِسْرائِيلَ إِنِّي رَسُولُ اللَّهِ إِلَيْكُمْ مُصَدِّقاً لِما بَيْنَ يَدَيَّ مِنَ التَّوْراةِ وَ مُبَشِّراً بِرَسُولٍ يَأْتِي مِنْ بَعْدِي اسْمُهُ أَحْمَدُ  صف / 61 : 6 .\r\n( 3 ) .  سُنَّةَ مَنْ قَدْ أَرْسَلْنا قَبْلَكَ مِنْ رُسُلِنا وَ لا تَجِدُ لِسُنَّتِنا تَحْوِيلًا  إسراء / 17 : 77 .\r\n","page_name":" 167 ","page_number":167},
  {"content":"\r\n\r\nميلاده ( 25 ) و أهل الأرض يومئذ ملل متفرّقة و أهواء منتشرة و طرائق متشتّتة ، بين مشبّه للّه بخلقه أو ملحد في اسمه ، أو مشير إلى غيره ، فهداهم به من الضّلالة و أنقذهم بمكانه من الجهالة . ( 26 ) ثمّ اختار سبحانه لمحمّد صلّى اللّه عليه و إله لقاءه و رضي له ما عنده ، و أكرمه عن دار الدّنيا و رغب به عن مقارنة البلوى فقبضه إليه كريما صلّى اللّه عليه و إله ، و خلّف فيكم ما خلّفت الأنبياء في اممها ، إذ لم يتركوهم هملا به غير طريق واضح و لا علم قائم . ( 27 ) »\r\n\r\nترجمه\r\nتا اين كه خداى سبحان ، براى وفاى به وعده خود و تحقق پيشگويى خويش ، حضرت محمد صلّى اللّه عليه و إله را مبعوث كرد ، پيامبرى كه از همه پيامبران پيمان پذيرش نبوت او را گرفته بود ؛ نشانه‌هاى او شهرت داشت ، و تولدش بر همه مبارك بود . در آن روزگار ، مردم روى زمين داراى مذاهب پراكنده ، خواسته‌هاى گوناگون ، و روش‌هاى متفاوت بودند : عده‌اى خدا را به پديده‌ها تشبيه كرده و گروهى نام‌هاى ارزشمند خدا را انكار و به بت‌ها نسبت مىدادند ، و برخى به غير خدا اشاره مىكردند . پس خداى سبحان ، مردم را به وسيله محمد صلّى اللّه عليه و إله از گمراهى نجات داد و هدايت كرد ، و از جهالت رهايى بخشيد . سپس ديدار خود را براى پيامبر صلّى اللّه عليه و إله برگزيد ، و آن چه نزد خود داشت براى او پسنديد ، و او را با كوچ دادن از دنيا گرامى داشت ، و از گرفتارىها و مشكلات رهايى بخشيد و كريمانه قبض روح كرد . رسول گرامى اسلام صلّى اللّه عليه و إله مانند ديگر پيامبران ، ميراثى در ميان شما بر جاى گذاشت ؛ زيرا آنها هرگز\r\n\r\n","description":"","footnote":"","page_name":" 168 ","page_number":168},
  {"content":"\r\n\r\nانسان‌ها را سرگردان رها نكردند و بدون معرّفى راهى روشن و نشانه‌هاى استوار ، از ميان مردم نرفتند .\r\n\r\nواژه‌شناسى\r\nعدة : وعده .\r\nميثاق : عهد و پيمان .\r\nسمات : علامتها و صفات .\r\nالملل : اديان .\r\nطوارق و طارقات : جمع « طارقة » و به عشيره و طايفه گفته مىشود . « 1 »\r\nملحد فى اسمه : او را از معناى حقيقىاش دور داشت .\r\nهمل : بيهوده و رهاشده .\r\n\r\nساختار ادبى\r\nإلى أن بعث : مصدر تأويل رفته از عبارت « أن بعث » مجرور به حرف « إلى » است و جار و مجرور متعلق به « نسلت » يا « مضت » هستند .\r\nلإنجاز : جار و مجرور ، متعلق به « بعث » است .\r\nمأخوذا ، مشهورة ، كريما : حال از محمد صلّى اللّه عليه و إله هستند .\r\nميثاقه : نائب فاعل براى « مأخوذا » است .\r\nملل : به صورت « ذو ملل » بوده كه مضاف حذف شده است . « أهواء » و « طرائق » نيز چنين هستند .\r\n\r\n\r\n","description":"","footnote":"\r\n( 1 ) . دو واژه طوارق و طارقات در اين بند از نهج‌البلاغه به كار نرفته و ظاهرا مولف به اشتباه آنها را در واژه‌شناسى اين بند آورده است . ( مترجم )\r\n","page_name":" 169 ","page_number":169},
  {"content":"\r\n\r\nبين : ظرف و متعلق به « متشتتة » است .\r\nكريما : حال از ضمير متصل مفعولى در عبارت « قبضه » است .\r\nهملا : مفعول مطلق و در اصلا چنين بوده است : « تركا هملا »\r\n\r\nشرح و تفسير\r\n( إلى أن ترك اللّه سبحانه محمدا صلّى اللّه عليه و إله رسول اللّه لإنجاز عدته و إتمام نبوّته ) ضمير متصل در « عدته » و « نبوته » به خداوند سبحان باز مىگردد و معناى عبارت اين است كه خداوند از زبان پيامبران پيشين ، خبر از بعثت حضرت محمد صلّى اللّه عليه و إله داده بود و خداوند او را مبعوث نمود تا وعده خود را منجز كرده و به آن چه خبر داده بود ، عمل كرده باشد . شيخ محمد عبده مىگويد : « خداوند از بعثت محمد صلّى اللّه عليه و إله خبر داده بود و آن را نبوت و پيش‌گويى ناميده است ، زيرا اين خبر غيبى پيش از بعثت پيامبر صلّى اللّه عليه و إله اعلان شده بود و از آن جايى كه خداوند گوينده اين خبر است ، نبوت به او اضافه شده است . » « 1 »\r\n( مأخوذا على النّبيّين ميثاقه ) ضمير در « ميثاقه » به اللّه برمىگردد ؛ چه او بود كه از پيامبران عهد گرفت تا به محمد صلّى اللّه عليه و إله ايمان بياورند و مردم را امر كنند كه به بعثت او مژده دهند و در صورتى كه او را درك كردند ، از او پيروى كنند .\r\nبدون ترديد ، يادكرد محمد صلّى اللّه عليه و إله در ميان پيامبران پيشين فراوان بوده و عبارت « اقرار داريم » در اين آيه قرآن ، شاهد گويايى بر آن است : « و ( به خاطر بياوريد ) هنگامى را كه خداوند ، از پيامبران ( و پيروان آنها ) ، پيمان مؤكد گرفت ، كه هرگاه كتاب و دانش به شما دادم ، سپس پيامبرى به سوى شما آمد\r\n\r\n\r\n","description":"","footnote":"\r\n( 1 ) . شرح نهج‌البلاغه ، محمد عبده : 1 / 24 .\r\n","page_name":" 170 ","page_number":170},
  {"content":"\r\n\r\nكه آن چه را با شماست تصديق مىكند ، به او ايمان بياوريد و او را يارى كنيد ! سپس ( خداوند ) به آنها گفت : آيا به اين موضوع ، اقرار داريد ؟ و بر آن ، پيمان مؤكد بستيد ؟ گفتند : ( آرى ) اقرار داريم ! ( خداوند به آنها ) گفت : پس گواه باشيد ! و من نيز با شما از گواهانم . » « 1 »\r\n( مشهورة سماته ) نشانه‌ها و صفات او در تمام دنيا و براى هميشه و نه تنها در كتابهاى آسمانى - آن‌گونه كه شارحان تصور كرده‌اند - مشهور و شناخته شده است . ( كريما ميلاده ) تولدى كريمانه و ميمون براى همگان داشت ، چرا كه خير و نيكى را براى تمام انسانيت به ارمغان مىآورد و خبر از تحولى مهم و انتقال جامعه انسانى از ظلمت به نور مىداد . بنابراين آن‌گونه كه شارحان پنداشته‌اند كرامت مذكور در عبارت امام على عليه السّلام تنها به كرامت خانوادگى اشاره ندارد .\r\n( و أهل الارض يومئذ ملل متفرقة ، و أهواء منتشرة ، و طرائق متشتّتة ، بين مشبّه للّه بخلقه ، أو ملحد فى اسمه ، أو مشير إلى غيره . فهداهم به من الضلالة و أنقذهم بمكانه من الجهالة ) مردم در هنگام بعثت حضرت محمد صلّى اللّه عليه و إله اديان گوناگون و مذاهب متعدد و سنت‌ها و آداب متفاوتى داشتند . پس حضرت محمد صلّى اللّه عليه و إله با رسالتى الهى و جهان‌شمول كه اختصاصى به قوميت و گروه خاصى نداشت ، در ميان آنان مبعوث شد . با نگاهى ژرف مىتوان جامعيت و جهان‌شمولى دين اسلام را در تمام آموزه‌ها و مبانى آن يافت . قرآن كريم و سنت شريف\r\n\r\n\r\n","description":"","footnote":"\r\n( 1 ) .  وَ إِذْ أَخَذَ اللَّهُ مِيثاقَ النَّبِيِّينَ لَما آتَيْتُكُمْ مِنْ كِتابٍ وَ حِكْمَةٍ ثُمَّ جاءَكُمْ رَسُولٌ مُصَدِّقٌ لِما مَعَكُمْ لَتُؤْمِنُنَّ بِهِ وَ لَتَنْصُرُنَّهُ قالَ أَ أَقْرَرْتُمْ وَ أَخَذْتُمْ عَلى ذلِكُمْ إِصْرِي قالُوا أَقْرَرْنا قالَ فَاشْهَدُوا وَ أَنَا مَعَكُمْ مِنَ الشَّاهِدِينَ  آل عمران / 3 : 81 .\r\n","page_name":" 171 ","page_number":171},
  {"content":"\r\n\r\nنبوى قواعدى كلى و احكامى جزيى را شامل مىشوند كه انسانها را به تمام مصالح ناشناخته‌شان رهنمون مىشود و همواره و در هر زمانى ، راه حل‌هايى بنيادى براى پيچيدگىهاى زندگى انسانى ارايه مىدهند . در قرآن كريم آمده است : « و ما اين كتاب را بر تو نازل كرديم كه بيانگر همه چيز است . » « 1 » بر اين اساس خداوند سبحان تمام آن چه مصالح فردى و اجتماعى انسانها را تأمين كند ، در قرآن به وديعه نهاده است .\r\nبرنارد شاو درباره دين اسلام مىگويد : « دين محمد صلّى اللّه عليه و إله تنها دينى است كه به نظرم مىرسد شايستگى و توانايى در بر گرفتن تمام مراحل و حالات زندگى را دارا است ، به گونه‌اى كه مىتواند همگان را جذب كند . . . محمد صلّى اللّه عليه و إله بايد ناجى انسانيت ناميده شود و بر اين باورم كه اگر فردى مانند او رهبرى جهان جديد را بر عهده گيرد ، در حل مشكلات حاضر موفق خواهد بود و صلح و سعادت را براى همگان به ارمغان خواهد آورد . محمد كامل‌ترين انسان در گذشته و حاضر است و نمىتوان تصور كرد كه در آينده نيز شخصى مانند او ظهور كند . » « 2 »\r\n( ثمّ اختار سبحانه لمحمد لقاءه و رضي له ما عنده ) همگان چه بزرگ و چه كوچك ، و چه پيامبر و چه جنايتكار راه گريزى از مرگ ندارند و مرگ ، جوينده شتابانى است كه ايستاده را جا نمىگذارد و گريزنده را از دست نمىدهد و نيكبخت آن كسى است كه در كارهاى نيك پيشى گيرد .\r\n\r\n\r\n","description":"","footnote":"\r\n( 1 ) .  وَ نَزَّلْنا عَلَيْكَ الْكِتابَ تِبْياناً لِكُلِّ شَيْءٍ  نحل / 16 : 89 .\r\n( 2 ) . روزنامه الجمهورية ، چاپ مصر ، شماره 17 ، مه 1970 م .\r\n","page_name":" 172 ","page_number":172},
  {"content":"\r\n\r\n( و خلّف فيكم ما خلّفت الأنبياء فى اممها ) در حقيقت آن چه محمد صلّى اللّه عليه و إله به ارمغان آورد ، از تمام پيامبران پيشين بر جاى نمانده بود . در تأييد اين سخن كافى است كه به قرآن و شريعت نبوى اشاره كرد كه معجزه‌اى بىسابقه در تشريع و قانون‌گذارى به حساب مىآيد و بر همين اساس ، رسالت حضرت محمد صلّى اللّه عليه و إله ، پايان حلقه پيامبرى و شريعتهاى آسمانى بود . حضرت محمد صلّى اللّه عليه و إله نيز خاتم پيامبران است و خداوند هيچ كدام از پيامبران را مانند او نستوده است . ( إذ لم يتركوهم هملا ، به غير طريق واضح و لا علم قائم ) اگر پيامبرى در حق امت خود كوتاهى كند و سنت و ميراثى روشنگر را براى آنان بر جاى نگذارد ، به امت خود خيانت كرده و به پيمان و ميثاق خود با خداوند پايبند نمانده است .\r\nبسيار شگفت‌انگيز است كه مسلمانى درباره پيامبر خود بيانديشد كه او بدون وصيت و سفارش درگذشت ! و يا چرا محمد صلّى اللّه عليه و إله براى پس از مرگ خويش ، وصيت نكرد ؟ ! آيا وصيت را از محرمات مىپنداشت ، حال آن كه خود مىگفت : « هر كه بدون وصيت بميرد ، يهودى يا مسيحى مرده است . » « 1 » و يا اهميتى به امور مسلمانان نمىداد ، حال آن كه از او روايت شده است :\r\n« هر آن كه به امور مسلمانان اهميت ندهد ، از آنان نيست . » « 2 » خداوند در توصيف پيامبر خود صلّى اللّه عليه و إله گفته است : « به يقين ، رسولى از خود شما به سويتان آمد كه رنجهاى شما بر او سخت است ؛ و اصرار بر هدايت شما دارد ؛ و\r\n\r\n\r\n","description":"","footnote":"\r\n( 1 ) . مسند احمد : 4 / 96 ؛ المعجم الكبير : 19 / 388 ، ح 910 ؛ مسند طيالسى : 259 ؛ تفسير عياشى :\r\n2 / 303 ، ح 119 ؛ الاختصاص : 268 ؛ سنن بيهقى : 8 / 156 ، ح 16612 ؛ صحيح مسلم : 3 / 1478 ، ح 58 ؛ المعجم الكبير : 19 / 334 ، ح 769 .\r\n( 2 ) . شرح اصول كافى : 9 / 29 ؛ وسايل الشيعه : 16 / 336 ؛ تاريخ دمشق : 21 / 270 .\r\n","page_name":" 173 ","page_number":173},
  {"content":"\r\n\r\nنسبت به مؤمنان ، رؤوف و مهربان است . » « 1 » با اين توضيح ، آيا مىتوان پذيرفت كه پيامبر صلّى اللّه عليه و إله به خاطر اهميت دادن به مصلحت مسلمانان يا در راه رضاى خداوند وصيت نكرد ؟ ! « 2 »\r\n\r\nقرآن كريم ( 28 - 29 )\r\n« كتاب ربّكم فيكم مبيّنا حلاله و حرامه و فرائضه و فضائله و ناسخه و منسوخه و رخصه و عزائمه ، و خاصّه و عامّه و عبره و أمثاله و مرسله و محدوده و محكمه و متشابهه مفسّرا جمله و مبيّنا غوامضه ، ( 28 ) بين مأخوذ ميثاق علمه و موسّع على العباد في جهله ، و بين مثبت في الكتاب فرضه و معلوم في السّنّة نسخه ، و واجب في السّنّة أخذه و مرخّص في الكتاب تركه ، و بين واجب بوقته و زائل في مستقبله ، و مباين بين محارمه من كبير أوعد عليه نيرانه أو صغير أرصد له غفرانه ، و بين مقبول في أدناه و موسّع في أقصاه . ( 29 ) »\r\n\r\nترجمه\r\n« كتاب پروردگار ميان شماست ، كه بيان كننده حلال و حرام ، واجب و مستحب ، ناسخ و منسوخ ، احكام غير حتمى و حتمى ، خاصّ و عام ، پندها و\r\n\r\n\r\n","description":"","footnote":"\r\n( 1 ) .  لَقَدْ جاءَكُمْ رَسُولٌ مِنْ أَنْفُسِكُمْ عَزِيزٌ عَلَيْهِ ما عَنِتُّمْ حَرِيصٌ عَلَيْكُمْ بِالْمُؤْمِنِينَ رَؤُفٌ رَحِيمٌ  توبه / 9 : 128 .\r\n( 2 ) . جايى بسى شگفتى است چگونه ابوبكر اين حق را داشت كه در زمان احتضار وصيت كند ولى پيامبر صلّى اللّه عليه و إله و صاحب شريعت ، نمىبايست در زمان مرگ وصيت مىكرد ؟ ! اگر ابوبكر بر سرنوشت امت بيمناك بود ، چگونه مىتوان تصور كرد كه پيامبر صلّى اللّه عليه و إله دلواپس پس از خود نمىشد ؟ !\r\n","page_name":" 174 ","page_number":174},
  {"content":"\r\n\r\nمثل‌ها ، مطلق و مقيّد ، محكم و متشابه مىباشد ، عبارات مجمل خود را تفسير ، و نكات پيچيده خود را روشن مىكند ، از واجباتى كه پيمان شناسايى آن را گرفت و مستحباتى كه آگاهى از آنها لازم نيست . قسمتى از احكام دينى در قرآن واجب شمرده شد كه ناسخ آن در سنّت پيامبر صلّى اللّه عليه و إله آمده ، و بعضى از آن ، در سنّت پيامبر صلّى اللّه عليه و إله واجب شده كه در كتاب خدا ترك آن مجاز بوده است ، بعضى از واجبات ، وقت محدودى داشته كه در آينده از بين رفته است .\r\nمحرمات الهى از هم جدا مىباشند ، برخى از آنها ، گناهان بزرگ است كه وعده آتش دارد و بعضى كوچك كه وعده بخشش داده است ، و برخى از اعمال كه اندكش مقبول و در انجام بيشتر آن آزادند . »\r\n\r\nواژه‌شناسى\r\nالفرائض : جمع « فريضه » و آن چيزى است كه انجامش واجب و تركش جايز نيست .\r\nالنسخ : بر طرف كردن و از بين بردن .\r\nالرّخصة : آسانى و فراخى .\r\nالعزيمة : در اين جا به معناى فريضه آمده است .\r\nالمرسل : مطلق و بىقيد .\r\nالمحدود : مقيد .\r\nالمحكم : واضح و روشن .\r\nالمتشابه : پيچيده و نامشخص .\r\nالسّنّة : در لغت به معناى راه و طريق و در اصطلاح شرعى معناى گفتار و كردار و تأييد معصوم عليه السّلام است .\r\n\r\n","description":"","footnote":"","page_name":" 175 ","page_number":175},
  {"content":"\r\n\r\n\r\nساختار ادبى\r\nكتاب : مفعول براى فعلى محذوف كه عبارت « و خلف فيكم ما خلفت الأنبياء » بر آن دلالت دارد . گويا پرسشگرى مىپرسد كه ميراث رسول خدا صلّى اللّه عليه و إله چيست و پاسخ مىشنود : « كتاب ربكم »\r\nمبيّنا : حال براى كتاب است .\r\nبين : ظرف است و متعلق به واژه‌اى محذوف كه آن واژه ، حال براى كتاب است : « دائرا بين كذا و كذا »\r\nمباين : خبر براى مبتداى محذوف كه در اصل بوده است : « هو مباين »\r\n\r\nشرح و تفسير\r\nاحكام اسلام بر دو گونه اعتقادى و عملى است . گونه اول به حيطه قلب و باطن انسان مربوط مىشود و گونه دوم در عرصه رفتار كه ناشى از اراده و اختيار انسان است ، ظاهر مىگردد و هدف آن به طور اجمال ، اصلاح فرد و جامعه است و منشأ آن نيز وحى و عقل و . . . است . قرآن ، وحى آسمانى است و سنت پيامبر صلّى اللّه عليه و إله هم بنا به سخن قرآن ، همانند آن است : « آن چه را رسول خدا براى شما آورده ، بگيريد ( و اجرا كنيد ) و آن چه نهى كرده ، خوددارى كنيد ؛ و از ( مخالفت ) خدا بپرهيزيد كه خداوند كيفرش سخت است . » « 1 » امام على عليه السّلام بسيارى از آن چه را كه در قرآن آمده ، فهرست كرده است . بخشى از آن احكام عملى است كه در اين بند به آنها پرداخته است :\r\n\r\n\r\n","description":"","footnote":"\r\n( 1 ) .  وَ ما آتاكُمُ الرَّسُولُ فَخُذُوهُ وَ ما نَهاكُمْ عَنْهُ فَانْتَهُوا وَ اتَّقُوا اللَّهَ إِنَّ اللَّهَ شَدِيدُ الْعِقابِ  حشر / 59 : 7 .\r\n","page_name":" 176 ","page_number":176},
  {"content":"\r\n\r\n1 - ( مبيّنا حلاله و حرامه ) حرام مانند ستم‌پيشگى و زناكارى و حلال مانند زينت و خوشىهاى پاكيزه ( طيبات ) و هر آن چه خير و صلاح در آن است .\r\nهر آن چه كه شر و فساد را در پى دارد ، نيز حرام است .\r\n2 - ( فرائضه و فضائله ) منظور از فرائض ، واجبات مانند نماز و روزه است و منظور از فضائل ، مستحبات مانند نيكى و احسان است .\r\n3 - ( ناسخه و منسوخه ) نسخ در احكام شرعى به اين معنا است كه حكمى شرعى به صورت دايم و مستمر وضع شود و پس از مدتى عمل به آن ، حكمى مخالف با آن صادر گردد كه به حكم اول منسوخ و به حكم دوم ناسخ مىگويند . نسخ ، نه واقعى كه صورى است ؛ چه آن كه حكم اول همچنان در ظاهر معتبر و تنها محدود به مدتى معين بوده است و حكمت الهى چنين اقتضا مىكرده كه حكم مذكور به صورت نامحدود و هميشگى بيان شود ؛ مانند زمانى كه طبق تشخيص پزشك ، بيمار بايد به مدت يك هفته از خوردن گوشت پرهيز كند ؛ ليكن بنا به مصلحتى ، بيمار نبايد از مدت پرهيز خبردار شود . بنابراين پزشك دستور به پرهيز از گوشت به طور مطلق داده و پس از يك هفته استفاده از گوشت را آزاد مىكند . با اين توضيح روشن مىشود كه نسخ ، ملغى كردن اراده تداوم حكم و نه خود آن است و ناشى از بداء و نادانى نسبت به واقع نيست .\r\n4 - ( و رخصه و عزائمه ) واژه « الرخصة » در لغت به معناى آسانى و سبك كردن ، است و در اصطلاح شرعى به معناى آزاد گذاشتن مكلف در انجام كارى است كه پيش از اين ممنوع بوده است . به عبارتى ديگر ، برداشتن ممنوعيت كارى خاص به دليل ضرورت پيش آمده ، مانند جواز خوردن مردار براى شخصى كه گرسنگى بر او چيره شده است : « آن كس كه مجبور شود ،\r\n\r\n","description":"","footnote":"","page_name":" 177 ","page_number":177},
  {"content":"\r\n\r\nدر صورتى كه ستمگر و متجاوز نباشد ، گناهى بر او نيست ( و مىتواند براى حفظ جان خود ، در موقع ضرورت ، از مردار بخورد ؛ ) خداوند بخشنده مهربان است . » « 1 » بايسته ياد سپارى است كه مباح را نبايد با « الرخصة » اشتباه گرفت . اما واژه « العزيمة » به معناى اراده مؤكد است و در اصطلاح شرع به لازم و واجب ساختن كارى از سوى خداوند اطلاق مىشود .\r\n5 - ( خاصّه و عامّه ) عام ، تمام افراد يك دسته و جنس را شامل مىشود ؛ مانند اين آيه قرآن : « هركس در گرو اعمال خويش است . » « 2 » و خاص تنها برخى از افراد را شامل مىشود ؛ چونان كه در اين آيه آمده است : « و ( آمده‌ام ) تا پاره‌اى از چيزهايى را كه ( بر اثر ظلم و گناه ) بر شما حرام شده ، ( مانند گوشت بعضى از چهارپايان و ماهىها ) حلال كنم . » « 3 »\r\n6 - ( و عبره و أمثاله ) منظور از « عبر » آياتى از قرآن است كه از سرگذشت گناهكاران و گمراهان خبر داده ، خشم و عذاب خدا را يادآورد مىشود . اما مراد از « أمثال » مثالهايى است كه براى آشنايى بيشتر ذهن مخاطب زده مىشوند . به عنوان نمونه : « مثل نور خداوند ، همانند چراغدانى است كه در آن ، چراغى ( پرفروغ ) باشد . » « 4 » همچنين نمونه‌اى ديگر كه به هدف ترغيب و تشويق است : « كسانى كه اموال خود را در راه خداوند انفاق مىكنند ، همانند بذرى هستند كه هفت خوشه بروياند . » « 5 » و يا اين آيه كه هدفش پند و موعظه\r\n\r\n\r\n","description":"","footnote":"\r\n( 1 ) .  فَمَنِ اضْطُرَّ غَيْرَ باغٍ وَ لا عادٍ فَلا إِثْمَ عَلَيْهِ إِنَّ اللَّهَ غَفُورٌ رَحِيمٌ  بقره / 2 : 173 .\r\n( 2 ) .  كُلُّ امْرِئٍ بِما كَسَبَ رَهِينٌ  طور / 52 : 21 .\r\n( 3 ) .  وَ لِأُحِلَّ لَكُمْ بَعْضَ الَّذِي حُرِّمَ عَلَيْكُمْ  آل عمران / 3 : 50 .\r\n( 4 ) .  مَثَلُ نُورِهِ كَمِشْكاةٍ فِيها مِصْباحٌ  نور / 24 : 35 .\r\n( 5 ) .  مَثَلُ الَّذِينَ يُنْفِقُونَ أَمْوالَهُمْ فِي سَبِيلِ اللَّهِ كَمَثَلِ حَبَّةٍ أَنْبَتَتْ سَبْعَ سَنابِلَ  بقره / 2 : 261 .\r\n","page_name":" 178 ","page_number":178},
  {"content":"\r\n\r\nاست : « آيا نديدى كسانى را كه نعمت خدا را به كفران تبديل كردند ، و قوم خود را به سراى نيستى و نابودى كشاندند ؟ ! ( سراى نيستى و نابودى ، همان ) جهنم است كه آنها در آتش آن وارد مىشوند ؛ و بد قرارگاهى است . » « 1 » و نمونه‌هاى ديگرى كه فراوان هستند .\r\n7 - ( و مرسله و محدوده ) مرسل به معناى بدون قيد است ؛ مانند اين آيه قرآن كه حكمى را بدون قيد آورده است : « و يا آزاد كردن يك برده » « 2 » و محدود يعنى با قيد و بند ؛ مانند قيد مؤمن در آيه‌اى ديگر : « بايد يك برده مؤمن را آزاد كنند . » « 3 » بايسته يادسپارى است كه ناسخ و منسوخ ، عام و خاص ، مطلق و مقيد ، مجمل و مبين و موضوعهايى مانند آن ، در دانش اصول فقه مورد مطالعه قرار مىگيرند و هر كدام بخشى مستقل از اين دانش را به خود اختصاص داده‌اند .\r\n8 - ( و محكمه و متشابهه مفسّرا مجمله و مبّينا غوامضه ) در قرآن آياتى هستند كه دلالت روشنى دارند و محكم ناميده مىشوند ؛ مانند : « و به درگاه خداوند توبه كنيد . » « 4 » و آياتى كه نيازمند توضيح و تبيين صاحبان دانش است ؛ مانند :\r\n« سپس بر عرش استيلا يافت . » « 5 » اين آيات ، متشابه ناميده مىشوند كه\r\n\r\n\r\n","description":"","footnote":"\r\n( 1 ) .   أَ لَمْ تَرَ إِلَى الَّذِينَ بَدَّلُوا نِعْمَتَ اللَّهِ كُفْراً وَ أَحَلُّوا قَوْمَهُمْ دارَ الْبَوارِ * جَهَنَّمَ يَصْلَوْنَها وَ بِئْسَ الْقَرارُ   ابراهيم / 14 : 28 - 29 .\r\n( 2 ) .  أَوْ تَحْرِيرُ رَقَبَةٍ  مائدة / 5 : 89 .\r\n( 3 ) .  فَتَحْرِيرُ رَقَبَةٍ مُؤْمِنَةٍ  نساء / 4 : 92 .\r\n( 4 ) .  وَ تُوبُوا إِلَى اللَّهِ  نور / 24 : 31 .\r\n( 5 ) .  ثُمَّ اسْتَوى عَلَى الْعَرْشِ  اعراف / 7 : 54 .\r\n","page_name":" 179 ","page_number":179},
  {"content":"\r\n\r\nپيامبر صلّى اللّه عليه و إله و اهل بيت او عليهم السّلام ، مرجع در تفسير و تبيين آنها هستند و همانا آنان ، بهتر مىدانند كه چه در قرآن آمده است .\r\n9 - ( بين مأخوذ ميثاق علمه و موسّع على العباد في جهله ) پيش از اين گفته شد كه برخى از احكام و آموزه‌هاى اسلام ، اعتقادى و برخى ديگر عملى هستند و ناآگاهى و بىمهرى به اصول اوليه اعتقادى ، مانند ايمان به خدا و پيامبرش و روز رستاخيز پذيرفته نمىشود ؛ هرچند آگاهى و اعتقاد به موارد جزيى مانند عينيت صفات و ذات خداوند و مواردى ديگر از اين قبيل ، لازم و ضرورى نيست . توضيحات بيشتر را در اين زمينه ، مىتوان در كتاب ديگرى از نگارنده به نام « فلسفة التوحيد و الولاية » و در فصل « ما يجب و ما لا يجب » يافت . اما در مورد احكام عملى اسلام ، بر مكلف لازم است كه حكم تمام اعمال و رفتارهاى خود را بداند ؛ چه آنهايى كه جزو عبادات به شمار مىروند و چه غير آنها ، مانند احكام خوردنيها و نوشيدنيها .\r\n10 - ( و بين مثبت في الكتاب فرضه و معلوم في السّنّة نسخه ) همگان اتفاق نظر دارند كه احكام قرآن با خبر متواتر ، قابل نسخ است و اختلاف نظر در امكان نسخ قرآن با خبر واحد به وجود مىآيد . بيشتر دانشمندان ، توانايى خبر واحد در نسخ آيات قرآن را نپذيرفته‌اند و حتى در اين مسأله ، اجماع فقها نقل شده است . اما به نظر نگارنده ، ظواهر قرآن قابل نسخ با خبر واحد هستند ؛ چه آن كه سنت و حديث ، بيان و تفسير كلام خدا هستند و هيچ تفاوتى ميان آيه قرآن و خبر واحد در ارزش علمى آنها نيست و ايمان به هر\r\n\r\n","description":"","footnote":"","page_name":" 180 ","page_number":180},
  {"content":"\r\n\r\nدو در مورد احكام فرعى لازم و واجب است ؛ به ويژه هنگامى كه حجيت خبر واحد به وسيله سنت متواتر ثابت شده باشد . « 1 »\r\n11 - ( واجب في السّنّة أخذه و مرخّص في الكتاب تركه ) همان‌گونه كه قرآن با حديث و سنت قابل نسخ است ، سنت نيز توسط قرآن نسخ مىشود . مراد از سنت ، گفتار و كردار و تأييد معصوم عليه السّلام است . به طور يقينى ثابت شده است كه پيامبر صلّى اللّه عليه و إله ابتدا به سوى مسجد الاقصى نماز مىگذارد تا اين كه قرآن قبله را تغيير داد : « پس روى خود را به سوى مسجد الحرام كن ! » « 2 »\r\n12 - ( و بين واجب بوقته و زائل في مستقبله ) واجبات در اصطلاح فقهى به « موسّع » و « مضيّق » تقسيم مىشوند . مضيق ، واجبى است كه در حيطه زمانى خاصى بايد ادا شود و در صورت گذشتن زمان ، قضاى آن مگر به دليلى خاص ، لازم نيست ؛ مانند روزه ماه رمضان كه تنها بايد در همان ماه گرفته شود . موسع ، واجبى است كه اداى آن محدود به زمان خاصى نيست . مانند نماز آيات - البته به جز در مورد خسوف و كسوف - كه با ظهور پديده طبيعى واجب شده و حتى پس از اتمام آن ، تا آخر عمر به صورت ادا خوانده مىشود . گاه در مورد واجبى خاص ، هر دو اصطلاح موسع و مضيق به كار مىرود ؛ مانند نماز ظهر كه به نسبت وقت معينى كه از زوال تا غروب\r\n\r\n\r\n","description":"","footnote":"\r\n( 1 ) . عدة الاصول : 2 / 46 ؛ بدائع الصنايع ، ابوبكر كاشانى : 1 / 7 ؛ اوائل المقالات ، شيخ مفيد : 123 ؛ عون المعبود : 12 / 60 ؛ احكام القرآن ، جصاص : 1 / 70 ؛ نواسخ القرآن ، ابن جوزى : 25 ؛ الفصول في الاصول ، جصاص : 2 / 241 .\r\n( 2 ) .  فَوَلِّ وَجْهَكَ شَطْرَ الْمَسْجِدِ الْحَرامِ  بقره / 2 : 144 .\r\n","page_name":" 181 ","page_number":181},
  {"content":"\r\n\r\nخورشيد براى آن در نظر گرفته شده ، موسع بوده ، و به نسبت زمان خارج از اين محدوده ، مضيق است . « 1 »\r\n13 - ( و مباين بين محارمه من كبير أوعد عليه نيرانه أو صغير أرصد له غفرانه ) امام على عليه السّلام در اين سخن از تقسيم گناهان به دو گونه گناهان كبيره و صغيره مىگويد . در قرآن نيز آمده است : « همانها كه از گناهان و اعمال زشت دورى مىكنند ، جز گناهان صغيره ( كه گاه آلوده آنها مىشوند . ) » « 2 » طبق اين فراز از خطبه ، گناهان كبيره ، آنهايى هستند كه خداوند از آنها بيم داده و مرتكبان آنها را به آتش تهديد كرده است و هر آن چه غير اين است ، گناه صغيره بوده كه خداوند نسبت به آنها ، وعده بخشش و مغفرت داده است . در تأييد اين سخن روايات فراوانى نقل شده است « 3 » و نويسنده « جواهر الكلام » مىگويد :\r\n« شكى نيست كه گناهان كوچك از انسان جداناشدنى است . . . و انجام طاعات و پرهيز از گناهان بزرگ كفاره گناهان كوچك انسان است » « 4 » بنابراين نيازى به توبه از گناهان كوچك نيست . با اين حال شايسته نيست كه در ترك اصرار بر گناهان كوچك كوتاهى شود ؛ چه آن كه در حديثى آمده است : « گناه صغيره در صورت اصرار بر تكرار ، صغيره نيست و گناه كبيره در صورت\r\n\r\n\r\n","description":"","footnote":"\r\n( 1 ) . براى آگاهى بيشتر از اين بحث به كتابهاى فقهى و اصولى مراجعه كنيد ؛ از جمله : السرائر :\r\n1 / 273 ؛ جواهر الكلام : 17 / 335 ؛ المستصفى ، غزالى : 55 ؛ قوانين الاصول : 118 ؛ المحصول ، رازى : 1 / 116 ؛ منتهى المطلب : 49 و 107 ؛ الاحكام ، آمدى : 1 / 108 .\r\n( 2 ) .  الَّذِينَ يَجْتَنِبُونَ كَبائِرَ الْإِثْمِ وَ الْفَواحِشَ إِلَّا اللَّمَمَ  نجم / 53 : 32 .\r\n( 3 ) . نك : مستند الشيعه : 18 / 122 ؛ المسالك ، حلبى : 2 / 402 ؛ العدة : 1 / 359 ؛ تفسير الميزان : 4 / 329 ؛ منهاج الفقاهه : 2 / 10 ؛ مصباح الفقاهه : 1 / 320 .\r\n( 4 ) . جواهر الكلام : 41 / 29 .\r\n","page_name":" 182 ","page_number":182},
  {"content":"\r\n\r\nتوبه ، كبيره نيست » « 1 » از اين حديث چنين برمىآيد كه گناهان كوچك در صورت عدم اصرار بر تكرار ، نيازى به توبه و استغفار ندارند .\r\n14 - ( و بين مقبول في أدناه موسّع في أقصاه ) در بيان يكى از مصاديق اين بند ، مىتوان به اين آيه قرآن اشاره كرد : « كفاره اين‌گونه قسمها ، اطعام ده نفر مستمند ، از غذاهاى معمولى است كه به خانواده خود مىدهيد ؛ يا لباس پوشاندن بر آن ده نفر ؛ و يا آزاد كردن يك برده . » « 2 » اطعام ، كمترين نوع كفاره و بيشترين نوع آن ، آزادسازى يك برده است . بديهى است كه خداوند با پذيرش كمترين ، راحتى بندگان را خواسته است .\r\n\r\nحج ( 30 - 31 )\r\n« و فرض عليكم حجّ بيته الحرام الّذي جعله قبلة للأنام ، يردونه ورود الأنعام و يألهون إليه ولوه الحمام ، جعله سبحانه علامة لتواضعهم لعظمته و إذعانهم لعزّته ، ( 30 ) و اختار من خلقه سمّاعا أجابوا إليه دعوته ، و صدّقوا كلمته و وقفوا مواقف أنبيائه و تشبّهوا بملائكته المطيفين بعرشه ، يحرزون الأرباح في متجر عبادته و يتبادرون عند موعد مغفرته ، جعله سبحانه و تعالى للإسلام علما و للعائذين حرما ، فرض حجّه و أوجب حقّه و كتب عليكم وفادته ، فقال\r\n\r\n\r\n","description":"","footnote":"\r\n( 1 ) . مسالك الافهام : 14 / 168 ؛ كافى : 2 / 288 ، ح 1 ؛ وسائل الشيعه : 11 / 268 ، ح 3 ؛ الجامع الصغير ، سيوطى : 2 / 365 .\r\n( 2 ) .  فَكَفَّارَتُهُ إِطْعامُ عَشَرَةِ مَساكِينَ مِنْ أَوْسَطِ ما تُطْعِمُونَ أَهْلِيكُمْ أَوْ كِسْوَتُهُمْ أَوْ تَحْرِيرُ رَقَبَةٍ  مائدة / 5 : 89 .\r\n","page_name":" 183 ","page_number":183},
  {"content":"\r\n\r\nسبحانه  وَ لِلَّهِ عَلَى النَّاسِ حِجُّ الْبَيْتِ مَنِ اسْتَطاعَ إِلَيْهِ سَبِيلًا وَ مَنْ كَفَرَ فَإِنَّ اللَّهَ غَنِيٌّ عَنِ الْعالَمِينَ .  ( 31 ) »\r\n\r\nترجمه\r\n« خدا ، حج خانه محترم خود را بر شما واجب كرد ؛ همان خانه‌اى كه آن را قبله‌گاه انسان‌ها قرار داده ، كه چونان تشنگان به سوى آن روى مىآورند ، و همانند كبوتران به آن پناه مىبرند . خداى سبحان ، كعبه را مظهر تواضع بندگان برابر عظمت خويش و نشانه اعتراف آنان به بزرگى و قدرت خود قرار داد ، و در ميان انسان‌ها ، شنوندگانى را برگزيد كه دعوت او را براى حج ، اجابت كنند ، و سخن او را تصديق نمايند و پاى بر جايگاه پيامبران الهى نهند . همانند فرشتگانى كه برگرد عرش الهى طواف مىكنند ، و سودهاى فراوان در اين عبادتگاه و محل تجارت زائران به دست آورند و به سوى وعده‌گاه آمرزش الهى بشتابند . خداى سبحان ، كعبه را براى اسلام ، نشانه گويا و براى پناهندگان ، خانه امن و امان قرار داد ؛ اداى حق آن را واجب كرد و حج بيت اللّه را واجب شمرد و بر همه شما انسانها مقرّر داشت كه به زيارت آن برويد ، و فرمود : آن كس كه توان رفتن به خانه خدا را دارد ، حج بر او واجب است و آن كس كه انكار كند ، خداوند از همه جهانيان بىنياز است . »\r\n\r\nواژه‌شناسى\r\nالحجّ : در لغت به معناى قصد و اراده بوده و در اصطلاح شرع در مورد مناسك خاصى به كار مىرود . در كتاب اقرب الموارد آمده است : « حج به\r\n\r\n","description":"","footnote":"","page_name":" 184 ","page_number":184},
  {"content":"\r\n\r\nكسر حرف اول ، ضبط ديگرى در لغت حج است و گفته شده كه حج به فتح حرف اول ، اسم و به كسر آن ، مصدر است . » « 1 »\r\nالبيت الحرام : صفت حرام را براى خانه خدا به كار برده است ؛ چه آن كه حفظ قداست آن ، لازم و هتك حرمت آن ، حرام است و هر كه به آن پناه برد ، امان يافته است ؛ حتى شكار پرندگان در آن ، چه براى محرم و چه براى غير محرم ، حرام است .\r\nورود الأنعام : ورود مانند چهارپايان كه به سوى آب حمله مىكنند .\r\nيألهون : از ريشه « و له » كه در لغت به معناى حزن و شيفتگى است و در اين جا به معناى اشتياق و آرزومندى است .\r\nيتبادرون : با سرعت و شتابزده رفتن .\r\nالعائذين : جمع واژه « عائذ » به معناى پناه‌جوينده و امان‌خواه .\r\nالوفادة : زيارت .\r\n\r\nساختار ادبى\r\nالذي جعله : جمله وصفى براى « بيته » است .\r\nمن استطاع : بدل جزء از « ناس » است .\r\nمن كفر : مبتدا .\r\nفإن اللّه غنيّ عن العلمين : خبر براى « من كفر » است .\r\n\r\n\r\n","description":"","footnote":"\r\n( 1 ) . نك : لسان العرب : 2 / 277 ؛ مختار الصحاح : 1 / 52 ؛ تاج العروس : 2 / 17 ؛ شرح شافيه ، ابن حاجب : 4 / 217 .\r\n","page_name":" 185 ","page_number":185},
  {"content":"\r\n\r\n\r\nگوهر حج\r\nمعناى اين فراز از خطبه امام عليه السّلام روشن ، و بىنياز از شرح و تفسير است . بنابراين به موضوع ديگرى مىپردازيم كه آن ، راز عميق نهفته در حج است و خود ، حقيقت خويش را تفسير كرده ، پرده از گوهر خويش برمىدارد . امام على عليه السّلام به راز عميق حج با اين عبارت اشاره كرده است : ( و يألهون إليه ولوه الحمام ) و اكنون ، آن چه نگارنده از اين راز مىفهمد :\r\nنه تنها مسلمانان كه غير مسلمانان نيز از حج سخن گفته‌اند و در مورد آن قلم فرسايى كرده و بسيار تكرار كرده‌اند كه حج ، گردهمايى جهانى و بزرگى است كه توسط مسلمانان در مكانى يكسان برگزار مىشود و در با همديگر آشنا شده و مشورت مىكنند .\r\nگردهمايى حج يا ديگر گردهمايىهايى كه در اين جا يا آن جا منعقد مىشوند ، چه نتيجه‌اى دارند ؟ ! و آيا هر مسلمانى كه به مكه مىرود ، آشنايى و مشورت با ديگران را در سر خود مىپروراند ؟ ! و اگر بنا به تصادف با يك يا دو نفرى آشنا شد ، آيا اين آشنايى ، چيزى فراتر از ديدارى ساده است ؛ همان‌گونه در رستوران يا وسايل نقليه عمومى اتفاق مىافتد ؟ !\r\nراز نهفته در حج بزرگتر و پيچيده‌تر از اين سخن است و در پاسخ به اين پرسشها مىتوان به آن دست يافت : چرا انسان مسلمان با چنين بىتابى و اشتياقى به حج مىرود و هزينه‌هاى سنگين و سختىها و خطرهاى سفر و حضور در منى و عرفات و انجام سعى و طواف را به جان مىخرد ؟ و چرا پيش از مسافرت ، مدارك خود را از اداره‌اى به اداره ديگر برده و از كاروانى به كاروان ديگر مىرود تا مقدمات سفر خويش را فراهم آورد ؟ و آيا محمد صلّى اللّه عليه و إله نوعى سحر و جادو در سنگ‌هاى كعبه نهاد كه بر جادوگران پنهان مانده است\r\n\r\n","description":"","footnote":"","page_name":" 186 ","page_number":186},
  {"content":"\r\n\r\nو جاذبه خاصى در مرقد خود قرار داد كه نيوتن و حتى دانشمندان پس از او ، آن را كشف نكردند ؟\r\nسنگهاى كعبه و قبر پيامبر صلّى اللّه عليه و إله رازى را در خود دارند كه بسيار قدرتمند از سحر و جادو ، و نيروى جاذبه‌اى است كه نيوتن كشف كرده بود و آن عشق به خدا و پيامبرش صلّى اللّه عليه و إله است كه هيچ انسان و شيطانى بر آن دسترسى ندارد و امام عليه السّلام با عبارت « يألهون اليه ولوه الحمام » به آن اشاره كرده است . « حمام » يا كبوتر ، همان‌گونه كه مشهور است ، نشانه محبت و صلح و سرگشته‌تر و واله‌تر از ديگر پرندگان است . . . همچنين عشقى كه از آن سخن مىرود ، همانى است كه ابراهيم عليه السّلام ، پدر پيامبران ، هنگام ناله و زارى بر جوار كعبه ، در مورد آن مىگويد :  فَاجْعَلْ أَفْئِدَةً مِنَ النَّاسِ تَهْوِي إِلَيْهِمْ  « 1 » حضرت ابراهيم عليه السّلام از عبارت « افئدة من الناس » به جاى « جماعة من الناس » استفاده كرد ؛ چه آن كه فؤاد ، سويداى قلب است و از فعل « تهوى » و نه « تأتى » استفاده كرد كه معناى اشتياق و شيفتگى را در خود نهفته است و عاشق و شيفته از اسرار نمىپرسد و به آشنايى و مشورت اهميت نمىدهد . . . و تنها به اطاعتى بىچون و چرا از محبوب خود دل خوش دارد . معروف است كه گفته‌اند : دل‌شيفته مطيع آن كسى است كه سرگشته او است . « 2 »\r\n\r\n\r\n","description":"","footnote":"\r\n( 1 ) . « تو دلهايى از مردم را متوجه آنها ساز » ابراهيم / 14 : 37 .\r\n( 2 ) . اين سخن مصراع دوم از بيت شعرى است كه امام صادق عليه السّلام به آن مثل زد : « لو كان حبك صادقا لأطعته * * * إن المحب للمحب مطيع » برخى سراينده آن را عبد اللّه بن مبارك دانسته و ديگران ، از افراد ديگرى نام برده‌اند . نك : ارشاد الاذهان : 1 / 19 ؛ اسمي المناقب في تهذيب اسني المطالب :\r\n173 ؛ الرسالة السعدية : 26 ؛ امالي صدوق : 578 ؛ مناقب آل ابى طالب عليهم السّلام : 3 / 359 ؛ تاريخ دمشق : 32 / 469 .\r\n","page_name":" 187 ","page_number":187},
  {"content":"\r\n\r\nمسلمان حقيقى هنگامى كه به حج مىرود ، چنين احساس مىكند كه دعوتنامه‌اى با امضاى خداوند و پيامبرش صلّى اللّه عليه و إله از آسمان براى او نازل شده تا در زمانى معين ، در جشن باشكوه مكه حاضر شود ؛ بنابراين مىشتابد و مىخواند : « لبيك اللهم لبيك ، لبيك لا شريك لك لبيك ، ان الحمد و النعمة لك و الملك ، لا شريك لك » و هنگامى كه با كعبه رو به رو مىشود ، قلبش از شدت فرح و سرور مىتپد و اشك از چشمانش سرازير مىشود كه موفق به برآوردن خواست پروردگار خود شده است و در مكانهايى مىايستد كه پيامبران خدا در آن ايستاده‌اند و مطابق سخن امام عليه السّلام همانند فرشتگانى شده است كه برگرد عرش الهى طواف مىكنند .\r\nبازخورد اين حالت خوشى و شادمانى در نفس انسان ، احساس مسؤوليتى است كه در برابر پروردگار و صاحب اين خانه به انسان درست مىدهد . همانا حكمت از تشريع حج ، احساس مسؤوليت در برابر نيرويى قهار و جهانى و شايسته اطاعت و فرمانبرى است و تنها دليلى است كه انسان را به صفت تدين و ايمان ، ملقب مىسازد و تفاوتى ميان جاهل و عالم در اين مجال نيست .\r\nهرچند كه بسيارى از حاجيان ، به هيچ وجه اين مسؤوليت را درك نكرده ؛ پس از اتمام حج همانى خواهند شد كه پيش از حج بوده‌اند ؛ ليكن امام عليه السّلام درباره كسانى سخن مىگويد كه درك مىكنند و در پاسخ به دعوت خداوند و براى تواضع و فروتنى در برابر عظمت او و اقرار به عزت و كرامتش ، به حج مىروند . آن كه چيزى از اين هنگامه نمىفهمد ، از حجاج خانه خدا نيست ؛ هرچند كه هر سال به حج رود ، و همان‌گونه كه امام عليه السّلام گفته است ، چه بسيار روزه‌دارانى كه جز تشنگى و گشتنگى ، بهره ديگرى از\r\n\r\n","description":"","footnote":"","page_name":" 188 ","page_number":188},
  {"content":"\r\n\r\nروزه خود نمىبرند و چه بسيار نمازگزارانى كه جز بيدارى شب و خستگى ، چيز ديگرى نصيبشان نمىشود . « 1 »\r\n\r\n\r\n","description":"","footnote":"\r\n( 1 ) . شرح نهج‌البلاغه ، محمد عبده : 4 / 35 ؛ شرح نهج‌البلاغه ، ابن ابى الحديد : 18 / 344 .\r\n","page_name":" 189 ","page_number":189},
  {"content":"\r\n\r\n\r\nخطبه 2\r\n\r\nبىنياز است آن كه او را دارد ! ( 1 - 3 )\r\n« أحمده استتماما لنعمته و استسلاما لعزّته و استعصاما من معصيته ، و أستعينه فاقة إلى كفايته ، إنّه لا يضلّ من هداه و لا يئل من عاداه و لا يفتقر من كفاه ، فإنّه أرجح ما وزن و أفضل ما خزن . ( 1 ) و أشهد أن لا إله إلّا اللّه وحده لا شريك له ، شهادة ممتحنا إخلاصها ، معتقدا مصاصها ، نتمسّك بها أبدا ما أبقانا و ندّخرها لأهاويل ما يلقانا ، فإنّها عزيمة الإيمان و فاتحة الإحسان و مرضاة الرّحمن و مدحرة الشّيطان . ( 2 ) و أشهد أنّ محمّدا صلّى اللّه عليه و إله عبده و رسوله ، أرسله بالدّين المشهور و العلم المأثور و الكتاب المسطور و النّور السّاطع و الضّياء اللّامع و الأمر الصّادع ، إزاحة للشّبهات و احتجاجا بالبيّنات و تحذيرا بالآيات و تخويفا بالمثلات . ( 3 ) »\r\n\r\nترجمه\r\n( اين خطبه پس از بازگشت از صفين ايراد شد : ) او را سپاس مىگويم كه زيادتخواه نعمت اويم ؛ گردن نهاده عزّت اويم ؛ پناه‌خواه از معصيت اويم ؛ و\r\n\r\n","description":"","footnote":"","page_name":" 190 ","page_number":190},
  {"content":"\r\n\r\nنيازمند كفايت اويم . هر كه را راه نمايد گمراه نباشد و دشمنش را كسى پناه نباشد و آن را كه او كارگزار شد ، نيازى به مال و جاه نباشد . هرچه سنجند ، به پاى سپاس او نرسد و هيچ اندوخته‌اى به بهاى او نرسد . گواهى و شهادت مىدهم كه خدا يكتاست ، انبازى ندارد و بىهمتاست ، شهادتى از روى اعتقاد و ايمان بىآميغ ، برآمده از امتحان . چند كه ما را زنده مىدارد اين گواه دستاويز ماست و ذخيره دشواريهاى روز رستاخيز ماست ، كه گواه به يگانگى او ، نشانه استوارى ايمان است و سرلوحه نيكوكارى و احسان ، و مايه خشنودى خداى رحمان ، و سلاح جنگ با شيطان . و گواهى مىدهم كه محمّد صلّى اللّه عليه و إله بنده و پيامبر اوست . او را بفرستاد با دينى آشكار ، و نشانه‌هايى پديدار ، و قرآنى نبشته در علم پروردگار كه نورى است رخشان ، و چراغى است فروزان ، و دستورهايش روشن و عيان ، تا گرد دودلى از دلها بزدايد و با حجّت و دليل ملزم فرمايد . نشانه‌هايش ببينند و بيش نستيزند ، و بترسند و از گناه بپرهيزند .\r\n\r\nواژه‌شناسى\r\nاستتمام : خواهش و طلب براى تمام كردن .\r\nاستسلام : پذيرش و تن دادن .\r\nاستعصام : خواهش و طلب عصمت و بازدارى از گناه .\r\nلا يئل : نجات نمىيابد .\r\nالمصاص : پاكى از هرگونه ناخالصى .\r\nأهاويل : دشواريها و لحظه‌هاى پربيم و هراس .\r\nالمدحرة : راندن و دور گرداندن .\r\n\r\n","description":"","footnote":"","page_name":" 191 ","page_number":191},
  {"content":"\r\n\r\nالدين المشهور : دين ظاهر و آشكار .\r\nالعلم : نشان ، و آن چه بدان هدايت مىشود . مراد از « العلم المأثور » نشانه‌هاى برگزيده و ممتاز است ؛ همچنين برخى « مأثور » را به معناى « نقل شده » دانسته‌اند كه دور از ذهن به نظر مىرسد .\r\nالأمر الصادع : دستورهاى روشن‌كننده حقيقت .\r\nالمثلات : آفات و بلاها .\r\n\r\nساختار ادبى\r\nاستتماما ، استسلاما ، استعصاما : مفعول له براى فعل « أحمده » هستند .\r\nأن لا إله إلا اللّه : حرف « أن » ، مخفف و اسمش ، حذف شده است و در اصل « أنّه » بوده كه جمله « لا إله إلا اللّه » خبر آن است . « لا » براى نفى جنس و « إله » ، اسم آن است و خبرش حذف شده كه « اللّه » بدل آن قرار مىگيرد و در اصل « لا إله موجود الا اللّه » بوده است .\r\nممتحنا : حال كه « إخلاصه » فاعل آن به حساب مىآيد . همچنين است عبارت « معتقدا مصاصها » .\r\nأبدا : براى تاكيد فعلى مثبت يا منفى ( مانند : لا أفعل أبدا ) در زمان آينده به كار مىرود و شبيه به « قط » است كه براى زمان گذشته استفاده مىشود .\r\nإزاحة : مفعول له براى فعل « أرسله » و همچنين است « احتجاجا » و « تحذيرا » و « تخويفا » .\r\n\r\nشرح و تفسير\r\n( أحمده استتماما لنمتعه و استسلاما لعزّته و استعصاما من معصيته ) خدا را ستوده و شكر مىگويد تا با تفضّل صبر و شكيبايى و نعمتهاى ديگر به او ،\r\n\r\n","description":"","footnote":"","page_name":" 192 ","page_number":192},
  {"content":"\r\n\r\nلطف و نعمت خويش را تمام كند ؛ همان‌گونه كه پيش از اين ، او را از نعمت هدايت و ايمان بهره‌مند گرداند . همچنين فرمانبردارى و دورى از معاصى در ستايش و سپاس خداوند است . « عزّة » به معناى قدرت و چيرگى است كه امام على عليه السّلام با آن به ذات قدسى خداوند اشاره دارد ؛ چه آن كه خداوند تنها قدرتمند پيروز است . . . در يكى از سخنان امام عليه السّلام آمده است : « كسى كه با توسل به گناه پيروز شود ، پيروز نيست و كسى كه با ستم غلبه كند ، در واقع مغلوب است » « 1 » و گويا مقصود امام عليه السّلام از اين عبارت ، معاويه است كه در جنگ صفين پيروز نگشت مگر با گناه و معصيت .\r\n( أستعينه فاقة إلى كفايته ) براى رسيدن به آن چه براى انسان اهميت دارد ، در كنار تلاش و كوشش ، توكل بر خدا نيز لازم است ؛ چه آن كه تلاش فراوان نتيجه‌اى نخواهد داشت ، اگر خداوند اراده نكرده باشد كه كارى انجام شود و همچنين حكمتش چنين است كه چيزى را بدون تلاش و كوشش به كسى نمىدهد : « بر شانه‌هاى زمين راه برويد و از روزيهاى خداوند بخوريد ؛ و بازگشت و اجتماع همه به سوى اوست ! » « 2 »\r\n( إنّه لا يضلّ من هداه ) خداوند آن كه را هدايت كند ، گمراه نمىسازد ؛ ليكن « كسى را كه اسراف‌كار و بسيار دروغگوست ، هدايت نمىكند » « 3 » و تنها آنهايى را هدايت مىكند كه رضامندى او را بطلبند و راه استوار او را بپويند .\r\n( و لا يئل من عاداه ) هر آن كه از او سرپيچى كند ، از عذابش ايمن نخواهد بود\r\n\r\n\r\n","description":"","footnote":"\r\n( 1 ) . « ما ظفر من ظفر الإثم به و الغالب بالشّرّ مغلوب » نهج‌البلاغه : قصار 327 .\r\n( 2 ) .  فَامْشُوا فِي مَناكِبِها وَ كُلُوا مِنْ رِزْقِهِ وَ إِلَيْهِ النُّشُورُ  ملك / 67 : 15 .\r\n( 3 ) .  لا يَهْدِي مَنْ هُوَ مُسْرِفٌ كَذَّابٌ  غافر / 40 : 28 .\r\n","page_name":" 193 ","page_number":193},
  {"content":"\r\n\r\n« و خداوند كسانى را كه تقوا پيشه كردند ، با رستگارى رهايى مىبخشد . » « 1 » ( و لا يفتقر من كفاه ) فقير نخواهد شد ، آن كه خداوند او را غنى سازد . منظور امام عليه السّلام از فقر و غنا ، در آخرت است و نه دنيا ؛ چه آن كه در جايى ديگر از نهج‌البلاغه آمده است : « توانگرى و درويشى آن‌گاه آشكار شود - كه در قيامت - بر كردگار عرضه شود . » « 2 »\r\n( فإنّه أرجح ما وزن و أفضل ما خزن ) برخى ضمير در « فانه » را به حمد و ستايش باز مىگردانند و برخى ديگر مرجع ضمير را خداوند مىدانند ؛ هرچند كه « ما » ى موصول بيشتر براى غير عاقل به كار مىرود . به هر حال مسأله روشن بوده و ستايش تنها مخصوص خداوند است .\r\n\r\nكلمه توحيد\r\n( و أشهد أن لا إله الا اللّه وحده لا شريك له ) هيچ سخنى كامل‌تر و سترگ‌تر از گواهى به يگانگى خداوند نيست كه اخلاص و تنزيه و توحيد را در بر دارد و پايه تمام اصول عقايد اسلام است . اين سخن نقطه تمايز اسلام از ديگر اديان بوده و ايمان و باور به آن بدون تكرار و بازگويى كفايت نمىكند . بر هر مسلمانى است كه در روز و شب بارها آن را تكرار كند ، آن هنگام كه در پيشگاه خدا به نماز ايستاده است . افزون بر اين ، ايمان به توحيد ، پيوند استوارى با اخلاق و تربيت داشته و بر رفتارها و عادتها ، اثر مىگذارد ؛ چه آن كه ايمان به حقيقت ، عدالت و مساوات است .\r\n\r\n\r\n","description":"","footnote":"\r\n( 1 ) .  وَ يُنَجِّي اللَّهُ الَّذِينَ اتَّقَوْا  زمر / 39 : 61 .\r\n( 2 ) . « الغنى و الفقر بعد العرض على اللّه » نهج‌البلاغه : قصار 445 .\r\n","page_name":" 194 ","page_number":194},
  {"content":"\r\n\r\n( شهادة ممتحنا إخلاصها و معتقدا مصاصها ) اين عبارت حاكى از آن است كه گواهى به توحيد از عمق اعتقادات امام عليه السّلام و با خلوص نيت بوده و هماهنگى آشكار و نهان ، و قلب و زبان او را همراه داشته است . امام على عليه السّلام با شك و ترديد به يگانگى خداوند شهادت نداد و اين‌گونه نبود كه از غير خدا نيرو گيرد و دروغ گفته باشد و خود ، گفته‌هاى خود را تخطئه كند . از اين رو است كه شهادت به توحيد يا كلمه توحيد ، به كلمه تقوى نيز خوانده مىشود ؛ چه آن كه به موجب طبيعت خويش ، تقوى را در پى خواهد داشت .\r\nكلمه نجات نام ديگرى براى گواهى به توحيد است ؛ چه آن كه سبب رهايى از عذاب خداوند است ؛ همچنين كلمه هشدار ( كلمة النذير ) كه به نابودى همه چيز مگر ذات خداوند هشدار مىدهد ؛ و كلمه توكل كه هرگونه قدرت و نيرويى را از غير او نفى مىكند . كوتاه‌سخن آن كه كلمه توحيد ، خالق را مبرا از داشتن شريك ساخته و مخلوق را از پرستش غير او باز مىدارد . چه نيكو گفته آن كه كلمه توحيد را ، نه فقط حروف ، كه شيوه‌اى براى زندگى دانسته است . « 1 » از همين رو است كه پيامبر صلّى اللّه عليه و إله فرمود : « سخن لا إله الا اللّه نيكوترين پيامى است كه من و پيامبران پيشينم آورديم . » « 2 »\r\n( فإنّها عزيمة الايمان ) يعنى آن كه ايمانى بدون شهادت به توحيد محقق نمىشود . ( و فاتحة الإحسان و مرضاة الرحمن و مدحرة الشيطان ) خداوند پاداش نيكى را با نيكى و بيش از آن مىدهد ؛ لكن شرط پاداش ، توحيد و اقرار به آن\r\n\r\n\r\n","description":"","footnote":"\r\n( 1 ) . نك : تحفة الأحوذى : 9 / 107 .\r\n( 2 ) . شرح نهج‌البلاغه ، ابن ابى الحديد : 6 / 190 ؛ البحر الرائق : 2 / 592 ؛ كتاب الموطأ : 1 / 215 ، ح 32 ؛ اعانة الطالبين : 1 / 19 ؛ المجموع : 8 / 94 .\r\n","page_name":" 195 ","page_number":195},
  {"content":"\r\n\r\nاست . اما پاداش آن كه انكار كند يا شرك بورزد يا فريبكارى كند ، بر عهده شيطان است كه گفت : « كافر شو ( تا مشكلات تو را حل كنم ) ! اما هنگامى كه كافر شد ، گفت : من از تو بيزارم ، من از خداوندى كه پروردگار عالميان است ، بيم دارم ! » « 1 »\r\n( و أشهد أنّ محمدا صلّى اللّه عليه و إله عبده و رسوله ) اقرار به توحيد ، با تمام اهميت و عظمتش ، بدون شهادت به رسالت حضرت محمد صلّى اللّه عليه و إله كفايت نمىكند و اين گواهى نيز بدون اقرار به توحيد ، كافى نيست . هر كدام از اين دو ، كامل كننده ديگرى است و اسلام بر اساس آنها و ايمان به روز رستاخيز استوار است .\r\n( أرسله بالدين المشهور ) همان دينى كه بر تمام اديان چيره شده ؛ هرچند مشركان ناخشنود باشند . ( و العلم المأثور ) « مأثور » از ايثار و به معناى انتخاب شده و برگزيده است . ( و الكتاب المسطور ) مراد ، قرآن است . ( و النور الساطع و الضياء اللامع ) دو صفت نور رخشان و چراغ فروزان را براى قرآن بيان مىكند ، چه آن كه قرآن مردم را از تاريكى به روشنايى رهنمون مىشود . ( و الأمر الصادع ) پيام و دستورهايى كه كاشف از حقيقت هستند .\r\n( إزاحة للشّبهات و احتجاجا بالبيّنات و تحذيرا بالآيات و تخويفا بالمثلات ) اين بند ، وظايف مبلغ راستين را گوشزد مىكند كه بايد شبهات را با منطق عقل و تجربه ، از ذهنها و قلبها بزدايد و از عذاب و خشم خدا بيم دهد و به پاداش و بهشت اخروى نويد بخشد . اما متأسفانه مبلغان عصر ما را گروهى كندفهم و بىاطلاع و گروهى هواپرست تشكيل مىدهند و آن دسته كه لايق باشند ، بسيار نادر و اندك هستند .\r\n\r\n\r\n","description":"","footnote":"\r\n( 1 ) .  اكْفُرْ فَلَمَّا كَفَرَ قالَ إِنِّي بَرِيءٌ مِنْكَ إِنِّي أَخافُ اللَّهَ رَبَّ الْعالَمِينَ  حشر / 59 : 16 .\r\n","page_name":" 196 ","page_number":196},
  {"content":"\r\n\r\n\r\nگرفتارى مردم با فتنه‌ها ( 4 - 5 )\r\n« و النّاس في فتن انجذم فيها حبل الدّين و تزعزعت سواري اليقين و اختلف النّجر و تشتّت الأمر و ضاق المخرج و عمي المصدر ، فالهدى خامل و العمى شامل ، عصي الرّحمن و نصر الشّيطان و خذل الإيمان فانهارت دعائمه و تنكّرت معالمه و درست سبله و عفت شركه . ( 4 ) أطاعوا الشّيطان فسلكوا مسالكه و وردوا مناهله ، بهم سارت أعلامه و قام لواؤه في فتن داستهم بأخفافها و وطئتهم بأظلافها و قامت على سنابكها ، فهم فيها تائهون حائرون جاهلون مفتونون في خير دار و شرّ جيران ، نومهم سهود و كحلهم دموع بأرض عالمها ملجم و جاهلها مكرم . ( 5 ) »\r\n\r\nترجمه\r\nو اين ( زمان بعثت پيامبر صلّى اللّه عليه و إله ) هنگامى بود كه مردم به نادانى و گمراهى گرفتار بودند ، و رشته دين بريده و كشتىهاى يقين ناپايدار . پندار با حقيقت به هم آميخته ، همه كارها در هم ريخته و خروج از آن ، دشوار و آغازش ، ناپيدا شده است . چراغ هدايت بىنور و ديده‌ى حقيقت‌بين ، كور شده و همگى به خدا نافرمان ، و فرمانبر و ياور شيطان شده ، از ايمان رو گردانده‌اند و پايه‌هاى دين ، ويران و شريعت ، بىنام و نشان و راههايش ، پوشيده و ناآبادان گشته است . از شيطان فرمان بردند و به راه او رفتند و چون گله كه به آبشخور رود پى او گرفتند ؛ تخم دوستىاش در دل كاشتند و بيرق او را برافراشتند ، در حالى كه فتنه چون شترى مست آنان را به پى مىسپرد و بر دست و پا\r\n\r\n","description":"","footnote":"","page_name":" 197 ","page_number":197},
  {"content":"\r\n\r\nايستاده ، از پايشان در مىآورد ، و آنان دچار موج فتنه ، سرگردان بودند ، و درمانده و نادان ، و فريفته مكر شيطان . در خانه امن كردگار با ساكنانى تبه‌كار و بدكردار ، خوابشان ، شب بيدارى و سرمه ديده‌شان ، اشك جارى و در سرزمينى كه دانشمند آن ، دم از سخن بسته ، و جاهل به عزّت در صدر نشسته .\r\n\r\nواژه‌شناسى\r\nفتن : جمعه « فتنه » و در مورد گمراهى و ضلالت به كار مىرود و به شيطان نيز « فتّان » و « مفتّن » گفته مىشود . به اين ترتيب ، معناى جمله آغازين اين بند چنين خواهد بود : مردم در آغاز بعثت پيامبر صلّى اللّه عليه و إله در گمراهى و نادانى به سر مىبردند .\r\nانجذم : قطع شد .\r\nالسّواري اليقين : جمع « سارية » به معناى ستون و پايه و « يقين » در اين جا به معناى حقيقت است .\r\nالنّجر : اصل و حقيقت هر چيزى .\r\nضاق المخرج : راه خروج از بلاها و گرفتاريها بر ايشان تنگ شد .\r\nعمي المصدر : منشأ و آغازگاه بلاها را گم كردند كه همانا هواى نفس و شهوات آنان بوده است .\r\nخامل : آن كه سخنى از او گفته نمىشود و كسى به او توجه نشان نمىدهد .\r\nتنكرت : تغيير كرد .\r\nمعالم : نشانه‌ها و آثار .\r\n\r\n","description":"","footnote":"","page_name":" 198 ","page_number":198},
  {"content":"\r\n\r\nدرست و عفت : پاك شدن و از بين رفتن .\r\nالشّرك : راه‌ها .\r\nالمناهل : جمع « منهل » به معناى سرچشمه .\r\nالأخفاف و الأظلاف : هر دو به معناى سم‌ها است كه اولى براى شتر و دومى براى گاو و بز و گوسفند به كار مىرود و براى انسان از واژه « قدم » استفاده مىشود .\r\nالسنابك : كناره‌هاى سم .\r\nالسّهود : بيدارى شب و بيخوابى .\r\n\r\nساختار ادبى\r\nو الناس فى فتن : حرف « و » ، حاليه و جمله متشكل از مبتدا و خبر است .\r\nبهم : ضمير به كسانى برمىگردد كه از شيطان اطاعت كرده‌اند .\r\nجاهلون مفتونون : هر دو خبر براى ضمير « هم » هستند .\r\nبأرض : بدل از « من خير دار » و يا متعلق به آن چه « من خير دار » به آن تعلق دارد .\r\n\r\nشرح و تفسير\r\nمعناى اين بند مشخص است و واژگان ، هم‌معنا يا شبيه به هم هستند ؛ شرح برخى از جملات و واژگان نيز در بخش واژه‌شناسى گذشت . لذا به طور خلاصه به مضمون اين بخش اشاره مىشود . خداوند ، حضرت محمد صلّى اللّه عليه و إله را در مكه كه شريف‌ترين و بافضيلت‌ترين نقطه زمين بود ، مبعوث كرد و در آن زمان ، ساكنان آن ، پليدترين ساكنان زمين بودند . . . امام عليه السّلام در بيان پليدى آنان ، زياده‌گويى مىكند ؛ چه آن كه در مقام خطابه است و در صدد\r\n\r\n","description":"","footnote":"","page_name":" 199 ","page_number":199},
  {"content":"\r\n\r\nايجاد تشابه ميان آنان و كسانى است كه در صفين با او جنگيدند . همچنين با زياده‌گويى خود به تمجيد و تقدير از شخصيت رسول خدا صلّى اللّه عليه و إله مىپردازد كه به رغم سختىها و دشوارىهاى رسالتش ، نيكوترين ثمره‌ها را به بار نشاند . . . ترديدى در اين نيست كه پيامبر صلّى اللّه عليه و إله از شخصيتى استثنايى برخوردار بود كه به گواهى انديشمندان بيگانه ، با آن چه بدان عادت كرده‌ايم يا برايمان آشنا است ، قابل مقايسه نيست . « 1 »\r\nشگفت آن كه هيچ شهر و سرزمينى نيست كه در آن پيامبر يا امامى دفن شده باشد و ساكنان آن ، افرادى فاجر و شرور باشند و از دين خدا مگر نامش را نشناسند . زاير غريب نيز ، طعمه‌اى براى دامهاى گسترده آنها است . آيا خداوند ميخواهد كه اين‌گونه قلب زايران دوستانش را با شيطانهايى از نوع بشر بيازمايد ؟ ! و امام عليه السّلام چه درست فرموده است كه : « دانستن كار ما و شناختن ما - چنان كه بايد و شايد - كارى است سخت ، و تحمّل آن دشوار ؛ كسى آن را بر نتابد جز مرد ديندار كه خدا او را آزموده و ايمانش در دل بوده است و حديث ما را فرا نگيرد جز سينه‌هاى امانتدار و خردهاى بردبار . » « 2 »\r\n\r\nاهل بيت عليهم السّلام ( 6 )\r\n« هم موضع سرّه و لجا أمره و عيبة علمه و موئل حكمه و كهوف كتبه و جبال دينه ، بهم أقام انحناء ظهره و أذهب ارتعاد فرائصه . ( 6 ) »\r\n\r\n\r\n","description":"","footnote":"\r\n( 1 ) . به شرح خطبه اول ، بند حضرت محمد صلّى اللّه عليه و إله مراجعه شود .\r\n( 2 ) . « إنّ أمرنا صعب مستصعب لا يحمله إلّا عبد مؤمن امتحن اللّه قلبه للإيمان و لا يعي حديثنا إلّا صدور أمينة و أحلام رزينة » نهج‌البلاغه : نامه 189 .\r\n","page_name":" 200 ","page_number":200},
  {"content":"\r\n\r\n\r\nترجمه\r\nراز ( دانش و معرفت ) پيامبر صلّى اللّه عليه و إله بدانها ( اهل بيت عليهم السّلام ) سپرده شده و هر كه آنان را پناه گيرد ، به حق راه برده است . مخزن علم پيامبرند و احكام شريعت او را بيانگرند و قرآن و سنّت نزد آنان در امان است و چون كوه افراشته ، دين را نگهبانند . پشت اسلام بدانها راست و ثابت و پابرجاست .\r\n\r\nواژه‌شناسى\r\nلجأ : اسم و به معناى پناهگاه است و الموئل و الكهوف نيز به همان معنا هستند .\r\nالعيبة : ظرف و مخزن .\r\nالفرائص : جمع « فريصة » است و بر عضله ميان كتف و پهلو گفته مىشود .\r\n\r\nساختار ادبى\r\nهم موضع سرّه . . . : اهل بيت عليهم السّلام ، مرجع ضمير « هم » هستند و هيچ يك از شارحان در اين امر اختلاف نظر ندارند « 1 » و اختلاف در مرجع ضماير « سرّه » ، « أمره » ، « علمه » ، « حكمه » ، « كتبه » ، « دينه » ، « ظهره » ، « فرائصه » است . برخى بر اين باورند كه اين ضماير به جز در « ظهره » و « فرائصه » كه مرجع آنها پيامبر صلّى اللّه عليه و إله است ، به خدا اشاره دارند . برخى ديگر ، مرجع آنها را « دين » دانسته‌اند و گروهى سوم چنين ترجيح داده‌اند كه همه را به رسول خدا صلّى اللّه عليه و إله باز گردانند ؛ ليكن پسنديده‌تر آن است كه تمام اين ضماير را به پيامبر صلّى اللّه عليه و إله برگردانيم ، مگر\r\n\r\n\r\n","description":"","footnote":"\r\n( 1 ) . به كتاب فلسفة التوحيد و الولاية ، فصل « من هم اهل البيت عليهم السّلام » مراجعه شود .\r\n","page_name":" 201 ","page_number":201},
  {"content":"\r\n\r\nضماير « ظهره » و « فرائصه » كه به « دين » برمىگردند ؛ چه آن كه « دين » به اين دو ضمير نزديكتر است .\r\n\r\nشرح و تفسير\r\nملاك درستى آن چه در نهج‌البلاغه آمده و اطمينان از استناد آن به امام على عليه السّلام ، هماهنگى آن با واقعيت خارجى و كتاب خدا و سنت پيامبر صلّى اللّه عليه و إله است . پس هر خطبه يا سخنى كه در نهج‌البلاغه آمده و با واقعيت و قرآن و سنت هماهنگى دارد ، از سخنان امام عليه السّلام بوده و هر آن چه كه اين‌گونه نيست ، دروغ و تهمت است . . . تاريخ و قرآن و سيره پيامبر صلّى اللّه عليه و إله به هر آن چه امام عليه السّلام درباره اهل بيت عليهم السّلام گفته است ، شهادت مىدهند .\r\n( هم موضع سرّه ) همان‌گونه كه در بخش ساختار ادبى گذشت ، ضمير در « سرّه » به محمد صلّى اللّه عليه و إله باز مىگردد و منظور از « سرّ » در اينجا ، دانش و معرفت است و در سخنان و خطبه‌هاى امام عليه السّلام به معناى پيش‌بينىهايى درباره آينده آمده كه ده‌ها سال پيش از وقوعشان صورت گرفته‌اند . از آن جمله ، حادثه صاحب زنج « 1 » در بصره و مرگ و گرسنگى در پى آن است كه به طور دقيق مطابق با آن چه امام عليه السّلام پيش‌بينى كرده بود ، در قرن سوم هجرى به وقوع پيوست . « 2 » برخى از ياران امام عليه السّلام به او گفتند كه اى امير مؤمنان ! از غيب خبر دادى ؟ و امام عليه السّلام خنديد و خطاب به گوينده كه مردى از قبيله بنى كلب بود ، فرمود : « اى كلبى اين علم غيب نيست ، علمى است كه از دارنده علم آموخته\r\n\r\n\r\n","description":"","footnote":"\r\n( 1 ) . شريف رضى خطبه 128 را اشاره به واقعه زنج مىخواند .\r\n( 2 ) . براى اطلاع بيشتر از حوادث شورش زنج نك : العالم الاسلامى فى عصر العباسى الثانى ، احمد ابراهيم : 315 ؛ مروج الذهب ، مسعودى : 4 / 208 .\r\n","page_name":" 202 ","page_number":202},
  {"content":"\r\n\r\nشده . علم غيب ، علم قيامت است ، و آنچه خدا در گفته خود شمرده است :\r\n( آگاهى از زمان قيام قيامت ، مخصوص خداست و اوست كه باران را نازل مىكند و آن چه را كه در رحم‌ها ( ى مادران ) است مىداند و هيچ‌كس نمىداند فردا چه به دست مىآورد ، و هيچ‌كس نمىداند در چه سرزمينى مىميرد ؟ خداوند عالم و آگاه است ! ) پس خداى سبحان مىداند آن چه در زهدانها است ، از نر و ماده ، و زشت يا زيبا و جوانمرد يا بخيل ، و بدبخت يا نيك‌بخت ، و كه هيزم آتش سوزان است ، يا در بهشت همراه پيامبران است .\r\nپس اين علم غيب است كه جز خدا كسى آن را نداند و جز اين ، علمى است كه خدا آن را به پيامبرش صلّى اللّه عليه و إله آموخت و او مرا ياد داد و دعا كرد كه سينه من آن را فرا گيرد و دلم آن علم را در خود بپذيرد . » « 1 »\r\n\r\nعلم معصوم\r\nخداوند درباره منافقان به پيامبر خود صلّى اللّه عليه و إله گفت : « و از اهل مدينه ( نيز ) ، گروهى سخت به نفاق پاىبندند . تو آنها را نمىشناسى ، ولى ما آنها را مى شناسيم . به زودى آنها را دو بار مجازات مىكنيم ( مجازاتى با رسوايى در دنيا ، و مجازاتى به هنگام مرگ ) ؛ سپس به سوى مجازات بزرگى ( در قيامت )\r\n\r\n\r\n","description":"","footnote":"\r\n( 1 ) . « يا أخا كلب ليس هو بعلم غيب و إنّما هو تعلّم من ذي علم ، و إنّما علم الغيب علم السّاعة و ما عدّده اللّه سبحانه بقوله : إنّ اللّه عنده علم السّاعة و ينزّل الغيث و يعلم ما في الأرحام و ما تدري نفس ما ذا تكسب غدا و ما تدري نفس بأيّ أرض تموت . فيعلم اللّه سبحانه ما في الأرحام من ذكر أو انثى و قبيح أو جميل و سخيّ أو بخيل و شقيّ أو سعيد و من يكون في النّار حطبا أو في الجنان للنّبيّين مرافقا ، فهذا علم الغيب الّذي لا يعلمه أحد إلّا اللّه و ما سوى ذلك فعلم علّمه اللّه نبيّه فعلّمنيه و دعا لي بأن يعيه صدري و تضطمّ عليه جوانحي » نهج‌البلاغه : خطبه 128 .\r\n","page_name":" 203 ","page_number":203},
  {"content":"\r\n\r\nفرستاده مىشوند . » « 1 » و نيز پيامبر صلّى اللّه عليه و إله گفت : « و اگر از غيب باخبر بودم ، سود فراوانى براى خود فراهم مىكردم و هيچ بدى ( و زيانى ) به من نمىرسيد ؛ من فقط بيم‌دهنده و بشارت‌دهنده‌ام براى گروهى كه ايمان مىآورند ( و آماده پذيرش حقند . ) » « 2 » و امام عليه السّلام گفت : « اين ، علم غيب نيست ، بلكه علمى است كه از دارنده علم آموخته شده است . » اما برخى از مردمان مىگويند : هرگز ! امام عليه السّلام همانا از غيب خبر دارد ؛ هرچند كه خدا و پيامبر و امام گفته باشند كه از غيب خبر ندارند . . .\r\n( و لجأ أمره و عيبة علمه و موئل حكمه و كهوف كتبه ) شيخ محمد عبده مىگويد : « اهل بيت عليهم السّلام ، مرجع در احكام و شريعت پيامبر صلّى اللّه عليه و إله و پاسبان كتابهاى او هستند و آنها را در بر گرفته‌اند ، چونان غارها كه آن چه را در خود دارند ، احاطه مىكنند . منظور از كتابها ، قرآن است كه امام عليه السّلام از قالب جمع براى دلالت بر آن استفاده كرده ؛ چه آن كه قرآن همه آموزه‌هاى كتابهاى پيشين را در برگرفته است و بر آنها مسايلى را افزوده است كه به اين امت اختصاص دارد . . . اينها صفات اهل بيت عليهم السّلام هستند كه توانايى آگاهى از اسرار خداوند و حكمت او را دارند » « 3 » ابن ابى الحديد مىگويد كه مراد از كتابها ، قرآن و سنت محفوظ نزد اهل بيت عليهم السّلام است . « 4 »\r\n\r\n\r\n","description":"","footnote":"\r\n( 1 ) .  وَ مِنْ أَهْلِ الْمَدِينَةِ مَرَدُوا عَلَى النِّفاقِ لا تَعْلَمُهُمْ نَحْنُ نَعْلَمُهُمْ سَنُعَذِّبُهُمْ مَرَّتَيْنِ ثُمَّ يُرَدُّونَ إِلى عَذابٍ عَظِيمٍ  توبه / 9 : 101 .\r\n( 2 ) .  وَ لَوْ كُنْتُ أَعْلَمُ الْغَيْبَ لَاسْتَكْثَرْتُ مِنَ الْخَيْرِ وَ ما مَسَّنِيَ السُّوءُ إِنْ أَنَا إِلَّا نَذِيرٌ وَ بَشِيرٌ لِقَوْمٍ يُؤْمِنُونَ  اعراف / 7 : 188 .\r\n( 3 ) . شرح نهج‌البلاغه ، محمد عبده : 1 / 30 .\r\n( 4 ) . شرح نهج‌البلاغه ، ابن ابى الحديد : 1 / 138 .\r\n","page_name":" 204 ","page_number":204},
  {"content":"\r\n\r\n( و جبال دينه ) رابطه اهل بيت عليهم السّلام با اسلام مانند نسبت كوه‌ها به زمين است و همان‌گونه كه اگر كوه‌ها نبودند ، زمين پابرجا نمىماند ، اگر اهل بيت عليهم السّلام نيز نبودند ، اسلام استوار نمىگشت و اثرى از آن باقى نمىماند . ( بهم أقام أنحناء ظهره و أذهب ارتعاد فرائصه ) شيخ محمد عبده مىگويد : « خميدگى كمر ، كنايه از ضعف و ناتوانى اسلام در آغاز كار است كه با نيروى آنان ، دين استوار گشت و با آنان از بيمهايى كه لرزه بر اندام مىانداخت ، ايمنى يافت . » « 1 » عبده با صراحت بيان مىكند كه اسلام توسط اهل بيت عليهم السّلام رشد و امتداد يافت و سترگ شد .\r\nاوصافى كه امام عليه السّلام براى اهل بيت عليهم السّلام بيان مىكند ، در آيه مباهله نيز اشاره شده‌اند : « هرگاه بعد از علم و دانشى كه ( درباره مسيح ) به تو رسيده ، ( باز ) كسانى با تو به محاجه و ستيز برخيزند ، به آنها بگو : بياييد ما فرزندان خود را دعوت كنيم ، شما هم فرزندان خود را ؛ ما زنان خويش را دعوت نماييم ، شما هم زنان خود را ؛ ما از نفوس خود دعوت كنيم ، شما هم از نفوس خود ؛ آن گاه مباهله كنيم و لعنت خدا را بر دروغگويان قرار دهيم . » « 2 » همچنين در آيه\r\n\r\n\r\n","description":"","footnote":"\r\n( 1 ) . شرح نهج‌البلاغه ، محمد عبده : 1 / 30 .\r\n( 2 ) .  فَمَنْ حَاجَّكَ فِيهِ مِنْ بَعْدِ ما جاءَكَ مِنَ الْعِلْمِ فَقُلْ تَعالَوْا نَدْعُ أَبْناءَنا وَ أَبْناءَكُمْ وَ نِساءَنا وَ نِساءَكُمْ وَ أَنْفُسَنا وَ أَنْفُسَكُمْ ثُمَّ نَبْتَهِلْ فَنَجْعَلْ لَعْنَتَ اللَّهِ عَلَى الْكاذِبِينَ  آل‌عمران / 3 : 61 . مفسران اتفاق نظر دارند كه اين آيه در شأن گروهى از مسيحيان نجران نازل شد و نيز همگى بر اين نظرند كه منظور از « أبناءنا » حسن و حسين عليهما السّلام و منظور از « نساءنا » حضرت فاطمه زهرا عليها السّلام و منظور از « أنفسنا » امام على عليه السّلام و پيامبر اكرم صلّى اللّه عليه و إله است . براى نمونه نك : فتح القدير ، شوكانى : 1 / 316 ؛ تفسير الكشاف ، زمخشرى : 1 / 268 ؛ تفسير طبرى : 3 / 297 - 299 ؛ تفسير ابن كثير : 1 / 370 و 376 ؛ كشف المراد :\r\n411 ؛ كشف الغمه : 1 / 233 ؛ تفسير طبرسى : 266 ؛ دلائل النبوة ، ابى نعيم : 1 / 297 ؛ السيرة الحلبية :\r\n3 / 212 ؛ احكام القرآن ، جصاص : 2 / 295 - 296 ؛ جامع الاصول ، ابن اثير : 1 / 109 ؛ زاد المسير ،\r\n","page_name":" 205 ","page_number":205},
  {"content":"\r\n\r\nتطهير آمده است : « و در خانه‌هاى خود بمانيد و همچون دوران جاهليت نخستين ( در ميان مردم ) ظاهر نشويد و نماز را برپا داريد و زكات را بپردازيد و خدا و رسولش صلّى اللّه عليه و إله را اطاعت كنيد ؛ خداوند فقط مىخواهد پليدى و گناه را از شما اهل بيت عليهم السّلام دور كند و به طور كامل شما را پاك سازد . » « 1 » همچنين حديث ثقلين ، كه پيامبر صلّى اللّه عليه و إله در آن ، قرآن و اهل بيت عليهم السّلام را برابر مىخواند . شيخ قوام الدين و شنوى قمى ، سندهاى اين حديث متواتر را از طريق اهل سنت در رساله‌اى خاص به نام « حديث الثقلين » گرد آورده كه توسط « دار التقريب بين المذاهب الاسلامية » به چاپ رسيده است . « 2 »\r\nآيه مباهله ، وجود محمد صلّى اللّه عليه و إله و على عليه السّلام را يكى مىشمرد ؛ آن جا كه مىگويد « و أنفسنا » كه بر نفس پيامبر صلّى اللّه عليه و إله و على عليه السّلام دلالت دارد كه همراه با پيامبر صلّى اللّه عليه و إله براى مباهله خارج شده بود ، و همچنين واژه « نساءنا » كه تنها بر فاطمه عليها السّلام مصداق مىيابد ؛ چه آن كه فاطمه عليها السّلام ، تنها زنى بود كه براى مباهله\r\n\r\n\r\n","description":"","footnote":"\r\nابن جوزى : 1 / 399 ؛ تفسير الجلالين ، سيوطى : 1 / 33 ؛ تفسير القرطبى : 4 / 104 ؛ احكام القرآن ، ابن عربى : 1 / 275 ؛ صحيح مسلم : 2 / 360 ؛ شرح نهج‌البلاغه ، ابن ابى الحديد : 16 / 291 .\r\n( 1 ) .  وَ قَرْنَ فِي بُيُوتِكُنَّ وَ لا تَبَرَّجْنَ تَبَرُّجَ الْجاهِلِيَّةِ الْأُولى وَ أَقِمْنَ الصَّلاةَ وَ آتِينَ الزَّكاةَ وَ أَطِعْنَ اللَّهَ وَ رَسُولَهُ إِنَّما يُرِيدُ اللَّهُ لِيُذْهِبَ عَنْكُمُ الرِّجْسَ أَهْلَ الْبَيْتِ وَ يُطَهِّرَكُمْ تَطْهِيراً  احزاب / 33 : 33 .\r\n( 2 ) . صحيح مسلم : 4 / فضائل على عليه السّلام ، ح 36 و 37 ؛ سنن ترمذى : 5 / باب 32 ؛ سنن دارمى : 2 / فضائل القرآن ؛ خصائص نسائى : 50 ؛ ذخائر العقبى : 16 ؛ تذكرة الخواص : باب 12 ؛ اسد الغابه :\r\n2 / 12 ؛ تاريخ يعقوبى : 2 / 102 ؛ مسند احمد : 3 / 17 و 5 / 181 و 371 ؛ الصواعق المحرقه : 25 ؛ مجمع الزوائد : 9 / 164 ؛ ينابيع الموده : 37 ؛ كنز العمال : 1 / 168 ، ح 959 ؛ تاريخ دمشق ، ابن عساكر : 2 / 45 ، ح 545 .\r\n","page_name":" 206 ","page_number":206},
  {"content":"\r\n\r\nخارج شد و همه زنان پيامبر صلّى اللّه عليه و إله در خانه ماندند ، و همچنين « أبناءنا » كه بنا به اتفاق نظر مفسران ، تنها حسن و حسين عليهما السّلام را شامل مىشود .\r\nيكى از شگفت‌ترين تناقض گوييهاى برخى از اهل سنت آن كه آيه تطهير را در مورد زنان پيامبر صلّى اللّه عليه و إله تفسير مىكنند ؛ ولى منظور از « نساءنا » در آيه مباهله را حضرت زهرا عليها السّلام بيان مىكنند .\r\n\r\nافشاندن گناه ( 7 - 8 )\r\n« زرعوا الفجور و سقوه الغرور و حصدوا الثّبور ، ( 7 ) لا يقاس بآل محمّد صلّى اللّه عليه و إله من هذه الامّة أحد و لا يسوّى بهم من جرت نعمتهم عليه أبدا . هم أساس الدّين و عماد اليقين ، إليهم يفيء الغالي و بهم يلحق التّالي ، و لهم خصائص حقّ الولاية و فيهم الوصيّة و الوراثة الآن إذ رجع الحقّ إلى أهله و نقل إلى منتقله . ( 8 ) »\r\n\r\nترجمه\r\nتخم گناه كشتند و آب فريب به پاى آن هشتند و شكنجه و عذاب درويدند ، و بدين حقيقت نرسيدند كه : از اين امّت كسى را با خاندان رسالت عليهم السّلام همپايه نتوان پنداشت ، و هرگز نمىتوان پرورده نعمت ايشان را در رتبت آنان داشت كه آل محمّد صلّى اللّه عليه و إله پايه دين و ستون يقينند . هر كه از حد درگذرد به آنان بازگردد ، و آن كه وا مانده ، بديشان پيوندد ( در زياده‌روى و كاهلى معيارند ) حقّ ولايت ، خاصّ ايشان است و ميراث پيامبر مخصوص آنان . اكنون حقّ به صاحب آن رسيد و رخت بدانجا كه بايسته اوست ، كشيد .\r\n\r\n","description":"","footnote":"","page_name":" 207 ","page_number":207},
  {"content":"\r\n\r\n\r\nواژه‌شناسى\r\nالثّبور : هلاكت و نيستى .\r\nالغالي : از « غلوّ » به معناى زياده‌روى و تجاوز از حدود .\r\nالتالي : به معناى مقصر و كاهل و مخالف غالى و تندرو .\r\nنقل إلى منتقله : به همان جايى بازگشت كه ابتدا از آن جا آمده بود .\r\n\r\nساختار ادبى\r\nالأمّة : عطف بيان از « هذه » است .\r\nالآن : ظرف زمان متعلق به « رجع » است .\r\nإذ : در اين جا به معناى « قد » است و گفته شده كه زائده است .\r\n\r\nشرح و تفسير\r\n( زرعوا الفجور و سقوه الغرور و حصدوا الثّبور ) اين صفات به طور كامل بر گروهى قابل انطباق است كه با امام على عليه السّلام در صفين جنگيدند و رهبرى آنان را معاويه ، پسر مردى به عهده داشت كه جنگهاى بدر و احد و احزاب را عليه پيامبر صلّى اللّه عليه و إله فرماندهى كرد . اين خطبه بلافاصله پس از بازگشت امام عليه السّلام از صفين ايراد شد و امام عليه السّلام در جايى ديگر معاويه را به خيانت و نيرنگ توصيف مىكند : « به خدا سوگند ! معاويه زيرك‌تر از من نيست ؛ ليكن شيوه او پيمان‌شكنى و گنهكارى است . اگر پيمان‌شكنى ناخوشايند نمىنمود ، كسى زيرك‌تر از من كس نبود ؛ اما هر پيمان‌شكنى به گناه برانگيزاند و هر چه به گناه برانگيزاند ، دل را تاريك گرداند . روز رستاخيز ، پيمان‌شكن را درفشى\r\n\r\n","description":"","footnote":"","page_name":" 208 ","page_number":208},
  {"content":"\r\n\r\nافراخته است و او بدان درفش شناخته مىشود . به خدا ! مرا با فريب غافلگير نتوانند كرد و با سختگيرى ناتوانم نتوانند شمرد . » « 1 »\r\n( لا يقاس بآل محمد صلّى اللّه عليه و إله من هذه الأمّة أحد ) خداوند ، اهل بيت عليهم السّلام را بنا به نص آيات قرآن از گناه پاك ساخت و به همين سبب است كه با ديگران قابل مقايسه نيستند : « خداوند فقط مىخواهد پليدى و گناه را از شما اهل بيت عليهم السّلام دور كند و به طور كامل شما را پاك سازد . » « 2 » همچنين رسول اكرم صلّى اللّه عليه و إله در حديث ثقلين آنان را همسان با قرآن قرار داد كه هيچ چيزى با آن قابل مقايسه نبوده و باطل به آن راه ندارد .\r\n( و لا يسوّى بهم من جرت نعمتهم عليه أبدا ، هم أساس الدّين و عماد اليقين ) ابن ابى الحديد مىگويد : « شكى نيست كه محمد صلّى اللّه عليه و إله و خويشان نزديكش از بنىهاشم و به ويژه على عليه السّلام ، لطف بىاندازه‌اى به تمام انسانها كردند و آن ، دعوت و هدايت به اسلام بود . . . على عليه السّلام ابتدا با شمشير و سپس با نشر دانش و تفسير قرآن و هدايت علمى اعراب به جايى كه نه برايشان قابل تصور بود و نه قابل فهم ، جهاد كرد . . . على عليه السّلام حتى بر آنان كه پيشى گرفتند ، نيكى كرد . . . آنان نشسته بودند و على عليه السّلام از آنان دفاع كرد و آنان را به دانشهاى خود مجهز ساخت كه بدون آنها ، نادرست حكم مىكردند « 3 » . . . عمر\r\n\r\n\r\n","description":"","footnote":"\r\n( 1 ) . « و اللّه ما معاوية بأدهى منّي و لكنّه يغدر و يفجر ، و لو لا كراهية الغدر لكنت من أدهى النّاس ، و لكن كلّ غدرة فجرة و كلّ فجرة كفرة و لكلّ غادر لواء يعرف به يوم القيامة ، و اللّه ما استغفل بالمكيدة و لا استغمز بالشّديدة » نهج‌البلاغه : خطبه 200 .\r\n( 2 ) .  إِنَّما يُرِيدُ اللَّهُ لِيُذْهِبَ عَنْكُمُ الرِّجْسَ أَهْلَ الْبَيْتِ وَ يُطَهِّرَكُمْ تَطْهِيراً  احزاب / 33 : 33 .\r\n( 3 ) . شرح نهج‌البلاغه ، ابن ابى الحديد : 1 / 141 .\r\n","page_name":" 209 ","page_number":209},
  {"content":"\r\n\r\nنيز به اين موضوع اذعان دارد و در خبر مشهورى آمده است : اگر على عليه السّلام نبود ، عمر هلاك مىشد . » « 1 »\r\n( إليهم يفيء الغالي ) غالى آن كسى است كه تندروى كرده و راه افراط و تجاوز را در پيش گيرد . ( و بهم يلحق التالي ) تالى آن كسى است كوتاهى كرده و به حقيقت و عدالت و صاحبان آن نرسيده است . اهل بيت عليهم السّلام معيار شناخت كوتاهىها و تندروىها هستند و پيامبر صلّى اللّه عليه و إله درباره آنان فرمود : « اهل بيت من مانند كشتى نوح مىمانند كه هركس بر آن سوار شد ، نجات يافت و هركس به آن پشت كرد ، غرق گشت . » « 2 »\r\n( و لهم خصائص حقّ الولاية ) ولايت به معناى رياست و سلطه است و « آن كه كامل و عادل است ، بنا به حكم عقل و واقعيت بر ناقص حق ولايت دارد و اهل بيت عليهم السّلام والاترين و كاملترين مخلوقات خدا پس از پيامبر صلّى اللّه عليه و إله هستند . » « 3 » ( و فيهم الوصية و الوراثة ) منظور از وصيت پيامبر صلّى اللّه عليه و إله ، خلافت و جانشينى او است و اهل بيت عليهم السّلام تنها وارثان او هستند كه در خطبه بعد به نام شقشقيه ، به اين امر اشاره شده است . ( الآن إذ رجع الحقّ إلى اهله ) مراد از حق در اين جا ،\r\n\r\n\r\n","description":"","footnote":"\r\n( 1 ) . فتح البارى فى شرح البخارى : 13 / 343 و 17 / 105 ؛ تأويل مختلف الحديث : 1 / 162 ؛ فيض القدير : 4 / 375 ؛ تهذيب الكمال : 20 / 485 ؛ صفوة الصفوة : 1 / 314 ؛ الاستيعاب : 3 / 1103 ؛ الطبقات الكبرى : 2 / 339 ؛ الاصابه : 4 / 568 ؛ المدخل الى السنن الكبرى : 1 / 130 ، ح 78 .\r\n( 2 ) . مستدرك الصحيحين : 2 / 343 ؛ و در روايت ديگرى « كمثل » آمده است . همچنين در روايتى از امام على عليه السّلام آمده است : « من تعلّق بها فاز و من تخلّف عنها زجّ في النار » ذخائر العقبى : 20 . در منابع فراوان ديگرى به جاى واژه « زجّ » از فعل « اولج » استفاده شده است ؛ براى مثال نك : مودة القربى :\r\n13 ؛ كنز العمال : 12 / 100 ، ح 34180 ؛ فضل اهل البيت عليهم السّلام : ح 34151 ؛ مجمع الزوائد : 9 / 186 ؛ المعجم الكبير ، طبرانى : 3 / 45 ، ح 2636 و . . .\r\n( 3 ) . فلسفة التوحيد و الولايه : 58 .\r\n","page_name":" 210 ","page_number":210},
  {"content":"\r\n\r\nهمان خلافت است ( و نقل إلى منتقله ) خلافت به جايگاه اوليه خود بازگشت كه به ظلم و ستم از آن جا منتقل شده بود .\r\n\r\n","description":"","footnote":"","page_name":" 211 ","page_number":211},
  {"content":"\r\n\r\n\r\nخطبه 3\r\nبه خطبه شقشقيّه معروف است ، چرا كه امام عليه السّلام پس از ايراد آن گفت :\r\n« شعله‌اى از آتش دل بود كه زبانه كشيد و فرو نشست . » « 1 »\r\n\r\nجريان سيل علوم از دامان امام عليه السّلام ( 1 )\r\n« أما و اللّه لقد تقمّصها ابن أبي قحافة و إنّه ليعلم أنّ محلّي منها محلّ القطب من الرّحى . ينحدر عنّي السّيل و لا يرقى إليّ الطّير .\r\nفسدلت دونها ثوبا و طويت عنها كشحا و طفقت أرتئي بين أن أصول بيد جذّاء أو أصبر على طخية عمياء ، يهرم فيها الكبير و يشيب فيها الصّغير و يكدح فيها مؤمن حتّى يلقى ربّه . « 1 » »\r\n\r\nترجمه\r\nآگاه باشيد به خدا سوگند ! ابابكر ، جامه خلافت را بر تن كرد ، در حالى كه مىدانست جايگاه من نسبت به حكومت اسلامى ، چون محور آسياب است به آسياب كه دور آن حركت مىكند . او مىدانست كه سيل علوم از دامن كوهسار من جارى است ، و مرغان دورپرواز انديشه‌ها به بلنداى ارزش من\r\n\r\n\r\n","description":"","footnote":"\r\n( 1 ) . « تلك شقشقة هدرت ، ثمّ قرّت » .\r\n","page_name":" 212 ","page_number":212},
  {"content":"\r\n\r\nنتوانند پرواز كرد . پس من رداى خلافت را رها كرده و دامن جمع نموده ، از آن كناره‌گيرى كردم و در اين انديشه بودم كه آيا با دست تنها براى گرفتن حق خود به پاخيزم يا در اين محيط خفقان‌زا و تاريكى كه به وجود آوردند ، صبر پيشه سازم كه پيران را فرسوده ، جوانان را پير ، و مردان با ايمان را تا قيامت و ملاقات پروردگار اندوهگين نگه مىدارد .\r\n\r\nواژه‌شناسى\r\nتقمّصها : آن را چون پيراهن پوشيد .\r\nقطب : محور و مركز .\r\nسدل الثوب : سست و رها كردن پيراهن كه در اين جا كنايه از ترك گفتن و رويگرداندن آمده است .\r\nالكشح : ميان كفل و پهلو را گويند .\r\nطفقت : آغاز كردم .\r\nاليد الجذّاء : دست بريده شده .\r\nالطخية : تاريكى و ظلمت .\r\n\r\nساختار ادبى\r\nأما : براى هشدار و تنبيه به كار رفته است .\r\nو اللّه : حرف « و » براى قسم آمده است .\r\nتقمّصها : ضمير مفعولى « ها » بنا بر قرينه حاليه به خلافت باز مىگردد .\r\n\r\n","description":"","footnote":"","page_name":" 213 ","page_number":213},
  {"content":"\r\n\r\n\r\nشرح و تفسير\r\n( أما و اللّه لقد تقمّصها فلان ، و إنّه ليعلم أنّ محلّي منها محلّ القطب من الرّحا ) اين سخنان به چه معنا است ؟ آيا جدال و خروشى بر سر خلافت است و نوعى رياكارى براى كودنها است ؟ ! هرگز گوينده جملات زير ، اين چنين نمىتواند باشد : « همانا اين دنياى آلوده شما نزد من از برگ جويده شده ملخ پست‌تر است . على عليه السّلام را با نعمت‌هاى فناپذير و لذّتهاى ناپايدار چه كار ! به خدا پناه مىبريم از خفتن عقل ، و زشتى لغزش‌ها ، و از او يارى مىجوييم . » « 1 » همگان مىدانيم كه على عليه السّلام آن چه را انجام مىدهد كه گفته است ، و آن چه را مىگويد كه انجام مىدهد . بنابراين راز شكايت و دادخواهى او در چيست ؟ ! موضوع چندان پيچيده نيست و راز آن ، احساسى است كه من و شما و يا هر انسان ديگرى تجربه مىكنيم ، هنگامى كه غاصب و يا غارتگرى پيراهن از قامتمان بربايد . با ايمان و يقين مىگوييم كه على عليه السّلام بر مصالح مردم از خود آنان ، حريص‌تر است و او تنها براى خدا است كه خشنود شده و يا غصب مىكند . . . اضافه بر اين ، سخنان امام عليه السّلام بنا به تعبير خودش ، آب دهان بيمار مبتلا به درد سينه است كه هدر رفت و سپس آرام گرفت .\r\n( و ينحدر عنّي السّيل و لا يرقى إليّ الطير ) در تاييد اين سخن امام عليه السّلام ، تنها اشاره به حديثى از پيامبر صلّى اللّه عليه و إله كفايت مىكند : « من شهر دانش و على عليه السّلام دروازه\r\n\r\n\r\n","description":"","footnote":"\r\n( 1 ) . « و إنّ دنياكم عندي لأهون من ورقة في فم جرادة تقضمها . ما لعليّ و لنعيم يفنى و لذّة لا تبقى نعوذ باللّه من سبات العقل و قبح الزلّل و به نستعين » نهج‌البلاغه : خطبه 224 .\r\n","page_name":" 214 ","page_number":214},
  {"content":"\r\n\r\nآن است . » « 1 » ( فسدلت دونها ثوبا و طويت عنها كشحا ) جمله دوم براى توضيح و تفسير جمله اول به آن عطف شده است و عبارت ، به اين معنا است كه امام على عليه السّلام از خلافت رويگرداند و به آن توجهى نشان نداد . سپس در جملات بعد ، دليل رفتار امام عليه السّلام مشخص مىشود : ( و طفقت أرتئي بين أن أصول بيد جذّاء ، أو أصبر على طخية عمياء )\r\nپس از اين كه ابوبكر براى خلافت بيعت گرفت ، امام عليه السّلام به اين انديشيد كه چه رفتارى را در پيش گيرد و سرانجام خود را در ميان دو امر دشوار يافت : نخست آن كه پافشارى كرده ، براى مطالبه حق خود برخيزد كه به دليل نداشتن ياور ، نتيجه‌اى از آن ، مگر خونريزى و ايجاد شكاف در ميان مسلمانان حاصل نمىشد ؛ يا اين كه سكوت اختيار كرده ، براى حفظ شكوه و قدرت اسلام ، بردبارى كند ؛ و امام عليه السّلام راه دوم را برگزيد .\r\nسخن بالا به طور روشن و شفاف ، بيانگر اين است كه امام على عليه السّلام براى رسيدن به خلافت ، اعلان جنگ نكرد ؛ لكن از حق خود نيز نگذشت و\r\n\r\n\r\n","description":"","footnote":"\r\n( 1 ) . اين حديث به صورت متواتر در كتب اهل سنت و شيعه نقل شده است و برخى اختلافات جزيى در واژه‌ها ديده مىشود كه به عنوان نمونه چند مورد ذكر مىشود : « أنا مدينة العلم و علي بابها فمن أراد العلم فليأت الباب » ؛ « انا مدينة العلم و علي بابها و لا تؤتى البيوت إلا من ابوابها » ؛ « انا مدينة الجنة و علي بابها ، يا علي كذب من زعم أنه يدخلها من غير بابها » ؛ « يا علي انا مدينة العلم و انت الباب فمن أراد العلم فليأت الباب » ؛ « أنا دار الحكمة و علي بابها ، فمن أراد الحكمة فليأتها » ؛ « أنا دار الحكمة و علي مفتاحها » ؛ « أنا خزانة العلم و علي مفتاحها » و . . . نك : صحيح ترمذى : 2 / 299 ، ح 3807 ؛ تاريخ دمشق ، ابن عساكر : 3 / 467 ؛ المناقب ، ابن مغازلى : 81 ؛ المعجم الكبير ، طبرانى : 3 / 108 و 11 / 55 ؛ المناقب ، حاكم : 226 ؛ مستدرك الصحيحين : 3 / 126 و 127 و 129 ؛ تهذيب التهذيب : 6 / 320 و 7 / 427 ؛ مودة القربى : 24 ؛ كنوز الحقايق ، مناوى : 43 ؛ بحار الانوار : 40 / 200 ؛ الغدير : 6 / 61 - 85 ؛ فضائل الخمسه : 2 / 248 و 250 ؛ ميزان الاعتدال ، ذهبى : 1 / 415 و 436 .\r\n","page_name":" 215 ","page_number":215},
  {"content":"\r\n\r\nهمچنان براى اثبات حق خويش تلاش كرد و يارانش ، سلمان و ابوذر و عمار و مقداد ، او را همراهى كردند . حتى در برخى موارد با ابوبكر رو در رو شد و به او گفت : « در كارمان مفسده ايجاد كردى و حقمان را رعايت نكردى . » « 1 » همچنين در خطبه‌اى كه شرح آن خواهد آمد ، گفت : « شخصى در روز شورا به من گفت : اى فرزند ابوطالب ! نسبت به خلافت حريص هستى . در پاسخ او گفتم : به خدا سوگند شما با اين كه از پيامبر اسلام صلّى اللّه عليه و إله دورتريد ، حريص‌تر هستيد . اما من شايسته‌تر و نزديكتر به پيامبر اسلام صلّى اللّه عليه و إله هستم . همانا من تنها حق خود را مطالبه مىكنم كه شما بين من و آن فاصله انداختيد ، و دست رد بر سينه‌ام زديد . پس چون در جمع حاضران ، با برهان قاطع او را مغلوب كردم ، درمانده و سرگردان شد و نمىدانست در پاسخم چه بگويد . » « 2 » از ظاهر اين سخن برمىآيد كه شخص مورد نظر ، يكى از خلفاى پيشين است و امام عليه السّلام ، حق خود را از او خواسته و دليل و برهان آورده و او را مغلوب ساخته است . با اين توضيح آيا باز هم مىتوان گفت كه على عليه السّلام به خلافت خلفاى پيش از خود ، اقرار كرد و از آن راضى بود ؟ ! آرى ! هيچ مسلمانى ترديد ندارد كه على عليه السّلام براى برپايى عدالت و در راه منافع عموى با آنان همكارى كرد كه اين موضوع ، به معناى تاييد نيست . در كتاب « الدرّة النجفية » كه شرح عبد الصمد تبريزى بر نهج‌البلاغه است ، آمده : « بيشتر شيعيان بر اين باورند كه على عليه السّلام هيچ‌گاه بيعت نكرد و برخى مىگويند كه پس از شش ماه\r\n\r\n\r\n","description":"","footnote":"\r\n( 1 ) . السقيفة ، محمد رضا مظفر : 147 و 179 ؛ مروج الذهب : 1 / 414 ؛ الامامة و السياسة : 1 / 12 - 14 .\r\n( 2 ) . « و قد قال قائل إنّك على هذا الأمر يا ابن أبي طالب لحريص . فقلت بل أنتم و اللّه لأحرص و أبعد و أنا أخصّ و أقرب . و إنّما طلبت حقّا لي و أنتم تحولون بيني و بينه و تضربون وجهي دونه . فلمّا قرّعته بالحجّة في الملإ الحاضرين هبّ كأنّه بهت لا يدري ما يجيبني به » نهج‌البلاغه : خطبه 172 .\r\n","page_name":" 216 ","page_number":216},
  {"content":"\r\n\r\nبيعت كرد و اهل سنت مىگويند : پس از امتناع از بيعت و دفاع طولانى مدت از حق خود ، بيعت كرد . » « 1 » به هر حال هركسى كه تاريخ اهل بيت عليهم السّلام از على عليه السّلام و فاطمه عليها السّلام تا آخرين امام عجّل اللّه تعالى فرجه الشريف را مطالعه كند ، به شكايت و دادخواهى آنان از تمام حاكمان هم‌عصر خود ، برمىخورد .\r\n\r\nبردبارى حكيمانه ( 2 - 3 )\r\n« فرأيت أنّ الصّبر على هاتا أحجى ، فصبرت و في العين قذى و في الحلق شجا ، أرى تراثي نهبا ، حتّى مضى الأوّل لسبيله فأدلى بها إلى ابن الخطّاب بعده ( ثمّ تمثّل بقول الأعشى ) :\r\n شتّان ما يومي على كورها * و يوم حيّان أخي جابر \r\nفيا عجبا بينا هو يستقيلها في حياته إذ عقدها لآخر بعد وفاته لشدّ ما تشطّرا ضرعيها ! ( 2 ) فصيّرها في حوزة خشناء يغلظ كلمها و يخشن مسّها و يكثر العثار فيها و الاعتذار منها ، فصاحبها كراكب الصّعبة إن أشنق لها خرم و إن أسلس لها تقحّم . فمني النّاس لعمر اللّه بخبط و شماس و تلوّن و اعتراض ، فصبرت على طول المدّة و شدّة المحنة . ( 3 ) »\r\n\r\n\r\n","description":"","footnote":"\r\n( 1 ) . السقيفة ، محمد رضا مظفر : 157 ؛ مناقب آل ابى طالب عليهم السّلام : 1 / 237 ؛ اسد الغابه : 3 / 222 ؛ تاريخ بغداد : 10 / 115 ؛ سير اعلام النبلاء : 14 / 415 ؛ البدايه و النهايه : 5 / 307 ؛ صحيح البخارى مع الفتن : 7 / 564 .\r\n","page_name":" 217 ","page_number":217},
  {"content":"\r\n\r\n\r\nترجمه\r\nپس از ارزيابى درست ، صبر و بردبارى را خردمندانه‌تر ديدم . پس صبر كردم ، در حالى كه گويا خار در چشم و استخوان در گلوى من مانده بود و با ديدگان خود مىنگريستم كه ميراث ( خلافت ) مرا به غارت مىبرند . تا اين كه خليفه اول ، به راه خود رفت و خلافت را به پسر خطّاب سپرد . ( سپس امام عليه السّلام مثلى را با شعرى از أعشى عنوان كرد : ) مرا با حيّان ، برادر جابر چه شباهتى است ( من همه روز را در گرماى سوزان كار كردم و او راحت و آسوده در خانه بود . ) شگفتا ابوبكر كه در حيات خود از مردم مىخواست عذرش را بپذيرند ، چگونه در هنگام مرگ ، خلافت را به عقد ديگرى در آورد ! هر دو از شتر خلافت سخت دوشيدند و از حاصل آن بهره‌مند گرديدند . سرانجام اولى حكومت را به راهى در آورد ، و به دست كسى ( عمر ) سپرد كه مجموعه‌اى از خشونت ، سختگيرى ، اشتباه و پوزش‌طلبى بود .\r\nصاحب اين خلق و خوى مانند كسى كه بر شترى سركش سوار است ؛ اگر عنان محكم كشد ، پرده‌هاى بينى حيوان پاره مىشود و اگر آزادش گذارد ، در پرتگاه سقوط مىكند . سوگند به خدا ! مردم در حكومت دومى ، به [ حاكمى با 
  ] اخلاقى خشك و آشفته و دگرگون و ناپايدار گرفتار آمده بودند ، و من در اين مدت طولانى محنت‌زا و عذاب‌آور ، چاره‌اى جز شكيبايى نداشتم .\r\n\r\nواژه‌شناسى\r\nهاتا : به معناى « هذه » است .\r\nأحجى : سزاوارتر .\r\nالقذى : آن چه به چشم مىرود ، مانند خاشاك .\r\n\r\n","description":"","footnote":"","page_name":" 218 ","page_number":218},
  {"content":"\r\n\r\nشجا : آن چه در گلو گير مىكند ، مانند استخوان .\r\nكور الناقة : آن چه بر پشت شتر مىنهند تا بر آن سوار شوند .\r\n. . . تشطّرا . . . : هر كدام بخشى را تصاحب كردند .\r\nالحوزة : محيط و فضا .\r\nكلمها « 1 » : زمين سخت و خشك .\r\nالعثار : لغزش .\r\nالصعبة : شتر بدلگامى كه راندنش سخت است .\r\nأشنق الناقة : لگام شتر را كشيد .\r\nخرم أنف الناقة : بينى شتر را پاره كرد .\r\nأسلس للناقة : لگام شتر را شل كرد .\r\nتقحّم : هلاك و نابود شد .\r\nالخبط : حركت بدون راهنما و دليل .\r\nالشّماس : سركشى و امتناع ورزيدن .\r\nالتلوّن : دورويى .\r\nالإعتراض : حركت بدون استقامت و پايدارى .\r\n\r\nساختار ادبى\r\nشتّان : اسم فعل به معناى دور شدن . به عنوان مثال : « شتان زيد و بكر » يعنى زيد و بكر از هم دور شدند .\r\n\r\n\r\n","description":"","footnote":"\r\n( 1 ) . واژه « كلم » در نهج‌البلاغه به فتح كاف آمده است ؛ ولى نگارنده در بخش ساختار ادبى آن را به ضم كاف مىداند . ( مترجم )\r\n","page_name":" 219 ","page_number":219},
  {"content":"\r\n\r\nما يومى . . . و يوم : « ما » زايده است و « يوم » نخست ، فاعل و دومى ، عطف بر آن است .\r\nبينا : واژه « بين » هم ظرف مكان ( جلست بينهما ) و هم ظرف زمان ( بين الطلوعين ) واقع مىشود و پسوند الف به جاى اوقات حذف شده آمده است و با در نظر گرفتن واژه‌هاى حذف شده ، اين‌گونه بوده است : « بين اوقات الإستقالة منها عقدها لغيره »\r\nلشدّ ما : حرف « ل » زايده و براى تاكيد و « شدّ » فعل ماضى و « ما » مصدرى است و مصدر حاصل از آن ، فاعل « شدّ » به حساب مىآيد .\r\nلعمر اللّه : حرف « ل » زايده و براى تاكيد و « عمر » مبتدايى است كه خبر آن ، هميشه حذف مىشود ( لعمر اللّه قسمي ) . اين ساختار به اين معنا است كه به پايدارى و جاودانگى خداوند سوگند مىخورم .\r\n\r\nشرح و تفسير\r\n( فرأيت أنّ الصبر على هاتا أحجى ، فصبرت و في العين قذى ، و في الحلق شجا ) امام على عليه السّلام بر رنج و محنت بردبارى ورزيد كه چاره‌اى جز صبر نداشت و اگر بردبار نبود ، به وضعى گرفتار مىآمد كه سخت‌تر و دردآورتر بود .\r\nدر پاسخ به اين پرسش كه آيا بىصبرى حاكى از بىايمانى است ، بايد گفت كه مقوله صبر در حيطه عقل و نه دين قرار دارد . صبر و تحمل ، نتيجه فرآيند مقايسه ميان دو ضرر است كه راه گريزى از آنها وجود ندارد و هركس به تنهايى اين مقايسه را انجام مىدهد . بديهى است كه انسان عاقل ، گزينه‌اى را انتخاب مىكند كه آسان‌تر بوده و ضرر كمترى داشته باشد و نقش دين در اين بين ، تاييد حكم و انتخاب عقل است . اما احاديثى مانند : « ايمان بدون\r\n\r\n","description":"","footnote":"","page_name":" 220 ","page_number":220},
  {"content":"\r\n\r\nصبر وجود ندارد » « 1 » به اين معنا است كه ايمان در واقع با عقل سالمى كه راه درست و شايسته را انتخاب مىكند ، پديد مىآيد . ترديدى نيست كه خداوند در پاداش به انسانها به ايمان و عقل آنان مىنگرد .\r\n( أرى تراثي نهبا ) از خلافت به ميراث كنايه آورده ؛ چه آن كه خلافت ، حق كامل او بوده است ؛ مانند ميراث كه حق ويژه خويشاوندان نزديك ، و نه دور است . به طور قطع امام على عليه السّلام خلافت را مانند كالايى نمىداند كه به وارثان مىرسد و چگونه مىتوان اين را پذيرفت ، حال آن كه در جايى ديگر گفته است : « شگفتا ! آيا معيار خلافت ، صحابى پيامبر صلّى اللّه عليه و إله بودن است ! امّا صحابى بودن و خويشاوندى ملاك نيست . » « 2 »\r\nچگونه مىتوان خلافت را حق مسلم امام على عليه السّلام دانست ؟ شيعيان بر اين باورند كه پيامبر صلّى اللّه عليه و إله به خلافت على عليه السّلام تصريح كرد ؛ در حالى كه از ديدگاه اهل سنت ، پيامبر صلّى اللّه عليه و إله آن را به شوراى مسلمانان وا گذاشت . پرسش شيعيان از اهل سنت اين است كه آيا پيامبر صلّى اللّه عليه و إله به شورايى بودن خلافت تصريح كرد و آيا مىتوان ادعا كرد كه شورا از بديهيات بوده و نيازى به بيان و تصريح نداشته و جداى از آن ، خداوند در قرآن به آن تصريح كرده است : « ( مومنان كسانى\r\n\r\n\r\n","description":"","footnote":"\r\n( 1 ) . كتاب التمحيص ، محمد بن همام اسكافى : 64 ؛ مستدرك الوسائل : 2 / 424 ؛ عيون الحكم و المواعظ : 536 ؛ بحار الانوار : 75 / 39 ؛ تحف العقول : 202 ؛ التخليص : 64 ، ح 150 .\r\n( 2 ) . « وا عجباه أ تكون الخلافة بالصّحابة و القرابة » نهج‌البلاغه : قصار : 189 . شرح نهج‌البلاغه ، معتزلى :\r\n18 / 416 ، شماره 185 ؛ شرح نهج‌البلاغه ، بحرانى : 5 / 341 ؛ شرح نهج‌البلاغه ، خوئى : 21 / 262 ؛ شرح نهج‌البلاغه ، فيض : 1163 ، شماره 181 ؛ خصائص الأئمة عليهم السّلام ، شريف رضى : 111 . از امام عليه السّلام شعرى در همين مسأله نقل شد كه به ابوبكر فرمود : اگر ادعا مىكنى با شوراى مسلمانان به خلافت رسيدى ، چه شورايى بود كه رأىدهندگان حضور نداشتند و اگر خويشاوندى را حجّت مىآورى ، ديگران از تو به پيامبر صلّى اللّه عليه و إله نزديك‌تر و سزاوارترند .\r\n","page_name":" 221 ","page_number":221},
  {"content":"\r\n\r\nهستند كه ) در كارى كه بر انجام آن تصميم گرفته‌اند ، با يكديگر مشورت مىكنند . » ؟ ! « 1 »\r\nاگر ضرورت شورا در مسأله خلافت ، روشن و بىنياز از تصريح و بيان بود ، اختلاف در نمىگرفت و اگر مراد از آيه پيش‌گفته ، مسأله خلافت است ، ابوبكر با تعيين عمر به جانشينى خود ، خلاف سخن خدا و پيامبر صلّى اللّه عليه و إله عمل كرده است ؛ لكن كسى از اهل سنت بر اين باور نيست و اين خود نشان مىدهد كه آيه شورا در موضوع خلافت جريان ندارد . « 2 »\r\nخلاصه دليل شيعيان بر جانشينى على عليه السّلام وجود آيه‌اى در قرآن است كه از اكمال دين براى امت محمد صلّى اللّه عليه و إله حكايت دارد : « امروز ، دين شما را كامل كردم ، و نعمت خود را بر شما تمام نمودم ، و اسلام را به عنوان آيين ( جاودان ) شما پذيرفتم . » « 3 » دين بدون تعيين جانشين پيامبر صلّى اللّه عليه و إله تكميل نمىشود ؛ چه آن كه خلافت از مهم‌ترين مسايل بوده و قوام زندگى بر آن استوار است . وقتى حكم گنجشكى كه بدون نام خداوند ذبح شده ، در اسلام آمده است ، منطقى نيست كه مديريت جنبه‌هاى متفاوت زندگى اجتماعى\r\n\r\n\r\n","description":"","footnote":"\r\n( 1 ) .  وَ أَمْرُهُمْ شُورى بَيْنَهُمْ  شورا / 42 : 38 .\r\n( 2 ) . بر مساله شورا به آياتى از قرآن ، مانند آيه 38 شورا / 42 و 159 آل‌عمران / 3 و همچنين سيره پيامبر صلّى اللّه عليه و إله در مشورت با صحابه استدلال شده است ؛ اما سوال در اين جا است كه آيا موارد بالا بر استحباب دلالت دارند يا وجوب ؟ هيچ ادعاى وجوب در اين موضوع نكرده است و بلكه اين ادعا با آيه 36 احزاب / 33 تناقض دارد :  وَ ما كانَ لِمُؤْمِنٍ وَ لا مُؤْمِنَةٍ إِذا قَضَى اللَّهُ وَ رَسُولُهُ أَمْراً أَنْ يَكُونَ لَهُمُ الْخِيَرَةُ مِنْ أَمْرِهِمْ وَ مَنْ يَعْصِ اللَّهَ وَ رَسُولَهُ فَقَدْ ضَلَّ ضَلالًا مُبِيناً  پس چاره‌اى نيست كه قايل به استحباب شويم و البته استحباب در جايى است كه نصى از سوى خدا و پيامبر صلّى اللّه عليه و إله در آن زمينه وارد نشده باشد .\r\n( 3 ) .  الْيَوْمَ أَكْمَلْتُ لَكُمْ دِينَكُمْ وَ أَتْمَمْتُ عَلَيْكُمْ نِعْمَتِي وَ رَضِيتُ لَكُمُ الْإِسْلامَ دِيناً  مائده / 5 : 3 .\r\n","page_name":" 222 ","page_number":222},
  {"content":"\r\n\r\nمردم ، اهمال شود ! اضافه بر اين ، خلافت مورد بحث ، جانشينى از خدا و رسولش صلّى اللّه عليه و إله است . شيعيان در ادامه مىگويند كه به مسأله خلافت تصريح شده و منحصرا در شخص امام على عليه السّلام ثابت مىشود .\r\nمطالعاتى توسط شيعيان در آثار حديثى ، تاريخى ، تفسيرى و حتى ادبى اهل سنت صورت گرفته و عبارتهايى كه حاكى از خلافت على عليه السّلام است ، استخراج شده‌اند . متخصصانى نيز در اين زمينه پرورش يافته‌اند و تأليفاتى از آنان بر جاى مانده است ؛ مانند : « الشافي » از شريف مرتضى ، « دلائل الصدق » از علامه مظفر ، و « فضائل الخمسة في صحاص الستة » در سه جلد از فيروزآبادى كه بايد جديدترين اثر در اين زمينه باشد و به جهت بىطرفى كامل در گردآورى و نقل سخنان دانشمندان اهل سنت و نياوردن هيچ‌گونه تعليق و توضيحى بر آن ، حايز اهميت است . مؤلف در اين كتاب ، خواننده را آزاد مىگذارد تا خود به تنهايى بيانديشد و تصميم بگيرد و هيچ تلاشى بر اقناع او نمىكند .\r\nهمچنين در راستاى حفظ بىطرفى در نقل مطالب ، عنوان كتابها و شماره جلد و صفحه آنها را نيز آورده و در انتهاى جلد سوم به تاريخ و مكان چاپ و نام انتشارات و چاپخانه هر كدام اشاره مىكند .\r\n( حتّى مضى الاوّل لسبيله ، فأدلى بها إلى فلان بعده ) اين بيعت در دراز مدت بدترين پيامدها را براى اهل بيت عليهم السّلام و پيروان آنان در بر داشت و چه چيز براى خاندان پيامبر صلّى اللّه عليه و إله و دوستداران آنها ، بدتر از امارت معاويه بر شام بود كه خلافت يزيد را در پى داشت ؟ ! و اگر امارت معاويه نبود ، آيا امويان مىتوانستند در اسلام حكومتى داشته باشند ؟ !\r\n( فيا عجبا ! بينا هو يستقيلها في حياته إذ عقدها لآخر بعد وفاته ) چگونه ابوبكر خلافت را پس از مرگ خويش به عمر منتقل كرد ، حال آن كه در زمان\r\n\r\n","description":"","footnote":"","page_name":" 223 ","page_number":223},
  {"content":"\r\n\r\nحيات ، همواره خود را از آن پرهيزگار نشان داده ، مىگفت : « معافم كنيد از خلافت ، معافم كنيد » ؟ ! « 1 »\r\nبيت شعرى كه امام عليه السّلام به آن مثل مىزند ، از سروده‌هاى أعشى قيس است كه اسمش ميمون بن جندل بود . حيّان ، بزرگ بنى حنيفه در جاه و نعمت مىزيست و أعشى با او هم‌پياله مىشد و زمانى را در مستى و خوشى مىگذراندند . . . معناى بيت مورد نظر اين است كه فرق فراوانى ميان دو روز شاعر وجود دارد ؛ روزى كه سوار بر شتر و در بيابانى تفيده مىراند و روزى كه در سايه‌سارى گسترده همراه با حيّان غرق شادى و سرور است . منظور امام عليه السّلام از اين بيت شعر ، بيان تفاوت ميان خلافت او است كه مانند شترسوارى شاعر در بيابانى تفيده ، با سختىها و دشوارىها همراه بوده است و خلافت غير او كه به خوشگذرانى شاعر همراه حيان مرفه مىماند .\r\n( لشدّ ما تشطّرا ضرعيها ) ضمير مثنى در « تشطرا » به ابوبكر و عمر برمىگردد و مرجع ضمير « ها » در « ضرعيها » خلافت است . امام عليه السّلام خلافت را\r\n\r\n\r\n","description":"","footnote":"\r\n( 1 ) . چگونه مىتوان اين سخن ابوبكر را توجيه و تفسير كرد ؟ او ناخشنودى خود را از پذيرش خلافت در جاهاى ديگرى نيز اظهار داشته است : « وليت عليكم و لست بخيركم » و « أما و اللّه ما انا بخيركم » تاريخ طبرى : 7 / 203 ؛ كنز العمال : 3 / 135 و مانند اين سخنان بسيار آمده است كه به عنوان نمونه نك : الكامل فى التاريخ : 2 / 160 ؛ طبقات ابى سعد : 3 / 183 ؛ سيره ابن هشام : 4 / 311 ؛ سيره ابن كثير : 4 / 493 .\r\nاگر ابوبكر به حق خود در خلافت ايمان داشت ، نبايد استعفا مىخواست و همان‌گونه كه پيامبر صلّى اللّه عليه و إله نمىتواند از نبوت كناره‌گيرى كند ، امام عليه السّلام نيز نمىتواند از وظيفه خود دست بكشد . پيامبرى و امامت ، به دستور خداوند است و خارج از حيطه اختيارات فرد ؛ از جهت ديگر ، ابوبكر با اين كار خود مىخواست مردم را عليه امام عليه السّلام برانگيزد تا يا ايشان را تنها گذارند و يا بر جانش سوء قصد كنند و اين‌گونه آينده‌اش را تضمين كند .\r\n","page_name":" 224 ","page_number":224},
  {"content":"\r\n\r\nبه شترى تشبيه مىكند كه منافع آن را خليفه اول و دوم ميان خود تقسيم كردند و به هر كدام پستانى براى دوشيدن رسيد . تاريخ‌نگران نوشته‌اند كه عمر اولين كسى بود كه با ابوبكر بيعت كرد و ابوبكر نيز خلافت را برايش نگه داشت .\r\n( فصيّرها في حوزة خشناء يغلظ كلمها و يخشن مسّها ) امام عليه السّلام با اين عبارتها به اخلاق عمر اشاره مىكند كه به خشكى و خشونت معروف بود . طلحه به ابوبكر مىگويد : « فردا روز چه به خدايت مىگويى كه تو بر ما فردى درشتخو و سختدل گماشتى ؟ ! » « 1 »\r\n( و يكثر العثار فيها ، و الإعتذار منها ) ضمير در « منها » به طبيعت و خوى عمر برمىگردد كه امام عليه السّلام از آن به « حوزة » تعبير كرد . عمر بىدرنگ به نام خداوند و شريعت او حكم صادر مىكرد و آن‌گاه كه او را از اشتباهش آگاه مىساختند ، عذر مىساخت . موارد فراوانى از اشتباه‌هاى او در تاريخ نقل شده است ؛ از آن جمله تعيين مهر است كه زنى بر او با اين آيه اعتراض كرد :\r\n« و اگر مال فراوانى ( به عنوان مهر ) به او پرداخته‌ايد ، چيزى از آن را پس نگيريد ! آيا براى باز پس گرفتن مهر آنان ، به تهمت و گناه آشكار متوسل\r\n\r\n\r\n","description":"","footnote":"\r\n( 1 ) . الرياض النضره : 1 / 181 ؛ كنز العمال : 6 / 324 ؛ شرح نهج‌البلاغه ، ابن ابى الحديد : 1 / 164 و 6 / 343 و 11 / 13 ؛ تاريخ الامم و الملوك : 3 / 210 ؛ الملل و النحل ، شهرستانى : 31 ؛ المعيار و الموازنه ، ابو جعفر اسكافى : 47 .\r\n","page_name":" 225 ","page_number":225},
  {"content":"\r\n\r\nمىشويد ؟ ! » « 1 » و عمر گفت : « همگان از عمر بيشتر مىفهمند ، حتى زنان خلخال‌پوش ! » « 2 »\r\n( فصاحبها كراكب الصّعبة إن أشنق لها خرم ، و إن أسلس لها تقحّم ) مرجع ضمير در « صاحبها » خلق و خوى عمر است . دارنده چنين طبيعتى به فردى سوار بر شترى چموش مىماند كه اگر لگامش را محكم كشد ، پرده‌هاى بينى حيوان پاره مىشود و اگر لگام را شل گيرد ، تقدير خود را به دست او سپرده است .\r\n( فمني الناس لعمر اللّه بخبط و شماس و تلوّن و اعتراض ) منظور امام عليه السّلام از اين بخش ، گرفتارى مردم به طبيعت عمر است كه آميخته‌اى از آشفتگى و تزلزل ، و خشكى و سختى است . از آشفتگى به « خبط » و از خشكى به « شماس » تعبير مىكند و منظور از « تلون » دگرگونى و تغيير از حالتى به حالت ديگر و « اعتراض » به معناى ناپايدارى و زود خسته شدن است .\r\n( فصبرت على طول المدّة و شدّة المحنة ) مراد از مدت طولانى بردبارى ، مدت زمان خلافت پيشينيان امام عليه السّلام است و اى كاش مىدانستم كه چه زمان ، اوضاع بر امام عليه السّلام آرام گرفت كه تنها از دوران خلفاى پيش از خود گله مىكند ؟ ! آيا خلافت او بر كوفه و بصره و يا در زمان صفين و نهروان و يا هنگام شهادت كه سر به سجده داشت ، با آسايش و آرامش توأم بود ؟ ! تمام زندگى امام عليه السّلام و فرزندان و نوادگانش سرشار از درد و محنت است .\r\n\r\n\r\n","description":"","footnote":"\r\n( 1 ) .  وَ آتَيْتُمْ إِحْداهُنَّ قِنْطاراً فَلا تَأْخُذُوا مِنْهُ شَيْئاً أَ تَأْخُذُونَهُ بُهْتاناً وَ إِثْماً مُبِيناً  نساء / 4 : 20 .\r\n( 2 ) . مجمع الزوائد : 4 / 284 ؛ الكشاف ، زمخشرى : 1 / 491 ؛ فيض القدير : 2 / 8 ، ح 1187 ؛ كشف الخفاء : 1 / 269 ، ح 844 ؛ المبسوط ، سرخسى : 10 / 153 ، سنن بيهقى : 7 / 422 ؛ تفسير ابن كثير :\r\n1 / 475 و . . . .\r\n","page_name":" 226 ","page_number":226},
  {"content":"\r\n\r\n\r\nهمسانى با اعضاى شورا ( 4 )\r\n« حتّى إذا مضى لسبيله جعلها في جماعة زعم أنّي أحدهم . فيا للّه و للشّورى ! متى اعترض الرّيب فيّ مع الأوّل منهم حتّى صرت اقرن إلى هذه النّظائر ! لكنّي أسففت إذ أسفّوا و طرت إذ طاروا . فصغا رجل منهم لضغنه و مال الآخر لصهره مع هن و هن . إلى أن قام ثالث القوم نافجا حضنيه بين نثيله و معتلفه و قام معه بنو أبيه يخضمون مال اللّه خضم الإبل نبتة الرّبيع . إلى أن انتكث فتله و أجهز عليه عمله و كبت به بطنته . ( 4 ) »\r\n\r\nترجمه\r\nتا آن كه روزگار عمر هم سپرى شد . سپس عمر خلافت را در گروهى از قرار داد كه پنداشت من همسنگ آنان مىباشم . پناه بر خدا از اين شورا ! در كدام زمان در برابر شخص اولشان در خلافت مورد ترديد بودم ، تا امروز با اعضاى شورا برابر شوم كه هم‌اكنون مرا همانند آنها پندارند و در صف آنها قرارم دهند ! ناچار باز هم كوتاه آمدم ، و با آنان هماهنگ گرديدم . يكى از آنها با كينه‌اى كه از من داشت روى برتافت ، و ديگرى دامادش را بر حقيقت برترى داد و آن دو نفر ديگر كه زشت است آوردن نامشان . تا آن كه سومى به خلافت رسيد ، دو پهلويش از پرخورى باد كرده ، همواره بين آشپزخانه و دستشويى سرگردان بود و خويشاوندان پدرى او از بنى اميه به پا خاستند و همراه او بيت المال را خوردند و بر باد دادند ، چون شتر گرسنه‌اى كه به جان\r\n\r\n","description":"","footnote":"","page_name":" 227 ","page_number":227},
  {"content":"\r\n\r\nگياه بهارى بيفتد . عثمان آن‌قدر اسراف كرد كه ريسمان بافته او باز شد و اعمال او مردم را برانگيخت ، و شكم‌بارگى او نابودش ساخت .\r\n\r\nواژه‌شناسى\r\nأسفّ الطائر : نزديك به زمين شد .\r\nالضّغن : حقد و كينه .\r\nالهن : اين واژه معادل چيز يا چيز بىارزش در فارسى ، و در اين جا به معناى هوى و هوس است .\r\nنافجا : بلند كننده .\r\nالنثيل : سرگين .\r\nالمعتلف : از ريشه « علف » به معناى آخور .\r\nيخضمون : مىخورند .\r\nفتل : پيچاندن ؛ مانند : « فتل الحبل » به معناى پيچاندن طناب .\r\nالبطنة : پرخورى و رودل كردن .\r\n\r\nساختار ادبى\r\nالنظائر : عطف بيان به « هذه » است .\r\nنافجا : حال از « ثالث القوم » است .\r\n\r\nشرح و تفسير\r\n( حتّى إذ مضى لسبيله جعلها في جماعة زعم أنّي أحدهم ) ضمير در « سبيله » به عمر باز مىگردد . هنگامى كه عمر توسط ابو لؤلؤ مضروب شد و دانست كه مرگش نزديك است ، على عليه السّلام ، عثمان ، طلحه ، زبير ، سعد و عبد الرحمان بن\r\n\r\n","description":"","footnote":"","page_name":" 228 ","page_number":228},
  {"content":"\r\n\r\nعوف را فرا خواند و گفت : « پيامبر صلّى اللّه عليه و إله فوت كرد و از اين گروه خشنود بود ؛ پس بهتر ديدم كه خلافت را به تصميم‌گيرى اين افراد واگذارم . » سپس به يكى از معتمدان خود گفت : « اگر عثمان و على عليه السّلام بر فردى اتفاق نظر يابند ، حرف آنان پذيرفته مىشود و اگر اين افراد به دو گروه سه نفرى تقسيم شدند ، سخن آن دسته‌اى شنيده مىشود كه عبد الرحمان در ميان آنها است . » عمر مىدانست كه عثمان و على عليه السّلام بر يك رأى متفق نخواهند شد و پسر عوف نيز از طرفدارى عثمان دست برنخواهد داشت ؛ زيرا عبد الرحمان ، شوهر خواهر عثمان بود . همچنين عمر دستور داد كه در صورت امتناع از دستورش ، گردن هر شش نفر زده شود .\r\nآن چه گذشت ، روايتى گذرا از داستان شورا است كه در شرح ابن ابى الحديد و كتابهاى تاريخ به تفصيل آمده است و بر خواننده است كه بپرسد :\r\nچگونه عمر به كشتن اين گروه يا برخى از آنان دستور داد ، در حالى كه با رضايت از آنان جان سپرد ؟ و چرا سه نفرى كه عبد الرحمان بن عوف در ميان آنان بود ، بر سه نفر ديگر برترى داده شدند ؟ و چرا مساله خلافت را از آغاز به دست عبد الرحمن نسپرد ؟ و چرا خلافت را در اختيار شوارى شش نفرى گذاشت و آن را به رايزنى همه مسلمانان - آن‌گونه كه به پندار خويش ، پيامبر صلّى اللّه عليه و إله انجام داده بود - واگذار نكرد و يا چرا مانند ابوبكر ، خلافت را بر عهده فرد شايسته‌تر ننهاد ؟ فراتر از اينها ، اگر شورا داراى مبنايى اسلامى و الهى بود ، چرا با رأى شورا در انتخاب پسر خويش ، عبد اللّه مخالفت كرد ؟\r\n( فيا للّه و للشورى ! )\r\n( متى اعترض الرّيب فيّ مع الأول منهم ، حتّى صرت اقرن إلى هذه النظائر ) اماما ! شگفت نيست كه تو را با اينان همسان ساختند ؛ مگر خود نگفتى كه « حق\r\n\r\n","description":"","footnote":"","page_name":" 229 ","page_number":229},
  {"content":"\r\n\r\nسنگين اما گواراست ، و باطل ، سبك اما كشنده . » « 1 » به هيچ وجه نميخواهم مقايسه و همسانى امام عليه السّلام با ديگر اعضاى شورا را توجيه كنم ؛ هرگز ! و اصلا چگونه مىتوان آفريده‌اى را با امام عليه السّلام مقايسه كرد كه پيامبر صلّى اللّه عليه و إله در حق او گفت : « تو برادر ، و دوست و همراه من در دنيا و آخرت هستى . » « 2 » . . . بلكه سخن - هرچند كه از بيان آن ناتوانم - در اين است كه حق ، هزينه سنگينى از سختىها و مصيبتها دارد .\r\nاماما ! در جايى ديگر گفتى : « چه بسا نعمت داده شده‌اى كه گرفتار عذاب شود ، و بسا گرفتارى كه در گرفتارى ساخته شده و آزمايش گردد ! پس اى كسى كه از اين گفتار بهرمند مىشوى ! بر شكرگزارى بيفزاى ، و از شتاب بى جا دست بردار ، و به روزى رسيده قناعت كن . » « 3 » و چه سرمايه‌اى بهتر از آن چه خدا براى برادرت محمد صلّى اللّه عليه و إله و تو ذخيره كرد ؟ همه مسلمانان بر محمد صلّى اللّه عليه و إله و تو اتفاق نظر دارند ؛ ولى در مورد آنان كه با تو مقايسه شدند و ديگران ، اختلاف نظر دارند و هيچ دليلى بر اين اتفاق بالاتر از آن سخن نيست كه تو ، برادر محمد صلّى اللّه عليه و إله و براى او ، مانند هارون براى موسى هستى . و اگر نبود اين سخن ، بر تو نيز اختلاف مىيافتند ؛ همان‌گونه كه بر غير تو اختلاف يافتند . « 4 »\r\n\r\n\r\n","description":"","footnote":"\r\n( 1 ) . « إنّ الحقّ ثقيل مريء و إنّ الباطل خفيف و بيء » نهج‌البلاغه : قصار 375 ؛ انساب الاشراف : 5 / 44 .\r\n( 2 ) . سنن ترمذى : 5 / 20 ، ح 3804 ؛ مشكاة المصابيح : 3 / 1720 ، ح 6084 ؛ صحيح بخارى : 2 / 299 ؛ جامع ترمذى : 2 / 213 ؛ الاستيعاب : 2 / 460 ؛ تيسير الوصول : 3 / 271 ؛ تاريخ مدينه دمشق ، ابن عساكر : 1 / 109 ، ح 149 ؛ مسند احمد : 1 / 230 و . . .\r\n( 3 ) . « و ربّ منعم عليه مستدرج بالنّعمى ، و ربّ مبتلّى مصنوع له بالبلوى ، فزد أيّها المستنفع في شكرك و قصّر من عجلتك وقف عند منتهى رزقك » نهج‌البلاغه : قصار 273 .\r\n( 4 ) . پيامبر صلّى اللّه عليه و إله فرمود : « أما ترضى أن تكون منّي بمنزلة هارون من موسى ألّا أنّه لا نبي من بعدي ، أنّه لا ينبغي أن أذهب إلّا و أنت خليفتي » آيا دوست ندارى كه موقعيت تو نزد من همچون موقعيت هارون براى\r\n","page_name":" 230 ","page_number":230},
  {"content":"\r\n\r\n( و لكنّي أسففت إذ أسفّوا و طرت إذ طاروا ) از آن جايى كه رقابت بر سر القاب و مناصب و فرصتهاى نابرابر ميان مردم بالا گرفته بود و شرايط براى امام عليه السّلام فراهم نبود تا مخالفان را از باطل باز دارد و آنان را به حق برگرداند ، ناچار بنا به مصلحت خويش و مسلمانان سكوت اختيار كرد . . . با اين حال بر آنان نظارت داشت و به راه استوارتر هدايتشان مىكرد . بايد منصفانه بپذيريم كه ابوبكر و عمر به راهنمايىهاى او گوش مىدادند و در بسيارى از امور مهم به او مراجعه مىكردند . اما عثمان ، نه يك شيطان كه شيطانهاى فراوانى به سركردگى مروان بن حكم ، او را احاطه كرده بودند .\r\n( فصغا رجل منهم لضغنه ) سخن از سعد بن ابى وقّاص است كه مادرش اموى بود و امام عليه السّلام همراه با پيامبر خدا صلّى اللّه عليه و إله ، با امويان جنگيده بود و دلاوران آنان را به سبب شرك و دشمنى با پيامبر صلّى اللّه عليه و إله ، كشته بود . از اين رو سعد به خاطر كشتن دايىهايش از امام عليه السّلام كينه داشت . ( و مال الآخر لصهره ) منظور امام عليه السّلام از ديگرى ، عبد الرحمان بن عوف است كه همسر خواهر عثمان بود .\r\n( مع هن و هن ) منظور از اين عبارت ، غرضها و نيتهاى ديگرى است كه از بيان\r\n\r\n\r\n","description":"","footnote":"\r\nموسى باشد ، با اين تفاوت كه پيامبرى پس از من نخواهد با بود . شايسته نيست كه من بروم ، مگر اين كه تو جانشين پس از من باشى » . حديث منزلت از احاديث متواتر نزد علماى اهل سنت و شيعه است و در بيش از 150 كتاب روايى آمده است . براى نمونه نك : الصواعق المحرقه ، ابن حجر : 29 ؛ صحيح بخارى : 2 / 200 و 324 ؛ صحيح مسلم فى فضائل على عليه السّلام : 324 ؛ المستدرك ، حاكم نيشابورى : 3 / 109 ؛ مسند ابن ماجه : 1 / 28 ؛ مسند احمد : 1 / 175 و 177 و 179 و 182 و 331 و 369 ؛ كنز العمال : 6 / 152 ، ح 2504 ؛ خصائص النسائى : 17 ؛ الاصابة ، ابن حجر : 4 / 568 ؛ ينابيع الموده ، قندوزى : 2 / 58 .\r\n","page_name":" 231 ","page_number":231},
  {"content":"\r\n\r\nآنها ابا دارد و از سخنان حكمت‌آموزش است كه : « آن چه نمىدانى مگو ؛ بلكه همه آن چه را كه مىدانى ، نيز مگو . » « 1 »\r\n( إلى أن قام ثالث القوم نافجا حضنيه بين نثيله و معتلفه و قام معه بنو أبيه يخضمون مال اللّه خضم الإبل نبتة الرّبيع . إلى أن انتكث فتله و أجهز عليه عمله و كبت به بطنته ) بهتر است كه سخن از عثمان را به خود اهل سنت واگذاريم . ابن قتيبه و ابو الفداء مىگويند : عثمان ، فدك را به مروان داد ؛ حال آن كه پيامبر صلّى اللّه عليه و إله آن را به درخواست حضرت زهرا عليها السّلام به او بخشيده بود « 2 » . . . حكم بن عاص ، عموى عثمان از سخت‌ترين دشمنان و آزاردهندگان پيامبر صلّى اللّه عليه و إله بود كه پيامبر صلّى اللّه عليه و إله او را رانده و تبعيد كرده بود . اما عثمان او را بازگرداند و اموال فراوانى را به او بخشيد و او را والى ساخت و به نقل از بلاذرى ، در يك جلسه به او سيصد هزار درهم برخشيد . « 3 »\r\nبه مروان بن حكم كه همسر دخترش بود ، در يك روز پانصد هزار دينار داد و به برادرش ، حارث كه دختر ديگر عثمان را در عقد خود داشت ، در يك روز سيصد هزار درهم و شتران زكات و . . . را بخشيد . « 4 » در كتاب « العقد الفريد » آمده كه عثمان به عبد اللّه بن خالد اموى ، چهارصد هزار داد « 5 » و در\r\n\r\n\r\n","description":"","footnote":"\r\n( 1 ) . « لا تقل ما لا تعلم بل لا تقل كلّ ما تعلم » نهج‌البلاغه : قصار 381 ؛ عيون الحكم و المواعظ : 526 .\r\n( 2 ) . الامامه و السياسه : 1 / 35 ؛ المعارف : 195 ؛ تاريخ ابى الفداء : 1 / 169 ؛ انساب الاشراف : 5 / 25 ؛ العقد الفريد : 3 / 77 ؛ الفتوح ، ابن اعثم : 1 / 35 ؛ سنن بيهقى : 6 / 301 ؛ تاريخ يعقوبى : 2 / 223 و . . .\r\n( 3 ) . انساب الاشراف : 5 / 25 - 29 .\r\n( 4 ) . الرياض النضره : 2 / 143 ؛ الانساب الاشراف ، بلاذرى : 5 / 27 ؛ مرآة الجنان ، يافعى : 1 / 85 ؛ الصواعق المحرقه : 68 ؛ السيرة الحلبيه : 2 / 86 ؛ تاريخ طبرى : 3 / 382 و . . .\r\n( 5 ) . العقد الفريد : 3 / 77 .\r\n","page_name":" 232 ","page_number":232},
  {"content":"\r\n\r\nشرح ابن ابى الحديد نيز ذكر شده كه دويست هزار به ابوسفيان بخشيد « 1 » و ابن اثير نيز نقل كرده است كه صد هزار دينار هم به عبد اللّه بن ابى سرح عطا نمود . « 2 »\r\nسيد قطب مىگويد : « موارد بخشش‌هاى عثمان فراوان هستند . به زبير ، ششصد هزار و به طلحه ، دويست هزار بخشيد . زيد بن أرقم ، خزانه‌دار بيت المال به او گفت : گمان مىكنم تو اين اموال را عوض آن چه در زمان پيامبر صلّى اللّه عليه و إله هزينه كردى ، برمىدارى . . . بذل و بخشش‌هاى عثمان ، كارگزارانش را - كه از خويشانش بودند - در برمىگرفت . منطقه تحت سلطه معاويه را افزايش داد و به آن فلسطين و حمص را نيز افزود . همچنين حكم بن عاص ، عموى خويش و رانده شده پيامبر صلّى اللّه عليه و إله را پناه داد و فرزندش ، مروان را وزير مختار خود قرار داد . صحابه كه نتيجه برخوردهاى عثمان را خطرساز مىديدند ، به سوى مدينه سرازير شدند تا سنتهاى اسلامى را پاس دارند . . . آن كه با چشم اسلام مىنگرد و با روح اسلام ، احساس مىكند ، لاجرم اذعان مىكند كه شورش عليه عثمان ، به طور كلى از روح اسلامى سرچشمه گرفته بود . » « 3 »\r\nبا تمام اين احوال ، عثمان را از خلفاى راشدين مىشمارند . اما آن‌گونه كه ما مىپنداريم ، خلافت راشدين پس از روى كار آمدن امام على عليه السّلام آغاز شد و از آن جايى كه كسى جرات ندارد تا على عليه السّلام را ناشايست در خلافت بداند و برايشان دشوار است كه على عليه السّلام از راشدين باشد ، اما عثمان نباشد ،\r\n\r\n\r\n","description":"","footnote":"\r\n( 1 ) . شرح نهج‌البلاغه ، ابن ابى الحديد : 1 / 67 و 269 ؛ شرح نهج‌البلاغه ، محمد عبده : 1 / 46 .\r\n( 2 ) . الكامل فى التاريخ : 2 / 249 - 251 و 3 / 114 ؛ البدايه و النهايه : 7 / 250 ؛ الاستيعاب : 1 / 918 ؛ الاصابة : 4 / 109 . المعارف : 131 و 141 ؛ النجوم الزاهره : 1 / 94 - 97 ؛ اسد الغابه : 3 / 173 و . . .\r\n( 3 ) . العدالة الاجتماعيه ، سيد قطب : 210 .\r\n","page_name":" 233 ","page_number":233},
  {"content":"\r\n\r\nپس ناچار امام عليه السّلام را علىرغم برترىاش ، به خلفاى پيشينش ملحق كردند . . .\r\nاگر فرد ديگرى به جز على عليه السّلام پس از عثمان خلافت را به دست مىگرفت ، به طور قطع خلفاى راشدين تنها بر ابوبكر و عمر اطلاق مىشد .\r\n\r\nبىارزش‌تر از آب بينى بز ( 5 - 6 )\r\n« فما راعني إلّا و النّاس كعرف الضّبع إليّ ، ينثالون عليّ من كلّ جانب ، حتّى لقد وطئ الحسنان و شقّ عطفاي . مجتمعين حولي كربيضة الغنم ، فلمّا نهضت بالأمر نكثت طائفة و مرقت اخرى و قسط آخرون ، كأنّهم لم يسمعوا كلام اللّه يقول :  تِلْكَ الدَّارُ الْآخِرَةُ نَجْعَلُها لِلَّذِينَ لا يُرِيدُونَ عُلُوًّا فِي الْأَرْضِ وَ لا فَساداً وَ الْعاقِبَةُ لِلْمُتَّقِينَ  بلى و اللّه لقد سمعوها و وعوها و لكنّهم حليت الدّنيا في أعينهم و راقهم زبرجها . ( 5 )\r\nأما و الّذي فلق الحبّة و برأ النّسمة ، لو لا حضور الحاضر و قيام الحجّة بوجود النّاصر و ما أخذ اللّه على العلماء أن لا يقارّوا على كظّة ظالم و لا سغب مظلوم ، لألقيت حبلها على غاربها و لسقيت آخرها بكأس أوّلها و لألفيتم دنياكم هذه أزهد عندي من عفطة عنز . ( 6 ) »\r\n\r\nترجمه\r\nروز بيعت ، فراوانى مردم چون يال‌هاى پرپشت كفتار بود . از هر طرف مرا احاطه كردند ، تا آن كه نزديك بود حسن و حسين لگدمال گردند ، و رداى من از دو طرف پاره شد . مردم چون گله‌هاى انبوه گوسفند مرا در ميان\r\n\r\n","description":"","footnote":"","page_name":" 234 ","page_number":234},
  {"content":"\r\n\r\nگرفتند . اما آن‌گاه كه به پا خاستم و حكومت را به دست گرفتم ، جمعى پيمان شكستند ، و گروهى از اطاعت من سرباز زده و از دين خارج شدند ، و برخى از اطاعات حق سر بر تافتند ؛ گويا نشنيده بودند سخن خداى سبحان را كه مىفرمايد : « سراى آخرت را براى كسانى برگزيديم كه خواهان سركشى و فساد در زمين نباشند و آينده از آن پرهيزكاران است » « 1 » آرى ! به خدا كه آن را خوب شنيده و حفظ كرده بودند ، اما دنيا در ديده آنها زيبا نمود ، و زيور آن ، چشم‌هايشان را خيره كرد .\r\nسوگند به خدايى كه دانه را شكافت و جان را آفريد ، اگر حضور فراوان بيعت‌كنندگان نبود و ياران ، حجّت را بر من تمام نمىكردند و اگر خداوند از علما عهد و پيمان نگرفته بود كه برابر شكم‌بارگى ستمگران و گرسنگى مظلومان سكوت نكنند ، مهار شتر خلافت را بر كوهان آن انداخته ، رهايش مىساختم و آخر خلافت را به كاسه اول آن سيراب مىكردم . آنگاه مىديديد كه دنياى شما نزد من از آب بينى بزغاله‌اى بىارزش‌تر است .\r\n\r\nواژه‌شناسى\r\nعرف الضّبع : يا كفتار يا موهايى كه بر پشت گردنش مىرويد .\r\nينثالون : سرازير شدن و ازدحام كردن .\r\nشقّ : زخم برداشت يا خراشيده شد .\r\nعطفاي : دو پهلويم .\r\n\r\n\r\n","description":"","footnote":"\r\n( 1 ) . قصص / 28 : 83 .\r\n","page_name":" 235 ","page_number":235},
  {"content":"\r\n\r\nربيضة الغنم : هنگامى كه حيوانى زانو مىزند و بر سينه مىخوابد ، گفته مىشود كه « ربضت الدابّة » و عبارت « ربيضة الغنم » به معناى گله گوسفندانى است كه به روى زانو خوابيده‌اند .\r\nنكث العهد : پيمان را شكست و به آن وفادار نماند و « الناكثون » اسم علمى است كه بر اصحاب جمل اطلاق مىشود و آنان عبارتند از : عايشه ، طلحه و زبير .\r\nمرق من الدين : با گذاشتن بدعتى از دين خارج شد و « المارقون » اسم علمى است كه بر خوارج نهروان اطلاق مىشود .\r\nقسط الوالي : والى ستم كرد يا از حقيقت و راستى عدول كرد و « القاسطون » به معناى فاسقان ، بر اصحاب صفين اطلاق مىشود كه به فرماندهى معاويه و عمرو عاص با امام على عليه السّلام جنگيدند .\r\nحلي الشيء في عيني فلان : چيزى ، شگفتى او را برانگيخت .\r\nراق الشراب : پاك و صافى گشت .\r\nالزّبرج : زينت و زيور .\r\nفلق الحبّة : دانه را شكافت .\r\nبرأ النسمة : جان را آفريد .\r\nألّا يقارّوا : تا آرام نگيرند و ساكت ننشينند .\r\nكظّة ظالم : مراد از اين عبارت ، تجاوز و تعدى ظالم بر حقوق مردم است .\r\nسغب مظلوم : پايمال شدن حقوق ستمديدگان .\r\nالغارب : گردن يا قسمت بالاى كمر كه به گردن وصل مىشود .\r\nعفطة عنز : مخاط بينى بز كه به هنگام عطسه ، از بينى مىپراكند .\r\n\r\n","description":"","footnote":"","page_name":" 236 ","page_number":236},
  {"content":"\r\n\r\n\r\nساختار ادبى\r\nراعني : فاعل آن حذف شده است و « أي شىء » يا « أي رايع » در تقدير است .\r\nو الناس : « و » حاليه است .\r\nإليّ : متعلق به محذوف و حال از « الناس » است ( متزاحمين إليّ ) .\r\nمجتمعين : حال دوم براى « الناس » است .\r\nبلى ! : حرف جواب كه نفى پيش از خود را باطل مىكند . در اين جا ، فعل « لم يسمعوا » را باطل كرده است .\r\nأما : حرف آغاز .\r\n\r\nشرح و تفسير\r\n( فما راعني إلّا و الناس كعرف الضبع إليّ ، ينثالون عليّ من كلّ جانب ، حتّى لقد وطئ الحسنان و شقّ عطفاي ، مجتمعين حولي كربيضة الغنم ) مسلمانان از عثمان و عملكرد او خشمگين و خواستار آن شدند كه در رفتارهايش تغيير داده ، عدالت پيشه كند و در حقوق خداوند از كسى جانبدارى نكند و به سخن مروان و ديگر افراد مغرض و هواپرست ، گوش نسپارد ؛ ليكن عثمان در برابر اطرافيان و خويشانش ، سستى نشان داد . سرانجام بسيارى از او خواستند تا از خلافت كنار بنشيند و چون سرباز زد ، بر او شوريده ، او را كشتند . طبيعى بود كه برخى از مرگ او اندوهگين شود و آنان كسانى بودند كه از او و خلافتش بهره‌مند مىشدند و منافعشان در تداوم خلافت عثمان بود . گروهى ديگر نيز خشنود شدند كه طلحه و زبير از سرشناس‌ترين آنها بودند . مورخان نوشته‌اند : « طلحه كه به جانشنى پس از عثمان چشم داشت ، شورشيان را\r\n\r\n","description":"","footnote":"","page_name":" 237 ","page_number":237},
  {"content":"\r\n\r\nبرمىانگيخت و طمع و چشم‌داشت زبير نيز كمتر از او نبود . از همين روى دلش با شورشيان بود ، ليكن به آن تظاهر نمىكرد . » « 1 »\r\nپس از آن كه داستان به اتمام رسيد و عثمان كشته شد ، شورشيان نزد امام عليه السّلام رفته ، از او خواستند تا خلافت را بپذيرد . امام عليه السّلام درخواست آنان را رد كرد و چون اصرار كردند ، فرمود : « مرا واگذاريد و ديگرى را به دست آريد . زيرا ما به استقبال حوادث و امورى مىرويم كه رنگارنگ و فتنه‌آميز است و چهره‌هاى گوناگون دارد ، و دل‌ها بر اين بيعت ثابت و عقل‌ها بر اين پيمان استوار نمىماند . چهره افق حقيقت را ابرهاى تيره فساد گرفته و راه مستقيم حق ناشناخته ماند . آگاه باشيد ! اگر دعوت شما را بپذيرم ، بر اساس آن چه كه مىدانم ، با شما رفتار مىكنم ، و به گفتار اين و آن ، و سرزنش سرزنش‌كنندگان گوش فرا نمىدهم . اگر مرا رها كنيد ، چون يكى از شما هستم كه شايد شنواتر ، و مطيع‌تر از شما نسبت به رييس حكومت باشد . در حالى كه من وزير و مشاورتان باشم ، بهتر است كه امير و رهبر شما گردم . » « 2 »\r\nامام عليه السّلام اين چنين گفت تا آنان را از خود دور كند و اگر خلافت را از شورشيان به تنهايى مىپذيرفت ، مردم مىگفتند : هيچ‌كس غير از قاتلان\r\n\r\n\r\n","description":"","footnote":"\r\n( 1 ) . الفتح الربانى : 23 / 112 ؛ العقد الفريد : 3 / 73 ؛ تاريخ طبرى : 5 / 35 و 122 ؛ صفوة الصفوة ، ابن جوزى : 1 / 123 ؛ مروج الذهب : 2 / 259 ؛ دول الاسلام ، ذهبى : 1 / 18 ؛ الكامل فى التاريخ : 3 / 104 و . . .\r\n( 2 ) . « دعوني و التمسوا غيري ، فإنّا مستقبلون أمرا له وجوه و ألوان ، لا تقوم له القلوب ، و لا تثبت عليه العقول . و إنّ الآفاق قد أغامت و المحجّة قد تنكّرت . و اعلموا أنّي إن أجبتكم ركبت بكم ما أعلم ، و لم اصغ إلى قول القائل و عتب العاتب . و إن تركتموني ، فأنا كأحدكم و لعلّي أسمعكم و أطوعكم لمن ولّيتموه أمركم ، و أنا لكم وزيرا خير لكم منّي أميرا » نهج‌البلاغه : خطبه 92 .\r\n","page_name":" 238 ","page_number":238},
  {"content":"\r\n\r\nعثمان با او بيعت نكرد و بيعت با على ، اتفاقى ناگهانى و شتابزده در آن شرايط بود . . . همچنين اگر بر آنان خلافت مىكرد ، آنان را به سمت حقيقت آشكار و مقصد درست - آن چنان كه خليفه دوم گفته بود « 1 » - راه مىبرد و حقيقت ، بر آنان تلخ‌مزه و دشوار مىنمود و سرانجام درمىيافتند كه پايدارى امام عليه السّلام بر حق و صلابت او در اجراى عدالت ، به ضرر آنان و نه به نفعشان پايان يافت . با اين توضيح ، سخن امام عليه السّلام ناظر بر رأى و نظر آنان و نه بر واقعيت است . بنابراين بر خلاف نظر برخى از شارحان ، جاى ترديد نيست كه سخن مورد نظر از سوى امام على عليه السّلام بيان شده باشد ؛ چه آن كه هر مقامى را مقالى است و پيامبر صلّى اللّه عليه و إله پيش از امام عليه السّلام به مشركان گفته بود : « و ما يا شما بر ( طريق ) هدايت يا در ضلالت آشكارى هستيم ! » « 2 »\r\nسپس مهاجران و انصار به امام عليه السّلام رو نهادند و اصرار كردند كه خلافت را بپذيرد و آشفتگى مسلمانان را چاره سازد ؛ چرا كه او ، تنها كسى بود كه رغبت مردم را در زندگى آزادانه و شرافتمندانه بازتاب مىداد و از آن چه راه گريزى نداشت ، نمىگريخت . دكتر طه حسين مىگويد : « همگان با خود و با هر آن كه مىيافتند ، انديشيدند و تنها به على عليه السّلام تمايل نشان دادند و او را بر رقيبانش ، ترجيح دادند . اين چنين بود كه مهاجران و انصار ، به على عليه السّلام روى آوردند و در جلب نظر او پافشارى كردند . على عليه السّلام ابتدا تلاش كرد تا از قبول رهبرى جامعه سر باز زند ، ولى بهانه‌اى نيافت . على عليه السّلام به طور قطع خلافت\r\n\r\n\r\n","description":"","footnote":"\r\n( 1 ) . نك : انساب الاشراف : 5 / 18 ؛ شرح نهج‌البلاغه ، ابن ابى الحديد : 12 / 259 ؛ الفتح المبين : 2 / 180 و . . .\r\n( 2 ) .  وَ إِنَّا أَوْ إِيَّاكُمْ لَعَلى هُدىً أَوْ فِي ضَلالٍ مُبِينٍ  سبإ / 34 : 24 .\r\n","page_name":" 239 ","page_number":239},
  {"content":"\r\n\r\nرا رد كرد و اين شورشيان از مهاجران و انصار بودند كه خلافت را بر او عرضه داشته و مىخواستند با او بيعت كنند ، همان‌گونه كه با پيشينيان او بيعت كردند . على عليه السّلام براى بيعت بر منبر پيامبر صلّى اللّه عليه و إله نشست ، همان‌گونه كه خلفاى پيشين نشستند و مردم به او روى آوردند و با او بيعت كردند . اما گروهى از بيعت سر باز زدند كه امام عليه السّلام در بيعت گرفتن از آنان تلاشى نكرد و به شورشيان اجازه نداد تا آنان را به بيعت مجبور سازند . سعد بن ابى وقّاص و عبد اللّه بن عمر از آنان بودند . » « 1 »\r\n( فلمّا نهضت بالأمر نكثت طائفة ) در سطرهاى بالا به نقل از تاريخ‌نگاران گذشت كه طلحه و زبير در طمع خلافت به شورشيان عليه عثمان گرايش يافتند ؛ ليكن مهاجران و انصار ، غير از على عليه السّلام را نپذيرفتند و مردم نيز در پيروى از آنان براى بيعت ، گرد امام عليه السّلام جمع شدند كه امام عليه السّلام با تعبير « از هر طرف بر من سرازير شدند » از آن ماجرا ياد مىكند . طلحه و زبير نيز تحت تأثير هجوم جمعيت فراوان ، همراه با ديگران بيعت كردند ؛ سپس پشيمان شدند و همراه با عايشه شوريدند و يا اين كه عايشه همراه با آنان شوريد . طه حسين مىگويد : « عايشه از سخت‌ترين مخالفان عثمان در ميان زنان پيامبر صلّى اللّه عليه و إله بود و بر بسيارى از كارهاى عثمان اعتراض مىكرد تا جايى كه بسيارى از مردم ، او را از برپاكنندگان شورش پنداشتند . . . مخالفت عايشه با على عليه السّلام ، به اعتقاد من از دو علت ديگر ناشى مىشد : دليل نخست - كه على عليه السّلام را در آن نقشى نبود - به ازدواج او با دختر پيامبر صلّى اللّه عليه و إله و به دنيا آمدن حسن و حسين عليهما السّلام از او ، ارتباط مىيافت . على عليه السّلام پدر نسل باقىمانده از پيامبر صلّى اللّه عليه و إله بود و خدا به\r\n\r\n\r\n","description":"","footnote":"\r\n( 1 ) . الفتنة الكبرى - 2 - على عليه السّلام و بنوه ، طه حسين : 8 و 9 .\r\n","page_name":" 240 ","page_number":240},
  {"content":"\r\n\r\nعايشه از پيامبر صلّى اللّه عليه و إله فرزندى نداد . . . اما دليل دوم به ازدواج على عليه السّلام با اسماء خثعميّه پس از وفات ابوبكر ارتباط داشت . اسماء ، مادر محمد بن ابىبكر بود و محمد به اين ترتيب در دامان على عليه السّلام رشد كرد . عايشه به خاطر همه اينها با على عليه السّلام سر ناسازگارى داشت . » « 1 »\r\nماجراى اهل جمل ، روشن و معروف است و امام عليه السّلام با عبارتهايى كوتاه به آن اشاره مىكند : ( نكثت طائفة ) صفت « ناكث » را از دستور پيامبر صلّى اللّه عليه و إله بر مبارزه با ناكثان و قاسطان و مارقان اقتباس كرد . « 2 » ( و مرقت اخرى ) منظور از گروه ديگر ، خوارج هستند و در صحيح بخارى آمده است كه پيامبر صلّى اللّه عليه و إله فرمود : « خوارج بر بهترين دسته از مردم خارج مىشوند . » « 3 » ( و قسط آخرون ) دسته سوم از تجاوزگران تحت فرمان پسر عاص و معاويه بودند . . . در صحيح بخارى به نقل از پيامبر صلّى اللّه عليه و إله درباره عمار آمده است كه « گروه ستمگر او را خواهند كشت . » « 4 » همچنين خبرى مشابه در صحيح مسلم ، كتاب « الفتن » آمده است . « 1 - »\r\n\r\n\r\n","description":"","footnote":"\r\n( 1 ) . الفتنة الكبرى - 2 - على عليه السّلام و بنوه ، طه حسين : 26 .\r\n( 2 ) . نك : مستدرك الصحيحين : 3 / 139 ؛ اسد الغابه : 4 / 303 .\r\n( 3 ) . صحيح بخارى : 4 / 200 و 9 / 16 - 17 ؛ فتح القدير ، شوكانى : 5 / 64 ؛ ذخائر العقبى : 110 ؛ فتح البارى : 12 / 262 ؛ السنن الكبرى : 5 / 156 ، ح 8560 و 8561 ؛ تفسير قرطبى : 16 / 318 و . . .\r\n( 4 ) . او ابو يقظان ، عمار بن ياسر بن عمامر بن مالك بن كنانة بن قيس بن الحصين بن الوذيم از بنى ثعلبه و مادرش سميه بود . او و پدر و مادرش از پيشگامان در اسلام بودند و هفتمين نفرى بود كه آشكارا اسلام آورد . پدر و مادرش در پى شكنجه قريش به شهادت رسيدند و احاديث در ستايش او از پيامبر نقل شده است . در اين زمينه نك : صحيح بخارى : 1 / 122 ؛ صحيح مسلم :\r\n4 / 2235 ؛ صحيح ترمذى : 5 / 669 ؛ مسند احمد : 2 / 161 و 164 ، 4 / 197 و 6 / 289 ؛ انساب الاشراف : 1 / 170 ؛ تاريخ طبرى : 3 / 316 ؛ الموضح للخطيب : 1 / 277 و . . .\r\n","page_name":" 241 ","page_number":241},
  {"content":"\r\n\r\nطه حسين مىگويد : « خبر قتل عمار بن ياسر همچنان از احاديث منقول در ميان مسلمانان است كه پدر و مادر او ، اولين شهيدان اسلام هستند .\r\nابوجهل پدرش ، ياسر و مادرش ، سميه را شكنجه داد تا آن چنان كه معروف است ، به شهادت رسيدند . عمار همانى است كه پيامبر صلّى اللّه عليه و إله به او گفت : واى بر تو اى پسر سميه ! گروه ستمكار تو را خواهند كشت . . . خزيمة بن ثابت انصارى در صفين دنبال على عليه السّلام حركت مىكرد ، ولى نمىجنگيد و تنها عمار را زير نظر داشت . همين كه دانست عمار كشته شده ، گفت : اكنون گمراهى و پليدى ، مسلم و مشخص شد . سپس جنگيد تا كشته شد . شهادت عمار به دست معاويه و يارانش ، براى آنان دردآور و هراسناك بود . با اين حال در سخن پيامبر صلّى اللّه عليه و إله كه قاتلانش را گروه ستمكار پيش‌بينى كرده بود ، شك و ترديد نكردند ؛ بلكه تلاش كردند تا آگاهى خود را از اين حديث مخفى سازند و چون راه گريزى نيافتند ، آن را تأويل كردند و معاويه گفت : ما او را كشتيم ؟\r\nدر حقيقت قاتلانش ، كسانى هستند كه او را به جنگ آوردند . » « 2 »\r\nطه حسين ، معاويه را به اين سبب محكوم مىكند كه حديث پيامبر صلّى اللّه عليه و إله را پنهان كرد و هنگامى كه از پنهان‌كارى ناتوان شد ، به تأويل تعمدى و مغرضانه\r\n\r\n\r\n","description":"","footnote":"\r\nبراى اطلاع از شرح زندگى عمار نك : مروج الذهب : 2 / 21 و 22 ؛ مسند طيالسى : 117 و 603 و 643 و 649 و 1156 و 1598 و 2168 و 2202 ؛ خصايص امير المؤمنين عليه السّلام : 132 ؛ تاريخ طبرى :\r\n5 / 39 و 41 و 10 / 59 ؛ مجمع الزوائد : 7 / 240 و 242 و 244 و . . .\r\n. صحيح مسلم : 4 / 2231 ، ح 2904 و همچنين : صحيح بخارى : 6 / 2605 ، ح 6704 ؛ مسند احمد :\r\n2 / 236 ، ح 7226 ؛ المصنف ، عبد الرزاق : 9 / 74 ؛ سنن ابن ماجه : 2 / 1340 ، ح 4037 ؛ موطأ مالك : 1 / 241 ، ح 572 .\r\n( 2 ) . الفتنة الكبرى - 2 - على عليه السّلام و بنوه : 76 - 77 .\r\n","page_name":" 242 ","page_number":242},
  {"content":"\r\n\r\nآن به باطل دست يازيد . سپس اضافه مىكند : « هيچ‌كس عمار را به صفين نياورد و على عليه السّلام او را به جنگ و يا به همراهى با خويش وا نداشت . عمار پيرمردى بود كه نود را گذرانده و جسمش فرتوت گشته بود ؛ با اين حال عقل و قلب و نيروى بصيرت او از گزند كهنسالى در امان مانده بود . . . عمار همانى است كه بعد از واقعه جمل به عايشه سلام كرد و گفت : مادرم ! زد و خورد ما را چگونه ديدى ؟ عايشه پاسخ داد : من مادر تو نيستم و تو فرزند من نيستى . عمار با خنده گفت : تو مادر من هستى و من فرزند تو هستم ؛ هرچند كه چنين نپسندى . عمار به آيه قرآن اشاره داشت كه زنان پيامبر صلّى اللّه عليه و إله ، مادران مؤمنان هستند و عايشه نمىتوانست آن چه را قرآن نازل كرده بود ، تغيير دهد . عمار بيشتر از همه ياران على عليه السّلام به جنگ فرا مىخواند و در آن روز با عمرو عاص در جنگ بود . . . به پرچم اردوگاه معاويه اشاره مىكرد و مىگفت : به خدا سوگند كه سه بار در ركاب پيامبر صلّى اللّه عليه و إله با صاحب اين پرچم جنگيدم : در بدر و احد و احزاب و اكنون ، چهارمين بار و سزاوارترين آنها است . « 1 » و به ياران خود مىگفت : به خدا سوگند ! اگر آن‌قدر بر ما تاختند تا اين كه به نخلستان‌هاى هجر « 2 » برسيم ، باز بر اين باوريم كه ما بر حق و آنان بر باطل هستند . » « 3 »\r\n\r\n\r\n","description":"","footnote":"\r\n( 1 ) . الطبقات الكبرى : 3 / 258 ؛ مجمع الزوائد : 7 / 243 ؛ تاريخ طبرى : 4 / 28 ؛ مسند احمد : 4 / 319 .\r\n( 2 ) . هجر را به آن سبب نام برد كه بسيار دور بوده و به نخلهاى فراوان شهرت داشت . ( مترجم )\r\n( 3 ) . الفتنة الكبرى - 2 - على عليه السّلام و بنوه : 76 - 77 ؛ حلية الاولياء : 1 / 142 ؛ صحيح ابن حبّان : 15 / 555 ، ح 7080 ؛ المستدرك على الصحيحين : 3 / 433 ، ح 5651 ؛ سير اعلام النبلاء : 1 / 408 ؛ تهذيب الكمال : 21 / 225 و . . .\r\n","page_name":" 243 ","page_number":243},
  {"content":"\r\n\r\n( كأنّهم لم يسمعوا كلام اللّه يقول :  تِلْكَ الدَّارُ الْآخِرَةُ نَجْعَلُها لِلَّذِينَ لا يُرِيدُونَ عُلُوًّا فِي الْأَرْضِ وَ لا فَساداً وَ الْعاقِبَةُ لِلْمُتَّقِينَ  « 1 » بلى و اللّه لقد سمعوها و وعوها و لكنّهم حليت الدّنيا في أعينهم و راقهم زبرجها ) از سخنان امام عليه السّلام است كه : « نه هر صاحب قلبى ، خردمند است ، و نه هر دارنده گوشى ، شنوا است ، و نه هر دارنده چشمى ، بينا است . » « 2 » هر انسانى كه از تجربه‌ها بهره نگيرد و به حكم عقل و بديهيات ايمان آورده و عمل كند ، و از آن چه مىبيند و مىشنود ، پند نگيرد ، مانند كسى است كه عقل و چشم و گوش ندارد . خداوند مىفرمايد :\r\n« به يقين ، گروه بسيارى از جن و انس را براى دوزخ آفريديم ؛ آنها دلهايى ( عقلهايى ) دارند كه با آن ( انديشه نمىكنند ، و ) نمىفهمند ، و چشمانى كه با آن نمىبينند ، و گوشهايى كه با آن نمىشنوند ؛ آنها همچون چهارپايانند ؛ بلكه گمراهتر ! اينان همان غافلانند ! » « 3 »\r\n( لو لا حضور الحاضر ) گفته شده كه منظور از آمدن حاضر ، اجتماع مهاجران و انصار براى بيعت با امام عليه السّلام است يا رسيدن زمانى كه پيامبر صلّى اللّه عليه و إله براى نبرد امام پس از خود تعيين كرده بود و يا تفسيرهاى ديگرى كه توسط شارحان بيان شده است . اما به باور نگارنده ، منظور از حضور حاضر ، پيش آمدن وضعيت موجود در آن زمان و رواج و همه‌گير شدن فساد است . ( و قيام الحجّة بوجود الناصر ) حجت كامل شد و ديگر عذر و بهانه هيچ‌كس در سكوت برابر فساد و گمراهى ، نزد خداوند پذيرفته نيست . امام عليه السّلام پس از آن\r\n\r\n\r\n","description":"","footnote":"\r\n( 1 ) . قصص / 28 : 83 .\r\n( 2 ) . « و ما كلّ ذي قلب بلبيب ، و لا كلّ ذي سمع بسميع ، و لا كلّ ناظر ببصير » نهج‌البلاغه : خطبه 88 .\r\n( 3 ) .  وَ لَقَدْ ذَرَأْنا لِجَهَنَّمَ كَثِيراً مِنَ الْجِنِّ وَ الْإِنْسِ لَهُمْ قُلُوبٌ لا يَفْقَهُونَ بِها وَ لَهُمْ أَعْيُنٌ لا يُبْصِرُونَ بِها وَ لَهُمْ آذانٌ لا يَسْمَعُونَ بِها أُولئِكَ كَالْأَنْعامِ بَلْ هُمْ أَضَلُّ أُولئِكَ هُمُ الْغافِلُونَ  اعراف / 7 : 179 .\r\n","page_name":" 244 ","page_number":244},
  {"content":"\r\n\r\nكه شاهد رواج فساد بر زمين بود و پس از آن كه خلافت بر او عرضه گشت ، بر خود واجب ديد كه خلافت را پذيرفته ، برخيزد و فاسدان را بازداشته و به دفاع از منافع مسلمانان همت گمارد .\r\n( و ما أخذ اللّه على العلماء ألّا يقارّوا على كظّة ظالم و لا سغب مظلوم ) پس از آن كه امام عليه السّلام ، برخورد با زشتى و حرام را ضرورى و بلكه در صورت وجود ياران و طرفدارانى براى آن ، ضرورى مىشمارد ، به دليل قاطع خويش نيز اشاره مىكند و آن ، پيمان و عهدى است كه خداوند از دانشمندان گرفته تا مظلوم را يار و ظالم را دشمن باشند . . . عبارت « كظّة ظالم » به معناى پرخورى و رودل كردن ظالم است كه در اين جا كنايه از زياده‌روى او در تجاوز و طغيان‌گرى است و در مقابل آن ، « سغب مظلوم » نيز به معناى گرسنگى و بيچارگى مظلوم است . در همين مضمون ، بيت شعرى سروده شده : « آن شخص در حالى كه خود را از پرخورى مداوا مىكند ، آن چه شكم تهى جمع كرده ، غارت مىكند . » « 1 »\r\n\r\nهدف ، وسيله را توجيه مىكند !\r\n( لألقيت حبلها على غاربها و لسقيت آخرها بكأس أوّلها و لألفيتم دنياكم هذه أزهد عندي من عفطة عنز ) ضمير در « حبلها ، غاربها ، آخرها ، اولها » به خلافت برمىگردد و اين جملات بر اين معنا اشاره دارند كه اگر خداوند ، برخورد با منكر را بر امام عليه السّلام ، پس از عهده‌دارى خلافت واجب نمىساخت ، موضعش\r\n\r\n\r\n","description":"","footnote":"\r\n( 1 ) . غريب الحديث ، ابن قتيبه : 1 / 293 ؛ مختار الصحاح : 1 / 22 .\r\n","page_name":" 245 ","page_number":245},
  {"content":"\r\n\r\nبرابر خلافت چون گذشته باقى مىماند و تمام دنيا را با آب بينى بز كه هنگام عطسه مىپراكند ، برابر مىدانست .\r\nمشهور است كه انديشه ماكياولى ، وسيله را در رسيدن به هدف توجيه مىكند . نتيجه‌گرايان ( پراگماتيست‌ها ) و منفعت‌طلبان هم بر همين روش رفتار مىكنند . سخن امام على عليه السّلام نيز چنين است ؛ با اين تفاوت كه هدف را به گونه‌اى ديگر تعريف مىكند . هدف مىتواند در كل فردى و منحصر به اين دنيا و بهره‌هاى آن ، و بدون توجه به اخلاق و دين و ارزشها و قوانين باشد ؛ به گونه‌اى كه هيچ چيز به تنهايى و يا در مقايسه با ارزشها و قوانين كلى ، حلال يا حرام خوانده نشود و يا اين كه مىتواند برتر و ارزشمندتر از منافع مادى تصور گردد .\r\nهدف راستين از آفرينش انسان در ديدگاه امام على عليه السّلام ، بهشت و رضايت و خشنودى خداوند به تنهايى است كه بايد در راه آن از جان و مال و مقام و خويشان فداكارى كرد و امام عليه السّلام در سخنان بسيارى به آن اشاره كرده است : « آگاه باشيد ! با دنيا چه مىكند كسى كه براى آخرت آفريده شده است ! » « 1 » و « پس بدانيد كه بهشت پايان راه پيشتازان است . » « 2 » و « دنيا براى زندگى هميشگى شما آفريده نشده ، گذرگاهى است تا در آن زاد و توشه آخرت برداريد . پس با شتاب ، آماده كوچ كردن باشيد و مركب‌هاى راهوار براى حركت مهيا داريد . » « 3 » و « دنيا ، سراى گذرا و آخرت ، خانه جاويدان\r\n\r\n\r\n","description":"","footnote":"\r\n( 1 ) . « ألا فما يصنع بالدّنيا من خلق للآخرة » نهج‌البلاغه : خطبه 157 .\r\n( 2 ) . « فالجنّة غاية السّابقين » نهج‌البلاغه : خطبه 157 .\r\n( 3 ) . « فإنّ الدّنيا لم تخلق لكم دار مقام ؛ بل خلقت لكم مجازا لتزوّدوا منها الأعمال إلى دار القرار . فكونوا منها على أوفاز ، و قرّبوا الظّهور للزّيال » نهج‌البلاغه : خطبه 132 .\r\n","page_name":" 246 ","page_number":246},
  {"content":"\r\n\r\nاست . پس از گذرگاه خويش براى سر منزل جاودانه توشه برگيريد . » « 1 » « همانا دنيا نهايت ديدگاه كوردلان است . » « 2 » و . . .\r\nسخنان بالا ، هدف از ديدگاه امام على عليه السّلام و ويژگى بارز تمام رفتارها و برخوردهايش را نشان مىدهد و در سايه همين حقيقت بايد كردار و گفتار امام عليه السّلام را از روز اول همراهىاش با پيامبر صلّى اللّه عليه و إله تا آخرين نفس از عمرش ، تفسير كرد . شرح اين خطبه را با بخشى از خطبه‌اى ديگر پايان مىدهيم :\r\n« گفتم اى رسول خدا ! مگر جز اين است كه در روز احد كه گروهى از مسلمانان به شهادت رسيدند و شهادت نصيب من نشد و سخت بر من گران آمد ، به من فرمودى : اى على ! مژده باد تو را كه شهادت در پى تو خواهد آمد ؟ پيامبر صلّى اللّه عليه و إله به من فرمود : همانا اين بشارت تحقّق مىپذيرد ، در آن هنگام صبر تو چگونه است ؟ گفتم : اى رسول خدا ! چنين موردى جاى صبر و شكيبايى نيست ؛ بلكه جاى مژده شنيدن و شكرگزارى است . » « 3 »\r\nشهادت در راه خدا نصيب امام عليه السّلام نشده بود و اين مسأله بر او گران آمده ، به پيامبر صلّى اللّه عليه و إله شكايت كرد ، و چون دانست كه سرانجام شهيد خواهد شد ، دلشاد گشت و شكر گذاشت و آن را رستگارى بزرگ خواند ، و چون شهادت\r\n\r\n\r\n","description":"","footnote":"\r\n( 1 ) . « إنّما الدّنيا دار مجاز و الآخرة دار قرار فخذوا من ممرّكم لمقرّكم » نهج‌البلاغه : خطبه 203 .\r\n( 2 ) . « إنّما الدّنيا منتهى بصر الأعمى » نهج‌البلاغه : خطبه 133 .\r\n( 3 ) . « فقلت يا رسول اللّه أو ليس قد قلت لي يوم احد حيث استشهد من استشهد من المسلمين و حيزت عنّي الشّهادة ، فشقّ ذلك عليّ فقلت لي أبشر فإنّ الشّهادة من ورائك . فقال لي إنّ ذلك لكذلك ، فكيف صبرك إذا .\r\nفقلت يا رسول اللّه ليس هذا من مواطن الصّبر ، و لكن من مواطن البشرى و الشّكر » نهج‌البلاغه : خطبه 156 .\r\n","page_name":" 247 ","page_number":247},
  {"content":"\r\n\r\nرا دريافت ، گفت : « به خداى كعبه سوگند كه رستگار شدم . » « 1 » اين است على بن ابى طالب عليهما السّلام كه با خلافت و امارت خوشحال نمىشود ، هرچند به سوى او كشانده شود . ولى از ضربه‌اى زهرآگين و كشنده شادمان مىگردد ؛ چرا كه بهشت در پس آن قرار دارد : « خيرى كه در پى آن آتش باشد ، خير نخواهد بود ، و شرى كه در پى آن بهشت است ، شر نخواهد بود ، و هر نعمتى بىبهشت ناچيز است ، و هر بلايى بىجهنم ، عافيت است . » « 2 »\r\n\r\n\r\n","description":"","footnote":"\r\n( 1 ) . داستان ضربه ابن ملجم به صورت پراكنده در برخى از كتابهاى تاريخى و سيره آمده است . براى اطلاع بيشتر نك : تاريخ طبرى : 5 / 143 ؛ مقاتل الطالبيين : 29 و 47 ؛ طبقات ابن سعد : 3 / 35 ؛ انساب الاشراف : 2 / 289 و 299 و 524 ؛ مناقب ابن شهر آشوب : 3 / 311 ؛ تاريخ ابن عساكر :\r\n3 / 367 ، خ 1424 ؛ الفتح الربانى : 23 / 163 ؛ ارجح المطالب : 651 ؛ ينابيع الموده : 164 ؛ كنز العمال : 13 / 697 .\r\n( 2 ) . « ما خير بخير بعده النّار و ما شرّ بشرّ بعده الجنّة ، و كلّ نعيم دون الجنّة فهو محقور و كلّ بلاء دون النّار عافية » نهج‌البلاغه : قصار 386 .\r\n","page_name":" 248 ","page_number":248},
  {"content":"\r\n\r\n\r\nخطبه 4\r\n\r\nبه كمك ما هدايت شديد ( 1 )\r\n« بنا اهتديتم في الظّلماء و تسنّمتم ذروة العلياء ، و بنا أفجرتم « 1 » عن السّرار . وقر سمع لم يفقه الواعية ، و كيف يراعي النّبأة من أصمّته الصّيحة ؟ ! ربط جنان لم يفارقه الخفقان . ما زلت أنتظر بكم عواقب الغدر و أتوسّمكم بحلية المغترّين ، حتّى سترني عنكم جلباب الدّين و بصّرنيكم صدق النّيّة . ( 1 ) »\r\n\r\nترجمه\r\nشما مردم به وسيله ما از تاريكىهاى جهالت نجات يافته و هدايت شديد و به كمك ما به اوج ترقّى رسيديد . صبح سعادت شما با نور ما درخشيد . كر است گوشى كه بانگ بلند پندها را نشنود و آن كس را كه فرياد بلند ، كر كند ، آواى نرم حقيقت چگونه در او اثر خواهد كرد ! قلبى كه از ترس خدا لرزان است ، همواره پايدار و با اطمينان باد ! من همواره منتظر سرانجام حيله‌گرى شما مردم بصره بودم ، و نشانه‌هاى فريب‌خوردگى را در شما\r\n\r\n\r\n","description":"","footnote":"\r\n( 1 ) . در بيشتر نسخه‌ها « انفرجتم » آمده است ؛ ليكن « افجرتم » صحيح‌تر است .\r\n","page_name":" 249 ","page_number":249},
  {"content":"\r\n\r\nمىنگريستم . تظاهر به ديندارى شما ، پرده‌اى ميان ما كشيد ولى من با صفاى باطن ، درون شما را مىخواندم .\r\n\r\nواژه‌شناسى\r\nتسّنم الشيء : آن را برافراخت ، اقتباس شده از « تسنم الناقة » به معناى سوار بر كوهان شتر شد .\r\nالذّروة : بالا و اوج هر چيزى .\r\nالسرار : در اين جا به معناى تاريكى .\r\nالوقر : كر شدن و نشنيدن .\r\nالواعية : فرياد و بانگ . « ارتفعت الواعية » يعنى فرياد بر مرده بلند شد .\r\nالنّبأة : صداى آهسته .\r\nالصيحة : صداى بلند .\r\nالجنان : قلب .\r\nأتوسّم : چشم مىدوزم و به دقت مىنگرم .\r\n\r\nساختار ادبى\r\nسمع : نائب فاعل براى « وقر » است .\r\nكيف : اسم استفهام است كه معناى تعجبى نيز دارد . در محل نصب قرار گرفته و نقش حالى دارد : « على أي حال يراعى »\r\nبصّرنيكم : « ى » مفعول اول و « كم » مفعول دوم است كه به مخاطبان اشاره دارد .\r\n\r\n","description":"","footnote":"","page_name":" 250 ","page_number":250},
  {"content":"\r\n\r\n\r\nشرح و تفسير\r\n( بنا اهتديتم في الظلماء ) انسانى كه اصلاح‌گر و نيكوكار نباشد ، خود را آن چه به دست آورده و دارد و با موقعيت‌ها و يا جنايتهايى كه مرتكب مىشود ، بروز مىدهد . اما نيكوكار ، با آن چه از خير و نيكى به بشريت تقديم مىكند ، شناخته مىشود . هيچ شخص و خاندانى مانند محمد صلّى اللّه عليه و إله و خاندانش عليهم السّلام ، نيكى و هدايت را براى تمام جهان - از شرق تا غرب - به ارمغان نياوردند .\r\nمشاهدات حسى ، تاريخ ، قرآن ، نهج‌البلاغه ، كتابهاى حديثى ، شريعت ، و بيگانگان پيش از نزديكان بر اين حقيقت شهادت مىدهند .\r\n( و تسنّمتم ذروة العلياء ) عربهاى پيش از اسلام ، بىسواد بودند و شتر و گوسفند مىچراندند و در سرزمينى دور افتاده زندگى مىكردند كه فقر و نادانى و عقب‌ماندگى بر آن سيطره داشت . اسلام به آنان اهميت و منزلت بخشيد و محمد صلّى اللّه عليه و إله و خاندانش عليهم السّلام ستونهاى اسلام و پاسبانان آن بودند كه خداوند دين را با آنان كامل ساخت و نبوت را پايان داد . ( و بنا أفجرتم عن السّرار ) با كمك با ما بود كه از ظلمت نادانى و گمنامى به سمت نور دانش و مقام و منزلتى عالى خارج شديد . قرآن نيز به اين امر اشاره مىكند : « آن چه را به تو وحى شده ، محكم بگير كه تو بر صراط مستقيم هستى ؛ و اين مايه يادآورى ( و عظمت ) تو و قوم تو است و به زودى سوال خواهيد شد . » « 1 »\r\nدر آيات بالا ابتدا گفته مىشود كه « آن چه را به تو وحى شده ، محكم بگير » و سپس ، وحى مايه يادآورى و عظمت پيامبر و قومش خوانده\r\n\r\n\r\n","description":"","footnote":"\r\n( 1 ) .   فَاسْتَمْسِكْ بِالَّذِي أُوحِيَ إِلَيْكَ إِنَّكَ عَلى صِراطٍ مُسْتَقِيمٍ * وَ إِنَّهُ لَذِكْرٌ لَكَ وَ لِقَوْمِكَ وَ سَوْفَ تُسْئَلُونَ   زخرف / 43 : 43 و 44 .\r\n","page_name":" 251 ","page_number":251},
  {"content":"\r\n\r\nمىشود ؛ بنابراين مسلمانان در صورتى كه به وحى نياويزند و آن را فرانگرفته و از آن محافظت نكرده ، نام و نشانى نداشته و تا ابد نيز نخواهند داشت .\r\nاهمال و كم‌كارى در توجه به وحى و محافظت از آن ، مسلمانان را به پست‌ترين مردم دنيا تبديل خواهد كرد كه تعداد زياد ، سودى براى آنان نخواهد داشت و برابر دشمن - هرچند خوار و زبون باشد - تاب نخواهند آورد . اين اتفاق هم‌اكنون افتاده و شاهد آن ، قدرت يافتن اسراييل است . امام على عليه السّلام در اين باره مىفرمايد : « و همانا حكومت الهى حافظ امور شماست ؛ بنابراين زمام امور خود را بىآن كه نفاق ورزيد يا كراهتى داشته باشيد ، به دست امام خود بسپاريد . به خدا سوگند ! اگر در پيروى از حكومت و امام ، اخلاص نداشته باشيد ، خدا ، دولت اسلام را از شما خواهد گرفت و هرگز به شما باز نخواهد گردانيد و در دست ديگران قرار خواهدداد . » « 1 »\r\n( وقر سمع لم يفقه الواعية ) اين عبارت ، نفرين بر ناشنوا شدن كسى است كه پندها را مىشنود و پند نمىگيرد و بانگ هشدار بر او فرود مىآيد ، ولى بيمناك نمىگردد . ( كيف يراعي النّبأة من أصمّته الصيحة ؟ ! ) مراد از واژه « نبأة » پندها و حكمتهاى امام عليه السّلام و « صيحة » بيمهاى و هشدارهايى است كه در قرآن و سنت نبوى آمده است و آن كه به هشدارهاى خدا و پيامبرش صلّى اللّه عليه و إله گوش فرا نمىدهد ، چگونه نجوايى آهسته از سوى امام عليه السّلام يا ديگرى در او اثر خواهد گذاشت ؟ ! امام عليه السّلام پندهاى خود را به « نبأة » به معناى صداى آهسته ،\r\n\r\n\r\n","description":"","footnote":"\r\n( 1 ) . « و إنّ في سلطان اللّه عصمة لأمركم ، فأعطوه طاعتكم غير ملوّمة و لا مستكره بها . و اللّه لتفعلنّ أو لينقلنّ اللّه عنكم سلطان الإسلام ، ثمّ لا ينقله إليكم أبدا حتّى يأرز الأمر إلى غيركم » نهج‌البلاغه : خطبه 169 .\r\n","page_name":" 252 ","page_number":252},
  {"content":"\r\n\r\nتشبيه مىكند و از پندهاى خدا و رسولش صلّى اللّه عليه و إله به دليل ارزشمندى و اهميتشان به « صيحة » به معناى بانگ و آواز بلند ، تعبير مىكند .\r\n( و ربط جنان لم يفارقه الخفقان ) اين عبارت ، آرزو و طلب شكيبايى و پايدارى براى هر خردمندى است كه همواره از خشم و عذاب خداوند مىهراسد و در راه رضا و خشنودى او و بهره‌مندى از ثواب ، بر اطاعت از او گردن مىنهد .\r\n( ما زلت أنتظر بكم عواقب الغدر و أتوسّمكم بحيلة المغترّين ) روى سخن امام عليه السّلام با ناكثان و مارقان است كه ابتدا با او بيعت كردند و سپس بيعت شكستند و امام عليه السّلام توقع پيمان‌شكنى را از آنان داشت و مىدانست كه او را فريب خواهند داد . ( حتّى سترني عنكم جلباب الدين ) امام عليه السّلام به آنان مىگفت كه ماهيت شما را به خوبى مىشناسم ؛ ليكن در ظاهر اسلام آورده‌ايد و به شعاير پايبند هستيد ، و راهى براى مقابله با شما ندارم . برخورد آنان با امام عليه السّلام به طور كامل مانند برخورد منافقان با پيامبر صلّى اللّه عليه و إله بود .\r\n( و بصّرنيكم صدق النية ) آن چه امام عليه السّلام را به ذات ناكثان و مارقان آگاهانيد ، نيت درست و درون پاك و ايمان خالصش بود . شيخ محمد عبده مىگويد :\r\n« آن كه قلبى پاك داشته باشد ، نگاهش به درون جانها نفوذ مىكند و از آن آگاه مىگردد . » « 1 » اضافه بر اين ، پيامبر صلّى اللّه عليه و إله نيز به على عليه السّلام خبر داده بود كه با ناكثان و قاسطان و مارقان نبرد خواهد كرد .\r\nبه اميد خدا در آينده خواهد آمد كه امام عليه السّلام بر كشتگان نهروان گذشت و گفت : « بدا به حال شما ! آن كه شما را فريب داد به شما زيان رساند .\r\n\r\n\r\n","description":"","footnote":"\r\n( 1 ) . شرح نهج‌البلاغه ، محمد عبده : 1 / 39 .\r\n","page_name":" 253 ","page_number":253},
  {"content":"\r\n\r\n( پرسيدند چه كسى آنان را فريفت اى امير مؤمنان ! و ايشان فرمود : ) شيطان گمراه‌كننده ، و نفسى كه به بدى فرمان مىدهد ، آنان را با آرزوها مغرور ساخت ، و راه گناه را بر ايشان آماده كرد و به آنان وعده پيروزى داد و سرانجام به آتش جهنم گرفتارشان كرد . » « 1 »\r\n\r\nدر حق شك نكردم ( 2 )\r\n« أقمت لكم على سنن الحقّ في جوادّ المضلّة ، حيث تلتقون و لا دليل ، و تحتفرون و لا تميهون .\r\nاليوم انطق لكم العجماء ذات البيان ! عزب رأي امرئ تخلّف عنّي ! ما شككت في الحقّ مذ اريته ! لم يوجس موسى عليه السّلام خيفة على نفسه ، بل أشفق من غلبة الجهّال و دول الضّلال ! اليوم تواقفنا على سبيل الحقّ و الباطل . من وثق بماء لم يظمأ . ( 2 ) »\r\n\r\nترجمه\r\nمن براى واداشتن شما به راه‌هاى حق ، كه در ميان جاده‌هاى گمراه‌كننده بود ، به پا خاستم ؛ در حالى كه سرگردان بوديد و راهنمايى نداشتيد و تشنه كام ، هر چه زمين را مىكنديد ، قطره آبى نمىيافتيد .\r\n\r\n\r\n","description":"","footnote":"\r\n( 1 ) . « بؤسا لكم لقد ضرّكم من غرّكم فقيل له من غرّهم يا أمير المؤمنين فقال الشّيطان المضلّ و الأنفس الأمّارة بالسّوء غرّتهم بالأمانيّ و فسحت لهم بالمعاصي و وعدتهم الإظهار فاقتحمت بهم النّار » نهج‌البلاغه : قصار 323 .\r\n","page_name":" 254 ","page_number":254},
  {"content":"\r\n\r\nامروز زبان بسته را به سخن مىآورم ! دور باد رأى كسى كه با من مخالفت كند ! از روزى كه حق به من نشان داده شد ، هرگز در آن شك و ترديد نكردم ! كناره‌گيرى من چونان حضرت موسى عليه السّلام برابر ساحران است كه بر خويش بيمناك نبود ؛ ترس او براى اين بود كه مبادا جاهلان پيروز شده و دولت گمراهان حاكم گردد . امروز ما و شما بر سر دو راهى حق و باطل قرار داريم . آن كس كه به وجود آب اطمينان دارد تشنه نمىماند .\r\n\r\nواژه‌شناسى\r\nالسّنن : جمع « سنّة » به معناى سلوك ، شريعت ، و راه و روش است .\r\nالجوادّ : جمع « جادّة » به معناى وسط و ميانه‌ى راه است .\r\nالمضلّة : به كسر و فتح « ض » خوانده شده و به زمينى گفته مىشود كه رهرو در آن گم مىشود .\r\nتميهون : آبى پيدا نمىكنيد . اين فعل از واژه « ماء » به معناى آب ، ساخته شده است و اصل آن « موه » بوده است ؛ زيرا جمع آن به شكل « مياه » و « أمواه » است .\r\nالعجماء : « المرأة العجماء » يعنى زنى كه در زبانش گرفتگى دارد و « كلمة عجماء » يعنى واژه‌اى كه معناى آن مبهم و پيچيده باشد و « عجماء » در سخن امام عليه السّلام به معناى كسى است كه زبانش بسته است .\r\nعزب : پنهان و دور شد .\r\nلم يوجس : احساس نكرد .\r\nأشفق : ترسيد .\r\nتواقفنا : رو در رو شديم .\r\n\r\n","description":"","footnote":"","page_name":" 255 ","page_number":255},
  {"content":"\r\n\r\n\r\nساختار ادبى\r\nحيث : ظرف و مبنى بر ضمه است و همواره به جمله اضافه مىشود . اگر ظرف زمان باشد ، به معناى « متى » است و اگر پس از آن « ما » بيايد ، معناى شرطى خواهد داد و دو فعل را مجزوم خواهد كرد .\r\nذات : مؤنث « ذو » است و مثناى آن ، « ذواتان » و جمع آن ، « ذوات » است .\r\nخيفة : مفعول « يوجس » و جمله به اين معنا است كه ترسى احساس نكرد .\r\nمن . . . لم يظمأ : « من » مبتدا و « لم يظمأ » خبر آن است .\r\n\r\nشرح و تفسير\r\nشرايط امام عليه السّلام همانند وضعيت پيامبر صلّى اللّه عليه و إله در آغاز بعثت بسيار سخت و طاقت‌فرسا بود . پيامبر صلّى اللّه عليه و إله به قومى گرفتار شد كه بت مىپرستيدند و دستشان به كارهاى زشت آلوده بود و راهنما و هدايتگرى نداشتند ؛ پس با قرآن به جنگ آنان رفت و آنان با شمشير و سنان ، پاسخش دادند . امام عليه السّلام نيز به قومى گرفتار شده بود كه ظاهرى هدايت‌شده و باطنى گمراه و پيمان‌شكن داشتند و درباره آنان گفت : ( أقمت لكم على سنن الحقّ في جوادّ المضلّة ، حيث تلقون و لا دليل و تحتفرون و لا تميهون ) امام عليه السّلام با گروه‌هاى متفاوتى رو به رو بود كه هر كدام در جهتى حركت مىكردند و هيچ وجه اشتراكى مگر فساد و گمراهى ، آنان را جمع نمىكرد . آنان جلسه مىگذاشتند و با هم به بحث و بررسى مىنشستند تا شايد راه درست را بيابند ؛ ليكن نتيجه‌اى حاصل نمىشد . به طور كامل چونان فردى بودند كه به دنبال آب ، زمين را مىكند ؛ ولى چيزى نمىيابد . . . شايد اگر مرد آگاهى در ميان آنان نبود ، عذرشان پذيرفته مىشد ، ولى امام عليه السّلام مانند برجى روشنىبخش و نشانى هدايتگر در\r\n\r\n","description":"","footnote":"","page_name":" 256 ","page_number":256},
  {"content":"\r\n\r\nميان آنان ايستاده بود و عذر و بهانه‌اى براى آنان باقى نمىماند . طه حسين مىگويد : « على عليه السّلام وقتش را ميان امور جنگ و سياست و دين تقسيم مىكرد . . . در ميان مردم نماز جماعت برپا مىساخت و آنان را پند مىداد و مسايل دينىشان را يادشان مىداد . . . آنان را ايستاده و يا نشسته بر روى منبر موعظه مىكرد . . . آنان را نه با سخنان خود كه با اعمال و رفتار خود پند و آموزش مىداد . هم امام آنها و هم معلم آنها و هم اسوه و الگوى آنها بود . » « 1 »\r\n( أليوم انطق لكم العجماء ذات البيان ) مراد از « عجماء » عبرتها و اندرزهايى است كه در ظاهر گنگ و بىزبان هستند ؛ ليكن با زبان حال خود سخن مىگويند و امام عليه السّلام اسرار آنها را براى مردم شرح داد و هشدارها و بيم‌هاى آنان را بازگفت ، شايد كه هدايت شوند . ( عزب رأي امرئ تخلّف عنّي ) رأى و نظر هر آن كه با امام عليه السّلام مخالفت كند ، دور باد ! چرا كه با امام هدايت و كلمه تقوى مخالفت كرده است . امام عليه السّلام در خطبه‌اى ديگر مىگويد : « اى مردم ! من پند و اندرزهايى كه پيامبران در ميان امّت‌هاى خود داشتند در ميان شما نشر دادم و وظايفى را كه جانشينان پيامبران گذشته در ميان مردم خود به انجام رساندند ، تحقق بخشيدم . با تازيانه شما را ادب كردم ، به راه راست نرفتيد ، و با هشدارهاى فراوان شما را خواندم ، ولى جمع نشديد . شما را به خدا آيا منتظريد رهبرى جز من با شما همراهى كند و راه حق را به شما نشان دهد ؟ ! » « 2 »\r\n\r\n\r\n","description":"","footnote":"\r\n( 1 ) . الفتنة الكبرى - 2 - على عليه السّلام و بنوه : 144 .\r\n( 2 ) . « أيّها النّاس إنّي قد بثثت لكم المواعظ الّتي وعظ الأنبياء بها اممهم و أدّيت إليكم ما أدّت الأوصياء إلى من بعدهم و أدّبتكم بسوطي فلم تستقيموا و حدوتكم بالزّواجر فلم تستوسقوا للّه أنتم أ تتوقّعون إماما غيري يطا بكم الطّريق و يرشدكم السّبيل » نهج‌البلاغه : خطبه 182 .\r\n","page_name":" 257 ","page_number":257},
  {"content":"\r\n\r\n( ما شككت في الحقّ مذ اريته ) اين سخن ، دليلى است بر لزوم فرمانبرى و پيروى از امام عليه السّلام و همانا آگاهى امام عليه السّلام از حلال و حرام ، شك و ترديد را از او دور مىساخت و او بازتابى از علم خداوند بود . از اين روى مىگويد : « اگر پرده‌هاى حقيقت از پيش چشمم زدوده شوند ، بر يقينم افزوده نخواهد شد . » « 1 »\r\n( لم يوجس موسى خيفة على نفسه ، بل أشفق من غلبة الجهّال و دول الضّلال ) فردى مىپرسيد كه چگونه امام عليه السّلام هيچ‌گاه در حقيقت شك نمىكند ؛ حال آن كه پيش از او ، موسى عليه السّلام از جادوگران بيمناك بود و خداوند به او و برادرش فرمود : « نترسيد ! من با شما هستم ؛ ( همه چيز را ) مىشنوم و مىبينم . » « 2 » آيا على عليه السّلام ايمانى قوىتر و قلبى مطمئن‌تر از پيامبران دارد ؟ !\r\nپس امام عليه السّلام پاسخ داد كه موسى بر خويش بيمناك نبود ؛ همانا از آن مىترسيد كه حقيقت بر مردم پنهام بماند و جادوگران آنان را بفريبند و فرعون و يارانش بر آنان مسلط گردند . شيخ محمد عبده مىگويد : « اين سخن ، بهترين تفسير و رفع شبهه از پيدايش شك و ترديد براى پيامبر خدا عليه السّلام است .\r\nهمچنين مثال آوردن از موسى عليه السّلام ، شيوايى و بلاغت سخن امام عليه السّلام را مىرساند ؛ موسى عليه السّلام با سحر و جادو كه ناراست‌ترين و پوچ‌ترين است ، مقابله كرد و امير مؤمنان عليه السّلام با چيزى شبيه به سحر - در پوچى و بيهودگى - مقابله كرد . »\r\n\r\n\r\n","description":"","footnote":"\r\n( 1 ) . حاشية السندى : 8 / 96 ، ح 4978 ؛ حلية الاولياء : 10 / 203 ؛ المصنوع : 1 / 149 ، ح 254 ؛ ينابيع الموده : 1 / 203 ؛ تذكرة الخواص : 17 ؛ عيون الحكم و المواعظ : 415 ؛ شرح مئة كلمه ، بحرانى :\r\n52 و . . .\r\n( 2 ) .  قالَ لا تَخافا إِنَّنِي مَعَكُما أَسْمَعُ وَ أَرى  طه / 20 : 46 .\r\n","page_name":" 258 ","page_number":258},
  {"content":"\r\n\r\n( اليوم تواقفنا على سبيل الحقّ و الباطل ) امام عليه السّلام بر جايگاه حق ايستاد و آنان در جايگاه باطل ، و همه چيز آشكار و روشن گشت . ( من وثق بماء لم يظمأ ) به همين معنا در جايى ديگر مىفرمايد : « تنها براى يكى كار كن تا از همگان بىنياز باشى » « 1 » و همچنين پيامبر صلّى اللّه عليه و إله خطاب به خداوند مىفرمايد : « تنها از من خشمگين نباش كه به چيز ديگرى اهميت نمىدهم . » « 2 » امام عليه السّلام به معاويه نيز چنين نگاشت : « مسلمان را چه باك كه مظلوم واقع شود ، مادام كه در دين خود ترديد نداشته ، و در يقين خود شك نكند ! » « 3 »\r\n\r\n\r\n","description":"","footnote":"\r\n( 1 ) . اين سخن در منابع حديثى و تاريخى به پيامبر صلّى اللّه عليه و إله نسبت داده شده است . نك : الكامل فى التاريخ :\r\n7 / 49 ؛ لسان الميزان : 6 / 146 ؛ الجامع الصغير : 1 / 181 ، ح 1200 ؛ تاريخ جرجان : 392 ، ح 652 .\r\n( 2 ) . تفسير قرطبى : 16 / 211 ؛ تفسير ابن كثير : 4 / 176 ؛ البدايه و النهايه : 3 / 166 .\r\n( 3 ) . « و ما على المسلم من غضاضة في أن يكون مظلوما ما لم يكن شاكّا في دينه و لا مرتابا بيقينه » نهج‌البلاغه :\r\nنامه 28 .\r\n","page_name":" 259 ","page_number":259},
  {"content":"\r\n\r\n\r\nخطبه 5\r\n\r\nعلى عليه السّلام و ترس از مرگ ! ( 1 - 2 )\r\n« أيّها النّاس شقّوا أمواج الفتن بسفن النّجاة ، و عرّجوا عن طريق المنافرة ، و ضعوا تيجان المفاخرة . أفلح من نهض بجناح أو استسلم فأراح . هذا ماء آجن و لقمة يغصّ بها آكلها ، و مجتني الثّمرة لغير وقت إيناعها كالزّارع به غير أرضه . ( 1 ) فإن أقل يقولوا حرص على الملك ، و إن أسكت يقولوا جزع من الموت . هيهات بعد اللّتيّا و الّتي ! و اللّه لابن أبي طالب آنس بالموت من الطّفل بثدي امّه ، بل اندمجت على مكنون علم لو بحت به لاضطربتم اضطراب الأرشية في الطّويّ البعيدة ! ( 2 ) »\r\n\r\nترجمه\r\nاى مردم ! امواج فتنه‌ها را با كشتىهاى نجات در هم بشكنيد ، و از راه اختلاف و پراكندگى بپرهيزيد ، و تاج‌هاى فخر و برترىجويى را بر زمين نهيد . رستگار شد آن كس كه با ياران به پا خاست ، يا كناره‌گيرى نمود و مردم را آسوده گذاشت . اين‌گونه زمامدارى ، چون آبى بدمزه ، و لقمه‌اى گلوگير\r\n\r\n","description":"","footnote":"","page_name":" 260 ","page_number":260},
  {"content":"\r\n\r\nاست ؛ و آن كس كه ميوه را كال و نارس بچيند ، مانند كشاورزى است كه در زمين ديگرى بكارد . در شرايطى قرار دارم كه اگر سخن بگويم ، مىگويند : بر حكومت حريص است ، و اگر خاموش باشم ، مىگويند : از مرگ مىترسيد .\r\nهرگز ! من و ترس از مرگ پس از آن همه جنگ‌ها و حوادث ناگوار ! سوگند به خدا ! انس و علاقه فرزند ابوطالب به مرگ در راه خدا ، از علاقه طفل به پستان مادر بيشتر است . اين كه سكوت برگزيدم ، از علوم و حوادث پنهانى آگاهى دارم كه اگر باز گويم مضطرب مىگرديد ، چون لرزيدن ريسمان در چاه‌هاى عميق .\r\n\r\nواژه‌شناسى\r\nعرّجوا : برگرديد ؛ منحرف شويد .\r\nأفلح : رستگار شد .\r\nأجنّ الماء : رنگ و بوى آب تغيير كرد و مزه‌اش ناگوار شد .\r\nاندمجت على كذا : چيزى را شامل شدن و فرا گرفتن .\r\nالمكنون : مستور و پنهان شده .\r\nالأرشية : جمع « رشاء » به معناى طناب .\r\nالطّوىّ : چاه .\r\nالبعيدة : عميق .\r\n\r\nساختار ادبى\r\nكالزارع : خبر « مجتني » است .\r\nهيهات : اسم فعل است به معناى دور باد .\r\n\r\n","description":"","footnote":"","page_name":" 261 ","page_number":261},
  {"content":"\r\n\r\nاللّتيّا و الّتي : مجرور به اضافه بوده و مراد امام عليه السّلام از آنها ، كارهاى هولناك بزرگ و كوچك است . همچنين گفته شده كه « اللتيا » به معناى كار هولناك كوچك و « التي » به معناى كار هولناك بزرگ است .\r\n\r\nشرح و تفسير\r\n( أيّها الناس شقّوا أمواج الفتن بسفن النجاة و عرّجوا عن طريق المنافرة و ضعوا تيجان المفاخرة ) اين خطبه پس از ماجراى سقيفه و بيعت با ابوبكر و سعى و تلاش ابوسفيان در برانگيختن فتنه و آشوب ايراد كرد كه تفصيل آن در آينده خواهد آمد . « مفاخرة » و « منافرة » هر دو به يك معنا و يا لازمه يكديگر هستند ؛ چه آن كه فخرفروشى و بر يكديگر باليدن با نفرت و عداوت همراه است .\r\nامام عليه السّلام فتنه‌ها را مانند امواج دريا خوانده كه چون امواج ، باعث غرق و هلاكت مىشوند و هر آن چه از فتنه‌ها رهايى بخشد و از گناهان دورى دهد ، كشتى نجات و امنيت است . . . امام عليه السّلام هنگام بيعت مردم با ابوبكر به درهم شكستن فتنه‌ها با كشتىهاى نجات نصيحت مىكند و تمام زندگى امام عليه السّلام خيرخواهى و فداكارى در راه اسلام است . او خلافت را حق خود مىديد كه شايسته نبود به ديگرى سپرده شود ؛ ليكن در عين حال ، مصلحت اسلام را مهم‌تر و فراتر از هر چيزى قرار داد .\r\nدانشمند مشهور ، طه حسين مىگويد : « على عليه السّلام دست پرورده پيامبر صلّى اللّه عليه و إله و پيشگام در اسلام بود ؛ از هر آزمونى سرافراز بيرون آمده بود ؛ پيامبر صلّى اللّه عليه و إله او را برادر خود مىخواند تا جايى كه روزى ام ايمن به شوخى گفت : او را برادر خود مىخوانى و دخترت را به همسرى او مىدهى ! پيامبر صلّى اللّه عليه و إله به او گفت : تو براى من مانند هارون براى موسى هستى ؛ و روزى ديگر به مسلمانان گفت :\r\n\r\n","description":"","footnote":"","page_name":" 262 ","page_number":262},
  {"content":"\r\n\r\nهر آن كه من مولاى او هستم ، على عليه السّلام مولاى او است . . . از اين روى بود كه عباس پس از وفات پيامبر صلّى اللّه عليه و إله به على عليه السّلام گفت : دستت را دراز كن تا با تو بيعت كنم ؛ ليكن على عليه السّلام از ترس ايجاد فتنه و آشوب ، موافقت نكرد . . .\r\nابو سفيان نيز به نزد على عليه السّلام آمد تا با او بيعت كند . وى همانى است كه با پيامبر صلّى اللّه عليه و إله جنگيده بود و اسلام نياورد مگر از روى اكراه و پس از اين كه به يگانگى خدا شهادت داد و از او خواسته شد كه به پيامبرى محمد صلّى اللّه عليه و إله نيز شهادت دهد ، گفت : اما در اين مورد ، خود را نمىتوانم قانع كنم ؛ و اگر پافشارى و هشدار عباس به كشته شدن نبود ، هيچ‌گاه به اين مسأله شهادت نمىداد . . . بنابراين او يكى از آزادشدگان بود . . . ابو سفيان نزد على عليه السّلام آمد و گفت : دستت را دراز كن تا با تو بيعت كنم كه على عليه السّلام از ترس فتنه‌افكنى نپذيرفت . » « 1 »\r\n( أفلح من نهض بجناح أو استسلم فأراح ) مراد از « جناح » در اين جا قدرت و نيرو است و بر اين اساس ، آن كه قدرت دارد و در غلبه حق و نابودى باطل از آن بهره برد ، سود كرده و رستگار شده است ؛ اما ناتوان بايد صبر كند تا فرصتى پيش آمده ، از آن استفاده كند و اين ، هم براى او و هم براى مردم بهتر است . از سخنان امام عليه السّلام است كه « شتاب پيش از توانايى بر كار ، و سستى پس از به دست آوردن فرصت از بىخردى است . » « 2 » . . . قريش پيامبر صلّى اللّه عليه و إله را آزردند و بىخردان آنان ، او را شاعر ، ساحر ، كاهن ، مجنون\r\n\r\n\r\n","description":"","footnote":"\r\n( 1 ) . الفتنة الكبرى - 2 - على عليه السّلام و بنوه : 17 . ابو سفيان صخر بن حرب اموى ، اولين دشمن پيامبر صلّى اللّه عليه و إله و دشمن سرسخت على عليه السّلام بود . هنگام فتح مكه با زور ايمان آورد و ليكن ايمان در قلبش وارد نشد و در اوايل دوره خلافت عثمان درگذشت .\r\n( 2 ) . « من الخرق المعاجلة قبل الإمكان و الأناة بعد الفرصة » نهج‌البلاغه : قصار 362 .\r\n","page_name":" 263 ","page_number":263},
  {"content":"\r\n\r\nخواندند ؛ روزى بر او حمله كردند و يكى گردنش را فشرد و ديگرى پيراهنش را كشيد و سومى ، مويش را كند . . . كودكان را بر او شوراندند تا به دنبالش بدوند و سنگش زنند و پايش زخم شد و خون از آن ريخت . . . همه اين بلاها و بلكه بيشتر بر سر پيامبر صلّى اللّه عليه و إله آمد و او در راه خدا تحمل كرد : « در برابر مصيبتهايى كه به تو مىرسد ، بردبار باش كه اين كارهاى مهم است . » « 1 » ؛ « شكيبا باش تا خداوند فرمان ( پيروزى ) را صادر كند و او بهترين حاكمان است . » « 2 »\r\n( هذا ماء آجن و لقمة يغصّ بها آكلها . و مجتني الثمرة لغير وقت إيناعها كالزارع به غير أرضه ) سخن از شرايط نامساعد براى درخواست خلافت است و اين كه ادعاى خلافت يا مبارزه براى تصدى آن ، كارى اشتباه و نابخردانه به شمار مىرفت ؛ گو اين كه خلافت پس از وفات پيامبر صلّى اللّه عليه و إله به آبى ناگوارا مىمانست و يا لقمه‌اى كه در گلو گير مىكند ؛ يا ميوه‌اى كه پيش از رسيدن چيده و بهره‌اى از آن حاصل نشود ؛ درست مانند كسى كه در زمينى خشك و باير به كشاورزى بپردازد . . . سخن از آن نيست كه فرد ناتوان نبايد خواهان حق خود باشد ؛ بلكه بايد در رسيدن به حقش به اندازه توانايى خويش ، تلاش كند . . .\r\nپيش از اين نيز گذشت كه امام عليه السّلام چگونه به پيشينان خود در خلافت ، اعتراض مىكرد و بر حق خود دليل مىآورد . شيخ محمد عبده مىگويد :\r\n« امام عليه السّلام - با اين سخن خويش - اشاره دارد به اين موضوع كه زمان براى ادعاى خلافت مناسب نيست و اگر اكنون براى تصدى خلافت برخيزد ، مانند\r\n\r\n\r\n","description":"","footnote":"\r\n( 1 ) .  وَ اصْبِرْ عَلى ما أَصابَكَ إِنَّ ذلِكَ مِنْ عَزْمِ الْأُمُورِ  لقمان / 31 : 17 .\r\n( 2 ) .  وَ اصْبِرْ حَتَّى يَحْكُمَ اللَّهُ وَ هُوَ خَيْرُ الْحاكِمِينَ  يونس / 10 : 109 .\r\n","page_name":" 264 ","page_number":264},
  {"content":"\r\n\r\nكسى خواهد بود كه پيش از رسيدن ميوه ، آن را بچيند . » « 1 » ابن ابى الحديد نيز مىگويد : « احتمال دارد كه منظور امام عليه السّلام بيعت سقيفه باشد . » « 2 »\r\n( فإن أقل ، يقولوا : حرص على الملك و إن أسكت يقولوا : جزع من الموت ) چه خلافت را طلب مىكرد و چه آن را رها مىساخت ، مردم دست از سخن خويش برنمىداشتند و سخن آنان چه اثرى داشت ؟ ! مگر نه اين است كه بيشتر مردم يا بسيارى از آنان ، همواره اين چنين بوده‌اند ! و آيا اصلا تاكنون بر رفتارى از خالق يا مخلوق اتفاق نظر يافته‌اند ؟ ! . . . آن كه وجدانى بيدار و باورى استوار دارد ، به سخن وجدان و ايمان خود گوش مىدهد و به هر سخن ديگرى كه خلاف اعتقادش است ، مىخندد ؛ هرچند كه تمام مردم دنيا بر آن باشند .\r\n( هيهات بعد اللّتيّا و الّتي ) على عليه السّلام دلاورىها و كارهاى مخاطره‌آميز فراوانى در بدر و احد و خيبر و احزاب و . . . و در نبرد با مرحب و عمرو بن عبدودّ عامرى از خود نشان داده بود ؛ شب هجرت پيامبر صلّى اللّه عليه و إله در بسترش آرميد و شمشيرها و نيزه‌ها بر كشتن او برافراشته شدند ؛ در لحظه لحظه عمر خود ، مرگ را انتظار مىكشيد و چه دور است از او كه درباره‌اش گفته شود : على عليه السّلام از مرگ هراسيد ! انديشمند چينى گفته است : انسان ستيزه‌جوترين موجود دنيا است و خداوند مىدانست كه موجودى ستيزه‌جو و جدال‌گر مىآفريد :\r\n« انسان بيش از هر چيزى به مجادله مىپردازد . » « 3 »\r\n\r\n\r\n","description":"","footnote":"\r\n( 1 ) . شرح نهج‌البلاغه ، محمد عبده : 1 / 40 .\r\n( 2 ) . شرح نهج‌البلاغه ، محمد عبده : 1 / 214 .\r\n( 3 ) .  وَ كانَ الْإِنْسانُ أَكْثَرَ شَيْءٍ جَدَلًا  كهف / 18 : 54 .\r\n","page_name":" 265 ","page_number":265},
  {"content":"\r\n\r\n( و اللّه لابن أبي طالب آنس بالموت من الطفل بثدي أمّه ) به خدا سوگند ! هر كه على عليه السّلام را بشناسد ، همراه او سوگند ياد مىكند و بلكه هركسى ايمان و يقين داشته باشد كه پس از مرگ پاداشى مانند پاداش على عليه السّلام نصيبش مىشود و مقامى چون مقام او نزد خداوند خواهد يافت ، خواهان مرگ شده ، و چون علاقه كودك به سينه مادرش و شايد بيشتر از آن ، به مرگ عشق خواهد ورزيد . بنابراين اين سخن امام عليه السّلام از روى غرور و خودپسندى نبوده و يا آن هنگام كه گفت : « به خدا سوگند ! باكى ندارم كه من به سوى مرگ روم يا مرگ به سوى من آيد . » « 1 »\r\n( بل اندمجت على مكنون علم لو بحت به لاضطربتم اضطراب الأرشية في الطّوىّ البعيدة ) منظور امام عليه السّلام از علوم پنهانى ، اسرارى است كه پيامبر صلّى اللّه عليه و إله تنها با او در ميان گذاشت و به ديگران اعتماد نكرد . عبارت « لو بحت به لاضطربتم » اشاره به اخبارى دارد كه پيامبر صلّى اللّه عليه و إله درباره برخى از صحابه به على عليه السّلام گفت ؛ افرادى كه مردم گمان نيك به آنها داشتند ، ليكن از بدكارترين بندگان خدا بودند . . . چه كسى گمان مىكرد صحابيانى كه پينه بر پيشانى داشتند ، از دين خارج شوند ! و يا عايشه ، همسر پيامبر صلّى اللّه عليه و إله سوار بر شتر شده ، مسلمانان را به كشتار يكديگر ترغيب كند ! و يا زبير ، يار برگزيده پيامبر صلّى اللّه عليه و إله ، به جنگ پسر عموى او ، امام على عليه السّلام برود ! زبير همان شخصى است كه على عليه السّلام را از همه بيشتر دوست داشت و در سقيفه به دفاع از او شمشير كشيد .\r\nتفسيرى كه از علم در سخن امام عليه السّلام ارايه شد ، هماهنگ با آن چيزى است كه در گزيده نامه‌هاى امام عليه السّلام آمده است : « به خدايى كه دانه را شكافت ،\r\n\r\n\r\n","description":"","footnote":"\r\n( 1 ) . « فو اللّه ما ابالي دخلت إلى الموت أو خرج الموت إليّ » نهج‌البلاغه : خطبه 55 .\r\n","page_name":" 266 ","page_number":266},
  {"content":"\r\n\r\nو پديده‌ها را آفريد ، آنها اسلام را نپذيرفتند ، بلكه به ظاهر تسليم شدند ، و كفر خود را پنهان داشتند و آنگاه كه ياورانى يافتند آن را آشكار ساختند . » « 1 »\r\n\r\n\r\n","description":"","footnote":"\r\n( 1 ) . « فو الّذي فلق الحبّة و برأ النّسمة ما أسلموا و لكن استسلموا و أسرّوا الكفر فلمّا وجدوا أعوانا عليه أظهروه » نهج‌البلاغه : نامه 16 .\r\n","page_name":" 267 ","page_number":267},
  {"content":"\r\n\r\n\r\nخطبه 6\r\n\r\nسركوبى عاصيان با كمك حق‌طلبان\r\n« و اللّه لا أكون كالضّبع ، تنام على طول اللّدم حتّى يصل إليها طالبها و يختلها راصدها ؛ و لكنّي أضرب بالمقبل إلى الحقّ المدبر عنه و بالسّامع المطيع العاصي المريب أبدا حتّى يأتي عليّ يومي .\r\nفو اللّه ما زلت مدفوعا عن حقّي ، مستأثرا عليّ ، منذ قبض اللّه نبيّه صلّى اللّه عليه و إله حتّى يوم النّاس هذا . »\r\n\r\nترجمه\r\nبه خدا سوگند ! از آگاهى لازمى برخوردارم و هرگز غافلگير نمىشوم كه دشمنان ناگهان مرا محاصره كنند و با نيرنگ دستگيرم نمايند . من همواره با يارى انسان حق‌طلب بر سر آن كس مىكوبم كه از حق روىگردان است و با يارى فرمانبر مطيع ، نافرمان اهل ترديد را در هم مىشكنم تا آن روز كه دوران زندگانى من به سر آيد . پس سوگند به خدا ! من همواره از حق خويش محروم ماندم و از هنگام وفات پيامبر صلّى اللّه عليه و إله تا امروز حق مرا از من باز داشته و به ديگرى اختصاص دادند .\r\n\r\n","description":"","footnote":"","page_name":" 268 ","page_number":268},
  {"content":"\r\n\r\n\r\nواژه‌شناسى\r\nالضّبع : كفتار ، نوعى حيوان درنده . اين واژه ، مونث است .\r\nاللّدم : گونه‌اى از زدن .\r\nالراصد : مراقب ، ديده‌بان ؛ آن كه براى پاسبانى در راه مىنشيند .\r\nيختل : فريب مىدهد .\r\nالمريب : در شك افكننده .\r\n\r\nساختار ادبى\r\nيصل : مضارع منصوب به حرف « أن » مقدر در « حتّى » .\r\nيختل : عطف بر « يصل » .\r\nأبدا : ظرف و متعلق به « أضرب »\r\nمستأثرا : حال از ضمير « ت » در فعل « مازلت » و يا خبر دوم است .\r\nحتّى يوم . . . : « حتّى » حرف به معناى « إلى » است .\r\n\r\nشرح و تفسير\r\nدر شرح و تفسير خطبه شقشقيه گذشت كه گروه گروه از مسلمانان و پيشاپيش آنان ، مهاجران و انصار نزد امام عليه السّلام آمده ، از او خواستند كه خلافت را به دست گيرد ؛ زيرا او تنها كسى بود كه عدالت و كرامت انسانى را تضمين مىكرد و امنيت و آزادى را محقق مىساخت . پس امام عليه السّلام دعوت آنان را پذيرفت تا به وظيفه‌اى كه خداوند بر گردن عالمان نهاده ، عمل كند و « نسبت به پرخورى ظالمان و گرسنگى مظلومان ساكت نباشد . » ليكن بر طلحه و زبير و معاويه و ديگران دشوار آمد كه على عليه السّلام يار ستمديدگان و دشمن ستمگران باشد ؛ پس لشكرها برپا كردند و به جنگ او در آمدند . در چنين شرايطى ،\r\n\r\n","description":"","footnote":"","page_name":" 269 ","page_number":269},
  {"content":"\r\n\r\nماندن در مدينه و انتظار هجوم شاميان و ياران جمل ، كارى نابخردانه مىنمود ؛ بنابراين امام عليه السّلام براى رفتن به عراق آماده شد .\r\nهنگامى كه از امام عليه السّلام خواسته شد كه در مدينه بماند ، فرمود : ( و اللّه لا أكون كالضّبع تنام على طول اللّدم حتّى يصل إليها طالبها و يختلها راصدها ) چگونه بايد صبر كنم و انتظار بكشم تا دشمن به درون خانه‌ام بتازد ؟ ! آيا مىخواهيد مانند كفتار باشم كه فريب شكارچى را مىخورد ؟ ! هرگز چنين نخواهم بود ! ( و لكنّي أضرب بالمقبل إلى الحقّ المدبر عنه ، و بالسامع المطيع العاصي المريب أبدا ، حتّى يأتي عليّ يومي ) امام عليه السّلام هرگز با متجاوزان و مجرمان كه ياران و هواخواهانى يافته‌اند ، نرمخويى نشان نداد . . . مجرمان كه هواخواهانى يافته بودند ، به كمك آنان بر امام عليه السّلام شوريدند و به نبرد با او برخاستند ؛ ولى آيا امام عليه السّلام بايد ساكت مىماند و با وجود فرمانبران ، تسليم مىشد ؟ در آن صورت چه پاسخى در پيشگاه خدا و مردم داشت ؟\r\nدر يكى از نامه‌هاى امام عليه السّلام به يكى از فرماندهان سپاهش آمده است : « و اگر كار دشمنان به جدايى و نافرمانى كشيد ، با كمك فرمانبرداران با مخالفان نبرد كن و از آنان كه فرمان مىبرند ، براى سركوب آنها كه از يارى تو سرباز مىزنند ، مدد گير ؛ زيرا آن كس كه از جنگ كراهت دارد ، بهتر است كه شركت نداشته باشد و شركت نكردنش از يارى دادن اجبارى بهتر است . » « 1 »\r\n( فو اللّه ما زلت مدفوعا عن حقّي ، مستأثرا عليّ منذ قبض اللّه نبيّه صلّى اللّه عليه و إله حتّى يوم الناس هذا ) همانا حق امام عليه السّلام در خلافت در راستاى احقاق حقوق انسانها قرار\r\n\r\n\r\n","description":"","footnote":"\r\n( 1 ) . « و إن توافت الامور بالقوم إلى الشّقاق و العصيان فانهد به من أطاعك إلى من عصاك و استغن به من انقاد معك عمّن تقاعس عنك ، فإنّ المتكاره مغيبه خير من مشهده و قعوده أغنى من نهوضه » نهج‌البلاغه : نامه 4 .\r\n","page_name":" 270 ","page_number":270},
  {"content":"\r\n\r\nداشت ؛ چرا كه او نگهبان و ضامن حقوق آنان بود و تنها به همين خاطر با او جنگيدند و او را از خلافت دور كردند و آن هنگام كه شرايط برايش مهيا گشت ، ناكثان و مارقان و قاسطان بر او شوريدند و مشكلات و دشواريهايى براى اسلام و تمام جامعه اسلامى از تفرقه و خونريزى و هتك حرمت پديد آوردند تا اين كه امام عليه السّلام به دادخواهى حقيقت و مردم شتافت . « 1 »\r\n\r\n\r\n","description":"","footnote":"\r\n( 1 ) . پس از وفات پيامبر صلّى اللّه عليه و إله ، امام عليه السّلام هيچ‌گاه دست به شمشير نبرد ؛ هرچند كه به حقش تجاوز كرده بودند . اما جنگ با اين سه گروه ، پيمانى بود كه پيامبر صلّى اللّه عليه و إله بر گردنش نهاده بود . از امام عليه السّلام نقل شده است : « به جنگ با سه گروه امر شدم : ناكثان و قاسطان و مارقان . قاسطان ، اهل شام هستند و ناكثان ، اهل جمل و مارقان ، اهل نهروان » مناقب خوارزمى : 125 و 221 ؛ همچنين نك : تاريخ ابن عساكر : 3 / 200 .\r\n","page_name":" 271 ","page_number":271},
  {"content":"\r\n\r\n\r\nخطبه 7\r\n\r\nاقتداى به شيطان\r\n« اتّخذوا الشّيطان لأمرهم ملاكا ، و اتّخذهم له أشراكا ، فباض و فرّخ في صدورهم و دبّ و درج في حجورهم ، فنظر بأعينهم و نطق بألسنتهم ، فركب بهم الزّلل و زيّن لهم الخطل ؛ فعل من قد شركه الشّيطان في سلطانه و نطق بالباطل على لسانه . »\r\n\r\nترجمه\r\nمنحرفان ، شيطان را معيار كار خود گرفتند و شيطان نيز آنها را دام خود قرار داد و در دل‌هاى آنان تخم گذارد و جوجه‌هاى خود را در دامانشان پرورش داد . با چشم‌هاى آنان مىنگريست و با زبان‌هاى آنان سخن مىگفت . پس با يارى آنها بر مركب گمراهى سوار شد و كردارهاى زشت را در نظرشان زيبا جلوه داد ، مانند رفتار كسى كه نشان مىداد در حكومت شيطان شريك است و با زبان شيطان ، سخن باطل مىگويد .\r\n\r\n","description":"","footnote":"","page_name":" 272 ","page_number":272},
  {"content":"\r\n\r\n\r\nواژه‌شناسى\r\nملاك الأمر : قوام و اساس ؛ مانند : « القلب ملاك الجسد » كه حاكى از آن است كه جسم بدون قلب نمىشود .\r\nأشراك : جمع « شرك » به معناى دامهاى شكار .\r\nالحجور : جمع « حجر » به معناى دامان و آغوش انسان .\r\nالزّلل : به معناى لغزش ، و در مورد ارتكاب گناه به كار مىرود .\r\nالخطل : سبك‌مغزى و حماقت .\r\n\r\nساختار ادبى\r\nفعل : مفعول مطلق براى فعل محذوف كه در اصل چنين بوده است :\r\n« فعلوا فعل من قد شركه . . . »\r\n\r\nشرح و تفسير\r\n( اتخذوا الشيطان لأمرهم ملاكا و اتخذهم له أشراكا ، فباض . . . ) اين اوصاف بر كسى منطبق مىشود كه بر على عليه السّلام كينه ورزد و با او به دشمنى برخيزد و چه مجالى از دشمنى و كينه‌توزى با على عليه السّلام و دشنام به او براى شياطين گشاده‌تر و آسان‌تر است ؟ ! . . . چه صفتى در على عليه السّلام سزاوار دشمنى و شماتت است ؟ ! دورى او از دنيا و بىارزشى آن مانند آب بينى بز ؟ يا عدالت او كه قلب مستضعفان و زجرديدگان را از سرور و اطمينان مالامال ساخت ؟ يا دانش او كه خلفاى راشدين را نجات بخشيد و گرنه مردم نيز با آنان هلاك شده بودند ؟\r\nو يا شجاعت و دلاورى او كه كاخهاى شرك را فرو نشاند و پايه‌هاى دين را استوار گرداند ؟ و يا حسب و نسب او ؟ . . .\r\n\r\n","description":"","footnote":"","page_name":" 273 ","page_number":273},
  {"content":"\r\n\r\nگاه برخى از روى نادانى و جهالت ، مقام خداوندى به على عليه السّلام مىدهند . . . اما چگونه عذرى مىتوان براى افرادى آورد كه با او دشمنى كرده و بر روى منبرها دشنامش دادند و مردم را به اين كار واداشتند و آن كه نفرين و ناسزا نمىگفت ، به دار آويختند ! « 1 »\r\n\r\n\r\n","description":"","footnote":"\r\n( 1 ) . براى اطلاع از جريان سبّ امام على عليه السّلام بر روى منبرها و چگونگى پيدايش آن نك : شواهد التنزيل : 2 / 459 ؛ تاريخ دمشق : 2 / 348 و 442 ، ح 851 ؛ لسان الميزان : 1 / 175 ؛ نور الابصار : 70 ؛ الصواعق المحرقه : 96 و 161 ؛ انساب الاشراف : 2 / 103 و 113 ؛ كنوز الحقايق : 82 و . . . .\r\n","page_name":" 274 ","page_number":274},
  {"content":"\r\n\r\n\r\nخطبه 8\r\n\r\nبيعت ظاهرى\r\n« يزعم أنّه قد بايع بيده و لم يبايع بقلبه ، فقد أقرّ بالبيعة و ادّعى الوليجة . فليأت عليها بأمر يعرف ، و إلّا فليدخل فيما خرج منه . »\r\n\r\nترجمه\r\nزبير ، مىپندارد با دست بيعت كرد ، نه با دل ؛ پس به بيعت با من اقرار كرده ولى مدّعى انكار بيعت با قلب است . بر او لازم است بر اين ادّعا دليل روشنى بياورد يا به بيعت گذشته باز گردد .\r\n\r\nواژه‌شناسى\r\nالوليجة : ژرفنا و پوشيده . « 1 »\r\n\r\nساختار ادبى\r\nفليأت : مجزوم به حرف لام امرى .\r\n\r\n\r\n","description":"","footnote":"\r\n( 1 ) . « وليجة الرجل » يعنى نزديكان و اطرافيان يك شخص . النهايه فى غريب الحديث : 5 / 223 ؛ لسان العرب : 2 / 400 .\r\n","page_name":" 275 ","page_number":275},
  {"content":"\r\n\r\nإلّا : تركيب از دو كلمه است : « إن » شرطيه و « لا » ى نافيه . فعل شرط نيز حذف شده و در اصل چنين بوده است : « و إن لم يأت فليدخل » .\r\n\r\nشرح و تفسير\r\nزبير با امام على عليه السّلام بيعت كرد و سپس پيمان شكست و عليه او دسيسه چيد و چون امام عليه السّلام ، بيعت او را يادآور شد ، گفت : در ظاهر بيعت كردم و در واقع چنين قصدى نداشتم . . . و اگر اين بهانه را بپذيريم ، بايد زبير را ناآگاه از دين و شريعت خدا بخوانيم . هنگامى كه فردى مىگويد بيعت مىكنم ، با صراحت به بيعت اقرار كرده است و ديگر نمىتواند آن را نفى يا انكار كند .\r\nاقرارهاى فرد ، تعهدآور بوده و در هنگام دادرسى بر اساس هر نظام حقوقى ، مسؤوليتى را بر عهده او قرار مىدهد . بهانه‌اى مانند نداشتن قصد و اراده ، تنها زمانى پذيرفته مىشوند كه دليلى قطعى بر آنها اقامه شود ؛ چرا كه اراده با گفتار و رفتار انسانها بروز يافته ، تعهدى را به دنبال مىآورد . زبير آشكارا و صريح بيعت كرد و سپس خلاف آن چه بروز داده بود ، ادعا كرد . در چنين شرايط ، بر او بود كه دليلى بر ادعاى خود آورد و گرنه بايد به پيمان خود پايبند مىماند .\r\n\r\n","description":"","footnote":"","page_name":" 276 ","page_number":276},
  {"content":"\r\n\r\n\r\nخطبه 9\r\n\r\nرعدگونه و برق‌آسا !\r\n« و قد أرعدوا و أبرقوا ، و مع هذين الأمرين الفشل . و لسنا نرعد حتّى نوقع و لا نسيل حتّى نمطر . »\r\n\r\nترجمه\r\nچون رعد خروشيدند و چون برق درخشيدند ، اما كارى از پيش نبردند و سرانجام سست گرديدند . ولى ما اين‌گونه نيستيم ؛ تا عمل نكنيم ، رعد و برقى نداريم و تا نباريم سيل جارى نمىسازيم .\r\n\r\nواژه‌شناسى\r\nأرعد و أبرق : تهديد كرد و ترساند .\r\nالفشل : ترس و ضعف .\r\n\r\nساختار ادبى\r\nمع : اين واژه گاه به صورت غير مضاف و با تنوين به كار مىرود و معناى حالى مىدهد ؛ مانند : « جئنا معنا » ( همه با هم آمديم ) و گاه ظرف مكان بوده و به مكان مورد نظر اضافه مىشود ؛ مانند : « اجتمع معكم » ( كنار شما گرد آمد ) و\r\n\r\n","description":"","footnote":"","page_name":" 277 ","page_number":277},
  {"content":"\r\n\r\nگاه ظرف زمان است ؛ مانند : « جئت مع العصر » ( من عصر آمدم ) و گاه معناى « عند » مىدهد ؛ مانند آن چه در خطبه امام عليه السّلام آمده است : « و مع هذين الامرين » ( و با اين دو كار . . . )\r\nو لا نسيل : عطف بر « لسنا نرعد » است .\r\n\r\nشرح و تفسير\r\nياران جمل ، همان‌گونه كه در شرح ابن ابى الحديد نيز آمده ، فاعل « أرعدوا و أبرقوا » هستند . شارحان در اين باره گفته‌اند : « غوغا و هياهو ، نشانه ترس و ناتوانى است و اين ، صفت ياران جمل بود كه مانند ابرى بدون باران و پر رعد و برق بودند . اما سكوت و خاموشى ، نشانه شجاعت و دلاورى است كه از صفات امام عليه السّلام بود . » « 1 » تجربه‌ها به ما آموخته‌اند كه پرگويى و جنجال‌انگيزى ، علامت بطالت و پوچى است و غرور و سخنان بزرگتر از حد خود زدن و ادعاهاى تهى ، در بيشتر موارد ، از ضعف و ناتوانى نشأت مىگيرد . اما دلاور فروتن ، آن چه را مىگويد ، انجام مىدهد و آن چه را در توان ندارد ، ادعا نمىكند . حكيمى عارف گفته است : « بهترين جنگجو كسى است كه تمام خشم خود را بروز ندهد . » . . . امام على عليه السّلام سخنى نمىگفت مگر اين كه آن را به طور كامل انجام مىداد ؛ مانند سيلى كه جارى نمىشود ، مگر پس از فرود آمدن باران . در يكى از سخنان امام عليه السّلام آمده است : « همانا وفادارى همراه راستى است . » « 2 » يكى از فيلسوفان معاصر مىگويد : ميان\r\n\r\n\r\n","description":"","footnote":"\r\n( 1 ) . شرح نهج‌البلاغه ، ابن ابى الحديد : 1 / 238 .\r\n( 2 ) . « أيّها النّاس إنّ الوفاء توأم الصّدق » نهج‌البلاغه : خطبه 41 .\r\n","page_name":" 278 ","page_number":278},
  {"content":"\r\n\r\nسخن و گفتگو « 1 » تفاوت آشكارى است ؛ گفتگو در بيشتر موارد ، به ويژه اگر ميان دو دوست باشد ، براى سرگرمى و وقت‌گذرانى است ؛ امام عليه السّلام سخن ، وفادارى و راستى و كوشش را در پى دارد .\r\n\r\n\r\n","description":"","footnote":"\r\n( 1 ) . در متن عربى دو واژه « كلام » و « حديث » آمده است كه سخن و گفتگو ، معادلهايى مناسب براى آن دو به نظر مىرسند . ( مترجم )\r\n","page_name":" 279 ","page_number":279},
  {"content":"\r\n\r\n\r\nخطبه 10\r\n\r\nشيطان يار مىگيرد !\r\n« ألا و إنّ الشّيطان قد جمع حزبه و استجلب خيله و رجله . و إنّ معي لبصيرتي ، ما لبّست على نفسي و لا لبّس عليّ . و ايم اللّه لافرطنّ لهم حوضا أنا ماتحه ، لا يصدرون عنه و لا يعودون إليه . »\r\n\r\nترجمه\r\nآگاه باشيد كه شيطان ، حزب خود را جمع كرده و سواره و پياده‌هاى لشكر خود را فراخوانده است . امّا من آگاهى لازم به امور را دارم ؛ نه حق را پوشيده داشتم و نه حق بر من پوشيده ماند . سوگند به خدا ! گردابى براى آنان به وجود آورم كه جز من كسى نتواند آن را چاره سازد ؛ آنها كه در آن غرق شوند ، هرگز نتوانند بيرون آيند و آنان كه بگريزند ، خيال بازگشت نكنند .\r\n\r\nواژه‌شناسى\r\nخيل : مراد در اين جا سواران بر اسب است .\r\nرجل : پيادگان .\r\nما لبّست على نفسي : نفس خويش را با آرزوها نفريفتم و با سخنان دروغ مرا نفريفت .\r\n\r\n","description":"","footnote":"","page_name":" 280 ","page_number":280},
  {"content":"\r\n\r\nلا لبّس عليّ : فريبكارى مرا نفريفت .\r\nلافرطنّ : حتما خواهم انباشت .\r\nالماتح : كسى كه آب از چاه مىكشد .\r\nصدر عنه : « صدور » ضد « ورود » است و هنگامى كه با حرف « عن » بيايد به معناى منصرف شدن و بازگشت است .\r\n\r\nساختار ادبى\r\nألا : براى آغاز كردن سخن و يا براى آگاهى دادن است .\r\nايم : مبتدا كه خبر آن محذوف و عبارت « قسمي » بوده است .\r\nلا يصدرون : جمله صفت براى « حوضا » است .\r\n\r\nشرح و تفسير\r\n( ألا و إنّ الشيطان قد جمع حزبه و استجلب خيله و رجله ) شيطان به واژه‌اى محذوف اضافه شده است : « قرين الشيطان » به معناى همراه شيطان و يا « نصير الشيطان » به معناى ياور شيطان . ظاهر سخن بر اصحاب جمل يا صفين قابل تطبيق است ؛ چه آن كه هر دوى آنها ياران خود را جمع كردند و براى جنگ با امام عليه السّلام سواره و پياده گرد آوردند . ( إنّ معي لبصيرتي : ما لبّست على نفسي و لا لبّس عليّ ) مراد از « بصيرت » در اين جا ، معادلات علمى يا نتايج آمارى نيست ؛ بلكه فطرت الهى منظور است كه در دامان پيامبر صلّى اللّه عليه و آله نشأت گرفت و رشد يافت و امام عليه السّلام با بهره‌مندى از آن ، حقايق امور را درمىيافت . ابن ابى الحديد مىگويد : « تقسيم نيكويى در اين خطبه صورت گرفته است ؛ چه آن كه هر\r\n\r\n","description":"","footnote":"","page_name":" 281 ","page_number":281},
  {"content":"\r\n\r\nگمراهى ، يا از درون گمراه شده و يا ديگرى او را فريفته است . » « 1 » هيچ كدام از اين دو گمراهى براى امام عليه السّلام حاصل نشد ؛ زيرا بصيرتى كه در عهد پيامبر اكرم صلّى اللّه عليه و آله همراه او بود ، همچنان بدون تغيير و تبديل برايش باقى مانده بود .\r\n( و ايم اللّه لافرطنّ لهم حوضا أنا ماتحه ! لا يصدرون عنه و لا يعودون إليه ) امام عليه السّلام درس سختى به ياران شيطان خواهد داد كه هرگز فراموششان نشود . . . پس هر كه از آنان ، ايستادگى كند ، به طور قطع مرگ را نصيب خود كرده است و هر آن كه فرار كند ، دگرباره باز نخواهد گشت . . . و اين ، سرانجامى بود كه به طور دقيق براى اصحاب جمل حاصل شد و اگر در صفين ، قرآنها برافراشته نمىشدند ، معاويه نيز به همين سرانجام دچار مىشد .\r\n\r\n\r\n","description":"","footnote":"\r\n( 1 ) . شرح نهج‌البلاغه ، ابن ابى الحديد : 1 / 239 .\r\n","page_name":" 282 ","page_number":282},
  {"content":"\r\n\r\n\r\nخطبه 11\r\n\r\nجمجمه‌ات را به خدا سپار !\r\n« تزول الجبال و لا تزل ، عضّ على ناجذك ، أعر اللّه جمجمتك ، تد في الأرض قدمك ، ارم ببصرك أقصى القوم ، و غضّ بصرك ، و اعلم أنّ النّصر من عند اللّه سبحانه . »\r\n\r\nترجمه\r\nاگر كوه‌ها از جاى كنده شوند ، تو ثابت و استوار باش ؛ دندان‌ها را برهم بفشار ؛ كاسه سرت را به خدا عاريت ده ؛ پاى بر زمين ميخكوب كن ؛ به صفوف پايانى لشكر دشمن بنگر ؛ از فراوانى دشمن چشم بپوش و بدان كه پيروزى از سوى خداى سبحان است .\r\n\r\nواژه‌شناسى\r\nالناجذ : آخرين دندان از دندانهاى چهارگانه آسيا .\r\nالجمجمة : استخوان سر كه مغز را دربرگرفته است .\r\nتد : چونان ميخ ، ثابت قدم باش .\r\n\r\n","description":"","footnote":"","page_name":" 283 ","page_number":283},
  {"content":"\r\n\r\n\r\nساختار ادبى\r\nببصرك : حرف « ب » زايد است .\r\nأنّ النصر . . . : مصدر مؤول از اين عبارت ، جايگزين دو مفعول « اعلم » است .\r\n\r\nشرح و تفسير\r\nامام على عليه السّلام پرچم را در روز جمل به فرزندش محمد بن حنفيه « 1 » داد و سفارشهاى بالا را به او كرد . امام عليه السّلام كه به صبر و شجاعت محمد اطمينان داشت ، همواره او را به ميدان نبرد مىفرستاد و حسن و حسين عليهما السّلام را باز مىداشت تا نسل پيامبر صلّى اللّه عليه و آله قطع نشود و به اين مسأله در سخنان آتى نيز اشاره كرده است . . . محمد همواره گوش به فرمان برادرانش بود و به امامت آنان اذعان داشت و هيچ‌گاه پس از آنان ، ادعاى امامت نكرد و كسى را به اطاعت از خويش نخواند . او از بزرگان تابعيان بود و در علم و پرهيزگارى و منزلت ، جايگاهى داشت .\r\n\r\n\r\n","description":"","footnote":"\r\n( 1 ) . او ، محمد بن على بن ابى طالب عليهما السّلام و مادرش حنفيّه خولة بنت جعفر بن قيس بن مسلمة بن عبيد بن ثعلبة بن يربوع بن حنفيه من جذم بن بكر بن وائل است . به اسارت گرفته شد و سپس على عليه السّلام او را به كنيزى گرفت ؛ ليكن در نحوه اسارت او اختلاف شده است . براى اطلاع بيشتر نك : شرح نهج‌البلاغه ، ابن ابى الحديد : 1 / 81 ؛ المعارف ، ابن قتيبه : 216 .\r\n","page_name":" 284 ","page_number":284},
  {"content":"\r\n\r\n\r\nخطبه 12\r\n\r\nبرادرت با ما همدل است ؟\r\n« فقال له : أ هوى أخيك معنا ؟ فقال : نعم . قال : فقد شهدنا ، و لقد شهدنا في عسكرنا هذا أقوام في أصلاب الرّجال و أرحام النّساء ، سيرعف بهم الزّمان و يقوى بهم الإيمان . »\r\n\r\nترجمه\r\nامام عليه السّلام پرسيد : آيا فكر و دل برادرت با ما بود . گفت : آرى . امام عليه السّلام فرمود : پس او هم در اين جنگ با ما بود ؛ بلكه با ما در اين نبرد شريكند آنهايى كه حضور ندارند و در صلب پدران و رحم مادران مىباشند ، ولى با ما هم‌عقيده و آرمانند . آنان به زودى متولّد مىشوند و دين و ايمان به وسيله آنان تقويت مىگردد .\r\n\r\nشرح و تفسير\r\nاين سخن امام عليه السّلام ، خطبه به شمار نمىآيد ؛ با اين حال بر اين مورد و برخى از موارد پسين و پيشين به دو دليل ، نام خطبه نهاديم : اول آن كه در\r\n\r\n","description":"","footnote":"","page_name":" 285 ","page_number":285},
  {"content":"\r\n\r\nبخش خطبه‌ها گنجانده شده‌اند و دوم آن كه هركس با مراجعه به « الكاشف عن ألفاظ النهج » « 1 » به راحتى به سخنان امام عليه السّلام دست يابد .\r\nشريف رضى مىگويد : پس از پيروزى در جنگ جمل ، يكى از ياران امام عليه السّلام به او گفت :\r\nدوست داشتم برادرم با ما بود و مىديد كه چگونه خدا تو را بر دشمنانت پيروز كرد . امام عليه السّلام نيز در جواب او ، اين سخنان را گفت و معنايش اين است : دل و فكر هركس كه با حق باشد ، ما را با قلب و عقل خود ديده و پاداش نيكان و نيكوكاران را برده است ؛ چه در سپاه ما حاضر بوده و چه آن كه شركت نكرده باشد . . . نسلهايى از پيروان ما در آينده خواهند آمد كه حق را قدرت بخشيده و صداقت و اخلاص آنان ، دين را عزيز مىگرداند ؛ آنان نيز با ما و در اين سپاه هستند ؛ هرچند كه از لحاظ جسمى بر ما پوشيده‌اند .\r\nاگر هدف از جنگيدن در ركاب امام عليه السّلام كسب رضايت خداوند و بهشت است ، پس هر آن كه بر ولايت و دوستى او بميرد ، از بهشتيان خواهد بود و در حديثى از پيامبر صلّى اللّه عليه و آله آمده است : « اى على ! تو و پيروانت در بهشت هستيد . » « 2 »\r\n\r\n\r\n","description":"","footnote":"\r\n( 1 ) . المعجم المفهرس لألفاظ نهج‌البلاغه ، چاپ دار التعارف للمطبوعات ، بيروت .\r\n( 2 ) . تاريخ الخطيب البغدادى : 12 / 289 ، ح 6731 ؛ حلية الاولياء : 4 / 329 ؛ مجمع الزوائد : 9 / 131 ؛ المعجم الكبير : 1 / 319 ، ح 948 ؛ شواهد التنزيل : 2 / 459 و . . . . اين حديث با الفاظى ديگر نيز در كتابهاى حديثى نقل شده است ؛ براى نمونه نك : سعد السعود : 108 ؛ تفسير الفرات : 218 و 219 ، ح 951 ؛ كنوز الحقايق : 82 و 92 و 131 ؛ امالى شيخ طوسى : 9 / 257 ، ح 36 ؛ اعلام الورى : 165 ؛ بشارة المصطفى صلّى اللّه عليه و آله : 163 ؛ بحار الانوار : 39 / 248 و 22 / 458 ؛ تذكرة الخواص : 18 ؛ فتح القدير ، شوكانى : 5 / 477 ؛ الغدير : 2 / 57 ؛ جواهر العقدين : 2 / 219 و . . . .\r\n","page_name":" 286 ","page_number":286},
  {"content":"\r\n\r\n\r\nخطبه 13\r\n\r\nپيروى از حيوان زبان‌بسته\r\n« كنتم جند المرأة و أتباع البهيمة ، رغا فأجبتم و عقر فهربتم .\r\nأخلاقكم دقاق و عهدكم شقاق و دينكم نفاق و ماؤكم زعاق و المقيم بين أظهركم مرتهن بذنبه و الشّاخص عنكم متدارك برحمة من ربّه .\r\nكأنّي بمسجدكم كجؤجؤ سفينة قد بعث اللّه عليها العذاب من فوقها و من تحتها ، و غرق من في ضمنها . و في رواية و ايم اللّه لتغرقنّ بلدتكم حتّى كأنّي أنظر إلى مسجدها كجؤجؤ سفينة أو نعامة جاثمة .\r\nو في رواية كجؤجؤ طير في لجّة بحر . و في رواية اخرى بلادكم أنتن بلاد اللّه تربة ، أقربها من الماء و أبعدها من السّماء و بها تسعة أعشار الشّرّ ، المحتبس فيها بذنبه و الخارج بعفو اللّه . كأنّي أنظر إلى قريتكم هذه قد طبّقها الماء ، حتّى ما يرى منها إلّا شرف المسجد كأنّه جؤجؤ طير في لجّة بحر . »\r\n\r\n","description":"","footnote":"","page_name":" 287 ","page_number":287},
  {"content":"\r\n\r\n\r\nترجمه\r\nشما سپاه يك زن ، و پيروان حيوان ( شتر عايشه ) بوديد . تا شتر صدا مىكرد ، مىجنگيديد و تا دست و پاى آن قطع گرديد ، فرار كرديد . اخلاق شما پست ، و پيمان شما از هم گسسته ، دين شما دورويى ، و آب آشاميدنى شما شور و ناگوار است . كسى كه ميان شما زندگى كند ، به كيفر گناهش گرفتار مىشود و آن كس كه از شما دورى گزيند ، مشمول آمرزش پروردگار مىگردد ؛ گويا مسجد شما را مىبينم كه چون سينه كشتى غرق شده است كه عذاب خدا از بالا و پايين او را احاطه مىكند و سرنشينان آن ، همه غرق مىشوند . در روايتى است : سوگند به خدا ! سرزمين شما را آب غرق مىكند ؛ گويا مسجد شما را مىنگرم كه چون سينه كشتى يا چونان شترمرغى كه بر سينه خوابيده باشد ، بر روى آب مانده است . و در روايت ديگر : مانند سينه مرغ روى آب دريا . و در روايت ديگرى آمده : خاك شهر شما ، بدبوترين خاكهاست ؛ از همه جا به آب نزديك‌تر و از آسمان دور تر ؛ و نه دهم شرّ و فساد در شهر شما نهفته است . كسى كه در شهر شما باشد ، گرفتار گناه ، و آن كه بيرون رود در پناه عفو خداست . گويى شهر شما را مىنگرم كه غرق شده و آب آن را فرا گرفته است . چيزى از آن ديده نمىشود ، مگر جاهاى بلند مسجد ، مانند سينه مرغ بر روى امواج آب دريا .\r\n\r\nواژه‌شناسى\r\nالبهيمة : هر حيوان زبان‌بسته‌اى را گويند و مراد از آن ، شتر عايشه است .\r\nرغا الجمل : صدا كرد .\r\nعقر : زخمى شد .\r\n\r\n","description":"","footnote":"","page_name":" 288 ","page_number":288},
  {"content":"\r\n\r\nدقاق الشيء : پست و كوچك از چيزى و « دقاق الأخلاق » به معناى پستى اخلاق است .\r\nالشّقاق : اختلاف و شكاف .\r\nالزّعاق : شورمزه .\r\nشخص فلان من بلد إلى بلد : از سرزمينى به سرزمين ديگرى رفت .\r\nتدارك القوم : به يك ديگر پيوستند و ملحق شدند و « تدارك اللّه برحمته » يعنى خداوند او را به رحمت خويش ملحق ساخت .\r\nالجؤجؤ : سينه .\r\n\r\nساختار ادبى\r\nكأنّي بمسجدكم : حرف « ب » زايد است و « مسجدكم » مفعول براى فعل محذوف و در اصل چنين بوده است : « كأنّي أرى مسجدكم » .\r\nكجؤجؤ : متعلق به محذوف و حال از « مسجدكم » است .\r\n\r\nشرح و تفسير\r\nاهل بصره با عايشه و طلحه و زبير براى جنگ با امام عليه السّلام همراه شدند و پس از آن كه امام عليه السّلام بر آنان پيروز شد ، آنان را به ضعف در عقل و دين و اخلاق توصيف كرد . آنان بىعقل بودند ، به آن خاطر كه به دنبال چهارپايى زبان‌بسته راه افتادند . آنان بىدين بودند ، به آن خاطر كه نفاق پيشه كردند .\r\nآنان بىاخلاق بودند ، به آن خاطر كه پيمان خود را شكستند . . . اين برخورد از آنان دور نبود ؛ چه آن كه انسان فرزند زمين است و از آن به دنيا آمده و بر آن مىزيد و مايه آنها بدبو و گنديده ، و آبشان ، شورمزه و ناگوار بود . امام عليه السّلام پس از آن به حوادثى كه بر بصره مىگذرد ، اشاره مىكند . ابن ابى الحديد\r\n\r\n","description":"","footnote":"","page_name":" 289 ","page_number":289},
  {"content":"\r\n\r\nمىگويد : « بصره دو بار به زير آب مىرود : يك بار در زمان قادر باللّه و بار ديگر در زمان القائم بامر اللّه و همانند پيشگويى امام عليه السّلام ، چيزى از آن ، جز مسجد جامع باقى نمىماند كه بخشى از آن مانند سينه پرنده ، از آب بيرون زده بود و ديده مىشد . اين دو ماجرا در ميان ساكنان بصره مشهور است و پسينيان از پيشينان آن را نقل مىكنند . » « 1 »\r\nساكنان بصره براى جنگ با امام عليه السّلام گرد هم آمدند و اگر فرصت مىيافتند ، حتما او را ترور مىكردند و امام عليه السّلام اين را به خوبى مىدانست . . .\r\nامام عليه السّلام پس از آن كه بر اهل بصره پيروز شد ، چگونه آنان را پاسخ داد ؟ پاسخ را از زبان طه حسين مىآوريم : « على عليه السّلام با ساكنان بصره چونان مردى جوانمرد برخورد كرد كه قدرت دارد ولى مىبخشد ؛ مالك است و ملوكانه مىبخشد . او مىگفت : با اهل بصره مانند برخورد پيامبر صلّى اللّه عليه و إله با اهل مكه ، برخورد كردم . . . پس از آن كه وارد بصره شد ، به بيت المال رفت و هر آن چه در آن يافت ، ميان مردم تقسيم كرد . به همه ، چه غالب و چه مغلوب ، سهمى داد . . . آنان كه در ركابش جنگيدند ، خشمگين شدند و گفتند : ميان پيروان خود و دشمنان خود فرقى نمىگذارد . . . گروهى از بنىاميه با اصحاب جمل بودند كه امام عليه السّلام پس از پيروزى ، از آنان چشم پوشيد و مىدانست كه عايشه بسيارى از زخميان را پناه داده است و از مكان آنها نيز خبر داشت ، ليكن به آنان تعرضى نكرد . » « 2 »\r\n\r\n\r\n","description":"","footnote":"\r\n( 1 ) . شرح نهج‌البلاغه ، ابن ابى الحديد : 1 / 253 .\r\n( 2 ) . الفتنة الكبرى - على عليه السّلام و بنوه : 53 - 55 .\r\n","page_name":" 290 ","page_number":290},
  {"content":"\r\n\r\nاين رفتار از انسانهاى اصولگرا و ديندار و ائمه اطهار عليهم السّلام چندان دور و دشوار نيست : « اگر بر دشمنت دست يافتى ، بخشيدن او را شكرانه پيروزى قرار ده . » « 1 »\r\n\r\n\r\n","description":"","footnote":"\r\n( 1 ) . « إذا قدرت على عدوّك فاجعل العفو عنه شكرا للقدرة عليه » نهج‌البلاغه : قصار 10 .\r\n","page_name":" 291 ","page_number":291},
  {"content":"\r\n\r\n\r\nخطبه 14\r\n\r\nعقلتان سست است !\r\n« أرضكم قريبة من الماء ، بعيدة من السّماء . خفّت عقولكم و سفهت حلومكم . فأنتم غرض لنابل و اكلة لآكل و فريسة لصائل . »\r\n\r\nترجمه\r\nسرزمين شما به آب نزديك و از آسمان دور است . عقل‌هاى شما ، سست و افكار شما ، سفيهانه است . پس شما نشانه‌اى براى تيرانداز ، و لقمه‌اى براى خورنده ، و صيدى براى صيّاد مىباشيد .\r\n\r\nواژه‌شناسى\r\nخفيف العقل : احمق و كودن و « خفيف الروح » به معناى لطيف ، « خفيف الظهر » به معناى كم عيال ، « خفيف القلب » به معناى تيزهوش است .\r\nحلوم : جمع « حلم » به معناى درنگ و متانت و مراد امام عليه السّلام آن است كه آنان به سبب سبك‌مغزى و شتابزدگى ، اشتباه مىكنند .\r\nالغرض : هدف و نشانه .\r\nالنابل : تيرانداز .\r\nالاكلة : خوراك .\r\n\r\n","description":"","footnote":"","page_name":" 292 ","page_number":292},
  {"content":"\r\n\r\nفريسة : در اين جا به معناى مقتول يا غارتزده است .\r\nالصّائل : يورش‌گر .\r\n\r\nساختار ادبى\r\nسفهت حلومكم : هرگاه گفته شود : « سفه زيد » يعنى زيد سفيه شد و هرگاه گفته شود : « سفه زيد رأيه » در اصل چنين است : « سفه رأى زيد » پس اگر فعل به زيد استناد داده شود ، فاعل به مفعول تبديل مىشود ، نه آن كه تمييز خوانده شود ؛ چرا كه تمييز ، چنان كه گفته‌اند ، نمىتواند معرفه باشد .\r\n\r\nشرح و تفسير\r\nاين خطبه در خطاب به اهل بصره است و آنان ، اولين كسانى بودند كه پس از بيعت با امام عليه السّلام در خلافت ، عليه او اعلان جنگ كردند . . . زمين آنان به آب نزديك است و بر ساحل دريا قرار دارد و از آسمان ، يعنى رحمت الهى دور است . ابن ابى الحديد از دانشمندان علم هيئت نقل مىكند كه دورترين نقطه در سرزمينهاى آباد از مدار نصف النهار « ابلّة » است و آن ، مركز بصره است . سپس گفت : اين تعيين موضع از ويژگيهاى امير مؤمنان عليه السّلام است ؛ زيرا از امرى خبر داد كه عرب از آن اطلاعى نداشتند و به حكيمان تيزبين اختصاص داشت و اين ، از اسرار و ابتكارات شگفت‌انگيز امام عليه السّلام بود . « 1 »\r\n\r\n\r\n","description":"","footnote":"\r\n( 1 ) . شرح نهج‌البلاغه ، ابن ابى الحديد : 1 / 268 .\r\n","page_name":" 293 ","page_number":293},
  {"content":"\r\n\r\n\r\nخطبه 15\r\n\r\nاين پول از كجا ؟ !\r\n« و اللّه ! لو وجدته قد تزوّج به النّساء و ملك به الإماء ، لرددته .\r\nفإنّ في العدل سعة ؛ و من ضاق عليه العدل ، فالجور عليه أضيق . »\r\n\r\nترجمه\r\nبه خدا سوگند ! بيت المال تاراج شده را هركجا كه بيابم ، به صاحبان اصلى آن باز مىگردانم ؛ گر چه با آن ازدواج كرده ، يا كنيزانى خريده باشند .\r\nزيرا در عدالت گشايش براى عموم است و آن كس كه عدالت بر او گران آيد ، تحمّل ستم براى او سخت‌تر است .\r\n\r\nشرح و تفسير\r\n( و اللّه لو وجدته قد تزوّج به النساء و ملك به الإماء لردته ) ضمير غايب در « وجدته » و در تركيبهاى بعدى به اموالى باز مىگردد كه عثمان بدون حساب ، بذل و بخشش مىكرد . در نظرش مشكلى نداشت كه از مصرف‌كنندگان و زحمتكشان ، خراج بگيرد و آن را به ثروتمندان و مرفهان بدهد و دور از عدالت مىدانست كه بين مردم مساوات برقرار كند و يا نزديك را بر دور و\r\n\r\n","description":"","footnote":"","page_name":" 294 ","page_number":294},
  {"content":"\r\n\r\nقوى را بر ضعيف ترجيح ندهد و حفظ حقوق و اموال مسلمانان و هزينه بيت المال در موارد مورد نياز ، برايش مفهومى نداشت .\r\nامير مؤمنان عليه السّلام به طور كامل در نقطه مقابل عثمان قرار داشت و بر اين باور بود كه ثروت بايد به طور مساوى ميان همگان تقسيم شود . او به هيچ وجه نمىپذيرفت كه ثروت در دست اندكى انباشته شود تا بر ديگران بزرگى كرده و فخر بفروشند . از سخنان امام عليه السّلام است كه « اگر اين مال از خود شخص من هم بود ، آن را ميان مسلمانان مساوى تقسيم مىكردم ، پس چگونه امتياز قائل شوم ، و حال آن كه مال از خدا است . آگاه باشيد ! صرف كردن مال خدا در غير جايش تبذير و اسراف است . » « 1 » آن حضرت عليه السّلام از بيت المال تنها به اندازه‌اى برمىداشت كه نيازش را بر طرف سازد و اگر مىتوانست از نياز خود بكاهد ، اين كار را مىكرد . در جايى ديگر فرمود : « و جز جيره‌اى ساده به اندازه جيره يك ماده الاغ فرسوده ، چيزى بيشتر از آن نبرده‌ام . از اين روى جهان در نظر من از دانه بلوط تلخ هم بىارزشتر است . » « 2 » . . . و اندوختن را ناخوش‌تر از هر چيزى مىدانست . در همين باره مىفرمايد : « پس به خدا سوگند ! من از دنياى شما طلايى نياندوخته و از غنيمت‌هاى آن مالى فراوان پس‌انداز نكرده‌ام ، و به جز اين رداى كهنه كه به تن دارم ، جامه ديگرى تهيه نديده‌ام و نه در سراسر جهان زمينى خريده‌ام . » « 3 »\r\n\r\n\r\n","description":"","footnote":"\r\n( 1 ) . « لو كان المال لي لسوّيت بينهم ، فكيف و إنّما المال مال اللّه . ألا و إنّ إعطاء المال في غير حقّه تبذير و إسراف » نهج‌البلاغه : خطبه 126 .\r\n( 2 ) . « و لا أخذت منه إلّا كقوت أتان دبرة و لهي في عيني أوهى و أوهن من عفصة مقرة » نهج‌البلاغه : نامه 45 .\r\n( 3 ) . « فو اللّه ما كنزت من دنياكم تبرا و لا ادّخرت من غنائمها وفرا و لا أعددت لبالي ثوبي طمرا و لا حزت من أرضها شبرا » نهج‌البلاغه : نامه 45 .\r\n","page_name":" 295 ","page_number":295},
  {"content":"\r\n\r\nتمام راويان اخبار و سيره‌نويسان بر اين اتفاق نظر دارند كه چون على عليه السّلام به بيت المال وارد مىشد ، هر آن چه مىيافت ، حتى نخ و سوزن و خرده نان ، همه را ميان مسلمانان تقسيم مىنمود . سپس آب و جارو مىكرد و دو ركعت نماز به جا مىگذاشت و مىگفت : بيت المال بايد اين چنين باشد . « 1 »\r\nحال كه على عليه السّلام خليفه مسلمانان شده بود ، ديگر عذر و بهانه‌اى نداشت كه در برابر غارتگران بيت المال ساكت باشد يا خود را به نادانى بزند و آنها را با اين سوال مواجه نكند كه اين پولها را از كجا آورده‌اى ؟ و تفاوتى نداشت كه با اين پولها ازدواج كرده يا كنيز گرفته باشند . از همين روى بود كه غارتگران و غاصبان بيت المال بر او شوريدند . در تاريخ ثبت شده كه عمرو عاص به معاويه نامه نوشت : « اگر تاكنون چاره‌اى نيانديشيده‌اى ، پس به فكر باش كه پسر ابوطالب تو را از تمام آن چه اندوخته‌اى ، جدا مىكند ، چنان كه پوست را از چوبدستى مىكنند . » « 2 » . . . همچنين در تاريخ آمده است كه امام عليه السّلام دستور داد تا هركجا اموالى را يافتند كه عثمان بخشيده بود ، باز پس بگيرند و شتران خراجى كه در خانه عثمان هنگام كشته شدنش بودند ، پس گرفته شود . « 3 »\r\n\r\n\r\n","description":"","footnote":"\r\n( 1 ) . كنز العمال : 13 / 182 ، ح 6564 ؛ تاريخ مدينه دمشق : 42 / 478 ؛ تاريخ الاسلام : 643 ؛ الاستيعاب :\r\n3 / 49 ؛ تاريخ الخلفاء ، سيوطى : 213 ؛ سبل الهدى و الرشاد : 11 / 288 ؛ ينابيع الموده : 1 / 450 و 2 / 411 ؛ الغارات : 1 / 46 ؛ حلية الاولياء : 1 / 81 .\r\n( 2 ) . تاريخ مسعودى : 2 / 356 ؛ مروج الذهب : 1 / 443 ؛ شرح نهج‌البلاغه ، ابن ابى الحديد : 1 / 270 .\r\n( 3 ) . دعائم الاسلام : 1 / 396 ؛ اثبات الوصيه : 120 ؛ مناقب آل ابى طالب عليهم السّلام : 1 / 377 ؛ شرح الاخبار :\r\n1 / 373 ؛ شرح نهج‌البلاغه ، ابن ابى الحديد : 1 / 296 .\r\n","page_name":" 296 ","page_number":296},
  {"content":"\r\n\r\nشايد گرفتن شتران خراج از خانه خليفه مقتول و محروم ساختن زن و فرزندانش ، نوعى رفتار سنگدلانه تصور شود ؛ ليكن سنگدل آن كسى كه به حقوق مردم تجاوز مىكند ؛ اما آن كسى كه حق را نيرو مىبخشد و آن را از غاصب گرفته و به صاحبش پس مىدهد ، بدون شك دادگر و مهربان است . . .\r\nجداى از اين ، ابوبكر فدك را از فاطمه عليها السّلام گرفت كه پاره تن پيامبر صلّى اللّه عليه و إله بود و در زمان حيات پيامبر صلّى اللّه عليه و إله و با آگاهى او در آن تصرف مىكرد ؛ با اين حال ابوبكر آن را گرفت و ادعا كرد كه متعلق به مسلمانان است . « 1 » آيا قدر و منزلت فرزندان عثمان نزد خداوند از فاطمه عليها السّلام بالاتر است ؟ ! فاطمه عليها السّلام همانى است كه مسلمانان او را « ام ابيها » مىخواندند و او در اخلاق و كردار و گفتار و روش از همه به پيامبر صلّى اللّه عليه و إله شبيه‌تر بود . « 2 »\r\n( فإنّ في العدل سعة ) عدالت ، هر چيزى را سر جاى خود مىنهد و حق هر صاحب حقى را مىدهد و در دولت عدل ، ظالم و مظلومى وجود ندارد . ( و من ضاق عليه العدل فالجور عليه أضيق ) اين سخن بديهى است و هر آن كه عدل و انصاف را برنمىتابد ، چگونه ظلم و جور را خواهد پسنديد ؟ !\r\n\r\n\r\n","description":"","footnote":"\r\n( 1 ) . صحيح بخارى : 12 / 7 ؛ مسند احمد : 1 / 4 و 6 .\r\n( 2 ) . المعجم الكبير : 22 / 397 ، ح 985 ؛ المقتنى فى سرد الكنى : 2 / 167 ، ح 6946 ؛ سير اعلام النبلاء :\r\n2 / 119 ؛ طبقات المحدثين : 1 / 30 ، ح 172 ؛ الكاشف : 2 / 514 ، ح 7049 ؛ تهذيب الكمال :\r\n35 / 247 ، ح 7899 ؛ التعديل و الجرح : 3 / 1295 ، ح 1728 ؛ الاصابه : 8 / 73 ، ح 11583 .\r\n","page_name":" 297 ","page_number":297},
  {"content":"\r\n\r\n\r\nخطبه 16\r\n\r\nسپر تقوا ( 1 - 2 )\r\n« ذمّتي بما أقول رهينة ، و أنا به زعيم . إنّ من صرّحت له العبر عمّا بين يديه من المثلات ، حجزته التّقوى عن تقحّم الشّبهات . ( 1 ) ألا و إنّ بليّتكم قد عادت كهيئتها يوم بعث اللّه نبيّه صلّى اللّه عليه و إله . و الّذي بعثه بالحقّ لتبلبلنّ بلبلة و لتغربلنّ غربلة و لتساطنّ سوط القدر ، حتّى يعود أسفلكم أعلاكم و أعلاكم أسفلكم ، و ليسبقنّ سابقون كانوا قصّروا و ليقصّرنّ سبّاقون كانوا سبقوا . و اللّه ! ما كتمت وشمة و لا كذبت كذبة ، و لقد نبّئت بهذا المقام و هذا اليوم . ( 2 ) »\r\n\r\nترجمه\r\n« آن چه مىگويم ، به عهده مىگيرم و ضمانت مىدهم كه حتما واقع خواهد شد . كسى كه عبرت‌ها براى او آشكار شود و از عذاب آن پند گيرد ، تقوا و خويشتن‌دارى ، او را از سقوط در شبهات نگه مىدارد . آگاه باشيد ! تيره‌روزىها و آزمايش‌ها همانند زمان بعثت پيامبر صلّى اللّه عليه و إله بار ديگر به شما روى آورد . سوگند به خدايى كه پيامبر صلّى اللّه عليه و إله را به حق مبعوث كرد ! سخت آزمايش مىشويد ، چون دانه‌اى كه خرد و غربال شوند ، به هم خواهيد ريخت و زير و\r\n\r\n","description":"","footnote":"","page_name":" 298 ","page_number":298},
  {"content":"\r\n\r\nرو خواهيد شد تا آن كه پايين به بالا ، و بالا به پايين رود . آنان كه سابقه‌اى در اسلام داشتند ، [ با بدترين اعمال 
  ] عقب خواهند افتاد و آنها كه سابقه شناخته شده‌اى نداشتند ، پيشى خواهند گرفت . به خدا سوگند ! كلمه‌اى از حق را نپوشاندم ؛ هيچ‌گاه دروغى نگفته‌ام ؛ از روز نخست ، به اين مقام خلافت و چنين روزى خبر داده شدم . »\r\n\r\nواژه‌شناسى\r\nالذمّة : عهد و پيمان .\r\nرهينة : ضمانت و گرو .\r\nزعيم : كفيل و ضامن .\r\nصرّحت : آشكار و هويدا ساختم .\r\nالعبر : جمع « عبرة » به معناى پند و اندرز .\r\nالمثلات : مجازاتها و عقوبتها .\r\nالبلبلة : آميختگى و بر هم پيچدگى .\r\nغربل الشيء : آن را تكه تكه كرد يا اين كه خوب را از بد جدا كرد .\r\nساط الشيء : آن را به هم آميخت .\r\nالوشمة : كلمه .\r\n\r\nساختار ادبى\r\nحجزته . . . : كل جمله ، خبر « إنّ » است .\r\nيعود : به معناى « يصير » است .\r\nأعلاكم : مفعول « يعود » است .\r\n\r\n","description":"","footnote":"","page_name":" 299 ","page_number":299},
  {"content":"\r\n\r\n\r\nشرح و تفسير\r\n( ذمّتي بما أقول رهينة و أنا به زعيم ) نسبت به تمام آن چه مىگويم ، پاسخگو خواهم بود و ضمانت مىدهم كه حتما به وقوع خواهند پيوست و آنها عبارتند از :\r\n1 - ( إنّ من صرّحت له العبر عمّا بين يديه من المثلات ، حجزته التقوى عن تقحّم الشّبهات ) آن كه از گردش روزگار و حوادثش و آن چه مىبيند و مىشنود ، پند مىگيرد ، در برخورد با موارد شبهه‌ناك و آن جا كه گمان حرام مىرود ، توقف مىكند ؛ چه برسد به مواردى كه منع و حرمت ، آشكار و صريح باشند . از ديگر سخنان امام عليه السّلام آن كه : « هيچ تقوايى مانند بازدارى از شبهات و هيچ زهدى مانند زهد در حرام نيست . » « 1 » و در حديثى آمده است : « مسائل بر سه گونه هستند : راستى و كمال برخى ، روشن هستند كه دنبال مىشوند و گمراهى دسته‌اى مشخص و آشكار است كه ترك مىشوند و برخى نيز نامشخص و پيچيده هستند كه حكم آنها به خداوند وا نهاده مىشود . » « 2 » و در حديثى ديگر : « آن كه شبهات را ترك كند ، از حرام نجات يافته است و آن كه در حرام سقوط كند ، از جايى غير قابل تصور به هلاكت خواهد افتاد . » « 3 » و\r\n\r\n\r\n","description":"","footnote":"\r\n( 1 ) . « و لا ورع كالوقوف عند الشّبهة و لا زهد كالزّهد في الحرام » نهج‌البلاغه : قصار 112 .\r\n( 2 ) . « إنّما الأمور ثلاثة : أمر بيّن رشده فيتّبع و أمر بيّن غيّه فيجتنب و أمر مشكل فيردّ حكمه إلى اللّه » . كافى :\r\n1 / 68 ؛ كنز العمال : 15 / 855 ، ح 43403 ؛ الخصال : 153 ، ح 188 ؛ المعجم الكبير : 10 / 318 ، ح 10775 ؛ مجمع الزوائد : 1 / 157 ؛ فيض القدير : 2 / 103 ؛ نصب الرايه : 3 / 62 ، ح 42 .\r\n( 3 ) . « من ترك الشّبهات نجا من المحرّمات و من وقع في المحرّمات هلك من حيث لا يعلم » . كافى : 1 / 68 ، ح 10 ؛ مسند احمد : 4 / 267 ؛ وسائل الشيعه : 18 / 114 ؛ ح 9 ؛ تذكرة الحفاظ : 3 / 884 ، ح 852 .\r\n","page_name":" 300 ","page_number":300},
  {"content":"\r\n\r\nنيز : « توقف هنگام وقوع شبهه بهتر از ورود نابخردانه در ورطه هلاكت است . » « 1 »\r\n2 - ( ألا و إن بليّتكم قد عادت كهيئتها يوم بعث اللّه نبيّه ) منظور امام على عليه السّلام آن است كه مسلمانان در آن زمان ( دوران پيش از اسلام ) به طور كامل در جاهليت به سر مىبردند ؛ همان‌گونه كه خداوند گفته است : « آنان را متحد مىپندارى ( ولى ) دلهايشان پراكنده است » « 2 » چه آن كه عيبهاى فراوانى داشتند . بسيارى درباره سبب عقب‌ماندگى مسلمانان صحبت كرده‌اند و تاليفات فراوانى گرد آورده‌اند و آن را به دليل تفرقه يا مخالفت با اسلام و عدم التزام به احكام آن تفسير كرده‌اند . سخن امام عليه السّلام به اين امر اشاره دارد و ميان ناپرهيزگارى و سختى و مصيبت ، تلازم برقرار مىكند . آيات قرآن نيز بر اين امر تأكيد دارند : « پس چون [ از حق 
  ] برگشتند ، خدا دلهايشان را برگردانيد و خدا مردم نافرمان را هدايت نمىكند . » « 3 » و نيز : « [ خدا 
  ] آنان را كه به هدايت گراييدند ، هر چه بيشتر هدايت بخشيد و [ توفيق 
  ] پرهيزگارىشان داد . » « 4 »\r\nدر بيان اين تلازم و رابطه به طور خلاصه بيان مىشود كه مؤمن واقعى كسى است كه نخست و پيش از هر چيزى ، به ذات و نيرويى فراتر از اين جهان اعتقاد و ايمان دارد و آن را مىستايد و مقدس مىدارد و همچنين بر اين باور است كه همان ذات و نيروى ماورائى است كه تدبير جهان را به\r\n\r\n\r\n","description":"","footnote":"\r\n( 1 ) . « الوقوف عند الشّبهة خير من الإقتحام في الهلكة » . كافى : 1 / 50 ، ح 9 ؛ تحف العقول : 214 ؛ عيون الحكم و المواعظ : 68 ؛ المحاسن : 1 / 215 .\r\n( 2 ) .  تَحْسَبُهُمْ جَمِيعاً وَ قُلُوبُهُمْ شَتَّى  حشر / 59 : 14 .\r\n( 3 ) .  فَلَمَّا زاغُوا أَزاغَ اللَّهُ قُلُوبَهُمْ وَ اللَّهُ لا يَهْدِي الْقَوْمَ الْفاسِقِينَ  صف / 61 : 5 .\r\n( 4 ) .  وَ الَّذِينَ اهْتَدَوْا زادَهُمْ هُدىً وَ آتاهُمْ تَقْواهُمْ  محمد / 47 : 17 .\r\n","page_name":" 301 ","page_number":301},
  {"content":"\r\n\r\nدست دارد و مصدر حلال و حرام به شمار مىرود و پاداش مىدهد و مجازات مىكند .\r\nوى بايد در مرحله بعد ، علاقه و ايمان خود به خداى مدبر و حاكم مطلق و ناظر دادگر را با عمل و نه تنها با زبان بيان كند ؛ چه آن كه ايمان و عشق از اعمال و آثار خارجى آنها شناخته مىشوند و نظريه‌هاى منطقى و علاقه قلبى بيشتر به حديث نفس و خيال‌پردازى شبيه است . مسلمان واقعى و اسلام راستين ، اين‌گونه است ؛ ولى هنگامى كه به مسلمانان اين دوره نگاه مىكنيم ، مىبينيم كه آنان به آيينها و شعاير مانند نماز خواندن و روزه‌دارى و ساختن مساجد و حسينيه‌ها پاىبند هستند ؛ اما در نگاه كلى جامعه ، اسلام بيشتر اعتقادى نظرى است كه تنها در حيطه استدلال و انديشه و عواطف تعصب‌آميز محصور شده و به جانها و زبانها نفوذ نكرده است .\r\nدين در جامعه كنونى به يك برچسب يا پروتوكل تبديل شده است و تنها در اعياد و يا ايام عزا جلوه‌گر مىشود و اثرى از آن جز گريه و زارى و قمه‌زنى و برپايى دسته‌هاى عزادارى و جشنهاى مذهبى و اذان و صلوات ديده نمىشود و تنها گروه بسيار اندكى هستند كه فراتر از اين ظواهر مىروند . به اين ترتيب هر چه آيينهاى دينى گسترده‌تر و پر سر و صداتر شوند ، اثر دين در عرصه عمل و رفتار كمرنگ‌تر مىشود تا جايى كه يكى از روزنامه‌ها نوشته بود : « خداوند در ميان مؤمنانش يافت نمىشود . » آنان كه بيش از همه به ايمان تظاهر مىكنند ، دورترين مردم از آن هستند ؛ مانند انسان عاطل و باطلى كه بيهوده و بسيار سخن مىگويد . اثر ايمان راستين در تمام اعمال و رفتارهاى مؤمن و در تمام برخوردها و گرايشهايش ديده مىشود و تنها آيينها و شعاير ظاهرى نيست .\r\n\r\n","description":"","footnote":"","page_name":" 302 ","page_number":302},
  {"content":"\r\n\r\n( و الذي بعثه بالحق لتبلبلنّ بلبلة و لتغربلنّ غربلة و لتساطنّ سوط القدر حتّى يعود أسفلكم أعلاكم و أعلاكم أسفلكم ) اين جملات از لحاظ معنايى با هم مرتبط هستند و هدف واحدى را دنبال مىكنند و آن ، بيان اضطراب و پريشانى مردم پس از امام عليه السّلام و عقب‌ماندگىشان از ديگر امتها است . دوره‌هاى بىثبات و گوناگونى از ضعف و سستى بر مسلمانان گذشته است و بدترين آنها ، دوره كنونى است . آنان اكنون خوارترين ملتها و ضعيف‌ترين مخلوقات خداوند هستند و راز اساسى ضعف و خوارى مسلمانان آن است كه حكومتهاى آنان در دستان افرادى جنايتكار و خيانت‌پيشه است و امام عليه السّلام به اين حقيقت اشاره كرده است كه پايين‌ترين مسلمانان ، بالاترين آنها خواهد شد و از همين جا است كه ديگر مصيبتها مانند غلبه يافتن دشمنان و بيگانگان و ظهور مدعيان دروغين و كلاهبرداران و تفرقه و شكاف و در پى آن عقب‌ماندگى و انحطاط آغاز مىشوند . پيش از اين ، ملتهاى نيرومند و متمدن فراوانى بودند كه تفرقه ، آنان را پاره پاره ساخت و از صحنه روزگار محو شدند و تنها يادى از آنان باقى ماند . آيا ما نيز به سرنوشت آنان دچار خواهيم شد يا اين كه خداوند با رحمت خويش به ياريمان خواهد آمد ؟\r\n( و ليسبقنّ سابقون كانوا قصّروا و ليقصّرنّ سبّاقون كانوا سبقوا ) شيخ محمد عبده در شرح اين بخش مىگويد : « معاويه به خلافت پيشى گرفت ، حال آن كه از آن مقام دور بود ( از آن قاصر بود ) و رسيدن به خلافت را پيش‌بينى نمىكرد و خاندان نبوت عليهم السّلام ، از رسيدن به آن عقب افتادند ، حال آن كه نسبت به آن مقام ، پيشتر از همگان بودند . » « 1 » اين سخن هرچند درست است ، ولى\r\n\r\n\r\n","description":"","footnote":"\r\n( 1 ) . شرح نهج‌البلاغه ، محمد عبده : 1 / 47 .\r\n","page_name":" 303 ","page_number":303},
  {"content":"\r\n\r\nمنظور امام عليه السّلام را نمىرساند ؛ چه آن كه مسابقه ، پيشى گرفتن در فضايل را به ذهن متبادر مىسازد و نه پيشى گرفتن براى حكومت ، حتى اگر ستمگرانه باشد . در قرآن آمده است : « و سبقت‌گيرندگان مقدمند . آنان همان مقربان ( خدا ) هستند . » « 1 » امام عليه السّلام نيز در خطبه‌اى گفته است : « و غدا السباق » به اين معنا كه فردا روز مسابقه است . همچنين گفته مىشود : « ليست له سابقة » فضيلت و منقبتى ندارد . تبادر مفهوم نكوهش از قاصر و مقصر بسيار آشكارتر از تبادر مفهوم مدح و ستايش از مسابقه است . بنابراين مراد امام عليه السّلام از جمله بالا چنين است : برخى از صحابه ، سابقه فراوانى با رسول خدا صلّى اللّه عليه و إله داشتند و سپس زندگى خو را با بدترين اعمال به پايان رساندند ؛ مانند زبير كه تمام اعمالش در بصره از بين رفت ؛ مگر آن كه خداوند توبه او را بپذيرد « 2 » . . .\r\nاما برخى ديگر چندان سابقه‌اى در همراهى با پيامبر صلّى اللّه عليه و إله نداشتند تا به آن شناخته شوند ، ولى در كارهاى نيك و خير سبقت گرفتند ؛ مانند بسيارى از مهاجران و انصار و تابعان آنان .\r\n( و اللّه ما كتمت و شمة و لا كذبت كذبة و لقد نبّئت بهذا المقام و هذا اليوم ) محال است كه دروغ و خيانت از قرآن ناطقى سر بزند كه حق هميشه با اوست ؛ بلكه او دليل و حجتى بر حق و راستى است . شيخ محمد عبده در شرح اين بند با بلاغت و اختصار مىگويد : « او - كه خدا از او خشنود شود - چيزى را مخفى نمىكرد كه خود با دستان خود بافته است . به معروف امر مىكرد و از منكر باز مىداشت . جانبدارى بىدليل و چاپلوسى نمىكرد و دروغ نمىگفت\r\n\r\n\r\n","description":"","footnote":"\r\n( 1 ) .   وَ السَّابِقُونَ السَّابِقُونَ * أُولئِكَ الْمُقَرَّبُونَ   واقعه / 56 : 10 - 11 .\r\n( 2 ) . نك : عوالى اللئالى : 2 / 240 ؛ بحار الانوار : 32 / 336 .\r\n","page_name":" 304 ","page_number":304},
  {"content":"\r\n\r\nو فريب نمىداد . سخن او مقدمه‌اى است براى خبرى كه از زبان پيامبر صلّى اللّه عليه و إله نقل مىكند و او را از اين مقام و آمدن چنين روزى آگاه ساخته است . » « 1 » پيامبر صلّى اللّه عليه و إله مىگويد : « اى على ! پس از من با سختى مواجه خواهى شد . على عليه السّلام گفت :\r\nاى رسول خدا ! آيا دينم در سلامت خواهد بود . پيامبر صلّى اللّه عليه و إله پاسخ داد : دينت سالم خواهد ماند . » « 2 » براى امام عليه السّلام سلامت دين مهمتر از هر چيزى و سلامت خود و خانواده‌اش بود . حديثى كه از نبرد امام عليه السّلام با ناكثان و قاسطان و مارقان خبر مىدهد ، از حد تواتر گذشته است . « 3 »\r\n\r\nدروغگو زيانكار است ! ( 3 - 5 )\r\n« ألا و إنّ الخطايا خيل شمس حمل عليها أهلها و خلعت لجمها ، فتقحّمت بهم في النّار . ألا و إنّ التّقوى مطايا ذلل حمل عليها أهلها و اعطوا أزمّتها ، فأوردتهم الجنّة . ( 3 ) حقّ و باطل و لكلّ أهل ؛ فلئن أمر الباطل لقديما فعل ، و لئن قلّ الحقّ فلربّما و لعلّ ، و لقلّما أدبر شيء فأقبل ! شغل من الجنّة و النّار أمامه . ساع سريع نجا و طالب بطيء رجا و مقصّر في النّار هوى . اليمين و الشّمال مضلّة ، و الطّريق الوسطى هي الجادّة ، عليها باقي الكتاب و آثار النّبوّة و منها منفذ السّنّة و إليها مصير العاقبة . ( 4 ) هلك من ادّعى و خاب من افترى . من\r\n\r\n\r\n","description":"","footnote":"\r\n( 1 ) . شرح نهج‌البلاغه ، محمد عبده : 1 / 48 .\r\n( 2 ) . مستدرك الصحيحين : 3 / 140 ؛ المصنف ، ابن ابى شيبه كوفى : 6 / 372 ؛ فرائد السمطين : 1 / 387 ، ح 318 ؛ كنز العمال : 11 / 617 ؛ سبل الهدى و الرشاد : 10 / 150 .\r\n( 3 ) . مصادر آن پيش از اين گذشت .\r\n","page_name":" 305 ","page_number":305},
  {"content":"\r\n\r\nأبدى صفحته للحقّ هلك . و كفى بالمرء جهلا ألّا يعرف قدره . لا يهلك على التّقوى سنخ أصل ، و لا يظما عليها زرع قوم . فاستتروا في بيوتكم و أصلحوا ذات بينكم ، و التّوبة من ورائكم ، و لا يحمد حامد إلّا ربّه و لا يلم لائم إلّا نفسه . ( 6 ) »\r\n\r\nترجمه\r\nآگاه باشيد ! همانا گناهان چون مركب‌هاى بدرفتار و بىلگام هستند كه سواران خود ( گناهكاران ) را در آتش دوزخ مىاندازند . اما تقوا ، چونان مركب‌هاى فرمانبردارى هستند كه سواران خود را عنان بر دست ، وارد بهشت جاويدان مىكنند . تقوى ، حقّ و گناهان ، باطل هستند ، و براى هر كدام طرفدارانى است . اگر باطل پيروز شود ، [ جاى شگفتى نيست كه 
  ] از ديرباز چنين بوده ، و اگر طرفداران حق اندكند ، چه بسا روزى فراوان گردند و پيروز شوند . اما كمتر اتفاق مىافتد كه دولت رفته ، باز گردد . آن كس كه بهشت و دوزخ را پيش روى خود دارد ، در تلاش است . برخى از مردم به سرعت به سوى حق پيش مىروند ، كه اهل نجاتند ، و بعضى به كندى مىروند و اميدوارند ، و ديگرى كوتاهى مىكند و در آتش جهنم گرفتار است . چپ و راست گمراهى ، و راه ميانه ، جاده مستقيم الهى است كه قرآن و آثار نبوت ، آن را سفارش مىكند و گذرگاه سنت پيامبر صلّى اللّه عليه و إله است و سرانجام ، بازگشت همه بدان سو است . ادعا كننده باطل نابود شد ، و دروغگو زيان كرد . هركس با حق در افتاد ، هلاك گرديد . نادانى انسان همين بس كه قدر خويش نشناسد .\r\nآن چه براساس تقوا پايه‌گذارى شود ، نابودى به بار نمىآورد ؛ كشتزارى كه با تقوا آبيارى شود ، تشنگى ندارد . مردم به خانه‌هاى خود روى آوريد ، مسائل\r\n\r\n","description":"","footnote":"","page_name":" 306 ","page_number":306},
  {"content":"\r\n\r\nميان خود را اصلاح كنيد ، توبه و بازگشت پس از زشتىها ميسر است . جز پروردگار خود ، ديگرى را ستايش نكنيد و جز خويشتن خويش ديگرى را سرزنش ننماييد .\r\n\r\nواژه‌شناسى\r\nالخطايا : جمع « خطيئة » به معناى گناه .\r\nالشّمس : جمع « شموس » به معناى اسب چموشى كه اجازه نمىدهد كسى بر پشتش بنشيند يا بر او زين گذارند و او را لگام زنند .\r\nمطايا : جمع « مطيّة » به معناى چهارپا و بر مذكر و مؤنث اطلاق مىشود .\r\nذلل : جمع « ذلول » به معناى رام .\r\nأمر : فزونى يافت .\r\nالمضلّة : مخالف هدايت و راستى .\r\nالصفحة : صورت و پيشگاه و « أبدى صفحته » يعنى آشكارا به مخالفت با حق پرداخت .\r\n\r\nساختار ادبى\r\nشموس : صفت براى « خيل » است .\r\nذلل : صفت براى « خطايا » است .\r\nحق و باطل : هر دو خبر براى مبتداهاى محذوف هستند : « التقوى حق و الخطايا باطل »\r\nقديما : منصوب به نزع خافض است و در اصل چنين بوده است : « فعل في الزمن القديم » حرف جر و موصوف حذف شده‌اند و صفت جايگزين هر دو شده است .\r\n\r\n","description":"","footnote":"","page_name":" 307 ","page_number":307},
  {"content":"\r\n\r\nربّ : براى بيان معناى كم و اندك به كار مىرود و بر سر واژه نكره آمده ، آن را مجرور مىسازد و مجرور آن ، نياز به متعلق ندارد . در صورتى كه حرف « ما » پس از آن بيايد ، عمل نخواهد كرد .\r\nلعلّ : از حروف مشبهة بالفعل است كه بر سر مبتدا و خبر وارد شده ، مبتدا را منصوب و خبر را مرفوع مىكند و چون حرف « ما » پس از آن بيايد ، از عمل كردن ، باز خواهد ماند . « لعلّ » براى بيان معناى منتظر بودن و چشم داشتن ، به كار مىرود .\r\nلئن : حرف « ل » براى قسم و « إن » شرطيه است . « قلّ » جمله شرط و جوابش ، محذوف است كه مىتواند « فلربّما يعود » باشد .\r\n\r\nشرح و تفسير\r\n( ألا و إنّ الخطايا خيل شمس حمل عليها أهلها و خلعت لجمها فتقحّمت بهم في النار ) گناه مانند اسب چموش ، و نفس مانند سواركار و دين مانند لگام آن است . هركس سوار بر اسب چموش بىلگامى شود ، به هلاكت خواهد افتاد و همچنين است خطاكار و گناهكارى كه از بازدارندگى دين بىبهره است و قطعا آتش جهنم سرنوشت او خواهد بود . امام عليه السّلام مىفرمايد : « بزرگترين گناهان ، گناهى است كه كوچك شمرده شود . » « 1 » ( ألا و إنّ التقوى مطايا ذلل حمل عليها أهلها و اعطوا أزمتها فأوردتهم الجنة ) اما آن كسى كه تقواى خدا پيشه كند و مهار خود را به دست احكام او بدهد ، در نهايت به بهشت وارد مىشود ؛\r\n\r\n\r\n","description":"","footnote":"\r\n( 1 ) . « أشدّ الذّنوب ما استهان به صاحبه » نهج‌البلاغه : قصار 347 .\r\n","page_name":" 308 ","page_number":308},
  {"content":"\r\n\r\nدرست مانند كسى كه بر مركبى راهوار سوار شده است و بنا به اراده‌اش در مسيرى آرام و ايمن راه مىرود .\r\n( حق و باطل ، و لكلّ أهل ) بدون شك برخى بر حق و برخى بر باطل هستند ؛ اما چگونه مىتوان ميان اين دو تمايز قايل شد و حال آن كه همگان خود را بر حق دانسته و به آن منتسب مىكنند ؟ و يا حق معيار و ملاكى دارد ؟\r\nپاسخ اين پرسش در نظر امام عليه السّلام روشن است و هركس از خدا اطاعت كند ، بر حق و هركس از او نافرمانى كند ، بر باطل است . امام عليه السّلام مىگويد : « حلال آن چيزى است كه خدا حلال كرده و حرام آن چيزى است كه خدا حرام كرده است . » « 1 » خداوند بر زبان پيامبرش صلّى اللّه عليه و إله كارهاى مورد پسند و ناشايست و اوامر و نواهى خود را اعلان كرد و حجت را تمام كرد و راه را براى عذر و بهانه‌ها بست .\r\n( فلئن أمر الباطل لقديما فعل ) به هيچ وجه شگفت نيست كه باطل را قدرت دهد و يارانش را فزونى بخشد و اين ، سنت او است و حال مردم از گذشته چنين بوده است ؛ چه آن كه باطل براى آنان آسانتر و با شهوت و هواى نفسشان ، همراه‌تر است . ( و لئن قلّ الحقّ فلربّما و لعل ) ياران حق اندك هستند و گاه پيروز مىشوند . استفاده امام عليه السّلام از واژه « لعلّ » يادآور اين عبارت از دعا است : « خداوندا ! ما حكومت عادلى از تو مىخواهيم كه در آن به اسلام و مسلمانان عزت بخشيده ، نفاق و منافقان را خوار گردانى . » « 2 »\r\n\r\n\r\n","description":"","footnote":"\r\n( 1 ) . « الحلال ما أحلّ اللّه و الحرام ما حرّم اللّه » نهج‌البلاغه : خطبه 176 .\r\n( 2 ) . كافى : 3 / 324 ، ح 6 ؛ اقبال الاعمال : 1 / 127 ؛ مصباح المجتهد ، طوسى : 581 ؛ كشف اللثام :\r\n1 / 251 ؛ تهذيب الاحكام ، طوسى : 3 / 111 .\r\n","page_name":" 309 ","page_number":309},
  {"content":"\r\n\r\n( و لقلّما أدبر شيء فأقبل ) چنين از سخن امام عليه السّلام برمىآيد كه مراد از « شىء » در اين جا حكومت گروهى از مردم باشد و بر خلاف تصور ابن ميثم ، حق منظور نيست . « 1 » بنابراين معناى سخن امام عليه السّلام آن است كه بسيار اندك اتفاق مىافتاد گروهى پس از سقوط حكومتشان ، دوباره به قدرت برسند . ابن ابى الحديد و شيخ محمد عبده نيز همين نظر را پذيرفته‌اند « 2 » و چرخه حوادث آن را مورد تأييد قرار مىدهد . از سخنان امام عليه السّلام است كه : « هر روى آورنده‌اى ، زمانى پشت مىكند و هنگامى كه پشت كرد ، مثل چيزى است كه هيچ‌گاه نبوده است . » « 3 »\r\n( شغل من الجنّة ، و النار أمامه ) آن كه سرنوشتش دوزخ يا بهشت است و راه سومى براى او متصور نيست ، بايد به كارهايى مشغول شود كه او را از دوزخ دور كرده و به بهشت نزديك كند . مشهور است هنگامى كه فردى با امرى خطير رو به رو است ، مىگويد كه با مسأله‌اى سرنوشت‌ساز رو به رو هستم و يا مسأله مرگ و زندگى است . . . اين سخن به آن معنا است كه او تمام تلاش خود را به كار خواهد بست و از هر آن چه برايش مهم است ، خواهد گذشت تا از آن خطر در امان بماند و چه خطرى بالاتر از آتش و عذاب جهنم ! . . . امام عليه السّلام پس از اين ، مردم را به گروه‌هايى تقسيم مىكند :\r\n1 . ( ساع سريع نجا ) آن كه به سوى خشنودى خدا مىشتابد و با اعمال صالح به او تقرب مىجويد و از عذاب خداوند در امان مىماند .\r\n\r\n\r\n","description":"","footnote":"\r\n( 1 ) . شرح نهج‌البلاغه ، ابن ميثم : 1 / 296 .\r\n( 2 ) . شرح نهج‌البلاغه ، ابن ابى الحديد : 1 / 272 ؛ شرح نهج‌البلاغه ، محمد عبده : 1 / 42 .\r\n( 3 ) . « لكلّ مقبل إدبار و ما أدبر كأن لم يكن » نهج‌البلاغه : قصار 151 .\r\n","page_name":" 310 ","page_number":310},
  {"content":"\r\n\r\n2 . ( و طالب بطيء رجا ) آن كه نيكى را دوست دارد و به طلب آن مىرود و نيكوكارى مىكند ، لكن با كاهلى و تنبلى . اين‌گونه رفتار نيز رحمت پروردگار را به دنبال خواهد داشت .\r\n3 . ( و مقصّر في النار هوى ) نه پيشى مىگيرد و نه با كندى حركت مىكند و بلكه كوتاهى كرده و روى برمىگرداند . شكى نيست كه عاقبت كوتاهى كردن ، زيانكارى و پشيمانى است . امام عليه السّلام مىفرمايد : « از آن كسانى نباش كه آخرت را بدون عمل مىخواهند و توبه را به سبب بلندى آرزوها به تأخير مىاندازد . » « 1 »\r\n( اليمين و الشمال مضلّة و الطريق الوسطى هي الجادّة ) « جادّة » به معناى راه ميانه و آشكار و بين افراط و تفريط است و هركس از آن به سمت راست و يا چپ منحرف شود ، از هدايت به گمراهى و از رهايى به هلاكت منحرف شده است . ( عليها باقي الكتاب و آثار النّبوّة ) تمام آن چه در كتاب خدا و سنت پيامبرش صلّى اللّه عليه و إله آمده است ، همه در اين راه ميانه قرار دارد . ( و منها منفذ السنة ) سنت از اين راه آغاز مىشود و بر اساس آن ، حلال و حرام محمد صلّى اللّه عليه و إله استوار است . ( و إليها مصير العاقبة ) بازگشت همه به سوى آن است ؛ چرا كه مخلوقات بر اساس معيار صراط مستقيم محاسبه مىشوند .\r\nخلاصه سخن آن كه راه ميانه و استوارى كه گام نهادن در آن از لحاظ شرع و عقل واجب مىنمايد ، ميان زياده‌روى و كم‌كارى قرار دارد و زياده‌روى و كم‌كارى هر دو فسادانگيز بوده و آن چه ميان اين دو است ، خير و صلاح را در پى دارد . . . منش عمومى مردم نيز به اين‌گونه است كه انسان\r\n\r\n\r\n","description":"","footnote":"\r\n( 1 ) . « لا تكن ممّن يرجو الآخرة به غير عمل و يرجّي التّوبة به طول الأمل » نهج‌البلاغه : قصار 149 .\r\n","page_name":" 311 ","page_number":311},
  {"content":"\r\n\r\nمعتدل را دوست دارند و به او اعتماد كرده و به عاقلى و فرهيختگى توصيفش مىكنند و در كارهايشان از او مشورت مىگيرند ؛ اما براى تندرو و يا كاهل ارزشى قايل نيستند ، هرچند كه از دانشها و علوم انباشه باشند .\r\n( هلك من ادّعى ) آن كه بدون دليل و حجت ادعايى كند ، هلاك مىشود . ( و خاب من افترى ) و آن كه بدون مانع و بازدارنده‌اى دروغ بگويد ، زيان مىبيند .\r\n( من أبدى صفحته للحقّ هلك ) از امام عليه السّلام سخن ديگرى شبيه به اين نقل شده است : « آن كه با حق بجنگد ، مغلوب آن مىشود . » « 1 » ( و كفى بالمرء جهلا ألّا يعرف قدره ) ندانستن قدر و منزلت خويش باعث تجاوز از حدود خويش و ادعاهاى باطل مىشود . امام عليه السّلام مىفرمايد : « نادان ، كارى با خود مىكند كه عاقل با دشمن خود نمىكند . . . » نادان بر هركسى اطلاق مىشود كه اشياء را در غير موضع خويش قرار مىدهد ؛ هرچند كه ده‌ها سال به مطالعه گذرانده و صدها كتاب را حفظ كرده باشد .\r\n( لا يهلك على التقوى سنخ أصل ) « سنخ » در اين جا به معناى خاك ، و منظور از « اصل » ، ريشه‌ها است و معناى جمله چنين است : اگر كارها بر اساس و پايه تقوا انجام شوند ، انسانها از هلاكت در امان مىمانند ؛ مانند ريشه‌هاى درختى كه در خاكى نيكو رشد كرده و از آفات در امان مىماند . ( و لا يظمأ عليها زرع قوم ) اين جمله ، تشبيه ديگرى براى تقوا است و تقوا را به آبى تشبيه مىكند كه گياه در آن مىرويد و بار مىدهد . اعمال انسان نيز به طور كامل چنين است و در صورتى كه با تقوا همراه باشند ، خير و بركت براى\r\n\r\n\r\n","description":"","footnote":"\r\n( 1 ) . « من صارع الحقّ صرعه » نهج‌البلاغه : قصار 402 .\r\n","page_name":" 312 ","page_number":312},
  {"content":"\r\n\r\nصاحبش به ارمغان مىآورد . از سخنان امام على عليه السّلام است كه : « هيچ عملى با تقوا اندك نيست ؛ و چگونه اندك است آن چه پذيرفته شود ! » « 1 »\r\n( فاستتروا في بيوتكم ) اين جمله خطاب به مردم عوام و غوغاگران است و آنان را به سكوت و وارد نشدن به مسائلى از آنها اطلاع ندارند ، دعوت مىكند تا آشوب و فتنه به پا نشود . امام عليه السّلام در وصف غوغاگران مىگويد :\r\n« آنان ، اگر جمع شوند ، آسيب مىرسانند و اگر متفرق شوند ، سودمند خواهند بود . . . » گفته شد كه زيان اجتماع آنان را دانستيم ؛ اما تفرقه آنان چه منفعتى دارد ؟ امام عليه السّلام پاسخ داد : « صاحبان حرفه‌ها به كارهاى خويش باز مىگردند و مردم از كار آنها بهره‌مند مىشوند . » « 2 »\r\n( و أصلحوا ذات بينكم ) منظور امام عليه السّلام ، ايجاد الفت و محبت است و در حديثى آمده است : « اصلاح ميان افراد از تمام نمازها و روزه‌هاى انسان ، برتر است » « 3 » ( و التوبة من ورائكم ) منظور از « ورائكم » در اين جا يعنى پيش‌روى شما است . در قرآن نيز آمده است :  مِنْ وَرائِهِ جَهَنَّمُ . . .  « 4 » يعنى در پيش روى آنان دوزخ قرار دارد ؛ چه آن كه عذاب ، سرانجام معصيت كار است . ( و لا يحمد حامد إلا ربه ) تنها خداوند سزاوار سپاس و ستايش است . ( و لا يلم لائم إلا نفسه ) گنه‌كار تنها خود را ملامت مىكند ؛ چه آن كه از دعوت حق و عدل روى برگردانده و به هواى نفس و نادانى خويش پاسخ داده است .\r\n\r\n\r\n","description":"","footnote":"\r\n( 1 ) . « لا يقلّ عمل مع التّقوى و كيف يقلّ ما يتقبّل » نهج‌البلاغه : قصار 93 .\r\n( 2 ) . « هم الّذين إذا اجتمعوا ضرّوا و إذا تفرّقوا نفعوا . فقيل : قد عرفنا مضرّة اجتماعهم فما منفعة افتراقهم ؟ فقال :\r\nيرجع أصحاب المهن إلى مهنتهم فينتفع النّاس بهم » نهج‌البلاغه : قصار 198 .\r\n( 3 ) . « صلاح ذات البين أفضل من عامّة الصلاة و الصّيام » نهج‌البلاغه : خطبه 47 .\r\n( 4 ) . ابراهيم / 14 : 16 .\r\n","page_name":" 313 ","page_number":313},
  {"content":"\r\n\r\n\r\nخطبه 17\r\n\r\nگمراه اغواگر ( 1 - 2 )\r\n« إنّ أبغض الخلائق إلى اللّه رجلان : رجل و كله اللّه إلى نفسه ، فهو جائر عن قصد السّبيل ، مشغوف بكلام بدعة و دعاء ضلالة ، فهو فتنة لمن افتتن به ، ضالّ عن هدي من كان قبله ، مضلّ لمن اقتدى به في حياته و بعد وفاته ، حمّال خطايا غيره ، رهن بخطيئته . ( 1 )\r\nو رجل قمش جهلا ، موضع في جهّال الامّة ، عاد في أغباش الفتنة ، عم بما في عقد الهدنة ، قد سمّاه أشباه النّاس عالما و ليس به ، بكّر فاستكثر من جمع ، ما قلّ منه خير ممّا كثر ، حتّى إذا ارتوى من ماء آجن و اكتثر من غير طائل ، جلس بين النّاس قاضيا ضامنا لتخليص ما التبس على غيره ، فإن نزلت به إحدى المبهمات هيّأ لها حشوا رثّا من رأيه ، ثمّ قطع به . ( 2 ) »\r\n\r\nترجمه\r\nدشمن‌ترين آفريده‌ها نزد خدا دو نفرند : مردى كه خدا او را به حال خود گذاشته ، و از راه راست دور افتاده است ؛ دل او شيفته بدعت است و مردم را\r\n\r\n","description":"","footnote":"","page_name":" 314 ","page_number":314},
  {"content":"\r\n\r\nبه گمراهى مىخواند و آن كه به او ايمان دارد ، گمراه مىسازد و راه رستگارى گذشتگان را گم كرده ، و طرفداران خود و آيندگان را گمراه ساخته است . بار گناه ديگران را بر دوش كشيده ، و راهى براى رهايى از اين گرفتارى ندارد .\r\nو مردى كه مجهولاتى به هم بافته ، و در ميان انسان‌هاى نادان امت ، شتاب مىكند ( و پيشگام است ) به تاريكىهاى فتنه [ به سرعت 
  ] باز مىگردد و از مشاهده صلح ( و تشخيص مصلحت ) كور است . آدم نماها ( نادانان و بزدلان ) او را عالم ناميدند كه نيست ، چيزى را بسيار جمع‌آورى مىكند كه اندك آن به از بسيار است ، تا آن كه از آب گنديده سيراب شود ، و دانش و اطّلاعات بيهوده فراهم آورد . در ميان مردم ، با نام قاضى به داورى مىنشيند ، و حل مشكلات ديگرى را به عهده مىگيرد ؛ پس اگر مشكلى پيش آيد ، با حرف‌هاى پوچ و توخالى و رأى و نظر دروغين ، آماده رفع آن مىشود .\r\nسپس اظهارات پوچ خود حقيقت مىخواند .\r\n\r\nواژه‌شناسى\r\nقصد السبيل : صراط مستقيم .\r\nالجائر : منحرف از راه مستقيم .\r\nالبدعة : در لغت به معناى چيزى است كه بدون الگوى قبلى درست شده است و در اصطلاح شرع به افزايش يا كاهشى در دين گفته مىشود .\r\nفتنة : معانى فراوانى دارد و در اين جا بنا بر سياق كلام به معناى گمراهى است .\r\nقمش : گرد آوردن ، جمع كردن .\r\nالموضع : كوشنده و شتابان .\r\n\r\n","description":"","footnote":"","page_name":" 315 ","page_number":315},
  {"content":"\r\n\r\nالعادي : به معناى قبل است .\r\nالأغباش : جمع « غبش » به معناى تاريكى .\r\nعم : از ريشه « عمى » به معناى نابينايى است .\r\nبكر : اقدام كردن ، انجام دادن .\r\nاستكثر الشيء : آن را فراوان يافت و « استكثر من الشيء » يعنى آن را بسيار انجام داد .\r\nالماء الآجن : آب فاسدى كه رنگ و مزه‌اش تغيير كرده است .\r\nالالتباس : اشتباه .\r\nالمبهمات : پيچيدگيها و مشكلات فروبسته .\r\nالحشو : زايد .\r\nالرّث : كهنه و نخ‌نما .\r\n\r\nساختار ادبى\r\nرجلان : رجل . . . و رجل . . . : « رجلان » خبر « إنّ » است و « رجل » نخست ، بدل مفصل از مجمل و « رجل » دوم ، عطف بر مورد نخست است .\r\nما قلّ منه خير . . . : « ما » موصوله و مبتدا و خبر آن « خير » است .\r\nحتّى إذ : « حتى » ابتدائيه است و عمل نمىكند و « إذ » ظرف بوده و متضمن معناى شرط است .\r\nجلس : جواب شرط است .\r\nقاضيا ضامنا : « قاضيا » حال و « ضامنا » صفت آن است .\r\nرثّا : صفت « حشوا » است .\r\n\r\n","description":"","footnote":"","page_name":" 316 ","page_number":316},
  {"content":"\r\n\r\n\r\nشرح و تفسير\r\n( إنّ أبغض الخلائق إلى اللّه رجلان ) محبت خداوند ، رحمت و پاداش او ، و خشم خداوند ، نقمت و عذاب او است و دشمن‌ترين مردم نزد خداوند ، دورترين آنها از رحمتش هستند . ( رجل و كّله اللّه إلى نفسه ) كسى كه نفس اماره‌اش بدون مانع و بازدارنده‌اى بر او حكم مىراند ؛ مانند متكبر مغرور و اسراف‌كار بىمبالات و بخيل تنگدست و حسود كينه‌توز و آن كه حرام مرتكب مىشود و از بدكاران پيروى مىكند و به هيچ راه مستقمى هدايت نمىشود . امام زين العابدين عليه السّلام مىگويد : « خدايا ! اگر مرا به خودم واگذارى ، از پس نفسم بر نخواهم آمد ! » « 1 » و در دعاى ديگرى آمده است : « مرا بر نفسم يارى ده به همان چيزى كه صالحان را بر نفسشان يارى مىدهى . » « 2 » و نيز :\r\n« خدايا ! از نفس من چيزهايى را بردار كه سالمش گرداند و آن چه را بگذار بماند كه به صلاحش است . » « 3 » و در دعايى ديگر : « آقاى من ! اگر مرا به خود واگذارى در كارم فرو مانم و به كارى كه مصلحت من در آن است ، نپردازم و اگر مرا به بندگانت واگذارى ، روى درهم كشند ، و اگر به اقوامم حوالت دهى ، محرومم سازند ، و اگر عطا كنند ، عطايى اندك و پر دردسر دهند ، و بر من منّت بسيار گذارند ، و بيش از حد نكوهشم نمايند ؛ پس خداوندا ! به فضلت بىنيازم كن ، و به بزرگيت مرتبه‌ام بلند گردان ، و به عطاى گسترده‌ات ، دستم\r\n\r\n\r\n","description":"","footnote":"\r\n( 1 ) . « اللهم إن وكلتني إلى نفسي عجزت عنها » صحيفه سجاديه : دعاى 22 .\r\n( 2 ) . « و أعنّي على نفسي بما تعين به الصالحين على أنفسهم » صحيفه سجاديه : دعاى 20 .\r\n( 3 ) . « اللهم خذ لنفسك من نفسي ما يخلّصها و أبق لنفسي من نفسي ما يصلحها » صحيفه سجاديه : دعاى 22 .\r\n","page_name":" 317 ","page_number":317},
  {"content":"\r\n\r\nرا گشاده ساز ، و به رحمتت ، در كل امور كفايتم كن . » « 1 » هركس خويشتن را شناخت و به حقيقت ذات خود پىبرد ، همين احساس را خواهد داشت و از همين رو است كه گفته شده : « آن كه خود را شناخت ، پروردگار خود را شناخته است . » « 2 » و آن كه خود را نشناخته است ، نادان‌ترين مردم به خود و خالق خود است .\r\n( فهو جائر عن قصد السّبيل ) از راه مستقيم منحرف شده است و هركس كه تنها براى منفعت فردى خويش عمل كند ، از راه راست خارج شده است . اما آن كسى كه در رفتارهاى خود به ديگران آسيب برساند ، حيوانى درنده است ؛ چه آن كه انسان به سبب انسانيت خويش ، محال است كه به حرمت انسانها تعدى و به همنوعش تجاوز كند .\r\n( مشغوف بكلام بدعة و دعاء ضلالة ) ضلالت ، مخالف هدايت است و آن كه در تلاش خود دچار ضلالت شود ، خواسته‌ها و آمالش از بين مىروند .\r\nبدعت ، باور يا فتوايى است كه دليلى بر آن از كتاب و سنت و عقل و اجماع وجود ندارد و آن شخص بيچاره و منفورى كه از رحمت خدا دور است ، به شهرت و قدرت حريص است و به خاطر آن ، رياكارى مىكند و فريب مىدهد و در دين و شريعت پيامبر ، بدعت ايجاد كرده و به فساد و گمراهى\r\n\r\n\r\n","description":"","footnote":"\r\n( 1 ) . « سيّدي ان و كلتنى الى نفسى عجزت عنها ، و لم اقم ما فيه مصلحتها ، و ان و كلتنى الى خلقك تجهّمونى ، و ان الجأتنى الى قرابتى حرمونى ، و ان اعطوا اعطوا قليلا نكدا ، و منّوا علىّ طويلا ، و ذمّوا كثيرا ، فبفضلك اللّهمّ فاغننى ، و بعظمتك فانعشنى ، و بسعتك فابسط يدى ، و بما عندك فاكفنى » صحيفه سجاديه : دعاى 22 .\r\n( 2 ) . « من عرف نفسه عرف ربّه » . عيون الحكم و المواعظ : 430 ؛ غرر الحكم : حكمت 7946 ؛ حاشية الدسوقى : 1 / 9 ؛ فيض القدير : 1 / 291 ، ح 310 .\r\n","page_name":" 318 ","page_number":318},
  {"content":"\r\n\r\nمىخواند . ( فهو فتنة لمن افتتن به ) منظور از فتنه در اين جا ، گمراه و فاسد ساختن كسانى است كه به او ايمان و اطمينان پيدا كرده‌اند .\r\n( ضالّ عن هدي من كان قبله ) منظور امام عليه السّلام همانهايى است كه قرآن درباره آنها مىگويد : « اينان ، كسانى هستند كه خدا هدايتشان كرده است ؛ پس به هدايت آنان اقتدا كن . بگو من از شما هيچ مزدى بر اين ( رسالت ) نمىطلبم اين ( قرآن ) جز تذكرى براى جهانيان نيست » « 1 » و همچنين امام زين العابدين عليه السّلام درباره آنان مىگويد : « خدايا ! مرا به صالحان گذشته ملحق كن و از صالحان كنونى گردان . » « 2 » ( مضلّ لمن اقتدى به في حياته و بعد وفاته ) زيانكارترين و نوميدترين مردم كسى است كه از راه صالحان پيش از خود منحرف شده و الگوى گمراهان پس از خود گردد .\r\n( حمّال خطايا غيره ) گناهان كسانى را به دوش مىكشد كه پيشگام آنها بوده و در ميان آنان به بالاترين درجه فريبكارى و رياكارى و تظاهر در تقوا و دانش رسيده است . خداوند مىفرمايد : « و قطعا بارهاى گران خودشان و بارهاى گران ( ديگر ) را با بارهاى گران خود برخواهند گرفت و مسلما روز قيامت از آن چه به دروغ بر مىبستند ، پرسيده خواهند شد . » « 3 » ( رهن بخطيئته ) راهى براى رهايى از اين گرفتارى وجود ندارد .\r\nخلاصه آن كه عذاب دو گروه شديدتر از همگان است : نخست آن كسى كه فرمان خويش را به دست شهوات و هواى نفس سپرده و از راه راست\r\n\r\n\r\n","description":"","footnote":"\r\n( 1 ) .  أُولئِكَ الَّذِينَ هَدَى اللَّهُ فَبِهُداهُمُ اقْتَدِهْ قُلْ لا أَسْئَلُكُمْ عَلَيْهِ أَجْراً إِنْ هُوَ إِلَّا ذِكْرى لِلْعالَمِينَ  انعام / 6 : 90 .\r\n( 2 ) . مصباح المتهجد : 143 و 273 و 596 ؛ كافى : 2 / 586 ؛ اقبال الاعمال : 1 / 173 .\r\n( 3 ) .  وَ لَيَحْمِلُنَّ أَثْقالَهُمْ وَ أَثْقالًا مَعَ أَثْقالِهِمْ وَ لَيُسْئَلُنَّ يَوْمَ الْقِيامَةِ عَمَّا كانُوا يَفْتَرُونَ  عنكبوت / 29 : 13 .\r\n","page_name":" 319 ","page_number":319},
  {"content":"\r\n\r\nمنحرف شده است ؛ در دنيا با فساد و گمراهى زيسته و نفاق و فريبكارى پيشه كرده و به واسطه او گروهى از نادانان و مردمان عادى گمراه شده‌اند ؛ خود گمراه شده و ديگران را نيز گمراه كرده و بار گناهان خود و آنان را كه فريبشان داده ، بر دوش مىكشد . . . شايد گمراهان در دنيا از جاه و مال برخوردار باشند ، ولى تمام اينها به زيانشان تمام خواهد شد و آنان را در برابر حق ترسو ساخته و هر چه بيشتر در باطل و فريبكارى غرق مىسازد .\r\nاما گروه دوم عبارتند از : ( و رجل قمش جهلا ) در فساد و گمراهى همانند گروه اول هستند ، با اين تفاوت كه گروه اول ، افسار خود را به دست هواى نفس سپرده و گروه دوم را نادانى رهبرى مىكند . ولى به هر حال سرانجام هر دو گروه ، خوارى و زيانكارى است . ( موضع ) يعنى شتاب كننده ( في جهّال الأمّة ) در ميان نادانان به گمراهى و با شتاب راه مىرود و بر نادانى آنان مىافزايد . متاسفانه اين صفت براى بسيارى از مردان دين در عصر ما صادق است . ( عاد في أغباش الفتنة ) به سرعت به تاريكىهاى جهل و بيهودگى باز مىگردد . در آن مىشتابد و نمىداند كه سرانجام به كجا خواهد رسيد . ( عم بما في عقد الهدنة ) شارحان در تفسير اين عبارت اختلاف نظر دارند ؛ ولى نظر هيچ كدام جالب توجه نيست . به نظر نگارنده چنين مىرسد كه شريعت انسانى اسلامى بر پايه‌هاى گوناگونى استوار است و مهم‌ترين و دقيق‌ترين آنها ، حفظ مصلحت و دفع مفاسد است . گاه حادثه يا عملى از جهتى مصلحت‌آميز و از جهتى ديگر فسادانگيز است كه در اين صورت بايد توازنى ميان حفظ مصالح و دفع مفاسد ايجاد كرد و مهمتر را بر مهم ترجيح داد ؛ پس اگر دفع ضررى مهمتر بود ، ناگزير از مصلحت چشم پوشيده و با وضعيت موجود كنار مىآييم تا فرصت بهترى پيش آيد . شرط اول براى كسى كه اين\r\n\r\n","description":"","footnote":"","page_name":" 320 ","page_number":320},
  {"content":"\r\n\r\nتوازن را ميان سود و زيان برقرار مىكند ، برخوردارى از دانش و حكمت است .\r\n( قد سمّاه أشباه الناس عالما و ليس به ) امام على عليه السّلام عبارتهاى « اشباه الناس » و « اشباه الرجال » را براى نادانانى به كار مىبرد كه سود و زيانشان را نمىشناسند و بزدلانى كه از جهاد و نبرد در راه حفظ آزادى و كرامت خويش مىگريزند .\r\nاين‌گونه بيان ، كنايى و مجازى نيست ؛ چه آن كه واژه « رجل » به معناى مرد از « رجولة » به معناى مردانگى گرفته شده و به شجاعت و پايدارى بر سختيها اشاره دارد و از سخنان امام عليه السّلام است كه : « ارزش مرد به اندازه همّت اوست » « 1 »\r\n( بكّر فاستكثر من جمع ، ما قلّ منه خير ممّا كثر ) هر آن چه انسان را از جهل و ترس و فقر رهايى داده و به سوى حياتى بهتر رهنمون شود ، خير و نيكى ، و حق زيبايى است ؛ هرچند در مقايسه با چيزهاى ديگر ، اندك به نظر برسد و اين ، معناى خير و نيكى در نگاه امام عليه السّلام است و ديگر سخنان او نيز اين برداشت را تاييد مىكنند : « نيكترين شهرها ، آن است كه پذيراى تو باشد . » « 2 » و « سخن خير ، آن است كه نفعى را در پى داشته باشد . » و « در دانشى كه نفعى نرساند ، خيرى نيست . » « 3 »\r\n( حتّى إذا ارتوى من ماء آجن ) امام عليه السّلام از بدعتها و نادانيها و خرافات به آب متعفن و بدمزه‌اى كنايه مىزند كه رنگش تغيير كرده است . ( و اكتثر من غير\r\n\r\n\r\n","description":"","footnote":"\r\n( 1 ) . « قدر الرّجل على قدر همّته » نهج‌البلاغه : قصار 46 .\r\n( 2 ) . « خير البلاد ما حملك » نهج‌البلاغه : قصار 435 .\r\n( 3 ) . « فإنّ خير القول ما نفع » و « لا خير في علم لا ينفع » نهج‌البلاغه : نامه 31 .\r\n","page_name":" 321 ","page_number":321},
  {"content":"\r\n\r\nطائر ) انسان مغرور و نادان پس از آن كه دانشهاى فراوانى را فرا گرفت و روايتهاى دروغينى را حفظ كرد ، بر مسند قضا مىنشيند : ( جلس بين الناس قاضيا ) و هيچ‌كس بر اين مسند نمىنشيند مگر اين كه نبى و يا جانشين او و يا شقى باشد . در برخى تفاسير منظور از امانت در آيه زير ، قضاوت دانسته شده است : « ما امانت ( الهى ) را بر آسمانها و زمين و كوهها عرضه كرديم ؛ پس از برداشتن آن سر باز زدند و از آن هراسناك شدند ( ولى ) انسان آن را برداشت ؛ به راستى او ستمگرى نادان بود . » « 1 » ( ضامنا لتخليص ما التبس على غيره ) او به تنهايى خود را دانشمندى فرهيخته مىداند كه بيشتر از ديگر دانشمندان مىداند و مىفهمد و مشكلاتى را حل مىكند كه آنان در حل آن مانده‌اند ؛ ولى چگونه به اين مرحله از هوش و ذكاوت رسيده است ؟ !\r\n( فإن نزلت به إحدى المبهمات هيّأ لها حشوا رثّا من رأيه ) خداوند براى هر واقعه‌اى حكمى دارد « 2 » كه از رهگذر دلايل چهارگانه كتاب و سنت و عقل و اجماع شناخته مىشود . اين دلايل براى شناخت احكام خداوند مانند وجوب نماز و روزه كفايت مىكنند ، هرچند در بسيارى موارد ، استخراج احكام از آنها براى مردم عادى دشوار بوده و بايد صاحبان انديشه و اجتهاد نظر بدهند ؛ به ويژه اگر سود و ضررى در ميان باشد و بايد توازن يا ترجيح و تقديمى بر اساس احكام شريعت صورت بگيرد . در اين شرايط انسان مغرورى كه امام عليه السّلام از اون سخن مىگويد ، ميان تصورات و اوهام خود سخنان بيهوده‌اى\r\n\r\n\r\n","description":"","footnote":"\r\n( 1 ) .  إِنَّا عَرَضْنَا الْأَمانَةَ عَلَى السَّماواتِ وَ الْأَرْضِ وَ الْجِبالِ فَأَبَيْنَ أَنْ يَحْمِلْنَها وَ أَشْفَقْنَ مِنْها وَ حَمَلَهَا الْإِنْسانُ إِنَّهُ كانَ ظَلُوماً جَهُولًا  احزاب / 33 : 72 .\r\n( 2 ) . « إنّ للّه في كلّ واقعة حكما » . اين روايت از تواتر معنايى برخوردار است . نك : فرائد الاصول :\r\n1 / 114 ؛ القواعد الفقهيه : 1 / 13 .\r\n","page_name":" 322 ","page_number":322},
  {"content":"\r\n\r\nبر زبان جارى مىسازد . ( ثمّ قطع به ) سپس سخن خود را بدون شك و ترديد بر حق مىخواند . . . و اين‌گونه در دنيايى از تاريكى و در ميان اوهام خود مىزيد و خويشتن را معيار هر چيزى پنداشته و بر نادانى خود ادامه مىدهد .\r\n\r\nزندگى جاهلانه و مرگ با گمراهى ( 3 - 5 )\r\n« فهو من لبس الشّبهات في مثل نسج العنكبوت ، لا يدري أصاب أم أخطأ . فإن أصاب خاف أن يكون قد أخطأ ، و إن أخطأ رجا أن يكون قد أصاب . ( 3 ) جاهل خبّاط جهالات ، عاش ركّاب عشوات ، لم يعضّ على العلم بضرس قاطع . يذرو الرّوايات ذرو الرّيح الهشيم ، لا مليّ و اللّه بإصدار ما ورد عليه ، و لا أهل لما قرّظ به ، لا يحسب العلم في شيء ممّا أنكره ، و لا يرى أنّ من وراء ما بلغ مذهبا لغيره ، و إن أظلم عليه أمر اكتتم به لما يعلم من جهل نفسه . ( 4 ) تصرخ من جور قضائه الدّماء و تعجّ منه المواريث . إلى اللّه أشكو من معشر يعيشون جهّالا و يموتون ضلّالا ، ليس فيهم سلعة أبور من الكتاب إذا تلي حقّ تلاوته ، و لا سلعة أنفق بيعا و لا أغلى ثمنا من الكتاب إذا حرّف عن مواضعه ، و لا عندهم أنكر من المعروف و لا أعرف من المنكر . ( 5 ) »\r\n\r\nترجمه\r\n[ نادان 
  ] عنكبوتى را مىماند كه در شبهات و بافته‌هاى تار خود چسبيده ، نمىداند كه درست حكم كرده يا بر خطاست ! اگر بر صواب باشد ، مىترسد كه خطا كرده ، و اگر بر خطاست ، اميد دارد كه رأى او درست باشد . نادانى\r\n\r\n","description":"","footnote":"","page_name":" 323 ","page_number":323},
  {"content":"\r\n\r\nاست ، كه راه جهالت مىپويد ؛ كورى است كه در تاريكى گمشده خود را مىجويد ؛ از روى علم و يقين سخن نمىگويد ؛ روايات را بدون آگاهى [ از دلالات آنها 
  ] نقل مىكند ، چون تندبادى كه گياهان خشك را بر باد دهد . به خدا سوگند ! نه راه صدور حكم مشكلات را مىداند ، و نه براى منصب قضاوت شايستگى دارد . آن چه را كه نپذيرد ، علم به حساب نمىآورد ، و جز راه و رسم خويش ، مذهبى را حق نمىداند . اگر حكمى را نداند آن را مىپوشاند تا نادانى او آشكار نشود . جوشش خون بىگناهان و فرياد بلند ميراث بر باد رفتگان از احكام ظالمانه او حكايت دارند . به خدا شكايت مىكنم از مردمى كه در جهالت زندگى مىكنند و با گمراهى مىميرند . در ميان آنها ، كالايى خوارتر از قرآن نيست ، اگر آن را آن‌گونه كه بايد ، بخوانند ؛ و متاعى سود آورتر و گرانبهاتر از قرآن نيست ، اگر آن را تحريف كنند . و در نزد آنان ، چيزى زشت‌تر از معروف ، و نيكوتر از منكر نمىباشد .\r\n\r\nواژه‌شناسى\r\nاللّبس : درهم شدن و پنهان گشتن .\r\nالخبط : زدن ؛ « يخبط خبط العشواء » به كسى گفته مىشود كه بدون آگاهى و بررسى ، كارى را انجام مىدهد .\r\nالعاشي : و همچنين « الأعشى » به معنا كم‌بينا است .\r\nذرت الريح التراب : باد ، خاك را پراكند .\r\nالهشيم : گياه خشك و شكننده .\r\nالسّلعة : كالا و هر چيزى كه با آن تجارت مىكنند .\r\n\r\n","description":"","footnote":"","page_name":" 324 ","page_number":324},
  {"content":"\r\n\r\n\r\nساختار ادبى\r\nجاهل : خبر دوم براى « هو » است .\r\nخبّاط : صفت « جاهل » است .\r\nلا مليّ : خبرى ديگر براى « هو » است .\r\nبالإصدار : جار و مجرور ، متعلق به « مليّ » است .\r\nما بلغ : جمله بنا بر اضافه ، محلا مجرور است .\r\nمذهبا : مفعول « يرى » است .\r\nجهّالا : حال از ضمير فاعلى در « يعيشون » است .\r\nضلالا : حال از ضمير فاعلى در « يموتون » است .\r\nليس فيهم سلعة : « سلعة » اسم « ليس » و « فيهم » خبر مقدم آن است .\r\nأبور . . . : جمله ، صفت براى « سلعة » است .\r\nبيعا ، ثمنا : هر دو تمييز هستند .\r\n\r\nشرح و تفسير\r\n( فهو من لبس الشّبهات في مثل نسج العنكبوت ) آنان كه از دانشى راسخ در كتاب و سنت بهره دارند ، مرجع دفع شبهات از دين خدا و حل مشكلات به هنگام در هم ريختگى آرا و اختلاف گرايشها هستند ؛ چرا كه آنان بر معرفت خويش ايمان و يقين دارند و نادانى كه تنها به صفات اهل علم تظاهر مىكند ، از آنان نيست و فهم و درك او به تارهاى عنكبوت مىماند و چه ناتوان است آن كه بخواهد خود را با بافته‌هاى عنكبوت از دشمن و ضرباتش ايمن گرداند !\r\n\r\n","description":"","footnote":"","page_name":" 325 ","page_number":325},
  {"content":"\r\n\r\n( لا يدري أصاب أم أخطأ ) نادانى كه قدر و اندازه خود را نمىداند و پايش را از گليم خويش درازتر كرده ، بدون فكر وارد شبهات مىشود و با پندار خويش حكم صادر مىكند . ( فإن أصاب ، خاف أن يكون أخطأ ) پس اگر سخنش به طور اتفاقى درست باشد ، به دليل نداشتن دليل و مدرك ، بيم آن دارد كه مبادا اشتباه كرده باشد . ( و إن أخطأ ، رجا أن يكون قد أصاب ) و اگر سخنش اشتباه كند ، اميد آن دارد كه درست گفته باشد ؛ چه آن كه به دليل نادانى ، از منشأ اشتباه خود آگاهى ندارد . امام عليه السّلام در جايى ديگر در ستايش مؤمن مىگويد : « سخن مىگويد و خوب مىفهماند ، و سكوت مىكند و به سلامت مىگذراند . » « 1 »\r\n( جاهل خبّاط جهالات ، عاش ركّاب عشوات ) استفاده از صيغه مبالغه در « خبّاط » و « ركاب » اشاره به فراوانى اشتباه و خطا از سوى نادان است . ( لم يعضّ على العلم بضرس قاطع ) در سخنان خويش و احكامى كه صادر مىكند ، به قاعده‌اى صحيح و اصلى ثابت استناد نمىكند . ( يذري الرّوايات ذرو الريح الهشيم ) منظور از روايات در اين جا ، هرگونه نقل قولى است كه دلالت بر قول يا فعل يا تقرير معصوم در موضوعى خاص دارد و تعبير « يذري الروايات » كنايه از نادانى او به دلالت روايات و وقايع آنها دارد . ( لا مليّ و اللّه بإصدار ما ورد عليه ) از دانش و آگاهى تهى است و اگر مسأله‌اى از او پرسيده شود ، با نادانى و حماقت سخن گفته و از روى هواى نفس و به ستم حكم صادر مىكند . ( و لا هو أهل لما قرّظ به ) با رشوه‌گيرى و بنا به سفارش ديگران قضاوت مىكند .\r\n\r\n\r\n","description":"","footnote":"\r\n( 1 ) . « يقول فيفهم و يسكت فيسلم » نهج‌البلاغه : خطبه 87 .\r\n","page_name":" 326 ","page_number":326},
  {"content":"\r\n\r\n( لا يحسب العلم في شيء ممّا أنكره ) جهالت و نادانى برايش آراسته شده است و تصور مىكند كه از همه چيز آگاهى دارد و آن چه را نمىداند ، خارج از دايره علم است . ( و لا يرى أنّ من وراء ما بلغ مذهبا لغيره ) چنين مىپندارند همه دانشمندان بىتجربه و ناآگاهند و امامان ، آرا و مذاهبى ندارند و پيشرفتى در علوم صورت نمىگيرد . . . و هيچ چيزى جز عقل و فهم آنان معتبر نيست .\r\nامام على عليه السّلام چندش‌آورترين گونه جاهلان را به نمايش گذاشت و شايد برخى آن را تا حدى مبالغه‌آميز بدانند ؛ لكن آن چه امام عليه السّلام ترسيم كرد ، عين واقعيت است و با كمى تتبع و پيگيرى مىتوان اين صفات را در بسيارى يافت .\r\n( و إن أظلم عليه أمر اكتتم به ) اگر به مسأله‌اى آگاهى نداشته باشد ، نادانى خود را پنهان مىكند . ( لما يعلم من جهل نفسه ) و با اين حال به دانش و معرفت تظاهر مىكند تا از نادانان خوانده نشود . ( تصرخ من جور قضائه الدّماء ) خونهايى كه درباره‌شان حكم كرده است ، با زبان حال خود بيان مىكنند كه به ناحق و ستم ريخته شده‌اند . ( و تعجّ منه المواريث ) فرياد وارثان از احكام خلاف شرع او بلند است . ( إلى اللّه أشكو من معشر يعيشون جهّالا و يموتون ضلّالا ) زندگى با جهالت و تظاهر به علم ، مرگ در فساد و گمراهى است و فراتر از اين زندگى يا در حقيقت مردگى ، چيزى جز دوزخ و دشواريهاى آن نيست .\r\n( ليس فيهم سلعة أبور من الكتاب إذا تلي حقّ تلاوته ) منظور از تلاوت در اين جا ، معرفت درست و تفسير صحيح از آيات قرآن است و معناى سخن امام عليه السّلام آن است كه اگر قرآن به درستى و بر خلاف ميل آنان تفسير شود ، از آن روى برگردانده و عناد مىورزند . ( و لا سلعة أنفق بيعا و لا أغلى ثمنا من الكتاب إذا حرّف عن مواضعه ) دين در نظر آنان تنها مصلحت‌انديشى است و\r\n\r\n","description":"","footnote":"","page_name":" 327 ","page_number":327},
  {"content":"\r\n\r\nبس . ( و لا عندهم أنكر من المعروف ) نزد آنان از معروف زشت‌تر چيزى نيست ؛ چه آن كه با هواى نفسشان در تضاد است . ( و لا أعرف من المنكر ) و پسنديده‌تر از منكر چيزى نيست ؛ چه آن كه مطابق با مقاصدشان است .\r\n\r\n","description":"","footnote":"","page_name":" 328 ","page_number":328},
  {"content":"\r\n\r\n\r\nخطبه 18\r\n« ترد على أحدهم القضيّة في حكم من الأحكام فيحكم فيها برأيه ، ثمّ ترد تلك القضيّة بعينها على غيره فيحكم فيها بخلاف قوله ، ثمّ يجتمع القضاة بذلك عند الإمام الّذي استقضاهم فيصوّب آراءهم جميعا ، و إلههم واحد و نبيّهم واحد و كتابهم واحد ! أ فأمرهم اللّه سبحانه بالاختلاف فأطاعوه ! أم نهاهم عنه فعصوه ! أم أنزل اللّه سبحانه دينا ناقصا فاستعان بهم على إتمامه ! أم كانوا شركاء له فلهم أن يقولوا و عليه أن يرضى ! أم أنزل اللّه سبحانه دينا تامّا فقصّر الرّسول صلّى اللّه عليه و إله عن تبليغه و أدائه ! و اللّه سبحانه يقول :  ما فَرَّطْنا فِي الْكِتابِ مِنْ شَيْءٍ  و قال : فيه تبيان لكلّ شيء و ذكر أنّ الكتاب يصدّق بعضه بعضا و أنّه لا اختلاف فيه ، فقال سبحانه :  وَ لَوْ كانَ مِنْ عِنْدِ غَيْرِ اللَّهِ لَوَجَدُوا فِيهِ اخْتِلافاً كَثِيراً  و إنّ القرآن ظاهره أنيق و باطنه عميق ، لا تفنى عجائبه و لا تنقضي غرائبه و لا تكشف الظّلمات إلّا به . »\r\n\r\n","description":"","footnote":"","page_name":" 329 ","page_number":329},
  {"content":"\r\n\r\n\r\nترجمه\r\nدعوايى نسبت به يكى از احكام اجتماعى نزد عالمى مىبرند كه با رأى خود حكمى صادر مىكند . پس همان دعوا را نزد ديگرى مىبرند كه او درست بر خلاف رأى اوّلى حكم مىدهد . سپس همه قضات نزد رييس خود كه آنان را به قضاوت منصوب كرده ، جمع مىگردند ؛ او رأى همه را بر حق مىشمارد . در صورتى كه خدايشان يكى ، پيغمبرشان يكى ، و كتابشان يكى است ! آيا خداى سبحان ، آنها را به اختلاف ، امر فرمود ، كه اطاعت كردند ؟ ! يا آنها را از اختلاف پرهيز داد و معصيت خدا نمودند ؟ ! آيا خداى سبحان ، دين ناقصى فرستاد و در تكميل آن از آنها استمداد كرده است ؟ ! آيا آنها شريكان خدايند كه هر چه مىخواهند در احكام دين بگويند و خدا رضايت دهد ؟ ! آيا خداى سبحان ، دين كاملى فرستاد و پيامبر صلّى اللّه عليه و إله در ابلاغ آن كوتاهى ورزيد ؟ ! در حالى كه خداى سبحان مىفرمايد : « ما در قرآن چيزى را فروگذار نكرديم . » « 1 » و فرمود : « بيان هر چيزى در قرآن است . » « 2 » و يادآور شديم كه : بعض قرآن ، گواه بعض ديگر است و اختلافى در آن نيست . پس خداى سبحان فرمود :\r\n« اگر قرآن از طرف غير خدا نازل مىشد ، اختلافات زيادى در آن مىيافتند . » « 3 » همانا قرآن داراى ظاهرى زيبا و باطنى ژرف و ناپيداست ، مطالب شگفت‌آور آن تمام نمىشود ، و اسرار نهفته آن پايان نمىپذيرد و تاريكىها بدون قرآن بر طرف نخواهد شد .\r\n\r\n\r\n","description":"","footnote":"\r\n( 1 ) . انعام / 6 : 38 .\r\n( 2 ) . اقتباس از آيه 89 سوره نحل / 16 .\r\n( 3 ) . نساء / 4 : 82\r\n","page_name":" 330 ","page_number":330},
  {"content":"\r\n\r\n\r\nواژه‌شناسى\r\nاستقضاهم : آنان را براى قضاوت برگزيد .\r\nالتبيان : شرح و بيان .\r\nالأنيق : نيكو و خوش‌منظر .\r\n\r\nساختار ادبى\r\nالذي استقضاهم : صفت براى امام و همه عبارت حال براى ضمير « آرائهم » است .\r\nمن : از حروف زائده است و معنا ندارد .\r\nشىء : مفعول براى « فرطّنا » است .\r\nأنّ الكتاب . . . : جمله تأويل به مصدر مىرود و مفعول « ذكر » است .\r\n\r\nشرح و تفسير\r\nاين خطبه به روشنى در نكوهش نادانى و خودرأيى و در تناسب موضوعى با خطبه پيشين است . از اين روى آن را به كوتاهى شرح خواهيم داد . ( ترد على أحدهم القضيّة في حكم من الأحكام فيحكم فيها برأيه ) به احكام شريعت پاىبند نيست و به نظر خود عمل مىكند و بديهى است كه احكام خداوند از روى آرا و سلايق شخصى قابل فهم نيست و اسرار آن با انديشه بشرى كشف نمىشود . ( ثمّ ترد تلك القضيّة بعينها على غيره فيحكم فيها بخلاف قوله ) فقيهان به دليل اختلاف در فهم آيه‌اى يا اختلاف نظر در درستى روايتى ، ممكن است فتاوى متفاوتى داشته باشند . در اين موضوع ترديدى نيست و فقيهى كه ناخواسته نظرى نادرست ارايه دهد ، گنه‌كار نيست ، بلكه به تلاش و كوشش او پاداش داده مىشوند . اما گاه ممكن است اختلاف نظر ناشى از\r\n\r\n","description":"","footnote":"","page_name":" 331 ","page_number":331},
  {"content":"\r\n\r\nعمل به راى و سليقه شخصى باشد و اين كارى بسيار نادرست و مستوجب گناه است . چنين شخصى اگر نظرش از روى تصادف درست از كار درآيد ، باز گنه‌كار به شمار مىرود . امام عليه السّلام در اين بند از خطبه به چنين افرادى نظر دارد . ( ثمّ يجتمع القضاة بذلك عند الإمام الذي استقضاهم ) منظور از امام ، خليفه‌اى است كه آن افراد را به قضاوت برگزيده است . ضمير « ذلك » به حكم مورد اختلاف اشاره دارد . ( فيصوّب آرائهم جميعا ) چگونه ممكن است همه آراى متفاوت درست باشد ، حال آن كه در حديث آمده است كه هيچ دو گروهى با هم اختلاف نكردند مگر آن كه يكى از آنها گمراه باشند . « 1 » ( و إلههم واحد و نبيّهم واحد و كتابهم واحد ) پس اين همه اختلاف ناشى از چيست ؟ ! باز تاكيد بر اين مىشود كه منظور از اختلاف در اين جا ، اختلاف ناشى از عمل به راى و سليقه شخصى است كه همراه با جهل و نادانى است .\r\n( أفأمرهم اللّه سبحانه بالاختلاف ، فأطاعوه ، أم نهاهم عنه فعصوه ) خداوند آنان را به وحدت و يگانگى دعوت كرده و از اختلاف پرهيز داده است : « از خدا و پيامبرش صلّى اللّه عليه و إله اطاعت كنيد و با هم اختلاف نكنيد كه سست مىشويد و نيروى خود را از دست مىدهيد و بردبار باشيد كه خداوند با صابران است . » « 2 » ( أم أنزل اللّه سبحانه دينا ناقصا فاستعانهم على إتمامه . . . ) امام عليه السّلام در اين خطبه به همه احتمالاتى اشاره مىكند كه در توجيه عمل به راى گفته مىشود . اين احتمالات به شيوه استفهام انكارى بيان شده و هدف از آن اثبات نادرستى عمل به راى و تاكيد بر آن است : آيا خداوند از قانونگذارى ناتوان است و\r\n\r\n\r\n","description":"","footnote":"\r\n( 1 ) . « ما اختلفت دعوتان إلّا كانت إحداهما ضلالة » نهج‌البلاغه : حكمت 183 .\r\n( 2 ) .  وَ أَطِيعُوا اللَّهَ وَ رَسُولَهُ وَ لا تَنازَعُوا فَتَفْشَلُوا وَ تَذْهَبَ رِيحُكُمْ وَ اصْبِرُوا إِنَّ اللَّهَ مَعَ الصَّابِرِينَ  انفال / 8 : 46 .\r\n","page_name":" 332 ","page_number":332},
  {"content":"\r\n\r\nاسرار احكام و قوانين ناآگاه است و براى همين ناگزير به مشورت با گروهى از مردم است كه براى او برنامه‌ريزى و قانونگذارى كنند ؟ ! آيا آنان در آفرينش و دين شريك خداوند هستند و يا خدا به آنان چنين اجازه‌اى داده است ؟ ! آيا محمد صلّى اللّه عليه و إله در تبليغ كوتاهى كرده و اكنون ايشان به تكميل آن مشغول هستند ؟ !\r\nحال كه همه احتمالات پيش گفته باطل است ، ثابت مىشود كه آنان به ناروا حكم صادر كرده و بر خدا بهتان زده‌اند . شيخ محمد عبده در تفسير اين خطبه مىگويد : « امام عليه السّلام در اين خطبه به سه آيه اشاره مىكند . آيه نخست  ما فَرَّطْنا فِي الْكِتابِ مِنْ شَيْءٍ  « 1 » به ناقص نبودن شريعت خداوند دلالت دارد . آيه دوم  وَ نَزَّلْنا عَلَيْكَ الْكِتابَ تِبْياناً لِكُلِّ شَيْءٍ  « 2 » حاكى از روشنى و وضوح شريعت است . آيه سوم  وَ لَوْ كانَ مِنْ عِنْدِ غَيْرِ اللَّهِ لَوَجَدُوا فِيهِ اخْتِلافاً كَثِيراً  « 3 » گوياى نبود اختلاف و تناقض در شريعت است . » « 4 » بنابراين راى و نظر شخصى هيچ خدمتى به دين نمىكند .\r\n\r\n\r\n","description":"","footnote":"\r\n( 1 ) . انعام / 6 : 38 .\r\n( 2 ) . نحل / 16 : 89 .\r\n( 3 ) . نساء / 4 : 82\r\n( 4 ) . شرح نهج‌البلاغه ، محمد عبده : خطبه 18 .\r\n","page_name":" 333 ","page_number":333},
  {"content":"\r\n\r\n\r\nخطبه 19\r\nامام عليه السّلام بر فراز منبر كوفه خطبه مىخواند ؛ در همين حال اشعث بن قيس به او چنين اعتراض كرد : « اى امير مؤمنان ! آن چه گفتى به زيان تو است ، نه به سود تو » امام عليه السّلام به وى خيره شد و گفت :\r\n\r\nنفرين خدا و همه نفرين‌كنندگان بر تو باد !\r\n« ما يدريك ما عليّ ممّا لي ! عليك لعنة اللّه و لعنة اللّاعنين . حائك ابن حائك ، منافق ابن كافر ! و اللّه لقد أسرك الكفر مرّة و الإسلام اخرى ؛ فما فداك من واحدة منهما مالك و لا حسبك . و إنّ امرأ دلّ على قومه السّيف و ساق إليهم الحتف ، لحريّ أن يمقته الأقرب و لا يأمنه الأبعد . »\r\n\r\nترجمه\r\nچه كسى تو را آگاهاند كه چه چيزى به سود ، يا زيان من است ؟ ! لعنت خدا و لعنت لعنت‌كنندگان ، بر تو باد . اى متكبّر متكبّرزاده ، منافق پسر كافر ! سوگند به خدا ، تو يك بار در زمان كفر و بار ديگر در حكومت اسلام اسير شدى و مال و خويشاوندى تو ، هر دو بار نتوانست به فريادت برسد . آن كس كه خويشان خود را به دم شمشير سپارد و مرگ و نابودى را به سوى آنها\r\n\r\n","description":"","footnote":"","page_name":" 334 ","page_number":334},
  {"content":"\r\n\r\nكشاند ، سزاوار است كه بستگان او بر وى خشم گيرند و بيگانگان به او اطمينان نداشته باشند .\r\n\r\nساختار ادبى\r\nما : در آغازين خطبه ، استفهامى و از نوع انكارى است كه بر نفى دلالت دارد . اعراب « ما » محلا رفع است و نقش مبتدا را دارد .\r\nيدريك : جمله خبرى براى « ما » است .\r\nما عليّ : مبتدا و خبر و كل جمله مفعول « يدريك » است .\r\nممّا : كوتاه‌نوشت « من ما » و « ما » از نوع موصولى و مجرور به « من » است .\r\nلي : صله « ما » است .\r\nحائك : خبر براى مبتداى محذوف و در اصل « أنت حائك » است .\r\nأن يمقته : تاويل به مصدر رفته و منصوب به نزع خافض است .\r\n\r\nاشعث بن قيس\r\nنام كامل او « أشعث مردى كرب » كه به اشعث شهرت يافته بود . اشعث به مردى گفته مىشود كه موهايى پريشان داشته باشد « 1 » و به همين دليل به او اشعث گفته مىشد . نام پدرش « قيس أشجّ » است و « أشجّ » به مرد زخم‌خورده گفته مىشود ؛ چرا كه چهره وى در يكى از جنگها زخم برداشته بود . « 2 » ابن\r\n\r\n\r\n","description":"","footnote":"\r\n( 1 ) . النهايه فى غريب الحديث : 5 / 146 .\r\n( 2 ) . اشعث بن قيس كندى همراه با قبيله‌اش نزد پيامبر صلّى اللّه عليه و إله آمد و اسلام آورد و پس از وفات آن حضرت مرتد شد . در زمان ابوبكر به اسارت رفته و به مدينه آورده شد . پس به ابوبكر گفت : مرا بر جنگيدن نگه دار و خواهرت را به همسرى من در آر . ابوبكر نيز چنين كرد . اشعث در صفين همراه با امام عليه السّلام بود و او را مجبور به پذيرش حكميت كرد و پس از سال چهل هجرى در كوفه\r\n","page_name":" 335 ","page_number":335},
  {"content":"\r\n\r\nابى الحديد از تاريخ طبرى نقل مىكند : « مسلمانان اشعث را نفرين مىكردند و كافران و اسيران قبيله‌اش نيز او را نفرين مىكردند . زنان قبيله ، او را شراره آتش مىناميدند و اين نام در بين عرب براى خيانت‌كاران به كار مىرفت . » « 1 » شيخ محمد عبده درباره وى مىگويد : وى در زمان پيامبر صلّى اللّه عليه و إله ، اسلام آورد و پس از رحلت ايشان مرتد شد . وى در آغاز از ياران على عليه السّلام گشت و سپس بر او نيز شوريد . محمد عبده و بسيارى از تاريخ‌نگاران و سيره‌نويسان درباره او گفته‌اند كه نقش وى بين ياران امام عليه السّلام همانند عبد اللّه بن سلّول بين ياران پيامبر صلّى اللّه عليه و إله بود . هر دوى آنان در اوج نفاق بودند . اشعث در قتل امام على عليه السّلام دخالت داشت « 2 » و فرزندش محمد در شهادت امام حسين عليه السّلام شركت كرد « 3 » و دخترش جعده در پى وعده معاويه به او مبنى بر ازدواج با يزيد ، به امام\r\n\r\n\r\n","description":"","footnote":"\r\nدرگذشت . نك : المعارف ، ابن قتيبه : 168 ؛ اسد الغابه : 1 / 98 ؛ الاخبار الطوال : 156 ؛ الفتوح ، ابن اعثم : 2 / 367 ؛ تلخيص الشافى ، شيخ طوسى : 3 / 162 - 167 و . . .\r\n( 1 ) . تاريخ طبرى : 3 / 275 و 548 ؛ شرح نهج‌البلاغه ، ابن ابى الحديد : 1 / 296 ؛ الغارات : 2 / 459 ؛ فتوح البلدان : 1 / 121 ؛ انساب الاشراف ، بلاذرى : 379 ؛ تاريخ مدينة دمشق : 9 / 132 .\r\n( 2 ) . اشعث بن قيس در قتل امام على عليه السّلام مشاركت كرد . حجر بن عدى در شبى كه امام عليه السّلام ضربت خورد ، در مسجد بود و شنيد كه اشعث ، به ابن ملجم مىگويد : بشتاب كه صبح نزديك است .\r\nحجر از قصد اشعث آگاه شد و به او گفت : اى اعور ! او را كشتى . نك : شرح نهج‌البلاغه ، ابن ابى الحديد : 2 / 340 ؛ امالى شيخ صدوق : 3 / 18 ؛ كنز العمال : 15 / 172 ، ح 497 ؛ مقتل امير المؤمنين عليه السّلام ، ابن ابى الدنيا : ح 532 ؛ مجمع الزوائد : 9 / 141 ؛ الارشاد ، شيخ مفيد : 1 / 20 .\r\n( 3 ) . ابن زياد به همراه فرزند اشعث ، هزار سوار و پانصد پياده فرستاد تا به جنگ مسلم بن عقيل عليهما السّلام برود . براى اطلاع بيشتر نك : تاريخ طبرى : 6 / 207 و 5 / 347 ؛ انساب الاشراف : 5 / 338 ؛ الاغانى :\r\n17 / 162 ؛ اخبار الطوال ، ابن داود دينورى : 240 ؛ شرح مقامات ، شريشى : 1 / 192 ؛ المعارف ، ابن قتيبه : 253 ؛ مختصر تاريخ الدول ، ابن عربى : 116 ؛ المحبر ، ابن حبيب : 481 ؛ البدايه و النهايه ، ابن كثير : 8 / 157 ؛ ينابيع الموده : 3 / 56 - 57 ؛ تاريخ الخميس : 2 / 266 و . . .\r\n","page_name":" 336 ","page_number":336},
  {"content":"\r\n\r\nحسن عليه السّلام زهر نوشانيد « 1 » و بدين سان او پستى و پلشتى را از هر جهت در خود گرد آورده بود . « 2 » طه حسين نيز مىگويد : « اشعث بن قيس كندى را از ياد نمىبرم كه در دوره پيامبر صلّى اللّه عليه و إله اسلام آورد و پس از رحلتش مرتد شد و قوم خود را به جنگ فرا خواند و سپس آنها را به كشتن داد و خود توبه‌كنان به مدينه شتافت . » « 3 » همچنين مىافزايد : « بعيد نمىدانم كه اشعث بن قيس ، آن حيله‌گر سرزمين عراق با عمرو عاص ، نابغه اهل شام ارتباط برقرار كرده و آن دو تمام اين نقشه‌ها را چيده باشند . آن دو جنگ بين على عليه السّلام و معاويه را طراحى كردند . پس اگر شاميان پيروز مىشدند كه آنان به هدف خود رسيده بودند و اگر شكست مىخوردند ، قرآنها را بر نيزه مىكردند تا بين ياران على عليه السّلام اختلاف افكنند . نقشه طبق برنامه به پيش رفت و اشعث و يارانش على عليه السّلام را به دست كشيدن از جنگ وادار ساختند و وى گريزى از پذيرش خواسته‌شان نداشت . به گمان بسيار اين توطئه از ابعاد بسيار بيشترى برخوردار بود و حتى موضوع اختيار طرفهاى حكميت نيز توطئه‌چينى شده بود . . . بنابراين على عليه السّلام ناگزير به پذيرش حكميت بود و نيز ناگزير بر تعيين فرد مورد نظر براى حكميت . اين حوادث از روى تصادف رخ نداد و بلكه\r\n\r\n\r\n","description":"","footnote":"\r\n( 1 ) . المقاتل ، ابو الفرج اصفهانى : 43 ؛ انساب الاشراف : 1 / 404 ؛ شرح نهج‌البلاغه ، ابن ابى الحديد :\r\n4 / 11 و 17 همچنين براى آگاهى بيشتر ماجراى نوشاندن زهر نك : مروج الذهب : 2 / 353 و 6 / 55 ؛ تاريخ يعقوبى : 2 / 255 ؛ الصواعق المحرقه ، ابن حجر : 136 ؛ اسماء المغتالين من الاشراف : 44 .\r\n( 2 ) . براى آگاهى از شرارتهاى اشعث و پسر و دخترش نك : الاستيعاب : 1 / 389 ؛ تاريخ الخلفاء ، سيوطى : 74 ؛ الارشاد ، شيخ مفيد : 3 / 15 ؛ بحار الانوار : 44 / 157 ؛ المناقب ، ابن شهر آشوب :\r\n3 / 191 ؛ كشف الغمه : 1 / 548 ؛ روضة الواعظين : 200 ؛ الاحتجاج ، طبرسى : 2 / 11 و . . .\r\n( 3 ) . الفتنة الكبرى - 2 - على عليه السّلام و بنوه : 80 .\r\n","page_name":" 337 ","page_number":337},
  {"content":"\r\n\r\nناشى از دسيسه و نقشه‌هاى گروهى از دنياخواهان در هر دو جناج على عليه السّلام و معاويه بود . » « 1 »\r\nعمرو عاص يار وفادار معاويه بود و بلكه به عبارتى دقيقتر ، او شريك معاويه در سود و غنيمت به شمار مىرفت . اشعث نيز از آن روى دسيسه مىچيند و به امام عليه السّلام خيانت مىكند كه دنيايش نزد معاويه است و اما امام عليه السّلام چيزى - مگر دين و ايمان - نداشت و اشعث و ديگر همتايانش را چه نيازى به دين و ايمان ؟ !\r\n( ما يدريك ما عليّ ممّا مالي ) اشعث ، آن مرتد منافق نابكار به خوبى مىداند كه پيامبر صلّى اللّه عليه و إله درباره على عليه السّلام گفته است : « على عليه السّلام با حق است و حق با على عليه السّلام است . » « 2 » او به خوبى مىداند كه چه مسؤوليتى در برابر آن حضرت عليه السّلام دارد . پاسخ او چيزى جز گفته خداوند به ابليس نيست : « نفرين تا روز رستاخيز بر تو باد . » « 3 » ( حائك بن حائك ) ابن ابى الحديد و شيخ محمد عبده و ديگر شارحان مىگويند : « بافندگان ، كم خردترين مردم به شمار مىرفتند و اهل يمن بر بافندگان خرده مىگرفتند و اشعث از قبيله كنده و از مردم يمن بود . درباره مردم يمن گفته شده است « 4 » كه آنان جز بافنده پشم يا\r\n\r\n\r\n","description":"","footnote":"\r\n( 1 ) . الفتنة الكبرى - 2 - على عليه السّلام و بنوه : 81 - 82 .\r\n( 2 ) . مجمع الزوائد : 7 / 235 ؛ تاريخ بغداد : 14 / 230 ، ح 7642 ؛ المستدرك : 3 / 19 و 124 ؛ التفسير الكبير ، رازى : 1 / 205 ؛ جامع ترمذى : 2 / 213 ؛ ينابيع المودة : 90 ؛ المحصول ، رازى : 6 / 134 ؛ تحفة الاحوذى : 10 / 149 ؛ فيض القدير : 4 / 19 ؛ الرياض النضره : 1 / 243 ، ح 87 .\r\n( 3 ) .  وَ إِنَّ عَلَيْكَ اللَّعْنَةَ إِلى يَوْمِ الدِّينِ  حجر / 15 : 35 .\r\n( 4 ) . گوينده اين سخن ، خالد بن صفوان تميمى است .\r\n","page_name":" 338 ","page_number":338},
  {"content":"\r\n\r\nدباغ پوست و يا مربى ميمون نيستند . زنى بر آنان امير گشت و موشى آنان را غرق ساخت و شانه به سرى آنان را رسوا كرد . » « 1 »\r\n( منافق بن كافر ) پدر اشعث از مشركان و خودش از منافقان و از دين برگشتگان بود . ( أسرك الكفر مرّة و الإسلام أخرى ) قيس ، پدر اشعث در جاهليت كشته شد و او براى انتقام خون پدر در پى قاتل افتاد و به اسارت رفت . ( فما فداك من واحدة منهما مالك و لا حسبك ) رسوايى ترس و ننگ اسارت را نه با ثروت و نه با شرف خانوادگى توانست جبران كند . امام عليه السّلام در ادامه اين بند به اسارت دوم اشعث پس از اسلام اشاره كرده ، ارتداد وى را گوشزد مىكند .\r\n( إنّ امرأ دلّ على قومه السّيف و ساق إليهم الحتف لحريّ أن يمقته الأقرب و لا يأمنه الأبعد ) هنگامى كه اشعث و قومش از اسلام برگشتند ، مسلمانان به جنگ با آنان برخاسته و چند روزى آنان را به محاصره در آوردند . اشعث براى خود و گروهى از خانواده و برادرانش امان خواست و ديگران را فراموش كرد . آن گاه درهاى قلعه را گشود و خود و خانواده‌اش به اسارت رفتند و ديگران را به دم تيغ سپرد . همه آنها كه تعدادشان هشتصد نفر بود ، كشته شدند « 2 » و از اين روى زنان او را شراره آتش ناميدند « 3 » كه گوياى خيانت است .\r\n\r\n\r\n","description":"","footnote":"\r\n( 1 ) . شرح نهج‌البلاغه ، محمد عبده : 1 / 56 ؛ شرح نهج‌البلاغه ، ابن ابى الحديد : 1 / 297 ؛ معجم البلدان :\r\n5 / 37 .\r\n( 2 ) . سير اعلام النبلاء : 2 / 39 ؛ فتوح البلدان : 1 / 123 ؛ تهذيب الكمال : 3 / 290 ؛ معجم البلدان : 2 / 271 ؛ شرح نهج‌البلاغه ، ابن ابى الحديد : 1 / 297 .\r\n( 3 ) . انساب الاشراف : 379 ؛ تاريخ دمشق : 9 / 132 ؛ مناقب آل ابى طالب : 2 / 99 ؛ امالى مفيد : 147 ؛ الغارات : 2 / 295 ؛ كتاب سليم بن قيس هلالى : 214 .\r\n","page_name":" 339 ","page_number":339},
  {"content":"\r\n\r\n\r\nخطبه 20\r\n\r\nديرى نپايد كه پرده برافتد !\r\n« فإنّكم لو قد عاينتم ما قد عاين من مات منكم ، لجزعتم و وهلتم و سمعتم و أطعتم ، و لكن محجوب عنكم ما قد عاينوا ، و قريب ما يطرح الحجاب . و لقد بصّرتم إن أبصرتم ، و اسمعتم إن سمعتم ، و هديتم إن اهتديتم ، و بحقّ أقول لكم : لقد جاهرتكم العبر و زجرتم بما فيه مزدجر . و ما يبلّغ عن اللّه بعد رسل السّماء إلّا البشر . »\r\n\r\nترجمه\r\nآن چه را كه مردگان ديدند اگر شما مىديديد ، ناشكيبا بوديد و مىترسيديد و مىشنيديد و فرمان مىبرديد . ولى آن چه آنها مشاهده كردند بر شما پوشيده است ، و نزديك است كه پرده‌ها فرو افتد . اگر چه حقيقت را به شما نيز نشان دادند ، اگر به درستى بنگريد ، و نداى حق را به شما شنواندند ، اگر خوب بشنويد و به راه راست هدايتتان كردند اگر هدايت بپذيريد . راست مىگويم : مطالب عبرت‌آموز اندرزدهنده را آشكارا ديديد ، و از حرام الهى نهى شديد . و پس از فرشتگان آسمانى ، هيچ‌كس جز انسان ، فرمان خداوند را ابلاغ نمىكند .\r\n\r\n","description":"","footnote":"","page_name":" 340 ","page_number":340},
  {"content":"\r\n\r\n\r\nواژه‌شناسى\r\nجزع : ترس و دلهره .\r\nعبر : جمع « عبرة » به معناى پند و اندرز .\r\nمزدجة : آن چه مانع از افتادن در سراشيبى گناه و معصيت باشد .\r\n\r\nساختار ادبى\r\nمحجوب : مبتدا .\r\nما قد عاينوا : « ما » اسم موصول و نائب فاعل براى « محجوب » است كه جاى خبر نشسته و جمله را از خبر بىنياز مىسازد .\r\nما يطرح الحجاب : « ما » از نوع مصدرى و همه جمله تاويل به مصدر رفته و در نقش مبتدا است و خبر آن ( قريب ) در ادامه جمله است .\r\nما فيه مزدجة : « ما » موصول و ادامه جمله خبر مقدم و مبتداى مؤخر و صله براى « ما » است .\r\n\r\nنعش دنيا\r\nچون به اين خطبه رسيدم ، به ياد خطيبان و واعظان افتادم كه گاه به خطبه‌هاى نهج‌البلاغه و شرح آنها مراجعه مىكنند . از اين روى تلاش كردم كه شرح اين بند را آسان و روان و متناسب با نياز آنان بياورم . اين نوشتار كوتاه حاوى سرفصلهايى است كه شرح و تفصيل فراوان را در پى دارد ؛ چنين كه سخن گزيده و به جاى بهتر از سخن بلند و ملال‌آور است .\r\nفرجام دنيا ، مرگ و گور و يادبود و . . . است و سپس همه چيز به پايان مىرسد ؛ گويا كه هيچ نبوده است . بنابراين دنيا همه زشتىهاى خود را آشكار ساخته و چيزى را پنهان نكرده است و اين ، انسان آگاه است كه بايد به نيكى\r\n\r\n","description":"","footnote":"","page_name":" 341 ","page_number":341},
  {"content":"\r\n\r\nببيند و پند گيرد . اگر درد و رنج مرگ ، و وحشت و تاريكى گور را يقين و به ياد داشته باشيم ، بىدرنگ از گناهان پرهيز كرده و براى آخرت تلاش خواهيم كرد ؛ گويا كه تنها ساعتى از عمر مانده است . پس چرا با اين همه پند و اندرز و يادآورى در گفتار پيامبران و امامان و دانشمندان باز عبرت نمىگيريم ؟ ! از فيلسوفى نقل شده كه انديشيدن هنر است ، نه دانش . انديشيدن نه تنها هنر كه دانش و توسعه نيز است . انديشيدن اگر درست صورت گيرد ، راهى براى رسيدن به ايمان و سعادت است و اگر هنر و دانش در اين مسير قرار نگيرد ، ويرانگر و بحران‌زا است . آن چه گذشت خلاصه‌اى از اهداف امام عليه السّلام در اين خطبه را ترسيم مىكند .\r\n\r\n","description":"","footnote":"","page_name":" 342 ","page_number":342},
  {"content":"\r\n\r\n\r\nخطبه 21\r\n\r\nسبكبار و كامياب\r\n« فإنّ الغاية أمامكم ، و إنّ وراءكم السّاعة تحدوكم . تخفّفوا تلحقوا ، فإنّما ينتظر بأوّلكم آخركم . »\r\n\r\nترجمه\r\nمرگ پيش روى شما ، و قيامت از پشت سر ، شما را مىراند . سبكبار شويد تا برسيد . همانا آنان كه رفتند در انتظار رسيدن شمايند .\r\n\r\nشرح و تفسير\r\n( فإنّ الغاية أمامك ) منظور از « غايت » پايان است و ترديدى نيست كه مرگ پايان زندگى انسان است و پس از آن چيزى جز حسابرسى و مجازات نيست . . . اگر نيكى كرده باشى ، پاداش نيك و اگر بدى كرده باشى ، كيفر خواهى ديد . ( و إنّ ورائك الساعة تحدوكم ) منظور از « الساعة » قيامت و « تحدوكم » به معناى راندن است . در اين خطبه قيامت پشت سر ما ترسيم شده است ، در حالى كه پيش روى ما است . اين شيوه تعبير به مناسبت مفهوم راندن به كار گرفته شده است . در حديث ديگرى از امام عليه السّلام مىخوانيم :\r\n« همراه هر جان آدمى ، راننده و گواهى است . راننده او را به سوى محشر\r\n\r\n","description":"","footnote":"","page_name":" 343 ","page_number":343},
  {"content":"\r\n\r\nمىراند و گواه بر كردارش گواهى مىدهد . » « 1 » و در خطبه ديگرى آمده است :\r\n« آن كس كه مركبش شب و روز است ، همواره در حركت خواهد بود ، هر چند خود را ساكن پندارد ، و همواره راه مىپيمايد هرچند در جاى خود ايستاده و راحت باشد . به يقين بدان كه تو به همه آرزوهاى خود نخواهى رسيد و تا زمان مرگ بيشتر زندگى نخواهى كرد و بر راه كسى مىروى كه پيش از تو مىرفت ، پس در به دست آوردن دنيا آرام باش و در مصرف آن چه به دست آوردى نيكو عمل كن . زيرا چه بسا تلاش بىاندازه براى دنيا كه به تاراج رفتن اموال كشانده شد . پس هر تلاشگرى به روزى دلخواه نخواهد رسيد ، و هر مدارا كننده‌اى محروم نخواهد شد . » « 2 » ( تخفّقوا تلحقوا ) هركس كه سبكبار باشد ، سرعت مىگيرد و پيشگامان را درمىيابد و منظور امام عليه السّلام آن است كه رهايى از گناهان موجب پيوستن انسان به انسانهاى نيك گذشته مىشود .\r\nآدمى نقش خود را در زندگى نمايش داده و سرانجام به سوى گور خويش رهسپار مىشود و آن جا تا روز رستاخيز ماندگار گشته و فرزندان و نوادگان ، يكى پس از ديگرى همين روند را طى مىكنند . گذشتگان انتظار آيندگان را مىكشند و همگى به يك باره رستاخيز و روز جزا را در مىيابند .\r\nآن‌گاه كه فرمان خدا فرا رسد ، همه نسلها يك باره باز آفريده خواهند شد و به\r\n\r\n\r\n","description":"","footnote":"\r\n( 1 ) . «  كُلُّ نَفْسٍ مَعَها سائِقٌ وَ شَهِيدٌ  : سائق يسوقها إلى محشرها و شاهد يشهد عليها بعملها » نهج‌البلاغه :\r\nخطبه 85 .\r\n( 2 ) . « من كانت مطيّته اللّيل و النّهار فإنّه يسار به و إن كان واقفا و يقطع المسافة و إن كان مقيما و ادعا و اعلم يقينا أنّك لن تبلغ أملك و لن تعدو أجلك و أنّك في سبيل من كان قبلك فخفّض في الطّلب و أجمل في المكتسب فإنّه ربّ طلب قد جرّ إلى حرب و ليس كلّ طالب بمرزوق و لا كلّ مجمل بمحروم » نهج‌البلاغه : نامه 31\r\n","page_name":" 344 ","page_number":344},
  {"content":"\r\n\r\nرستاخيز پا گذاشته و بدون هيچ تقديم و تاخيرى مورد حسابرسى و مجازات قرار مىگيرند ؛ چرا كه نوبت و تقديم و تاخير تنها در زندگى و مرگ معنا مىدهد ، نه در رستاخيز و آخرت .\r\n\r\n","description":"","footnote":"","page_name":" 345 ","page_number":345},
  {"content":"\r\n\r\n\r\nخطبه 22\r\n\r\nبه حكم خدا خشنودم ! ( 1 - 3 )\r\n« ألا و إنّ الشّيطان قد ذمّر حزبه و استجلب جلبه ليعود الجور إلى أوطانه و يرجع الباطل إلى نصابه . و اللّه ما أنكروا عليّ منكرا و لا جعلوا بيني و بينهم نصفا . ( 1 ) و إنّهم ليطلبون حقّا هم تركوه و دما هم سفكوه ، فلئن كنت شريكهم فيه فإنّ لهم لنصيبهم منه ، و لئن كانوا ولوه دوني فما التّبعة إلّا عندهم ، و إنّ أعظم حجّتهم لعلى أنفسهم ، يرتضعون امّا قد فطمت ، و يحيون بدعة قد اميتت . يا خيبة الدّاعي من دعا ! و إلام اجيب ! و إنّي لراض بحجّة اللّه عليهم و علمه فيهم . ( 2 ) فإن أبوا أعطيتهم حدّ السّيف ، و كفى به شافيا من الباطل و ناصرا للحقّ . و من العجب بعثهم إليّ أن أبرز للطّعان ! و أن أصبر للجلاد ! هبلتهم الهبول ، لقد كنت و ما اهدّد بالحرب و لا ارهب بالضّرب ! و إنّي لعلى يقين من ربّي و غير شبهة من ديني . ( 3 ) »\r\n\r\n","description":"","footnote":"","page_name":" 346 ","page_number":346},
  {"content":"\r\n\r\n\r\nترجمه\r\nآگاه باشيد ! همانا شيطان ، حزب و يارانش را بسيج كرده و سپاه خود را از هر سو فراهم آورده است ، تا بار ديگر ستم را به جاى خود نشاند ، و باطل به جايگاه خويش پايدار شود . سوگند به خدا ! ناكثان هيچ گناهى از من سراغ ندارند ، و انصاف را بين من و خودشان رعايت نكردند . آنها حقّى را مىطلبند كه خود ترك كردند ، و انتقام خونى ( خون عثمان ) را مىخواهند كه خود ريختند . اگر شريك آنها بودم ، پس آنها نيز در اين خونريزى سهم دارند ، و اگر تنها خودشان خون عثمان را ريختند ، پس كيفر مخصوص آنهاست . مهم‌ترين دليل آنها به زيان خودشان است . مىخواهند از پستان مادرى شير بدوشند كه خشكيده ؛ بدعتى را زنده مىكنند كه مدّت‌ها است مرده و چه دعوت كننده‌اى ! و چه اجابت‌كنندگانى ! همانا من به كتاب خدا و فرمانش درباره ناكثان خشنودم . امّا اگر از آن ( بيعت ) سرباز زدند ، با شمشير تيز پاسخ آنها را خواهم داد كه براى درمان باطل و يارى دادن حق كافى است . شگفتا از من خواستند به ميدان نبرد آيم و برابر نيزه‌هاى آنان قرار گيرم و ضربت‌هاى شمشير آنها را تحمّل كنم ! گريه‌كنندگان بر آنها بگريند . تاكنون كسى مرا از جنگ نترسانده و از ضربت شمشير نهراسانده است . من به پروردگار خويش يقين داشته و در دين خود شك و ترديدى ندارم .\r\n\r\nواژه‌شناسى\r\nذمّر : تشويق و ترغيب كرد .\r\nالجلب : مصدر به معناى مفعولى و به كسى گفته مىشود كه از سرزمينى به سرزمينى ديگر برده شده است . در اين جا معناى جمعى مىدهد .\r\n\r\n","description":"","footnote":"","page_name":" 347 ","page_number":347},
  {"content":"\r\n\r\nالنصاب : اصل و ريشه .\r\nالنّصف : داد و عدالت .\r\nالتّبعة : پيامدهاى كارهاى ناشايست .\r\nهبلتهم : گرفتارشان ساخت .\r\nالهبول : زنان مصيبت ديده .\r\n\r\nساختار ادبى\r\nألا : براى هوشيارى و آگاهى است\r\nهم تركوه : حال براى ضمير فاعلى در فعل « يطلبون » است و ممكن است صفتى براى « حقا » باشد .\r\nخيبة : منادى است .\r\nمن دعا : مبتدا و خبر و كل جمله بر شگفتگى و تعجب دلالت دارد .\r\nكفى به : حرف « ب » زائده است و ضمير نقش فاعل را دارد و محلا مرفوع است .\r\nشافيا : تمييز است .\r\nمن العجب بعثهم إليّ : خبر مقدم و مبتداى مؤخر و « إليّ » متعلق به « بعثهم » است .\r\nأن أبرز : تأويل به مصدر مىرود و مفعول براى « يطلبون » قرار مىگيرد .\r\nو ما اهدّد : حرف « و » زائده و جمله خبر « كان » است .\r\n\r\nشرح و تفسير\r\n( ألا و إن الشيطان قد ذمّر حزبه ) شيطان ياران خود را بر معصيت خدا و پيامبر صلّى اللّه عليه و إله ترغيب مىكند . در قرآن كريم از دو گروه در برابر هم با عنوان « حزب\r\n\r\n","description":"","footnote":"","page_name":" 348 ","page_number":348},
  {"content":"\r\n\r\nاللّه » و « حزب شيطان » ياد شده است : « و آنان كه خدا و رسول و مؤمنان را يار خويش گيرند ، حزب اللّه هستند كه همواره پيروزند . » « 1 » منظور از مؤمنان در اين آيه خاندان پيامبر صلّى اللّه عليه و إله است كه پيامبر صلّى اللّه عليه و إله در حديث ثقلين از آنان در عرض قرآن ياد كرده و دستور داده به آنان دست آويزند . اين روايت را دانشمندان اهل سنت نيز نقل كرده‌اند . همچنين در آيه ديگرى درباره حزب اللّه آمده است : « خداوند از آنان خشنود بوده و آنان از خدا خشنود هستند ؛ آنان حزب اللّه هستند و حزب اللّه رستگار هستند . » « 2 » درباره حزب شيطان نيز در قرآن آمده است : « شيطان بر ايشان چيره گشته و ياد خداوند را از خاطرشان زدوده است . آنان حزب شيطان هستند و حزب شيطان زيانكارند . » « 3 » بنابراين حزب شيطان ، ولايت و پيامبر صلّى اللّه عليه و إله و خاندانش عليهم السّلام را به فراموشى سپرده‌اند .\r\n( و استجلب جلبه ) پس از آن كه شيطان ياران و پيروان خود را بر معصيت خداوند برانگيخت ، آنان را براى جنگ با حق و صاحبان آن فرا خواند . مراد از حزب شيطان ، ياران جمل است كه عبارتهاى بعدى نيز حاكى از آن است .\r\nدر خطبه‌اى ديگر كه شرح آن پيش از اين گذشت ، آمده است : « هان ! شيطان گروه خود را جمع كرد و گله خود را فرا خواند . » « 4 » ( ليعود الجور إلى أوطانه و يرجع الباطل إلى نصابه ) شيطان پس از رحلت پيامبر صلّى اللّه عليه و إله ، به ارتداد از دين و بازگشت به جاهليت ترغيب كرد . ( و اللّه ما أنكروا عليّ منكرا ) ضمير در\r\n\r\n\r\n","description":"","footnote":"\r\n( 1 ) .  وَ مَنْ يَتَوَلَّ اللَّهَ وَ رَسُولَهُ وَ الَّذِينَ آمَنُوا فَإِنَّ حِزْبَ اللَّهِ هُمُ الْغالِبُونَ  مائده / 5 : 56 .\r\n( 2 ) .  رَضِيَ اللَّهُ عَنْهُمْ وَ رَضُوا عَنْهُ أُولئِكَ حِزْبُ اللَّهِ أَلا إِنَّ حِزْبَ اللَّهِ هُمُ الْمُفْلِحُونَ  مجادله / 58 : 22 .\r\n( 3 ) .  اسْتَحْوَذَ عَلَيْهِمُ الشَّيْطانُ فَأَنْساهُمْ ذِكْرَ اللَّهِ أُولئِكَ حِزْبُ الشَّيْطانِ أَلا إِنَّ حِزْبَ الشَّيْطانِ هُمُ الْخاسِرُونَ  مجادله / 58 : 19 .\r\n( 4 ) . « ألا و إنّ الشّيطان قد جمع حزبه و استجلب خيله » نهج‌البلاغه : خطبه 10 .\r\n","page_name":" 349 ","page_number":349},
  {"content":"\r\n\r\n« أنكروا » به اصحاب جمل برمىگردد ؛ يعنى آنان كه پيمان بيعت را با امام عليه السّلام گسستند و به جنگ با او برخاستند ، هيچ بهانه و دليل قابل قبولى براى اين كار نداشتند . ( و لا جعلوا بيني و بينهم نصفا ) آنان نزد دانشمند دادگرى به داورى نرفتند تا بينشان و امام عليه السّلام به انصاف قضاوت كند ؛ بلكه بدون مقدمه اعلان جنگ كردند . ( و إنّهم ليطلبون حقّا هم تركوه و دما هم سفكوه ) در اين عبارت به ريختن خون عثمان اشاره شده است و منظور از حق ، قصاص قاتلان عثمان است . پيش از اين گذشت كه زبير هواخواه شورشيان عليه عثمان بود ؛ اما به اين امر تظاهر نمىكرد . طلحه نيز مردم را به كشتن عثمان فرا مىخواند و همراهى خود با شورشيان را پنهان نمىساخت . اما عايشه بيش از هركس ديگرى به مخالفت با عثمان برخاست و به صراحت مىگفت : « اين پير خرفت را بكشيد ؛ خداوند او را بكشد . » « 1 » آنان عثمان را كشتند تا بر جايش نشينند و خلافت را از آن خويش كنند و چون از رسيدن به اين هدف نوميد گشتند ، در پى خونخواهى عثمان و مجازات بىگناهان در اين حادثه برآمدند .\r\nشگفت‌تر آن كه پنداشته شود كه عثمان و طلحه و زبير از زمره ده نفرى هستند كه پيامبر صلّى اللّه عليه و إله آنان را به بهشت مژده داده است و اين به آن معنا است كه قاتل و مقتول هر دو در نزد خداوند يكسان هستند .\r\n( فلئن كنت شريكهم فيه فإنّ لهم لنصيبهم منه ) همه كسانى كه در انجام جنايتى شركت داشته‌اند ، بايد يكسان پاسخگو بوده و مجازات شوند . در\r\n\r\n\r\n","description":"","footnote":"\r\n( 1 ) . تاريخ الفتوح ، ابن اعثم : 2 / 225 ؛ البدايه و النهايه ، ابن اثير : 5 / 80 ؛ شرح نهج‌البلاغه ، ابن ابى الحديد : 4 / 77 ؛ تاريخ طبرى : 3 / 12 ؛ تاج العروس : 8 / 141 ؛ تذكرة الخواص : 61 ؛ السيرة الحلبيه :\r\n3 / 268 ؛ المحصول ، رازى : 4 / 343 .\r\n","page_name":" 350 ","page_number":350},
  {"content":"\r\n\r\nروايت ديگرى از امام على عليه السّلام آمده است : « بزرگترين عيب آن است كه ديگران را براى آن چه خوددارى ، نكوهش كنى . » « 1 » ( و لئن كانوا ولوه دوني فما اتّبعت إلا عندهم ) امام عليه السّلام در كشتن عثمان با عايشه و طلحه و زبير هم‌دست نبود و آنان خود به تنهايى مسؤول و پاسخگو هستند . بنابراين بر چه اساسى درخواست خونخواهى عثمان مىكنند . امام عليه السّلام به زبان حقيقت سخن مىگويد و آنان به زبان سياست . ( و إنّ أعظم حجّتهم لعلى أنفسهم ) آنان مىگويند عثمان مظلومانه كشته شد ؛ در حالى كه خود قاتل او بودند . بنابراين آنان با درخواست خونخواهى عثمان عليه خود حكم صادر كردند . ( يرتضعون امّا قد فطمت ) امام عليه السّلام درخواست خلافت از سوى طلحه و زبير را به كودكى تشبيه مىكند كه پس از بريدن وى از شير و خشكيدن سينه مادر از او شير مىخواهد . ( و يحيون بدعة قد اميتت ) منظور از بدعت سيره عثمان در تقسيم بيت المال و پستهاى دولتى است . طلحه و زبير تلاش داشتند تا اين بدعت را از نو زنده كنند و از اين روى طلحه از امام عليه السّلام درخواست امارت بصره و زبير درخواست امارت كوفه را كرد . منظور امام عليه السّلام از نابودى بدعت ، آن است كه وى سيره عثمان در توزيع بيت المال را باطل ساخته و از بين برده است .\r\n( يا خيبة الداعي ) ابن ابى الحديد مىگويد : « منظور از داعى يكى از سه تن : طلحه ، زبير ، عايشه است . » « 2 » ( من دعا ) اين ساختار براى تحقير طرف مقابل به كار مىرود ؛ چنانچه گاه براى تحقير طرف مقابل به او مىگوييم : تو كى هستى ؟ ! ( و إلام اجيب ) آيا بايد دعوت ستم و ناپاكى را اجابت كنم ! چه\r\n\r\n\r\n","description":"","footnote":"\r\n( 1 ) . « أكبر العيب أن تعيب ما فيك مثله » نهج‌البلاغه : قصار 352 .\r\n( 2 ) . شرح نهج‌البلاغه ، ابن ابى الحديد : 1 / 305 .\r\n","page_name":" 351 ","page_number":351},
  {"content":"\r\n\r\nدور است اين از امامان معصوم عليهم السّلام و اولياى الهى ! ( و إنّي لراض بحجّة اللّه عليهم ) امام عليه السّلام از لزوم وفاى به عهد از سوى آنان ياد مىكند . خداوند مىفرمايد : « به پيمان وفادار باشيد كه از آن سؤال خواهد شد . » « 1 » و نيز : « . . .\r\nكسانى كه به عهد خود وفا مىكنند و در برابر محروميت‌ها و بيماريها و در ميدان جنگ استقامت مىكنند ؛ آنان كسانى هستند كه راست مىگويند و از پرهيزگاران هستند . » « 2 » ( و علمه فيهم ) خداوند از پيمان‌شكنى آنان آگاه است و هركس چنين كند ، كيفر خدا شامل حالش مىشود . خداوند مىفرمايد :\r\n« كسانى كه با تو بيعت مىكنند ، در حقيقت با خدا بيعت مىكنند و دست خدا بالاى دست آنان است . پس هركس پيمان‌شكنى كند ، تنها به زيان خود پيمان شكسته است و آن كس كه نسبت به عهدى كه با خدا بسته ، وفا كند ، به زودى پاداش عظيمى به او خواهد داد . » « 3 »\r\n( فإن أبوا أعطيتهم حدّ السّيف ) اگر آنان از وفاى به پيمان بيعت امتناع كنند و بر فتنه‌انگيزى و جنگ‌افروزى پافشارى كنند ، براى ريشه كندن فتنه و فساد ، شمشير بر آنان خواهم كشيد . ( و كفى به شافيا من الباطل و ناصرا للحقّ ) امام عليه السّلام شمشير خود را براى نابودى گمراهى و ناپاكى به كار مىگيرد . در گفته‌اى ديگر از ايشان آمده است : « او كه شمشير خود را فرا مىكشد تا شعار خداوند\r\n\r\n\r\n","description":"","footnote":"\r\n( 1 ) .  وَ أَوْفُوا بِالْعَهْدِ إِنَّ الْعَهْدَ كانَ مَسْؤُلًا  اسراء / 17 : 3 .\r\n( 2 ) .  وَ الْمُوفُونَ بِعَهْدِهِمْ إِذا عاهَدُوا وَ الصَّابِرِينَ فِي الْبَأْساءِ وَ الضَّرَّاءِ وَ حِينَ الْبَأْسِ أُولئِكَ الَّذِينَ صَدَقُوا وَ أُولئِكَ هُمُ الْمُتَّقُونَ  بقره / 2 : 177 .\r\n( 3 ) .  إِنَّ الَّذِينَ يُبايِعُونَكَ إِنَّما يُبايِعُونَ اللَّهَ يَدُ اللَّهِ فَوْقَ أَيْدِيهِمْ فَمَنْ نَكَثَ فَإِنَّما يَنْكُثُ عَلى نَفْسِهِ وَ مَنْ أَوْفى بِما عاهَدَ عَلَيْهُ اللَّهَ فَسَيُؤْتِيهِ أَجْراً عَظِيماً  فتح / 48 : 10 .\r\n","page_name":" 352 ","page_number":352},
  {"content":"\r\n\r\nبرترى يابد و شعار ستمگران سست و دور گردد ؛ چنين كسى به راه هدايت دست يافته و بر آن استوار گشته است و يقين در دلش فروزان گشته است . » « 1 »\r\n( و من العجب بعثهم إليّ أن أبرز للطّعان و أن أصبر للجّلاد ) شگفت آن كه آنان بيش از ديگران از دليرى و استوارى امام عليه السّلام خبر دارند و با اين حال امام عليه السّلام را به مبارزه فرا مىخوانند . ( هبلتهم الهبول ) امام عليه السّلام آنان را نفرين مىكنند كه ناكام گردند . ( لقد كنت و ما اهدّد بالحرب و لا ارهب بالضرب و إنّى على يقين من ربّى و غير شبهة من ديني ) شيخ محمد عبده مىگويد امام عليه السّلام در اين عبارات از آمادگى خود براى جنگ سخن مىگويد ؛ گو آن كه براى جنگ آفريده شده است . او از جنگ نمىهراسد و بلكه در آن استوار و ثابت قدم است ؛ چرا كه او به حقانيت راه خود يقين دارد . او هرگز شبهه‌اى در دينش رخ نداده است ، پس چگونه از چنين موقعيتى بهراسد . « 2 »\r\n\r\n\r\n","description":"","footnote":"\r\n( 1 ) . « و من أنكره بالسّيف لتكون كلمة اللّه هي العليا و كلمة الظّالمين هي السّفلى فذلك الّذي أصاب سبيل الهدى و قام على الطّريق و نوّر في قلبه اليقين » نهج‌البلاغه : قصار 372 .\r\n( 2 ) . شرح نهج‌البلاغه ، محمد عبده : 2 / 306 .\r\n","page_name":" 353 ","page_number":353},
  {"content":"\r\n\r\n\r\nخطبه 23\r\n\r\nعمل بدون ريا و شهرت‌طلبى ( 1 - 2 )\r\n« أمّا بعد ، فإنّ الأمر ينزل من السّماء إلى الأرض كقطرات المطر إلى كلّ نفس بما قسم لها من زيادة أو نقصان ، فإنّ رأى أحدكم لأخيه غفيرة في أهل أو مال أو نفس فلا تكوننّ له فتنة . فإنّ المرء المسلم ما لم يغش دناءة تظهر فيخشع لها إذا ذكرت و يغرى بها لئام النّاس ، كان كالفالج الياسر الّذي ينتظر أوّل فوزة من قداحه توجب له المغنم ، و يرفع بها عنه المغرم . ( 1 ) و كذلك المرء المسلم البريء من الخيانة ينتظر من اللّه إحدى الحسنيين : إمّا داعي اللّه فما عند اللّه خير له ، و إمّا رزق اللّه فإذا هو ذو أهل و مال و معه دينه و حسبه . و إنّ المال و البنين حرث الدّنيا ، و العمل الصّالح حرث الآخرة ، و قد يجمعها اللّه تعالى لأقوام ، فاحذروا من اللّه ما حذّركم من نفسه ، و اخشوه خشية ليست بتعذير ، و اعملوا في غير رياء و لا سمعة ، فإنّه من يعمل لغير اللّه ، يكله اللّه لمن عمل له . نسأل اللّه منازل الشّهداء و معايشة السّعداء و مرافقة الأنبياء . ( 2 ) »\r\n\r\n","description":"","footnote":"","page_name":" 354 ","page_number":354},
  {"content":"\r\n\r\n\r\nترجمه\r\nپس از ستايش پروردگار ، بدانيد كه تقديرهاى الهى چون قطرات باران از آسمان به سوى انسانها فرود مىآيد ، و بهره هركسى ، كم يا زياد به او مىرسد . پس اگر يكى از شما براى برادر خود ، برترى در مال و همسر و نيروى بدنى مشاهده كند ، مبادا فريب خورد و طمع و حسادت كند ( و يا چاپلوسى ستمگران كند ) زيرا مسلمان تا زمانى كه دست به عمل پستى نزده كه از آشكار شدنش شرمنده باشد و مورد سرزنش مردم پست قرار گيرد ، به قماربازى مىماند كه در اولين بازى خود انتظار برد دارد تا سودى به دست آورد و ضررى متوجه او نگردد . همچنين مسلمانى كه از خيانت پاك است ، انتظار دارد يكى از دو خوبى نصيب او گردد : يا دعوت حق را لبيك گفته ، عمر او پايان پذيرد كه آن چه در نزد خداست براى او بهتر است ؛ و يا خداوند روزى فراوان به او دهد و صاحب همسر و فرزند و ثروت گردد ، و هم‌چنان دين و شخصيت خود را نگاه دارد . همانا ثروت و فرزندان ، محصول دنيا و فانى شدنى ، و عمل صالح ، زراعت آخرت است ؛ گرچه گاهى خداوند ، هر دوى آن را به ملت‌هايى خواهد بخشيد . از خدا در آن چه اعلام خطر كرده است ، بر حذر باشيد . از خدا آن‌گونه بترسيد كه نيازى به عذرخواهى نداشته باشيد . عمل نيك انجام دهيد ، بدون آن كه به ريا و خود نمايى مبتلا شويد . زيرا هركس ، كارى براى غير خدا انجام دهد ، خدا او را به همان غير واگذارد . از خدا ، درجات شهيدان و زندگى سعادتمندان و هم نشينى با پيامبران را درخواست مىكنيم .\r\n\r\n","description":"","footnote":"","page_name":" 355 ","page_number":355},
  {"content":"\r\n\r\n\r\nواژه‌شناسى\r\nالغفيرة : زياده .\r\nغشا زيد بكرا : زيد نزد بكر آمد .\r\nيغري : برانگيختن .\r\nالفالج : برنده .\r\nالياسر : قمارباز .\r\nالقداح : تيرهاى كه در قمار به كار گرفته مىشود .\r\nالمغنم : منفعت .\r\nالمغرم : زيان .\r\nالحرث : حاصل كشاورزى .\r\nالتعذير : بهانه دروغ .\r\nالسمعة : شهرت يا وسيله دستيابى به آن .\r\n\r\nساختار ادبى\r\nأما بعد : براى تاكيد ؛ « بعد » ، ظرف و مبنى بر ضمه كه محلا منصوب و متعلق به فعل محذوف است .\r\nما لم يغش : « ما » مصدريه و در نقش ظرف است .\r\nالمرء كان كالفالج : « المرء » اسم إنّ و بقيه جمله خبر آن است .\r\nفإذا هو : « إذا » فجائيه است .\r\n\r\nشرح و تفسير\r\nامام على عليه السّلام در خطبه‌ها و نامه‌ها و كلمات قصار خود فراوان از موضوع رزق سخن گفته است . رزق در نظر وى از پيش تعيين شده و تقسيم شده\r\n\r\n","description":"","footnote":"","page_name":" 356 ","page_number":356},
  {"content":"\r\n\r\nاست . ( أما بعد ، فإنّ الأمر ينزل من السماء إلى الأرض كقطرات المطر إلى كلّ نفس بما قسم لها من زيادة أو نقصان ) شيخ محمد عبده در توضيح اين فقره مىگويد :\r\n« باران نسبت به مناطق فرود آن تقسيم و توزيع شده است و منبع روزى مردم به شمار مىآيد . » « 1 » وى اين توضيح را از ابن ابى الحديد برگرفته است .\r\n\r\nحقيقت رزق\r\nدر تفسير كاشف فراوان در اين باره سخن به ميان آمده است . « 2 » انديشه و تأمل در آيات و روايات و تجارب زندگى به اين باور منتهى مىشود كه هر پديده كوچك و بزرگى در هستى به تدبير و اراده خداوند صورت مىگيرد .\r\nاين بدان معنا نيست كه خداوند خود هر كار كوچك و بزرگى را بدون واسطه به عهده دارد ؛ بلكه همه چيز در دست قدرت او قرار دارد و هيچ رخدادى در زمين و آسمان از اراده او خارج نيست و حكمت او چنين اقتضا كرده كه پديده‌ها متعلق به اسباب خود بوده و هر نتيجه‌اى پس از وقوع مقدمات آن رخ مىدهد و خداوند نيروى پديد آورنده هر مقدمه و سبب و وسيله است .\r\nبنابراين خداوند روزى را از راه كار و تلاش قسمت مىكند و فرزندان را از راه ازدواج هديه مىدهد و شهرت را از راه كسب دانش و انجام كارهاى نيك نصيب آدمى مىگرداند . بدين ترتيب همه تلاشهاى آدمى بنا به اراده خداوند به نتيجه مىرسند ؛ زيرا او آفريدگار اين هستى است و هرگاه اراده كند ، آن را نيست و نابود مىكند .\r\n\r\n\r\n","description":"","footnote":"\r\n( 1 ) . شرح نهج‌البلاغه ، محمد عبده : 1 / 61 .\r\n( 2 ) . به تفسير آيات 66 و 100 مائده / 5 و 26 رعد / 13 و 60 عنكبوت / 29 و 27 شورى / 42 مراجعه شود .\r\n","page_name":" 357 ","page_number":357},
  {"content":"\r\n\r\nممكن است كه لازمه اين سخن در نگاه اول جبر باشد و در نتيجه آدمى در برابر كارهايش پاسخگو نباشد ، اما واقعيت آن است كه خداوند به انسان عقل و قدرت و اراده داده است و آدمى با عقل خود شناسايى مىكند و با قدرت خود انجام مىدهد و با اراده خويش يكى از دو راه خوب و بد را برمىگزيند . بنابراين انسان به اندازه پذيرش مسؤوليت از آزادى عمل برخوردار است .\r\nپرسش ديگر آن كه آيا كه روزى حرام نيز از جانب خداوند تقسيم مىشود ؟ ! در پاسخ بايد گفت كه محال است خداوند ثروتى را براى انسان حرام گرداند و آن‌گاه ، آن را در اختيارش قرار دهد . زيرا آن چه گرفتنش حرام است ، دادنش نيز حرام است . افزون بر آن كه اين كار تشويق به حرام‌خوارى است ؛ ليكن اگر كسى خود ، روزى حرام را برگزيند ، خداوند مانع او نگشته و او را از روزى حلالى كه برايش مقدر ساخته بود ، محروم مىسازد و سرانجام عذاب خدا بر او فرود مىآيد . در روايات آمده است كه خداوند روزى حلال را از دزد باز مىدارد و گناه دزدى را نيز برايش مىنويسد ؛ در حالى كه اگر صبر كرده ، به دزدى دست نمىآلود ، همان مقدار را از راه حلال به دست مىآورد . بهترين سخن درباره روزى از امام صادق عليه السّلام نقل شده است : « خداوند بر خويش لازم ساخته كه روزى پرهيزگاران را از راهى عطا كند كه گمانش را نمىبرند و دست اولياى خويش را در دستگاه ستمگران آلوده نسازند . » « 1 »\r\n\r\n\r\n","description":"","footnote":"\r\n( 1 ) . كافى : 2 / 571 ؛ امالى شيخ صدوق : 300 ، ح 40 ؛ رسائل مرتضى : 17 / 57 ، ح 1 .\r\n","page_name":" 358 ","page_number":358},
  {"content":"\r\n\r\n( فإن رأى أحدكم غفيرة في أهل أو مال أو نفس فلا تكوننّ له فتنة ) « غفيرة » به معناى فزونى خانواده و فرزند و ياران و طول عمر و موقعيت برتر و سلامتى پيوسته است و منظور از « فتنة » ، حسد و طمع و چاپلوسى براى قدرتمندان است . بنابراين امام عليه السّلام توصيه مىكند كه از آن چه در دست مردم است ، چشم فرو بنديم و به حسد و صفات ناشايست ديگر گرفتار نگرديم و تنها آن‌گونه كه خداوند و وجدان اجازه مىدهد ، به ديگر بندگان خدا نظر افكنيم .\r\n( فإنّ المرء المسلم ما لم يغش دناءة تظهر فيخشع لها إذا ذكرت ) آدمى تا آن‌گاه كه كار زشتى را انجام نداده باشد ، از آن شرم مىكند و چون نامش به ميان آيد ، خود را مىپوشاند و به آن نزديك نمىشود . ( و يغري بها لئام الناس ) فرومايگان در پى بدكارىها برآمده و از رسوايى آن نمىهراسند . ( كان كالفالج الياسر الذي ينتظر أوّل فوزة من قداحه توجب له المغنم و يرفع بها عنه المغرم ) آنان همانند قماربازى هستند كه در اولين بازى خود انتظار برد دارند . كسى كه به كارهاى زشت دست مىزند ، در هر كار زشتى ، سودى را دنبال مىكند ، ولى ممكن است زيان كند . ( المرء المسلم البريء من الخيانة ينتظر من اللّه إحدى الحسنيين ) اما انسان مسلمان كه مراعات حلال و حرام خداوند را مىكند ، انتظار رسيدن به يكى از دو نيكى از سوى خداوند را دارد : نيكى دنيا يا آخرت . ( إما داعي اللّه فما عند اللّه خير ) آن چه خداوند براى نيكوكاران نزد خويش فراهم آورده ، بهتر از هر چيز ديگرى است . ( و إما رزق اللّه فإذا هو ذو أهل و مال و معه دينه و حسبه ) و اگر خداوند به او طول عمر عطا كند ، خوشبخت و ديندار خواهد زيست و كرامتش محفوظ خواهد ماند و خدا درهاى خيرات و بركات را بر او خواهد گشود و از خود و خانواده و ثروتش بهره نيك خواهد برد . بهره‌هاى ديگرى چون لذت آگاهى و مطالعه نيز در\r\n\r\n","description":"","footnote":"","page_name":" 359 ","page_number":359},
  {"content":"\r\n\r\nزندگى وجود دارد كه از آن گروه ويژه‌اى از مردم است و از اين روى امام عليه السّلام از آن ياد نكرده است . ( إنّ المال و البنين حرث الدّنيا ) انسان روزهاى اندكى از دنيا بهره‌مند مىشود و ديرى نمىپايد كه همه چيز به پايان مىرسد ؛ به همان اندازه كه نگريستن به ستارگان و قدم زدن در ميان درختان و كنار رودها طول مىكشد . ( و العمل الصالح حرث الآخرة ) كار نيك در آخرت برداشت مىشود و حاصل آن هرگز زدوده نمىشود و از بين نمىرود . اين تنها براى فرمان برداران از خداوند و پرهيزكنندگان از شيطان حاصل مىشود . ( و قد يجمعهما اللّه لأقوام ) ضمير تثنيه به دنيا و آخرت برمىگردد . « قد » گوياى آن است كه اين موضوع كمتر رخ مىدهد ؛ زيرا ايمان مشروط به بلا است و امام عليه السّلام خود چه بسيار در زندگى خود بلا ديد . خداوند در قرآن به پيامبر صلّى اللّه عليه و إله و مؤمنان مىگويد : « به يقين در اموال و جانهاى خود آزمايش مىشويد و از كسانى كه پيش از شما به آنها كتاب آسمانى داده شده و از مشركان سخنان آزاردهنده فراوان خواهيد شنيد و اگر استقامت كنيد و تقوا پيشه سازيد ، شايسته‌تر است كه اين از كارهاى مهم و استوار است . » « 1 »\r\n( فاحذروا من اللّه ما حذّركم من نفسه ) خداوند در قرآن مىفرمايد : « . . . آنان كه فرمان او را مخالفت مىكنند ، بايد بترسند كه فتنه‌اى دامنشان را بگيرد يا عذابى دردناك به آنها برسد . » « 2 » ( فاخشوه خشية ليست بتعذير ) كسى كه به راستى از خدا بترسد ، به بهانه‌هاى واهى نافرمانى وى نمىكند و هركس نافرمانى\r\n\r\n\r\n","description":"","footnote":"\r\n( 1 ) .  لَتُبْلَوُنَّ فِي أَمْوالِكُمْ وَ أَنْفُسِكُمْ وَ لَتَسْمَعُنَّ مِنَ الَّذِينَ أُوتُوا الْكِتابَ مِنْ قَبْلِكُمْ وَ مِنَ الَّذِينَ أَشْرَكُوا أَذىً كَثِيراً وَ إِنْ تَصْبِرُوا وَ تَتَّقُوا فَإِنَّ ذلِكَ مِنْ عَزْمِ الْأُمُورِ  آل‌عمران / 3 : 186 .\r\n( 2 ) .  فَلْيَحْذَرِ الَّذِينَ يُخالِفُونَ عَنْ أَمْرِهِ أَنْ تُصِيبَهُمْ فِتْنَةٌ أَوْ يُصِيبَهُمْ عَذابٌ أَلِيمٌ  نور / 24 : 63 .\r\n","page_name":" 360 ","page_number":360},
  {"content":"\r\n\r\nخدا كند و در عين حال ادعاى ترس از خدا كند ، دروغگو است ؛ زيرا ترس از خدا در كردار آشكار مىشود . بنابراين مؤمن راستين تنها از خدا مىترسد و از هيچ‌كس جز او فرمان نمىبرد . ( و اعملوا في غير رياء و سمعة ) ريا با ايمان به خدا قابل جمع نيست . شهرت محبوب سست مايگانى است كه به غير خدا دل خوش دارند . ( فإنّه من يعمل لغير اللّه يكله اللّه لمن عمل له ) هركس براى غير خدا كار انجام دهد ، خداوند پاداش او را به همان‌كس واگذار مىكند و اين ، اقتضاى عدالت است كه پاداش بر عهده كسى باشد كه سود از آن او بوده است . « 1 » افزون بر اين كه عمل براى غير خدا ، شرك به حساب آمده ، تجاوز به حدود خداوند است . زيرا انسان با نيروى خداوند كار مىكند ؛ پس اگر كارهايش در نافرمانى او باشد ، به امانت خداوند خيانت كرده است .\r\n\r\nخويشاوندى\r\n« أيّها النّاس إنّه لا يستغني الرّجل و إن كان ذا مال عن عترته و دفاعهم عنه بأيديهم و ألسنتهم ، و هم أعظم النّاس حيطة من ورائه و ألمّهم لشعثه و أعطفهم عليه عند نازلة إذا نزلت به . و لسان الصّدق يجعله اللّه للمرء في النّاس خير له من المال يرثه غيره . ( 3 )\r\nو منها : ألا لا يعدلنّ أحدكم عن القرابة يرى بها الخصاصة أن يسدّها بالّذي لا يزيده إن أمسكه و لا ينقصه إن أهلكه ، و من يقبض\r\n\r\n\r\n","description":"","footnote":"\r\n( 1 ) . قاعده مذكور ، قاعده‌اى عقلى است . نك : القواعد الفقهيه ، بجنوردى : 6 / 308 .\r\n","page_name":" 361 ","page_number":361},
  {"content":"\r\n\r\nيده عن عشيرته ، فإنّما تقبض منه عنهم يد واحدة و تقبض منهم عنه أيد كثيرة ، و من تلن حاشيته يستدم من قومه المودّة . ( 4 ) »\r\n\r\nترجمه\r\nاى مردم ! انسان هر مقدار كه ثروتمند باشد ، باز از خويشاوندان خود بىنياز نيست كه از او با زبان و دست دفاع كنند . خويشاوندان انسان ، بزرگ‌ترين گروهى هستند كه از او حمايت مىكنند و اضطراب و ناراحتى او را مىزدايند ، و در هنگام مصيبت‌ها نسبت به او ، پر عاطفه‌ترين مردم مىباشند . نام نيكى كه خدا از شخصى در ميان مردم رواج دهد بهتر از ميراثى است كه ديگرى بردارد .\r\n( قسمت ديگرى از همين خطبه : ) آگاه باشيد ! مبادا از بستگان تهيدست خود روى برگردانيد و از آنان چيزى را دريغ داريد ، كه نگاه داشتن مال دنيا ، زيادى نياورد و از بين رفتنش كمبودى ايجاد نكند . آن كس كه دست دهنده خود را از بستگانش باز دارد ، تنها يك دست را از آنها گرفته ؛ اما دست‌هاى فراوانى را از خويش دور كرده است ، و كسى كه پر و بال محبّت را بگستراند ، دوستى خويشاوندانش تداوم خواهد داشت .\r\n\r\nواژه‌شناسى\r\nالحيطة : نگهدارى و محافظت .\r\nالشعث : پراكندگى .\r\nالنازلة : مصيبت .\r\nلسان الصدق : ياد نيك .\r\n\r\n","description":"","footnote":"","page_name":" 362 ","page_number":362},
  {"content":"\r\n\r\nالخصاصة : فقر و نيازمندى .\r\nالحاشية : كناره و گوشه .\r\n\r\nساختار ادبى\r\nحيطة : تمييز است .\r\nألا : در اين جا براى آگاهى و هشدار به كار رفته است .\r\nأن يسدّها : تاويل به مصدر مىرود و بدل اشتمال از « قرابة » قرار مىگيرد .\r\n\r\nشرح و تفسير\r\nاسلام در قرآن و سنت تصريح كرده است كه تهيدستان سهمى شناخته شده در ثروت توانگران دارند و در اين امر هيچ فرقى بين نيازمند خويشاوند و غير خويشاوند نيست ؛ البته بهتر آن است كه ابتدا به خويشاوندان محتاج رسيدگى كرد ؛ همان‌گونه كه در روايتى آمده است تا زمانى كه خويشاوندتان نيازمند است ، صدقه به ديگرى پذيرفته نيست . وجوب انفاق به فقيران به آن معنا نيست كه آنان شريك ثروتمندان در اموالشان هستند . از اين روى امام عليه السّلام ثروتمندان را به انفاق بر تهيدستان ترغيب مىكند و پيامدهاى نيك آن را برمىشمارد .\r\n\r\n","description":"","footnote":"","page_name":" 363 ","page_number":363},
  {"content":"\r\n\r\n\r\nخطبه 24\r\n\r\nبه سوي خدا بگريزيد !\r\n« و لعمري ما عليّ من قتال من خالف الحقّ و خابط الغيّ ، من إدهان و لا إيهان . فاتّقوا اللّه عباد اللّه و فرّوا إلى اللّه من اللّه و امضوا في الّذي نهجه لكم و قوموا بما عصبه بكم ، فعليّ ضامن لفلجكم آجلا ، إن لم تمنحوه عاجلا . »\r\n\r\nترجمه\r\nسوگند به جان خودم ! در مبارزه با مخالفان حق ، و آنان كه در گمراهى و فساد غوطه‌ورند ، يك لحظه مدارا و سستى نمىكنم . پس اى بندگان خدا ! از خدا بترسيد و از خدا ، به سوى خدا فرار كنيد ، و از راهى كه براى شما گشوده برويد ، و وظايف و مقرّراتى كه براى شما تعيين كرده به پا داريد . اگر چنين باشيد ، على عليه السّلام ضامن پيروزى شما در آينده مىباشد ، گرچه هم‌اكنون به دست نياوريد .\r\n\r\nواژه‌شناسى\r\nالإدهان : نفاق و دورويى .\r\n\r\n","description":"","footnote":"","page_name":" 364 ","page_number":364},
  {"content":"\r\n\r\nالإيهان : ترس و سستى .\r\nنهجه : آن را واضح و روشن ساخت .\r\nغصبه : آن را بست و محكم كرد . در اين جا به معناى تكليف كردن به كار رفته است .\r\nالفلج : پيروزى و موفقيت .\r\n\r\nساختار ادبى\r\nلعمري : مبتدا و خبر آن « قسمى » است كه هميشه حذف مىشود .\r\nعليّ : خبر مقدم .\r\nمن إدهان : مبتداى مؤخر و حرف « من » بر سر آن زائده است .\r\nعباد اللّه : منادى و حرف ندا حذف شده است .\r\nآجلا : حال از « فلجكم » .\r\nعاجلا : حال از ضمير « تمنحوه » .\r\n\r\nشرح و تفسير\r\n( و لعمري ما من عليّ من قتال من خالف الحقّ و خابط الغيّ من إدهان و لا إيهان ) در نزد على عليه السّلام جز حق و حقيقت يافت نمىشود ؛ چرا كه حق ، دين و جان و روابط و خون و گوشت او بوده است . ممكن نيست او رياكارى كند و در امور اسلام و مسلمانان سياست‌بازى كند يا ترس به دل راه دهد و در برابر بدكاران و دشمنان حقيقت سستى بورزد . امام عليه السّلام در اين باره مىفرمايد : « نه سست شدم و نه هراسيدم و نه خيانت كردم و نه كوتاهى كردم . به خدا\r\n\r\n","description":"","footnote":"","page_name":" 365 ","page_number":365},
  {"content":"\r\n\r\nسوگند ! شكم باطل را آن چنان بدرانم كه حق از پهلوى آن بيرون بزند . » « 1 » همچنين فرمود : « امر خداوند به وسيله هيچ رياكار و سودجو و سياست‌بازى استوار نمىشود . » « 2 »\r\n( فاتّقوا اللّه عباد اللّه و فرّوا من اللّه إلى اللّه ) از خشم خدا به سوى رحمتش پناه بريد و از معصيت به سوى توبه فرار كنيد كه هيچ‌كس به درگاه خداوند روى نكرد ، مگر آن كه بخشش و رحمت او شامل حالش شد . ( و امضوا في الذي نهجه لكم ) خداوند در كتاب خويش و سنت پيامبر ، مرزهاى حلال و حرام را روشن ساخت . ( و قوموا بما عصبه بكم ) فرمان‌بردارى خدا كنيد و در اوامر و نواهى او پرهيزگار باشيد . ( فعليّ ضامن لفلجكم آجلا إن لم تمنحوه عاجلا ) پاداش پرهيزگاران بدون ترديد در آخرت داده خواهد شد و اما پاداش آنها در دنيا قطعى نيست . نيكى اندك و مدام بدون شك بهتر از نيكى فراوان و موقتى است ؛ حال چه رسد به آخرت كه نيكى آن ، بسيار و جاودانه است .\r\n\r\n\r\n","description":"","footnote":"\r\n( 1 ) . « ما ضعفت و لا جبنت و لا خنت و لا وهنت و ايم اللّه لأبقرنّ الباطل حتّى اخرج الحقّ من خاصرته » نهج‌البلاغه : خطبه 104 .\r\n( 2 ) . « لا يقيم أمر اللّه سبحانه إلّا من لا يصانع و لا يضارع و لا يتّبع المطامع » نهج‌البلاغه : حكمت 110 .\r\n","page_name":" 366 ","page_number":366},
  {"content":"\r\n\r\n\r\nخطبه 25\r\n\r\nآزرده‌ام از شما !\r\n« ما هي إلّا الكوفة أقبضها و أبسطها ، إن لم تكوني إلّا أنت تهبّ أعاصيرك فقبّحك اللّه ( و تمثّل بقول الشّاعر )\r\n لعمر أبيك الخير يا عمرو إنّني * على و ضر من ذا الإناء قليل \r\nانبئت بسرا قد اطّلع اليمن ، و إنّي و اللّه لأظنّ أنّ هؤلاء القوم سيدالون منكم\r\nباجتماعهم على باطلهم و تفرّقكم عن حقّكم ، و بمعصيتكم إمامكم في الحقّ و طاعتهم إمامهم في الباطل ، و بأدائهم الأمانة إلى صاحبهم و خيانتكم ، و بصلاحهم في بلادهم و فسادكم . فلو ائتمنت أحدكم على قعب لخشيت أن يذهب بعلاقته . ( 1 ) اللّهمّ إنّي قد مللتهم و ملّوني و سئمتهم و سئموني ، فأبدلني بهم خيرا منهم و أبدلهم بي شرّا منّي ، اللّهمّ مث قلوبهم كما يماث الملح في الماء . أما و اللّه لوددت أنّ لي بكم ألف فارس من بني فراس بن غنم . ( 2 )\r\n هنالك لو دعوت أتاك منهم * فوارس مثل أرمية الحميم » \r\n\r\n","description":"","footnote":"","page_name":" 367 ","page_number":367},
  {"content":"\r\n\r\n\r\nترجمه\r\nاكنون جز شهر كوفه در دست من باقى نمانده است ، كه آن را بگشايم يا ببندم . اى كوفه ! اگر فقط تو براى من باشى ، باز به ستيز باطل مىروم ؛ چهره‌ات زشت باد . ( آن‌گاه به گفته شاعر مثال آورد ) به جان پدرت سوگند اى عمرو كه سهم اندكى از ظرف و پيمانه داشتم .\r\n( سپس ادامه داد : ) به من خبر رسيده كه بسر بن ارطاة بر يمن تسلط يافته است . سوگند به خدا ! مردم شام به زودى بر شما غلبه خواهند كرد . زيرا آنها در يارى كردن باطل خود ، وحدت دارند ، و شما در دفاع از حق متفرّقيد ؛ شما امام خود را در حق نافرمانى كرده و آنها امام خود را در باطل فرمانبردارند ؛ آنها نسبت به [ بيعت با 
  ] رهبر خود امانت‌دار و شما خيانتكاريد ؛ آنها در شهرهاى خود به اصلاح و آبادانى مشغولند و شما به فساد و خرابى .\r\n[ آنقدر فرومايه‌ايد كه 
  ] اگر من كاسه چوبى آب را به يكى از شما امانت دهم ، مىترسم كه بند آن را بدزديد . خدايا ! من اين مردم را با پند و تذكرهاى مداوم خسته كردم و آنها نيز مرا خسته نمودند ؛ آنها از من به ستوه آمده ، و من از آنان به ستوه آمده ، دل شكسته‌ام ؛ به جاى آنان افرادى بهتر به من مرحمت فرما ، و به جاى من بدتر از من بر آنها مسلط كن . خدايا ! دل‌هاى آنان را آن چنان كه نمك در آب حل مىشود ، [ با ناراحتىها و غمها 
  ] آب كن .\r\nبه خدا سوگند ! دوست داشتم ، به جاى شما كوفيان ، هزار سوار از بنى فراس\r\n\r\n","description":"","footnote":"","page_name":" 368 ","page_number":368},
  {"content":"\r\n\r\nبن غنم مىداشتم كه : اگر آنان را مىخواندى ، سوارانى از ايشان نزد تو مىآمدند ، مبارز و تازنده چون ابر تابستانى . « 1 »\r\n\r\nواژه‌شناسى\r\nأقبضها و أبسطها : كنايه از اين معنا كه در آن به ميل خود عمل مىكند .\r\nأعاصير : جمع « إعصار » به معناى گردباد .\r\nاطّلع : رسيد .\r\nالقعب : توبيخ و نكوهش .\r\nالعلاقة : آن چه آويخته شود .\r\nمث : ذوب كن .\r\n\r\nساختار ادبى\r\nهي : ضمير قصه و مبتدا .\r\nالكوفة : خبر مقدم .\r\nأقبضها : كل جمله خبر براى مبتداى محذوف و در اصل چنين بوده است : » أنا أقبضها »\r\nتكوني : ضمير مفعولى « ى » ، ضمير مخاطب و اسم كان است و خبر آن حذف شده و در اصل « عدّة » يا « قوة » بوده است .\r\nأنت : براى تاكيد ضمير مخاطب آمده است .\r\n\r\n\r\n","description":"","footnote":"\r\n( 1 ) . اين بيت شعر به ابو جندب هذلى نسبت داده شده است و در برخى نسخه‌ها ، مصراع دوم اين چنين آمده است : « رجال مثل ارميمة الحميم » لسان العرب : 14 / 337 ؛ تاج العروس : 10 / 157 .\r\nبرخى نيز آن را به اخفش نسبت داده‌اند . نك : عريب الحديث ، حربى : 77 .\r\n","page_name":" 369 ","page_number":369},
  {"content":"\r\n\r\nانبئت : از افعال دو مفعولى است كه ضمير « ت » مفعول اول و « بسرا » مفعول دوم آن است .\r\nأنّ هولاء . . . : جمله تاويل به مصدر مىرود و نياز به دو مفعول براى « ظنّ » را بر طرف مىكند .\r\nأبدلني بهم خيرا : « خيرا » مفعول دوم « أبدلنى » است و يا صفت مفعول محذوفى بوده كه در اصلا چنين بوده است : « قوما خيرا » .\r\n\r\nعلى عليه السّلام و خلافت\r\nمردم در ذيحجه سال 35 با امام عليه السّلام براى خلافت بيعت كردند و آن حضرت عليه السّلام در رمضان سال 40 به شهادت رسيد . خلافت ايشان پنج سال طول كشيد كه چهار ماه پس از آغاز آن جنگ جمل رخ داد و سپس جنگ با معاويه در صفين و سرانجام جنگ با خوارج در نهروان . . . . آيا پس از اين جنگها همه چيز استوار گشت و مشكلات بر طرف شد ؟ هرگز ! بلكه حوادث پس از اين جنگها بسيار تلخ‌تر و بدتر از خود آنها بود . شورشهاى داخلى از سوى باقيمانده خوارج و ديگر مخالفان حقيقت و عدالت امنيت مردم را به خطر انداخته و يورشهاى سربازان معاويه ، ويرانىها و نگرانىهاى بسيار بر جاى گذاشته بود و سربازان آن حضرت عليه السّلام نيز سست و بىانگيزه بودند و يارانش همانند بنىاسرائيل به او مىگفتند : « سخنانت را شنيديم و از آنها نافرمانى كرديم . » « 1 »\r\n\r\n\r\n","description":"","footnote":"\r\n( 1 ) .  قالُوا سَمِعْنا وَ عَصَيْنا  بقره / 2 : 93 .\r\n","page_name":" 370 ","page_number":370},
  {"content":"\r\n\r\nطه حسين مىگويد : « على عليه السّلام هيچ فتنه‌اى را نمىخواباند ، مگر اين كه فتنه ديگرى برايش گشوده مىشد . . . و يارانش همه ترس و سستى و بىانگيزگى بودند و عافيت طلبانه در خانه‌شان خزيده بودند . قدرت و شوكتشان از ميان رفته و دشمنان خارجى بر آنها طمع كرده و دشمنان داخلى ، ديگران را به يورش بر آنها ترغيب مىكردند . » « 1 »\r\nخلافت على عليه السّلام با همه سختيها و دشواريهايش جز آن كه گذشت ، نبود و سرانجام ضربه شمشيرى زهرآگين ، خلافت آن حضرت عليه السّلام را به پايان رساند و او در آخرين سخنان خود اين آيه را خواند : « هركس ذره اندكى نيكى انجام دهد ، پاداشش را مىبيند و هركس ذره اندكى بدى انجام دهد ، كيفرش را مىبيند . » « 2 » اين ، آخرين سخن آن حضرت عليه السّلام بود . . . و فرزندانش حسن و حسين عليهما السّلام نيز ميراث پدر را چنين تقسيم كردند كه زهر از آن حسن عليه السّلام و شمشير از آن حسين عليه السّلام گشت . گناه آنان جز حق و حقيقت نبود كه على و فرزندانش عليهم السّلام جوياى آن بودند و دشمنان ، آنان را به اين سبب كيفر دادند .\r\n\r\nشرح و تفسير\r\n( ما هي إلا الكوفة أقبضها و أبسطها ) امام عليه السّلام تنها اختيار شهر كوفه را داشت ؛ حال آن كه در آغاز همه سرزمينهاى اسلامى به جز شام زير نظرش بود تا آن كه دشمنان به تدريج بيشتر آن را از دست امام عليه السّلام خارج ساخته و تنها كوفه\r\n\r\n\r\n","description":"","footnote":"\r\n( 1 ) . الفتنة الكبرى - 2 - على عليه السّلام و بنوه : 134 و 164 .\r\n( 2 ) .   فَمَنْ يَعْمَلْ مِثْقالَ ذَرَّةٍ خَيْراً يَرَهُ * وَ مَنْ يَعْمَلْ مِثْقالَ ذَرَّةٍ شَرًّا يَرَهُ   زلزال / 99 : 7 - 8 .\r\n","page_name":" 371 ","page_number":371},
  {"content":"\r\n\r\nدر اختيارش ماند . حضرت عليه السّلام در اين عبارت خويش به تحقير شهر كوفه پرداخته كه در مقايسه با سرزمين بزرگ اسلامى ، جاى بسيار كوچكى است ؛ وانگهى شهر كوفه ، پايتخت امام عليه السّلام نيز به دست ابو مريم و سپاهى از موالى غارت شد . امام عليه السّلام سپاهى براى جنگ با وى فرستاد كه شكست خورد و ناگزير خود به جنگ وى رفت و او و يارانش را كشت . « 1 » ( إن لم تكوني إلا أنت تهبّ أعاصيرك ) اگر ياران و سربازانى جز مردم كوفه نداشته باشم ، باز با همان ياران اندك به ستيز باطل و يارانش خواهم رفت . ( فقبّحك اللّه ) اى شهر كوفه ! و اى اهل فريب و ستم و بدكارى ! نفرين خدا بر شما باد . . . و چه خوب حجاج آن مردمان را شناخته بود !\r\n( انبئت بسرا قد اطّلع اليمن ) معاويه و عمرو عاص و مغيرة بن شعبه از نوابغ عرب بودند و بديهى است كه نبوغ ، اقتضاى عقل سرشار دارد . عقل را دو گونه دانسته‌اند : عقل رحمانى كه به وسيله آن پرستش خدا را مىكنند و در خدمت به بشريت و نيكوكارى به كار مىآيد و عقل شيطانى كه وسيله‌اى براى دزدى و كشتار و نابودى است . « 2 » خردى كه اين همه سلاح كشتار جمعى در قرن بيستم اختراع كرد ، از همان‌گونه عقل شيطانى است ؛ چنان چه معاويه نيز با عقل شيطانى خود ، يارانى را شناسايى كرده بود كه توانايى چيرگى بر مردم و سرزمين‌هايشان را داشت . يكى از اين افراد بسر بن أرطاة « 3 »\r\n\r\n\r\n","description":"","footnote":"\r\n( 1 ) . الفتنة الكبرى - 2 - على عليه السّلام و بنوه : 140 .\r\n( 2 ) . مطالب السؤول ، محمد بن طلحه شافعى : 49 .\r\n( 3 ) . نام كامل بسر بن ارطاة ، عمير بن عويمر بن عمران قرشى است . او از ياران معاويه و از گردنكشان شام بود و در سال 86 هجرى درگذشت . در صفين همراه معاويه بود و معاويه فراوان او را به نبرد با على عليه السّلام ترغيب مىكرد . ميان تاريخ‌نگاران اختلاف است كه بسر ، پيامبر صلّى اللّه عليه و إله را درك كرد يا\r\n","page_name":" 372 ","page_number":372},
  {"content":"\r\n\r\nاست كه جنايتكارى بزرگ و حرفه‌اى در كشتار و غارت و قتل زنان و كودكان بود . معاويه او را برگزيد و سلاح و مردانى در اختيارش نهاد و به او گفت :\r\n« بر شيعيان على عليه السّلام در باديه آن چنان سخت گير كه دلهايشان را آكنده از ترس گردانى و آن‌گاه به مدينه فرود آى و آن چنان آنها را بترسان كه مرگ را پيشاپيش خويش بينند ؛ چرا كه مدينه به پيامبر صلّى اللّه عليه و إله پناه داد و او را عليه پدرم ابوسفيان يارى كرد . سپس به مكه برو و با مردمان آن جا نرم‌خو باش و سرانجام به يمن برو و كارگزار على عليه السّلام در آن شهر را بيرون كن و شيعيان عثمان را يارى ده . » « 1 » طه حسين مىگويد : « بسر به راه افتاد و فرمانهاى معاويه را انجام رساند و افزون بر آن ، خشونت و تندى و قساوت بسيار در كشتن و غارت از خود نشان داد . مردمان بسيارى را در باديه كشت و در مدينه فاجعه آفريد و آنان را مجبور به بيعت با معاويه كرد . . . و چون به يمن رسيد ، با كشتار بسيار ترس در دل آنها آفريد و از آنها براى معاويه بيعت گرفت و دو فرزند نونهال عبيد اللّه بن عباس را سر بريد . » « 2 » اين ، همان زيركى معاويه نابغه بود كه در خونريزى و غارت و بريدن سر كودكان بروز يافت و پيرو قانون ماكياولى بود كه هدف ، وسيله را به هر قيمتى توجيه مىكند .\r\n\r\n\r\n","description":"","footnote":"\r\nنه ؟ بسر پس از وفات پيامبر صلّى اللّه عليه و إله از مرتدان گشت و امام على عليه السّلام او را نفرين كرده است . براى آگاهى بيشتر نك : الاستيعاب : 64 - 67 ؛ وقعة صفين : 462 ؛ الاغانى : 15 / 45 ؛ التهذيب ، ابن عساكر : 3 / 220 ؛ تاريخ طبرى : 6 / 80 و 4 / 20 به بعد ؛ نهاية الارب ، قلقشندى : 371 ؛ الجمهره :\r\n228 و 291 ؛ اسد الغابه : 3 / 340 و 1 / 180 ؛ كشف اليقين : 158 ؛ المعارف ، ابن قتيبه : 122 و . . . .\r\n( 1 ) . الفتنة الكبرى - 2 - على عليه السّلام و بنوه : 137 .\r\n( 2 ) . الفتنة الكبرى - 2 - على عليه السّلام و بنوه : 137 - 138 .\r\n","page_name":" 373 ","page_number":373},
  {"content":"\r\n\r\n( و إنّي و اللّه لأظنّ أنّ هولاء القوم سيدالون منكم ) معاويه و شاميان بر شما چيره خواهند شد و در اموال و خونتان تصرف خواهند كرد . . . و چه پيش‌بينى درستى از كار درآمد ! ديرى نپاييد كه معاويه بر عراق چيره شد و مردم آن را با قدرت شمشير خوار ساخت و خداوند عاقبت كارهايشان را به ايشان چشانيد . سپس امام عليه السّلام به دلايلى اشاره مىكند :\r\n1 . ( باجتماعهم على باطلهم و تفرّقكم عن حقّكم ) كشورها به يارى مردان و سربازان متحد و منظم به اهداف خويش دست مىيابند و در غير اين صورت ، سرنوشت آنان به دست روزگار سپرده خواهد شد .\r\nشرايط چنين اقتضا كرده بود كه حكومت على عليه السّلام در عراق و در بين مردمى منافق و پراكنده پديد آيد و حكومت معاويه در شام و بين مردمى منظم و يك‌پارچه شكل گيرد و جايى شگفتى نيست كه اين حكومت فرو پاشد و آن ، استوار گردد .\r\n2 . ( و بمعصيتكم إمامكم في الحقّ و طاعتهم إمامهم فى الباطل ) ابن ابى الحديد از جاحظ « 1 » نقل مىكند : « علت نافرمانى مردم عراق و فرمان‌بردارى مردم شام از فرمانروايانشان آن است كه مردم عراق ، اهل انديشه و تامل و ريزبينى هستند و چنين مردمى به كنكاش و كنجكاوى مىپردازند و در نتيجه به اظهار نظر و نقد فرمانروايان خود مىپردازند . اما مردم شام ، كم‌خرد و دنباله‌رو و خشك مغز هستند و\r\n\r\n\r\n","description":"","footnote":"\r\n( 1 ) . عمرو بن بحر بن محبوب كنانى ليثى ابو عثمان حاحظ ( 163 - 255 هجرى ) از بزرگان ادب و رييس فرقه جاحظيه در بين معتزليان بود . كتابهاى فراوانى دارد كه از آن جمله : « الحيوان » و « البيان و التبيان » و « البخلاء » و « المحاسن و الاضداد » است . براى اطلاع از زندگىنامه او نك :\r\nالاعلام ، زركلى : 5 / 74 .\r\n","page_name":" 374 ","page_number":374},
  {"content":"\r\n\r\nدر نتيجه به انديشه و تامل نپرداخته و در پى اطلاع از اخبار و حوادث پنهان برنمىآيند . » « 1 » سخن جاحظ پندارى بيش نيست .\r\nمردم عراق چه عيب و ايرادى در حكومت امام على عليه السّلام مىديدند ؟ ! سخن درست همان گفته مورخان و سيره‌نويسان گذشته و امروز است و از جمله آنها ، طه حسين كه مىگويد : « معاويه اهل فريب و نيرنگ بود و دين و وجدان مردم را مىخريد ؛ اما على عليه السّلام مكر و نيرنگ را بر خود روا نمىدانست و همواره پيرو دين ناب بود و حق را - هرچند دشوار و سنگين بود - به جان مىخريد و در غير جاى خود ، بخششى نمىكرد و طاعت مردم را با پول نمىخريد و روا نمىدانست كه امور مسلمانان را با رشوه استوار گرداند . اگر على عليه السّلام مىخواست ، مىتوانست مكرو نيرنگ كند ؛ ليكن او پيروى از دين خدا را برگزيد و راهى جز پيروى از ارزشهاى والايش در صراحت‌گويى و حق‌مدارى و وفادارى و خيرخواهى براى خدا و مسلمانان و پرهيز از نيرنگ و فريب نپيمود . » « 2 » نشانه درستى اين سخن در گفتار امام عليه السّلام به چشم مىخورد كه فرمود : « از من مىخواهيد كه پيروزى را با ستم به دست بياورم ؟ ! » « 3 »\r\n3 . ( و بأدائهم الأمانة إلى صاحبهم و خيانتكم ) منظور از امانت در اين جا بيعت است . مردم شام با معاويه بيعت كردند و بر آن وفادار ماندند\r\n\r\n\r\n","description":"","footnote":"\r\n( 1 ) . شرح نهج‌البلاغه ، ابن ابى الحديد : 1 / 343 ؛ البيان و التبيان : 2 / 137 ؛ تاريخ طبرى : 7 / 212 .\r\n( 2 ) . الفتنة الكبرى - 2 - على عليه السّلام و بنوه : 162 و 163 .\r\n( 3 ) . شرح نهج‌البلاغه ، محمد عبده : 2 / 6 ، نامه شماره 126 .\r\n","page_name":" 375 ","page_number":375},
  {"content":"\r\n\r\nو اما مردم عراق و ديگر سرزمينها با امام عليه السّلام بيعت كردند و پيمان شكستند .\r\n4 . ( و بصلاحهم في بلادهم و فسادكم ) شاميان از سرزمين خود دفاع كرده و در راه آن جانفشانى كردند ، اما اهل عراق آسايش و راحتى را برگزيده و نه مشكلى را حل كردند و نه غنيمتى را به دست آوردند .\r\n( فلو ائتمنت أحدكم على قعب لخشيت أن يذهب بعلاقته ) امام عليه السّلام به نفاق و از هم گسستگى و فراتر از آن خيانت پيشگى اهل كوفه در كم ارزش‌ترين امور اشاره مىكند .\r\n( اللهم إنّي قد مللتهم و ملّوني و سئمتهم و سئموني ) امام عليه السّلام ، مردم كوفه را به سبب خيانت‌پيشگى و نفاق و دو چهرگى و از هم گسستگىشان ملامت كرد و اهل كوفه از اخلاص و عدالت و ايستادگى او در راه خدا خسته و ملول شدند . ( فأبدلني بهم خيرا منهم و أبدلهم بي شرّا منّي ) امام عليه السّلام ، تمام خير و نيكى و آنان ، تمام شر و بدى بودند و چه وجه مشتركى بين آنان وجود دارد تا بتوانند همزيستى داشته باشند ؟ ! از اين رو است كه به درگاه خداوند دعا مىكنند تا با افرادى مشابه خويش بزيد و آنان را با افرادى همانند خود جمع گرداند .\r\n( اللهم مث قلوبهم كما يماث الملح في الماء ) خدايا ، ناراحتىها و غم‌ها را بر آنان مسلط گردان و از سخنان امام عليه السّلام در اين باره است كه « غم و نگرانى ، نيمى از پيرى است . » « 1 » ( أما و اللّه لوددت أنّ لي بكم الف فارس من بني فراس بن غنم ) « غنم » شاخه‌اى از بنى تغلب بودند كه به شجاعت شهرت داشتند و ربيعة\r\n\r\n\r\n","description":"","footnote":"\r\n( 1 ) . « الهمّ نصف الهرم » نهج‌البلاغه : قصار 142 .\r\n","page_name":" 376 ","page_number":376},
  {"content":"\r\n\r\nبن مكدم از آنان بود كه ماجراى دفاعش از زنان هودج‌نشين مشهور است .\r\nماجرا از اين قرار است كه وى در يكى از سفرهايش ، زنانى را با خود همراه داشت و سواركارانى راه را بر او بستند تا زنان همراهش را به بردگى برند و يكى از آنان ، نيزه‌اى را بر قلب او فرونشاند . ربيعه چون دانست مرگ او قطعى است ، نيزه را بر زمين تكيه داد و به زنان اشاره كرد كه به راه خود ادامه دهند . آنان نيز با آسودگى از آن جا رفتند تا اين كه به جاى امنى رسيدند و سواركاران گمان كردند كه ربيعه همچنان زنده است . « 1 »\r\n\r\n\r\n","description":"","footnote":"\r\n( 1 ) . نام كامل او ، ربيعة بن مكتوم بن حدثان بن حذيمة بن علقمة بن فراس است . براى اطلاع از شرح داستان و زندگىنامه‌اش نك : الغارات : 2 / 427 ؛ شرح نهج‌البلاغه : 1 / 342 ؛ الانساب ، سمعانى :\r\n4 / 355 ؛ معجم ما استعجم : 4 / 1120 ؛ الاعلام ، زركلى : 2 / 17 .\r\n","page_name":" 377 ","page_number":377},
  {"content":"\r\n\r\n\r\nخطبه 26\r\n\r\nفروشنده زيانكار\r\n« إنّ اللّه بعث محمّدا صلّى اللّه عليه و إله نذيرا للعالمين و أمينا على التّنزيل ، و أنتم معشر العرب على شرّ دين و في شرّ دار منيخون بين حجارة خشن و حيّات صمّ ، تشربون الكدر و تأكلون الجشب و تسفكون دماءكم و تقطعون أرحامكم ، الأصنام فيكم منصوبة و الآثام بكم معصوبة . ( 1 )\r\nفنظرت فإذا ليس لي معين إلّا أهل بيتي ، فضننت بهم عن الموت ، و أغضيت على القذى و شربت على الشّجا و صبرت على أخذ الكظم ، و على أمرّ من طعم العلقم . ( 2 )\r\n( و منها : ) و لم يبايع حتّى شرط أن يؤتيه على البيعة ثمنا ، فلا ظفرت يد البائع و خزيت أمانة المبتاع ، فخذوا للحرب اهبتها و أعدّوا لها عدّتها ، فقد شبّ لظاها و علا سناها ، و استشعروا الصّبر فإنّه أدعى إلى النّصر . ( 3 ) »\r\n\r\n","description":"","footnote":"","page_name":" 378 ","page_number":378},
  {"content":"\r\n\r\n\r\nترجمه\r\nخداوند ، پيامبر اسلام ، حضرت محمّد صلّى اللّه عليه و إله را هشداردهنده جهانيان مبعوث فرمود ، تا امين و پاسدار وحى الهى باشد ؛ آن‌گاه كه شما ملّت عرب ، بدترين دين را داشته ، و در بدترين خانه زندگى مىكرديد ، ميان غارها ، سنگهاى خشن و مارهاى سمّى خطرناك و فاقد شنوايى ، به سر مىبرديد ؛ آب‌هاى آلوده مىنوشيديد و غذاهاى ناگوار مىخورديد ؛ خون يكديگر را به ناحق مىريختيد ، و پيوند خويشاوندى را مىبرديد ؛ بت‌ها ميان شما پرستش مىشد ، و مفاسد و گناهان ، شما را فرا گرفته بود .\r\nپس از وفات پيامبر صلّى اللّه عليه و إله و بىوفايى ياران ، به اطراف خود نگاه كرده ، ياورى جز اهل بيت خود نديدم كه اگر مرا يارى كنند ، كشته خواهند شد .\r\nپس به مرگ آنان رضايت ندادم . چشم پر از خار و خاشاك را ناچار فرو بستم ، و با گلويى كه استخوان شكسته در آن گير كرده بود ، جام تلخ حوادث را نوشيدم و خشم خويش را فرو خوردم و بر نوشيدن جام تلخ‌تر از گياه حنظل ، شكيبايى نمودم .\r\n( قسمت ديگرى از همين خطبه : ) عمرو عاص با معاويه بيعت نكرد ، مگر آن كه شرط كرد تا براى بيعت ، بهايى ( امارت مصر ) دريافت دارد ، كه در اين معامله شوم ، دست فروشنده هرگز به پيروزى نرسد ! و سرمايه خريدار به رسوايى كشانده شود ! اى مردم كوفه ! آماده پيكار شويد و ساز و برگ جنگ فراهم آوريد ، زيرا كه آتش جنگ زبانه كشيده و شعله‌هاى آن بالا گرفته است . صبر و استقامت را شعار خويش سازيد كه پيروزى مىآورد .\r\n\r\n","description":"","footnote":"","page_name":" 379 ","page_number":379},
  {"content":"\r\n\r\n\r\nواژه‌شناسى\r\nمنيخون : ساكن و مقيم در جايى .\r\nحيّات صمّ : مارهايى كه با سر و صدا دور نمىشوند .\r\nالماء الكدر : آب آلوده .\r\nالطعام الجشب : غذاى بد و ناگوار .\r\nالمعصوبة : بسته شده .\r\nالقذى : قطعات ريزى كه در چشم فرو مىرود .\r\nالشّجا : آن چه در گلو گير مىكند .\r\nلظا : آتش .\r\nسنا : تابش .\r\nاستشعروا : از ريشه « شعار » و نه « شعور » است . اين ريشه معناى علامت مىدهد و در اين جا به معناى پوشانيدن بدن با لباس است .\r\n\r\nساختار ادبى\r\nنذيرا : حال .\r\nمعشر العرب : منادى .\r\nمنيخون : خبر « أنتم » است .\r\nعلى شرّ ، في شرّ ، بين حجارة : همگى متعلق به منيخون هستند .\r\nفإذا ليس : « إذا » را از نوع ظرفيه دانسته‌اند ؛ ليكن مناسب‌تر آن است كه فجائيه باشد . دانشمندان نحو درباره « إذا » ى فجائيه گفته‌اند كه هميشه بر سر جمله اسميه مىآيد و در اينجا « ليس » به معناى « لا » است و معناى فعلى ندارد .\r\n\r\n","description":"","footnote":"","page_name":" 380 ","page_number":380},
  {"content":"\r\n\r\n\r\nشرح و تفسير\r\n( إنّ اللّه بعث محمدا صلّى اللّه عليه و إله نذيرا للعالمين . . . معصوبة ) عرب پيش از بعثت در خوارى و تهيدستى و نادانى و گمراهى به سر مىبرد تا اين كه خداوند به واسطه محمد صلّى اللّه عليه و إله و پيام آسمانىاش آنها را نجات داده و موقعيتى به ايشان بخشيد .\r\nبسيارى از ملتها در شرق و غرب جهان دچار عقب‌ماندگى بودند و سپس بدون برخوردارى از پيامبر صلّى اللّه عليه و إله و كتابى آسمانى به پيشرفت مادى و معنوى نايل شدند . حال آيا مىتوان چنين نتيجه گرفت كه انسان براى پيشرفت نيازى به دين ندارد ؟ ! مؤمنان ادعا نمىكنند كه پيشرفت در صنعت و كشاورزى و ديگر نمودهاى تمدن تنها در انحصار آنان است ؛ بلكه سخن در اين است كه محمد صلّى اللّه عليه و إله ، مردم را از تاريكى به سوى نور رهانيد و زندگى انسان را صدها سال به جلو برد . افزون بر آن ، پيشرفت در هر حوزه‌اى از زندگى انسان اگر براى او مفيد نباشد و مشكلاتش را نگشايد ، ارزشى ندارد . انسانها در هيچ يك از دوره‌هاى گذشته مانند امروز از انسانيت خود تهى نگشته و به حيواناتى درنده تبديل نگشته بودند كه دليل اصلى آن را مىتوان در پيشرفت تكنولوژى و تسليحات و اهميت روزافزون آنها جستجو كرد .\r\nاسلام به همه نيكيها دعوت مىكند و به انجام آنها حتى از ملحدان تشويق مىكند . همچنين اسلام از همه بديها نهى مىكند و از آنها و صاحبانشان دورى مىجويد ؛ هرچند در زمره مؤمنان به خدا و پيامبر صلّى اللّه عليه و إله باشند . از اين روى در روايتى از امام عليه السّلام به نقل از پيامبر صلّى اللّه عليه و إله مىخوانيم :\r\n\r\n","description":"","footnote":"","page_name":" 381 ","page_number":381},
  {"content":"\r\n\r\n« خداوند گاه بنده مؤمن خويش را دوست دارد و كردارش را ناپسند مىشمارد و كردار نيك كافر را دوست دارد و خودش را بد مىشمارد . » « 1 » بنابراين همه تلاشهاى انسان براى بهبود زندگى ، بخشى از دين به شمار مىرود و هركس مخالف دانشهاى سودمند و كردار نيك باشد - خواسته يا ناخواسته - دشمن خدا و دين خدا است ؛ چه آن كه اصلاح‌گرى هدف نخست همه پيامبرها بوده است .\r\nهمه مردم ارزشهاى والاى انسانى را گرامى مىدارند ؛ اما تفاوت بسيارى بين اين دو حالت وجود دارد : ارزشها بدون در نظر گرفتن نيروى توانا و دادگرى گرامى شمرده شوند كه ناظر بر همه اعمال انسان است ، و يا آن كه چنين نيرويى در نظر گرفته شود . نيكى و بدى به خودى خود چه سودى دارند ؛ اگر انسان خود را براى تك تك آنها مسؤول نشمارد و پاداش و كيفرى براى آنها به حساب نياورد . شخصى نكته‌سنج مىگفت : كسى كه مىگويد براى داشتن اخلاق نيك نيازى به قرآن نيست ، همانند فروشنده‌اى است كه اخلاق خوش را راهى براى نفوذ به مشترى و سودآورى خويش مىبيند .\r\n( فنظرت فإذا ليس لي معين إلا أهل بيتي فظننت بهم عن الموت ) ابن ابى الحديد مىگويد : « امام على عليه السّلام پيوسته اين سخن را مىگفت و پس از وفات پيامبر صلّى اللّه عليه و إله نيز فرمود : اگر چهل مرد با اراده مىيافتم ، كار را يك‌سره مىكردم . . . نصر بن مزاحم و برخى ديگر از سيره‌نويسان ، آن را نقل كرده‌اند . » « 2 » به هر روى اين\r\n\r\n\r\n","description":"","footnote":"\r\n( 1 ) . « إنّ اللّه يحبّ العبد و يبغض عمله و يحبّ العمل و يبغض بدنه » نهج‌البلاغه : خطبه 154 .\r\n( 2 ) . شرح نهج‌البلاغه ، ابن ابى الحديد : 2 / 20 ؛ الامامة و السياسة : 1 / 144 ؛ السقيفه ، محمد رضا مظفر :\r\n180 ؛ الغارات : 1 / 380 .\r\n","page_name":" 382 ","page_number":382},
  {"content":"\r\n\r\nبند از گفتار امام عليه السّلام به روشنى دلالت دارد كه وى خلافت را حق خود و نه ديگرى مىداند و قريش آن را از حضرت عليه السّلام غصب كرد و اگر او با زور خواستار آن مىشد ، در برابرش مىايستادند و خود و خانواده‌اش را نابود مىكردند . بنابراين ، نه از ترس جان خويش ، كه براى پاسبانى از خانواده‌اش سكوت اختيار كرد . « 1 » ( و أغضيت على القذى . . . العلقم ) شرح اين بند در عبارتهاى مشابهى از خطبه شقشقيه گذشت .\r\n( و لم يبايع حتّى شرط أن يؤتيه على البيعة ثمنا ) فروشنده ، عمرو عاص و مشترى ، معاويه و كالا ، امارت مصر است . عمرو عاص از سرسخت‌ترين دشمنان پيامبر صلّى اللّه عليه و إله بود كه او را بسيار آزار داد و با او جنگيد و هفتاد بيت در هجو او سرود تا آن كه پيامبر صلّى اللّه عليه و إله درباره‌اش فرمود : « خدايا ! او را براى هر حرف از اشعارش هزار بار لعنت كن . » « 2 » او مردم را به كشتن عثمان تحريك كرد و سپس به خونخواهى او برخاست . ادامه سخن درباره وى به طه حسين مىسپاريم كه به هر چه باور دارد ، سخن مىگويد و آن را در تاريخ ثبت مىكند : « عمرو عاص در پى بركنارى از حكومت مصر به دست عثمان از او كينه به دل گرفت و چون شورش عليه عثمان آغاز شد ، به گروه مخالفانش پيوست . . . او مردم را پنهانى عليه عثمان برمىانگيخت . . . و آشكارا در مسجد به عثمان گفت : تو مردم را به هلاكت سپردى و ما را نيز با خود همراه ساختى . به درگاه خدا توبه كن تا ما نيز توبه كنيم . . . هنگامى كه عثمان كشته\r\n\r\n\r\n","description":"","footnote":"\r\n( 1 ) . نك : فلسفة التوحيد و الولايه از همين نگارنده ، فصل حول التسنن و التشيع .\r\n( 2 ) . شرح نهج‌البلاغه ، ابن ابى الحديد : 6 / 291 ؛ جواهر المطالب فى مناقب الامام على عليه السّلام ، ابن دمشقى : 2 / 224 ؛ كتاب سليم بن قيس هلالى : 278 ؛ الايضاح ، ابن شاذان : 86 .\r\n","page_name":" 383 ","page_number":383},
  {"content":"\r\n\r\nشد ، عمرو در فلسطين بود و چون خبر به وى رسيد ، گفت : تاكنون دمبلى را نخاراندم جز آن كه خون از آن در آمده باشد . او با اين گفته به اين واقعيت اشاره دارد كه زمينه‌هاى فتنه‌انگيزى و شورش عليه عثمان را فراهم ساخته است . . . سرانجام عمرو به معاويه پيوست . . . و او به درستى مىدانست كه معاويه خواهان حق نيست و حق به جانب دشمن او است . همراهى او با معاويه تنها براى دنياخواهى بود . . . معاويه نيز مىدانست كه اگر عمرو را از دست بدهد ، عليه او توطئه‌چينى مىكند . . . از اين روى از وى پرسيد كه در برابر كمك خود چه مىخواهد ؟ عمرو خواهان حكومت مادام العمر بر مصر شد . معاويه در آغاز اين پاداش را گران شمرد . . . سپس بر اين امر اتفاق كردند و پيمانى محكم بين خود بستند . » « 1 »\r\n( فلا ظفرت يد البائع ) منظور عمرو عاص است و چگونه ممكن است دستى كه به گناه آلوده شده باشد ، كامياب گردد ؟ ! ( و خزيت أمانة المبتاع ) منظور از خريدار ، معاويه و امانت حقوق مسلمانان است . در اين عبارت به اين مطلب اشاره شده كه فرمانروايى خيانتكاران بر هر امتى بدون ترديد خوارى و ذلت را برايشان خواهد آورد و طعمه‌اى براى هر شكارچى خواهند شد .\r\nبررسى و مطالعه زندگى معاويه « 2 » و عمرو عاص ، « 3 » پيامد دنياخواهى و آثار آن\r\n\r\n\r\n","description":"","footnote":"\r\n( 1 ) . الفتنة الكبرى - 2 - على عليه السّلام و بنوه : 61 - 62 .\r\n( 2 ) . معاوية بن ابى سفيان صخر بن حرب بن امية بن عبد شمس و مادرش هند بنت عتبة بن ربيعه است . هند به زنا شهرت داشت و ابوسفيان سومين همسر او بود . نك : نسب قريش : 200 ؛ العقد الفريد : 6 / 86 - 87 ؛ الاغانى : 9 / 53 . معاويه پس از فتح مكه اسلام آورد و از پيامبر صلّى اللّه عليه و إله روايت شده كه او را نفرين كرد و گفت : خداوند شكمش را سير نگرداند . نك : انساب الاشراف : 1 / 532 ؛ صحيح مسلم : 8 / 27 ؛ مسند طيالسى : ح 2746 . يك روز ابو سفيان سوار بر مركب و معاويه و\r\n","page_name":" 384 ","page_number":384},
  {"content":"\r\n\r\nبر انسان را بازگو مىكند . چنين افرادى در همه دوره‌ها و از جمله امروز وجود دارند .\r\n\r\n\r\n","description":"","footnote":"\r\nبرادرش در پيش و پس آن راه مىرفتند و چون پيامبر صلّى اللّه عليه و إله آنها را ديد ، گفت : خداوند سواره و پيش‌رو و پس‌رو را لعنت كند . نك : تاريخ طبرى : 11 / 357 ؛ التذكره ، سبط بن جوزى : 115 ؛ وقعة صفين : 247 .\r\n. ابو عبد اللّه يا ابو محمد عمرو بن العاص بن وائل بن هاشم قرشى سهمى و مادرش نابغه بنت حرمله بود . قريش او را نزد نجاشى فرستادند تا رأى او را تغيير داده و جعفر بن ابى طالب عليهما السّلام و ديگر مهاجران مسلمان را به مكه باز گرداند كه در اين ماجرا موفق نشد . سال هشتم هجرى و شش ماه پيش از فتح مكه ايمان آورد . در زمان عمر ، مصر را فتح كرد و عمر او را تا سال چهارم خلافت خويش ، به امارت آنجا گماشت . در جنگ صفين همراه معاويه بود و پيشنهاد برافراشتن قرآنها را داد و در پى آن ، سپاهيان على عليه السّلام فريب خورده و خواهان حكميت شدند . در جريان حكميت ، ابو موسى را فريفت و معاويه را به خلافت نصب كرد و امارت مصر را به عنوان پاداش از او گرفت . براى اطلاع از زندگىنامه او نك : جمهرة انساب العرب ، ابن حزم : 154 ؛ طبقات ابن سعد : 2 / 188 ؛ المعارف ، ابن قتيبه : 285 ؛ اسد الغابه : 4 / 420 ؛ الكامل فى التاريخ : 2 / 232 ؛ الارشاد : 1 / 18 - 22 .\r\n","page_name":" 385 ","page_number":385},
  {"content":"\r\n\r\n\r\nخطبه 27\r\n\r\nجهاد ، درى از درهاى بهشت ( 1 - 3 )\r\n« أمّا بعد فإنّ الجهاد باب من أبواب الجنّة ، فتحه اللّه لخاصّة أوليائه ، و هو لباس التّقوى و درع اللّه الحصينة و جنّته الوثيقة ، فمن تركه رغبة عنه ، ألبسه اللّه ثوب الذّلّ و شمله البلاء و ديّث بالصّغار و القماءة و ضرب على قلبه بالإسهاب و اديل الحقّ منه بتضييع الجهاد و سيم الخسف و منع النّصف . ( 1 )\r\nألا و إنّي قد دعوتكم إلى قتال هؤلاء القوم ليلا و نهارا و سرّا و إعلانا ، و قلت لكم اغزوهم قبل أن يغزوكم ؛ فو اللّه ما غزي قوم قطّ في عقر دارهم إلّا ذلّوا . فتواكلتم و تخاذلتم حتّى شنّت عليكم الغارات و ملكت عليكم الأوطان . ( 2 ) و هذا أخو غامد و قد وردت خيله الأنبار ، و قد قتل حسّان بن حسّان البكريّ و أزال خيلكم عن مسالحها ، و لقد بلغني أنّ الرّجل منهم كان يدخل على المرأة المسلمة و الاخرى المعاهدة فينتزع حجلها و قلبها و قلائدها و رعثها ، ما تمتنع\r\n\r\n","description":"","footnote":"","page_name":" 386 ","page_number":386},
  {"content":"\r\n\r\nمنه إلّا بالاسترجاع و الاسترحام . ثمّ انصرفوا وافرين ما نال رجلا منهم كلم و لا اريق لهم دم . ( 3 ) »\r\n\r\nترجمه\r\nپس از ستايش پروردگار ؛ جهاد در راه خدا ، درى از درهاى بهشت است كه خدا آن را به روى دوستان مخصوص خود گشوده است . جهاد ، لباس تقوا و زره محكم و سپر مطمئن خداوند است . كسى كه جهاد را ناخوشايند دانسته و ترك كند ، خدا لباس ذلت و خوارى بر او مىپوشاند و دچار بلا و مصيبت مىشود و كوچك و ذليل مىگردد ؛ دل او در پرده گمراهى مانده و حق از او روى مىگرداند ؛ به جهت ترك جهاد ، به خوارى محكوم و از عدالت محروم است .\r\nآگاه باشيد ! من شب و روز ، پنهان و آشكار ، شما را به مبارزه با شاميان دعوت كردم و گفتم پيش از آن كه آنها با شما بجنگند با آنان نبرد كنيد . به خدا سوگند ! هر ملّتى كه درون خانه خود مورد هجوم قرار گيرد ، ذليل خواهد شد . اما شما سستى به خرج داديد ، و خوارى و ذلّت پذيرفتيد ، تا آنجا كه دشمن پى در پى به شما حمله كرد و سرزمين‌هاى شما را تصرّف نمود . و اينك ، فرمانده معاويه ، مرد غامدى با لشكرش وارد شهر انبار شده ، و فرماندار من ، « حسّان بن حسّان بكرى » را كشته و سربازان شما را از مواضع مرزى بيرون رانده است . به من خبر رسيده كه مردى از لشكر شام به خانه زنى مسلمان و زنى غير مسلمان كه در پناه حكومت اسلام بوده وارد شده ، و خلخال و دستبند و گردن‌بند و گوشواره‌هاى آنها را به غارت برده ، در حالى كه هيچ وسيله‌اى براى دفاع ، جز گريه و التماس كردن ، نداشته‌اند . لشكريان\r\n\r\n","description":"","footnote":"","page_name":" 387 ","page_number":387},
  {"content":"\r\n\r\nشام با غنيمت فراوان رفتند بدون اين كه حتى يك نفر آنان ، زخمى بردارد ، و يا قطره خونى از او ريخته شود .\r\n\r\nواژه‌شناسى\r\nالجنّة : سپر .\r\nديّث : رام و هموار شد .\r\nالصّغار : سختيها و دشواريها .\r\nالقماءة : پستى و حقارت .\r\nالإسهاب : ژرف‌نگرى و تامل .\r\nاديل : در اين جا منظور قصاص است .\r\nو سيم الخسف : به خوارى و ذلت گرفتار آمد .\r\nشنّت عليكم الغارات : از هر سو بر سرتان فرود آمدند .\r\nالأنبار : نام سرزمينى در عراق .\r\nالمسالح : مرزها و نقاطى كه در مرز بين دو كشور با استحكامات و تسليحات تجهيز مىشوند .\r\nالمعاهدة : پيمان .\r\nالحجل : خلخال .\r\nالقلب : دست‌بند .\r\nالرّعث و الرّعاث : گردن‌بند .\r\nالإسترجاع : گفتن « إنا للّه و إنا إليه راجعون » .\r\nالإسترحام : طلب رحمت .\r\nالكلم : زخم .\r\n\r\n","description":"","footnote":"","page_name":" 388 ","page_number":388},
  {"content":"\r\n\r\n\r\nساختار ادبى\r\nرغبة : مفعول له .\r\nألبسه : خبر « من تركه » است .\r\nألا : براى هشدار و تنبيه است .\r\nسرّا : مفعول مطلق براى « دعوتكم » است .\r\nقطّ : ظرف زمان شامل بر تمام زمان گذشته است .\r\nأنّ الرجل . . . : همه جمله تاويل به مصدر رفته و مفعول « بلغنى » است .\r\nوافرين : حال براى فاعل « انصرفوا » است .\r\n\r\nشرح و تفسير\r\nهر واژه‌اى از سخنان امام عليه السّلام بخشى از ذات و شخصيت او است كه او با آنها زاده شده است . به ويژه سخنانى را كه در روزهاى خلافتش و دشواريهاى دوره كوفه بر زبان آورده است . حضرت عليه السّلام به كوفيان مىگويد :\r\n« من از شما آزار بسيار ديدم . » « 1 » و در خطبه ديگرى پيش از اين فرموده بود :\r\n« مرا به بهتر از ايشان و ايشان را به بدتر از من جايگزين ساز . » « 2 » در اين خطبه نيز مىفرمايد : « قلبم را آكنده از زخم ساختيد و سينه‌ام را پر از درد . غصه و اندوه را جرعه جرعه به من نوشانيديد و با نافرمانى و سستى خود ، برنامه‌هايم را نقش بر آب ساختيد . » « 3 »\r\n\r\n\r\n","description":"","footnote":"\r\n( 1 ) . « لقد لقيت منكم برحا » نهج‌البلاغه : خطبه 125 .\r\n( 2 ) . « فأبدلني بهم خيرا منهم و أبدلهم بي شرّا منّي » نهج‌البلاغه : خطبه 25 .\r\n( 3 ) . « لقد ملأتم قلبي قيحا و شحنتم صدري غيظا و جرّعتموني نغب التّهمام أنفاسا و أفسدتم عليّ رأيي بالعصيان و الخذلان » نهج‌البلاغه : خطبه 27 .\r\n","page_name":" 389 ","page_number":389},
  {"content":"\r\n\r\n( أما بعد فإنّ الجهاد باب من أبواب الجنّة فتحه اللّه لخاصّة أوليائه ) حاكمان پيش از اسلام پيرو هيچ شريعت و قانونى نبودند و همگى خود رأى و مستبد بودند و خود به تنهايى قانونگذارى و اجراى قوانين و داورى اختلافات را به عهده داشتند . هرگاه و عليه هركسى كه مىخواستند ، جنگ به پا مىكردند و هيچ بازرس و ناظرى بر كارهايشان وجود نداشت . اسلام حاكم و محكوم را تابع متن قرآن و سنت مىشمارد ، آن‌گاه كه خداوند مىفرمايد : « هركس به وحى خداوند داورى نكند ، از ستمگران است . » « 1 » آيات و روايات به جهاد و دفاع از حق سفارش كرده و مجاهدان را به بهشت و نعمتهاى آن وعده داده‌اند و در صورت سرپيچى از آن ، تهديد به عذاب و خشم الهى مىكنند . اما شيوه سربازگيرى و حداقل سن سربازان و كيفر فراريان از جنگ و ديگر جزييات كه در قوانين امروز تعيين شده ، در قرآن و روايات نيامده است .\r\nاسلام به جهاد فرمان مىدهد و اجراى آن را مانند ديگر احكام شرعى به مسلمانان وا مىگذارد ؛ از جمله صدقه و تعاون و غيره . بنابراين امام عليه السّلام نيز دستور به جهاد داده ، مسلمانان را به آن ترغيب كرده ، از پيامدهاى ناگوار ترك آن سخن مىگويد ؛ شايد كه اين سخنان در بين شنوندگان حماسه آفريده ، در آنها تاثير گذارد . اما بيشتر آنها سخنان حضرت عليه السّلام را مىشنيدند و سپس از آنها روى مىگرداندند .\r\nآيات فراوانى درباره شيوه جهاد و امور مربوط به آن در قرآن آمده است ، از جمله : « خداوند كسانى را كه در راهش در صفى استوار مىجنگند ، دوست\r\n\r\n\r\n","description":"","footnote":"\r\n( 1 ) .  وَ مَنْ لَمْ يَحْكُمْ بِما أَنْزَلَ اللَّهُ فَأُولئِكَ هُمُ الظَّالِمُونَ  مائده / 5 : 45 .\r\n","page_name":" 390 ","page_number":390},
  {"content":"\r\n\r\nدارد . » « 1 » و نيز : « با همه توان خود از نيرو و اسبان در برابر دشمنان آماده شويد تا هراس در دل دشمن خدا و دشمنتان بيافكنيد . » « 2 » همچنين پيامبر صلّى اللّه عليه و إله در غزوه تبوك به مسلمانان دستور مىدهد از كسانى كه در جنگ شركت نكرده‌اند ، كناره گيرند : « آن سه تن كه از جنگ عقب نشستند تا آن كه زمين بر آنها تنگ شد و دانستند كه پناهى از خدا به جز نزد او ندارند ، پس خداوند به ايشان روى كرد تا آنان توبه كنند . خداوند بسيار توبه‌پذير و مهربان است . » « 3 » اما اين آيات تنها اشاراتى كوتاه نسبت به شيوه جنگ و جهاد دارند و نظامى كامل براى اين موضوع طراحى نكردند .\r\nعلت آن كه اسلام ، شيوه جهاد را به مجاهدان مىسپارد ، آن است كه اگر مجاهد به اجبار وارد جنگ شود ، وفادارانه نمىرزمد و چه بسا به نيرنگ روى آورد و فتنه‌افكنى كند و تفرقه بيافكند و با دشمن هم‌دست گردد .\r\nخداوند درباره منافقان مىفرمايد : « اگر همراه شما شوند ، جز سستى در بين شما نمىآفرينند و در بين شما تفرقه افكنده ، فتنه مىانگيزند و جاسوسانى از آنها در بين شما هستند و خداوند نسبت به ستمكاران آگاه است . » « 4 »\r\n( و ضرب على قلبه بالإسهاب ) از قلب خويش بهره‌اى نمىگيرد ؛ همانند چاه عميقى دست به آب آن نمىرسد . ( و اديل الحقّ منه بتضييع الجهاد ) هركس\r\n\r\n\r\n","description":"","footnote":"\r\n( 1 ) .  إِنَّ اللَّهَ يُحِبُّ الَّذِينَ يُقاتِلُونَ فِي سَبِيلِهِ صَفًّا كَأَنَّهُمْ بُنْيانٌ مَرْصُوصٌ  صف / 61 : 4 .\r\n( 2 ) .  وَ أَعِدُّوا لَهُمْ مَا اسْتَطَعْتُمْ مِنْ قُوَّةٍ وَ مِنْ رِباطِ الْخَيْلِ تُرْهِبُونَ بِهِ عَدُوَّ اللَّهِ وَ عَدُوَّكُمْ  انفال / 8 : 60 .\r\n( 3 ) .  وَ عَلَى الثَّلاثَةِ الَّذِينَ خُلِّفُوا حَتَّى إِذا ضاقَتْ عَلَيْهِمُ الْأَرْضُ بِما رَحُبَتْ وَ ضاقَتْ عَلَيْهِمْ أَنْفُسُهُمْ وَ ظَنُّوا أَنْ لا مَلْجَأَ مِنَ اللَّهِ إِلَّا إِلَيْهِ ثُمَّ تابَ عَلَيْهِمْ لِيَتُوبُوا إِنَّ اللَّهَ هُوَ التَّوَّابُ الرَّحِيمُ  توبه / 9 : 118 .\r\n( 4 ) .  لَوْ خَرَجُوا فِيكُمْ ما زادُوكُمْ إِلَّا خَبالًا وَ لَأَوْضَعُوا خِلالَكُمْ يَبْغُونَكُمُ الْفِتْنَةَ وَ فِيكُمْ سَمَّاعُونَ لَهُمْ وَ اللَّهُ عَلِيمٌ بِالظَّالِمِينَ  توبه / 9 : 47 .\r\n","page_name":" 391 ","page_number":391},
  {"content":"\r\n\r\nجهاد را ترك كند و از آن روى گرداند ، خدا او را به خوارى و بيمارى روح گرفتار مىسازد . ( و سيم الخسف ) به خوارى و نقص گرفتار مىشود . ( و منع النصف ) اگر زورگويى او را خوار گرداند و كوچك شمارد ، هيچ‌كس داد او را باز نمىستاند ؛ چرا كه خود ، خويش را خوار ساخته و كوچك گردانيده است .\r\n( ألا و إنّى قد دعوتكم إلى قتال هؤلاء القوم ليلا و نهارا و سرّا و إعلانا ) فراخوانى امام عليه السّلام هيچ اثرى در آنها نداشت ، جز آن كه بيش از پيش رويگردان مىشدند . ( و قلت لكم اغزوهم قبل أن يغزوكم ) نيروى خويش را گرد آورده و پيش از حمله دشمن و گرفتارى به ذلت و خوارى براى جنگ با دشمنان خدا و دشمنانتان آماده گرديد . ( فو اللّه ما غزي قوم قطّ في عقر دارهم إلا ذلّوا ) دولتى كه از حمايت خويش و سرزمين و مردمش ناتوان باشد ، چه كرامت و احترامى دارد و آيا آن را مىتوان به معناى دقيق كلمه دولت شمرد ؟ ! و آيا شهروندان در آن از كرامت و منزلت برخوردارند ؟ ! ( فتواكلتم و تخاذلتم ) جز به شكم خويش براى زنده ماندن نمىانديشيد . ( حتّى شنّت عليكم الغارات و ملكت عليكم الأوطان ) در كتاب « الشيعة و الحاكمون » به برخى يورشهاى سربازان معاويه به سرزمينهاى تحت خلافت امام على عليه السّلام اشاره شده است .\r\n( و هذا أخو غامد و قد وردت خيله الأنبار و قد قتل حسّان بن حسّان البكرى . . . ) منظور از « اخو غامد » ، سفيان بن عوف از قبيله بنى غامد از قبايل يمن است .\r\nمعاويه او را فراخواند و لشكرى انبوه در اختيارش نهاد و به او گفت : « به سوى انبار و مداين يورش ببر و هركس را كه بر خلاف نظر تو است ، بكش و همه روستاهاى بين راه را ويران ساز و ثروتها را غارت كن كه از هر چيز ديگرى دردناك‌تر است . . . » سفيان به فرمان معاويه عمل كرد و قتل و غارت\r\n\r\n","description":"","footnote":"","page_name":" 392 ","page_number":392},
  {"content":"\r\n\r\nو ويرانى بسيار به پا كرد و دلها را آكنده از ترس ساخت و چون نزد معاويه بازگشت ، معاويه به او گفت : « همان‌گونه كه از تو توقع داشتم ، عمل كردى . » « 1 »\r\nمعاويه به غارت و كشتار و ويرانى فرمان مىدهد و از او اطاعت مىشود و على عليه السّلام به دفاع و برچيدن فساد دستور مىدهد و از او نافرمانى مىشود . . .\r\nآن‌گاه كسانى مىگويند كه معاويه دانشمندى مجتهد بود كه بنا به اجتهاد خويش عمل كرد و در اين بين سرزنشى بر او نيست و بلكه پاداش نيز خواهد گرفت . . . اين‌گونه است كه حق از ديرباز از ياران باطل آسيب ديده است .\r\n\r\nاى مرد نمايان ! ( 4 - 6 )\r\n« فلو أنّ امرأ مسلما مات من بعد هذا أسفا ما كان به ملوما ، بل كان به عندي جديرا ؛ فيا عجبا عجبا ! و اللّه يميت القلب و يجلب الهمّ من اجتماع هؤلاء القوم على باطلهم و تفرّقكم عن حقّكم ! فقبحا لكم و ترحا حين صرتم غرضا يرمى ، يغار عليكم و لا تغيرون و تغزون و لا تغزون و يعصى اللّه و ترضون ! ( 4 ) فإذا أمرتكم بالسّير إليهم في أيّام الحرّ ، قلتم هذه حمارّة القيظ أمهلنا يسبّخ عنّا الحرّ ، و إذا أمرتكم بالسّير إليهم في الشتّاء ، قلتم هذه صبارّة القرّ أمهلنا ينسلخ عنّا البرد .\r\n\r\n\r\n","description":"","footnote":"\r\n( 1 ) . الغارات : 1 / 25 و 349 و 2 / 395 ؛ امالى ، شيخ مفيد : 146 ؛ شرح نهج‌البلاغه ، ابن ابى الحديد :\r\n2 / 85 و 87 .\r\n","page_name":" 393 ","page_number":393},
  {"content":"\r\n\r\nكلّ هذا فرارا من الحرّ و القرّ ، فإذا كنتم من الحرّ و القرّ تفرّون ، فأنتم و اللّه من السّيف أفرّ ! ( 5 )\r\nيا أشباه الرّجال و لا رجال ! حلوم الأطفال و عقول ربّات الحجال ، لوددت أنّي لم أركم و لم أعرفكم معرفة ، و اللّه جرّت ندما و أعقبت سدما . قاتلكم اللّه لقد ملأتم قلبي قيحا و شحنتم صدري غيظا و جرّعتموني نغب التّهمام أنفاسا و أفسدتم عليّ رأيي بالعصيان و الخذلان ، حتّى لقد قالت قريش إنّ ابن أبي طالب رجل شجاع و لكن لا علم له بالحرب .\r\nللّه أبوهم ، و هل أحد منهم أشدّ لها مراسا و أقدم فيها مقاما منّي ! لقد نهضت فيها و ما بلغت العشرين ، و ها أنا ذا قد ذرّفت على السّتّين و لكن لا رأي لمن لا يطاع . ( 6 ) »\r\n\r\nترجمه\r\nاگر براى اين حادثه تلخ ، مسلمانى از روى تأسّف بميرد ، ملامت نخواهد شد و از نظر من سزاوار است . شگفتا شگفتا ! به خدا سوگند ! اين واقعيت قلب انسان را مىميراند و دچار غم و اندوه مىكند كه شاميان در باطل خود وحدت دارند و شما در حق خود متفرّقيد . زشت باد روى شما و از اندوه رهايى نيابيد كه آماج تير بلا شديد . به شما حمله مىكنند ، شما حمله نمىكنيد ؛ با شما مىجنگند ، شما نمىجنگيد ؛ اين‌گونه معصيت خدا مىشود و شما رضايت مىدهيد . وقتى در تابستان فرمان حركت به سوى دشمن مىدهم ، مىگوييد هوا گرم است ، مهلت ده تا شدت گرما بگذرد ، و آن‌گاه كه\r\n\r\n","description":"","footnote":"","page_name":" 394 ","page_number":394},
  {"content":"\r\n\r\nدر زمستان فرمان جنگ مىدهم ، مىگوييد هوا خيلى سرد است ، بگذار سوز سرما برود . همه اين بهانه‌ها براى فرار از سرما و گرما بود ؛ وقتى شما از گرما و سرما فرار مىكنيد ، به خدا سوگند كه از شمشير بيشتر گريزانيد !\r\nاى مردنمايان نامرد ! اى كودك صفتان بىخرد كه عقل‌هاى شما به عروسان پرده‌نشين شباهت دارد . چقدر دوست داشتم كه شما را هرگز نمىديدم و هرگز نمىشناختم . آشنايى با شما ، سوگند به خدا كه جز پشيمانى حاصلى نداشت و اندوهى غم‌بار ، سرانجام آن شد . خدا شما را بكشد كه دل من از دست شما پر خون ، و سينه‌ام از خشم شما مالامال است . كاسه‌هاى غم و اندوه را جرعه جرعه به من نوشانديد و با نافرمانى و ذلّت‌پذيرى ، رأى و تدبير مرا تباه كرديد تا آنجا كه قريش در حق من گفت : « بىترديد پسر ابى طالب مردى دلير است ، ولى دانش نظامى ندارد . »\r\nخدا پدرشان را مزد دهد ، آيا يكى از آنها تجربه‌هاى جنگى سخت و دشوار مرا دارد ! يا در پيكار توانست از من پيشى بگيرد ! هنوز بيست سال نداشتم ، كه در ميدان نبرد حاضر بودم ، و هم‌اكنون كه از شصت سال گذشته‌ام . امّا دريغ ، آن كس كه فرمانش را اجرا نكنند ، رأيى نخواهد داشت .\r\n\r\nواژه‌شناسى\r\nالترح : مخالف شادمانى .\r\nالغرض : نقطه هدف .\r\nحمارّة القيظ : شدت گرما .\r\nيسبّخ : كاسته مىشود .\r\nصبّارة القرّ : شدت سرما .\r\n\r\n","description":"","footnote":"","page_name":" 395 ","page_number":395},
  {"content":"\r\n\r\nالسّدم : اندوه و خشم .\r\nالنغب : جمع « نغبة » به معناى جرعه .\r\nالتّهمام : غم و غصه . ابن ابى الحديد نيز همين معنا را پسنديده است . « 1 »\r\nالمراس : ممارست .\r\nذرّفت : افزودم .\r\n\r\nساختار ادبى\r\nأنّ إمرأ . . . : جمله ، تاويل به مصدر مىرود و فاعل فعل محذوف است و در اصل چنين بوده است : « لو ثبت كون إمرأ . . . »\r\nأسفا : صفت مفعول مطلق محذوف است و در اصل « موتا أسفا » بوده است و يا مصدرى است كه نقش حال را ايفا مىكند و به معناى « متأسفا » است .\r\nفيا عجبا ! عجبا : نخستين « عجبا » ، منادى و بعدى مفعول مطلق است .\r\nفرارا : مفعول له براى فعل محذوف و در اصل چنين بوده است : « كل هذا فعلتموه للفرار . . . » و نيز ممكن است مفعول مطلق براى فعل محذوف بوده باشد .\r\nو لا رجال : « لا » ى نافيه جنس و « رجال » اسم آن و خبر آن محذوف است .\r\nحلوم الأطفال : خبر براى مبتداى محذوف و در اصل چنين بوده است :\r\n« حلوكم حلوم الأطغال » .\r\nعقول ربّات الحجال : مانند مورد بالايى است .\r\n\r\n\r\n","description":"","footnote":"\r\n( 1 ) . شرح نهج‌البلاغه ، ابن ابى الحديد : 2 / 80 .\r\n","page_name":" 396 ","page_number":396},
  {"content":"\r\n\r\nإنّي لم أركم : جمله تاويل به مصدر رفته و مفعول « وددت » است .\r\nوقيحا ، غيضا ، أنفاسا ، مراسا ، مقاما : همگى تمييز هستند .\r\nها أنا ذا : « ها » براى هشدار و آگاهى و « أنا » مبتدا و « ذا » خبر است .\r\n\r\nشرح و تفسير\r\n( فلو أنّ إمرأ مسلم مات من بعد هذا أسفا ، ما كان به ملوما ) امام عليه السّلام با اين سخن خود مىخواهد وجدان خفته آنان را بيدار كند و غيرتشان را برانگيزد تا شايد براى جنگ با سركشان و متجاوزان برخيزند ؛ ليكن آنان ، همه اين سخنان را شنيدند و سپس روى برگرداندند . ( فقبحا لكم و ترحا ) آنان كه بيچارگى مردم و ناله دردمندان اثرى در ايشان نمىگذارد ، زشت و پلشت هستند . ( فإذا أمرتكم بالسير . . . فرارا من الحرّ و الغرّ ) اين نمونه تناقض‌گويى و بىمنطقى آنان بود . بسيارى از ما نيز در چنين موقعيت‌هايى ، تناقض‌گو و غير منطقى هستيم .\r\n( يا أشباه الرّجال و لا رجال ) مرد ترسو و بزدلى كه از كرامت خويش دفاع نمىكند و خوارى را مىپذيرد ، تنها در شكل و اندام مرد است . امام عليه السّلام در گفتارى ديگر در اين باره مىفرمايد : « مرد بر مرگ فرزند ، بردبارى به خرج مىدهد و در دفاع از كرامتش ترديد نمىكند . » « 1 » ( حلوم الأطفال ) عقل آنان بسان عقل كودكى است كه مىپندارد جوان شده و به سن بلوغ رسيده است و يا آن كه آنان همانند كودكى هستند كه در رويا و آرزوهاى واهى خويش زندگى مىكند ؛ با اين تفاوت كه روياهاى برخى كودكان ، شيرين و بلند و\r\n\r\n\r\n","description":"","footnote":"\r\n( 1 ) . « ينام الرّجل على الثّكل و لا ينام على الحرب » نهج‌البلاغه : قصار 307 .\r\n","page_name":" 397 ","page_number":397},
  {"content":"\r\n\r\nقابل تحقق است ؛ ولى روياهاى آنان تهيدستى و بيچارگى نيست . ( عقول ربّات الحجال ) عقل و خرد آنان در امور جنگى همانند عقل زنان است .\r\n( لوددت أنّي لم أركم و لم أعرفكم ) چرا كه حضرت عليه السّلام از ايشان هيچ خير و نيكى نديد كه موجب رضايت خداوند باشد . ( لقد ملأتم قلبي قيحا و شحنتم صدري غيضا و جرّعتموني نغب التّهمام أنفاسا ) آيا هيچ مانندى براى اين دردها وجود دارد ؟ هرگز ! چه آن كه زندگى انسانهاى مخلص در كنار خيانت‌كاران ، و راست‌گويان در كنار بدكاران و منافقان بسيار دشوار است . امام عليه السّلام در اين باره مىفرمايد : « مردم پيشتر از ستم زمامدارانشان شكايت مىكردند و امروز من از ستم رعيت شاكىام ؛ گويا آنان زمامدار من هستند . » « 1 » امام عليه السّلام در پى احقاق حق بود و مردم در پى خواهش‌ها و تمنيات خود بودند . چنين انسان والايى در بين مردم به غربت خواهد زيست ؛ آن‌گونه كه امام عليه السّلام فرمود :\r\n« فراوانى مردم پيرامون من بر عزتم چيزى نمىافزايد و پراكندگى آنان از من ، وحشتى نمىكاهد . » « 2 »\r\n( حتّى لقد قالت قريش إنّ ابن ابى طالب رجل شجاع و لكن لا علم له في الحرب ) آيا قريش مىپنداشت كه معاويه نسبت به رزم و جنگ آگاه است ؟ ! او كه مصر را طعمه پسر عاص ساخت و سپاهى از مزدوران فراهم آورد كه غارت و كشتار و نيرنگ و ترور را به نيكى مىدانستند و تشنه خون كهنسالان و زنان و كودكان بودند و به تعبير عقّاد : « جلادان و سگان شكارى » ! اما على عليه السّلام به\r\n\r\n\r\n","description":"","footnote":"\r\n( 1 ) . « إن كانت الرّعايا قبلي لتشكو حيف رعاتها و إنّني اليوم لأشكو حيف رعيّتي كأنّني المقود و هم القادة أو الموزوع و هم الوزعة » نهج‌البلاغه : قصار 261 .\r\n( 2 ) . « لا يزيدني كثرة النّاس حولي عزّة و لا تفرّقهم عنّي وحشة » نهج‌البلاغه : نامه 36 .\r\n","page_name":" 398 ","page_number":398},
  {"content":"\r\n\r\nپندار آنان از جنگ اطلاعى نداشت ؛ زيرا از آن بيزار بود و تنها براى دفاع از حق و عدالت و حفظ امنيت به آن روى مىآورد و از آن ، وسيله‌اى براى شهرت‌طلبى و سلطه‌جويى و منفعت‌طلبى نساخته بود .\r\n( لقد نهضت فيها و ما بلغت العشرين و ها أنا ذا قد ذرّفت على الستّين ) دانش جز انباشت تجارب و تمرين آنها نيست . على عليه السّلام از كودكى تا كهنسالى در جنگهاى بسيارى شركت كرده بود و از هركس ديگرى نسبت به اصول آن آگاه‌تر بود . ( و لكن لا علم له بالحرب ) معاويه براى فرار از جنگ ، مصحفها را بر نيزه برافراشت . امام عليه السّلام به يارانش فرمود كه باور نكنيد و اين فريب است . اما آنان از ادامه جنگ امتناع ورزيدند و ابو موسى اشعرى « 1 » را براى حكميت برگزيدند . امام عليه السّلام ابتدا او را نپذيرفت و ابن عباس را پيشنهاد كرد ؛ اما آنان اصرار كرده و جز اشعرى كس ديگرى را نپذيرفتند . « 2 »\r\n\r\n\r\n","description":"","footnote":"\r\n( 1 ) . نام كامل او ، عبد اللّه بن قيس بن سليم بن حضار بن حرب بن عامر بن بكر بن عامر بن وائل بن ناجية بن الجماهر بن الاشعر است . وى به مكه آمد و با سعيد بن العاص بن اميه پيمان بست و در همان جا اسلام آورد . عمر او را به امارت بصره گماشت و سپس عثمان امارت كوفه را به او داد تا اين كه در زمان امام على عليه السّلام از اين منصب بر كنار شد . اهل عراق او را به عنوان حكم در جنگ صفين تعيين كردند . در زمان مرگ او اختلاف شده است ( 42 يا 44 يا 50 يا 52 هجرى ) .\r\nبراى اطلاع بيشتر از زندگىنامه او نك : الاستيعاب : 4 / 172 ؛ الجمهره ، ابن حزم : 397 ؛ وقعة صفين : 499 .\r\n( 2 ) . امام عليه السّلام به آنان گفت : در آغاز از من سرپيچى كرديد ؛ پس اكنون با من مخالفت نكنيد . ابو موسى نمىتواند از پس عمرو برآيد . اما اشعث و زيد بن حصين طائى و مسعر بن فدكى گفتند : به هيچ كس جز او راضى نمىشويم . او ما را هشدار داد ولى ما حرفش را نشنيديم . نك : وقعة صفين :\r\n499 ؛ الاصابه ، ابن حجر : 2887 ؛ الفتوح ، ابن اعثم : 2 / 193 ؛ تاريخ طبرى : 6 / 28 و 4 / 36 .\r\nامام عليه السّلام دوباره مخالف كرد و ابن عباس را پيشنهاد داد و گفت : ابو موسى با من بد است و به من خيانت كرد و مردم را از من نااميد ساخت . نك : تاريخ طبرى : 4 / 36 ؛ ينابيع الموده : 2 / 16 و به\r\n","page_name":" 399 ","page_number":399},
  {"content":"\r\n\r\nسپاهيان معاويه از هر سو يورش آورده بودند و امام عليه السّلام مردم را به دفاع از خويش فرا مىخواند ؛ اما آنان فرمان نمىبردند تا آن كه سپاه دشمن به نزديكى پايتخت رسيد . امام عليه السّلام بر سر مردم فرياد برآورد و باز آنان روى گرداندند . . . تا آن كه روزگار با حوادث بد خويش بر آنها چرخيد و آن‌گاه اعتراف كردند كه اگر فرمان امام عليه السّلام را اطاعت كرده بودند ، پيروزى از آن ايشان و شكست از آن دشمن بود . . . بنابراين چگونه على عليه السّلام به بىاطلاعى در جنگ متهم مىشود . آيا جز آن است كه قريش از روى حسد و كينه اين سخن را گفته بود ؟ ! امام عليه السّلام در گفتارى ديگر به ياران خويش مىفرمايد :\r\n« مىخواهم به وسيله شما دردها را درمان كنم و در حالى كه شما خود درد من هستيد ! » « 1 »\r\n\r\n\r\n","description":"","footnote":"\r\nبعد . اهل عراق گفتند : به خدا سوگند كه تفاوتى ميان تو و ابن عباس نيست . ما كسى را مىخواهيم كه تو و معاويه برايش برابر باشيد . امام عليه السّلام گفت : پس بگذاريد اشتر به حكميت انتخاب شود . گفتند : مگر كسى غير از اشتر بود كه اين آتش را به پا كرد ؟ نك : الاخبار الطوال :\r\n192 ؛ تاريخ طبرى : 3 / 37 ؛ ينابيع الموده : 2 / 17 .\r\n( 1 ) . « اريد أن اداوي بكم و أنتم دائي كناقش الشّوكة بالشّوكة » نهج‌البلاغه : خطبه 121 .\r\n","page_name":" 400 ","page_number":400},
  {"content":"\r\n\r\n\r\nخطبه 28\r\n\r\nباطل ، زيان‌بارتر از حق ( 1 - 2 )\r\n« أمّا بعد فإنّ الدّنيا أدبرت و آذنت بوداع ، و إنّ الآخرة قد أقبلت و أشرفت باطّلاع ، ألا و إنّ اليوم المضمار و غدا السّباق و السّبقة الجنّة و الغاية النّار . أفلا تائب من خطيئته قبل منيّته ! ألا عامل لنفسه قبل يوم بؤسه ! ( 1 ) ألا و إنّكم في أيّام أمل من ورائه أجل ، فمن عمل في أيّام أمله قبل حضور أجله فقد نفعه عمله و لم يضرره أجله ، و من قصّر في أيّام أمله قبل حضور أجله فقد خسر عمله و ضرّه أجله . ألا فاعملوا في الرّغبة كما تعملون في الرّهبة ، ألا و إنّي لم أر كالجنّة نام طالبها ، و لا كالنّار نام هاربها ، ألا و إنّه من لا ينفعه الحقّ ، يضرّه الباطل و من لا يستقيم به الهدى ، يجرّ به الضّلال إلى الرّدى . ألا و إنّكم قد امرتم بالظّعن و دللتم على الزّاد ، و إنّ أخوف ما أخاف عليكم اثنتان : اتّباع الهوى و طول الأمل ، فتزوّدوا في الدّنيا من الدّنيا ما تحرزون به أنفسكم غدا . ( 2 ) »\r\n\r\n","description":"","footnote":"","page_name":" 401 ","page_number":401},
  {"content":"\r\n\r\n\r\nترجمه\r\nپس از حمد و ستايش الهى ؛ همانا دنيا روى گردانيده و وداع خويش را اعلام داشته است ، و آخرت به ما روى آورده و پيشروان لشكرش نمايان شده . آگاه باشيد ! امروز ، روز تمرين و آمادگى ، و فردا روز مسابقه است .\r\nپاداش برندگان ، بهشت و كيفر عقب‌ماندگان ، آتش است . آيا كسى هست كه پيش از مرگ ، از اشتباهات خود ، توبه كند ! آيا كسى هست كه قبل از فرا رسيدن روز دشوار قيامت ، اعمال نيكى انجام دهد ! آگاه باشيد ! هم‌اكنون در روزگار آرزوهاييد ، كه مرگ را در پى دارد ؛ پس هركس در ايام آرزوها ، پيش از فرا رسيدن مرگ ، عمل نيكو انجام دهد ، بهرمند خواهد شد ، و مرگ او را زيانى نمىرساند ، و آن كس كه در روزهاى آرزوها ، پيش از فرا رسيدن مرگ كوتاهى كند ، زيانكار و مرگ او زيانبار است . همان‌گونه كه به هنگام ترس و ناراحتى براى خدا عمل مىكنيد ، در روزگار خوشى و كاميابى نيز عمل كنيد .\r\nآگاه باشيد ! هرگز چيزى مانند بهشت نديدم كه خواستاران آن در خواب غفلت باشند ، و نه چيزى مانند آتش جهنم ، كه فراريان آن ، چنين در خواب فرو رفته باشند . آگاه باشيد ! آن كس را كه حق منفعت نرساند ، باطل به او زيان خواهد رساند و آن كس كه هدايت راهنماى او نباشد ، گمراهى او را به هلاكت خواهد افكند . آگاه باشيد ! به كوچ كردن فرمان يافتيد و براى جمع آورى توشه آخرت راهنمايى شديد . همانا وحشتناك‌ترين چيزى كه بر شما مىترسم ، هواپرستى ، و آرزوهاى دراز است . پس ، از اين دنيا توشه برگيريد تا فردا خود را با آن حفظ نماييد .\r\n\r\n","description":"","footnote":"","page_name":" 402 ","page_number":402},
  {"content":"\r\n\r\n\r\nواژه‌شناسى\r\nآذنت : آگاهانيد .\r\nالمضمار : مكان و زمان آماده‌سازى اسب براى مسابقه .\r\nالسّبقة : هدف مطلوب .\r\nالغاية : سرنوشت گنه‌كاران .\r\nالظّعن : روانه شدن .\r\nتحرزون : پاس مىداريد .\r\n\r\nساختار ادبى\r\nاليوم المضمار : مبتدا و خبر .\r\nو لم أر كالجنة نام . . . : فعل « رأى » از افعال قلب و دو مفعولى است .\r\nمفعول اول آن « نعمة » است كه حذف شده و مفعول دوم آن جمله « نام » است .\r\nو حرف « ك » به معناى مثل و صفت مفعول اول است .\r\nإثنتان : اسم « إنّ » است .\r\nإتباع الهوى و طول الأمل : بدل است كه عبارت مختصر « إثنتان » را تفصيل مىدهد .\r\n\r\nشرح و تفسير\r\n( أما بعد فإنّ الدنيا أدبرت و آذنت بوداع ) هر يك از آدميان زندگى و دنياى خاص خود را دارد و از اين روى گفته‌اند : « قيامت هركس به هنگام مرگش\r\n\r\n","description":"","footnote":"","page_name":" 403 ","page_number":403},
  {"content":"\r\n\r\nبه پا مىشود . » « 1 » عمر آدمى هرچند طولانى شود ، به نيستى ختم مىگردد و مركب شب و روز او را به سوى مرگ پيش مىبرد . « 2 » ( و إنّ الآخرة قد أقبلت ) حساب و مجازات آخرت در پيش است . ( و أشرفت باطّلاع ) مقدمات آخرت نمايان شده است و اعمال آدمى ، همگى ثبت گشته‌اند . ( ألا و إنّ اليوم المضمار ) منظور از امروز ، دوره زندگى دنيا است و منظور از مضمار اعمال آدمى است .\r\nاين گفته امام عليه السّلام شبيه سخن ديگرى از ايشان است : « امروز ، روز عمل بدون حساب است و فردا ، روز حساب بدون عمل . » « 3 » ( و غدا السّباق ) فردا برنده از بازنده شناخته مىشود . ( و السّبقة الجنّة ) مسابقه تنها براى بهشت سزا است .\r\n( و الغاية النار ) سرنوشت گنه‌كاران آتش است . امام عليه السّلام از واژه غايت براى بهشت و قيامت و آتش جهنم استفاده كرده است ؛ از جمله مىفرمايد : « غايت همان قيامت است . » « 4 » و نيز : « بهشت غايت پيشگامان و آتش غايت تبه‌كاران است . » « 5 » ( أفلا تائب من خطيئته قبل منيّته ) در روايتى آمده است : « كسى كه از گناه توبه كند ، مانند كسى است كه اصلا گناه نكرده است . » « 6 » خداوند نيز مىفرمايد : « به سوى خدا توبه كنيد كه تا زمانى معين بهره‌اى نيك به شما عطا كند و به فضيلت هر صاحب فضيلتى پاداش دهد و اگر نافرمانى كنيد ، از\r\n\r\n\r\n","description":"","footnote":"\r\n( 1 ) . « من مات فقد قامت قيامته » شرح اصول كافى : 4 / 204 ؛ عوالى اللئالى : 1 / 145 ؛ كنز العمال :\r\n15 / 548 ، ح 42423 و 42748 ؛ كشف الخفاء : 1 / 116 ، ح 500 ؛ بحار الانوار : 58 / 7 .\r\n( 2 ) . نك : نهج‌البلاغه : نامه 31 .\r\n( 3 ) . « و إنّ اليوم عمل و لا حساب و غدا حساب و لا عمل » نهج‌البلاغه : نامه 42 .\r\n( 4 ) . « فإنّ الغاية القيامة » نهج‌البلاغه : خطبه 190 .\r\n( 5 ) . « فالجنّة غاية السابقين و النار غاية المفرّطين » نهج‌البلاغه : خطبه 157 .\r\n( 6 ) . « التائب من الذّنب كمن لا ذنب له » كافى : 2 / 432 ، ح 10 ؛ مغنى المحتاج : 3 / 372 ؛ وسائل الشيعه :\r\n11 / 358 ، ح 8 و 14 ؛ اعانة الطالبين : 4 / 107 .\r\n","page_name":" 404 ","page_number":404},
  {"content":"\r\n\r\nعذاب آن روز بزرگ بر شما مىهراسم . » « 1 » پيامبر اكرم صلّى اللّه عليه و إله مىفرمايد : « هركس خود را خطاكار بشمرد ، از نيكان است . » « 2 » هركس توبه را ترك كند ، به دو گناه مرتكب شده است : نخست گناهى كه انجام داده و دوم گناه ترك توبه .\r\nتوبه همانند نماز و روزه از بزرگترين واجبات است .\r\n( ألا عامل لنفسه قبل يوم بؤسه ) خداوند پاداش هيچ نيكوكارى را ضايع نمىگرداند ؛ بلكه حق او را به طور كامل به او داده ، و نيز بر آن مىافزايد .\r\nخداوند در اين باره مىفرمايد : « خدا به كارهاى نيكشان پاداش داده و از فضل خود به آنها ارزانى مىدهد . » « 3 » ( ألا و إنّكم في أيّام أمل من ورائه أجل ) منظور از روزهاى اميد همان دوره زندگى انسان است و اجل به معناى مرگ است . پاداش خداوند همانى است كه انسان در زندگى دنيا به آن اميد دارد و هيچ راهى براى رسيدن به آن ، جز از طريق كار نيك نيست . ( فمن عمل في أيام أمله قبل حضور أجله ، فقد نفعه عمله ) اموال و فرزندان و روابط خويشاوندى تنها در صورت به كارگيرى در كار خير و نيكوكارى نزد خداوند ارزشمند هستند و اگر به فساد و گمراهى بيانجامند ، و بال گردن و آتش جهنم خواهند بود . ( و لم يضرره أجله ) مرگ انسان نيكوكار به زيان او نيست ؛ زيرا نزد پروردگارى مىرود كه او را پاداش داده و از اعمال نيكش خشنود است . ( و من قصّر في أيّام أمله قبل حضور أجله ، فقد خسر عمله ) خداوند در قرآن مىفرمايد : « هركس\r\n\r\n\r\n","description":"","footnote":"\r\n( 1 ) .  ثُمَّ تُوبُوا إِلَيْهِ يُمَتِّعْكُمْ مَتاعاً حَسَناً إِلى أَجَلٍ مُسَمًّى وَ يُؤْتِ كُلَّ ذِي فَضْلٍ فَضْلَهُ وَ إِنْ تَوَلَّوْا فَإِنِّي أَخافُ عَلَيْكُمْ عَذابَ يَوْمٍ كَبِيرٍ  هود / 11 : 3 .\r\n( 2 ) . « من رأى أنّه مسيء فهو محسن » ابن ابى الحديد اين جمله را به امام عليه السّلام نسبت داده است . شرح نهج‌البلاغه ، ابن ابى الحديد : 20 / 317 ، ذيل شرح قصار 641 .\r\n( 3 ) .  لِيَجْزِيَهُمُ اللَّهُ أَحْسَنَ ما عَمِلُوا وَ يَزِيدَهُمْ مِنْ فَضْلِهِ  نور / 24 : 38 .\r\n","page_name":" 405 ","page_number":405},
  {"content":"\r\n\r\nكار زشتى انجام دهد ، كيفرش را مىبيند و هيچ‌كس نمىتواند او را در برابر خداوند يارى رساند . » « 1 » ( و ضرّه أجله ) او همانند بدهكارى است كه موعد طلب فرا رسيده و اكنون چيزى براى پرداخت در دست ندارد . ( ألا فاعملوا في الرّغبة كما تعلمون في الرّهبة ) بسيارى از مردم از آفريدگار روى گردانيده و نيكيهاى او را به فراموشى مىسپارند و تنها هنگام سختى و بلا به يادش مىافتند ؛ همانند كسى كه هنگام گرفتارى در دريا ، ايمان آورده ، فروتن مىشود و چون به خشكى رسد ، دوباره روى گردانده و كافر مىشود . مؤمن واقعى در هر دو حال ، فرمان‌بردار است : هم در آسودگى و هم در دشوارى .\r\nزيرا او به خداوند ايمان و يقين دارد و باور دارد كه بايد در هر حال و بدون قيد و شرطى از او پيروى كند . ترس از خداوند در پنهانىها سزاوارتر و ضرورىتر است ؛ چه آن كه ممكن است ، آزمايشى از سوى خداوند و استدراجى براى انسان باشد : « آيا گمان مىكنند كه آن چه ما از ثروت و فرزندان به آنان مىبخشيم ، آنان را در خيرات فزونى مىبخشيم ؛ آنان درك نمىكنند . » « 2 »\r\n( ألا و إنّى لم أر كالجنّة نام طالبها و لا كالنار نام هاربها ) كسى كه احساس ايمنى مىكند ، آسوده به بستر رفته و آرام و مطمئن به خواب مىرود و گويا از همه حوادث دنيا دور است و هيچ نگرانى ندارد ؛ اما كسى كه ترس و هراسى به دل دارد ، در هيچ جا قرار نمىگيرد و آسايش و راحتى به خود نمىبيند و حتى در خواب و خوراك خود ترس و نگرانى به دل دارد . جويندگان امور\r\n\r\n\r\n","description":"","footnote":"\r\n( 1 ) .  مَنْ يَعْمَلْ سُوءاً يُجْزَ بِهِ وَ لا يَجِدْ لَهُ مِنْ دُونِ اللَّهِ وَلِيًّا وَ لا نَصِيراً  نساء / 4 : 123 .\r\n( 2 ) .   أَ يَحْسَبُونَ أَنَّما نُمِدُّهُمْ بِهِ مِنْ مالٍ وَ بَنِينَ * نُسارِعُ لَهُمْ فِي الْخَيْراتِ بَلْ لا يَشْعُرُونَ   مؤمنون / 23 : 55 - 56 .\r\n","page_name":" 406 ","page_number":406},
  {"content":"\r\n\r\nگرانبها ، همه همّ و غم ، و انديشه و حواس خود را براى رسيدن به آن متمركز مىكنند و از هر چيز ديگرى رويگردان هستند . بديهى است كه هيچ خوشى به اندازه بهشت گرانبها نيست و هيچ عذابى همانند جهنم دردناك و ذلت‌بار نيست . بنابراين چگونه كسى كه مىپندارد از آتش جهنم مىترسد و خواهان بهشت است ، در خواب عميق فرو مىرود ؟ !\r\n( ألا و إنّه من لا ينفعه الحقّ يضرّه الباطل ) گاه گفته مىشود كه حق در زندگى سودى ندارد و زيانى را از انسان نمىزدايد . امام عليه السّلام در پاسخ به اين گفته مىفرمايد كه اگر حق براى كسى سودمند نباشد ، بدون ترديد باطل او به گرفتارىهاى بزرگ مىكشاند . روشن است امام عليه السّلام در اين پاسخ خود ، راه مماشات را در پيش گرفته است و گرنه بدون ترديد از حق در هر حال بايد پيروى شود و باطل در هر حال بايد ترك شود . در حديثى از امام على عليه السّلام آمده است كه پيامبر صلّى اللّه عليه و إله مىفرمود : « بهشت ، پوشيده از سختيها و جهنم ، پوشيده از شهوات است . » « 1 » و نيز امام عليه السّلام مىفرمايد : « حق سنگين و تلخ است و باطل سبك و گوارا است . » « 2 »\r\n( و من لا يستقيم به الهدى ، يجرّ به الضّلال إلى الرّدى ) تنها دو راه در پيش است و راه سومى در كار نيست : هدايت و گمراهى . هر كه راه اول را برگزيند ، رستگار گشته و هر كه از آن منحرفت شود ، به جهنم درآيد . خداوند مىفرمايد : « هركس پس از آشكار شدن راه هدايت ، با پيامبر صلّى اللّه عليه و إله ستيز كند و\r\n\r\n\r\n","description":"","footnote":"\r\n( 1 ) . بخشى از خطبه 176 نهج‌البلاغه .\r\n( 2 ) . « إنّ الحقّ ثقيل مريء و إنّ الباطل خفيف و بيء » نهج‌البلاغه : قصار 375 .\r\n","page_name":" 407 ","page_number":407},
  {"content":"\r\n\r\nراهى جز راه مؤمنان در پيش گيرد ، او را به همان سوى گسيل داشته و به جهنم خواهيم افكند ، كه چه بد سرانجامى است . » « 1 »\r\n( ألا و إنّكم قد امرتم بالظّعن و قد دللتم على الزّاد ) اى مردم ! همه شما به راه خدا دعوت شده‌ايد و براى حسابرسى و پاداش و كيفر نزد او حاضر خواهيد شد و هيچ راه فرارى از آن نداريد . پس خود را براى آن آماده گردانيد و كارهاى نيك و صفات شايسته را در خود پديد آوريد . ( و إنّ أخوف ما أخاف عليكم إثنتان : اتباع الهوى و طول الأمل ) امام عليه السّلام در جايى ديگر گفته است كه پيروى از هواى نفس ، آدمى را از راه حق باز مىدارد و آرزوى بلند ، آخرت را به فراموشى مىسپارد . « 2 »\r\n\r\nدوگانه دنيا و آخرت\r\n( فتزوّدوا في الدنيا من الدنيا ما تحرزون أنفسكم به غدا ) امام عليه السّلام به پيوند تنگاتنگ سعادت اخروى و نيكوكارى دنيوى از يك سو و شقاوت اخروى و بدكارى دنيوى از سوى ديگر اشاره مىكند . امام عليه السّلام مىفرمايد : از زندگى خود پيش از رسيدن مرگ ، بهره گيريد و توشه آخرت را پيش از رفتن فراهم آوريد ؛ و در دنيا چه خيرات فراوانى در دسترس است ! چه آن كه هر خدمتى به آسودگى بيشتر انسان ، نزد خداوند عملى نيك است و هر كارى در راه تحقق بيشتر امنيت و آسايش عمومى مردم ، از نظر قرآن ارزشمند است و هر جنبشى كه انسان را از نادانى و بردگى برهاند ، در علم خداوند عين حق\r\n\r\n\r\n","description":"","footnote":"\r\n( 1 ) .  وَ مَنْ يُشاقِقِ الرَّسُولَ مِنْ بَعْدِ ما تَبَيَّنَ لَهُ الْهُدى وَ يَتَّبِعْ غَيْرَ سَبِيلِ الْمُؤْمِنِينَ نُوَلِّهِ ما تَوَلَّى وَ نُصْلِهِ جَهَنَّمَ وَ ساءَتْ مَصِيراً  نساء / 4 : 115\r\n( 2 ) . نهج‌البلاغه : قصار 42 .\r\n","page_name":" 408 ","page_number":408},
  {"content":"\r\n\r\nاست . در يك سخن هر چه به زندگى بهتر بيانجامد ، بخشى از دين و ايمان است .\r\nپيوند ساختارى دنيا و آخرت مانند پيوند درخت و ميوه آن است ؛ پس چگونه مىتوان در روز آخرت شك و ترديد كرد ! چه خرده‌اى مىتوان بر ايمان و پاسخ‌گويى به داورى دادگر در روز قيامت گرفت ؟ ! آخرت در نگاه اسلام ، بخشى ناگسستنى از اعمال آدمى در دنيا است : « هركس در اين جهان كوردل باشد ، در آن جهان نيز كوردل و گمراه‌تر خواهد بود . » « 1 » و در آيه‌اى ديگر : « گمان مىكنيد بدون آن كه خداوند ، تلاش شما را ببيند و بردباران را بنگرد ، به بهشت وارد خواهيد شد . » « 2 » اسلام دين عمل و تلاش در همه زمينه‌هاى زندگى است : « تنها تلاش آدمى براى او خواهد ماند و نتيجه تلاشهايش را خواهد ديد . » « 3 » از اين روى اسلام به آبادانى و ايجاد رفاه ترغيب كرده و به تحقق امنيت و عدالت برمىانگيزد و فقر و عقب‌ماندگى را بد مىشمارد و بردگى و بهره‌كشى را زشت مىشمارد و بر همه گونه‌هاى ستم و تجاوز مىشورد . اين چهره واقعى اسلام است كه در همه آموزه‌هايش معناى زندگى را در بر دارد . هيچ مشكلى در اسلام وجود ندارد و تنها يك آسيب ممكن است به آن وارد آيد كه ناشى از بدفهمى و تفسير نادرست است . گروهى ادعاى اسلام‌خواهى مىكنند و آن را تنها مجموعه‌اى از احساسات و آداب و رسوم مىشمرند و سپس آشنايان حقيقى به اسلام را به\r\n\r\n\r\n","description":"","footnote":"\r\n( 1 ) .  وَ مَنْ كانَ فِي هذِهِ أَعْمى فَهُوَ فِي الْآخِرَةِ أَعْمى وَ أَضَلُّ سَبِيلًا  اسراء / 17 : 72 .\r\n( 2 ) .  أَمْ حَسِبْتُمْ أَنْ تَدْخُلُوا الْجَنَّةَ وَ لَمَّا يَعْلَمِ اللَّهُ الَّذِينَ جاهَدُوا مِنْكُمْ وَ يَعْلَمَ الصَّابِرِينَ  آل‌عمران / 3 : 142 .\r\n( 3 ) .   وَ أَنْ لَيْسَ لِلْإِنْسانِ إِلَّا ما سَعى * وَ أَنَّ سَعْيَهُ سَوْفَ يُرى   نجم / 53 : 39 - 40 .\r\n","page_name":" 409 ","page_number":409},
  {"content":"\r\n\r\nجهل و غرض‌ورزى متهم مىكنند . اگر اين مدعيان دروغين ، از دين دست كشند ، جوانان دسته دسته به دين خدا روى خواهند آورد و مكاتب پرهياهوى امروز را ترك خواهند كرد .\r\n\r\n","description":"","footnote":"","page_name":" 410 ","page_number":410},
  {"content":"\r\n\r\n\r\nخطبه 29\r\n\r\nحق تنها با كوشش به دست مىآيد !\r\n« أيّها النّاس المجتمعة أبدانهم ، المختلفة أهواؤهم ، كلامكم يوهي الصّمّ الصّلاب و فعلكم يطمع فيكم الأعداء ، تقولون في المجالس كيت و كيت ، فإذا جاء القتال قلتم حيدي حياد ، ما عزّت دعوة من دعاكم ، و لا استراح قلب من قاساكم ، أعاليل بأضاليل ، و سألتموني التّطويل ، دفاع ذي الدّين المطول . لا يمنع الضّيم الذّليل ، و لا يدرك الحقّ إلّا بالجدّ ، ( 1 ) أيّ دار بعد داركم تمنعون و مع أيّ إمام بعدي تقاتلون ؟ ! المغرور و اللّه من غررتموه ، و من فاز بكم فقد فاز و اللّه بالسّهم الأخيب ، و من رمى بكم فقد رمى بأفوق ناصل . أصبحت و اللّه لا اصدّق قولكم و لا أطمع في نصركم و لا اوعد العدوّ بكم . ما بالكم ؟\r\nما دواؤكم ؟ ما طبّكم ؟ القوم رجال أمثالكم . أ قولا به غير علم ! و غفلة من غير ورع ! و طمعا في غير حقّ ؟ ! ( 2 ) »\r\n\r\n","description":"","footnote":"","page_name":" 411 ","page_number":411},
  {"content":"\r\n\r\n\r\nترجمه\r\nاى مردم كوفه ! بدن‌هاى شما در كنار هم ، اما افكار و خواسته‌هاى شما پراكنده است . سخنان ادعايى شما ، سنگ‌هاى سخت را مىشكند ، ولى رفتار سست شما دشمنان را اميدوار مىسازد . در خانه‌هايتان كه نشسته‌ايد ؛ ادعاها و شعارهاى تند سر مىدهيد ، اما در روز نبرد ، مىگوييد اى جنگ از ما دور شو ! و فرار مىكنيد . آن كس كه از شما يارى خواهد ، ذليل و خوار است و قلب رها كننده شما آسايش ندارد . بهانه‌هاى نابخردانه مىآوريد ، چون بدهكاران خواهان مهلت ، از من مهلت مىطلبيد و براى مبارزه سستى مىكنيد . بدانيد كه افراد ضعيف و ناتوان هرگز نمىتوانند ظلم و ستم را دور كنند و حق ، جز با تلاش و كوشش به دست نمىآيد ! شما كه از خانه خود دفاع نمىكنيد ، چگونه از خانه ديگران دفاع مىنماييد ! و با كدام امام پس از من به مبارزه خواهيد رفت ؟ ! به خدا سوگند ! فريب خورده ، آن كس كه به گفتار شما مغرور شود . كسى كه به اميد شمابه سوى پيروزى رود ، با كندترين پيكان به ميدان آمده است ، و كسى كه بخواهد دشمن را به وسيله شما هدف قرار دهد ، با تيرى شكسته ، تيراندازى كرده است . به خدا سوگند ! صبح كردم در حالى كه گفتار شما را باور ندارم و به يارى شما اميدوار نيستم و دشمنان را به وسيله شما تهديد نمىكنم . راستى شما را چه مىشود ؟\r\nدارويتان چيست ؟ و روش درمانتان كدام است ؟ مردم شام نيز همانند شمايند .\r\nآيا سزاوار است شعار دهيد و عمل نكنيد ! و بدون پرهيزگارى غفلت بورزيد و بدون دليل طمع بى جا داشته باشيد ؟ !\r\n\r\n","description":"","footnote":"","page_name":" 412 ","page_number":412},
  {"content":"\r\n\r\n\r\nواژه‌شناسى\r\nاهوائهم : آرا و گرايشهاىشان .\r\nالصمّ : جمع « أصمّ » به معناى ناشنوا و در اين جا منظور ، سنگ است .\r\nالصّلاب : جمع « صلب » به معناى شديد .\r\nكيت و كيت : اين دو واژه همواره با هم مىآيند و كنايه از ادامه سخن هستند . « 1 »\r\nحيدي حياد : اى جنگ از ما دور باش .\r\nقاساكم : با قساوت و خشونت با شما برخورد كرد .\r\nأعاليل : جمع « اعلولة » به معناى بهانه‌هاى واهى و دروغين است .\r\nأضاليل : جمع « اضلولة » به معناى گمراهى است .\r\nالمطول : امروز و فردا كردن و به تأخير انداختن وعده‌ها .\r\nالأخيب : زيانكار .\r\nالأفوق : تيرى كه نوك آن شكسته باشد .\r\nالناصل : تير و نيزه‌اى كه پيكان فلزى داشته باشد .\r\n\r\nساختار ادبى\r\nكيت و كيت : قائم مقام جمله است و به دليل شباهت به اسم فعل ، محلى از اعراب ندارد و محلا مبنى است .\r\nحيدي حياد : همانند « كيت و كيت » است و برخى نيز آن را اسم فعل دانسته‌اند .\r\n\r\n\r\n","description":"","footnote":"\r\n( 1 ) . مختار الصحاح : 1 / 94 ؛ الفائق : 3 / 291 .\r\n","page_name":" 413 ","page_number":413},
  {"content":"\r\n\r\nأعاليل : خبر مبتداى محذوف و در اصل چنين بوده است : « أقوالكم أعاليل » .\r\nبأضاليل : جار و مجرور و متعلق به « أعاليل » است .\r\nدفاع : منصوب به نزع خافض و با در نظر گرفتن كاف جاره بر سر آن ترجمه مىشود .\r\nما بالكم : مبتدا و خبر .\r\nأ قولا : مفعول مطلق و منصوب است .\r\n\r\nشرح و تفسير\r\n( كلامكم يوهي الصّمّ الصّلاب و فعلكم يطمع فيكم الأعداء ! ) در ظاهر شجاع و قهرمان هستيد و در باطن و كردار ، سست و ناتوان ! ( تقولون فى المجالس كيت و كيت فإذا جاء القتال قلتم حيدي حياد ) اين عبارت تفسير عبارت پيشين است و تناقض گفتار و كردار آنان را تاكيد مىكند . گفتار بيشتر مردم مخالف رفتارشان است و تنها در موارد ترس و فشار به گفتار خود پايبند هستند . ( ما عزّت دعوة من دعاكم ) شما دعوت هيچ‌كس را اجابت نمىكنيد و به فرياد هيچ دادخواهى نمىرسيد . ( و لا استراح قلب من قاساكم ) امام عليه السّلام پاسخ اين سوال را مىدهد : چرا ايشان از جهاد دست كشيده و آنان را به زور به جنگ وا نمىدارد و تنها همانند واعظان به هشدار و گلايه بسنده مىكند ؛ مگر او رييس حكومت و صاحب فرمان نيست ! امام عليه السّلام در پاسخ مىگويد كه اگر بر ايشان فشار وارد آورد و به زور به جهاد وا دارد ، آنان نافرمان گشته و به يارى دشمن برخواهند خاست . . . پيش از اين گذشت كه شيوه اسلام در جهاد تشويق و تبيين منافع و ضرورت آن است و سپس آنان را در انتخاب راه\r\n\r\n","description":"","footnote":"","page_name":" 414 ","page_number":414},
  {"content":"\r\n\r\nجهاد آزاد مىگذارد ؛ چرا كه اگر مردم را به جهاد وا دارد ، چه بسا بسيارى دشمنى در دل نهان كنند و به فتنه‌انگيزى و تفرقه‌افكنى روى آوردند و با دشمن هم‌دست شوند .\r\n( أعاليل ) نافرمانى از جهاد را با بهانه‌هاى واهى توجيه مىكنند كه ناشى از نفاق و گمراهى آنان است . ( و سألتموني التطويل دفاع ذي الدّين المطول ) امام عليه السّلام را به عقب انداختن جهاد دعوت مىكنند و هيچ بهانه‌اى جز شانه خالى كردن از زير بار مسؤوليت و امروز و فردا كردن ، ندارند ؛ همانند بدهكارى كه بى عذر و بهانه طلبكار را به فردا و پس فردا ارجاع مىدهد . اين سخنان در حالى است كه دشمن درون خانه پا گذاشته و كشتار و ويرانى فراوان بر جاى گذاشته و تاخير در جنگ سبب دستيابى او به اهدافش مىشود . ( لا يمنع الضّيم الذّليل ) آنان ، نفسشان خوار گشته و زندگى با ذلت را بر مرگ با عزت ترجيح داده‌اند و چنين كسانى نمىتوانند ستم را از خويش دور سازند . ( و لا يدرك الحقّ إلا بالجدّ ) چنان چه علم نيز تنها با شب بيدارى و پشتكار در پژوهش و تحقيق و مطالع و تحمل تنگدستى به دست مىآيد . همچنين حق نيز تنها با دفاع زبانى و نوشتارى و اعتصاب و راهپيمايى و در صورت ضرورت انقلاب و فداكارى و از جان گذشتگى حاصل مىشود .\r\n( أيّ دار بعد داركم تمنعون ) امام عليه السّلام سعى مىكند احساسات و عواطفشان را برانگيزد ؛ زيرا وطن همانند جان آدمى عزيز و با كرامت است و هركس وطنش را خوار شمارد ، خود را و كرامتش و بلكه دين و عقيده‌اش را خوار ساخته است ؛ چه آن كه در حديث آمده است : « حب وطن از ايمان است . » « 1 »\r\n\r\n\r\n","description":"","footnote":"\r\n( 1 ) . كشف الخفاء ، عجلونى : 1 / 357 ، ح 1102 ؛ امل الآمل ، حر عاملى : 1 / 11 .\r\n","page_name":" 415 ","page_number":415},
  {"content":"\r\n\r\n( و مع أيّ إمام بعدي تقاتلون ) با كدام امام پس از من به مبارزه خواهيد رفت ؟ ! هرگز ! آنان در پى فرمانده ديگرى براى جنگ نيستند ؛ بلكه از اساس جنگ را نمىخواهند و راحتى و سستى را بر جهاد و تلاش ترجيح مىدهند .\r\n( المغرور و اللّه من غررتموه ) شما همانند سراب هستيد كه دور را نزديك و نزديك را دور جلوه مىدهد . از اين روى امام عليه السّلام آنان را به دروغ و نفاق متهم مىسازد . ( و من فاز بكم و اللّه فقد فاز بالسّهم الأخيب ) شما فاقد خاصيت و كارآيى هستيد . ( و من رمى بكم فقد رمى بأفوق ناصل ) به كارگيرى شما همانند پرتاب كردن تيرى است كه هرگز به هدف نمىرسد . ( أصبحت و اللّه لا اصدّق قولكم ) شما دروغگو هستيد . ( و لا أطمع في نصركم ) شما مرا يارى نمىكنيد .\r\n( و لا اوعد العدوّ بكم ) دشمن ديگر از شما نمىترسد .\r\n( أ قولا به غير علم ) امام عليه السّلام از پيوند و تلازم علم و عمل صالح ياد مىكند .\r\nايشان در حديث ديگرى فرموده‌اند : « علم همراه عمل است ؛ پس هركس علم بياموزد ، عمل مىكند و علم ، عمل را فرا ميخواند و اگر آن را اجابت نكرد ، خود نيز كوچ مىكند . » « 1 » ( و غفلة من غير ورع ) از انجام واجبات غافل هستيد و از انجام محرمات پرهيز نداريد . ( طمعا في غير حقّ ) حق خدا و مردم را به جا نمىآوريد و خود طمع در حق ديگرى داريد . . . شيوه زندگى مردم و يا بيشتر آنان چنين است ، تا آن جا كه گفته شده : طبيعت انسان شرور است و برخى نيز در نقطه مقابل آن گفته‌اند : طبيعت انسان نيك است و گروهى نيز بين اين دو گفته ، چنين جمع كرده‌اند كه انسان متناسب با شرايط و مقتضيات\r\n\r\n\r\n","description":"","footnote":"\r\n( 1 ) . « العلم مقرون بالعمل فمن علم عمل و العلم يهتف بالعمل فإن أجابه و إلّا ارتحل عنه » نهج‌البلاغه :\r\nقصار 365 .\r\n","page_name":" 416 ","page_number":416},
  {"content":"\r\n\r\nدگرگون مىشود ؛ اگر زمينه نيكى باشد ، نيك مىگردد و اگر زمينه شرارت باشد ، شرور مىشود .\r\n\r\n","description":"","footnote":"","page_name":" 417 ","page_number":417},
  {"content":"\r\n\r\n\r\nخطبه 30\r\n\r\nاستبداد و خودكامگى عثمان\r\n« لو أمرت به لكنت قاتلا ، أو نهيت عنه لكنت ناصرا ، غير أنّ من نصره لا يستطيع أن يقول : خذله من أنا خير منه ، و من خذله لا يستطيع أن يقول : نصره من هو خير منّي . و أنا جامع لكم أمره ، استأثر فأساء الأثرة ، و جزعتم فأسأتم الجزع ، و للّه حكم واقع في المستأثر و الجازع . »\r\n\r\nترجمه\r\nاگر به كشتن او ( عثمان ) فرمان داده بودم ، قاتل بودم و اگر از آن باز مىداشتم از ياوران او به شمار مىآمدم . با اين همه ، كسى كه او را يارى كرد ، نمىتواند بگويد كه از كسانى كه دست از يارىاش برداشتند ، بهترم ، و كسانى كه دست از يارىاش برداشتند نمىتوانند بگويند كه ياورانش از ما بهترند .\r\nمن جريان عثمان را برايتان خلاصه مىكنم : عثمان استبداد و خودكامگى پيشه كرد و شما بىتابى كرديد و از حد گذرانديد و خدا در خودكامگى و ستمكارى و در بىتابى و تندروى ، حكمى دارد كه تحقّق خواهد يافت .\r\n\r\n","description":"","footnote":"","page_name":" 418 ","page_number":418},
  {"content":"\r\n\r\n\r\nساختار ادبى\r\nغير : به معناى « جز » است و گاهى نيز به صورت ادات نفى به كار مىرود كه در اين صورت ، حال به شمار رفته ، منصوب مىشود . گاهى نيز به جاى « إلا » ى استثنا به كار مىرود و اعراب آن همانند اعراب كلمه بعد از « إلا » است . عبارت « غير أنّ من نصره . . . » نيز از همين نوع آخر است ؛ زيرا مصدر مؤول از « أنّ » و جمله پس از آن ، مستثنى به شمار مىرود .\r\n\r\nشرح و تفسير\r\n( لو أمرت به لكنت قاتلا ، أو نهيت عنه لكنت ناصرا ) ضمير در « به » به قتل عثمان باز مىگردد . . . امام عليه السّلام به قتل عثمان فرمان نداده بود و با شمشير خود نيز به دفاع از او برنخاست ؛ اما به طور قطع از كشتن او نهى كرده بود . . . او فرمان به قتل عثمان نداده بود ؛ زيرا قتل او مصلحتى براى اسلام و مسلمانان نداشت و با شمشير خود نيز به دفاع از وى برنخاست ؛ زيرا اگر چنين مىكرد ، فتنه فراگير مىشد و صدها يا هزاران نفر كشته مىشدند . از اين روى امام عليه السّلام از انجام اين كار نهى كرد و در حد توان خود پرهيز داد . شيخ محمد عبده مىگويد : « بدون ترديد امام عليه السّلام از قتل عثمان نهى كرد و حسن و حسين عليهما السّلام را براى دفاع از وى فرمان داد . » « 1 »\r\n( غير أنّ من نصره لا يستطيع أن يقول : خذله من أنا خير منه ) مدينه هنگام قتل عثمان ، آشوبزده بود و مهاجران و انصار و صحابه پيامبر صلّى اللّه عليه و إله و شخصيتهاى سرشناس و بانفوذ همگى در آن جمع شده بودند و از يارى عثمان دريغ\r\n\r\n\r\n","description":"","footnote":"\r\n( 1 ) . شرح نهج‌البلاغه ، محمد عبده : 1 / 75 .\r\n","page_name":" 419 ","page_number":419},
  {"content":"\r\n\r\nداشتند و عامدانه خود را به غفلت زدند و بلكه برخى از آنان علنى و غير علنى به قتل عثمان ترغيب مىكردند ؛ چه آن كه اگر صحابه به يارىاش برخاسته بودند و در كنارش مىايستادند ، هيچ‌كس را ياراى كشتنش نبود .\r\nآنان كه عثمان را يارى كردند ، از وزيران و طرفدارانش بودند كه عثمان ، اموال مسلمانان را غاصبانه به آنان بخشيده بود ؛ مانند مروان و همتايانش . از اين روى يارىكنندگان عثمان جرأت نداشتند خود را برتر از كسانى بدانند كه از يارىاش دريغ كردند ؛ بلكه عكس اين حالت درست بود . در نتيجه كسانى كه از يارى عثمان دريغ كردند خود را برابر خدا مسؤول نمىپنداشتند . شيخ محمد عبده مىگويد : « منظور امام عليه السّلام آن است كه يارىكنندگان عثمان به اتفاق نظر همگان بر راهى نيك و درست نبودند تا بر گروه ديگر برترى داده شوند . » « 1 » ابن ابى الحديد مىگويد : « معناى اين بند از خطبه امام عليه السّلام ( غير أنّ من نصره ) آن است كه كناره‌گيرندگان از يارى عثمان بهتر از يارىكنندگانش نبودند . بيشتر يارىكنندگان مانند مروان بن حكم ، فاسق بودند و لذا مهاجران و انصار از يارى به وى دريغ داشتند . »\r\n( و من خذله لا يستطيع أن يقول : نصره من هو خير منّي ) آيا واقعا كسى مىتواند بگويد كه مروان بن حكم ، بهتر از آن دسته از مهاجران و انصارى است كه به يارى عثمان نرفتند . . . و اگر پژوهشگرى منصف به بررسى زندگى عثمان بپردازد ، و كارهاى وى را به شمارش آورد ، خواهد يافت كه سرنشت وى ، نتيجه طبيعى آن كارها بود . ( و أنا جامع لكم أمره ، استأثر فأساء الأثرة و جزعتم فأسأتم الجزع ) هر يك از قاتل و مقتول در اين ماجرا بر خطا بودند . . .\r\n\r\n\r\n","description":"","footnote":"\r\n( 1 ) . شرح نهج‌البلاغه ، محمد عبده : 1 / 76 .\r\n","page_name":" 420 ","page_number":420},
  {"content":"\r\n\r\nعثمان حكومت را به مجموعه‌اى از فاجران و متجاوزان سپرده بود ؛ در حالى كه بر او لازم بود از حدود كتاب و سنت تجاوز نكند . مخالفان وى نيز قصد تعيدل وى را داشتند ، ولى پا را از حد مشهور قصاص فراتر نهاده و باب كشتار بين مسلمانان را گشودند و زمينه‌ساز اين فتنه و خونهاى فراوان ريخته به سبب آن شدند .\r\n( و للّه حكم واقع في المستأثر و الجازع ) امام عليه السّلام پس از آن كه هر دو گروه قاتل و مقتول را بر خطا مىشمرد ، مىفرماند : » اين نظر من است و خداوند خود در بين آنان داورى مىكند . » « 1 » اين گفته به نادان مىآموزد كه از داورى بپرهيزد و به عالم يادآور مىشود كه احتياط كامل را پيش از داورى مبذول دارد . از اين روى سنت مجتهدان از ديرباز بر آن بوده كه پس از فتوا و داورى ، مىگفتند : « اللّه أعلم »\r\n\r\n\r\n","description":"","footnote":"\r\n( 1 ) . شرح نهج‌البلاغه ، ابن ابى الحديد : 2 / 128 .\r\n","page_name":" 421 ","page_number":421},
  {"content":"\r\n\r\n\r\nخطبه 31\r\n\r\nطلحه و زبير\r\n« لا تلقينّ طلحة ، فإنّك إن تلقه تجده كالثّور عاقصا قرنه ، يركب الصّعب و يقول هو الذّلول ، و لكن الق الزّبير ، فإنّه ألين عريكة ، فقل له يقول لك ابن خالك : عرفتني بالحجاز و أنكرتني بالعراق ، فما عدا ممّا بدا . »\r\n\r\nترجمه\r\nبا طلحه ، ديدار مكن ؛ زيرا در برخورد با طلحه ، او را چون بزى وحشى مىيابى كه شاخش را تابيده و آماده نبرد است ؛ سوار بر مركب سركش مىشود و مىگويد ، رام است . بلكه با زبير ديدار كن كه نرم‌تر است . به او بگو ، پسر دايى تو مىگويد : در حجاز مرا شناختى و در عراق مرا نمىشناسى ؛ چه شد كه از پيمان خود بازگشتى !\r\n\r\nواژه‌شناسى\r\nعاقصا قرنه : بزى كه شاخهايش از پشت پيچ خورده باشد و در اين جا به معناى غرور و تكبر است .\r\n\r\n","description":"","footnote":"","page_name":" 422 ","page_number":422},
  {"content":"\r\n\r\nالعريكة : اخلاق و طبيعت آدمى .\r\n\r\nساختار ادبى\r\nعاقصا : مفعول دوم براى « تجده » است .\r\nكالثور : « ك » به معناى مثل است و حال براى ضمير مفعولى در « تجده » است .\r\nعريكة : تمييز .\r\n\r\nشرح و تفسير\r\nزبير از قريش بود و پدرش عوّام بن خويلد ، برادر خديجه كبرى عليها السّلام ، همسر پيامبر اكرم صلّى اللّه عليه و إله است و مادرش صفيه دختر عبد المطلب ، عمه پيامبر صلّى اللّه عليه و إله است . زبير ، اسماء دختر ابوبكر را به همسرى گرفت و عبد اللّه از اين ازدواج به دنيا آمد . بنابراين پسر عمه و باجناق پيامبر صلّى اللّه عليه و إله و برادرزاده خديجه عليها السّلام است . از اين روى امام على عليه السّلام فرموده بود : « زبير از ما اهل بيت بود تا زمانى كه فرزند شومش عبد اللّه به دنيا آمد . » « 1 »\r\nزبير پنهانى بر قتل عثمان ترغيب مىكرد و پس از كشته شدنش با امام عليه السّلام بيعت كرد و سپس بيعت خود را شكست و با امام عليه السّلام به جنگ برخاست .\r\nپيش از شروع درگيرى در جنگ جمل ، امام عليه السّلام بين دو لشكر ايستاد و زبير را فرا خواند و به او گفت : « آيا پيامبر صلّى اللّه عليه و إله خدا به تو نگفت كه تو با على عليه السّلام ظالمانه خواهى جنگيد ! » زبير به محض شنيدن اين عبارت ، راه خود را گرفت از\r\n\r\n\r\n","description":"","footnote":"\r\n( 1 ) . « ما زال الزّبير رجلا منّا أهل البيت حتّى نشأ ابنه المشئوم عبد اللّه » تاريخ طبرى : 3 / 519 ؛ الامامه و السياسه : 1 / 55 ؛ الاستيعاب : 3 / 906 .\r\n","page_name":" 423 ","page_number":423},
  {"content":"\r\n\r\nمعركه دور شد و عمرو بن جرموز به دنبالش رفت و در وادى سباع او را كشت . گروهى از سيره‌نويسان و تاريخ‌نگاران از جمله ابن عبد برّ در كتاب « الاستيعاب » اين واقعه را نقل كرده‌اند . « 1 »\r\nطلحه نيز از قريش بود و پدرش عبد اللّه بن عثمان « 2 » است . وى بيش از هركس ديگرى به قتل عثمان فرا مىخواند و چون عثمان كشته شد ، با على عليه السّلام بيعت كرد و سپس بيعت خود را شكست و به جنگ برخاست .\r\nمروان بن حكم در جنگ جمل طلحه را از پشت هدف گرفت و او را كشت و گفت : « پس از امروز ديگر طلب خون عثمان نكنم » سپس رو به يكى از فرزندان عثمان كرد و گفت : « قصاص خون پدرت را از طلحه گرفتم » . مروان و طلحه هر دو در بين اصحاب جمل بودند . ابن عبد برّ مىگويد : « دانشمندان معتبر اتفاق نظر دارند كه مروان در روز جنگ جمل طلحه را كشت و خود\r\n\r\n\r\n","description":"","footnote":"\r\n( 1 ) . روايات فراوانى درباره ماجراى قتل زبير به دست ابن جرموز مجاشعى نقل شده است . براى اطلاع بيشتر از اين ماجرا نك : الاستيعاب : 203 ؛ تاريخ طبرى : 5 / 199 و 3 / 540 ؛ الاغانى :\r\n16 / 126 ؛ تاريخ ابن اعثم : 1 / 281 ؛ مروج الذهب : 2 / 326 ؛ تهذيب ابن عساكر : 5 / 364 ؛ اسد الغابه : 2 / 199 ؛ العقد الفريد : 4 / 322 ؛ النبلاء ، ذهبى : 1 / 38 ؛ الاصابه : 1 / 527 ؛ كنز العمال : 6 / 82 ، ح 1283 و 1290 و 1318 .\r\n( 2 ) . او ابو محمد طلحة بن عبيد اللّه بن عثمان بن عمرو بن كعب بن سعد بن تيم بن مرة بن كعب بن لؤى بن غالب قرشى تيمى و مادرش صعبة دختر حضرمى از اهالى يمن و خواهر علاء بن حضرمى است . در احد مجروح شد و پيامبر صلّى اللّه عليه و إله ميان او و زبير عقد اخوت ايجاد كرد . از مخالفان سرسخت عثمان بود و چون عثمان كشته شد ، به بيعت با على عليه السّلام شتافت ولى پس از چندى به بصره رفت و به خونخواهى عثمان برخاست . سرانجام توسط مروان در جنگ جمل كشته شد .\r\nبراى اطلاع بيشتر از زندگىنامه او نك : الاصابه : 3 / 220 ؛ مروج الذهب : 2 / 11 ؛ تهذيب ، ابن عساكر : 7 / 84 ؛ تاريخ ابن كثير : 7 / 247 ؛ الرياض النضره : 2 / 258 ؛ العقد الفريد : 3 / 92 - 109 .\r\n","page_name":" 424 ","page_number":424},
  {"content":"\r\n\r\nبين ياران طلحه بود . » « 1 » آن چه از داستان مروان و طلحه مىتوان عبرت گرفت آن است كه هر دو در به خونخواهى عثمان مىخواندند ؛ اما چون فرصت در اختيار مروان قرار گرفت ، به دوستش طلحه خيانت كرد و با كشتنش انتقام خون عثمان را گرفت .\r\nچگونه است كه طلحه و مروان هر دو در خونخواهى عثمان اتفاق نظر داشته و در عين حال يكى ، ديگرى را به خونخواهى عثمان از پاى در مىآورد ؟ ! جاى شگفتى نيست و همه دشمنان على عليه السّلام از اين‌گونه‌اند ؛ حق را طلب مىكنند و آن را شعار خود قرار مىدهند و سپس در رفتار و كردار نشان مىدهند كه خود حق را پايمال كرده و جنازه‌اش را بر دوش گرفته و باز طلب خونخواهى برايش مىكنند . . . اين منطق فرصت‌طلبان و دين‌فروشان است . چنين كسانى حق را به طور كامل از آن خويش دانسته و مخالفان خود را بر گمراهى كامل مىپندارند .\r\nدر سيره امام على عليه السّلام مشهور است كه وى تا جايى كه از صلح و آشتى نوميد نمىگشت ، به جنگ پا نمىگذاشت و شمشيرى بر نمىداشت .\r\nحضرت عليه السّلام در اين باره مىفرمايد : « تا جايى كه بتوانم ، زمام امور را مهار مىكنم و اگر ديگر چاره‌اى نباشد ، آخرين درمان داغ كردن است . » « 2 » داغ\r\n\r\n\r\n","description":"","footnote":"\r\n( 1 ) . در بسيارى از منابع تاريخى آمده است كه مروان به قصد انتقام از عثمان ، طلحه را با نيزه‌اى مسموم هدف قرار داد و كشت . الفتوح ، ابن اعثم : 1 / 484 ؛ الامامه و السياسه : 1 / 97 ؛ تاريخ طبرى : 3 / 519 ؛ الاستيعاب : 207 ؛ الاصابه : 2 / 222 ؛ اسد الغابه : 7 / 84 ؛ النبلاء ، ذهبى : 1 / 82 ؛ العقد الفريد : 4 / 321 .\r\n( 2 ) . « و سامسك الأمر ما استمسك و إذا لم أجد بدّا فآخر الدّواء الكيّ » از سخنان امام عليه السّلام پس از بيعت مردم با او بر خلافت است . نهج‌البلاغه : خطبه 168 .\r\n","page_name":" 425 ","page_number":425},
  {"content":"\r\n\r\nكردن كنايه از جنگ است . يكى از نمونه‌هاى اين سيره امام عليه السّلام در جنگ جمل به چشم مىخورد كه پيش از آغاز جنگ به ابن عباس فرمود : با طلحه درباره جنگ و صلح سخن مگوى كه غرور و تكبر او را كور ساخته و دور را نزديك و سخت را آسان مىبيند .\r\n( و لكن الق الزّبير فإنّه ألين عريكة ) اما زبير نرم خوتر و دل رحمتر از طلحه بود . مورخان مىگويند : زبير به محض رسيدن به بصره و شنيدن خبر همراهى عمار بن ياسر با امام على عليه السّلام به شك و ترديد افتاد ؛ زيرا اين گفته پيامبر صلّى اللّه عليه و إله در ميان مسلمانان شهرت داشت كه به عمار فرمود : « اى فرزند سميه ! تو را گروه ستمكار خواهد كشت . » « 1 » چون زبير از وجود عمار در سپاه على عليه السّلام آگاه شد ، ترسيد كه خود از گروه ستمكار باشد .\r\n( فقل له يقول لك إبن خالك عرفتني بالحجاز و أنكرتني بالعراق ) زبير از ياران پر حماسه على عليه السّلام بود و از زمان پيامبر صلّى اللّه عليه و إله ، على عليه السّلام را فراوان دوست داشت و در روز سقيفه به دفاع از آن حضرت عليه السّلام شمشير برخاست و خلافت را تنها سزاى على عليه السّلام مىدانست و در شورايى كه عمر براى تعيين خلافت ترتيب داده بود ، از على عليه السّلام حمايت كرد و پس از كشتن عثمان با على عليه السّلام بيعت كرد .\r\nهمه اين اتفاقها در حجاز رخ داد و از اين روى امام عليه السّلام به وى مىگويد : « مرا در حجاز شناختى . » سپس بيعت را شكست و عليه او در بصره شوريد كه امام عليه السّلام از اين دوره با اين عبارت ياد مىكند : « مرا در عراق انكار كردى . »\r\n( فما عدا ممّا بدا ) « عدا » به معناى درگذشتن و تجاوز كردن است و « بدا » به معناى آشكار و روشن شدن است . معناى اين بند چنين است : اى زبير ! تو\r\n\r\n\r\n","description":"","footnote":"\r\n( 1 ) . منابع آن ، پيش از اين گذشت .\r\n","page_name":" 426 ","page_number":426},
  {"content":"\r\n\r\nپيش از اين با من بودى ؛ تا زمانى كه با من به خلافت بيعت كردى و سپس بر من شوريدى و مرا انكار كردى . . . چرا چنين شدى ؟ چه چيزى بعد از بيعت از من ديدى كه چنين دگرگون شدى و منش پيشين خود را تغيير دادى ؟\r\nبنابراين حرف « من » در « ممّا » براى بيان جنس است ؛ همان‌گونه كه ابن ميثم در شرح خويش گفته است « 1 » و نه آن‌گونه كه ابن ابى الحديد « من » را به معناى « عن » پنداشته است « 2 » و شيخ محمد عبده نيز از او تبعيت كرده است . « 3 »\r\nابن عباس مىگويد : من نزد زبير رفتم و پيام امام عليه السّلام را به او رساندم و او گفت : امام عليه السّلام نيز همان را مىخواهد كه ما مىخواهيم و ديگر چيزى نيافزود .\r\nسپس ابن عباس مىافزايد : من از گفته زبير چنين فهميدم كه او خواهان حكومت است ؛ پس نزد امير مؤمنان عليه السّلام برگشتم و او را از ماجرا مطلع كردم . « 4 »\r\n\r\n\r\n","description":"","footnote":"\r\n( 1 ) . شرح نهج‌البلاغه ، ابن ميثم : 2 / 157 .\r\n( 2 ) . شرح نهج‌البلاغه ، ابن ابى الحديد : 2 / 164 .\r\n( 3 ) . شرح نهج‌البلاغه ، محمد عبده : 1 / 76 .\r\n( 4 ) . شرح نهج‌البلاغه ، ابن ابى الحديد : 2 / 165 ؛ بحار الانوار : 32 / 76 .\r\n","page_name":" 427 ","page_number":427},
  {"content":"\r\n\r\n\r\nخطبه 32\r\n\r\nمردم بر چهار گونه‌اند ( 1 - 3 )\r\n« أيّها النّاس ! إنّا قد أصبحنا في دهر عنود و زمن كنود ، يعدّ فيه المحسن مسيئا و يزداد الظّالم فيه عتوّا ، لا ننتفع بما علمنا و لا نسأل عمّا جهلنا و لا نتخوّف قارعة حتّى تحلّ بنا . ( 1 )\r\nو النّاس على أربعة أصناف : منهم من لا يمنعه الفساد في الأرض إلّا مهانة نفسه و كلالة حدّه و نضيض وفره ؛ و منهم المصلت لسيفه و المعلن بشرّه و المجلب بخيله و رجله ، قد أشرط نفسه و أوبق دينه لحطام ينتهزه أو مقنب يقوده أو منبر يفرعه ، و لبئس المتجر أن ترى الدّنيا لنفسك ثمنا و ممّا لك عند اللّه عوضا ؛ ( 2 ) و منهم من يطلب الدّنيا به عمل الآخرة و لا يطلب الآخرة به عمل الدّنيا ، قد طامن من شخصه و قارب من خطوه و شمّر من ثوبه و زخرف من نفسه للأمانة و اتّخذ ستر اللّه ذريعة إلى المعصية ؛ و منهم من أبعده عن طلب الملك ضئولة نفسه و انقطاع سببه ، فقصرته الحال على حاله ، فتحلّى باسم القناعة و تزيّن به لباس أهل الزّهادة و ليس من ذلك في مراح و لا مغدى . ( 3 ) »\r\n\r\n","description":"","footnote":"","page_name":" 428 ","page_number":428},
  {"content":"\r\n\r\n\r\nترجمه\r\nاى مردم ! در روزگارى كينه‌توز ، و پر از ناسپاسى و كفران نعمت‌ها ، صبح كرده‌ايم كه نيكوكار ، بدكار به شمار مىآيد ، و ستمگر بر تجاوز و سركشى خود مىافزايد . نه از آن چه مىدانيم بهره مىگيريم ، و نه از آن چه نمىدانيم ، مىپرسيم و نه از حادثه مهمّى تا بر ما فرود نيايد ، مىترسيم .\r\n[ در اين روزگاران 
  ] مردم چهار گروه‌اند : گروهى اگر دست به فساد نمىزنند ، براى اين است كه روحشان ناتوان و شمشيرشان كند و امكانات مالى در اختيار ندارند . گروه ديگر ، آنان كه شمشير كشيده ، و شرّ و فسادشان را آشكار كرده‌اند ، لشكرهاى پياده و سواره خود را گرد آورده ، و خود آماده كشتار ديگرانند . دين را براى به دست آوردن مال دنيا تباه كردند كه يا رييس و فرمانده گروهى شوند ، يا به منبرى فرا رفته ، خطبه بخوانند . چه بد تجارتى ، كه دنيا را بهاى جان خود بدانى ، و با آنچه كه در نزد خداست معاوضه نمايى ! گروهى ديگر ، با اعمال آخرت ، دنيا را مىطلبند ، و با اعمال دنيا در پى كسب مقام‌هاى معنوى آخرت نيستند . خود را كوچك و متواضع جلوه مىدهند . گام‌ها را رياكارانه و كوتاه بر مىدارند ؛ دامن خود را جمع كرده ، خود را همانند مؤمنان واقعى مىآرايند ، و پوشش الهى را وسيله نفاق و دورويى و دنياطلبى خود قرار مىدهند ؛ و برخى ديگر ، با پستى و ذلّت و فقدان امكانات ، از به دست آوردن قدرت محروم مانده‌اند\r\nكه خود را به زيور قناعت آراسته و لباس زاهدان را پوشيده‌اند . اينان هرگز ، در هيچ زمانى از شب و روز ، از زاهدان راستين نبوده‌اند .\r\n\r\n","description":"","footnote":"","page_name":" 429 ","page_number":429},
  {"content":"\r\n\r\n\r\nواژه‌شناسى\r\nالعنود : كسى كه از راه راست منحرف شده است و در عرف به معناى سركش است .\r\nالكنود : كسى كه كفران نعمت كند .\r\nالعتوّ : قساوت .\r\nالقارعة : مصيبت .\r\nالكلالة : باز دارندگى .\r\nكلّ السيف : شمشير از نواختن باز نمىايستد .\r\nالنّضيض : اندك .\r\nالوفر : ثروت .\r\nالمصلت لسيفه : برافرازنده شمشير از نيام .\r\nالمعلن : اظهار كننده .\r\nالمجلب : گرد آورنده .\r\nالرّجل : جمع « راجل » به معناى پياده .\r\nأوبق : هلاك كننده‌تر .\r\nالحطام : متاع اندك زندگى دنيا .\r\nينتهز : مىربايد .\r\nالمقنب : نام گونه‌اى از اسب است .\r\nيفرعه : از او بالاتر مىرود .\r\nطامن : افتادگى كرد .\r\nالضئولة : سستى و حقارت .\r\nالمراح : پناهگاه شبانه چهارپايان .\r\n\r\n","description":"","footnote":"","page_name":" 430 ","page_number":430},
  {"content":"\r\n\r\nالمغدى : جايگاه چهارپايان در روز .\r\n\r\nساختار ادبى\r\nعتوّا : تمييزى است كه در معنا ، فاعل جمله است و در اصل چنين بوده است : « يزداد عتوّ الظالم » .\r\nبئس المتجر أن ترى الدنيا . . . : « المتجر » فاعل « بئس » است و جمله « أن ترى الدنيا » تأويل به مصدر مىرود و نقش مخصوص به ذم را براى « بئس » ايفا مىكند . مصدر مؤول در نقش مبتدا است و « بئس المتجر » خبر مقدم است .\r\nممّا لك عند اللّه عوضا : عطف بر ماقبل خود است و چنين ترجمه مىشود :\r\n« أن ترى ممّا لك . . . »\r\n\r\nشرح و تفسير\r\n( قد أصبحنا في دهر عنود و زمن كنود ) منظور از روزگار ، مردمان روزگار است ؛ زيرا زمان خود به تنهايى نه بد است و نه خوب . ( يعدّ فيه المحسن مسيئا ) تفاوت بين نيكوكار و بدكار در آن است كه نيكوكار خود را نيكو نمىشمارد و در عين حال در توان خود مىبيند كه از گناهان و آزار مردم پرهيز كند . امام عليه السّلام در حديثى ديگر به اين موضوع اشاره مىكند : « مراقب نفس خويش است و مردم از او در آسودگى هستند . » « 1 » انسان بدكار در نقطه مقابل نيكوكار ، خود را نيك مىشمارد و ديگران را بد مىپندارد . نفس او از او در آسودگى و مردم از او در عذاب هستند .\r\n\r\n\r\n","description":"","footnote":"\r\n( 1 ) . « فكان من نفسه في شغل و الناس منه في راحة » نهج‌البلاغه : خطبه 176 .\r\n","page_name":" 431 ","page_number":431},
  {"content":"\r\n\r\n( و يزداد فيه الظالم عتوّا ) عواملى موجب ستم و سركشى مىشود كه يكى از مهمترين آنها به قدرت رسيدن مجرمان است و نيز احتكار ثروت و سلاح به دست آنها و هرگونه ابزار قدرت ديگر مانند ابزارهاى تبليغاتى و رسانه‌اى . ( لا ننتفع بما علمنا ) ما مجرمان را به نام و نشان مىشناسيم و در عين حال زمينه جرم و فساد را براى آنان فراهم مىكنيم و آنان را به رياست و فرماندهى و نمايندگى برمىگزينيم و زير پرچمشان شعار مىدهيم و روشن است كه هيچ فرقى بين ستمكار و بين ياريگر وى نيست .\r\n( و لا نتخوّف قارعة حتّى تحلّ بنا ) وقوع خطرات را پيش‌بينى نمىكنيم ؛ خطراتى كه زندگى ما و فرزندانمان را در آينده دور يا نزديك تهديد مىكند و يا به عبارتى ديگر وقوع آن خطرات را پيش‌بينى مىكنيم ؛ ولى آنها را كوچك مىشماريم و براى پرهيز و جلوگيرى از آنها تلاشى نمىكنيم . . . و آن‌گاه كه خطرات رخ دهد ، فرياد بر مىآوريم و ناله سر مىدهيم ؛ ليكن جز پشيمانى و حسرت ، چيزى نصيبمان نمىشود ؛ براى نمونه : امروزه جهان و به ويژه ملتهاى عقب‌مانده از مشكل بزرگ افزايش جمعيت رنج مىبرند ؛ در حالى كه نيرو و منابع فراوانى در كره زمين وجود دارد كه مورد اهمال و فراموشى قرار گرفته و دشمنان از سرزمينهاى دور از آن بهره مىبرند و ملتها ، خود در بدترين وضعيت و شرايط زندگى مىكنند . آنان دست گدايى به سوى ديگران دراز كرده و چشم به دست دزدان و غارتگران دوخته‌اند . . . پژوهشگران پيش‌بينى مىكنند كه نسلهاى بعدى اين ملتها ناگزير به خوردن يكديگر خواهند بود . اين احتمال چندان دور از ذهن نيست و در گذشته نيز رخ داده است . در تاريخ آمده است كه هنگام قحطى بصره ، مردم گورها را حفر مىكردند و بقاياى اجساد مردگان را مىخوردند .\r\n\r\n","description":"","footnote":"","page_name":" 432 ","page_number":432},
  {"content":"\r\n\r\n( و الناس على أربعة أصناف ) در حقيقت مردم بر دو گروه كلى هستند : اهل دنيا و اهل آخرت . اما اهل دنيا خود بر چهار گروه هستند :\r\n1 - ( منهم من لا يمنعه الفساد في الأرض إلا مهانة نفسه و كلالة حدّه و نضيض وفره ) چنين كسى در پى رياست و قدرت نيست و در زمين فساد نمىكند ؛ ولى اين حالت او ، نه از روى زهد و پرهيزگارى ، كه از روى سستى و كاهلى و تنبلى است . . . و روشن است كه خداوند تنها به دليل وجود هدف و انگيزه كيفر نمىكند . بنابراين گرچه چنين كسى اگر در توانش باشد ، زمين را آكنده از فساد مىسازد ، اما تنها بر مبناى رفتار و كردارش حسابرسى خواهد شد :\r\n« هركس ذره‌اى اندك بدى كند ، كيفرش را مىبيند . » « 1 »\r\n2 - ( و منهم المصلت لسيفه و المعلن بشرّه و المجلب بخيله و رجله ) چنين كسى نيروى خود را از اسلحه و يارانش مىگيرد و آنان هستند كه او را به فساد وا مىدارند . ( قد أشرط نفسه ) خود را وقف شرارت مىكند . ( و أوبق دينه لحطام ينتهزه ) دين خود را نابود ساخته و وجدان خود را براى دنيا و توشه اندك آن كشته است . اين عبارت به صراحت از تفاوت طبقاتى در همه مظاهر آن به عنوان يكى از عوامل فساد در زمين ياد مىكند . بنابراين اگر توانايىها و امكانات به طور مساوى بين افراد جامعه تقسيم شود ، ديگر انگيزه‌اى براى ارتكاب جرايم وجود نخواهد داشت ؛ جز اندكى از بيمار دلان . ( أو مقنب يقوده ) با ياران خويش بر مردم استكبار ورزيده و برترى مىجويد . ( أو منبر يفرعه ) منبرى كه بر فراز آن رفته و جهالتها و گمراهىهاى خويش را از فراز آن به خورد مردم مىدهد . ( و لبئس المتجر أن ترى الدنيا لنفسك ثمنا ) نفس آدمى\r\n\r\n\r\n","description":"","footnote":"\r\n( 1 ) .  وَ مَنْ يَعْمَلْ مِثْقالَ ذَرَّةٍ شَرًّا يَرَهُ  زلزال / 99 : 8 .\r\n","page_name":" 433 ","page_number":433},
  {"content":"\r\n\r\nعزيزترين دارايى او است ؛ پس چگونه ممكن است كه آن را به بهايى اندك بفروشد ! در سخن ديگرى از امام عليه السّلام آمده است : « خيرخواهترين مردم نسبت خويش ، فرمانبردارترين آنها از خدا است و ضرر رسان‌ترين مردم به خويش ، نافرمان‌ترين آنها در برابر خدا است و زيانكار كسى است كه خويشتن را ببازد . » « 1 »\r\n3 - ( و منهم من يطلب الدنيا به عمل الآخرة و لا يطلب الآخرة به عمل الدنيا ) امام عليه السّلام در اين بند از رياكاران ياد مىكند كه دين خود را مايه دنياخواهى قرار مىدهند . . . بىترديد روسپى تن‌فروش ، بسى شريف‌تر از رياكارى است كه دين‌فروشى مىكند و اولى از دومى به خدا نزديكتر است . روسپى در حرفه خويش به دروغ و خيانت دست نمىزند ؛ اما رياكار ، نيرنگ و مكر مىكند و دروغ مىگويد و زشتىهاى خويش را مىپوشاند و از مردم انتظار احترام و ستايش دارد . كدام يك نزد خدا و وجدان انسانى برتر است : گمراهى پوشانده شده يا گناه آشكار !\r\n( قد طامن من شخصه ) فروتنى دروغين از خود نشان مىدهد كه ناشى از ترس و خوارى و فرومايگىاش است . ( و قارب من خطوه ) آرام و شمرده گام برمىدارد تا از زمره نيكان به شمار بيايد . ( و شمّر من ثوبه ) پيراهن بالا مىكشد تا احتياط و پرهيزگارى خويش در امر طهارت و نجاست را نشان دهد . ( و زخرف من نفسه للأمانة ) نفس خود را در هاله‌اى دروغين از قداست و پاكى پنهان ساخته تا پستى و خيانت خود را پنهان سازد . ( و اتخذ ستر اللّه ذريعة إلى\r\n\r\n\r\n","description":"","footnote":"\r\n( 1 ) . « إنّ أنصح النّاس لنفسه أطوعهم لربّه و إنّ أغشّهم لنفسه أعصاهم لربّه و المغبون من غبن نفسه » نهج‌البلاغه :\r\nخطبه 86 .\r\n","page_name":" 434 ","page_number":434},
  {"content":"\r\n\r\nالمعصية ) در حديثى ديگر از امام عليه السّلام آمده است : « چه بسيارند كه فزونى نعمت ، عامل افتادن آنان در عذاب شده است و كسانى كه پوشش ، آنها را مغرور ساخته و كسانى كه سخن نيك درباره آنها ، خودشيفته‌شان ساخته است و خداوند هيچ‌كس را به عذابى مانند استدراج گرفتار نكرده است . » « 1 »\r\n4 - ( و منهم من أبعده عن طلب الملك ، ضئولة نفسه ) دسته چهارم همانند دسته اول ضعيف و تهيدست و بىيار و ياور هستند . اما اين دسته همانند دسته نخست ، چشم طمع به رياست و شهرت نبسته‌اند . آنان براى جبران نقص و كمبود خويش ، از روى نفاق ، به زهد روى مىآوردند ؛ اما در حقيقت اين دنيا است كه از آنان روى برگردانده ، نه اين كه آنان از دنيا روى برگردانده باشند . امام عليه السّلام در اين باره مىفرمايد : « برترين زهد آن است كه پنهان گشته باشد » « 2 » و « هيچ زهدى مانند زهد از حرام نيست » « 3 » . . . بىترديد ريا از بزرگترين گناهان كبيره است . ( و انقطاع سببه ) اسباب و زمينه‌هاى رياست و شهرت را دارا نيست . ( فقصرته الحال على حاله ) ناتوانى او را وادار ساخته كه به تهيدستى و بىياورى تن داده و راه نيرنگ و فريب پيشه كند . ( و تزيّن به لباس أهل الزّهادة و ليس من ذلك في مراح و لا مغدى ) « رواح » به معناى گذر در شب است و « مراح » اسم مكان از « رواح » است . « غدو » به معناى گذر در روز است و « مغدى » اسم مكان از آن است . منظور امام عليه السّلام از اين عبارت آن است كه زهدپيشگى شخص رياكار واقعى نبوده و از روز فريب و نيرنگ است .\r\n\r\n\r\n","description":"","footnote":"\r\n( 1 ) . « كم من مستدرج بالإحسان إليه و مغرور بالسّتر عليه و مفتون بحسن القول فيه و ما ابتلى اللّه أحدا به مثل الإملاء له » نهج‌البلاغه : قصار 115 .\r\n( 2 ) . « أفضل الزّهد إخفاء الزّهد » نهج‌البلاغه : قصار 27 .\r\n( 3 ) . « و لا زهد كالزّهد في الحرام » نهج‌البلاغه : قصار 112 .\r\n","page_name":" 435 ","page_number":435},
  {"content":"\r\n\r\n\r\nمردان آخرت ( 4 - 5 )\r\n« و بقي رجال غضّ أبصارهم ذكر المرجع و أراق دموعهم خوف المحشر ، فهم بين شريد نادّ ، و خائف مقموع ، و ساكت مكعوم ، و داع مخلص ، و ثكلان موجع ، قد أخملتهم التّقيّة و شملتهم الذّلّة ، فهم في بحر اجاج ، أفواههم ضامزة و قلوبهم قرحة ، قد وعظوا حتّى ملّوا و قهروا حتّى ذلّوا و قتلوا حتّى قلّوا . ( 4 ) فلتكن الدّنيا في أعينكم أصغر من حثالة القرظ و قراضة الجلم و اتّعظوا به من كان قبلكم قبل أن يتّعظ بكم من بعدكم ، و ارفضوها ذميمة ، فإنّها قد رفضت من كان أشغف بها منكم . ( 5 ) »\r\n\r\nترجمه\r\nدر اين ميان گروه اندكى باقى مانده‌اند كه ياد قبر ، چشم‌هايشان را بر همه چيز فرو بسته و ترس رستاخيز ، اشك‌هايشان را جارى ساخته است ؛ برخى از آنها از جامعه رانده شده و تنها زندگى مىكنند و برخى ديگر ترسان و سركوب شده يا لب فرو بسته و سكوت اختيار كرده‌اند ؛ بعضى مخلصانه همچنان مردم را به سوى خدا دعوت مىكنند ، و بعضى ديگر گريان و دردناكند كه تقيه و خويشتن‌دارى ، آنان را از چشم مردم انداخته است ، و ناتوانى وجودشان را فرا گرفته ؛ گويا در درياى نمك فرو رفته‌اند .\r\nدهن‌هايشان بسته و قلب‌هايشان مجروح است . آنقدر نصيحت كردند كه خسته شدند . از بس سركوب شدند ، ناتوانند و چندان كه كشته دادند ، انگشت شمارند . اى مردم ! بايد دنياى حرام در چشمانتان از پر كاه خشكيده ،\r\n\r\n","description":"","footnote":"","page_name":" 436 ","page_number":436},
  {"content":"\r\n\r\nو تفاله‌هاى قيچى شده دام‌داران ، بىارزش‌تر باشد . از پيشينيان خود پند گيريد ، پيش از آن كه آيندگان از شما پند گيرند . اين دنياى فاسد نكوهش شده را رها كنيد ، زيرا مشتاقان شيفته‌تر از شما را رها كرد .\r\n\r\nواژه‌شناسى\r\nالنادّ : از ريشه « ن د د » به معناى راه افتادن و فرار كردن است .\r\nالمقموع : ستمديده .\r\nالمكعوم : لگام زده شده .\r\nالثّكلان : اندوهگين در اثر فقدان عزيزان .\r\nالتقية : پنهان‌كارى از روى ترس .\r\nالاجاج : نمك .\r\nالضامزة : ساكت و آرام .\r\nالحثالة : جنس بد و كم‌ارزش از هر چيزى كه به طور معمول به زباله انداخته مىشود .\r\nالقرظ : برگ گياهى كه براى دباغى از آن استفاده مىشود .\r\nالقراضة : بريده‌ها و تراشه‌ها .\r\nالجلم : انبر .\r\n\r\nشرح و تفسير\r\nامام عليه السّلام پس از شمارش گروه‌هاى چهارگانه دنياخواهان به سراغ اهل آخرت آمده و برخى از ويژگىهايشان را بيان مىكند . ( غضّ أبصارهم ذكر المرجع و أراق دموعهم خوف المحشر ) منظور از « مرجع » گور است و « محشر » به رستاخيز از گور گفته مىشود . خداوند مىفرمايد : « شما را از آن ( خاك )\r\n\r\n","description":"","footnote":"","page_name":" 437 ","page_number":437},
  {"content":"\r\n\r\nآفريديم و به آنا باز مىگردانيم و بارى ديگر از آن برون خواهيم آورد . » « 1 » . . .\r\nاز زمين آفريده شده‌ايم و به آن باز مىگرديم و سپس براى حسابرسى از آن خارج مىشويم . بنابراين ما مهمانهايى موقت بر اين كره خاكى هستيم و سپس مدتى طولانى درون آن خواهيم خفت و پس از اين خواب گران برخواهيم خاست تا به سوى خدا بازگشته و جزاى كردار خويش را از او دريافت كنيم . خداوند به ما اجازه داده كه به اندازه توان خيرات دنيا را براى آخرت توشه گيريم : « از پاكىهاى حلال اين جهان مصرف كنيد و تقواى خدا پيشه كنيد كه خداوند بخشايشگر و مهربان است . » « 2 »\r\n( فهم بين شريد النادّ ) او به واسطه دين خويش از سياست و سياستمداران و فساد و اهل فساد دورى مىجويد تا راه بدكاران را بر خويش ببندد . ( و خائف مقموع ) از گناه خويش و عذاب پرودگارش هراسان است و بر سختىهاى راه بهشت ، صبور و بردبار ( و ساكت مكموع ) خود را از باطل و دروغ و غيبت و بدگويى لگام زده است . ( و داع مخلص ) از روى دين و وجدان به سوى خدا و حق فرا مىخواند . ( و ثكلان موجع ) از مشاهده فساد و گمراهى اندوهگين است . ( قد أخملته التقية ) ستمگران در تعقيب آنان هستند و آنان خود را پنهان ساخته تا آن جا كه جايگاه واقعىشان نزد بيشتر مردم آشكار نيست . ( و شملتهم الذّلة ) هركس نزد خداوند عزيز باشد ، نزد دشمنان خدا ذليل است . ( فهم في بحر اجاج ) در محيطى فاسد و فضايى آلوده به سر مىبرند . ( أفواههم ضامزة ) از حرام لب فرو بسته‌اند . ( و قلوبهم قرحة ) از ترس\r\n\r\n\r\n","description":"","footnote":"\r\n( 1 ) .  مِنْها خَلَقْناكُمْ وَ فِيها نُعِيدُكُمْ وَ مِنْها نُخْرِجُكُمْ تارَةً أُخْرى  طه / 20 : 55 .\r\n( 2 ) .  فَكُلُوا مِمَّا غَنِمْتُمْ حَلالًا طَيِّباً وَ اتَّقُوا اللَّهَ إِنَّ اللَّهَ غَفُورٌ رَحِيمٌ  انفال / 8 : 69 .\r\n","page_name":" 438 ","page_number":438},
  {"content":"\r\n\r\nخدا و به دليل گسترش فساد در زمين خون به دل دارند . ( قد وعظوا حتّى ملّوا ) هيچ گوشى برايشان شنوا نيست و هيچ قلبى در اثر سخنانشان نرم نمىشود .\r\n( و قهروا حتّى ذلّوا و قتلوا حتّى قلّوا ) ستمگران آنان را به زندان افكندند و به كشتن دادند و تبعيد كرده و شكنجه دادند تا خوارشان ساخته و تعدادشان كم شده و رو به انقراض گذاشته‌اند .\r\n( فلتكن الدنيا في أعينكم أصغر من حثالة ) دنيا وسيله است و نه هدف و هر كارى كه انسان در دنيا انجام مىدهد ، در مقايسه با نتايج و پيامدهاى آن ، نيك يا بد شمرده مىشود . امام عليه السّلام در برخى سخنان خويش ، دنيا را ستوده است و منظور از اين دنيا ، دنياى نيكان است كه آخرت را بر آن ترجيح مىدهند و زبان حالشان چنين است : « خداوندا ! ما را در دنيا نيكى عطا فرما و در آخرت نيكى عطا كن و از عذاب آتش دور بدار . » « 1 » همچنين امام عليه السّلام فراوان دنيا را نكوهيده و به اندازه شيفتگانش از بدىهاى آن ياد كرده است . منظور از اين دنيا ، دنياى بدكاران است كه آن را بر آخرت ترجيح داده و مصداق اين آيه هستند : « به زندگى دنيا رضايت داده و به آن دل خوش كرده و از آيه‌هاى ما در غفلت به سر مىبرند . » « 2 » و نيز : « كسى كه سركشى كند و زندگى دنيا را برگزيند ، جهنم منزلگاهش است . » « 3 »\r\n( اتعظوا به من كان قبلكم قبل أن يتّعظ من بعدكم و ارفضوها ذميمة فإنّها قد رفضت من كان أشغف بها منكم ) شگفت آن كه آدمى هر روز تصاوير و حوادث فراوانى\r\n\r\n\r\n","description":"","footnote":"\r\n( 1 ) .  رَبَّنا آتِنا فِي الدُّنْيا حَسَنَةً وَ فِي الْآخِرَةِ حَسَنَةً وَ قِنا عَذابَ النَّارِ  بقره / 2 : 201 .\r\n( 2 ) .  وَ رَضُوا بِالْحَياةِ الدُّنْيا وَ اطْمَأَنُّوا بِها وَ الَّذِينَ هُمْ عَنْ آياتِنا غافِلُونَ  يونس / 10 : 7 .\r\n( 3 ) .    فَأَمَّا مَنْ طَغى * وَ آثَرَ الْحَياةَ الدُّنْيا * فَإِنَّ الْجَحِيمَ هِيَ الْمَأْوى    نازعات / 79 : 37 - 39 .\r\n","page_name":" 439 ","page_number":439},
  {"content":"\r\n\r\nبراى عبرت مشاهده مىكند و با اين همه اندرز نمىگيرد ؛ راستى چرا چنين است ؟ ! چه بسا راز اين معما در ساختار پيچيده جامعه فاسد باشد كه افراد زيادى در آن همانند سگان خانگى مىخورند و هيچ كارى انجام نمىدهند و افراد زياد ديگرى شب و روز كار مىكنند و به غذاى مورد نياز خود جز با تحمل سختى و صبر دست نمىيابند . . . و همه مردم خوانده‌اند و شنيده‌اند كه هزاران نفر در زير آوارها جان مىدهند و معادن را براى افزايش ثروت توانگران حفارى مىكنند . . . اين راز آن معما و سبب اصلى مشكل است كه امام عليه السّلام در خطبه ديگرى درباره آن چنين مىگويد : « با چشم خود به هر سو نظر افكن ؛ آيا جز فقيرى مىبينى كه با فقر خويش گلاويز است توانگرى كه نعمت خدا را ناسپاس است ! » « 1 »\r\n\r\n\r\n","description":"","footnote":"\r\n( 1 ) . « اضرب بطرفك حيث شئت من النّاس فهل تبصر إلّا فقيرا يكابد فقرا أو غنيّا بدّل نعمة اللّه كفرا » نهج‌البلاغه :\r\nخطبه 129 .\r\n","page_name":" 440 ","page_number":440},
  {"content":"\r\n\r\n\r\nخطبه 33\r\n\r\nناتوان و بزدل نشدم ! ( 1 - 2 )\r\n« إنّ اللّه بعث محمّدا صلّى اللّه عليه و إله و ليس أحد من العرب يقرا كتابا و لا يدّعي نبوّة ، فساق النّاس حتّى بوّأهم محلّتهم و بلّغهم منجاتهم ، فاستقامت قناتهم و اطمأنّت صفاتهم . أما و اللّه إن كنت لفي ساقتها حتّى تولّت بحذافيرها ، ما عجزت و لا جبنت ، و إنّ مسيري هذا لمثلها ، فلأنقبنّ الباطل حتّى يخرج الحقّ من جنبه . ( 1 )\r\nما لي و لقريش ! و اللّه لقد قاتلتهم كافرين و لاقاتلنّهم مفتونين و إنّي لصاحبهم بالأمس كما أنا صاحبهم اليوم ، و اللّه ما تنقم منّا قريش إلّا أنّ اللّه اختارنا عليهم ، فأدخلناهم في حيّزنا فكانوا كما قال الأوّل :\r\n أدمت لعمري شربك المحض صابحا * و أكلك بالزّبد المقشّرة البجرا\r\nو نحن و هبناك العلاء و لم تكن * عليّا و حطنا حولك الجرد و السّمرا ( 2 ) » \r\n\r\nترجمه\r\nهمانا خداوند هنگامى محمد صلّى اللّه عليه و إله را مبعوث فرمود كه هيچ‌كس از عرب ، كتابى نداشت ، و ادعاى پيامبرى نمىكرد . پيامبر صلّى اللّه عليه و إله مردم جاهلى را تا به\r\n\r\n","description":"","footnote":"","page_name":" 441 ","page_number":441},
  {"content":"\r\n\r\nجايگاه كرامت انسانى پيش برد و به رستگارى رساند كه سر نيزه‌هايشان كندى نپذيرفت و پيروز شدند و جامعه آنان استحكام گرفت . به خدا سوگند ! من از پيشتازان لشكر اسلام بودم تا آنجا كه صفوف كفر و شرك تار و مار شد . هرگز ناتوان نشدم و نترسيدم ؛ هم‌اكنون نيز همان راه را مىروم ، پرده باطل را مىشكافم تا حق را از پهلوى آن بيرون آورم .\r\nمرا با قريش چه كار ! به خدا سوگند ، آن روز كه كافر بودند با آنها جنگيدم ، و هم‌اكنون كه فريب خورده‌اند ، با آنها مبارزه مىكنم . ديروز با آنها زندگى مىكردم و امروز نيز گرفتار آنها هستم . به خدا سوگند ! قريش از ما انتقام نمىگيرد جز به آن علّت كه خداوند ما را از ميان آنان برگزيد و گرامى داشت . ما هم آنان را در زندگى خود پذيرفتيم ، پس چنان بودند كه شاعر گفته است : « به جان خودم سوگند ، هر صبح از شير صاف نوشيدى و سر شير و خرماى بىهسته خوردى . ما اين مقام و عظمت را به تو بخشيديم در حالى كه بلند مرتبت نبودى و در اطراف تو با سواران خود تا صبح نگهبانى داديم و تو را حفظ كرديم .\r\n\r\nواژه‌شناسى\r\nبوّأ : آماده ساخت .\r\nصفاتهم : جمع « صفاة » به معناى سنگ سخت .\r\nالساقة : افرادى كه در صفوف پايانى سپاه ، سربازان را به جلو مىرانند .\r\nبحذافيرها : به طور كامل .\r\nمفتون : منحرف از حق .\r\n\r\n","description":"","footnote":"","page_name":" 442 ","page_number":442},
  {"content":"\r\n\r\n\r\nساختار ادبى\r\nإن كنت : « إن » از حروف مشبهة بالفعل و مخففه كه اسم آن ضمير شأن محذوف است .\r\nو لأنقبنّ : حرف « و » از نوع قسمى است .\r\nحتّى يخرج : فعل « يخرج » به واسطه « أن » مقدر بعد از « حتى » منصوب شده است .\r\nما لى : مبتدا و خبر است .\r\nكافرين ، مفتونين : هر دو حال هستند .\r\nأنّ اللّه اختارنا : جمله تأويل به مصدر مىرود و نقش مفعول لاجله براى فعل « لتنقم » دارد .\r\n\r\nشرح و تفسير\r\nشريف رضى از ابن عباس نقل مىكند : در ذيقار نزديك بصره ، نزد امير مؤمنان عليه السّلام رفتم و او در حال وصله زدن كفشش بود . به من گفت : ارزش اين كفش چقدر است ؟ گفتم كه ارزشى ندارد . گفت : به خدا سوگند ! اين كفش براى من عزيزتر از امارت بر شما است ؛ جز آن كه بتوانم حقى را به پا دارم يا باطلى را دور كنم . آن‌گاه بيرون آمد و بين مردم خطبه خواند .\r\n( إنّ اللّه بعث محمدا صلّى اللّه عليه و إله و ليس أحد من العرب يقرأ كتابا و لا يدّعي نبوّة ) منظور از كتاب ، كتاب آسمانى تحريف نشده است . اين بند درصدد بيان اين واقعيت است كه عرب پيش از بعثت پيامبر صلّى اللّه عليه و إله در جهالت مطلق و گمراهى شديد به سر مىبردند و كتابى آسمانى و سنت پيامبرى در اختيار نداشتند تا از آن هدايت برگيرند . . . در اين آيه به اين مطلب اشاره شده است : » اوست آن\r\n\r\n","description":"","footnote":"","page_name":" 443 ","page_number":443},
  {"content":"\r\n\r\nكس كه در ميان بىسوادان ، فرستاده‌اى از خودشان برانگيخت تا آيات او را بر آنان بخواند و پاكشان گرداند و كتاب و حكمت بديشان بياموزد و ( آنان ) قطعا پيش از آن در گمراهى آشكارى بودند . » « 1 » قرآن كريم و پس از آن نهج‌البلاغه گوياترين منبع براى آگاهى از احوال عرب در دوره جاهليت هستند . آنان هيچ كتابى - چه از نوع آسمانى و چه از نوع زمينى - در اختيار نداشته و قرآن به تدريج و متناسب با رخدادها و شرايط بر ايشان نازل گشت و سپس در كتابى واحد جمع‌آورى شد . امام عليه السّلام نيز بر بالاى منبر خطبه مىخواند و براى كارگزارانش نامه مىنوشت و به اقتضاى شرايط ، حكمت و موعظه مىفرمود . عرب آن زمان با تأليف و تدوين آشنا نبود و تنها كتاب خداوند و سنت پيامبرش صلّى اللّه عليه و إله را مىشناخت . شريف رضى در اواخر قرن چهارهم هجرى آثار بر جاى مانده از امام عليه السّلام را در نهج‌البلاغه گردآورى كرد .\r\n( فساق الناس حتّى بوّأهم و بلّغهم منجاتهم فاستقامت قناتهم و اطمأنّت صفاتهم ) پيامبر اكرم صلّى اللّه عليه و إله مردم را به پيشرفت واداشت و از وادى هلاكت به راه نجات رهنمون ساخت . پس وضعشان استوار گشت و سرزمينشان ايمن شد ؛ در حالى كه پيش از آن ، از يورش ديگران در امان نبودند . به عبارت روشنتر پيامبر اكرم صلّى اللّه عليه و إله قوم خود را از شرك به توحيد و گمراهى به هدايت و از خوارى به پيروزى آشكار هدايت كرد . در نتيجه بعثت پيامبر صلّى اللّه عليه و إله زندگى عرب را دگرگون ساخت و بلكه زندگى جهانيان را به گواهى تاريخ تغيير داد .\r\n\r\n\r\n","description":"","footnote":"\r\n( 1 ) .  هُوَ الَّذِي بَعَثَ فِي الْأُمِّيِّينَ رَسُولًا مِنْهُمْ يَتْلُوا عَلَيْهِمْ آياتِهِ وَ يُزَكِّيهِمْ وَ يُعَلِّمُهُمُ الْكِتابَ وَ الْحِكْمَةَ وَ إِنْ كانُوا مِنْ قَبْلُ لَفِي ضَلالٍ مُبِينٍ  جمعه / 62 : 2 .\r\n","page_name":" 444 ","page_number":444},
  {"content":"\r\n\r\n( أما و اللّه إن كنت لفي ساقتها حتّى تولّت بحذافيرها ، ما عجزت و لا جبنت ) ضمير « ساقتها » و « تولت بحذافيرها » به مردم باز مىگردد كه پيامبر صلّى اللّه عليه و إله آنان را به سوى سرمنزل عزت و كرامت رهنمون ساخت . امام عليه السّلام در اين بند درصدد اشاره به نقش خويش در اين جريان است . دو ضمير پيش گفته ممكن است به جاهليت بازگردد كه در اين صورت عبارت چنين ترجمه خواهد شد كه امام عليه السّلام در مبارزه با جاهليت و غلبه بر آن نقش داشته است . هيچ‌كس در اين موضوع ترديد ندارد كه امام على عليه السّلام در همه صحنه‌ها نقشى فعال در كنار پيامبر خدا صلّى اللّه عليه و إله ايفا كرد و تلاش فراوان در جهاد براى پيشبرد اسلام مبذول داشت . . . او شب هجرت پيامبر صلّى اللّه عليه و إله در بسترش خوابيد و نخستين فدايى اسلام گشت و عمرو بن عبدود را كشت و لشكر احزاب را فرارى داد و مرحب را بر زمين افكند و اسلام را يارى داد و در همه صحنه‌هاى ديگر چون جنگ بدر و احد نقش اصلى را بر عهده داشت . اسلام با شمشير على عليه السّلام و به دست وى و در اثر شجاعتش استوار گشت . بنابراين جاى شگفتى نيست كه امام عليه السّلام خود را عامل استوارى دين مىشمرد .\r\nنقش مهم ديگرى نيز امام عليه السّلام ايفا كرده است . او سهم فراوانى در بيان شريعت و تفسير قرآن و دانش لغت و فلسفه و اخلاق و نظريه‌پردازى در اقتصاد و ديگر دانشها دارد . از اين روى جايگاه وى نزد پيامبر اكرم صلّى اللّه عليه و إله بالاتر از هركس ديگرى بود . ترمذى در صحيح خود نقل مىكند : « از عايشه پرسيدند كه چه كسى نزد پيامبر صلّى اللّه عليه و إله محبوبتر بود . گفت : فاطمه عليها السّلام . گفتند : از\r\n\r\n","description":"","footnote":"","page_name":" 445 ","page_number":445},
  {"content":"\r\n\r\nميان مردان چطور ؟ گفت : على عليه السّلام » « 1 » و در خصائص نسائى آمده است :\r\n« عايشه گفت : هيچ‌كس را نمىشناسم كه نزد پيامبر خدا صلّى اللّه عليه و إله از على عليه السّلام و همسرش ، فاطمه زهرا عليها السّلام محبوبتر باشد . » « 2 » و در مسند احمد بن حنبل آمده است كه ابوبكر نزد پيامبر صلّى اللّه عليه و إله رفت و اين سخن عايشه را با صداى بلند شنيد كه به پيامبر خدا صلّى اللّه عليه و إله مىگفت : « به خدا سوگند ! مىدانم كه على عليه السّلام از من و پدرم نزد تو محبوبتر است . » و اين سخن را دو يا سه بار تكرار كرد . « 3 »\r\n( و إنّ مسيرى هذا لمثلها ) امام عليه السّلام ، جنگ خود با اصحاب جمل را دقيقا همانند جنگ با مشركان در كنار پيامبر صلّى اللّه عليه و إله مىداند . . . احمد بن حنبل در مسند خويش از پيامبر صلّى اللّه عليه و إله نقل مىكند : « برخى از ميان شما همان‌گونه كه در دفاع از نزول قرآن جنگيد ، در دفاع از تأويل آن نيز خواهد جنگيد . ابوبكر گفت : اى پيامبر خدا ! مرا مىگويى ؟ فرمود : نه . عمر گفت : اى پيامبر خدا ! مرا مىگويى ؟\r\nفرمود : نه و ليكن منظورم آن كسى است كه كفشش وصله دارد و در آن زمان على عليه السّلام در حال وصله زدن كفشش بود . » « 4 »\r\n\r\n\r\n","description":"","footnote":"\r\n( 1 ) . صحيح ترمذى : 2 / 319 ؛ ذخائر العقبى : 35 ؛ جامع الاصول : 9 / 125 ؛ المستدرك على الصحيحين :\r\n3 / 171 ، ح 4744 ؛ معجم الكبير : 22 / 403 ، ح 1008 ؛ سير اعلام النبلاء : 2 / 125 ؛ تهذيب الكمال :\r\n4 / 512 ، ح 905 .\r\n( 2 ) . الخصائص ، نسائى : 29 .\r\n( 3 ) . مسند احمد : 4 / 275 ؛ مجمع الزوائد : 9 / 201 ؛ سنن ابى داود : 4 / 300 ، ح 4999 ؛ السنن الكبرى :\r\n5 / 139 ، ح 8495 و 9155 ؛ فتح البارى : 7 / 27 ، ح 3462 ؛ فضائل الصحابه ، احمد : 1 / 75 ، ح 39 .\r\n( 4 ) . مسند احمد : 3 / 33 ؛ مسند ابى يعلى : 2 / 341 ، خ 1086 ؛ الفتن ، ابن حماد : 1 / 371 ، ح 1092 ؛ الفردوس بمأثور الخطاب : 1 / 46 ، ح 115 ؛ تهذيب الكمال : 9 / 158 ؛ العلل المتناهية : 1 / 242 ، ح 386 ؛ الخصائص ، نسائى : 40 و 166 ؛ مجمع الزوائد : 5 / 186 .\r\n","page_name":" 446 ","page_number":446},
  {"content":"\r\n\r\n( فلأنقبنّ الباطل حتّى يخرج الحقّ من جنبه ) تنها حق ، على عليه السّلام را فرمان مىدهد و ممكن نيست وى خود را فريب دهد و يا اجازه چنين كارى را به ديگرى دهد . او در هر راهى براى يارى حق پاى مىگذارد و اگر اهل باطل بر حق پرده افكنند و آن را بپوشانند ، آن حضرت عليه السّلام پرده را مىدرد و حق را آشكار مىسازد و آن را همچون روز روشن فراروى مردم قرار مىدهد . ( مالي و لقريش ) پيامبر صلّى اللّه عليه و إله دوازده سال پس از بعثت در مكه بود و سختىهاى فراوان از قريش به جان خريد . او را در شعب ابو طالب عليه السّلام محاصره كردند و دو سال توشه از او دريغ داشتند ؛ به دروغ‌گويى و جادوگرى و ديوانگى متهمش ساختند ؛ بر او سنگ پرتاب كردند ؛ خار در راهش افكندند و زباله بر بدنش ريختند و . . . ؛ زمانى كه پيامبر صلّى اللّه عليه و إله به مدينه هجرت كرد ، لشكر و سپاه براى جنگ با وى گسيل داشتند و امام عليه السّلام در تمام اين دشواريها و آزارهاى قريش در كنار و شريك پيامبر صلّى اللّه عليه و إله بود و پس از آن حضرت نيز ، آزارهاى فراوان ديگرى از قريش ديد . حقش را در خلافت غصب كردند ؛ فدك را از همسرش ربودند ؛ به خانه‌اش يورش بردند و در جمع شورا او را در كنار پنج تن قرار دادند كه هم‌رديف و همتايش نبودند . . . : « پناه به خدا از شورا ! چه آن زمان كه شك و ترديد درباره من موجب شد تا با اولين آنها همتا شوم و چه اكنون كه در ميان اينها قرار گرفتم . » « 1 »\r\nپس از آن كه مهاجر و انصار با او بيعت كردند ، گروهى از ايشان بيعت شكستند و گروهى نافرمانى كردند و گروه سوم ، راه ستم در پيش گرفتند . « 2 »\r\n\r\n\r\n","description":"","footnote":"\r\n( 1 ) . مصادر آن در پانوشتهاى خطبه شقشقيه گذشت .\r\n( 2 ) . مصادر آن در پانوشتهاى خطبه شقشقيه گذشت .\r\n","page_name":" 447 ","page_number":447},
  {"content":"\r\n\r\nاز بين سه گروهى كه با امام عليه السّلام جنگيدند ، ناكثان و قاسطان هر دو از قريش بودند . ( و اللّه لقد قاتلتهم كافرين و لاقاتلنّهم مفتونين ) اكنون در حالى با آنان مىجنگم كه از حق رويگردان شده‌اند . ( و إنّي لصاحبهم بالأمس ) در احد و احزاب رو در رويشان بودم . ( كما أنا صاحبهم اليوم ) شايد گفته شود كه اين عبارت فقط درباره معاويه و عمرو عاص است كه با پيامبر صلّى اللّه عليه و إله جنگيدند و على عليه السّلام در دفاع از اسلام و پيامبر صلّى اللّه عليه و إله با آنان جنگيد . بنابراين شامل طلحه و زبير نمىشود كه از ياران پيامبر صلّى اللّه عليه و إله و نه دشمنانش بودند . اما اين سخن درست نيست ؛ زيرا منظور امام عليه السّلام آن است كه وى همچون زمان پيامبر صلّى اللّه عليه و إله حق و اهل آن را يارى مىكند و به جنگ باطل و پيروانش همت مىگمارد ؛ چه از مشركان باشند يا از مارقان يا قاسطان و يا ناكثان .\r\n( و اللّه ما تنقم منّا قريش إلا أنّ اللّه اختارنا عليهم ) حكمت خداوند چنين اقتضا كرد كه پيامبرى در بين فرزندان عبد المطلب باشد و او « آگاه‌تر است كه كجا رسالت خويش را برگزيند . » « 1 » ( فأدخلناهم في حيّزنا ) پيوند خويشاوندى را با آنان رعايت كرديم ولى آنان قطع رحم كردند . در خطبه ديگرى آمده است :\r\n« از قريش و يارانشان به تو پناه مىبرم . آنان پيوند مرا گسستند و جايگاه بلندم را كوچك شمردند و در گرفتن حق من همدست شدند . » « 2 » راز اين ماجرا در اين آيه شريفه بيان شده است : « بر مردمان نسبت به نعمت خداوند به ايشان ، حسد مىورزند . » « 3 »\r\n\r\n\r\n","description":"","footnote":"\r\n( 1 ) .  أَعْلَمُ حَيْثُ يَجْعَلُ رِسالَتَهُ  انعام / 6 : 124 .\r\n( 2 ) . « اللّهمّ إنّي أستعديك على قريش و من أعانهم فإنّهم قطعوا رحمي و صغّروا عظيم منزلتي و أجمعوا على منازعتي أمرا هو لي ثمّ قالوا ألا إنّ في الحقّ أن تأخذه و في الحقّ أن تتركه » نهج‌البلاغه : خطبه 172 .\r\n( 3 ) .  أَمْ يَحْسُدُونَ النَّاسَ عَلى ما آتاهُمُ اللَّهُ مِنْ فَضْلِهِ  نساء / 4 : 54 .\r\n","page_name":" 448 ","page_number":448},
  {"content":"\r\n\r\n\r\nخطبه 34\r\n\r\nخوارى بزدلان ( 1 - 2 )\r\n« افّ لكم لقد سئمت عتابكم ! أرضيتم بالحياة الدّنيا من الآخرة عوضا ، و بالذّلّ من العزّ خلفا ؟ ! إذا دعوتكم إلى جهاد عدوّكم دارت أعينكم كأنّكم من الموت في غمرة ، و من الذّهول في سكرة . يرتج عليكم حواري فتعمهون ، و كأنّ قلوبكم مألوسة فأنتم لا تعقلون . ( 1 ) ما أنتم لي بثقة سجيس اللّيالي ، و ما أنتم بركن يمال بكم و لا زوافر عزّ يفتقر إليكم . ما أنتم إلّا كإبل ضلّ رعاتها فكلّما جمعت من جانب انتشرت من آخر ، لبئس لعمر اللّه سعر نار الحرب أنتم ! تكادون و لا تكيدون و تنتقص أطرافكم فلا تمتعضون ، لا ينام عنكم و أنتم في غفلة ساهون ، غلب و اللّه المتخاذلون . ( 2 ) »\r\n\r\nترجمه\r\nنفرين بر شما كوفيان كه از فراوانى سرزنش شما خسته شدم . آيا به جاى زندگى جاويدان قيامت به زندگى زودگذر دنيا رضايت داديد ! و به جاى عزّت و سربلندى ، بدبختى و ذلّت را انتخاب كرديد ؟ ! هرگاه شما را به جهاد\r\n\r\n","description":"","footnote":"","page_name":" 449 ","page_number":449},
  {"content":"\r\n\r\nبا دشمنتان دعوت مىكنم ، چشمانتان از ترس در كاسه مىگردد ؛ گويا ترس از مرگ عقل شما را ربوده و چون انسان‌هاى مست از خود بيگانه شده ، حيران و سرگردانيد . گويا عقل‌هاى خود را از دست داده و درك نمىكنيد . من ديگر هيچ گاه به شما اطمينان ندارم ، و شما را پشتوانه خود نمىپندارم . شما ياران شرافتمندى نيستيد كه كسى به سوى شما دست دراز كند . به شتران بى ساربان مىمانيد كه هرگاه از يك طرف جمع‌آورى گرديد ، از سوى ديگر پراكنده مىشويد . به خدا سوگند ! شما بد وسيله‌اى براى افروختن آتش جنگ هستيد . شما را فريب مىدهند امّا فريب دادن نمىدانيد ؛ سرزمين شما را پياپى مىگيرند و شما پروا نداريد ؛ چشم دشمن براى حمله شما خواب ندارد ، ولى شما در غفلت به سر مىبريد . به خدا سوگند ! شكست براى كسانى است كه دست از يارى يكديگر مىكشند .\r\n\r\nواژه‌شناسى\r\nافّ : اسم فعل براى ابراز ناراحتى .\r\nالسّأم : ملالت .\r\nغمرة الموت : مستى هوش‌زداى مرگ و « غمره الماء » يعنى : به زير آب فرو رفت .\r\nالذّهول : فراموشى .\r\nورتج الباب : در را بست .\r\nارتج على المتكلم : باب سخن و گفتگو را بست .\r\nالحوار : ادامه سخن .\r\nتعمهون : متحير مىشويد .\r\n\r\n","description":"","footnote":"","page_name":" 450 ","page_number":450},
  {"content":"\r\n\r\nالمألوس : ديوانه و « القلوب المألوسة » به معناى دلهاى ديوانه است .\r\nالسّجيس : ابد .\r\nزوافر : جمع « زافرة » به معناى ستون ساختمان است .\r\nالسّعر : جمع « ساعر » به معناى آتش‌افروز .\r\nتمتعضون : خشم مىورزيد .\r\n\r\nساختار ادبى\r\nافّ : محلى از اعراب ندارد .\r\nعوضا ، خلفا : هر دو تمييز هستند .\r\nحواري : فاعل « يرتج » است .\r\nبثقة : « ب » زائده و « ثقة » خبر « أنتم » است .\r\nلي : جار و مجرور و متعلق به « ثقة » است .\r\nسجيس : ظرف زمان است .\r\nو لا زوافر : اگر « زوافر » مرفوع باشد ، در اصل چنين بوده است : « و لا أنتم زوافر » و اگر مجرور باشد ، عطف بر « ركن » شده است\r\nلبئس سعر نار حرب أنتم : « ل » براى قسم است و « سعر » فاعل « بئس » ، و « أنتم » مخصوص به ذم است . همچنين « أنتم » مبتداى مؤخر و جمله « بئس » و فاعلش ، خبر آن است .\r\nو أنتم فى غفلة : « و » براى حال است و « فى غفلة » جار و مجرور و متعلق « ساهون » است .\r\n\r\n","description":"","footnote":"","page_name":" 451 ","page_number":451},
  {"content":"\r\n\r\n\r\nشرح و تفسير\r\n( افّ لكم لقد سئمت عتابكم ) شايد گفته شود كه اين همه نكوهش و ملامت پس از نوميدى از آنان براى يارى و شركت در جهاد كارى بيهوده است و اين شيوه تنها بر لجبازى و سركشى آنان مىافزايد . امر به معروف نيز براى رسيدن به هدف ضرورى است ، نه آن كه خود هدف باشد . در پاسخ بايد گفت كه دشمن در آن زمان پياپى دولت اسلامى را مورد يورش قرار داده بود و غارت و كشتار و ويرانى مىكرد و از هر سو فضا را تنگ كرده بود . ياران امام عليه السّلام در چنين حالى بر جاى خويش قرار گرفته بودند و تكانى به خود نمىدادند . بنابراين سكوت امام عليه السّلام به معناى رضايت و خشنودى از وضع موجود تلقى مىشد . امام عليه السّلام هرگاه خبر يورش يا توطئه جديدى از دشمن را مىشنيد ، بر منبر مىرفت و خطابه مىخواند و هشدار مىداد . . . پيامبران نيز بارها و بارها از اقوام خود شكايت كرده و آنان را نفرين مىكردند تا آن جا كه يونس پيامبر عليه السّلام ، خشمگين ، قوم خود را رها كرده و بدون مقصد از سرزمين خود خارج شد . « 1 » . . . افزون بر همه اينها ، اندرزهاى امام عليه السّلام سرانجام اثر گذاشته و رؤساى قبايل از كاهلى خود پشيمان گشته و پس از آن كه شنيدند امام عليه السّلام قصد دارد خود به همراه اندكى از يارانش به جنگ برود ، افراد قبايشان را براى يارى امام عليه السّلام بسيج كردند . به اين ترتيب سپاه قابل توجهى براى امام عليه السّلام فراهم آمد ؛ ليكن پيش از حركت ، ابن ملجم امام عليه السّلام را مجروح ساخت كه در اثر آن ، حضرت عليه السّلام به شهادت رسيد .\r\n\r\n\r\n","description":"","footnote":"\r\n( 1 ) . نگارنده به آيه 87 سوره انبياء / 21 اشاره دارد :  وَ ذَا النُّونِ إِذْ ذَهَبَ مُغاضِباً فَظَنَّ أَنْ لَنْ نَقْدِرَ عَلَيْهِ فَنادى فِي الظُّلُماتِ أَنْ لا إِلهَ إِلَّا أَنْتَ سُبْحانَكَ إِنِّي كُنْتُ مِنَ الظَّالِمِينَ  .\r\n","page_name":" 452 ","page_number":452},
  {"content":"\r\n\r\n( أرضيتم بالحياة الدنيا من الآخرة عوضا ؟ و بالذلّ من العزّ خلفا ) جهاد براى يارى حق - هرچند با زبان و سخن - موجب مىشود عزت و كرامت در دنيا و آخرت نصيب آدمى گردد و هركس از جهاد روى گرداند و از آن بهراسد ، به خوارى تن داده و از حق و راستى و داد گريزان شده است . ( إذا دعوتكم إلى جهاد عدوّكم دارت أعينكم ، كأنّكم من الموت في غمرة ) ياران امام عليه السّلام از جنگ بيزارند و راحت‌طلب و در پى آسايش هستند . آيا امنيت و راحتى با وجود ذلت و خوارى و بردگى ارزشى دارد ؟ ! اين صلح ظالمانه است و نه عادله و اين امنيت ، امنيت دزدان است و نه انسانهاى شريف . ( و من الذهول في سكرة ) اين بند شرح و تفسير بند پيشين است . ( يرتج عليكم حواري فتعمهون ) چرا با شنيدن فراخوانى جهاد متحير گشته ، روى برمىگردانيد ؟ ! ( و كأنّ قلوبكم مألوسة ) خردهاىتان را جنون زايل كرده است . ( فأنتم لا تعقلون ) سود و زيان خويش را نمىشناسيد و بين آن دو تمييز نمىدهيد . ( ما أنتم لي بثقة سجيس الليالي ) هرگز به شما اعتماد نمىكنم و كدام عاقلى به سراب اعتماد مىكند ! ( و ما أنتم بركن يمال بكم ) با تكيه بر شما نمىتوان به دشمن يورش برد و او را از تجاوز باز داشت . ( و لا زوافر عزّ يفتقر إليكم ) شما ياران حق نيستيد تا حق به شما افتخار كند و حق‌طلبان به شما اميد بندند . ( ما أنتم إلّا كإبل ضلّ رعاتها فكلّما جمعت من جانب انتشرت من آخر ) به شتران بىساربان مىمانيد كه هرگاه از يك طرف جمع‌آورى گرديد ، از سوى ديگر پراكنده مىشويد . اين مثل كنايه از پراكندگى و تفرقه آنان است . ( لبئس لعمر اللّه سعر نار الحرب أنتم ) شما در اندازه و قواره جنگ نيستيد . ( تكادون و لا تكيدون ) دشمن برايتان نيرنگ مىچيند و از هر سوى بر شما دست مىاندازد و شما از هيچ راهى در انديشه بازداشتن او نيستيد و با اراده و دليرى به دفاع از خويش برنمىخيزيد . ( و\r\n\r\n","description":"","footnote":"","page_name":" 453 ","page_number":453},
  {"content":"\r\n\r\nتنتقص أطرافكم فلا تمتعضون ) دشمن سرزمين شما را اشغال مىكند و اين مسأله ، شما را به خشم نمىآورد ؛ آن‌گونه كه شاعر سرود : « هركس خوار شود ، خوارى بر وى آسان شود ؛ چه آن كه زخم بر مرده ، او را به درد نمىآورد . » ( لا ينام عنكم و أنتم في غفلة ساهون ) از دشمنى ستمگر و متجاوز غافل گشته‌ايد ، در حالى كه او از شما غافل نيست . ( غلب و اللّه المتخاذلون ) هر كس از يارى حق روى گرداند و در دفاع از آن سستى كند ، ضعيفان اهل باطل در او طمع كنند و بر او چيره شده ، خوارش سازند .\r\n\r\nحقوق و تكاليف ( 3 - 4 )\r\n« و ايم اللّه إنّي لأظنّ بكم أن لو حمس الوغى و استحرّ الموت ، قد انفرجتم عن ابن أبي طالب انفراج الرّأس . و اللّه إنّ امرأ يمكّن عدوّه من نفسه ، يعرق لحمه و يهشم عظمه و يفري جلده ، لعظيم عجزه ، ضعيف ما ضمّت عليه جوانح صدره . أنت فكن ذاك إن شئت ، فأمّا أنا فو اللّه دون أن اعطي ذلك ضرب بالمشرفيّة تطير منه فراش الهام و تطيح السّواعد و الأقدام ، و يفعل اللّه بعد ذلك ما يشاء . ( 3 )\r\nأيّها النّاس ! إنّ لي عليكم حقّا و لكم عليّ حقّ : فأمّا حقّكم عليّ فالنّصيحة لكم\r\nو توفير فيئكم عليكم و تعليمكم كيلا تجهلوا و تأديبكم كيما تعلموا ، و أمّا حقّي عليكم فالوفاء بالبيعة و النّصيحة في المشهد و المغيب و الإجابة حين أدعوكم و الطّاعة حين آمركم . ( 4 ) »\r\n\r\n","description":"","footnote":"","page_name":" 454 ","page_number":454},
  {"content":"\r\n\r\n\r\nترجمه\r\nسوگند به خدا ! اگر جنگ سخت درگير شود و حرارت و سوزش مرگ شما را در بر گيرد ، از اطراف فرزند ابو طالب عليهما السّلام ، همانند جدا شدن سر از تن ، جدا و پراكنده مىشويد . به خدا سوگند ! آن كه دشمن را بر جان خويش مسلط گرداند تا گوشتش را بخورد ، و استخوانش را بشكند ، و پوستش را جدا سازد ، عجز و ناتوانىاش بسيار بزرگ و قلب او بسيار كوچك و ضعيف است . تو اگر مىخواهى اين‌گونه باش . اما من ، به خدا سوگند ! از پاى ننشينم و قبل از آن كه دشمن فرصت يابد ، با شمشير آب ديده چنان ضربه‌اى بر پيكر او وارد سازم كه ريزه‌هاى استخوان سرش را بپراكند و بازوها و قدم‌هايش جدا گردد و از آن پس خدا هر چه خواهد انجام دهد .\r\nاى مردم ! مرا بر شما و شما را بر من حقّى واجب شده است : حق شما بر من ، آن كه از خيرخواهى شما دريغ نورزم و بيت المال را ميان شما عادلانه تقسيم كنم و شما را آموزش دهم تا بىسواد و نادان نباشيد و شما را [ با اجراى حدود و احكام 
  ] تربيت كنم تا راه و رسم زندگى را بدانيد . و اما حق من بر شما اين است كه به بيعت با من وفادار باشيد ، و در آشكار و نهان برايم خيرخواهى كنيد ؛ هرگاه شما را فرا خواندم اجابت نماييد و فرمان دادم اطاعت كنيد .\r\n\r\nواژه‌شناسى\r\nحمس : شدت گرفت .\r\nالوغى : جنگ .\r\nانفرجتم : پراكنده شديد .\r\n\r\n","description":"","footnote":"","page_name":" 455 ","page_number":455},
  {"content":"\r\n\r\nانفراج الرأس : جداى سر از تن كه ديگر پس از آن ، درمان سودى ندارد .\r\nيعرق لحمه : گوشت تنش را مىخورد .\r\nيهشم عظمه : استخوانش را مىشكند .\r\nيفري جلده : پوستش را مىكند .\r\nجوانح : جمع « جانحة » به معناى پهلو است .\r\nمشرفيّة : نوعى شمشير .\r\nفراش الهام : استخوانهاى سست .\r\nتطيح : بر زمين مىافتد .\r\nفيء : بيت المال مسلمانان .\r\n\r\nساختار ادبى\r\nأيم : مبتدا و خبر آن « قسمى » است كه هميشه حذف مىشود .\r\nأن لو : « أن » از نوع مشبهة بالفعل و در اين جا مخفف شده و اسم آن ، ضمير شأن محذوف است .\r\nلعظيم : خبر « إنّ امرأ » است .\r\nعجزه : فاعل « عظيم » است .\r\nضعيف : خبر دوم براى « إنّ امرأ » است .\r\nما : اسم موصول و فاعل « ضعيف » است .\r\nجوانح : نائب فاعل « ضمّت » است .\r\nأنا . . . ضرب : مبتدا و خبر و « ضرب » در اين جا به معناى « ضارب » است .\r\n\r\n","description":"","footnote":"","page_name":" 456 ","page_number":456},
  {"content":"\r\n\r\n\r\nشرح و تفسير\r\n( و أيم اللّه إنّي لأظنّ بكم أن لو حمس الوغى و استحرّ الموت قد انفرجتم عن ابن أبى طالب انفراج الرأس ) جدايى شما از من همچون جدايى سر از تن است .\r\nامام عليه السّلام سوگند مىخورد كه سستى و كاهلى آنان در امر جهاد آن‌قدر زياد است كه در قلب معركه و در گرماگرم جنگ ، او را تنها مىگذارند . . . پيش از اين در صفين نيز چنين كرده بودند و در آستانه پيروزى دست از جنگ كشيدند و فريب شعارهاى نيرنگ‌آميز معاويه را خوردند . امام عليه السّلام آنان را در آن هنگام هشدار داد و از مكر و نيرنگ معاويه آگاه ساخت و برايشان گفت كه اين قرآنها ، نه از روى توبه ، كه به دروغ بر سر نيزه‌ها رفته‌اند ؛ اما آنان نپذيرفتند . گروهى به ترك معركه تهديد كردند و گروهى ديگر ، از تسليم امام عليه السّلام به معاويه سخن گفتند . آنان پس از اين نيز با امام حسن عليه السّلام چنين كردند . بنابراين جاى شگفتى نيست كه امام عليه السّلام به آنان اعتماد نمىكند و نسبت به آنان بدبين است .\r\n( و اللّه إنّ امرأ يمكن عدوّه من نفسه ، يعرق لحمه . . . ) فراوان شنيده‌ايم كه برخى در اعتراض به ستمگران خودكشى مىكنند و از روى اختيار و نه اجبار ، خود را آتش مىزنند ؛ ولى تاكنون هرگز شنيده نشده كه كسى خود را تسليم دشمنش كند تا او را شكنجه داده و از او انتقام گيرد . . . چنين شخصى همانند كسى است كه در برابر دشمن ستمگرش سكوت كرده ، تلاشى از خود نشان نمىدهد و اين سكوت از خودكشى در اعتراض به دشمنان خدا و انسانيت بدتر است . سكوت در برابر دشمن مانند جويدن گوشت تن با دندان خويش ، يا شكستن استخوانها با دست خويش و كندن پوست است . اين اندازه ترس و بزدلى جز ناشى از ديوانگى نمىتواند باشد . هيچ تصوير\r\n\r\n","description":"","footnote":"","page_name":" 457 ","page_number":457},
  {"content":"\r\n\r\nروشن‌تر ديگرى از ترس نمىتوان ارايه كرد . بزدلى ، شخصيت آدمى را مىگسلد و او را دست بسته در اختيار قصاب قرار مىدهد و صيد را به دست صياد مىسپارد تا گوشتش را بخورد و استخوانش را خرد كند و پوست تنش را به درد .\r\n( أنت فكن ذاك إن شئت ) تعبير « أنت » به معناى تو ، خطاب به هركسى است كه در برابر دشمنش سر تسليم فرود مىآورد . منظور از اين عبارت ، آن است كه اگر انسان بزدل خوارى و ذلت را بر خود مىپسندد ، خود مىداند . ( فأما أنا فو اللّه دون أن اعطي ذلك ضرب بالمشرفيّة تطير منه فراش الهام و تطيح السواعد و الأقدام و يفعل اللّه بعد ذلك ما يشاء ) امام عليه السّلام با شمشير خود به دفاع و جهاد مىپردازد و ترسى از در افتادن با مرگ ندارد .\r\n( أيّها الناس إنّ لي عليكم حقّا و لكم عليّ حقّ ) حقوق متقابلى بين رعيت و حاكمان وجود دارد و اين امر به اقتضاى طبيعت است . آفريدگار طبيعت و قانونگذار شريعت يكى است . امام عليه السّلام در فقره بعدى به بيان حقوق رعيت مىپردازد : ( فأمّا حقّكم عليّ فالنصيحة لكم ) اخلاص و راستى در گفتار و كردار و داد و انصاف در داورى و توزيع ثروتها و امكانات از حقوق رعيت بر حاكمان است . ( و توفير فيئكم عليكم ) حرص بر بيت المال و نگهبانى از آن و رشد و افزايش آن و رفع نياز نيازمندان از ديگر وظايف حاكمان است . ( و تعليمكم كيلا تجهلوا ) حاكم بايد رعيت را بر مبناى كتاب خداوند و سنت پيامبر آموزش دهد و آگاه سازد . زيرا ناآگاهى از دين حق موجب مىشود فضايل و نيكيهاى دنيا زدوده و آلودگيها و بديهاى آن فراگير شود . ( و تأديبكم كيما\r\n\r\n","description":"","footnote":"","page_name":" 458 ","page_number":458},
  {"content":"\r\n\r\nتعلموا ) منظور از « تأديب » اجراى حدود و مجازات شرعى است و منظور از عمل ، « 1 » استقامت بر راستى و درستى است ؛ چنان چه در حديث ديگرى فرموده است : « شما را با تازيانه‌ام ادب كردم و شما راست و درست نگشتيد . » « 2 »\r\nسپس به حقوق حاكم بر رعيت اشاره مىكند : ( أما حقّي عليكم فالوفاء بالبيعة ) بيعت پيمانى بين حاكم و محكوم است كه بر اساس آن ، حاكم به تدبير امور محكوم متعهد مىشود و اين تدبير بايد بر پايه مصلحت و حفظ امنيت و نظم و اجراى حدود و احكام صورت گيرد . هر دو طرف پيمان بايد به مفاد آن متعهد شوند و هرگز حق فسخ آن را ندارند . ( و النصيحة في المشهد و المغيب ) منظور از نصيحت ، وفادارى به حاكم است . مردم بايد در گفتار و كردار خود ، چه پنهان و چه آشكار ، خيرخواه حاكمان باشند ؛ نه بسان طمعكاران و رياكاران كه در نزد حاكمان ، خود را فرشته جلوه مىدهند و دور از چشمشان شيطان مىگردند . ( و الإجابة حين أدعوكم ) هنگامى كه شما را به زندگى برتر فرا مىخوانم ، اجابت كنيد . ( و الطاعة حين آمركم ) عطف « طاعة » بر « إجابة الدعوة » براى شرح و توضيح بيشتر است . شايد هم منظور از طاعت ، استمرار در فرمانبردارى و ثبات در آن است .\r\n\r\n\r\n","description":"","footnote":"\r\n( 1 ) . در متن نهج‌البلاغه از علم سخن رفته ؛ ليكن شارح ، از عمل بحث كرده است . ( مترجم )\r\n( 2 ) . « و أدّبتكم بسوطي فلم تستقيموا » نهج‌البلاغه : خطبه 182 .\r\n","page_name":" 459 ","page_number":459},
  {"content":"\r\n\r\n\r\nخطبه 35\r\n\r\nاندرز به شما ، سودى ندارد !\r\n« الحمد للّه و إن أتى الدّهر بالخطب الفادح و الحدث الجليل . و أشهد أن لا إله إلّا اللّه لا شريك له ، ليس معه إله غيره ، و أنّ محمّدا عبده و رسوله صلّى اللّه عليه و إله .\r\nأمّا بعد ، فإنّ معصية النّاصح الشّفيق العالم المجرّب تورث الحسرة و تعقب النّدامة ، و قد كنت أمرتكم في هذه الحكومة أمري و نخلت لكم مخزون رأيي ، لو كان يطاع لقصير أمر ! فأبيتم عليّ إباء المخالفين الجفاة و المنابذين العصاة حتّى ارتاب النّاصح بنصحه و ضنّ الزّند بقدحه ، فكنت أنا و إيّاكم كما قال أخو هوازن :\r\n أمرتكم أمري بمنعرج اللّوى * فلم تستبينوا النّصح إلّا ضحى الغد » \r\n\r\nترجمه\r\nخدا را سپاس ، هرچند كه روزگار دشوارىهاى فراوان و حوادثى بزرگ پديد آورد . شهادت مىدهم جز خداى يگانه و بىمانند ، خدايى نباشد و جز او معبودى نيست ؛ و گواهى مىدهم محمّد صلّى اللّه عليه و إله بنده و فرستاده اوست .\r\n\r\n","description":"","footnote":"","page_name":" 460 ","page_number":460},
  {"content":"\r\n\r\nپس از حمد و ستايش خدا ؛ بدانيد كه نافرمانى از دستور نصيحت كننده مهربان دانا و باتجربه ، مايه حسرت و سرگردانى و سرانجامش پشيمانى است . من رأى و فرمان خود را نسبت به حكميّت به شما گفتم و نظر خالص خود را در اختيار شما گذاردم . اى كاش كه از قصير پسر سعد اطاعت مىشد ! ( اين سخن ، مثلى كنايى است كه شرحش در سطرهاى پايين خواهد آمد ) ولى شما همانند مخالفانى ستمكار ، و پيمان‌شكنانى نافرمان ، از پذيرش آن سرباز زديد ، تا آنجا كه نصيحت كننده در پند دادن به ترديد افتاد ، و از پند دادن خوددارى كرد . داستان من و شما چنان است كه برادر هوازنى « 1 » سروده است : « در سرزمين منعرج ، دستور لازم را دادم اما نپذيرفتند ، كه فردا سزاى سركشى خود را چشيدند . »\r\n\r\nواژه‌شناسى\r\nالخطب : به معناى امر و شأن است و بر امور كوچك و بزرگ اطلاق مىشود .\r\nالفادح : سنگين .\r\nالحدث : واقعه ناگوار .\r\nنخل الشىء : پالايش كردن و در اين جا منظور آن است كه امام عليه السّلام نظر خالص و خيرخواهانه خويش را به آنان بيان كرد .\r\n\r\n\r\n","description":"","footnote":"\r\n( 1 ) . منظور امام عليه السّلام ، دريد بن صمة است كه پيرمردى كهنسال و خبره در جنگ بود . مالك بن عوف با نظر وى در جنگ حنين مخالفت كرد و شكست خورد ؛ پس دريد شعر بالا را سرود . نك :\r\nالمجموع : 19 / 295 ؛ المبسوط ، سرخسى : 10 / 29 ؛ مناقب آل ابى طالب عليهم السّلام : 2 / 370 ؛ المعيار و الموازنه : 96 ؛ الفصول فى الاصول ، جصاص : 2 / 81 .\r\n","page_name":" 461 ","page_number":461},
  {"content":"\r\n\r\nضنّ : بخل ورزيد .\r\nالزّند : چوب آتش‌زنه .\r\n\r\nساختار ادبى\r\nمعه إله : خبر مقدم براى « ليس » و « إله » اسم آن است .\r\nغيره : صفت براى « إله » است .\r\nالحكومة : عطف بيان براى « هذه » است .\r\nكما قال : خبر « كنت » است .\r\n\r\nشرح و تفسير\r\n( أما بعد فإنّ معصية الناصح الشّفيع العالم المجّرب تورث الحسرة و تعقب الندامة ) امام عليه السّلام همه راهها را تجربه كرده است و براى همه خيرخواهى كرده است و انجام اين كار را بر خود لازم مىشمرد . بنابراين نافرمانى معصيت‌كاران تنها به دين و دنياى خودشان لطمه مىزند و سرانجام پشيمان گشته و پشيمانى ديگر سودى نخواهد داشت . . . بند پيش ، مقدمه‌اى براى اين بند است : ( لقد كنت أمرتكم في هذه الحكومة أمري و نخلت لكم مخزون رأيي ) منظور از حكومت ماجراى حكميت ابو موسى اشعرى و عمرو عاص در پايان جنگ صفين است . نظر امام عليه السّلام بر آن بود كه جنگ تا پايان ادامه يابد و به درخواست نيرنگ‌آميز معاويه اعتنايى نشود . . . اگر ياران امام عليه السّلام از دستور او فرمان برده بودند ، به راه راست و درست گراييده و از فتنه‌ها و مشكلات پيش‌آمده پرهيز كرده بودند .\r\n( لو كان يطاع لقصير أمر ) اين مثل در جايى آورده مىشود كه از نظر درست و حكمت‌آميزى نافرمانى شود و داستان آن چنين است كه يكى از پادشاهان\r\n\r\n","description":"","footnote":"","page_name":" 462 ","page_number":462},
  {"content":"\r\n\r\nعرب به نام جذيمة الأبرش ، غلامى تيزهوش و خردمند به نام قصير داشت .\r\nجذيمه پدر زبّاء ، ملكه جزيره را كشته بود . . . پس از مدتى زبّاء از جذيمه درخواست ازدواج كرد . جذيمه علىرغم هشدارهاى غلامش قصير به درخواست زباء پاسخ مثبت داد . پس از مدتى زباء ، همسرش جذيمه را كشت . چون قصير از ماجرا آگاه شد ، گفت : « لا يطاع لقصير أمر » از آن به بعد اين عبارت در بين عرب ، ضرب المثل گشت . « 1 »\r\n( فأبيتم عليّ إباء المخالفين الجفاة و المنابذين العصاة ) ممكن است كه دو دانشمند در مسأله‌اى اختلاف كنند و در آن باره به گفتگو و بحث بپردازند و سرانجام يكى ديگرى را قانع كند و يا هر دو بدون تندى و ناراحتى بر نظر خويش بمانند . اين اتفاق فراوان بين اهل علم رخ مىدهد . اما گاه مىبينيم كه انسان نادانى بر نظر خويش تعصب مىورزد و سعى در تحميل آن بر تو مىكند و اگر نظر او را نپذيرى ، به انتقام بر مىخيزد و ناسزا مىگويد و تهديد مىكند ؛ هرچند تو دليل بيشترى بياورى ، او بيش از پيش تندخو و سركش مىشود . . . چنين كسى جانورى وحشى بوده و از انسانيت بويى نبرده است .\r\nمخالفان امام على عليه السّلام در جنگ صفين اين‌گونه بودند . آنان بر دست كشيدن از جنگ پافشرده ، سپس بر انتخاب ابو موسى اشعرى اصرار ورزيدند . . . امام عليه السّلام ابتدا آنان را از پذيرش درخواست معاويه بر حذر داشت ؛ ولى آنان اصرار ورزيده ، لجبازى كردند . پس امام عليه السّلام ابن عباس را براى حكميت برگزيد و\r\n\r\n\r\n","description":"","footnote":"\r\n( 1 ) . براى آگاهى از ماجراى ازدواج زبّاء و جذيمه و هشدار قصير نك : الاخبار الطوال ، دينورى : 55 ؛ الاعلام ، زركلى : 5 / 199 ؛ بحار الانوار : 33 / 322 ؛ تاريخ طبرى : 1 / 445 ؛ تاج العروس : 4 / 114 ؛ الصحاح ، جوهرى : 2 / 794 .\r\n","page_name":" 463 ","page_number":463},
  {"content":"\r\n\r\nآنان باز نافرمانى كردند . آن‌گاه اشتر را پيشنهاد داد و باز نپذيرفتند . پس از آن أحنف بن قيس را انتخاب كرد و آنان جز ابو موسى اشعرى را نپذيرفتند .\r\nسرانجام آن شد كه ابو موسى فريب خورد و آن چه نبايد رخ مىداد ، رخ داد . . . بنابراين امام عليه السّلام و تاريخ حق دارند كه آنان را به تندخويى و نافرمانى و بلكه بيش از آن متهم سازند . طه حسين درباره سركشى و تندخويى آنان سخن گفته و از دلايل اصرارشان بر انتخاب ابوموسى پرده برمىدارد : « به گمان فراوان برخى از فرماندهان سپاه على عليه السّلام نسبت به او وفادار نبودند ؛ زيرا آنان دنيا خواه ، و نه دين‌مدار بودند و درون خود ، حسرت روزگار عثمان را مىخوردند كه از هدايا و نعمتهاى بسيار برخوردار بودند . همچنين بسيارى از مردم بصره كه در جنگ جمل شركت داشتند ، در سپاه على عليه السّلام حاضر بودند . بنابراين در بين ياران على عليه السّلام افراد وفادار و خيانتكارى حضور داشتند . . . چه بسا أشعث بن قيس با عمرو عاص همدست شده بود تا در بين ياران على عليه السّلام اختلاف افكند . سرانجام آن دو به هدفشان رسيدند و اشعث و يارانش توانستند على عليه السّلام را بر خوددارى از جنگ وا دارند . پس امام عليه السّلام چاره‌اى جز پذيرش نداشت . اين حوادث از روى تصادف رخ نمىداد ؛ بلكه توطئه‌اى ميان ياران على عليه السّلام و معاويه در جريان بود . » « 1 »\r\nسير حوادث نظر طه حسين را تأييد مىكند ؛ چه آن كه مردم ، دنياخواه و شيفته آن هستند . معاويه نيز از اين دست مردم بود ؛ اما امام عليه السّلام تنها در پى دين بود و در نتيجه آنان به سمت معاويه گرويده ، دين خود را به سود\r\n\r\n\r\n","description":"","footnote":"\r\n( 1 ) . الفتنة الكبرى - 2 - على عليه السّلام و بنوه : 80 - 82 .\r\n","page_name":" 464 ","page_number":464},
  {"content":"\r\n\r\nدنيايشان فروختند و نافرمانى آفريدگار را به اطاعت از هم نوعان خويش خريدند .\r\n\r\n","description":"","footnote":"","page_name":" 465 ","page_number":465},
  {"content":"\r\n\r\n\r\nخطبه 36\r\n\r\nهشدار به شما\r\n« فأنا نذير لكم أن تصبحوا صرعى بأثناء هذا النّهر و بأهضام هذا الغائط ، على غير بيّنة من ربّكم و لا سلطان مبين معكم ، قد طوّحت بكم الدّار و احتبلكم المقدار ، و قد كنت نهيتكم عن هذه الحكومة فأبيتم عليّ إباء المنابذين حتّى صرفت رأيي إلى هواكم ، و أنتم معاشر أخفّاء الهام سفهاء الأحلام و لم آت - لا أبا لكم - بجرا و لا أردت لكم ضرّا . »\r\n\r\nترجمه\r\nشما را از آن مىترسانم مبادا صبح كنيد در حالى كه جنازه‌هاى شما در اطراف رود نهروان و زمين‌هاى پست و بلند آن افتاده باشد ، بدون آن كه برهان روشنى از پروردگار و حجّت و دليل قاطعى داشته باشيد . از خانه‌ها آواره گشته و به دام قضا گرفتار شده باشيد . من شما را از اين حكميّت نهى كردم ، ولى با سرسختى مخالفت كرديد ، تا به خواست دلخواه شما كشانده شدم . شما اى بىخردان ! اى ناكسان و بىپدران ! من كه اين فاجعه را به بار نياوردم و هرگز زيان شما را نخواستم .\r\n\r\n","description":"","footnote":"","page_name":" 466 ","page_number":466},
  {"content":"\r\n\r\n\r\nواژه‌شناسى\r\nصرعى : جمع « صريع » به معناى كسى كه بر زمين افتاده باشد .\r\nأثناء الشيء : در ميان واقعه .\r\nأهضام : جمع « هضم » به معناى دشت هموار است .\r\nالغائط : بخش فرو افتاده از زمين .\r\nطوّحت بكم الدار : در آن سرگردان شديد .\r\nاحتبلكم : شما را به دام انداخت .\r\nالمقدار : حالتها و شرايط .\r\nالمنابذ : تفرقه‌افكن .\r\nأخفّاء : جمع « خفيف » در مقابل سنگين .\r\nالهام : جمع « هامة » كه به نوك و سر هر چيزى گفته مىشود . همچنين به بدن نيز گفته مىشود .\r\nالأحلام : عقل‌ها .\r\nالبجر : شر و بدى .\r\n\r\nساختار ادبى\r\nأن تصبحوا : تأويل به مصدر مىرود و منصوب به نزع خافض است .\r\nو أنتم : « و » حاليه است .\r\nسفهاء الأحلام : خبر دوم براى « أنتم » است .\r\nو لا أب لكم : « لا » نافيه جنس بوده و « أب » اسم آن و « لكم » خبر آن است .\r\nاين تعبير گاه براى ستايش و گاه براى نكوهش به كار مىرود .\r\nبجرا : مفعول « لم آت » است .\r\n\r\n","description":"","footnote":"","page_name":" 467 ","page_number":467},
  {"content":"\r\n\r\n\r\nشرح و تفسير\r\n( فأنا نذير لكم ) اين فقره خطاب به خوارج است ؛ آن هنگام كه قصد مخالفت با امام عليه السّلام كرده و خواستند عليه او بشورند . امام عليه السّلام در اين خطبه به آنان توضيح مىدهد كه نظر و عملشان نادرست است و آنان را از سوء عاقبت بر حذر مىدارد . ( أن تصبحوا صرعى بأثناء هذا النّهر ) رود مورد نظر در نزديكى كوفه و كنار صحراى نهروان است . جنگ با خوارج نيز به نام همين صحرا مشهور شد . جدايى خوارج از سپاه امام على عليه السّلام در مكانى نزديك صحراى حروراء رخ داد و براى همين ، خوارج به حروريه « 1 » نيز معروف شده‌اند . ( و بأهضام هذا الغائط ) اين بند مكان كشته شدن خوارج را مشخص مىكند .\r\n( على غير بيّنه من ربّكم و لا سلطان مبين معكم ) هيچ دليل قابل قبولى در اقدام خود و هيچ بهانه‌اى براى افتادن در اين فتنه نداشتند . پذيرش حكميت ، اشتباه بزرگى بود و خروج از سپاه على عليه السّلام اشتباهى بزرگتر از آن . . . امام عليه السّلام در ضمن اندرز به ايشان مىگويد : « من از جنگ روىگردان نشدم و بلكه شما بوديد كه جنگ را كنار گذاشتيد و از آن خسته شديد . . . نظر شما بر گزينش آن دو براى حكميت بود و از آنان تعهد گرفتيم كه بر مبناى قرآن عمل كنند ، ولى آنان گمراه گشتند و حق را كنار گذاشتند ؛ در حالى كه حق را به روشنى\r\n\r\n\r\n","description":"","footnote":"\r\n( 1 ) . حروريه ، گروهى از خوارج و نواصب هستند كه در منطقه حروراء به فاصله دو ميل از كوفه مستقر شده بودند و به همين سبب حروريه نام گرفتند . آنان پس از پذيرش حكميت از سوى امام عليه السّلام بر او خروج كردند .\r\n","page_name":" 468 ","page_number":468},
  {"content":"\r\n\r\nمىديدند و خواهان ستم بودند و در پى آن افتادند . » « 1 » گروهى از تاريخ‌نگاران مىگويند : سخنان امام عليه السّلام در بين خوارج اثر گذاشت و بسيارى از آنان جدا شده ، به كوفه بازگشتند و برخى نيز به سپاه على عليه السّلام پيوستند و گروهى ديگر از جنگ كناره گرفتند . تنها سه هزار نفر و يا كمتر با عبد اللّه بن وهب راسبى ، فرمانده خوارج پايدار ماندند ؛ حال آن كه در آغاز دوازده هزار نفر و بنا به قول ديگرى شش هزار نفر بودند . « 2 »\r\nابن ابى الحديد مىگويد : « روايات فراوانى از پيامبر خدا صلّى اللّه عليه و إله در حد تواتر نقل شده كه وعده پاداش الهى به كشندگان خوارج مىدهد . » « 3 » همچنين روايات فراوانى از پيامبر صلّى اللّه عليه و إله نقل شده كه مىفرمايد : هر مسلمانى بايد در كنار على عليه السّلام با دشمنانش بجنگد . . . از جمله : « پس از من فتنه‌اى خواهد بود . پس چون چنين شد با على بن ابى طالب عليهما السّلام باشيد ؛ زيرا او نخستين كسى است\r\n\r\n\r\n","description":"","footnote":"\r\n( 1 ) . « أنا ما كرهت الحرب و إنّما أنتم كرهتموها و جزعتم منها . . . إنّما اجتمع رأى ملئكم على اختيار رجلين أخذنا عليهما ألّا يتعدّيا القرآن فتاها عنه و تركا الحقّ و هما يبصرانه و كان الجور هواهما فمضيا عليه » نهج‌البلاغه :\r\nنامه 127 .\r\n( 2 ) . امام على عليه السّلام پرچم امان را به ابو ايوب انصارى داد و ابو ايوب فرياد برآورد كه هركس به زير اين پرچم بيايد و هيچ مسلمانى را نكشته باشد يا به هيچ مسلمانى تجاوز نكرده باشد ، در امان است و هركس به كوفه يا مدائن برود ، در امان است . نك : تاريخ طبرى : 4 / 64 و 6 / 49 ؛ الامامه و السياسه : 1 / 169 ؛ الفتوح ، ابن اعثم : 4 / 125 ؛ اسد الغابه : 1 / 385 و به بعد . پس از اين ماجرا عروة بن نوفل اشجعى با پانصد سوار از معركه خارج شد و گروهى به كوفه و گروهى به مدائن رفتند و از آن دوازده هزار نفر ، تنها چهار هزار نفر باقى ماندند كه به سمت امام عليه السّلام و يارانش هجوم آوردند . امام عليه السّلام به يارانش دستور داد تا زمانى كه به شما حمله نكرده‌اند ، به آنان حمله نكنيد .\r\nنك منابع بالا و مروج الذهب : 2 / 416 ؛ شرح نهج‌البلاغه ، ابن ابى الحديد : 2 / 272 ؛ مستدرك الوسائل : 2 / 254 ؛ شرح نهج‌البلاغه ، خوئى : 4 / 122 .\r\n( 3 ) . شرح نهج‌البلاغه ، ابن ابى الحديد : 2 / 265 .\r\n","page_name":" 469 ","page_number":469},
  {"content":"\r\n\r\nكه در روز قيامت من را مىبيند و با من دست مىدهد و او صديق اكبر و فاروق اين امت است . او بين حق و باطل فرق مىگذارد و او سلطان مؤمنان است . » « 1 » همچنين هيچ‌كس در اين گفته پيامبر خدا صلّى اللّه عليه و إله ترديد نكرد كه فرمود :\r\n« اى على ! هيچ مؤمنى از تو خشم نمىگيرد و هيچ منافقى تو را دوست ندارد . » « 2 » با اين وضعيت چگونه است حال كسانى كه لشكرى عليه امام عليه السّلام بسيج كردند و به جنگ با او رفتند ؟ ! به هر روى كسانى كه عمل عايشه و معاويه و طلحه و زبير را توجيه كرده‌اند ، بهانه‌اى براى عمل خوارج ذكر نكرده‌اند .\r\n( قد طوّحت بكم الدار ) از راه حق گمراه شديد ؛ در حالى كه فراروى شما آشكار و عيان بود . ( و احتبلكم المقدار ) وضعيت و طرز تفكر نادرست ، شما را به دام انداخت . ( و قد كنت نهيتكم عن هذه الحكومة ) شما را از پذيرش حكميت پرهيز داده بودم . ( حتّى صرفت رأيى إلى هواكم ) اگر امام عليه السّلام بر نظر خويش بيشتر پا مىفشرد ، مشكلات بيشترى رخ مىداد ؛ زيرا آنان نادان و تندخو بودند و پيش از اين گذشت كه برخى از آنان تهديد كردند امام عليه السّلام را به معاويه تحويل مىدهند . . . بديهى است كه انسان عاقل از بين دو شر ، سبكترين آنها را برمىگزيند و شر بيشتر را با كمتر دور مىسازد . در بند بعد به\r\n\r\n\r\n","description":"","footnote":"\r\n( 1 ) . « سيكون بعدي فتنة ، فإذا كان ذلك فالزموا عليّ بن أبى طالب عليه السّلام ، فإنّه أوّل من يراني و اوّل من يصافحني . . . » اسد الغابه : 5 / 285 ؛ كنز العمال : 7 / 305 .\r\n( 2 ) . « يا عليّ لا يبضغك مؤمن و لا يحبّك منافق » سنن ترمذى : 5 / 601 ، ح 3819 ؛ فرائد السمطين : 1 / 133 ؛ ح 95 ؛ تاريخ دمشق ، ابن عساكر : 2 / 190 ، ح 674 و 192 و 202 و 679 ؛ صحيح مسلم : 1 / 86 ، ح 131 ؛ كفاية الطالب : 68 و 20 ؛ فتح البارى : 7 / 57 ؛ سنن ابن ماجه : 1 / 42 ؛ تاريخ بغداد : 2 / 255 و 14 / 426 ؛ مناقب ابن شهر آشوب : 3 / 206 ؛ انساب الاشراف : 2 / 97 ، ح 20 .\r\n","page_name":" 470 ","page_number":470},
  {"content":"\r\n\r\nاين مطلب اشاره شده است : ( و أنتم معاشر أخفّاء الهام ، سفهاء الأحلام و لم آت - لا أبا لكم - بجرا و لا أردت لكم ضرّا )\r\n\r\n","description":"","footnote":"","page_name":" 471 ","page_number":471},
  {"content":"\r\n\r\n\r\nخطبه 37\r\n\r\nنيروى حق ( 1 - 2 )\r\n« فقمت بالأمر حين فشلوا ، و تطلّعت حين تقبّعوا ، و نطقت حين تعتعوا ، و مضيت بنور اللّه حين وقفوا ، و كنت أخفضهم صوتا و أعلاهم فوتا ، فطرت بعنانها و استبددت برهانها . كالجبل لا تحرّكه القواصف و لا تزيله العواصف . لم يكن لأحد فيّ مهمز و لا لقائل فيّ مغمز . ( 1 ) الذّليل عندي عزيز حتّى آخذ الحقّ له ، و القويّ عندي ضعيف حتّى آخذ الحقّ منه . رضينا عن اللّه قضاءه و سلّمنا للّه أمره . أ تراني أكذب على رسول اللّه صلّى اللّه عليه و إله و اللّه لأنا أوّل من صدّقه فلا أكون أوّل من كذب عليه . فنظرت في أمري ، فإذا طاعتي قد سبقت بيعتي ، و إذا الميثاق في عنقي لغيري . ( 2 ) »\r\n\r\nترجمه\r\nآن‌گاه كه همه از ترس سست شده ، كنار كشيدند ، من قيام كردم ؛ و آن هنگام كه همه خود را پنهان كردند ، من آشكارا به ميدان آمدم ؛ و آن زمان كه همه لب فرو بستند ، من سخن گفتم ؛ و آن وقت كه همه باز ايستادند ، من با\r\n\r\n","description":"","footnote":"","page_name":" 472 ","page_number":472},
  {"content":"\r\n\r\nراهنمايى نور خدا به راه افتادم . در مقام سخن ، صدايم از همه آهسته‌تر بود ؛ اما در عمل برتر و پيشتاز بودم . زمام امور را به دست گرفتم ، و جلوتر از همه پرواز كردم ، و پاداش سبقت در فضيلت‌ها را بردم . همانند كوهى كه تندبادها آن را به حركت در نمىآورد ، و طوفانها آن را از جاى برنمىكند . كسى نمىتوانست عيبى در من بيابد ، و سخن‌چينى جاى عيب‌جويى در من نمىيافت . خوارترين افراد نزد من عزيز است تا حق او را باز گردانم و نيرومند در نظر من پست و ناتوان است تا حق را از او بازستانم . در برابر خواسته‌هاى خدا راضى ، و تسليم فرمان او هستم . آيا مىپنداريد من به رسول خدا صلّى اللّه عليه و إله دروغى روا دارم ! به خدا سوگند ، من نخستين كسى هستم كه او را تصديق كردم ، و هرگز اوّل كسى نخواهم بود كه او را تكذيب كنم . در كار خود انديشيدم ، ديدم پيش از بيعت ، پيمان اطاعت و پيروى از سفارش رسول خدا صلّى اللّه عليه و إله را بر عهده دارم ، كه از من براى ديگرى پيمان گرفت .\r\n\r\nواژه‌شناسى\r\nتطلّعت : از سخنان و رفتار پيامبر صلّى اللّه عليه و إله تبعيت كردم . در خطبه ديگرى از اين موضوع چنين سخن به ميان آمده است : « همچون بچه شترى كه در پى مادرش مىافتد ، از پيامبر خدا صلّى اللّه عليه و إله پيروى كردم و هر روز از اخلاق او پرچمى براى خويش برافراشتم . » « 1 »\r\nتقبّعوا : همانند من از پيامبر خدا صلّى اللّه عليه و إله پيروى نكردند .\r\nالتّعتعة : ترديد در سخن گفتن .\r\n\r\n\r\n","description":"","footnote":"\r\n( 1 ) . « و لقد كنت أتّبعه اتّباع الفصيل أثر امّه يرفع لي في كلّ يوم من أخلاقه علما » نهج‌البلاغه : خطبه 192 .\r\n","page_name":" 473 ","page_number":473},
  {"content":"\r\n\r\nالفوت : مسابقه .\r\nالرّهان : جايزه برنده در مسابقه .\r\nالقواصف : گرفتارىهاى كمرشكن .\r\nالعواصف : تندبادها .\r\nالهمز و الغمز : طعنه و كنايه .\r\n\r\nساختار ادبى\r\nصوتا ، فوتا : هر دو تمييز هستند .\r\nكالجبل : خبر براى مبتداى محذوف و در اصل چنين بوده است : « أنا كالجبل » .\r\nفإذا طاعتي : « إذا » فجائيه است .\r\nإذا الميثاق : « إذا » فجائيه است .\r\n\r\nشرح و تفسير\r\n( فقمت بالأمر حين فشلوا ) امام عليه السّلام به دلايلى از فضل و منزلت خويش ياد مىكند كه از آن جمله پاسخ دادن به سخن كينه‌توزانه منافقان است يا آگاه ساختن مخالفان نسبت به اشتباه‌هاى خويش در سرپيچى از حق و داد و . . .\r\nامام عليه السّلام در عبارت ديگرى مىفرمايد : « آيا مىپنداريد من بر پيامبر خدا صلّى اللّه عليه و إله دروغ مىبندم ؟ ! » ابن ابى الحديد از اين عبارت چنين حدس مىزند كه برخى امام عليه السّلام را در نقل پيش‌گويىهايى و حوادث غيبى از زبان پيامبر صلّى اللّه عليه و إله به دروغگويى متهم مىكردند و امام عليه السّلام مىخواست با اين عبارت از خويش رفع تهمت كند . . . حدس ابن ابى الحديد دور از واقعيت نيست . او سپس تعداد زيادى از پيش‌گويىهاى امام عليه السّلام را نقل مىكند كه همه آنها بزرگ و شگفت و\r\n\r\n","description":"","footnote":"","page_name":" 474 ","page_number":474},
  {"content":"\r\n\r\nناشى از وحى خداوند به پيامبر صلّى اللّه عليه و إله است . واژه « امر » در « فقمت بالامر » شامل همه فضايل و مناقب امام عليه السّلام مىشود ؛ چه آنهايى كه مخصوص به او است و چه آنهايى كه با ديگران شريك است و او در رأس آنها قرار دارد . از دسته نخست مانند : پيشگامى در اسلام و خوابيدن در بستر پيامبر صلّى اللّه عليه و إله در شب هجرت و عقد اخوت با پيامبر صلّى اللّه عليه و إله و ديگر موارد خيرخواهى و فداكارى نسبت به اسلام و مسلمانان در زمان خلفا كه در همه مشكلات به او مراجعه مىكردند . از دسته دوم مانند : حضور در جنگ بدر و احد و احزاب كه معاويه و عمرو عاص در همه آنها در سپاه مشركان بودند .\r\n( و تطلّعت حين تقبّعوا ) امام عليه السّلام دانشها و اخلاق خود را از پيامبر صلّى اللّه عليه و إله گرفته است . اين منقبت تنها به ايشان اختصاص دارد و شامل هيچ مسلمان ديگرى نمىشود . در واقع شيوه و محيط و شرايط زندگى امام عليه السّلام به طور طبيعى چنين نتيجه‌اى مىدهد . پيامبر صلّى اللّه عليه و إله او را از كوچكى سرپرستى كرد و تربيت و پرورش او را به عهده گرفت و امام عليه السّلام پس از نزول وحى همچون سايه همراه پيامبر صلّى اللّه عليه و إله بود و محبوبترين فرد ، نزد وى بود . پيامبر صلّى اللّه عليه و إله او را بر همه مردم بدون استثنا برترى مىداد ؛ چنان چه عايشه در پاسخ از محبوبترين فرد نزد پيامبر صلّى اللّه عليه و إله از امام عليه السّلام نام برده بود . « 1 » پيامبر صلّى اللّه عليه و إله همه علوم و اسرار خويش را در اختيار او قرار داده بود . امام عليه السّلام در خطبه ديگرى در اين باره مىگويد :\r\n« سوگند به خدايى كه پيامبر صلّى اللّه عليه و إله را به نبوت برانگيخت و از ميان مردمان برگزيد ! پيامبر صلّى اللّه عليه و إله جز به راستى سخن نگفت و او همه را در اختيار من گذاشت : چه كسى هلاك خواهد شد ، و چه كسى رهايى خواهد يافت ، و\r\n\r\n\r\n","description":"","footnote":"\r\n( 1 ) . نك : شرح خطبه 33 .\r\n","page_name":" 475 ","page_number":475},
  {"content":"\r\n\r\nسرنوشت اين امر چه خواهد شد ، و هيچ چيز بر بالاى سرم نگذاشت ، جز آن كه آن را در گوشم خواند و مرا از آن آگاه ساخت . » « 1 »\r\nدر كتاب الصواعق المحرقه آمده است : « هيچ آيه‌اى در قرآن نيست كه على عليه السّلام امير و شريف آن نباشد . » « 2 » خداوند ، ياران پيامبر صلّى اللّه عليه و إله را در موقعيت‌هاى مختلف نكوهش كرد و از على عليه السّلام جز به نيكى ياد نكرد . ابن عساكر مىگويد : « درباره هيچ‌كسى به اندازه على عليه السّلام آيه نازل نشده است ؛ چه آن كه سيصد آيه درباره او در قرآن يافت مىشود . » « 3 »\r\n( و نطقت حين تعتعوا ) امام عليه السّلام احكام معضلات و مشكلات را بيان مىكرد ؛ در حالى كه ديگران از روى جهل و ناتوانى سكوت اختيار كرده بودند .\r\nحوادث فراوانى بعد از پيامبر صلّى اللّه عليه و إله رخ داد كه حكم آنها در قرآن و سنت بيان نشده بود . اين امر كاملا طبيعى است كه گزاره‌هاى قرآن و سنت ، محدود هستند ؛ ولى حوادث و رخدادها پايانى ندارند . دانشمند متخصص در امر قرآن و سنت و آگاه از شريعت اسلام مىتواند حكم رخدادهاى جديد را از اصول عمومى كتاب و سنت استخراج كند . . . خلفا و ديگر صحابه در برخورد با هر مشكل و معضلى كه از حلش ناتوان بودند ، به امام عليه السّلام پناه مىبردند . عمر بن خطاب خود به اين فضيلت امام عليه السّلام اذعان مىكند : « خدايا !\r\n\r\n\r\n","description":"","footnote":"\r\n( 1 ) . « و الّذي بعثه بالحقّ و اصطفاه على الخلق ما أنطق إلّا صادقا و قد عهد إليّ بذلك كلّه و بمهلك من يهلك و منجى من ينجو و مآل هذا الأمر و ما أبقى شيئا يمرّ على رأسي إلّا أفرغه في اذنيّ و أفضى به إليّ » نهج‌البلاغه : خطبه 175 .\r\n( 2 ) . الصواعق المحرقه : 125 و همچنين نك : كفاية الطالب : 140 ؛ مسند زيد بن على : 459 ؛ كنز العمال : 13 / 108 ؛ تفسير العياشى : 2 / 352 ؛ كشف الغطاء : 9 .\r\n( 3 ) . تاريخ ابن عساكر : 42 / 364 ؛ همچنين نك : شواهد التنزيل : 1 / 55 ، ح 56 ؛ ينابيع الموده : 2 / 176 .\r\n","page_name":" 476 ","page_number":476},
  {"content":"\r\n\r\nمرا در معضلى قرار نده كه على عليه السّلام آنجا نباشد . » « 1 » و نيز مىگفت : « خدايا ! مرا به مصيبتى گرفتار نساز كه ابو الحسن عليه السّلام نزديك من نباشد ؛ چرا كه من رهايى از آن مصيبت را در نزديكى ابو الحسن عليه السّلام اميد دارم . » « 2 » . . . از اينها گذشته ، حديث « من شهر علم هستم و على عليه السّلام در آن است » « 3 » دليل و گواهى كافى بر اين سخن است .\r\n( و مضيت بنور اللّه حين وقفوا ) منظور از نور خدا ، وحى و حركت در پرتوى نور الهى به معناى آگاهى امام عليه السّلام از آن است . ( و كنت أخفضهم صوتا ) صداى على عليه السّلام در مجلس پيامبر صلّى اللّه عليه و إله از روى ادب و احترام ، خيلى آرام بود . در آيه شريفه آمده است : « آنان كه صدايشان را نزد پيامبر صلّى اللّه عليه و إله خدا فرو مىكاهند ، خداوند قلب ايشان را براى تقوا آزموده است . » « 4 » برخى از شارحان نهج‌البلاغه مىگويند كه منظور از بند آخر ، بيان قدرت و نيرومندى شخصيت امام عليه السّلام است . « 5 » ( و أعلاهم فوتا ) امام عليه السّلام در فضايل و كرامات از همه صحابه پيشى گرفته بود و خود در اين باره مىگويد : « من بر فطرت زاده شدم و در ايمان و هجرت پيشى گرفتم . » « 6 » ( فطرت بعنانها ) زمانى كه در انجام كارهاى\r\n\r\n\r\n","description":"","footnote":"\r\n( 1 ) . فرائد السمطين : 1 / 272 و 348 ؛ المناقب ، ابن شهر آشوب : 2 / 358 و 360 و 361 ؛ الاصابه :\r\n3 / 39 ؛ الطرق الحكميه : 46 ؛ الرياض النضره : 2 / 195 و 196 ؛ ذخائر العقبى : 79 - 82 ؛ المناقب ، خوارزمى : 39 و 48 ؛ الاربعين ، فخر رازى : 466 ؛ ينابيع الموده : 221 ؛ نور الابصار : 74 ؛ ارجح المطالب : 121 و 124 ؛ البدايه و النهايه ، ابن كثير : 6 / 201 .\r\n( 2 ) . كنز العمال : 5 / 257 ، ح 12805 ؛ تاريخ مدينه دمشق : 53 / 35 ؛ مقام الامام على عليه السّلام : 27 .\r\n( 3 ) . پيش از اين درباره اين حديث سخن گفته شد و مصادر آن گذشت .\r\n( 4 ) .  إِنَّ الَّذِينَ يَغُضُّونَ أَصْواتَهُمْ عِنْدَ رَسُولِ اللَّهِ أُولئِكَ الَّذِينَ امْتَحَنَ اللَّهُ قُلُوبَهُمْ لِلتَّقْوى  حجرات / 49 : 3 .\r\n( 5 ) . شرح نهج‌البلاغه ، محمد عبده : 1 / 88 .\r\n( 6 ) . « فإنّي ولدت على الفطرة و سبقت إلى الإيمان و الهجرة » نهج‌البلاغه : نامه 57 .\r\n","page_name":" 477 ","page_number":477},
  {"content":"\r\n\r\nنيك مسابقه گذاشته مىشد ، امام عليه السّلام همچون پرنده‌اى به آنها پر مىكشيد . ( و استبدت برهانها ) پاداش سبقت‌گيرندگان تنها از آن او بود . ( كالجبل لا تحرّكه القواصف و لا تزيله العواصف ) گرفتاريها و مصايب پس از پيامبر صلّى اللّه عليه و إله به ويژه در دوران خلافت ، بر دوش امام عليه السّلام تلنبار شدند ؛ ولى ايشان همچون كوه ايستادگى كرده و جز بر ايمان و اخلاصش نيافزود . امام عليه السّلام خود در اين باره مىگويد : « در مواجهه با هر گرفتارى و مصيبتى تنها از ايمان توشه مىگيريم و در پرتوى راه حق گام برمىداريم و به فرمانش تن مىدهيم و به سختى و دشوارى زخمها صبر پيشه مىكنيم . » « 1 »\r\n( لم يكن لأحد في مهمز و لا لقائل في مغمز ) دشمنان امام عليه السّلام نيز به فضايل و كراماتش گواهى دادند . طه حسين مىگويد : « على عليه السّلام فضايل فراوانى دارد كه ياران پيامبر صلّى اللّه عليه و إله و حتى دشمنان على عليه السّلام از بين آنان ، به آنها گواهى مىدهند و نيكان از تابعيان نيز آن فضايل را مىشناسند و اهل سنت همانند شيعه به آنها ايمان دارند . هنگامى كه سيره زندگى او را بررسى مىكنيم و مواضعش را در برخورد با مشكلات فراوان زندگىاش مشاهده مىكنيم ، درمىيابيم كه او شايسته همه آن فضايل و بلكه بيشتر از آن است . » « 2 »\r\n\r\nشريعت خدا و قانون جنگل\r\n( الذّليل عندي عزيز حتّى آخذ الحقّ له و القوي عندي ضعيف حتّى آخذ الحقّ منه ) حق را براى خدا و انسانيت از غاصب آن ستانده و به صاحب آن باز پس\r\n\r\n\r\n","description":"","footnote":"\r\n( 1 ) . « فما نزداد على كلّ مصيبة و شدّة إلّا إيمانا و مضيّا على الحقّ و تسليما للأمر و صبرا على مضض الجراح » نهج‌البلاغه : نامه 122 .\r\n( 2 ) . الفتنة الكبرى - 2 - على عليه السّلام و بنوه : 16 .\r\n","page_name":" 478 ","page_number":478},
  {"content":"\r\n\r\nمىدهم . اين شريعت خداوند است و اما قانون جنگل تنها بر پايه زور استوار است ، نه محاكمه‌اى و نه قانونى و نه اصولى و نه دليلى وجود دارد . تنها قانون ، تسليم ضعيف در برابر نيرومند است . در يك سخن ، حق از آن‌قدرت است و ضعيف همواره بر باطل و متهم است . شريعت خداوند و انسانيت ، اين چنين نيست ؛ اصول و قوانينى دارد كه بر پايه حق و داد استوار بوده و متهم حق اعتراض و دفاع از خويش دارد و مىتواند همه دلايل و شواهد خود را اظهار كند .\r\nآن چه گفته شد ، خلاصه‌اى از تفاوت بين قانون خدا و قانون جنگل است . قانون خدا براى جهان آدميان و قانون جنگل براى حيوانات است . اما در مقام عمل گاه فرقى بين انسان و حيوان نيست . بسيارى از مردم از زمان هابيل و قابيل تا به امروز بر مبناى قانون جنگل عمل مىكنند و تنها فرقى كه با دنياى حيوانات وجود دارد ، آن است كه ضعيف مىتواند آزادانه سخن گويد و اعتراض كند و دليل و برهان آورد و بلكه حتى ناسزا گويد و در پارلمان و سازمان ملل و شوراى امنيت و روزنامه‌ها و رسانه‌هاى عمومى و هر جاى ديگر سخن گويد ؛ ولى سرانجام ناگزير قانون جنگل بر او اعمال مىشود و همچون شكارى در چنگال نيرومندان مىافتد . منطق عموم مردم از ديرباز تاكنون چنين بوده است ؛ اما منطق على عليه السّلام تنها حق و داد است و شريعت او تنها شريعت خدا و انسانيت . قدرت در نزد على عليه السّلام تنها از آن حق است و صاحب حق ، عزيز و گرامى ؛ هرچند ضعيف و ناتوان باشد و صاحب باطل ، حقير و ذليل ؛ هرچند كه نيرومند و توانگر باشد . . . بدون شك اين شيوه حكومت را مردم تاب نمىآوردند و بسيارى آن را خشونت و سنگدلى مىشمارند . چگونه ارباب مىتواند خود را در كنار برده‌اش در برابر حق\r\n\r\n","description":"","footnote":"","page_name":" 479 ","page_number":479},
  {"content":"\r\n\r\nيكسان شمارد ؟ ! در كتاب روضه كافى آمده است : « روزى امام عليه السّلام سهم بيت المال را تقسيم مىكرد . به يكى از انصار سه دينار داد و پس از او برده سياهى آمد و او نيز سه دينار دريافت كرد . آن مرد انصارى گفت : اى امير مؤمنان ! اين برده را من ديروز آزاد كردم ، حال چگونه من و او را يكسان مىانگارى ؟ امام عليه السّلام پاسخ داد : من به كتاب خداوند نظر كردم و در آن فضيلتى براى فرزندان اسماعيل بر فرزندان اسحاق نيافتم . سپس افزود : آدم هيچ فرزند برده و يا كنيزى نداشت . مردم همگى آزاد هستند . » « 1 »\r\nاين ، همان اسلام واقعى است . مردم همگى آزاد و همگى بسان دندانه‌هاى شانه يكسان هستند « 2 » . . . سياهان از آغاز براى بردگى سفيدان متولد نشده‌اند . در دوره‌اى از تاريخ كه ابزار و حيوانات براى توليد كالا كفايت نمىكردند ، مردم ناگزير اختلاف طبقاتى يافتند و برده‌دارى پديد آمد .\r\nدر آن دوره زندگى بدون برده‌دارى امكان‌پذير نبود و از اين روى همه پيامبران پيش از محمد صلّى اللّه عليه و إله آن را پذيرفتند و هيچ فيلسوف و مصلحى ضرورت آن را انكار نكرد . هنگامى كه اسلام ظاهر گشت ، راهى براى حذف برده‌دارى فرارويش نبود و لذا آن را به شيوه‌هاى مختلف محدود ساخت و راههاى فراوانى براى آزادسازى بردگان قرار داد كه در كتابهاى فقه به تفصيل آمده است . هنگامى كه علوم و فن‌آورى پيشرفت كرد و استمرار زندگى بدون\r\n\r\n\r\n","description":"","footnote":"\r\n( 1 ) . روضة الكافى ، شيخ كلينى : 1 / 124 و 8 / 69 ، ح 26 .\r\n( 2 ) . نك : الفردوس بمأثور الخطاب : 2 / 298 و 4 / 300 ، ح 6882 و 4883 ؛ ميزان الاعتدال فى نقد الرجال : 2 / 307 ؛ صفوة الصفوه : 1 / 204 ، سبل السلام : 3 / 128 ؛ لسان الميزان : 2 / 42 ، ح 153 .\r\n","page_name":" 480 ","page_number":480},
  {"content":"\r\n\r\nبرده‌دارى امكان‌پذير شد ، انسانها برده‌دارى را از اساس لغو كردند و اسلام بدون ترديد ، آن را پذيرفته ، مبارك شمرد . « 1 »\r\n( رضينا عن اللّه قضائه و سلّمنا للّه أمره ) هركس خالصانه خداى يگانه را بپرستد و در گفتار و رفتار به او ايمان داشته باشد ، در سختى و آسانى به او تكيه كرده و گمان بد به وى نمىكند . ( أتراني أكذب على رسول اللّه و اللّه لأنا أوّل من صدّقه و لا أكون أوّل من كذّب عليه ) دروغ‌گويى غالبا ناشى از يكى از اين دو عامل است : ترس و طمع . امام عليه السّلام تنها از خدا مىترسد و تنها به كسب رضايت خداوند طمع دارد . پس چگونه ممكن است كه از راه دروغ بستن بر پيامبر صلّى اللّه عليه و إله به خدا نزديك شود . او نخستين كسى است كه به پيامبر صلّى اللّه عليه و إله ايمان آورد و بيش از هركس ديگرى تسليم فرمانش بود و خود در خطبه ديگرى از پيامبر صلّى اللّه عليه و إله نقل كرده است : « هركس عامدانه بر من دروغ ببندد ، جايگاه خويش را در آتش مهيا كرده است . » « 2 » و در همان خطبه ، خطاب به پيامبر صلّى اللّه عليه و إله مىافزايد : « خداوند تو را از حال منافقان آگاه ساخت و اوصافشان را براى تو بيان كرد . آنان پس از پيامبر صلّى اللّه عليه و إله نيز ماندند و به پيشوايان به گمراهى و دعوت‌كنندگان به آتش نزديك شده ، راه ستم و بهتان در پيش گرفتند . » « 3 » و نيز : « ايمان ، آن است كه راستى را بر دروغ ترجيح دهى ؛ هرچند راستى به زيان تو و دروغ به سودت باشد ، و بيش از عمل ، سخن نگويى و در ياد كرد\r\n\r\n\r\n","description":"","footnote":"\r\n( 1 ) . نك : تذكرة الفقهاء : 5 / 255 ؛ المجموع فى شرح المهذب : 6 / 200 ؛ احكام القرآن : ابن عربى :\r\n2 / 967 .\r\n( 2 ) . « من كذب عليّ متعمّدا فليتبوّأ مقعده من النّار » نهج‌البلاغه ، نامه 210 .\r\n( 3 ) . « و قد أخبرك اللّه عن المنافقين بما أخبرك و وصفهم بما وصفهم به لك ثمّ بقوا بعده فتقرّبوا إلى أئمّة الضّلالة و الدّعاة إلى النّار بالزّور و البهتان » نهج‌البلاغه : نامه 210 .\r\n","page_name":" 481 ","page_number":481},
  {"content":"\r\n\r\nاز ديگران تقواى خدا پيشه كنى . » « 1 » حال تصور كنيد كسى كه تقواى خداوند را در نقل سخنان انسانهاى عادى مراعات مىكند ، چگونه ممكن است در نقل احاديث پيامبر صلّى اللّه عليه و إله معصيت كند و بر او دروغ ببندد ؟ !\r\n( فنظرت في أمري فإذا طاعتي قد سبقت بيعتي و إذا الميثاق في عنقى لغيري ) منظور از بيعت ، بيعت امام عليه السّلام با خلفاى پيشين و منظور از طاعت ، اطاعت از پيامبر صلّى اللّه عليه و إله مبنى بر صبر و عدم مقاوت در جريان غصب خلافت است . فرمان پيامبر صلّى اللّه عليه و إله همچون امانتى بر گردن امام عليه السّلام بود و او گريزى از اطاعت نداشت .\r\n\r\n\r\n","description":"","footnote":"\r\n( 1 ) . « الإيمان أن تؤثر الصّدق حيث يضرّك على الكذب حيث ينفعك و ألّا يكون في حديثك فضل عن عملك و أن تتّقي اللّه في حديث غيرك » نهج‌البلاغه : قصار 450 .\r\n","page_name":" 482 ","page_number":482},
  {"content":"\r\n\r\n\r\nخطبه 38\r\n\r\nشبهه\r\n« و إنّما سمّيت الشّبهة شبهة لأنّها تشبه الحقّ ، فأمّا أولياء اللّه فضياؤهم فيها اليقين و دليلهم سمت الهدى ، و أمّا أعداء اللّه فدعاؤهم فيها الضّلال و دليلهم العمى ، فما ينجو من الموت من خافه و لا يعطى البقاء من أحبّه . »\r\n\r\nترجمه\r\nشبهه را براى اين شبهه ناميدند كه به حق شباهت دارد . اما نور هدايت كننده دوستان خدا در شبهات ، يقين است و راهنماى آنان ، راه هدايتگر وحى است ؛ اما دشمنان خدا ، دعوت كننده‌شان در شبهات گمراهى است ، و راهنماى آنان كورى است . آن كس كه از مرگ بترسد نجات نمىيابد ، و آن كس كه زنده ماندن را دوست دارد براى هميشه در دنيا نخواهد ماند .\r\n\r\nواژه‌شناسى\r\nيقين : دانش مصون از خطا .\r\nالسّمت : راه .\r\n\r\n","description":"","footnote":"","page_name":" 483 ","page_number":483},
  {"content":"\r\n\r\n\r\nساختار ادبى\r\nأولياء اللّه فضياؤهم فيها اليقين : « أولياء » مبتداى اول و « ضياء » مبتداى دوم و « يقين » خبر « ضياء » و كل جمله ، خبر براى مبتداى اول است .\r\nأعداء اللّه . . . : تركيب اين بخش مانند قبلى است .\r\nالبقاء : اگر مرفوع باشد ، نائب فاعل براى « يعطى » و اگر منصوب باشد ، مفعول دوم براى آن است و نائب فاعل ، « من أحبّه » خواهد بود .\r\n\r\nشرح و تفسير\r\n( و إنما سمّيت الشّبهة شبهة لأنّها تشبه الحقّ ) گاه باطل آن چنان آشكار است كه در شناخت آن اشتباه نمىشود ؛ مانند اين كه گفته شود : آشوب ، بهتر از نظم است و فقر ، نعمت و سعادت است . . . اما گاه باطل و حق از جهت شباهتى در هم آميخته مىشوند ؛ مثل آن كه گفته شود : خداوند از آغاز ، همه كارهاى انسان را مىداند و ممكن نيست علم خداوند نادرست درآيد ؛ بنابراين انسان مجبور است و اختيارى در كارهايش ندارد . اين در حالى است كه نظريه جبر باطل است . چگونه ممكن است خداوند بر انجام كارى كيفر يا پاداش دهد كه گريزى از ترك آن نيست . در عين حال علم كامل و مطلق خداوند نيز سخنى درست است و ممكن نيست علم خداوند نادرست درآيد . خلط بين كارهاى انسان و علم خداوند ، منشأ اين شبهه است . « 1 » از\r\n\r\n\r\n","description":"","footnote":"\r\n( 1 ) . در كتاب فلسفة التوحيد و الولاية به اين شبهه پاسخ گفتيم و خلاصه آن چنين است : علم خداوند تنها از وجود چنين كارى خبر مىدهد ؛ نه آن كه علت وجود آن كار باشد . فرق بين اين دو همانند فرق بين اين دو عبارت است : « دانستم كه زيد فردا سفر مىكند . » و « آگاهى من از مسافرت زيد ، علت سفر او بود . »\r\n","page_name":" 484 ","page_number":484},
  {"content":"\r\n\r\nاين گفته امام عليه السّلام : « و إنما سميت الشبهة . . . » در مىيابيم كه واژه شبهه تنها بر امور باطل اطلاق مىشود .\r\n( فأما أولياء اللّه فضياؤهم فيها اليقين ) ضمير « فيها » به شبهه باز مىگردد و منظور از يقين ، علم مصون از خطا است . امام عليه السّلام در موارد بسيار از يقين به جاى علم استفاده مىكند ؛ چنان چه در وصف پرهيزكاران مىگويد : « و ايمانا فى يقين » « 1 » يعنى ايمانشان عالمانه است . كسانى كه در پرتو نور علم گام برمىدارند ، در امان از شبهات و باطل ، و مرجع مقابله با باطل و ابطال شبهات هستند . سپس امام عليه السّلام به منبع علم ايشان اشاره مىكند : ( و دليلهم سمت الهدى ) منظور از « سمت الهدى » راه هدايتگر وحى است . خداوند در اين باره مىفرمايد : « اين كتابى است كه در آن شكى نيست و هدايتگر پرهيزگاران است . » « 2 » بنابراين منبع شناخت حق و زدودن شباهت ، كتاب خداوند و سنت پيامبر صلّى اللّه عليه و إله است .\r\n( فأما أعداء اللّه فدعاؤهم فيها الضّلال ) مدعيان دروغين هيچ دليلى در ترويج شبهات خويش جز جهالت و گمراهى ندارند . ( و دليلهم العمى ) آنان ، اهل تقليد هستند و آراى نادرست دارند و به قياس باطل و سلايق موهوم پايبند هستند . ( فما ينجو من الموت من خافه و لا يعطى البقاء من أحبّه ) شارحان مىگويند : اين بخش ارتباطى به ماقبل ندارد و از جاى ديگرى گرفته شده و به مناسبت در اين جا گذاشته شده است . « 3 » شايد مناسبت از آن روى باشد كه\r\n\r\n\r\n","description":"","footnote":"\r\n( 1 ) . نهج‌البلاغه : خطبه 193 .\r\n( 2 ) .  ذلِكَ الْكِتابُ لا رَيْبَ فِيهِ هُدىً لِلْمُتَّقِينَ  بقره / 2 : 2 .\r\n( 3 ) . شرح نهج‌البلاغه ، ابن ابى الحديد : 2 / 298 .\r\n","page_name":" 485 ","page_number":485},
  {"content":"\r\n\r\nمدعيان دروغين را بيم داده و حسابرسى و مجازات بعد از مرگ را يادآورشان سازد . به هر روى معناى كلام روشن و شرح بيش از اين ، زياده‌گويى است .\r\nبنابراين به اين مقدار بسنده مىكنيم كه اولياى الهى از مرگ مىهراسند و نسبت به عواقب پس از آن احتياط به خرج مىدهند ؛ اما دشمنان خدا جاودانگى را دوست دارند و از چيزى غافل هستند كه آن از آنان غافل نيست .\r\n\r\n","description":"","footnote":"","page_name":" 486 ","page_number":486},
  {"content":"\r\n\r\n\r\nخطبه 39\r\n\r\nبىدين و بىغيرت\r\n« منيت به من لا يطيع إذا أمرت ، و لا يجيب إذا دعوت ، لا أبا لكم ! ما تنتظرون بنصركم ربّكم ؟ ! أما دين يجمعكم و لا حميّة تحمشكم ! أقوم فيكم مستصرخا و اناديكم متغوّثا ، فلا تسمعون لي قولا و لا تطيعون لي أمرا حتّى تكشّف الامور عن عواقب المساءة ، فما يدرك بكم ثار و لا يبلغ بكم مرام . دعوتكم إلى نصر إخوانكم ، فجرجرتم جرجرة الجمل الأسرّ و تثاقلتم تثاقل النّضو الأدبر ، ثمّ خرج إليّ منكم جنيد متذائب ضعيف  كَأَنَّما يُساقُونَ إِلَى الْمَوْتِ وَ هُمْ يَنْظُرُونَ  « 1 » »\r\n\r\nترجمه\r\nگرفتار كسانى شده‌ام كه چون امر مىكنم فرمان نمىبرند ، و چون آنها را فرا مىخوانم ، اجابت نمىكنند . اين مردم بىاصل و ريشه ! در يارى پروردگارتان براى چه در انتظاريد ؟ !\r\n\r\n\r\n","description":"","footnote":"\r\n( 1 ) . انفال / 8 : 6\r\n","page_name":" 487 ","page_number":487},
  {"content":"\r\n\r\nآيا دينى نداريد كه شما را گرد آورد و يا غيرتى كه شما را به خشم وا دارد ؟ ! در ميان شما به پاخاسته ، فرياد مىكشم و عاجزانه از شما يارى مىخواهم ؛ اما به سخنان من گوش نمىسپاريد و فرمان مرا اطاعت نمىكنيد ، تا آن كه پيامدهاى ناگوار آشكار شد . نه با شما مىتوان انتقام خونى را گرفت ، و نه با كمك شما مىتوان به هدف رسيد . شما را به يارى برادرانتان مىخوانم ، مانند شترى كه از درد بنالد ، ناله و فرياد سر مىدهيد ، و يا همانند حيوانى كه پشت آن زخم باشد ، حركتى نمىكنيد . تنها گروه اندكى به سوى من آمدند كه آنها نيز ناتوان و مضطرب بودند ، « گويا آنها را به سوى مرگ مىكشانند ، و مرگ را با چشمانشان مىنگرند . »\r\n\r\nواژه‌شناسى\r\nمنيت : گرفتار آمدم .\r\nالحميّه : از مصدر حمايت و به معناى غرور و مروت است .\r\nتحمشكم : شما را برانگيخته ، به خشم مىآورد و پيرامون يك هدف گرد مىآورد .\r\nمستصرخ : دادخواه .\r\nمتغوّث : درخواست كننده يارى .\r\nتكشّف : آشكار شد .\r\nجرجر البعير : نعره‌اى از روى خشم و ناراحتى برآورد .\r\nالجمل الأسر : شترى كه مبتلا به نوعى بيمارى شده باشد .\r\nالنّضو : شتر لاغر .\r\nالأدبر : شترى كه پشتش زخم شده باشد .\r\n\r\n","description":"","footnote":"","page_name":" 488 ","page_number":488},
  {"content":"\r\n\r\nالمتذائب : آشفته .\r\n\r\nساختار ادبى\r\nما تنتظرون : « ما » از نوع استفهام انكارى و مبتدا و محلا مرفوع است .\r\nأمّا : براى عرض و تحضيض ( برانگيختن ) است و برخى آن را تركيبى از همزه استفهام و « ما » ى نفى دانسته‌اند .\r\nمستصرخا ، متغوّثا : هر دو حال هستند .\r\nتكشّف : فعل مضارع و در اصل « تتكشّف » بوده است .\r\n\r\nشرح و تفسير\r\nصحابه پيامبر صلّى اللّه عليه و إله از مهاجر و انصار همگى با امام عليه السّلام و عليه معاويه بودند و تنها اندكى از ايشان مانند نعمان بن بشير انصارى « 1 » در كنار معاويه بود . او مردى فرصت‌طلب و مزدور بود كه وجدان و دين خود را به شيطان فروخت . وى از نزديكان عثمان بود و چون عثمان كشته شد ، پيراهنش و انگشتان همسرش ، نائله را با خود به شام برد و آنها را به معاويه فروخت .\r\nمعاويه ، پيراهن را آويخت و انگشتان را بر آن قرار داد تا به اين وسيله مردم\r\n\r\n\r\n","description":"","footnote":"\r\n( 1 ) . نعمان بن بشير خزرجى هشت سال و هفت ماه و يا شش سال پيش از وفات پيامبر صلّى اللّه عليه و إله به دنيا آمد .\r\nدر ابتدا هواخواه عثمان بود و سپس به طرفدارى از معاويه و سپس از آن يزيد برخاست . نعمان همان شخصى بود كه پيراهن عثمان به همراه انگشتان نائله را براى معاويه از مدينه به شام برد و معاويه از آن براى تحريك مردم استفاده كرد . در زمان معاوية بن يزيد به بيعت با عبد اللّه بن زبير فرا خواند و به همين دليل طرفداران بنى اميه او را در سال 64 هجرى كشتند . براى اطلاع از زندگىنامه او نك : اسد الغابه : 5 / 22 ؛ الاصابه : 3 / 529 ؛ تاريخ طبرى : 6 / 77 ؛ تاريخ ابن كثير :\r\n7 / 319 .\r\n","page_name":" 489 ","page_number":489},
  {"content":"\r\n\r\nرا برانگيزد . پس از آن ، نعمان از سوى معاويه و نيز يزيد به امارت كوفه رسيد . . . همچنين معاويه او را به همراه اسلحه و سربازان براى غارت « عين التمر » به عراق فرستاد . چون خبر اين ماجرا به امام عليه السّلام رسيد ، مردم را به جهاد فرا خواند كه آنان كاهلى كردند . امام على عليه السّلام فرمود :\r\n( منيت به من لا يطيع إذا أمرت و لا يجيب إذا دعوت ) اين سخن امام عليه السّلام مانند بسيارى ديگر از گفته‌هايش آكنده از احساس ناراحتى و رنج است ؛ چرا كه او بيش از توجه به خود و خانواده‌اش به امور رعيت و انسانيت اهتمام داشت .\r\nهمه رنجهايى را كه امام عليه السّلام از سربازان و يارانش متحمل شد ، مىتوان در اين سخن حضرت عليه السّلام خلاصه كرد : « مىخواهم با شما بيمارى را درمان كنم ؛ در حالى كه شما خود بيمارى من هستيد ؛ همانند كسى كه مىخواهد خارى را با كمك خارى ديگر بيرون آورد . » « 1 »\r\n( ما تنتظرون بنصركم ربّكم ) كسى كه از يارى حق رويگردان شود ، خواسته يا ناخواسته ، باطل را يارى كرده است . ( أما دين يجمعكم و لا حميّة تحمشكم ) دين و حميت از نظر عموم مردم ، سخنى تهى و بيهوده است . تنها مصلحت و منفعت شخصى معتبر است و فقط خدامداران هستند كه خشم و خشنودىشان براى خدا است و تعداد اين افراد اندك است . ( أقوم فيكم مستصرخا و اناديكم متغوّثا فلا تسمعون لي قولا و لا تطيعون لي أمرا ) فرمان امام ، فرمان خدا و حقيقت است . اگر شيطان فرمان داده بود ، به جان مىخريدند و اطاعت مىكردند . در قرآن نيز در اين باره آمده است : « و در حقيقت تو\r\n\r\n\r\n","description":"","footnote":"\r\n( 1 ) . « اريد أن اداوي بكم و أنتم دائي كناقش الشّوكة » نهج‌البلاغه : خطبه 121 .\r\n","page_name":" 490 ","page_number":490},
  {"content":"\r\n\r\nمردگان را شنوا نمىگردانى و اين دعوت را به كران - آنگاه كه به ادبار پشت مىگردانند - نمىتوانى بشنوانى . » « 1 »\r\n( حتّى تكشّف الأمور عن عواقب المساءة ) اندرزهايم را زمانى مىفهميد كه ديگر دير شده است و آن‌گاه انگشت ندامت به دهان مىگيريد و از سركشىهاى خود افسرده و اندوهگين مىشود . ( فما يدرك بكم ثار و لا يبلغ بكم مرام ) امام عليه السّلام تنها از باطل و اهل آن انتقام مىگيرد و جز راه حق در پيش نمىگيرد و اگر اهل دنيا و تابع آن بود ، بىدرنگ از او فرمان مىبردند .\r\n( دعوتكم إلى نصر إخوانكم ) شما را براى يارى برادرانتان فرا خواندم كه معاويه ، مزدوران شيطان‌صفت خود را به جنگ آنها فرستاده است . ( فجرجرتم جرجرة الجمل الأسر و تثاقلتم تثاقل النّضو الأدبر ) شتر هنگام خستگى ، صدايى اندوهگين از حنجره‌اش خارج مىسازد ؛ به ويژه هنگامى كه لاغر و پشتش زخم باشد و بارى سنگين بر پشت كشد . ياران امام عليه السّلام هنگام فراخوانى آن حضرت عليه السّلام به جهاد ، ناله و فرياد مىكنند و اين دعوت بر ايشان سخت و ناگوار است .\r\n( ثمّ خرج إليّ منكم جنيد متذائب ضعيف . . . ) اين ، غايت تأثير اندرزهاى امام عليه السّلام بر ايشان است كه كمى افسرده و بدحال مىشوند ؛ جمعيتى سست و آشفته كه هيچ سودى در آنان نيست . طه حسين براى اين وضعيت چنين دليل مىآورد : « على عليه السّلام هيچ‌كس را به حضور در جنگ مجبور نمىساخت و اگر مىخواست چنين كند ، مىتوانست سپاهى بزرگ فراهم آورد و اگر مىخواست ، مىتوانست آنان را با مال و ثروت تطميع كند ؛ ليكن چنين\r\n\r\n\r\n","description":"","footnote":"\r\n( 1 ) .  فَإِنَّكَ لا تُسْمِعُ الْمَوْتى وَ لا تُسْمِعُ الصُّمَّ الدُّعاءَ إِذا وَلَّوْا مُدْبِرِينَ  روم / 30 : 52 .\r\n","page_name":" 491 ","page_number":491},
  {"content":"\r\n\r\nنكرد . . . او ميخواست كه آنان از روى بصيرت و ايمان يارىاش كنند . » « 1 » فيلسوفى معاصر در اين باره مىگويد : « انسان و ميمون هر دو معده دارند . من ميمونى را نمىشناسم كه ميمون بخورد ؛ ولى انسانهايى را مىشناسم كه انسانهاى ديگر را در زمينه‌هاى فردى و اجتماعى و بين المللى و غيره مىدرند . . . تفاوت بين انسان وحشى و متمدن آن است كه اولى برادرش را مىكشد و مىخورد و دومى او را مىكشد و سپس كفن مىكند و بر او نماز مىخواند و به خاك مىسپارد و برايش سوگوارى به پا مىكند و سرانجام توشه‌هايى كه براى زندگى خويش فراهم ساخته بود ، تصاحب مىكند . »\r\n\r\n\r\n","description":"","footnote":"\r\n( 1 ) . الفتنة الكبرى - 2 - على عليه السّلام و بنوه : 153 .\r\n","page_name":" 492 ","page_number":492},
  {"content":"\r\n\r\n\r\nخطبه 40\r\n\r\nباطل حق‌نما\r\n« قال عليه السلام : كلمة حقّ يراد بها باطل . نعم إنّه لا حكم إلّا للّه ، و لكنّ هؤلاء يقولون لا إمرة إلّا للّه و إنّه لا بدّ للنّاس من أمير برّ أو فاجر ، يعمل في إمرته المؤمن و يستمتع فيها الكافر و يبلّغ اللّه فيها الأجل و يجمع به الفيء و يقاتل به العدوّ و تأمن به السّبل و يؤخذ به للضّعيف من القويّ حتّى يستريح برّ و يستراح من فاجر .\r\n( و في رواية اخرى : ) أنّه لمّا سمع تحكيمهم قال : حكم اللّه أنتظر فيكم .\r\n( و قال : ) أمّا الإمرة البرّة فيعمل فيها التّقيّ ، و أمّا الإمرة الفاجرة فيتمتّع فيها الشّقيّ إلى أن تنقطع مدّته و تدركه منيّته . »\r\n\r\nترجمه\r\nفرمود : سخن حقّى است كه از آن اراده باطل شد . آرى ! درست است ، فرمانى جز فرمان خدا نيست ؛ ولى اينها مىگويند زمامدارى جز براى خدا نيست ؛ در حالى كه مردم به زمامدارى نيك يا بد ، نيازمندند تا مؤمنان در\r\n\r\n","description":"","footnote":"","page_name":" 493 ","page_number":493},
  {"content":"\r\n\r\nسايه حكومت او به كار خود مشغول و كافران هم بهرمند شوند ؛ به وسيله حكومت بيت المال جمع‌آورى مىگردد و به كمك آن با دشمنان مىتوان مبارزه كرد ؛ جاده‌ها أمن و امان ، و حق ضعيفان از نيرومندان گرفته مىشود ؛ تا آن كه نيكوكار [ با مرگ يا بركنارى والى بد 
  ] آسوده شود و از دست بدكاران ، در امان مىباشند .\r\n( در روايت ديگرى آمده : ) چون سخن آنان را درباره حكميت شنيد ، فرمود : منتظر حكم خدا درباره شما هستم .\r\n( و نيز فرمود : ) اما در حكومت پاكان ، پرهيزگار به خوبى انجام وظيفه مىكند ؛ ولى در حكومت بدكاران ، ناپاك از آن بهرمند مىشود تا مدتش سر آيد و مرگ فرا رسد .\r\n\r\nساختار ادبى\r\nحق : خبر براى مبتداى محذوف و در اصل چنين بوده است : آن كلمه ، كلمه حق است .\r\nإنّه : « ه » ضمير شأن است .\r\nأمّا : براى بيان تفصيل سخن مجمل پيش از آن است .\r\nأن تنقطع : اين عبارت به مصدر تأويل رفته و مجرور به حرف الى : است .\r\nجار و مجرور متعلق به فعل يتمتّع : هستند .\r\n\r\nموضع امام عليه السّلام در برابر خوارج\r\nامام عليه السّلام در اين خطبه از خوارج ياد كردند . از اين روى مقدمه‌اى كوتاه درباره ديدگاه حضرت عليه السّلام نسبت به آنان و گوشه‌اى از رفتار و سياست امام عليه السّلام با خوارج را بيان مىكنيم . شارحان نهج‌البلاغه از جنگ‌هاى خوارج و شورش\r\n\r\n","description":"","footnote":"","page_name":" 494 ","page_number":494},
  {"content":"\r\n\r\nآنان عليه امام عليه السّلام فراوان سخن گفته‌اند و تاريخ‌نويسان نيز در شرح حال آنان بسيار قلم‌فرسايى كرده‌اند و نوشته‌هاى متعددى درباره آنان به رشته تحرير درآمده است . در اين جا تنها به برخورد امام عليه السّلام با خوارج اشاره مىشود .\r\nامام عليه السّلام در حد توان تلاش كرد تا آنان را بر چيزى برنيانگيزاند . از جمله گفته‌هاى امام عليه السّلام به آنان : « آيا هنگام برافراشتن قرآنها بر نيزه‌ها نگفتم كه معاويه و يارانش اهل دين و قرآن نيستند ؛ بلكه آنان نيرنگ و فريب مىزنند و ضربات شمشير را از خود دور مىكنند ؟ اما شما به دست كشيدن از جنگ اصرار داشتيد و تنها به حكميت تن داديد و در آن نيز تنها اشعرى را پذيرفتيد . . . پس من با نارضايتى و از ترس وقوع فتنه پذيرفتم و به شر كمتر از بين دو گزينه تن دادم . . . و نيز پس از تحكيم به شما گفتم كه ما به آنها شرط كرديم كه قرآن را ناديده نگيرند و آنان از آن منحرف شدند و حق را در حالى كنار نهادند كه فراروى چشمشان بود و از ستم پيروى كردند كه دلخواهشان بود . » « 1 » آنان به امام عليه السّلام گفتند : « ما به خطا رفتيم و كافر شديم .\r\nپس تو نيز به كفر خود اعتراف كن و مانند ما توبه كن . آن‌گاه ما با تو خواهيم بود . در غير اين صورت تنها شمشير بين ما و تو حكمفرما خواهد بود . » « 2 »\r\nآن‌گاه امام عليه السّلام به آنان گفت : « آيا پس از ايمانم به خدا و جهادم با رسول اللّه صلّى اللّه عليه و إله گواه به كفر خود بدهم ؟ اگر اين را كردم يعنى گمراه شده و از راه هدايت دور شدم . » به گمان نزديك به يقين ، اگر امام عليه السّلام به خواسته‌هاى آنان\r\n\r\n\r\n","description":"","footnote":"\r\n( 1 ) . نهج‌البلاغه : خطبه 127 ؛ البداية و النهاية : 9 / 339 ؛ الاحتجاج : 2 / 58 ؛ الارشاد ، شيخ مفيد : 2 / 165 ؛ انساب الاشراف : 2 / 357 ؛ الاخبار الطوال : 209 ؛ تاريخ ابن خلدون : 2 / 177 .\r\n( 2 ) . شرح نهج‌البلاغه ، خويى : 4 / 126 ؛ تذكرة الخواص : 95 .\r\n","page_name":" 495 ","page_number":495},
  {"content":"\r\n\r\nجواب مثبت مىداد ، آنها مىگفتند : امامى را نمىخواهيم كه گاهى كافر مىشود و گاهى توبه مىكند يا اين كه مىگفتند : تو چيزى را از ما پنهان مىكنى و عقيده‌ات همان است كه بود . « 1 »\r\nخوارج ، امام عليه السّلام را كافر و خونش را حلال دانستند و به صراحت به ايشان گفتند : « بين ما و تو غير از شمشير چيز ديگرى نيست . » « 2 » از اين روى پيامبر اكرم صلّى اللّه عليه و إله آنان را خارج از دين معرفى كرد . . . با اين همه امام عليه السّلام بر ايشان خشم نورزيدند و در آغاز با آنها نجنگيد و ياران خود را از جنگ با آن‌ها منع كرد و فرمود : « پس از مرگ من با خوارج نجنگيد ، زيرا كسى كه جوياى حق بوده ؛ ولى راه آن را گم كرد مانند كسى نيست كه جوياى باطل بود و به آن دست يافت . » « 3 »\r\nخوارج امام عليه السّلام را كافر شمرده و ريختن خونش را روا شمردند و با او جنگيدند و به او گفتند كه ميان ما و تو تنها شمشير كار ساز است و اما امام عليه السّلام درباره‌شان گفت كه آن‌ها در جستجوى حق بودند ! . . . آيا واقعا تاريخ كسى را مىشناسد كه به اين اندازه با دشمن خود انصاف كند و مانند على عليه السّلام به اين اندازه بر دشمن خود بردبار باشد ؟ اين جاست كه دليل وابستگى دلها به امام على عليه السّلام دانسته مىشود .\r\nامام عليه السّلام همچنين فرمود : « خوارج را از پرداخت حقوق ماهانه خود محروم نمىسازيم و آنان را نمىشورانيم و قصد سوئى نسبت به آنها\r\n\r\n\r\n","description":"","footnote":"\r\n( 1 ) . تاريخ طبرى : 4 / 57 ؛ الاخبار الطوال : 206 ؛ الامامة و السياسة : 1 / 164 ؛ الفتوح ، ابن اعثم : 4 / 106 ؛ شرح نهج‌البلاغه ، ابن ابى الحديد : 2 / 216 .\r\n( 2 ) . تاريخ طبرى : 4 / 57 ؛ الامامة و السياسة : 1 / 164 ؛ الاخبار الطوال : 208 .\r\n( 3 ) . نهج‌البلاغه : قصار 61 .\r\n","page_name":" 496 ","page_number":496},
  {"content":"\r\n\r\nنداريم . . . پس اگر لب فرو بستند كارى با آن‌ها نداريم و اگر به سخن آمدند با آن‌ها مناظره مىكنيم و اگر فساد كردند با آن‌ها مىجنگيم . » « 1 »\r\nعلى عليه السّلام را رها كردند و او را كافر دانستند و كشتن او را روا ساختند ؛ ولى او با اين همه بدى با آن‌ها نيكى مىكند و حقوق مادى آنها را قطع نمىكند و گواهى مىدهد كه آن‌ها جستجوگر حقيقت هستند و او خواهان هيچ‌گونه شرى براى آن‌ها نيست و حتى قدرت خويش را بر آنان تحميل نمىكند . . .\r\nولى اگر فسادى روى زمين انجام دادند و به حقوق مردم تجاوز كردند ، حرمت و حقوق آنان ساقط مىشود و او ، نه حق خود ، كه حق مردم را از آنان مطالبه مىكند .\r\nآنچه گذشت نحوه برخورد و رفتار على عليه السّلام در برابر كسانى بود كه او را كافر دانسته ، با او جنگيدند . همچنين رفتارش با معاويه چنين بود كه معاويه آب را به روى لشكر امام عليه السّلام بست ولى امام عليه السّلام هنگام غلبه بر لشكر معاويه اجازه نداد كه آب بر آنها بسته شود . همين رفتار را با عمرو عاص نيز داشت ، هنگامى كه جان خود را به بهاى بيرون انداختن عورت خود خريد . رفتار ايشان با عايشه پس از شكست جنگ جمل فراموش شدنى نيست . امام عليه السّلام ، عايشه را با احترام كامل به مدينه برگرداند . . . بلكه اين سياست و رفتار على عليه السّلام در برابر همه مردم است . او هيچ تبعيضى بين دور و نزديك و دوست و دشمن نمىگذاشت . به اين علّت كسانى كه دنباله‌روى حكومت و منصب بودند ، درباره ايشان گفتند : على عليه السّلام از سياست چيزى نمىداند . بله ! على عليه السّلام سياست نفاق و تجاوز را نمىشناخت ؛ و بلكه به خوبى مىشناخت\r\n\r\n\r\n","description":"","footnote":"\r\n( 1 ) . انساب الاشراف : 1 / 389 .\r\n","page_name":" 497 ","page_number":497},
  {"content":"\r\n\r\nولى از آن استفاده نمىكرد . او سياست عدل و اجراى حق و رحمت را مىشناسد و آن ، مقتضاى خوى و طبع او است . او به حق و رحمت عمل مىكرد و هرگز از آن نمىگذشت ؛ حتى اگر به بهاى جان و اهل و فاميل و مقام و منال و آبروى خود تمام مىشد .\r\n\r\nشرح و تفسير\r\n( كلمة حقّ يراد بها باطل ) مراد از كلمه حق ، اين گفته خوارج است كه « حكم ، تنها از آن خداوند است » هيچ اختلافى بين مسلمانان وجود ندارد كه احكام حلال و حرام و وضع شريعت اسلامى تنها از آن خداوند منّان است و در قرآن نيز به آن تصريح شده است « 1 » و همچنين آمده است : « هركس به غير حكم خداوند حكم كند از ستمگران است . » « 2 » اما اين چه باطلى است كه خوارج ، آن را به جاى حق مطرح مىكردند و انگيزه‌شان از آن چه بود ؟\r\nخوارج خود منظورشان را از جمله « لا حكم إلّا للّه » بيان كرده‌اند . آنان به امام عليه السّلام اعتراض مىكردند كه چرا ايده حكميت را پذيرفته است . ابن عباس از آنان سؤال كرد : چه اعتراضى به امير مؤمنان داريد ؟ آنان پاسخ دادند :\r\nپذيرش حكميّت ! آنان اصل حكميت را فراى از تعيين طرفهاى آن باطل مىشمردند . « 3 » امام عليه السّلام نيز در توضيح ايده خوارج فرموده است : ( هؤلاء يقولون لا إمرة إلا اللّه و إنّه لا بدّ للنّاس من أمير برّ أو فاجر ) از اين عبارت برمىآيد كه آنان\r\n\r\n\r\n","description":"","footnote":"\r\n( 1 ) .  إِنِ الْحُكْمُ إِلَّا لِلَّهِ  يوسف / 12 : 40 .\r\n( 2 ) .  وَ مَنْ لَمْ يَحْكُمْ بِما أَنْزَلَ اللَّهُ فَأُولئِكَ هُمُ الظَّالِمُونَ  مائده / 5 : 45 .\r\n( 3 ) . مناظره ابن عباس با خوارج در منابع متعددى با عبارات شبيه هم آمده است كه مهمترين آنها عبارتند : تذكرة الخواص ، ابن جوزى : 95 ؛ مروج الذهب : 2 / 404 ؛ تاريخ يعقوبى : 2 / 167 .\r\n","page_name":" 498 ","page_number":498},
  {"content":"\r\n\r\nاز اساس با وجود حاكمى بر جامعه مخالف بودند و حكومت را تنها از آن خدا مىشمردند .\r\nخوارج آيه « لا حكم الا للّه » را چنين تفسير مىكردند كه حكم هر موضوع مذكور در قرآن مشخص است و امام حكم موضوعات غير مذكور را بايد به خداوند ارجاع داد . اين انديشه به ضرورت عقل ، باطل است ؛ زيرا احكام مذكور در قرآن محدود است و رخدادها فراوان و نامتناهىاند . پس اگر هيچ حاكمى حق حل و فصل امور مختلف را ندارد ، زندگى به بن‌بست مىرسد و ديگر كسى نمىتواند به مسائل مورد نزاع ، رسيدگى كند ؟ و چه كسى خلاف‌كاران را كيفر دهد ؟ همه مىدانند كه خداوند دخالتى مستقيم در امور مردم ندارد و همچنين رابطه مستقيم و بدون واسطه با آنان ندارد . بنابراين وجود حكومت - چه عادل و چه ظالم - كه به امور جزئى مردم رسيدگى كند و از آشفتگى جامعه جلوگيرى كند ، ضرورى است و گرنه هيچ نظمى و نظامى در زندگى مردم باقى نمىماند . امام عليه السّلام نيز درباره ضرورت حكومت مىفرمايد : « سرپرست امور مردم ، مانند نخ تسبيحى است كه دانه‌ها را به هم متصل مىكند و پيوند مىدهد . اگر نخ پاره شود ، دانه‌ها هر كدام به يك طرف پراكنده مىشوند و محال است كسى بتواند مجددا آن را مانند اول متّصل سازد . » « 1 »\r\n\r\n\r\n","description":"","footnote":"\r\n( 1 ) . « مكان القيّم بالأمر مكان النّظام من الخرز يجمعه و يضمّه : فإن انقطع النّظام تفرّق الخرز و ذهب ، ثمّ لم يجتمع بحذافيره أبدا » نهج‌البلاغه : خطبه 146 . امام عليه السّلام اين مطلب را در پاسخ خليفه دوّم فرمود ؛ هنگامى كه وي با حضرت عليه السّلام مشورت كرد كه آيا فرماندهى لشكر جنگ با ايران را شخصا به عهده بگيرد يا نه ؟\r\n","page_name":" 499 ","page_number":499},
  {"content":"\r\n\r\n( يعمل في إمرته المؤمن ) ضمير « امرته » به فاجر باز مىگردد . برخى از شارحان گفته‌اند : « منظور امام عليه السّلام آن است كه ولايت فاجر مانع از آن نيست كه مؤمن به تدبير امور دين و دنياى خويش بپردازد . » « 1 » اما به نظر مىرسد كه مراد امام عليه السّلام اعم باشد و كليه واجبات و در راس آنها امر به معروف و نهى از منكر را نيز شامل شود . در حديثى آمده است : « امر به معروف و نهى از منكر ، دو خصوصيت از اخلاق خداى متعالند و انجام آن دو ، نه اجلى را نزديك مىكند و نه از روزى انسانى مىكاهد . » « 2 » و گوياتر از آن ، در روايت ديگرى آمده است : « . . . سخن حقّى كه در برابر حاكم ظالم گفته شود » « 3 »\r\n( و يستمتع فيها الكافر ) كافر تنها تا مدت معينى از آن چه به دست مىآورد ، بهره مىبرد و سپس از حرام‌خورى خود پشيمان خواهد شد . ( و يبلّغ اللّه فيها الأجل ) هر وعده‌اى در اين زندگى به زوال ختم مىشود و هر نعمتى - چه زود و چه دير - رفتنى است . ( و يجمع به الفيء ، و يقاتل به العدوّ ، و تأمن به السّبل ، و يؤخذ به للضعيف من القوي ) امام عليه السّلام مىخواهد بگويد كه همه اين‌ها از نعمات وجود حكومت و نظام در جامعه - از هر نوع آن - است . به عبارت ديگر امام عليه السّلام نظم را بر آشوب ترجيح مىدهد . ( حتّى يستريح برّ ) تا آن كه نيكوكار با مرگ والى بدكار يا بركنارى او يا تغيير اوضاع آسوده شود . ( و يستراح من\r\n\r\n\r\n","description":"","footnote":"\r\n( 1 ) . « ان امرة الفاجر لا تمنع المؤمن من اقامة الصلاة و ايتاء الزكاة » شرح نهج‌البلاغه ، محمد عبده : 1 / 91 .\r\n( 2 ) . « و إنّ الأمر بالمعروف و النّهي عن المنكر لخلقان من خلق اللّه سبحانه و إنّهما لا يقرّبان من أجل و لا ينقصان من رزق » نهج‌البلاغه : خطبه 156 ؛ كنز العمال : 16 / 192 ، ح 44216 ، وسائل الشيعة : 16 / 134 ، ح 9 .\r\n( 3 ) . « . . . كلمة عدل عند امام جائر » مسند أحمد : 5 / 256 ؛ المستدرك على الصحيحين : 3 / 626 ؛ المعجم الكبير : 17 / 49 .\r\n","page_name":" 500 ","page_number":500},
  {"content":"\r\n\r\nفاجر ) عطف بر جمله پيشين و تفسير آن مىباشد . در حقيقت تنها فرد نيك و پرهيزگار است كه هنگام زوال حكومت بدكاران آسوده مىشود و اما فرد خائن و شقى با رفتن حاكم فاجر خود نيز مىرود ؛ زيرا حاكم فاجر پشتيبان و حامى منافع آن فرد بود .\r\n\r\nآشوب و نظم\r\nبه اين مناسبت اشاره‌اى به مكتب آنارشيسم مىكنيم . اين مكتب در قرن هفدهم ميلادى به رهبرى دانشمند انگليسى ( ونستانلى ) به وجود آمد و به حذف حكومت و دولت با همه مؤسسات آن فرا مىخواند . همچنين به تأسيس يك جامعه خالى از هرگونه وسايل قهر و قدرت و اجبار دعوت مىكرد . دليل پيروان اين مذهب آن است كه حكومت يك ضرر محض است يا اين كه ضرر آن بيشتر از نفع آن مىباشد . ضررهاى آن به گفته آنان عبارتند از :\r\n1 . دولت هر مدلى كه باشد منتهى به ايجاد يك امتياز براى گروه حاكم مىشود و براى افراد خود كه اقليّت جامعه هستند ، امتيازاتى قائل مىشود و قدرت را در دست افراد خود مىسپارد . همچنين آن‌ها را بر ديگر افراد جامعه مسلط مىكند .\r\n2 . دولت ، اقدام به تقديم امتيازاتى براى كارگزاران و كارمندان و خويشان و دوستانشان مىكند و جايگاهى براى آنان در جامعه ايجاد مىكند و به هر طريقى اطاعت آنان را بر بقيه افراد جامعه واجب مىسازد . آن‌گاه به استبداد گراييده و احيانا افراد ناراضى را تهديد مىكند .\r\n\r\n","description":"","footnote":"","page_name":" 501 ","page_number":501},
  {"content":"\r\n\r\n3 . دولت بخشى از اموال و دارايىهاى مردم را به نام ماليات تصاحب مىكند و به حساب پرداخت حقوق كاركنان و كارگزاران خود مىگذارد و عملا نامبردگان اقدام به خريدن ساختمان‌ها و انباشتن پول و ثروت مىكنند .\r\n4 . دولت ، مردم را براى دفاع از خود بسيج مىكند و آنان را براى سركوبى آزادمردان جامعه و گاهى ملت به كار گرفته و به جنگى ناخواسته مىكشاند كه هيچ نفعى براى ملت ندارد . كشور در اين جنگ بهره‌اى غير از ويرانى و نابودى به دست نمىبرد .\r\n5 . دولت ، افراد جامعه را مهار مىكند تا اموال يكديگر را به يغما نبرند ؛ اما خود در همين حال اقدام به استفاده از زور عليه افرادى مىكند كه به رفتار دولت اعتراض كنند .\r\nاين مكتب داراى فيلسوفان و پيروانى بود و كتاب‌ها و مقالات فراوانى در اين خصوص به رشته تحرير درآمده است و آخرين فيلسوف و انديشمند آنها ، ژوهان موست آلمانى بود . آنارشيسم از سال 1920 م رو به افول گذاشت و ياران آن ، رفته رفته كم شدند . « 1 » به هر روى انديشه‌هاى اين مكتب ، خنده‌دار و آرزوهايشان در حد يك خواب زيبا و سرگرم كننده است . بالاترين و بزرگترين خواسته بشر ، آزادى از بندها است تا به صورت شرافتمندانه زندگى كند و از هيچ ضرر و تهديدى نترسد و هيچ فرد ستمگرى بر آنان تسلط نيابد يا اين كه ناچار نشوند جلوى در منزل يا اداره ناجوانمردان دست گدايى دراز كنند ؛ ولى آيا زندگى بدون حاكم و سرپرست استوار مىشود ؟\r\n\r\n\r\n","description":"","footnote":"\r\n( 1 ) . نك : المعجم القانونى ، حارث سليمان فاروقى : 1 / 207 و 2 / 447 .\r\n","page_name":" 502 ","page_number":502},
  {"content":"\r\n\r\nشايان ذكر است كه مكتب آنارشيسم ، نظر شيعه در شرايط امام را تاييد مىكند . از نظر شيعه امام بايد معصوم باشد و اگر ممكن نبود دست كم بايد از شرط عدالت برخوردار باشد . فقهاى شيعه فتوا داده‌اند كه گرفتن حق نزد حاكم ستمگر و شكايت كردن نزد وى حرام و باطل است .\r\n\r\n","description":"","footnote":"","page_name":" 503 ","page_number":503},
  {"content":"\r\n\r\n\r\nخطبه 41\r\n\r\nوفا\r\n« أيّها النّاس إنّ الوفاء توأم الصّدق ، و لا أعلم جنّة أوقى منه ، و ما يغدر من علم كيف المرجع . و لقد أصبحنا في زمان قد اتّخذ أكثر أهله الغدر كيسا ، و نسبهم أهل الجهل فيه إلى حسن الحيلة . ما لهم ! قاتلهم اللّه ! قد يرى الحوّل القلّب وجه الحيلة ، و دونها مانع من أمر اللّه و نهيه ، فيدعها رأي عين بعد القدرة عليها و ينتهز فرصتها من لا حريجة له في الدّين . »\r\n\r\nترجمه\r\nاى مردم ! وفا همراه راستى است كه سپرى محكم‌تر و نگهدارنده‌تر از آن سراغ ندارم . آن كس كه از بازگشت خود به قيامت آگاه باشد خيانت و نيرنگ ندارد . اما امروز در محيط و زمانه‌اى زندگى مىكنيم كه بيشتر مردم حيله و نيرنگ را ، زيركى مىپندارند و افراد جاهل ، آنان را اهل تدبير مىخوانند .\r\nچگونه فكر مىكنند ! خدا بكشد آنها را ! چه بسا شخصى تمام پيش‌آمدهاى آينده را مىداند و راه‌هاى مكر و حيله را مىشناسد ؛ ولى امر و نهى پروردگار مانع اوست و با اين كه قدرت انجام آن را دارد ، آن را به روشنى رها\r\n\r\n","description":"","footnote":"","page_name":" 504 ","page_number":504},
  {"content":"\r\n\r\nمىسازد ! اما آن كس كه از گناه و مخالفت با دين پروا ندارد ، از فرصت‌ها براى نيرنگ‌بازى ، استفاده مىكند .\r\n\r\nواژه‌شناسى\r\nالجنّة : اين كلمه در صورت رفع جيم به معناى سپر و در صورت فتح آن به معناى باغچه و در صورت كسر آن به معناى گروهى از جن است .\r\nالكيس : عقل .\r\nالحوّل : كارشناس در تغيير امور .\r\nالقلّب : كارشناس در دگرگونى امور .\r\nينتهز : مبادرت مىكند .\r\nالحريجة : پرهيز و اجتناب كردن .\r\n\r\nساختار ادبى\r\nكيف المرجع : خبر مقدم و مبتداى مؤخر .\r\nعلم : فعل است و به دليل وجود استفهام پس از آن عمل نمىكند .\r\nالغدر : مفعول براى « لاتّخذ » است .\r\nكيسا : مفعول دوم براى « لاتخذ » است .\r\nما لهم : مبتدا و خبر .\r\nدونها مانع : خبر مقدّم و مبتداى مؤخر .\r\nرأي عين : نقش حال را براى ضمير مفعولى يا فاعلى « يدعها » ايفا مىكند و معنايش در دو صورت به ترتيب چنين مىشود : « با چشم ديده مىشود » يا « با چشم مىبيند » .\r\n\r\n","description":"","footnote":"","page_name":" 505 ","page_number":505},
  {"content":"\r\n\r\n\r\nشرح و تفسير\r\n( إنّ الوفاء توأم الصّدق ) وفا و راستگويى مختص اهل ايمان و دينداران نيست . آن‌ها دو شاخه از درخت اخلاق نيكو هستند . انسان گاه به خدا و روز قيامت ايمان مىآورد ولى از دروغ و خيانت دورى نمىكند و گاه خدا و حساب روز قيامت را منكر مىشود ، اما دست به خيانت و ستمكارى نمىزند . مفهوم وفا ، عام و مطلق است و شامل عقيده و وطن و همسايه و دوست و . . . مىشود و روى ديگر سكه راستى و صداقت است . بلكه راستگويى و وفادارى يك معنا را دارند و راستگويى بدون وفا معنا ندارد ؛ گويا كه همزاد هم هستند .\r\n( و لا أعلم جنّة أوقى منه ) هر كه وفا ندارد در حقيقت دين ندارد و هر كه دين ندارد هيچ چيزى ، او را از عذاب و غضب خداوند متعال نجات نمىدهد . ( و ما يغدر من علم كيف المرجع ) آگاهى از وقوف در برابر خدا و حسابرسى اعمال دنيا از دست زدن به خيانت جلوگيرى مىكند . ( و لقد أصبحنا في زمان قد اتخذ أكثر أهله الغدر كيسا ، و نسبهم أهل الجهل فيه إلى حسن الحيلة ) منظور از « اهل الجهل » هر كافرى است كه منكر ارزش‌ها است و براى مصلحت عمومى جامعه ارزشى قائل نيست . چنين كسى جز براى منافع شخصى خود به چيز ديگرى توجه نمىكند . اين نمونه از مردم پيمان‌شكنى و خيانت را نوعى رفتار عاقلانه مىپندارند و اگر خيانت ، فردى را به حكومت برساند ، آن را براى خود يك فضيلت مىشمارد .\r\n\r\n","description":"","footnote":"","page_name":" 506 ","page_number":506},
  {"content":"\r\n\r\n\r\nعلى عليه السّلام و سياست\r\n( قد يرى الحوّل القلّب وجه الحيلة ، و دونها مانع من أمر اللّه و نهيه ، فيدعها رأي عين بعد القدرة عليها ، و ينتهز فرصتها من لا حريجة له في الدّين ) برخى معتقدند كه على عليه السّلام به سياست آشنا نبود ؛ اما در واقع او به فرصت‌ها آگاه بود و راه‌هاى رسيدن به حكومت را مىشناخت ، ولى براى رسيدن به آن از دين خود مايه نمىگذاشت و پايش را روى وجدان خود نمىنهاد . حضرت عليه السّلام در جاى ديگر از نهج‌البلاغه فرموده است : « سوگند به خدا كه معاويه زيركتر از من نيست ، ولى او راه خيانت و گناه را دنبال مىكند و اگر خيانت‌كارى شايسته بود ، خود زيرك‌ترين مردم بودم . » « 1 » و باز فرموده است : « آيا مىخواهيد پيروزى را با ظلم و جور نسبت به رعيت به دست آورم ؟ » « 2 »\r\nحضرت على عليه السّلام پيروزى را منهاى رضاى خداوند و منهاى رفتار با حق و عدل نمىشناسد . او براى رسيدن به رضاى خداوند متعال آماده است كه در اين راه جان و مال و هر عزيز ديگرى را تقديم كند و بازىهاى معاويه را شر و گناه مىداند . جرج جرداق مىگويد : « كسانى كه على عليه السّلام را نادان به سياست مىپندارند ، در واقع از على عليه السّلام مىخواهند مانند معاويه باشد و على عليه السّلام به هيچ وجه مانند معاويه نمىشود . » « 3 »\r\n\r\n\r\n","description":"","footnote":"\r\n( 1 ) . « و اللّه ما معاوية بأدهى منّي ولكنّه يغدر و يفجر و لو لا كراهية الغدر لكنت من أدهى النّاس » نهج‌البلاغه :\r\nشماره 200 .\r\n( 2 ) . « أ تأمرونّي أن أطلب النّصر بالجور » نهج‌البلاغه : خطبه شماره 126 .\r\n( 3 ) . نك : على عليه السّلام صوت العدالة الانسانية : 4 / 775 .\r\n","page_name":" 507 ","page_number":507},
  {"content":"\r\n\r\nطه حسين مىگويد : « ابو سفيان با پيامبر صلّى اللّه عليه و إله جنگيد و در جنگ خويش قدرت و شدّت و فريب و مكر و نيرنگ نشان داد . . . و هنگامى كه ناچار شد ، اسلام آورد . . . و معاويه قدرت و سنگدلى و مكر و فريب و نيرنگ را از پدرش به ارث برد . همچنين مادر معاويه ، كينه‌اش نسبت به اسلام كمتر از پدرش نبود . او هم مانند همسرش ناچار شد به اسلام گرايش پيدا كند . . .\r\nافراد فرصت‌طلب و طمّاع ، گمشده خود را نزد معاويه مىيافتند و او كليه افرادى را كه به دنيا طمع داشتند به سوى خود جذب كرد . . . على عليه السّلام با دين ، بازى نمىكرد و از فريب و مكر نفرت داشت . او همواره به سوى حق حركت مىكرد و در اين مسير مصمم بود و راه باطل را مىشناخت و با اراده كامل از آن دورى مىجست . . . برادرش عقيل براى دريافت كمك مادى نزدش آمد ولى نتوانست چيزى به دست آورد . . . اما هنگامى كه عقيل به سوى معاويه رفت ، معاويه صد هزار درهم از بيت المال مسلمانان به او داد . » « 1 » همين داستان براى نشان دادن تفاوت سياست شيطانى و سياست رحمانى كفايت مىدهد .\r\nتازگى سخنى از استاد بزرگ آقاى احمد عباس صالح خواندم كه در آن آمده است : « معاويه لشكر شام را فرماندهى كرد . او به طور كامل در نقطه مقابل على عليه السّلام بود . شخصيت معاويه ، همه صفات لازم را براى بىتوجهى به ارزشهاى دينى و انسانى در مسير پيشرفت خود گرد آورده بود . او فرزند خلف ابوسفيان است كه همگان او را مىشناسند و همچنين فرزند خلف آن زنى كه جگر حمزه ، عموى پيامبر صلّى اللّه عليه و إله را زير دندان‌هاى خود جويد . . . در\r\n\r\n\r\n","description":"","footnote":"\r\n( 1 ) . نك : الفتنة الكبرى - 2 - على عليه السّلام و بنوه ، طه حسين : 56 - 60 .\r\n","page_name":" 508 ","page_number":508},
  {"content":"\r\n\r\nسرشت معاويه اراده غلبه براى رسيدن به منافع شخصى وجود داشت . . .\r\nتندباد قسوت و سنگدل در روانش مىوزيد . . . او ، الگوى قطبى منفى بود كه به سوى شر رهنمون است و در نقطه مقابل قطب خير قرار دارد . آن دو قطب ( على عليه السّلام و معاويه ) با هم درگير شدند . » « 1 » سپس استاد صالح مىافزايد : « اگر على عليه السّلام با رفتار خويش ، اين الگو را به ما نشان نمىداد ، آيا باز هم شعله حق در دل‌ها فروزان مىماند ؟ على عليه السّلام الگويى براى همه تاريخ به شمار مىرود . »\r\nاين شخصيت نيك ، همه نيكيهاى دنيا را در خود دارد و آن شخصيت بد همه بديهاى دنيا را در خود دارد . شخصيت امام عليه السّلام علامت و راهنمايى براى نشان دادن حق است و اگر اين علامت نبود ، شعله حق در دل‌ها نور نمىداد و اگر اين راهنما نبود ، هيچ اثرى از حق در همه دوران‌هاى پس از على عليه السّلام باقى نمىماند و اگر على عليه السّلام مانند معاويه رفتار مىكرد ، هر كه عمل باطلى انجام مىداد ، الگوى خود را على عليه السّلام معرفى مىكرد . على عليه السّلام تا روز قيامت حجّتى باقى خواهد ماند براى كسانى كه مىخواهند از راه حق منحرف شوند . اين الگو هيچ عذرى و بهانه‌اى براى هيچ‌كس باقى نگذاشت .\r\n\r\n\r\n","description":"","footnote":"\r\n( 1 ) . نك : مجله مصرى الكاتب ، آوريل سال 1965 م .\r\n","page_name":" 509 ","page_number":509},
  {"content":"\r\n\r\n\r\nخطبه 42\r\n\r\nهواى نفس و بلندپروازى\r\n« أيّها النّاس إنّ أخوف ما أخاف عليكم اثنان : اتّباع الهوى و طول الأمل ؛ فأمّا اتّباع الهوى فيصدّ عن الحقّ ، و أمّا طول الأمل فينسي الآخرة . ألا و إنّ الدّنيا قد ولّت حذّاء ، فلم يبق منها إلّا صبابة كصبابة الإناء اصطبّها صابّها . ألا و إنّ الآخرة قد أقبلت و لكلّ منهما بنون فكونوا من أبناء الآخرة و لا تكونوا من أبناء الدّنيا ، فإنّ كلّ ولد سيلحق بأبيه يوم القيامة ، و إنّ اليوم عمل و لا حساب ، و غدا حساب و لا عمل . »\r\n\r\nترجمه\r\nاى مردم ! همانا بر شما از دو چيز مىترسم : هواپرستى و آرزوهاى طولانى . اما پيروى از خواهش نفس ، انسان را از حق باز مىدارد ، و آرزوهاى طولانى ، آخرت را از ياد مىبرد . آگاه باشيد ! دنيا به سرعت پشت كرده و از آن جز باقيمانده اندكى از ظرف آبى كه آن را خالى كرده باشند ، نمانده است .\r\nبه هوش باشيد كه آخرت به سوى ما مىآيد . دنيا و آخرت ، هر يك فرزندانى دارند . بكوشيد از فرزندان آخرت باشيد ، نه دنيا ؛ زيرا در روز قيامت ، هر\r\n\r\n","description":"","footnote":"","page_name":" 510 ","page_number":510},
  {"content":"\r\n\r\nفرزندى به پدر و مادر خويش باز مىگردد . امروز ، هنگام عمل است نه حسابرسى ، و فردا روز حسابرسى است نه عمل .\r\n\r\nواژه‌شناسى\r\nحذّاء : سريع و تند .\r\nصبابة : اين واژه با ضم صاد به معناى باقىمانده آب يا شير در ظرف و با فتح آن به معناى شوق است .\r\nاصطبّها : آن را ريخت .\r\nصابّها : كسى كه آب را مىريزد .\r\n\r\nساختار ادبى\r\nأخوف : اسم تفضيل و اسم « إنّ » است .\r\nما : موصول و مجرور در اثر اضافه است .\r\nإثنان : خبر « إنّ » است .\r\nاتباع الهوى و طول الأمل : بدل مفصّل از مجمل و ممكن است كه « اتباع الهوى » و كلماتى كه پس از آن آمده ، خبر براى مبتداى محذوف باشد .\r\nفأمّا . . . و أمّا : هر دو مورد ، براى شرح و تفصيل كلام آمده‌اند .\r\nألا : براى جلب توجه به كار مىرود .\r\nحساب : اسم « لا » و خبر آن محذوف است .\r\nلا عمل : مانند مورد پيشين است .\r\n\r\n","description":"","footnote":"","page_name":" 511 ","page_number":511},
  {"content":"\r\n\r\n\r\nشرح و تفسير\r\n( إنّ أخوف ما أخاف عليكم اثنان : اتّباع الهوى و طول الأمل ، فأما اتباع الهوى فيصدّ عن الحقّ ، و أما طول الأمل فينسي الآخرة ) شرح آن ، پيش از اين گذشت . « 1 » ( ألا و إنّ الدنيا قد ولّت حذّاء ) آگاه باشيد كه دنيا به سرعت مىگذرد . مراد از دنيا ، زندگى فردى انسان و عمر او است كه به طور ذاتى كوتاه است ؛ هرچند بلند به نظر برسد . در روايتى از امام عليه السّلام آمده است : « شما در اين دنيا هدفى براى مرگ مىباشيد و مرگ در هر نوشيدن آبى و خوردن هر خوراكى در كمينتان است . هيچ نعمتى به دست شما نمىرسد مگر با از دادن نعمت ديگر ، و هيچ روزى از شما نمىگذرد مگر روزى از اجلتان كم شده باشد . » « 2 » و نيز فرموده است : « هر كه سوار شب و روز شد ، بداند كه اين مركب او را به زوال مىرساند ، هرچند كه ايستاده باشد . » « 3 »\r\n( فلم يبق منها إلّا كصبابة الإناء اصطبّها صابّها ) و اين سخن هم بر كسانى صدق مىكند كه تازه به دنيا آمده‌اند و همچنين بر كسانى كه صد سال زندگى مىكنند . زيرا كه قرن‌ها نسبت به عمر طلوع و غروب خورشيد مانند لحظه‌ها هستند . اين حقيقت را فرد با دين و حتى بىدين نيز درك مىكند .\r\n\r\n\r\n","description":"","footnote":"\r\n( 1 ) . نك : خطبه 28 .\r\n( 2 ) . « أيّها النّاس إنّما أنتم في هذه الدّنيا غرض تنتضل فيه المنايا مع كلّ جرعة شرق و في كلّ أكلة غصص لا تنالون منها نعمة إلّا بفراق اخرى و لا يعمّر معمّر منكم يوما من عمره إلّا بهدم آخر من أجله » نهج‌البلاغه :\r\nخطبه 145 ؛ عيون الحكم و المواعظ : 146 ؛ تنبيه الخواطر : 2 / 218 .\r\n( 3 ) . « من كانت مطيّته اللّيل و النّهار فإنّه يسار به و إن كان واقفا » نهج‌البلاغه : وصيت امام على عليه السّلام به امام حسن و امام حسين عليهما السّلام .\r\n","page_name":" 512 ","page_number":512},
  {"content":"\r\n\r\n( و لكلّ منهما بنون ) هر يك از دنيا و آخرت فرزندانى دارند . فرزندان دنيا كسانى هستند كه هرگونه خير و شرى ، و ضرر و زيانى را فقط در اين دنيا مىبينند و به دنياى ديگرى باور ندارند و بر اين عقيده‌اند كه هر راهى كه منتهى به منفعت و لذتهاى آنان باشد ، راه صحيح و سالمى است . اما فرزندان آخرت ، كسانى هستند كه به عالم غيب و آخرت ايمان دارند و عقيده دارند كه آخرت ماندگار است و دنيا رفتنى است و آخرت را به بهاى دنيا نمىفروشند و براى به دست آوردن هر دوى آن‌ها كوشش و تلاش مىكنند و مىگويند : « خداوندا ! در اين دنيا نيكى و در آخرت نيكى به ما بده و ما را از عذاب آتش در امان نگه‌دار . » « 1 »\r\n( فكونوا من أبناء الآخرة ) وجود آخرت را درك كنيد و آن را در خود زنده نگه‌داريد و توشه‌اى براى آن روزتان بفرستيد و باور كنيد كه شما به آن دست خواهيد يافت . ( و لا تكونوا من أبناء الدنيا ) باور كنيد كه دنيا همه چيز شما نيست و پس از آن ، آخرتى وجود دارد و دنيا گذرى براى يك زندگى بهتر و ماندگارتر است .\r\n( فإنّ كلّ ولد سيلحق بأبيه يوم القيامة ) برخى از شارحان نهج‌البلاغه در توضيح اين فقره به مشكل فراوان برخورده‌اند و سعى كرده‌اند كه شباهتى بين رستاخيز قيامت و بازگشت انسان به پدرش بيابند . اين تفسير دور از ذهن به نظر مىرسد . قيامت روز حق و واقعيّت و دادرسى بوده و روز حل و فصل مطابق با علم خداوند متعال كه هيچ چيزى از او پنهان نيست . خداى متعال انسان را به اعمال و نياتش ، و نه اظهاراتش مجازات مىكند . . . در اين دنيا بر\r\n\r\n\r\n","description":"","footnote":"\r\n( 1 ) .  رَبَّنا آتِنا فِي الدُّنْيا حَسَنَةً وَ فِي الْآخِرَةِ حَسَنَةً  بقره / 2 : 201 .\r\n","page_name":" 513 ","page_number":513},
  {"content":"\r\n\r\nحسب ظواهر امور داورى مىشود و ممكن است فرزند كسى به غير از پدر واقعيش نسبت داده شود و يا علم را به غير از عالمان نسبت دهند و همچنين صلاح و تقوا را به غير از اصحاب آن ؛ اما در آخرت غير از حق و حقيقت چيز ديگرى وجود ندارد : « چون امر خدا فرا رسد بر مبناى حق داورى كند و اهل باطل آن روز زيان كنند . » « 1 »\r\n( و إنّ اليوم عمل و لا حساب ) فرد عاقل آن است كه خود را محاسبه كند ، پيش از اين كه او را محاسبه كنند و ارزش خود را بشناسد ، پيش از اين كه ميزان ، وزن عمل او را نشان دهد . حضرت عليه السّلام نيز در اين باره مىفرمايد :\r\n« خود ، نفس خود را محاسبه كن زيرا ديگران خود حسابرس دارند . » « 2 » ( و غدا حساب ) عرضه اعمال و بازپرسى و محاكمه بدون وكيل مدافع ، و بىشفيع و پشتيبان انجام مىگيرد : « [ ياد كن 
  ] روزى را كه هركس مىآيد [ و 
  ] از خود دفاع مىكند و هركس به آن چه كرده بىكم و كاست پاداش مىيابد و بر آنان ستم نمىرود . » « 3 » ( و لا عمل ) ديگر زمان عمل گذشته است .\r\n\r\n\r\n","description":"","footnote":"\r\n( 1 ) .  فَإِذا جاءَ أَمْرُ اللَّهِ قُضِيَ بِالْحَقِّ وَ خَسِرَ هُنالِكَ الْمُبْطِلُونَ  غافر / 40 : 78 .\r\n( 2 ) . نك : نهج‌البلاغه : خطبه 222 .\r\n( 3 ) .  يَوْمَ تَأْتِي كُلُّ نَفْسٍ تُجادِلُ عَنْ نَفْسِها وَ تُوَفَّى كُلُّ نَفْسٍ ما عَمِلَتْ وَ هُمْ لا يُظْلَمُونَ  نحل / 16 : 111 .\r\n","page_name":" 514 ","page_number":514},
  {"content":"\r\n\r\n\r\nخطبه 43\r\n\r\nشايعات مردم\r\n« إنّ استعدادي لحرب أهل الشّام و جرير عندهم ، إغلاق للشّام و صرف لأهله عن خير إن أرادوه . و لكن قد وقّتّ لجرير وقتا لا يقيم بعده إلّا مخدوعا أو عاصيا . و الرّأي عندي مع الأناة فأرودوا و لا أكره لكم الإعداد .\r\nو لقد ضربت أنف هذا الأمر و عينه و قلّبت ظهره و بطنه ، فلم أر لي فيه إلّا القتال أو الكفر بما جاء محمّد صلّى اللّه عليه و آله إنّه قد كان على الامّة وال أحدث أحداثا و أوجد النّاس مقالا ، فقالوا ثمّ نقموا فغيّروا . »\r\n\r\nترجمه\r\nمهيا شدن من براى جنگ با شاميان در حالى كه جرير را به رسالت به طرف آنان فرستاده‌ام ، [ به معناى 
  ] بستن راه صلح و باز داشتن شاميان از راه خير است ، اگر آن را انتخاب كنند . من مدت اقامت جرير را در شام معين كردم كه اگر تأخير كند ، يا فريبش دادند و يا از اطاعت من سرباز زده است .\r\nعقيده من اين است كه صبر نموده با آنها مدارا كنيد ، گرچه مانع آن نيستم كه خود را براى پيكار آماده سازيد .\r\n\r\n","description":"","footnote":"","page_name":" 515 ","page_number":515},
  {"content":"\r\n\r\nمن بارها جنگ با معاويه را بررسى كرده‌ام ، و پشت و روى آن را سنجيده ، ديدم راهى جز پيكار يا كافر شدن نسبت به آن چه پيامبر صلّى اللّه عليه و آله آورده باقى نمانده است ؛ زيرا در گذشته كسى بر مردم حكومت مىكرد كه اعمال او ( عثمان ) حوادثى آفريد و باعث گفتگو و سر و صداهاى فراوان شد ، مردم آن گاه اعتراض كردند و تغييرش دادند .\r\n\r\nواژه‌شناسى\r\nالإغلاق : بستن .\r\nالأناة : صبر كردن .\r\nأرودوا : مدارات و ارفاق كردن .\r\nأحدث أحداثا : منكراتى به وجود آورد كه بر خلاف سنّت پيامبر صلّى اللّه عليه و آله است .\r\n\r\nساختار ادبى\r\nإغلاق : خبر « إنّ » است .\r\nوقتا : مفعول مطلق براى « وقّتّ » به معناى تعيين كردن زمانى يا ضربه زدن .\r\nمخدوعا : حال .\r\nالامر : عطف بيان براى « هذا » است .\r\nإنّه : « ه » ضمير شأن است .\r\n\r\nشرح و تفسير\r\n( إنّ استعدادي لحرب أهل الشام و جرير عندهم ، إغلاق للشّام و صرف لأهله عن خير إن أرادوه ) تاريخ‌نويسان نوشته‌اند كه امام عليه السّلام فرستادگان زيادى به سوى\r\n\r\n","description":"","footnote":"","page_name":" 516 ","page_number":516},
  {"content":"\r\n\r\nمعاويه فرستاد و معاويه را از فتنه و ايجاد شكاف بين مسلمانان بر حذر ساخت . از جمله آنان ، يكى از اصحاب پيامبر صلّى اللّه عليه و آله به نام جرير بن عبد اللّه بجلىّ « 1 » بود . امام عليه السّلام او را نزد معاويه فرستاد تا وى را موعظه كند و از عاقبت كار خود بر حذر سازد و بخواهد كه دنباله‌روى مسلمانان باشد و مانند مهاجران و انصار با امام عليه السّلام بيعت كند ؛ ولى معاويه سرپيچى مىكرد و از جواب امام عليه السّلام طفره مىرفت . هنگامى كه امام عليه السّلام از برگشتن جرير نااميد شد ، ياران او پيشنهاد دادند كه به جنگ شاميان برخيزد ، آن‌گاه حضرت عليه السّلام فرمود :\r\n« به خدا سوگند ! من هيچ وقت جنگ را به تأخير نيانداختم مگر اين كه اميد داشتم عده‌اى به من بپيوندند و هدايت شوند ، زيرا آن براى من بهتر بود از اين كه با آن‌ها بجنگم و آن‌ها را بر ضلالت و گمراهى بكشم ؛ گرچه آنان خودشان آن را خواسته باشند . » « 2 »\r\n( و لكن قد وقّتّ لجرير وقتا لا يقيم بعده إلّا مخدوعا أو عاصيا ) امام عليه السّلام مهلتى براى فرستاده خود ، جرير تعيين كرده بود و تاخير او از آن موعد مىتوانست به اين معنا باشد كه مورد بازى معاويه واقع شده و يا اين كه جرير خود نافرمانى امام عليه السّلام كرده است . اين در حالى بود كه تا آن زمان هنوز موعد تعيين شده به پايان نرسيده بود و نشانه‌اى بر نافرمانى يا فريب‌خوردگى جرير وجود نداشت . ( و الرّأي عندي مع الأناة ) بنابراين بايد صبر پيشه كرد . ( فأرودوا ) آرام باشيد و منتظر بمانيد . ( و لا أكره لكم الإعداد ) ضررى ندارد كه آمادگى خود را\r\n\r\n\r\n","description":"","footnote":"\r\n( 1 ) . ابو عمرو جرير بن عبد اللّه بن جابر از قبيله بجيله در سال 51 يا 54 هجرى در قرقيسيا از دنيا رفت .\r\nنك : الاصابة ، ابن حجر : 1 / 233 ؛ اسد الغابة : 1 / 279 - 280 ؛ المعارف ، ابن قتيبه : 292 .\r\n( 2 ) . « فو اللّه ما دفعت الحرب يوما إلّا و أنا أطمع أن تلحق بي طائفة فتهتدي بي و تعشو إلى ضوئي ، و ذلك أحبّ إليّ من أن أقتلها على ضلالها و إن كانت تبوء بآثامها » نهج‌البلاغه : خطبه 55 .\r\n","page_name":" 517 ","page_number":517},
  {"content":"\r\n\r\nبراى جنگ حفظ كنيد كه اگر روزى جنگ شروع شد ، شما در آمادگى كامل باشيد . . . .\r\n( و لقد ضربت أنف هذا الأمر و عينه ، و قلّبت ظهره ، و بطنه ) وضعيت معاويه و موضع او را بررسى كردم و آن را از جهات مختلف با دقّت سنجيدم . ( فلم أر فيه إلّا القتال ، أو الكفر بما جاء محمد صلّى اللّه عليه و آله ) معاويه به هيچ وجه از باطل خويش دست نمىكشد و به جز از راه زور به نداى حق سر فرود نمىآورد ؛ در اين صورت امام عليه السّلام چه بايد بكند ؟ آيا معاويه را به حال خويش واگذار كند كه بدعت‌ها را در دين خدا ايجاد كند و دين را وسيله‌اى براى دنياى خويش قرار دهد ؟ اگر حضرت على عليه السّلام بر مسند خلافت نبود ، امكان داشت كه در برابر معاويه سكوت كند ، ولى سكوت او در صورتى كه او خليفه رسول اللّه است ، معصيت خدا و انكار قرآن به شمار مىرود . بنابراين هيچ چاره‌اى غير از ستيز نيست . در اين زمينه حضرت عليه السّلام فرموده است : « مهار امور را از دست ندهم و اگر چاره‌اى ديگر نيافتم ، آن‌گاه آخرين راه ، ستيز است . » « 1 »\r\n( إنّه كان على الامّة وال أحدث أحداثا ، و أوجد الناس مقالا ) منظور از اين والى عثمان است . او طورى در بيت‌المال مسلمانان رفتار كرد كه دشمنان خدا و اسلام را شاد ساخت . علماى اهل سنّت گفته‌هاى زيادى در اين خصوص به رشته تحرير درآورده‌اند كه برخى از آن سخن‌ها در شرح خطبه شقشقيه گذشت . به نظر مىرسد كه دفاع‌كنندگان از عثمان خود مىدانند كه وى كارهاى ناشايستى انجام داد و تنها از روى تعصب از او دفاع مىكنند ؛ همان گونه كه از معاويه و عمرو عاص و اصحاب جمل نيز دفاع مىكنند .\r\n\r\n\r\n","description":"","footnote":"\r\n( 1 ) . « و سامسك الأمر ما استمسك و إذا لم أجد بدّا فآخر الدّواء الكيّ » نهج‌البلاغه : خطبه 168 .\r\n","page_name":" 518 ","page_number":518},
  {"content":"\r\n\r\n( فقالوا ، ثمّ نقموا فغيّروا ) ضمير جمع « و » در هر سه فعل به مردم بازمىگردد . معناى عبارت چنين است : دل‌هاى مردم از كردار عثمان نفرت پيدا كرد ، لذا زبان‌هاى آنان به انتقاد و اعتراض از او گشوده شد و چون كارهاى ناشايست عثمان تكرار شد ، عليه او قيام كرده و بلاهايى بر سرش آوردند ؛ آن‌گاه فتنه بين مسلمين شعله‌ور شد و هيچگاه آرام نگرفت .\r\n\r\n","description":"","footnote":"","page_name":" 519 ","page_number":519},
  {"content":"\r\n\r\n\r\nخطبه 44\r\n\r\nمصقله سياه‌روى\r\n« قبّح اللّه مصقلة ! فعل فعل السّادة و فرّ فرار العبيد ! فما أنطق مادحه حتّى أسكته و لا صدّق واصفه حتّى بكّته ، و لو أقام لأخذنا ميسوره و انتظرنا بماله وفوره . »\r\n\r\nترجمه\r\nخدا روى مصقله را زشت گرداند ! كار بزرگواران را انجام داد ، اما خود چونان بردگان فرار كرد . هنوز ثناخوان به مداحى او برنخاسته بود كه او را ساكت كرد ؛ هنوز سخن ستايشگر او به پايان نرسيده بود كه آنها را به زحمت انداخت . اما اگر مردانه ايستاده بود همان مقدار كه داشت از او مىپذيرفتيم و تا هنگام قدرت و توانايى به او مهلت مىداديم .\r\n\r\nواژه‌شناسى\r\nبكته : او را ساكت كرد و به جاى خود نشاند .\r\nوفور المال : فراوانى مال .\r\n\r\n","description":"","footnote":"","page_name":" 520 ","page_number":520},
  {"content":"\r\n\r\n\r\nشرح و تفسير\r\n( قبّح اللّه مصقلة ) مصقلة بن هبيرة شيبانى « 1 » كارگزار امام عليه السّلام بر منطقه اردشير بود . ( فعل فعل السادة ) داستان او از اين قرار بود كه گروهى از مسيحيان تازه مسلمان با يكى از شورشيان عليه امام عليه السّلام به نام « حريث » از قبيله بنى ناجيه همراه شده ، مرتد شدند . امام عليه السّلام فردى به نام معقل بن قيس را با دو هزار سوار به سراغ حريث فرستاد و معقل ، حريث را كشت و افراد مرتد را از زن و مرد به اسارت خود درآورد . معقل در بين راه با مصقلة بن هبيرة روبرو شد . اسرا به مصقلة پناه بردند و مصقل آنان را به قيمت نيم ميليون درهم از معقل خريدارى ، و آن‌ها را آزاد كرد و به معقل گفت : مبلغ مذكور را خود براى امير مؤمنان خواهم برد .\r\nمعقل نزد امام عليه السّلام بازگشت و داستان را برايشان گفت و امام عليه السّلام هم عمل او را ستود . مصقله در دادن مبلغ مذكور تاخير كرد و به عهد خود وفا نكرد . « 2 » آن‌گاه امام عليه السّلام نامه‌اى به او نگاشت و مبلغ را از او مطالبه كرد . هنگامى كه مصقلة نامه امام عليه السّلام را خواند ، فرار كرد و به معاويه پناه برد . امام عليه السّلام در اين خطبه كوتاه به همين داستان اشاره مىكند .\r\n( و فرّ فرار العبيد ) اين ويژگى در هر سارق و خائن و منافقى است كه از عدل على عليه السّلام به سوى معاويه فرار مىكند . طه حسين در اين باره مىگويد :\r\n\r\n\r\n","description":"","footnote":"\r\n( 1 ) . براى مطالعه بيشتر درباره ماجراى وى نك : تاريخ طبرى : 4 / 97 ؛ الاغانى ابو الفرج اصفهانى :\r\n44 / 139 ؛ تاريخ دمشق : 19 / 172 و 58 / 269 ؛ تاريخ مسعودى : 4 / 419 ؛ فتوح البلدان : 342 .\r\n( 2 ) . نك : تاريخ دمشق : 55 / 821 ؛ بحار الانوار : 33 / 416 ؛ شرح الاخبار : 2 / 96 ؛ تاريخ طبرى : 6 / 73 ؛ الغارات : 1 / 329 .\r\n","page_name":" 521 ","page_number":521},
  {"content":"\r\n\r\n« افراد طمّاع نزد او ( معاويه ) گمشده خود را مىيافتند و افراد زاهد چيزى را كه دوست دارند ، نزد على عليه السّلام مىيافتند . » « 1 » آيا تناسبى بين اين دو گروه وجود دارد ؟\r\n( فما أنطق مادحه حتّى أسكته ) هنوز سخن ستايشگران درباره‌اش به پايان نرسيده بود كه زبان به نكوهش او گشودند . ( و لا صدّق واصفه حتّى بكته ، و لو أقام لأخذنا ميسوره ، و انتظرنا بماله ، وفوره ) اگر مصقله بر عهد و پيمان خود ثابت قدم مانده بود ، مبلغ كمترى از او دريافت و بر عسر و حرج او صبر مىكرديم تا اين كه بتواند بدهى خود را بپردازد .\r\n\r\n\r\n","description":"","footnote":"\r\n( 1 ) . الفتنة الكبرى - 2 - على عليه السّلام و بنوه ، طه حسين : 59 .\r\n","page_name":" 522 ","page_number":522},
  {"content":"\r\n\r\n\r\nخطبه 45\r\n\r\nزيبايى دنيا\r\n« الحمد للّه غير مقنوط من رحمته و لا مخلوّ من نعمته و لا مأيوس من مغفرته و لا مستنكف عن عبادته ، الّذي لا تبرح منه رحمة و لا تفقد له نعمة .\r\nو الدّنيا دار مني لها الفناء ، و لأهلها منها الجلاء ، و هي حلوة خضراء ، و قد عجلت للطّالب و التبست بقلب النّاظر ، فارتحلوا منها بأحسن ما بحضرتكم من الزّاد ، و لا تسألوا فيها فوق الكفاف و لا تطلبوا منها أكثر من البلاغ . »\r\n\r\nترجمه\r\nستايش خداوندى را سزاست كه كسى از رحمت او مأيوس نگردد ، و از نعمت‌هاى فراوان او بيرون نتوان رفت ؛ خداوندى كه از آمرزش او هيچ گنه‌كارى نااميد نگردد ، و از پرستش او نبايد سرپيچى كرد . خدايى كه رحمتش قطع نمىگردد و نعمت‌هاى او پايان نمىپذيرد .\r\nدنيا ، خانه آرزوهايى است كه زود نابود مىشود ، و كوچ كردن از وطن حتمى است . دنيا شيرين و خوش‌منظر است كه به سرعت به سوى\r\n\r\n","description":"","footnote":"","page_name":" 523 ","page_number":523},
  {"content":"\r\n\r\nخواهانش مىرود ، و بيننده را مىفريبد . سعى كنيد با بهترين زاد و توشه از آن كوچ كنيد و بيش از كفاف و نياز خود از آن نخواهيد و بيشتر از آنچه نياز داريد طلب نكنيد .\r\n\r\nواژه‌شناسى\r\nمأيوس : يا از ريشه « أيس » و يا « يئس » است و هر دو به معنى مأيوس بودن و نااميد شدن هستند .\r\nاستنكف : تكبّر ورزيد .\r\nمني : در نظر گرفته شد .\r\nالتبست : تركيب و مخلوط شد .\r\nالكفاف : چيزى كه انسان را از دارايى ديگران كفايت مىدهد .\r\nالبلاغ ، البلغة ، التبلغ : كفايت ، كفاف .\r\n\r\nساختار ادبى\r\nغير : حال است .\r\nالدنيا دار منى لها الناء : « الدنيا » مبتداى اول و ادامه جمله ، خبر آن است .\r\n« دار » مبتداى دوم و ادامه جمله ، خبر آن است .\r\nلأهلها : خبر مقدّم است .\r\nالجلاء : مبتداى مؤخّر است .\r\nخضراء : خبر دوّم براى « هي » است .\r\n\r\n","description":"","footnote":"","page_name":" 524 ","page_number":524},
  {"content":"\r\n\r\n\r\nشرح و تفسير\r\n( الحمد للّه غير مقنوط من رحمته ) خداى سبحان فرموده است : « جز گمراهان از رحمت خداوند مأيوس نمىشوند . » « 1 » و پيامبر اكرم صلّى اللّه عليه و آله فرموده است : « خداوند متعال در روز قيامت چنان رحمتى و آمرزشى بر بندگان خود مىكند كه هيچ كسى تصوّر آن را ندارد و حتى ابليس هم به رحمت او طمع مىورزد . » « 2 » و همچنين امام على عليه السّلام فرموده است : « فقيه واقعى آن است كه مردم را از رحمت خداوند مأيوس نكند . » « 3 »\r\n( و لا مخلوّ من نعمته ) خداوند متعال كه فرموده‌اش و وعده‌اش حق و راست است ، مىفرمايد : « بگو : اى بندگانى كه به خود ظلم كرده‌ايد ، از رحمت خدا نوميد نباشيد . خداوند همه گناهان را مىبخشد و او آمرزنده و مهربان است . » « 4 » واژه رحمت ، اعم از واژه مغفرت مىباشد ؛ زيرا رحمت شامل گنهكاران و غير آنان مىشود . ( و لا مستنكف عن عبادته ) او مستحق عبادت است : « و هر كه از عبادتش تكبّر كند و استكبار ورزد [ بداند 
  ] كه خداوند همه آنان را به سوى خود محشور خواهد كرد . » « 5 »\r\n\r\n\r\n","description":"","footnote":"\r\n( 1 ) .  قالَ وَ مَنْ يَقْنَطُ مِنْ رَحْمَةِ رَبِّهِ إِلَّا الضَّالُّونَ  حجر / 15 : 56 .\r\n( 2 ) . « ليغفرن اللّه يوم القيامة مغفرة ما خطرت قط على قلب أحد ، حتى ابليس يتطاول اليها » تفسير ابن كثير :\r\n2 / 252 ؛ مجمع الزوائد : 10 / 216 ؛ المعجم الاوسط : 5 / 250 .\r\n( 3 ) . « الفقيه كلّ الفقيه من لم يقنّط النّاس من رحمة اللّه » نهج‌البلاغه : قصار 88 ؛ عيون الحكم و المواعظ :\r\n55 .\r\n( 4 ) .  قُلْ يا عِبادِيَ الَّذِينَ أَسْرَفُوا عَلى أَنْفُسِهِمْ لا تَقْنَطُوا مِنْ رَحْمَةِ اللَّهِ إِنَّ اللَّهَ يَغْفِرُ الذُّنُوبَ جَمِيعاً إِنَّهُ هُوَ الْغَفُورُ الرَّحِيمُ  زمر / 39 : 53 .\r\n( 5 ) .  وَ مَنْ يَسْتَنْكِفْ عَنْ عِبادَتِهِ وَ يَسْتَكْبِرْ فَسَيَحْشُرُهُمْ إِلَيْهِ جَمِيعاً  نساء / 4 : 172 .\r\n","page_name":" 525 ","page_number":525},
  {"content":"\r\n\r\n\r\nدنيا و قناعت\r\nامام عليه السّلام درباره دنيا سخن فرمود و آنقدر آن را نكوهيد كه جلوه‌اى از آن باقى نماند . . . دنيا مغرور كننده ، ضرررسان ، دور كننده اهل و فاميل و مال و منال ، رفتنى و پايان‌پذير ، بسان مار ، پست ، عفريته ، ظالم و . . . است . « 1 » زندگى در آن كوتاه و خطر در آن زياد است و اميدهاى آن پست و كوتاه است . . . از اين روى حضرت على عليه السّلام آن را رها كرده و آن را سه طلاقه كرده است و اگر على عليه السّلام آن را خواسته بود ، مىديديم چگونه دنيا به او اقبال مىكرد .\r\nحضرت عليه السّلام به دنيا نيز ظلم نكرده و خوبيهايش را در كنار بديهايش ذكر كرده است : « دنيا ، خانه راستى براى كسانى است كه آن را راست ببينند و خانه عافيت براى كسانى كه از آن پند گيرد و خانه بىنيازى براى كسانى كه توشه‌شان را از آن برگيرند . » « 2 » لذا نبايد دنيا را جنايت‌كار و ظالم دانست و هر كه صادق و مخلص باشد ، از بلاهاى آن اندرز مىگيرد و از خيرات آن براى اين دنيا و آن دنياى هولناك استفاده مىكند ؛ ولى كسانى كه هواى نفس و نادانى ، بصيرتشان را كور كرده باشد ، سخن خدا را درك نكرده و از موعظه‌هاى آن نيز به طريق اولى بهره نمىگيرند .\r\n( و قد عجلت للطّالب ) اكثر مردم منفعت زودرس را بر منفعت ديررس ترجيح مىدهند ؛ حتى اگر منفعت زودرس ، نابودشدنى و ناچيز ، و منفعت\r\n\r\n\r\n","description":"","footnote":"\r\n( 1 ) . نك : نهج‌البلاغه : خطبه 111 .\r\n( 2 ) . « إنّ الدّنيا دار صدق لمن صدقها و دار عافية لمن فهم عنها و دار غنى لمن تزوّد منها » نهج‌البلاغه :\r\nقصار 130 .\r\n","page_name":" 526 ","page_number":526},
  {"content":"\r\n\r\nديررس ، زياد و ماندگار باشد . ( و التبست بقلب الناظر ) عشق دنيا در قلب كسى كه دل به آن بسته باشد ، جاى گرفته است تا اين كه اين عشق بصيرت او را كور كرده ، خير و شر او را نامشخص مىگرداند . ( فارتحلوا منها بأحسن ما بحضرتكم من الزاد ) در دنيا خير و شر در دسترس شما است . پس ، از اين درياى بىكران خوبىها براى آخرتتان توشه بگيرد تا از رحمت و مرضاى خدا بهره بريد .\r\n( و لا تسألوا فيها فوق الكفاف ، و لا تطلبوا منها أكثر من البلاغ ) اين سفارش براى آن است كه هر انسان به اندازه تأمين خوراك و آب و پوشاك و مسكن خود تلاش كند و اين اندازه ، بايد مقدارى ميان بين اسراف و فقر باشد . اگر مردم به وصيت امام عليه السّلام عمل مىكردند همگى در زندگى خوش و خرّمى به سر مىبردند و دور از جنگ و فقر و بردگى و فرصت‌طلبى و دور از حرص و احتكار و جنايت و تعدّى روزگار مىگذراندند و در نهايت ، آزادگى و عدالت و مساوات در بين مجامع بشرى گسترده مىشد .\r\n\r\n","description":"","footnote":"","page_name":" 527 ","page_number":527},
  {"content":"\r\n\r\n\r\nخطبه 46\r\n\r\nخداوند ، بهترين همراه\r\n« اللّهمّ إنّي أعوذ بك من وعثاء السّفر و كآبة المنقلب و سوء المنظر في الأهل و المال و الولد . اللّهمّ أنت الصّاحب في السّفر و أنت الخليفة في الأهل ، و لا يجمعهما غيرك ، لأنّ المستخلف لا يكون مستصحبا ، و المستصحب لا يكون مستخلفا . »\r\n\r\nترجمه\r\nخدايا ! از سختى سفر و اندوه بازگشتن و روبرو شدن با مناظر ناگوار در خانواده و مال و فرزند ، به تو پناه مىبرم . پروردگارا ! تو در سفر همراه ما و در وطن نسبت به بازماندگان ما ، سرپرست و نگهبانى و جمع ميان اين دو را هيچ‌كس جز تو نتواند كرد ؛ زيرا آن كس كه سرپرست بازماندگان است ، نمىتواند همراه مسافر باشد و آن كه همراه و همسفر است ، سرپرست بازماندگان انسان نمىتواند باشد .\r\n\r\nواژه‌شناسى\r\nأعوذ باللّه : به خدا پناه مىبرم .\r\n\r\n","description":"","footnote":"","page_name":" 528 ","page_number":528},
  {"content":"\r\n\r\nو عثاء السّفر : مشقّت مسافرت و سختى راه .\r\nالكآبة : حزن و اندوه .\r\nالمنقلب : عودت ، برگشتن ؛ مانند  وَ إِنَّا إِلى رَبِّنا لَمُنْقَلِبُونَ  به معناى « برگشت ما به سوى خداوند است . » « 1 »\r\n\r\nساختار ادبى\r\nاللهم : خداوندا !\r\nيجمعهما : ضمير تثنيه به مفهوم همراهى باز مىگردد كه از كلمه « الصاحب » برداشت مىشود .\r\nلأنّ المستخلف . . . : تاويل به مصدر رفته و به وسيله حرف « ل » مجرور شده است . جار و مجرور متعلق به « يجمعهما » است .\r\n\r\nشرح و تفسير\r\n( اللهم إنّي أعوذ بك من وعثاء السّفر ) شريف رضى مىگويد : امام عليه السّلام اين دعا را در حالى خواند كه پايش را در ركاب اسب مىگذاشت . « 2 » شكى نيست كه خواندن دعا كارى نيك و ذاتا ستودنى است ؛ زيرا گونه‌اى عبادت و نوعى توكل بر خداوند متعال به شمار مىرود . همچنين ممكن است دعا داراى اثرات مهمى در انجام كارهاى ماوراى طبيعى باشد .\r\n( و كآبة المنقلب ) امام عليه السّلام از خداوند مىخواهد كه از سفر خود سالم و خوشحال به خانواده برگردد . ( و سوء المنظر في الأهل و المال و الولد ) و از\r\n\r\n\r\n","description":"","footnote":"\r\n( 1 ) . زخرف / 43 : 14 .\r\n( 2 ) . گفته شريف رضى را در ابتداى اين خطبه از نهج‌البلاغه ببينيد .\r\n","page_name":" 529 ","page_number":529},
  {"content":"\r\n\r\nخداوند مىخواهد كه هيچ‌گونه مكروه و ضررى به جان و فرزندان و مال و دوستانش نياورد .\r\n( اللهم أنت الصاحب في السّفر ، و أنت الخليفة في الأهل ) براى خداوند متعال زمان و مكانى وجود ندارد . مسافر و غير آن برايش يكسان است : « هر جا كه باشيد ، خداوند با شماست . » « 1 » ( و لا يجمعهما غيرك ) و هيچ كسى غير از تو ، توان آن را ندارد كه در زمان يكسان هم با مسافر باشد و هم با مقيم . . . اين كار براى غير خدا محال است . ( لأنّ المستخلف ) فردى كه با مقيم باقى مىماند ( لا يكون مستصحبا ) ديگر نمىتواند در عين حال ، همراه با مسافر باشد . ( و المستصحب لا يكون مستخلفا ) چگونه خداوند اين دو خصويت را يك جا دارد !\r\nخلاصه اين كه امام عليه السّلام به خالق خود پناه برد كه خود را از مشقّت سفر ايمن نگاه دارد و همچنين مبادا از سفر خويش برگردد و آسيبى به آن چه دوست دارد ، وارد آمده باشد . سپس از خداوند متعال عاجزانه خواست كه دست كمك در مسافرت به سوى او دراز كند و خانواده‌اش را حفظ كند . زيرا او آنها را بدون معين و ياور رها كرده است و خداوند بر همه چيز قادر و توانا است : « هيچ چيز او را مشغول نمىكند و هيچ زمانى او را دگرگون نمىسازد و هيچ مكانى او را جاى نمىگيرد . هيچ زبانى توان وصف او را ندارد و اوست كه آگاه است به تعداد قطره‌هاى باران و ستاره‌هاى آسمان . » « 2 »\r\n\r\n\r\n","description":"","footnote":"\r\n( 1 ) .  وَ هُوَ مَعَكُمْ أَيْنَ ما كُنْتُمْ  حديد / 57 : 4 .\r\n( 2 ) . « لا يشغله شأن و لا يغيّره زمان و لا يحويه مكان و لا يصفه لسان لا يعزب عنه عدد قطر الماء و لا نجوم السّماء » نهج‌البلاغه : خطبه 178 .\r\n","page_name":" 530 ","page_number":530},
  {"content":"\r\n\r\n\r\nخطبه 47\r\n\r\nشهر كوفه\r\n« كأنّي بك يا كوفة تمدّين مدّ الأديم العكاظيّ ، تعركين بالنّوازل و تركبين بالزّلازل ، و إنّي لأعلم أنّه ما أراد بك جبّار سوءا إلّا ابتلاه اللّه بشاغل ، و رماه بقاتل ! »\r\n\r\nترجمه\r\nاى كوفه ! تو را مىنگرم كه چونان چرم‌هاى بازار عكاظ كشيده مىشوى ، زير پاى حوادث لگدكوب مىگردى ، و حوادث فراوان تو را در بر مىگيرد .\r\nمن به خوبى مىدانم ، ستمگرى نسبت به تو قصد بد نمىكند مگر آن كه خداوند او را به بلايى گرفتار سازد يا قاتلى بر او مسلّط گرداند .\r\n\r\nواژه‌شناسى\r\nالأديم : پوست حيوانى كه دبّاغى شده است .\r\nالعكاظيّ : منسوب به بازار عكاظ ، از بازارهاى معروف پيش از اسلام كه اعراب جاهلى در آن داد و ستد مىكردند .\r\nالعرك : مالش دادن .\r\nالنوازل ، الزلازل : حوادث زمان .\r\n\r\n","description":"","footnote":"","page_name":" 531 ","page_number":531},
  {"content":"\r\n\r\n\r\nساختار ادبى\r\nكأنّي بك : در اصل چنين بوده است : « كأني ابصرك » . فعل آن حذف شده و باء جر در عوض آن نشسته است .\r\nتمدّين : جمله فعليه و حال از كوفه است .\r\nالعكاظيّ : صفت براى « أديم » است .\r\nأنّه ما أراد . . . : تاويل به مصدر مىرود و جايگزين دو مفعول « اعلم » است .\r\n\r\nشرح و تفسير\r\n( كأنّي بك يا كوفة تمدّين مدّ الأديم العكاظيّ ) كوفه را به پوستهايى تشبيه مىكند كه در بازار عكاظ داد و ستد مىشوند . عربهاى پيش از اسلام ، بيست روز سال در اين بازار جمع شده ، داد و ستد مىكردند . پوست فراوانى در آن بازار عرضه مىشد ؛ زيرا تعداد شتر و گوسفند نزد اعراب آن دوره فراوان بود . « 1 »\r\nامام عليه السّلام پيش‌بينى كرده بود كه پس از او ، طاغوت‌ها بر شهر كوفه مسلّط شده ، مردم آن را فراوان شكنجه و آزار مىدهند . حضرت ، آن عذاب و شكنجه را به ماليدن پوست در حال دبّاغى ، تشبيه مىكند . سپس پيشگويى خود را با اين عبارت تاكيد مىكند : ( تعركين بالنّوازل و تركبين بالزلازل ) اين پيش‌گويى به دست امويان و يارانشان به تحقق پيوست . حضرت عليه السّلام در\r\n\r\n\r\n","description":"","footnote":"\r\n( 1 ) . نك : شرح نهج‌البلاغه ، محمد عبده : 1 / 97 ؛ شرح نهج‌البلاغه ، ابن ابى الحديد : 3 / 197 ؛ تاريخ يعقوبى : 1 / 227 ؛ المجموع ، محى الدين نووى : 7 / 76 .\r\n","page_name":" 532 ","page_number":532},
  {"content":"\r\n\r\nخطبه ديگرى در اين باره فرمود : « به خدا سوگند ! ( اى اهل كوفه ) بنى اميه پس از من حاكمان بدى برايتان خواهند بود و شما را زير دندان‌هاى خود خرد خواهند كرد . » « 1 » و در خطبه ديگرى فرمود : « اى اهل كوفه ! امويان ، شما را زير پا له خواهند كرد ، مانند زمينى كه روى آن راه مىروند ، و مانند گندمى كه مىخواهند پوست آن را جدا كنند . » « 2 »\r\n( و إنّي لأعلم أنّه ما أراد بك جبار سوءا إلّا ابتلاه اللّه بشاغل ، و رماه بقاتل ) به نظر مىرسد كه منظور امام عليه السّلام تنها كوفه نيست و سخن ايشان عموميت دارد .\r\nزيرا هر ظالمى جزاى خود را مىبيند ؛ چه در كوفه باشد يا فلسطين و يا ويتنام و . . . رواياتى كه از معصومان در فضايل شهر كوفه آمده است ، نياز به بررسى و تحقيق بيشترى دارد و همچنين همه روايات درباره فضايل شهرها ، به بررسى بيشترى نياز دارند ؛ مگر شهرهاى مقدس كه اجساد مطهر امامان در آنها دفن شده است . منشأ قداست اين شهرها از آن شخص پاكى است كه در آن خاك آرميده است . به جز اين شهرها ، راويان زيادى در تاريخ بودند كه روايت‌هاى فراوانى درباره فضل شهرها و وطن خود وضع مىكردند .\r\n\r\n\r\n","description":"","footnote":"\r\n( 1 ) . « ايم اللّه لتجدنّ بني اميّة لكم أرباب سوء بعدي كالنّاب الضّروس » نهج‌البلاغه : خطبه 93 .\r\n( 2 ) . « تعرككم عرك الأديم و تدوسكم دوس الحصيد » نهج‌البلاغه : خطبه 108 .\r\n","page_name":" 533 ","page_number":533},
  {"content":"\r\n\r\n\r\nخطبه 48\r\n\r\nگسيل پيش‌قراولان\r\n« الحمد للّه كلّما وقب ليل و غسق ، و الحمد للّه كلّما لاح نجم و خفق ، و الحمد للّه غير مفقود الإنعام ، و لا مكافإ الإفضال .\r\nأمّا بعد ، فقد بعثت مقدّمتي و أمرتهم بلزوم هذا الملطاط حتّى يأتيهم أمري ، و قد رأيت أن أقطع هذه النّطفة إلى شرذمة منكم ، موطّنين أكناف دجلة ، فانهضهم معكم إلى عدوّكم و أجعلهم من أمداد القوّة لكم . »\r\n\r\nترجمه\r\nستايش خداوند را سزاست ، هر لحظه كه شب فرا رسد و پرده تاريكى فرو افتد . ستايش مخصوص پروردگار است هر زمان كه ستاره‌اى طلوع و غروب كند . ستايش خداوندى را سزاست كه نعمت‌هاى او پايان نمىپذيرد ، و بخشش‌هاى او را جبران نتوان كرد .\r\nپس از ستايش پروردگار ؛ پيشتازان لشكرم را از جلو فرستادم و دستور دادم در كنار فرات توقف كنند تا فرمان من به آنها برسد ؛ زيرا تصميم‌گرفتم از آب فرات بگذرم و به سوى جمعيتى از شما كه در اطراف دجله مسكن\r\n\r\n","description":"","footnote":"","page_name":" 534 ","page_number":534},
  {"content":"\r\n\r\nگزيده‌اند ، رهسپار گردم و آنها را همراه شما بسيج نمايم و از آنها براى كمك و تقويت شما ، يارى بطلبم . »\r\n\r\nواژه‌شناسى\r\nوقب : وارد شد .\r\nغسق الليل : تاريكى شب زياد شد و « غسقت العين » يعنى : اشك چشم سرازير گشت .\r\nخفق النّجم : ستاره پنهان شد و « خفق الليل » يعنى : بيشتر شب سپرى گشت .\r\nالملطاط : ابن ابى الحديد مىگويد : ملطاط به معناى قسمت بالايى دره و همچنين منطقه لب دريا است .\r\nالنّطفة : در اين جا به معناى رود آب است .\r\nالشّرذمة : تعداد كم .\r\nموطّنين : سرزمينى را وطن خويش ساختيد .\r\nأكناف : جمع « كنف » و معنى آن سايه و منطقه و كناره است .\r\n\r\nساختار ادبى\r\nغير مفقود : حال است .\r\nموطّنين : صفتى براى « شرذمة » است .\r\nأكناف : مفعول « موطّنين » است .\r\nدجلة : در اثر علميت و تأنيث ، غير منصرف شده است .\r\n\r\n","description":"","footnote":"","page_name":" 535 ","page_number":535},
  {"content":"\r\n\r\n\r\nشرح و تفسير\r\n( الحمد للّه كلّما وقب ليل و غسق ، و الحمد للّه كلّما لاح نجم و خفق ، و الحمد للّه غير مفقود الإنعام ، و لا مكافإ الإفضال ) برخى از شارحان گفته‌اند كه يادكرد امام عليه السّلام از شب در اين جا به جهت يادآورى توالى شب و روز ، و يادكرد از ستاره‌ها براى ذكر فوايد ستاره‌ها است و منظور ايشان از يادكرد نعمت‌ها و فضل‌هاى خداوند براى يادآورى وجوب شكر خداى مهربان است . . . شكى نيست كه شكر خالق منعم ، واجب ، و فكر كردن يك ساعت در آفرينش آفريدگار ، بهتر است از عبادت سال‌هاى زياد . « 1 » ولى همان‌طور كه پيدا است ، مقصود امام عليه السّلام از حمد و ثنا در اين خطبه ، تعظيم و تمجيد خداوند و همچنين تبرّك جستن در آغاز سخن خود و شكر خالق است ، مانند ذكرهاى معمول : « سبحان اللّه ، الحمد للّه ، و لا إله الا اللّه ، و اللّه اكبر » .\r\nاز گفته‌هاى امام عليه السّلام در ستايش خداوند مانند : « حمد از آن خداوند باد كه حمد را كليدى براى ياد خود قرار داده است . » « 2 » و همچنين : « درهاى نعمت خداوند را با دعا گشودم . » « 3 » عده زيادى از شارحان و مفسّران به توضيح جملاتى آسان و روشن از نهج‌البلاغه پرداخته‌اند ؛ در حالى كه نياز به شرح ندارد ؛ ولى باز هم به خود زحمت داده و بابى براى شرح آن باز كردند و مطالبى از خود در آن شرح اضافه كردند .\r\n\r\n\r\n","description":"","footnote":"\r\n( 1 ) . الفردوس بمأثور الخطاب : 2 / 70 ، ح 2397 ؛ المصنف ، ابن ابى شيبه : 7 / 190 ، ح 35223 ؛ تفسير قرطبى : 4 / 413 ؛ الكافى ، كلينى : 2 / 54 ح 2 ؛ تفسير ابن كثير : 1 / 447 .\r\n( 2 ) . « الحمد للّه الّذي جعل الحمد مفتاحا لذكره » نهج‌البلاغه : خطبه 157 .\r\n( 3 ) . « استفتحت بالدّعاء أبواب نعمته » نهج‌البلاغه ، وصيت امام عليه السّلام به فرزندش امام حسن عليه السّلام .\r\n","page_name":" 536 ","page_number":536},
  {"content":"\r\n\r\n( أمّا بعد فقد بعثت مقدّمتي ، و أمرتهم بلزوم هذا الملطاط ، حتّى يأتيهم أمري ) گفته شده است كه امام عليه السّلام اين سخن را هنگام خروج از كوفه به سوى صفين ايراد كرد . امام عليه السّلام عده‌اى از افراد لشكرش را به سوى شام فرستاده بود و به آنها دستور داده بود كه نزديك نهر فرات توقف كنند و به حال آماده‌باش بمانند تا اين كه دستور جديدى از حضرت عليه السّلام به آنها برسد . امام عليه السّلام خود نيز به آن سوى نهر رفته و به شهر مدائن رفت تا مردم را براى پيوستن به لشكرش بسيج كند . امام عليه السّلام در بيان اين واقعه مىفرمايد : ( و قد رأيت أن أقطع هذه النّطفة ) نهر آب را عبور كنم ( إلى شرذمة منكم ، موطّنين أكناف دجلة ) و نزد مردم مدائن بروم ( فانهّضهم معكم إلى عدوّكم ) و آنان را وادار به جنگ كنم تا با دشمنان شما بجنگند .\r\n\r\n","description":"","footnote":"","page_name":" 537 ","page_number":537},
  {"content":"\r\n\r\n\r\nخطبه 49\r\n\r\nگواهى هستى به وجود خدا\r\n« الحمد للّه الّذي بطن خفيّات الأمور و دلّت عليه أعلام الظّهور و امتنع على عين البصير ، فلا عين من لم يره تنكره و لا قلب من أثبته يبصره . سبق في العلوّ فلا شيء أعلى منه ، و قرب في الدّنوّ فلا شيء أقرب منه . فلا استعلاؤه باعده عن شيء من خلقه ، و لا قربه ساواهم في المكان به . لم يطلع العقول على تحديد صفته و لم يحجبها عن واجب معرفته ، فهو الّذي تشهد له أعلام الوجود ، على إقرار قلب ذي الجحود ، تعالى اللّه عمّا يقوله المشبّهون به و الجاحدون له علوّا كبيرا . »\r\n\r\nترجمه\r\nستايش خداوندى را سزاست كه از اسرار نهان‌ها آگاه است و نشانه‌هاى آشكارى در سراسر هستى بر وجود او شهادت مىدهند ؛ هرگز برابر چشم بينندگان ظاهر نمىگردد . نه چشم كسى كه او را نديده ، مىتواند انكارش كند ، و نه قلبى كه او را شناخت ، مىتواند مشاهده‌اش نمايد . در والايى و\r\n\r\n","description":"","footnote":"","page_name":" 538 ","page_number":538},
  {"content":"\r\n\r\nبرترى از همه پيشى گرفته . پس ، از او برتر چيزى نيست ، و آن چنان به مخلوقات نزديك است كه از او نزديك‌تر چيزى نمىتواند باشد . مرتبه بلند ، او را از پديده‌هايش دور نساخته ، و نزديكى او با پديده‌ها ، او را مساوى چيزى قرار نداده است . عقل‌ها را بر حقيقت ذات خود آگاه نساخته ، اما از معرفت و شناسايى خود باز نداشته است . پس اوست كه همه نشانه‌هاى هستى بر وجود او گواهى مىدهند و دل‌هاى منكران را بر اقرار به وجودش واداشته است ؛ خدايى كه برتر از گفتار تشبيه‌كنندگان و پندار منكران است .\r\n\r\nواژه‌شناسى\r\nبطن خفيّات الامور : اسرار پديده‌ها را شناخت .\r\nأعلام الظهور : دليل‌هايى كه خود به خود روشن و واضح بوده و روشن‌كننده مسائل ديگر هستند .\r\n\r\nساختار ادبى\r\nالذي بطن : صفتى براى خداوند متعال .\r\nيطلع : از باب « افعال » و متعدى كه مفعول آن « عقول » است .\r\n\r\nدر عظمت خداوند متعال\r\nهر كه مىخواهد به عظمت و علو و كمال خداوند آشنا شود ، سخنان و احاديث اهل بيت عليهم السّلام را در اين زمينه مطالعه كند ؛ زيرا آن‌ها درهاى علم كتاب و سنت پيامبر صلّى اللّه عليه و إله و امانت‌دار آن هستند . ابهامى در بيانات آن‌ها نيست و افراط و تفريط در طرز تفكر آنان وجود ندارد . . . سخن آنان مطابق با عقل و قلب سليم است ؛ گويا آن سخنان ترجمان احساسات و درك انسان است . . . اين\r\n\r\n","description":"","footnote":"","page_name":" 539 ","page_number":539},
  {"content":"\r\n\r\nمقطع از سخنان امام عليه السّلام درباره منزّه شمردن خداوند و ستايش او بوده و متضمّن نكات زير است :\r\n1 - ( الحمد للّه الذّي بطن خفيّات الامور ) خداوند سبحان آشنا به حقايق امور است و همچنين آشنا به ظاهر و باطن آن حقايق . . . علم خداوند به وجود اشيا ، چه پيش و چه پس از وجود آنها يكسان است .\r\n2 - ( و دلّت عليه أعلام الظّهور ) آثار خداوند متعال در همه نواحى زمين و آسمان‌ها يافت مىشود ؛ به اين دليل كه آن آثار در يك سيستمى هماهنگ عمل مىكنند و تحت تأثير قانونى هستند كه به هيچ وجه از آن تخطّى نمىشود ؛ براى نمونه : خورشيد در فاصله معيّنى از زمين قرار دارد و همچنين موقعيت ستاره‌ها نسبت به يكديگر و نيز نور و گرما و فشار و جاذبه و . . . براى همه آن‌ها اندازه‌اى خاص ، مشخص شده است . خداوند حكيم مىفرمايد : « و همه چيز نزد او به اندازه و مقدار معينى است . » « 1 »\r\nبرخى از دانشمندان طبيعت مىگويند : پيدايش اين سيستم پهناور در طبيعت محال است كه از كار خود طبيعت باشد يا اين كه اين سيستم به طور تصادفى ايجاد شده و يا خود سيستم ، خود را به وجود آورده باشد . لذا بايد براى آن ، سازنده‌اى در نظر گرفت كه حتما حكيم و دانا و همچنين توانا باشد و قدرت به وجودآوردن چنين نظامى را با حكمتى فراوان و نظمى عجيب داشته باشد .\r\n3 - ( و امتنع على عين البصير ) اگر چشم ، او را مىديد ، بايد داراى جسم مىبود تا چشم بتواند او را ببيند . همچنين جسم نياز به فضا دارد و خداوند\r\n\r\n\r\n","description":"","footnote":"\r\n( 1 ) .  وَ كُلُّ شَيْءٍ عِنْدَهُ بِمِقْدارٍ  رعد / 13 : 8 .\r\n","page_name":" 540 ","page_number":540},
  {"content":"\r\n\r\nمتعال نيازمند چيزى نيست ، بلكه همه اشيا نيازمند اوست . ( فلا عين من لم يره تنكره ) چشمها ، مخلوقات و آثار او را مشاهده كرده ، به وجودش ايمان مىآورند ؛ مانند زمانى كه به عكسى نگاه كرده ، به وجود نقاش آن ايمان مىآورند و همچنين در نگاه به عمارتى به وجود معمارى براى آن حكم مىكنند . در مورد امكان مشاهده خدا از راه چشم از امام رضا عليه السّلام سؤال شد و ايشان پاسخ داد : اگر مشاهده ممكن بود ، وجود خدا فقط از راه مشاهده ثابت مىشد ولى هيچ‌كس تاكنون خدا را نديده است . « 1 » از سوى ديگر ايمانى كه از راه چشم به دست مىآيد ، با مرگ چشم نيز از بين مىرود ؛ ولى ايمانى كه با عقل و قلب به وجود آيد ، با ماندگارى عقل ، جاويدان و ماندگار خواهد بود . ( و لا قلب من أثبته يبصره ) خداى سبحان را به وسيله مخلوقات و آثار او مىشناسند .\r\n4 - ( سبق في العلوّ فلا شيء أعلى منه ) راز بزرگى خداوند در كمال مطلق او از جميع جهات است . او ازلى است و هيچ همراهى ندارد و تا ابد باقى خواهد ماند و هر چيز ديگرى فنا مىيابد . او قادر است و هيچ‌كس نتواند او را ناتوان سازد . او عالم است و به همه چيز احاطه دارد . او از هر چيز بىنياز است . ( و قرب في الدنوّ فلا شيء أقرب منه ) و چه چيزى از خالق نزديك‌تر به مخلوق مىباشد ؟ و از عالم به معلوم ؟ اوست كه به خفيّات امور دانا است و از آن چه در سينه‌ها پنهان است ، آگاهى دارد !\r\n( فلا استعلاؤه باعده عن شيء من خلقه ) او به بندگانش نزديك است و آن‌ها در حيطه قدرت و سلطه او ، و در سايه علم و عنايت او هستند و او خود در\r\n\r\n\r\n","description":"","footnote":"\r\n( 1 ) . كافى : 1 / 95 ؛ شرح اصول كافى : 3 / 182 ؛ المجازات النبوية : 49 .\r\n","page_name":" 541 ","page_number":541},
  {"content":"\r\n\r\nذات و صفاتش از همه آنها دورترين است . ( و لا قربه ساواهم في المكان به ) خداى سبحان به بندگان خود نزديك است و آنان را مىبيند و صدايشان را مىشنود : « اگر بندگانم سؤالى درباره‌ام از تو كردند ، بدان كه من نزديكم و دعوت دعوت‌كنندگان را استجابت مىكنم . » « 1 » او دور از آنان است و آنها او را نمىبينند و صدايش را نمىشنوند : « اوست بىمانند و اوست داراى سمع و بصر ، و كليدهاى آسمان‌ها و زمين در دست او مىباشد . » « 2 »\r\n( لم يطلع العقول على تحديد صفته ) صفات او حد و مرزى ندارد ، نه ابتدا دارد و نه انتها و آيا شئ مطلق داراى حد و قيدى مىباشد ؟ امام صادق عليه السّلام شنيد كه فردى اللّه اكبر ( خدا بزرگ است ) مىگويد . به او فرمود : خداوند بزرگتر از چه چيز است ؟ آن فرد گفت : بزرگتر از همه چيز . امام عليه السّلام فرمود :\r\nهنگامى كه خداوند بود ، چيزى غير از او نبود . آن فرد گفت : پس چه بايد بگويم ؟ امام عليه السّلام فرمود : بگو كه خداوند بزرگتر از آن است كه به وصف آيد . « 3 »\r\n( و لم يحجبها عن واجب معرفته ) خداوند سبحان آيات و نشانه‌هايى بر وجود و عظمت خود قرار داده است : ( فهو الذي تشهد له أعلام الوجود على إقرار قلب ذي الجحود ) قرآن كريم منظور از گواهى موجودات را چنين شرح مىكند : « چرا به آفرينش خود و آسمان‌ها و زمين و آن چه در بين آن‌ها است\r\n\r\n\r\n","description":"","footnote":"\r\n( 1 ) .  وَ إِذا سَأَلَكَ عِبادِي عَنِّي فَإِنِّي قَرِيبٌ أُجِيبُ دَعْوَةَ الدَّاعِ إِذا دَعانِ  بقره / 2 : 186 .\r\n( 2 ) .   لَيْسَ كَمِثْلِهِ شَيْءٌ وَ هُوَ السَّمِيعُ الْبَصِيرُ * لَهُ مَقالِيدُ السَّماواتِ وَ الْأَرْضِ   سوره شورى / 42 : 11 - 12 .\r\n( 3 ) . « اللّه اكبر من ان يوصف » توحيد صدوق : 67 ح 20 ؛ شرح اصول كافى : 3 / 123 و 4 / 18 ؛ الفصول المهمة فى اصول الائمة عليهم السّلام : 1 / 154 ح 28 ؛ صحيح بخارى : 4 / 73 و 8 / 175 ؛ السنن الكبرى :\r\n9 / 3 ؛ فتح البارى : 6 / 206 .\r\n","page_name":" 542 ","page_number":542},
  {"content":"\r\n\r\nو خداوند آنها را بر حق آفريده است ، فكر نمىكنند ؟ » « 1 » يعنى آن را براى حكمتى و علتى آفريده و آفرينش آن ، بيهوده و بىجهت نبوده است . « إقرار قلب ذي الجحود » اشاره به اين واقعيت دارد كه راه اثبات وجود پديده‌ها ، همان راه اثبات وجود خداوند است و ملحدان گريزى از پذيرش وجود او ندارند . آنها هنگامى كه كتابى را مىبينند ، عقلشان حكم مىكند كه مؤلفى آن را پديد آورده است و اگر صداى انسانى از پشت مانعى به گوششان رسد ، حكم به وجود فردى پشت آن مىكنند . خداوند متعال به منكران مىگويد : با چشم‌هايتان هستى را مشاهده كرديد و نظم استوار آن را ديديد و اين ، مانند زمانى است كه با ديدن كتاب و شنيدن صدايى به وجود نويسنده و گوينده پى مىبريد ؛ بلكه استدلال مزبور در آن مورد ، روشنتر و محكم‌تر است . پس چه طور به خود اجازه انكار مىدهيد ؟ و چرا در اثبات وجود اشيا بر منطق حس و عقل استناد كرده و در مورد وجود خداوند متعال آن را قبول نداريد ؟ و چه توجيهى براى اين تناقض رفتارى داريد ؟ اگر منطق حس و عقل حجتى بر اثبات اشيا به شمار مىرود ، اين قاعده بر همه چيز جارى است و اگر اين دليل براى اثبات وجود خدا كافى نيست ، چه طور براى اثبات وجود اشيا كافى است ؟ منكران در درون خود ، اين حجت و دليل را قبول دارند ، ولى آن را در زبان انكار مىكنند .\r\n\r\n\r\n","description":"","footnote":"\r\n( 1 ) .  أَ وَ لَمْ يَتَفَكَّرُوا فِي أَنْفُسِهِمْ ما خَلَقَ اللَّهُ السَّماواتِ وَ الْأَرْضَ وَ ما بَيْنَهُما إِلَّا بِالْحَقِّ  روم / 30 : 8 .\r\n","page_name":" 543 ","page_number":543},
  {"content":"\r\n\r\n\r\nخطبه 50\r\n\r\nحق و باطل\r\n« إنّما بدء وقوع الفتن أهواء تتّبع و أحكام تبتدع ، يخالف فيها كتاب اللّه و يتولّى عليها رجال رجالا على غير دين اللّه . فلو أنّ الباطل خلص من مزاج الحقّ ، لم يخف على المرتادين ، و لو أنّ الحقّ خلص من لبس الباطل ، انقطعت عنه ألسن المعاندين ، و لكن يؤخذ من هذا ضغث ، و من هذا ضغث فيمزجان ! فهنالك يستولي الشّيطان على أوليائه و ينجو الّذين سبقت لهم من اللّه الحسنى . »\r\n\r\nترجمه\r\nهمانا آغاز پديد آمدن فتنه‌ها ( اختلاف نظرها ) هوا پرستى و بدعت گذارى در احكام آسمانى است كه قرآن با آن مخالف است ، و گروهى ( از هواپرستان و بدعت‌گذاران ) با كمك گروهى ديگر به امورى مخالف دين مشغول مىشوند . پس اگر باطل با حق مخلوط نمىشد ، بر طالبان حق پوشيده نمىماند و اگر حق از باطل جدا و خالص مىگشت ، زبان دشمنان قطع مىگرديد . اما قسمتى از حق و قسمتى از باطل را مىگيرند و به هم\r\n\r\n","description":"","footnote":"","page_name":" 544 ","page_number":544},
  {"content":"\r\n\r\nمىآميزند ، آنجاست كه شيطان بر دوستان خود چيره مىگردد و تنها آنان كه مشمول لطف و رحمت پروردگارند نجات خواهند يافت .\r\n\r\nواژه‌شناسى\r\nالفتن : جمع « فتنة » است و معانى زيادى دارد ؛ مانند : ابتلا ، گمراهى ، جنون ، رسوايى ، بيمارى ، مال ، فرزندان ، درگيرى مسلحانه و اختلاف رأى و نظر . امام عليه السّلام در اين جا به دليل عبارت « و أحكام تبتدع فيها ، يخالف فيها كتاب اللّه » نظر به معناى آخر دارد .\r\nالمرتادون : خواهندگان و طالبان .\r\nالضّغث : مشتى علف كه خشك و تر در آن با هم مخلوط شده باشد .\r\n\r\nساختار ادبى\r\nعلى غير دين : جار و مجرور ، متعلق به واژه محذوفى است كه صفت « رجال » بوده است .\r\nأنّ الحقّ خلص من لبس الباطل : تاويل به مصدر مىرود و فاعل فعل محذوفى است كه در اصل چنين بوده است : « لو ثبت خلوص الحق » .\r\nهناك : اسمى براى اشاره به دور است . در اين جا به مفهوم حال باز مىگردد كه از جمله « يؤخذ من هذا . . . و من هذا » فهميده مىشود .\r\n\r\nشرح و تفسير\r\n( إنّما بدء وقوع الفتن أهواء تتّبع ، و أحكام تبتدع ، يخالف فيها كتاب اللّه ) در واژه‌شناسى گفته شد كه مراد از فتنه ، اختلاف نظر است . كلمه « بدء » پس از « إنّما » - كه ادات حصر است - دلالت بر اين دارد كه اختلاف نظر مورد بحث ،\r\n\r\n","description":"","footnote":"","page_name":" 545 ","page_number":545},
  {"content":"\r\n\r\nهمان فتنه پس از رحلت پيامبر صلّى اللّه عليه و إله است ؛ فتنه‌اى كه در امور دينى و مسائل شرعى بين اصحاب به وقوع پيوست . علّت اين اختلاف ، هواى نفس بود ؛ زيرا كتاب خدا - كه جز به حق سخن نمىگويد - هنوز در دست مسلمانان بود و اهل بيت پيامبر صلّى اللّه عليه و إله در بين صحابه بودند و پيامبر اكرم صلّى اللّه عليه و إله سفارش كرده بود كه به ريسمان آنها بياويزند و در مشكلات بزرگ جامعه به آنان مراجعه كنند .\r\nدر حديث ثقلين ، اهل بيت عليهم السّلام و قرآن در كنار يكديگر ياد شده‌اند . اين حديث را مسلم بن حجاج نيشابورى در صحيح خود و ديگران روايت كرده‌اند . « 1 » ولى تنها هواى نفس بود كه اصحاب را از اطاعت پيامبر اكرم صلّى اللّه عليه و إله باز داشت .\r\nدر زمان پيامبر اكرم صلّى اللّه عليه و إله ، تنها او بيان‌كننده حق بود و نيازى به اجتهاد و رأى و پيدايش فرقه‌هاى مختلف نبود و هيچ مذهبى در زمان ايشان پديد نيامد . سپس اصحاب پس از او در مسائل متعددى اختلاف پيدا كردند و اگر داستان اين اختلاف‌ها در يك كتابى جمع مىشد ، ده‌ها صفحه مىگشت .\r\nعلّت اين اختلافها ، بررسىهاى فقهى اهل سنّت در خصوص اعتبار سخن صحابه بسان قرآن و سنت پيامبر صلّى اللّه عليه و إله بود و نيز اگر صحابه اختلاف پيدا كردند به كدام رأى آنان بايد عمل كرد ؟ غزالى مىگويد : « برخى ادعا كردند كه سخن ابوبكر و عمر مقدم و حجت است و ديگران گفتند كه سخن هر چهار خليفه حجت و معتبر است . » « 2 » سپس غزالى به نقد هر دو نظر پرداخته و مىگويد\r\n\r\n\r\n","description":"","footnote":"\r\n( 1 ) . صحيح مسلم : 4 / فضائل على عليه السّلام ، ح 36 و 37 ؛ سنن ترمذى : 5 / باب 32 ؛ سنن دارمى : 2 / باب فضائل القرآن ؛ خصائص نسائى : 50 .\r\n( 2 ) . المستصفى ، غزالى : 168 و نيز نك : الاصول العامة للفقه المقارن ، محمد تقى حكيم : 139 .\r\n","page_name":" 546 ","page_number":546},
  {"content":"\r\n\r\nكه صحابه صريحا خود با يكديگر مخالفت مىكردند و اين خود نشانگر عدم حجيت قول صحابه است و نيز آنان به جواز اجتهاد نظر داده‌اند . آن‌گاه نمونه‌اى را مطرح مىكند : « ابوبكر و عمر در تقسيم بيت المال مسلمانان اختلاف رويه داشتند ، حال ما به كدام رويه بايد عمل كنيم ؟ » « 1 » اين اختلافات در مذهب اماميه جايگاهى ندارد ؛ زيرا آنان به حديث ثقلين عمل مىكنند و اين حديث ، اهل بيت عليهم السّلام را مساوى با قرآن دانسته است .\r\nموضوع متعه يا ازدواج موقت از ديگر مسائلى است كه صحابه در آن اختلاف پيدا كردند . « 2 » همچنين غزالى نقل مىكند كه ابو موسى اشعرى ، از صحابه پيامبر صلّى اللّه عليه و إله قائل بود كه خواب ، ناقض وضو نمىباشد . « 3 »\r\nروزى در شهر قم با شيخى افغانى درباره آيه خمس « 4 » گفتگو مىكرديم .\r\nشيخ گفت : ظاهر آيه شريفه دلالت بر وجوب دادن خمس از هر نوع غنيمت و از هر مصدرى دارد ؛ ولى تا به حال روايتى شنيده نشده است كه خلفا پس از رحلت پيامبر صلّى اللّه عليه و إله به عموم ظاهر آيه شريفه - همان‌گونه كه اماميه نظر\r\n\r\n\r\n","description":"","footnote":"\r\n( 1 ) . المستصفى ، غزالى : 169 و نيز نك : الفصول فى الاصول ، جصاص : 3 / 309 ؛ المحصول فخر الدين رازى : 6 / 131 ؛ روضة الناظر : 148 ؛ ارشاد الفحول : 203 .\r\n( 2 ) . نگارنده در كتاب ديگرش با عنوان « الفقه على المذاهب الخمسة » 2 / 110 چاپ دار الكتاب الاسلامى به تفصيل به بررسى اين موضوع پرداخته است .\r\n( 3 ) . نك : المستصفى ، غزالى : 147 ؛ الاحكام آمدى : 1 / 236 .\r\n( 4 ) .  وَ اعْلَمُوا أَنَّما غَنِمْتُمْ مِنْ شَيْءٍ فَأَنَّ لِلَّهِ خُمُسَهُ وَ لِلرَّسُولِ وَ لِذِي الْقُرْبى وَ الْيَتامى وَ الْمَساكِينِ وَ ابْنِ السَّبِيلِ إِنْ كُنْتُمْ آمَنْتُمْ بِاللَّهِ وَ ما أَنْزَلْنا عَلى عَبْدِنا يَوْمَ الْفُرْقانِ يَوْمَ الْتَقَى الْجَمْعانِ وَ اللَّهُ عَلى كُلِّ شَيْءٍ قَدِيرٌ  ( بدانيد كه هر چه سود كرديد ، يك پنجم آن متعلّق به پيامبر صلّى اللّه عليه و إله و خاندان او عليهم السّلام و ايتام و مساكين و در راه ماندگان است ، اگر به خداى متعال ايمان آورده باشيد و به آن چه بر بنده خود نازل كرديم ) انفال / 8 : 41 .\r\n","page_name":" 547 ","page_number":547},
  {"content":"\r\n\r\nمىدهند - عمل كرده باشند . من پاسخ دادم : هيچ دليلى وجود ندارد كه قرآن و احاديث پيامبر صلّى اللّه عليه و إله با ظاهر آيه مخالفت دارند . لذا بايد به ظاهر آيه عمل كرد ؛ هرچند كه برخى به آن عمل نمىكنند . . . پس از يك ماه از اين پاسخ سخنى از امير مؤمنان مطالعه كردم كه حضرت عليه السّلام به اهل بيت عليهم السّلام و خواص شيعه خود فرمود كه واليان پيشين ، كارهايى خلاف سنّت رسول خدا انجام داده‌اند و براى مثال موارد زير را برشمرد : تقسيم بيت المال و تبعيض در آن و متعه حج و متعه نساء و مسح روى كفش در وضو و انجام طلاق به غير از سنت پيامبر صلّى اللّه عليه و إله و بدون شروط و خواندن نمازهاى نوافل به جماعت . سپس فرمود :\r\nبه خدا سوگند كه ما همان خاندانى هستيم كه خداوند متعال در آيه شريفه از آنها ياد كرده است و خدا ما را با نفس خود و با پيامبر خود صلّى اللّه عليه و إله مقايسه كرده است : « بدانيد كه هر چه به دست آورديد ، يك پنجم آن متعلّق به پيامبر صلّى اللّه عليه و إله و اهل بيتش عليهم السّلام و ايتام و مساكين و در راه مانده‌ها است ، اگر به خداوند متعال و به آن چه بر بنده خود نازل كرديم ، ايمان آورده باشيد . » « 1 » و اين است فضل و رحمت و عطايى كه خداوند تنها به ما بخشيده و درباره آن به پيامبر خود صلّى اللّه عليه و إله سفارش داده است و به ما سهمى از صدقه نداده است . خداوند ، پيامبر خود صلّى اللّه عليه و إله و ما اهل بيت عليهم السّلام را از خوردن چركىهاى مردم منزه كرده است . اما مردم ، خدا و رسولش را تكذيب كردند . « 2 »\r\nپس از خواندن آن روايت دريافتم كه عامل اصلى كنار زدن آيه انفال ، آن بوده كه قرآن ، اهل بيت عليهم السّلام را بر ديگر صحابه و غير آنان برترى داده است .\r\n\r\n\r\n","description":"","footnote":"\r\n( 1 ) . انفال / 8 : 41 .\r\n( 2 ) . روضة الكافى ، كلينى : 8 / 63 ، ح 21 .\r\n","page_name":" 548 ","page_number":548},
  {"content":"\r\n\r\nآنان كه به اهل بيت عليهم السّلام رشك مىورزيدند ، فهميده بودند كه اگر به مضمون اين آيه عمل كنند ، بقيه مسلمانان تا روز قيامت به آن عمل خواهند كرد . در نتيجه عظمت و جايگاه اهل بيت عليهم السّلام آشكار مىشد و عظمت خلفا و ديگران را تحت پوشش خود قرار مىداد ؛ لذا اين آيه را كنار گذاشته تا مسلمانانى كه پس از آنان خواهند آمد ، عمل به اين آيه را همچنان كنار بگذارند و چيزى از فضايل اهل بيت عليهم السّلام در ذهن مردم باقى نماند .\r\nاميدوارم فرصتى برايم يا براى نويسنده‌اى ديگر به دست آيد كه كاوشى در فرهنگ اهل بيت عليهم السّلام انجام دهيم و عوامل مستقيم كنار زدن بخشهاى زيادى از قرآن و حديث را بررسى كنيم و در يك كتاب جمع‌آورى كنيم .\r\nعلوم اهل بيت عليهم السّلام مانند گنج‌هاى هستى و اسرار آن ، نامتناهى هستند .\r\nانديشمندان هر چه از آن به دست مىآورند ، باز با تعداد زيادى از اسرار جديد مواجه مىشوند .\r\n( و يتولّي عليها رجال رجالا على غير دين اللّه ) ضمير « عليها » به « الاحكام المبتدعة » برمىگردد . اهل هوى و هوس با كمك گرفتن از مردانى مانند خود در دين اسلام بدعت ايجاد مىكنند و امورى را به وجود مىآورند كه مخالف احكام آن است . ( فلو أنّ الباطل خلص من مزاج الحقّ لم يخف على المرتادين ، و لو أنّ الحقّ خلص من لبس الباطل انقطعت عنه ألسن المعاندين ) حق گاه از همه جهات روشن است . براى نمونه همه قبول دارند كه همه مردم در برابر قانون برابرند و همه افراد بدون تبعيض حق دارند كه آزادى و كرامت خود را حفظ كنند .\r\nگاه نيز باطل بدون ترديد بر همگان آشكار است ؛ براى نمونه : هر توانمندى حق دارد كه بر افراد ضعيف برترى كند و بدون چون و چرا آنها را در انجام كارهاى خود به كار گيرد . در اين‌گونه موارد مشكلى وجود ندارد . اما گاه حق\r\n\r\n","description":"","footnote":"","page_name":" 549 ","page_number":549},
  {"content":"\r\n\r\nو باطل در هم آميخته مىشوند . حق از جهتى به باطل شبيه گشته و جاهلان در پذيرش آن ترديد مىكنند ؛ مانند كسانى كه معاد را منكر شده‌اند و گفتند :\r\n« اگر ما مرديم و خاك شديم و استخوان‌هاى ما بيرون آمد ، چگونه دوباره مبعوث مىشويم ! » « 1 » و گاه نيز باطل از جهتى به حق شبيه شده و مردم را فريب مىدهد ؛ مانند : كارهاى جادويى و شعبده‌بازى كه نمونه تاريخى آن در ماجراى به كارگيرى ساحران از سوى فرعون در مبارزه با موسى ديده مىشود . « هنگامى كه ابزارهاى خود را بر روى زمين انداختند و چشم مردم را جادو كردند و ترس به جان آنان انداختند و جادويى عظيم انجام دادند . » « 2 »\r\nدر اين صورت باطل خود را به جاى حق جلوه مىدهد و بيماردلان باطل را به جاى حق مطرح مىكنند . افراد بىگناه و ساده‌دل به سوى باطل مىروند ، ولى افراد عالم و انديشمندان از ظاهر امور فريب نمىخورند و تحقيق و بررسى بيشتر مىكنند تا حق را پيدا كنند و به ظاهر اكتفا نمىكنند ؛ بلكه به باطن امور مىانديشند و سپس دنبال حق مىروند . امام عليه السّلام مىفرمايد :\r\n« اولياى خدا كسانى هستند كه اگر مردم به سوى ظاهر امور دنيا نگاه كردند ، آن‌ها به سوى درون آن توجه مىكنند . » « 3 » كوتاه سخن آن كه اگر باطل در همه حالاتش روشن بود ، هيچ بنده‌اى بازيچه آن نمىشد و همچنين اگر حق روشن بود ، افراد سودجو از آن سوء استفاده نمىكردند و به مردم دروغ نمىگفتند .\r\n\r\n\r\n","description":"","footnote":"\r\n( 1 ) .  أَ إِذا مِتْنا وَ كُنَّا تُراباً وَ عِظاماً أَ إِنَّا لَمَبْعُوثُونَ *  واقعه / 56 : 47 .\r\n( 2 ) .  فَلَمَّا أَلْقَوْا سَحَرُوا أَعْيُنَ النَّاسِ وَ اسْتَرْهَبُوهُمْ وَ جاؤُ بِسِحْرٍ عَظِيمٍ  سوره اعراف / 7 : 116 .\r\n( 3 ) . « إنّ أولياء اللّه هم الّذين نظروا إلى باطن الدّنيا إذا نظر النّاس إلى ظاهرها نهج‌البلاغه : قصار 426 .\r\n","page_name":" 550 ","page_number":550},
  {"content":"\r\n\r\n( و لكن يؤخذ من هذا ضغث و من هذا ضغث فيمزجان ) كسى كه دنبال حق رفت و به اشتباه درگير باطل شد ، فقط جنبه‌اى از حق را مشاهده كرده و دنبال آن رفته است . او حق را از همه وجوه بررسى نكرده بلكه فقط دنبال آن قسمتى از حق رفته كه حقانيتش مشكوك بوده است و اگر حق را از همه وجوه بررسى مىكرد ، به آن مىرسيد . همچنين كسى كه در پى باطل باشد و آن را بيابد ، خود را پشت آن قسمتى از باطل پنهان مىكند كه شبيه حق باشد و در غير اين صورت رسوا مىشد و همه مردم از او رويگردان مىشدند و ديگر كسى كارهايش را توجيه نمىكرد .\r\n( فهنالك يستولي الشّيطان على أوليائه ) آنها همان كسانى هستند كه چشمان مردم را جادو كرده ، آنها را گمراه كردند . ( و ينجو الذين سبقت لهم من اللّه الحسنى ) نجات‌يافتگان همانانى هستند كه حق را شناختند و صراط مستقيم را دنبال كردند و هيچ منافقى و گمراه‌كننده‌اى نتوانست آنان را گمراه كند .\r\n\r\n","description":"","footnote":"","page_name":" 551 ","page_number":551},
  {"content":"\r\n\r\n\r\nخطبه 51\r\n\r\nزندگى ذلت‌بار\r\n« قد استطعموكم القتال ، فأقرّوا على مذلّة و تأخير محلّة ، أو روّوا السّيوف من الدّماء ترووا من الماء ، فالموت في حياتكم مقهورين و الحياة في موتكم قاهرين . ألا و إنّ معاوية قاد لمة من الغواة و عمّس عليهم الخبر حتّى جعلوا نحورهم أغراض المنيّة . »\r\n\r\nترجمه\r\nشاميان با بستن آب ، شما را به پيكار دعوت كردند . اكنون بر سر دو راهى قرار داريد : يا به ذلت و خوارى بر جاى خود بنشينيد ، و يا شمشيرها را از خون آنها سيراب سازيد تا از آب سيراب شويد . پس بدانيد كه مرگ در زندگى توأم با شكست ، و زندگى جاويدان در مرگ پيروزمندانه شماست .\r\nآگاه باشيد ! معاويه گروهى از گمراهان را همراه آورده و حقيقت را از آنان مىپوشاند تا كوركورانه گلوهايشان را آماج تير و شمشير كنند .\r\n\r\nواژه‌شناسى\r\nاستطعموكم القتال : شما را طعمه جنگ خويش ساختند .\r\n\r\n","description":"","footnote":"","page_name":" 552 ","page_number":552},
  {"content":"\r\n\r\nلمة : گروهى اندك از مردم .\r\nعمّس : پنهان كرد و خود را به نادانى انداخت .\r\nالأغراض : اهداف .\r\n\r\nساختار ادبى\r\nالقتال : مفعول براى « استطعموكم » .\r\nترووا : جواب شرط و مجزوم است .\r\nالموت في حياتكم مقهورين : مبتدا و خبر و « مقهورين » حال از ضمير « كم » است .\r\nو الحياة في موتكم قاهرين : مانند قبلى است .\r\nألا : ادات هشدار .\r\n\r\nشرح و تفسير\r\nمعاويه لشكر خود را به سوى منطقه صفين گسيل داشت و در ساحل فرات اتراق كرد . لشكر امام عليه السّلام در طرف مقابل لشكر معاويه بود . معاويه آب را از لشكر حضرت عليه السّلام قطع كرد . آن‌گاه امام عليه السّلام فرستادگان خود را به سوى معاويه روانه كرد تا از او بخواهد كه آب را نبندد . معاويه پاسخ مثبتى به امام عليه السّلام نداد . عمرو عاص به معاويه گفت : محال است على عليه السّلام اجازه دهد كه لشكرش تشنه بماند و تو سيراب باشى . ولى معاويه به اين سخن توجه نكرد .\r\nامام عليه السّلام پس از نوميدى به ياران خود فرمود : ( قد استطعموكم القتال ) معاويه و يارانش خواهان جنگ با شما هستند ، پس آماده جنگ شويد و در غير اين صورت به خوارى تن در دهيد : ( فأقرّوا على مذلّة و تأخير محلّة ) اگر جهاد\r\n\r\n","description":"","footnote":"","page_name":" 553 ","page_number":553},
  {"content":"\r\n\r\nنمىكنيد بدانيد كه از عزّت و كرامت خود دست كشيده‌ايد و ذلّت را بر خود پذيرفته‌ايد . ( أو روّوا السّيوف من الدماء ، ترووا من الماء ) دشمن شما اصرار دارد شما را تا لب مرگ تشنه نگه دارد و يا آن كه شمشيرهايتان را از خون آن‌ها سيراب كنيد . دشمن خود خون خويش را برايتان مباح كرده است . ( الموت في حياتكم مقهورين ) زندگى با ذلت و بردگى همان مرگ واقعى است . ( و الحياة في موتكم قاهرين ) تنها راه زندگى با كرامت و عزت ، در مبارزه با دشمنان خدا و انسانيت است .\r\n( ألا و إنّ معاوية قاد لمة من الغواة ، و عمّس عليهم الخبر ) معاويه منافقانه و به دروغ پيراهن عثمان را بلند كرده است و رياكارانه براى حق و عدالت اشك تمساح مىريزد و اهل شام به او ايمان آورده‌اند . ( حتّى جعلوا نحورهم أغراض المنيّة ) و خود را براى معاويه و بدعت‌هايش و افتراگويىهايش به كشتن داده‌اند .\r\nامام عليه السّلام پس از ايراد اين خطبه و بسيج سپاهش ، رو به لشكر دشمن كرد و آنها را از رود دجله دور كرد . آن‌گاه عده‌اى از ياران حضرت عليه السّلام او را به بستن آب روى لشكر معاويه دعوت كردند ، ولى او ممانعت كرد و فرمود :\r\n« كارى را كه جاهلان انجام داده‌اند من انجام نمىدهم ! كتاب خدا را به آن‌ها عرضه و راه هدايت را به آنها نشان مىدهيم ، اگر قبول نكردند ، شمشير را بر سرشان فرود مىآوريم . » « 1 »\r\n\r\n\r\n","description":"","footnote":"\r\n( 1 ) . « لا افعل ما فعله الجاهلون ! سنعرض عليهم كتاب اللّه و ندعوهم الى الهدى فان ابوا اعطيتهم حد السيف » منهاج البراعة : 4 / 310 ؛ وقعة صفين : 539 ؛ الفصول المهمة ، ابن صباغ : 1 / 447 و 497 .\r\n","page_name":" 554 ","page_number":554},
  {"content":"\r\n\r\n\r\nخطبه 52\r\n\r\nبار سفر ببنديد ( 1 - 3 )\r\n« ألا و إنّ الدّنيا قد تصرّمت و آذنت بانقضاء و تنكّر معروفها و أدبرت حذّاء ، فهي تحفز بالفناء سكّانها و تحدو بالموت جيرانها ، و قد أمرّ فيها ما كان حلوا و كدر منها ما كان صفوا ، فلم يبق منها إلّا سملة كسملة الإداوة أو جرعة كجرعة المقلة ، لو تمزّزها الصّديان لم ينقع .\r\nفأزمعوا عباد اللّه الرّحيل عن هذه الدّار المقدور على أهلها الزّوال و لا يغلبنّكم فيها الأمل و لا يطولنّ عليكم فيها الأمد . ( 1 )\r\nفو اللّه لو حننتم حنين الولّه العجال و دعوتم بهديل الحمام و جأرتم جؤار متبتّلي الرّهبان و خرجتم إلى اللّه من الأموال و الأولاد ، التماس القربة إليه في ارتفاع درجة عنده أو غفران سيّئة أحصتها كتبه و حفظتها رسله ، لكان قليلا فيما أرجو لكم من ثوابه ، و أخاف عليكم من عقابه . ( 2 )\r\nو تاللّه لو انماثت قلوبكم انمياثا و سالت عيونكم من رغبة إليه أو رهبة منه دما ، ثمّ عمّرتم في الدّنيا ، ما الدّنيا باقية ، ما جزت أعمالكم\r\n\r\n","description":"","footnote":"","page_name":" 555 ","page_number":555},
  {"content":"\r\n\r\nعنكم - و لو لم تبقوا شيئا من جهدكم - أنعمه عليكم العظام و هداه إيّاكم للإيمان . ( 3 ) »\r\n\r\nترجمه\r\nآگاه باشيد ! گويا دنيا پايان يافته و وداع خويش را اعلام داشته است ؛ خوبىهايش ناشناخته مانده و به سرعت پشت كرده ، مىگذرد و ساكنان خود را به سوى نابود شدن مىكشاند و همسايگانش را به سوى مرگ مىراند . آن چه از دنيا شيرين بود تلخ شده ، و آن چه صاف و زلال بود ، تيرگى پذيرفت و بيش از ته مانده ظرف آب ريخته شده از آن ، باقى نمانده است يا جرعه‌اى آب كه با آن عطش تشنگان دنيا فرو نخواهد نشست . اى بندگان خدا ! از سرايى كوچ كنيد كه سرانجام آن نابودى است . مبادا آرزوها بر شما چيره گردد و مپنداريد كه عمر طولانى خواهيد داشت !\r\nبه خدا سوگند ! اگر مانند شتران بچه مرده ناله سر دهيد و چونان كبوتران ، نوحه‌سرايى كنيد و مانند راهبان زارى نماييد و براى نزديك شدن به حق و دسترسى به درجات معنوى و آمرزش گناهانى كه ثبت شده و مأموران حق آن را نگه مىدارند ، دست از اموال و فرزندان بكشيد ، سزاوار است ؛ زيرا برابر پاداشى كه برايتان انتظار دارم و عذابى كه از آن بر شما مىترسم ، اندك است .\r\nبه خدا سوگند ! اگر دل‌هاى شما از ترس آب شود ، و از چشم‌هايتان با شدت شوق به خدا يا ترس از او ، خون جارى گردد و اگر تا پايان دنيا زنده باشيد و تا آنجا كه مىتوانيد در اطاعت از فرمان حق بكوشيد ، در برابر نعمت‌هاى بزرگ پروردگار ، به خصوص نعمت ايمان ، ناچيز است .\r\n\r\n","description":"","footnote":"","page_name":" 556 ","page_number":556},
  {"content":"\r\n\r\n\r\nواژه‌شناسى\r\nتصرّمت : گسست و از بين رفت .\r\nآذنت : هشدار داد .\r\nتنكر : تغيير يافت .\r\nحذّاء : شتابان .\r\nتحدو : سوق مىدهد .\r\nالسّملة : باقىمانده آب .\r\nالإداوة : ظرف آب .\r\nالمقلة : سنگى كه براى تقسيم آب از آن استفاده مىكنند .\r\nتمزّزها : آن را به آرامى مكيد .\r\nالصّديان : فرد تشنه .\r\nلم ينقع : سيراب نمىشود .\r\nأزمعوا : عزيمت كردند .\r\nالولّه : جمع « واله » به معناى اندوهگين .\r\nالعجال : جمع « عجول » .\r\nالواله ، العجول : به ماده شترى گفته مىشود كه بچه‌اش را از دست داده است .\r\nهديل الحمامة : صداى كبوتر خانگى .\r\nالجؤار : صدا را بلند كردن .\r\nالمتبتّل : كسى كه همه توجه خود را براى عبادت خدا گذاشته است .\r\n\r\n","description":"","footnote":"","page_name":" 557 ","page_number":557},
  {"content":"\r\n\r\nانماثت : ذوب شد .\r\n\r\nساختار ادبى\r\nحذّاء : حال از ضمير « الدنيا » در « أدبرت » .\r\nكسملة ، كجرعة : « ك » به معناى مانند است .\r\nالتماس : مفعول له براى « خرجتم » است .\r\nلكان قليلا : جواب « لو حننتم » است .\r\nرهبة : مفعول له است .\r\nدما : تمييز .\r\nما الدنيا : « ما » مصدريه و ظرف است و به معناى مدت بقاى دنيا آمده است .\r\nما جزت أعمالكم : كل جمله جواب براى « لو انماثت » است .\r\nأنعمه : مفعول براى « جزت » است .\r\nالعظام : صفت براى « أنعم » است .\r\nهداه : عطف بر « أنعمه » است و ضمير آن به خداوند متعال باز مىگردد .\r\n\r\nشرح و تفسير\r\n( ألا و إنّ الدنيا قد تصرّمت ، و آذنت بانقضاء ، و تنكر معروفها و أدبرت حذّاء ، فهي تحفز بالفناء سكانها ، و تحدو بالموت جيرانها ) خلاصه اين عبارت در آيه‌اى از قرآن آمده است : « متاع دنيا كم است و آخرت براى كسانى كه تقواى خدا\r\n\r\n","description":"","footnote":"","page_name":" 558 ","page_number":558},
  {"content":"\r\n\r\nرا مراعات كنند ، بهتر است . » « 1 » و نيز : « زندگى دنيا جز لهو و لعب و زينت و فخرفروشى و جمع‌آورى مال و زاد و ولد نيست . » « 2 »\r\n( و قد أمرّ فيها ما كان حلوا ، و كدر منها ما كان صفوا ) مراد از شيرينى كه تلخ شده و . . . روزگار خردسالى و جوانى و لحظات عيش و نوش است و لذتهاى اين جهان كه همگى زودگذرند . ( فلم يبق منها إلّا سملة كسملة الإداوة ، أو جرعة كجرعة المقلة ) امام عليه السّلام در سخن ديگرى فرمودند : « از دنيا فقط به اندازه ريختن آب در يك ليوان باقى مانده است . » « 3 » ( لو تمزّزها الصّديان لم ينقع ) اگر تشنه‌اى باقيمانده آب را بنوشد ، سيراب نمىشود و مانند آن ، عمر انسان است كه هر چه دراز شود و همه لذايذ را به دست آورد ، باز پشيزى بيش نمىارزد ؛ مگر اين كه دنيا را وسيله‌اى براى رهايى خود در روز جزا قرار داده باشد .\r\n( فأزمعوا عباد اللّه الرّحيل عن هذه الدّار المقدور على أهلها الزّوال ) از اين لحظه ، توشه راه آخرت را ببنديد و توشه كافى و زياد براى خود ببريد . ( و لا يغلبنّكم فيها الأمل ) آرزو عقل را به فراموشى و غفلت مىكشاند و آخرت را از ياد مىبرد . ( و لا يطولنّ عليكم فيها الأمد ) هر آينده‌اى ، نزديك است . پس آرزوهاى بلند ، شما را به غفلت نياندازد . . . امام عليه السّلام در حكمت ديگرى مىفرمايد : « هر دم و بازدمى ، آدمى را يك گام به سوى اجل خود مىكشاند ، هر چه قابل شمارش است ، پايان مىپذيرد و هر چيزى كه به انتظارش مىنشينند ، سرانجام روزى فرا مىرسد . » « 4 » اين حكمت‌ها و مانند آن مشهور و\r\n\r\n\r\n","description":"","footnote":"\r\n( 1 ) .  قُلْ مَتاعُ الدُّنْيا قَلِيلٌ وَ الْآخِرَةُ خَيْرٌ لِمَنِ اتَّقى  نساء / 4 : 77 .\r\n( 2 ) . أنّما الحياة الدّنيا لعب و لهو و زينة و تفاخر بينكم و تكاثر فى الأمول و الأولاد حديد / 75 : 20 .\r\n( 3 ) . فلم يبق منها إلّا صبابة كصبابة الإناء » نهج‌البلاغه : خطبه 42 .\r\n( 4 ) . « نفس المرء خطاه إلى أجله » و « كلّ معدود منقض و كلّ متوقّع آت » نهج‌البلاغه : قصار 72 و 73 .\r\n","page_name":" 559 ","page_number":559},
  {"content":"\r\n\r\nزيادند ، ولى فقط براى چند لحظه در جان بشر اثر گذاشته ؛ سپس همه فراموش مىشوند . . . البته اتمام حجتى براى انسان است و هيچ بهانه‌اى براى هيچ‌كس نمىگذارد .\r\n\r\nبخشش و احساس نامتناهى\r\n( فو اللّه لو حننتم حنين الولّه العجال ، و دعوتم بهديل الحمام ، و جأرتم جؤار متبتّلي الرّهبان ، و خرجتم إلى اللّه من الأموال و الأولاد ، التماس القربة إليه في ارتفاع درجة عنده ، أو غفران سيّئة أحصتها كتبه ، و حفظتها رسله ، لكان قليلا فيما أرجو لكم من ثوابه ، و أخاف عليكم من عقابه ) اگر فردى همه ملك زمين و آسمان را داشته باشد و مبتلا به يك بيمارى دردناكى شود كه هيچ راهى براى شفاى آن نيست ، آن‌گاه آماده مىشود كه همه دارايىهاى خود را در راه شفاى خويش ببخشد ؛ حتى اگر خسيس‌ترين و بخيل‌ترين افراد دنيا باشد . . . و اگر همه راه‌هاى شفا به روى او بسته شد آماده است كه خودكشى كند ؛ مانند افراد بسيارى كه اين كار را كرده ، مرگ را بر تحمل درد ترجيح دادند . حال آيا كسى كه به لقاى خداوند متعال ايمان دارد و معتقد به ثواب و عقاب است ، آيا جان خود را در اين راه نمىدهد ؟ و آيا براى دور نگه داشتن خود از آتش جهنم و عذاب آن آماده جانفشانى و قربانى كردن همه عزيزانش نيست ؟ آتش جهنم و عذاب آن آماده جانفشانى و قربانى كردن همه عزيزانش نيست ؟ آتش جهنم كه كمترين حالت آن ، دردناك‌تر از همه دردهاى دنيا است ! و آيا نعمت‌هاى فانى دنيا قابل مقايسه با كمترين مقدار از نعمت‌هاى جاودانه آخرت هستند ؟ ! همچنين دردهاى دنيا قابل مقايسه با دردهاى آخرت نيستند ! پس چرا انسان مؤمن با اين كه مىداند مال دنيا را براى حوادث روزگار و براى ورثه باقى مىگذارد ، باز هم براى كسب آن حرص و طمع مىورزد ؟\r\n\r\n","description":"","footnote":"","page_name":" 560 ","page_number":560},
  {"content":"\r\n\r\nخداوند متعال تكليف كمى براى انسان قرار داده است و در برابر آن ، ثواب عظيمى را در نظر گرفته است . خداوند دستور انفاق همه داراييهاى مؤمن را نداده ؛ بلكه دستور داده است كه قدرى براى دنيايش عمل كند و قدرى براى آخرتش و بر روى زمين فساد نكند و خيانت و مكر و ظلم و كلاهبردارى نكند . افراد زيادى در زمان پيامبر صلّى اللّه عليه و إله همه مال و دارايىهاى خود را در راه خدا انفاق كردند ؛ ولى پيامبر اكرم صلّى اللّه عليه و إله آن‌ها را نهى كردند . فردى يك تخم طلا نزد پيامبر صلّى اللّه عليه و إله آورد و گفت : اى رسول خدا اين طلا ، كليه موجودى من است ؛ اين را بگيريد و در راه خدا انفاق كنيد . حضرت صلّى اللّه عليه و إله نپذيرفت و آن را نگرفت . آن فرد دوباره آمد و حرف خود را تكرار كرد . پيامبر صلّى اللّه عليه و إله با ناراحتى زياد طلا را گرفت و دوباره آن را به او پس داد و فرمود : همه مال خود را مىدهيد و سپس از مردم گدايى مىكنيد . صدقه به چنين افرادى تعلق نمىگيرد . . . مالت را بگير كه نيازى به آن نيست . « 1 »\r\n( و تاللّه لو انماثت قلوبكم انمياثا ، و سالت عيونكم من رغبة إليه ، أو رهبة منه دما ، ثمّ عمّرتم في الدنيا ، ما الدنيا باقية ، ما جزت أعمالكم عنكم ، و لو لم تبقوا شيئا من جهدكم أنعمه عليكم العظام ، و هداه إيّاكم للإيمان ) اگر فردى از اول دنيا تا آخر آن زنده باشد و تنها پرستش خدا را كند و قلبش از ترس خدا مانند نمك ذوب شود و از دو چشمش به جاى اشك خون جارى شود و هر نيرويى كه دارد براى به دست آوردن ثواب خدا تقديم كند و . . . چنين عبادتى ارزش يك نعمت از نعمات خداوند را ندارد .\r\n\r\n\r\n","description":"","footnote":"\r\n( 1 ) . نك : المستدرك على الصحيحين : 1 / 544 ؛ سنن ابى داود : 1 / 389 ؛ سنن دارمى : 1 / 391 ؛ مسند ابى يعلى : 4 / 65 ح 2084 ؛ صحيح ابى خزيمه : 4 / 98 ؛ تاريخ دمشق : 33 / 5 .\r\n","page_name":" 561 ","page_number":561},
  {"content":"\r\n\r\nاين احساس عميق نسبت به بزرگى و عظمت خدا ناشى از عاملى فراتر از تفكر ژرف و عميق است ؛ زيرا خرد آدمى محدود است و توانايى درك نامتناهى را ندارد . اين نيز نعمتى از سوى خداوند است كه به بندگان ويژه‌اش عطا مىكند . « 1 »\r\n\r\n\r\n","description":"","footnote":"\r\n( 1 ) .  ذلِكَ فَضْلُ اللَّهِ يُؤْتِيهِ مَنْ يَشاءُ وَ اللَّهُ واسِعٌ عَلِيمٌ  مائده / 5 : 54 .\r\n","page_name":" 562 ","page_number":562},
  {"content":"\r\n\r\n\r\nخطبه 53\r\n\r\nقربانى\r\n« و من تمام الاضحيّة استشراف اذنها و سلامة عينها ، فإذا سلمت الاذن و العين سلمت الاضحيّة و تمّت و لو كانت عضباء القرن تجرّ رجلها إلى المنسك . »\r\n\r\nترجمه\r\nكمال قربانى در اين است كه گوش و چشم آن سالم باشد . پس هرگاه گوش و چشم سالم بود ، قربانى كامل و تمام است ، گرچه شاخش شكسته باشد و با پاى لنگ به قربانگاه آيد .\r\n\r\nواژه‌شناسى\r\nالاضحيّة : هر نوع قربانى از گاو و گوسفند و غير آن .\r\nالشاة العضباء : گوسفندى كه شاخ آن شكسته باشد .\r\nالمنسك : محلى در گردن قربانى كه سر از آن جا بريده مىشود .\r\n\r\n","description":"","footnote":"","page_name":" 563 ","page_number":563},
  {"content":"\r\n\r\n\r\nشرح و تفسير\r\nقربانى بر دو نوع است : واجب و مستحب . شرط واجب آن است كه بايد ناقص الخلقه نباشد . امام باقر عليه السّلام از جدش پيامبر خدا صلّى اللّه عليه و إله روايت كرده است : « حيوان شل و لاغر و گوش بريده و شاخ شكسته را قربانى نكنيد . » « 1 » در چهار مورد قربانى واجب مىشود :\r\n1 . حج تمتّع ؛ خداوند متعال فرموده است : « . . . هركس از عمره تمتع به حج باز آيد ، قربانى كند هر چه مقدورش است . . . » « 2 »\r\n2 . اگر فرد محرم براى ناچارى سر خود را تراشيد بايد يكى از اين سه كفاره را انجام دهد : سه روز روزه يا اطعام شش نفر فقير و يا قربانى . خداوند متعال فرموده است : « . . . و هركس بيمار باشد و يا دردى در سرش داشته باشد ، كفاره دهد به جاى روزه داشتن يا صدقه دادن يا كشتن گوسفند . . . » « 3 »\r\n3 . اگر فرد محرم يكى از چهارپايان را صيد كرد ، بايد مانند آن را كفاره دهد . خداوند متعال فرموده است : « . . . و هركس آن را عمدا كشت مثل آن صيد را قربانى كند . . . » « 4 »\r\n\r\n\r\n","description":"","footnote":"\r\n( 1 ) . منتهى المطلب : 2 / 740 ؛ الحدائق الناظره : 17 / 92 ؛ سنن ترمذى : 4 / 85 ؛ ح 1497 ؛ تحفة الاحوذى : 5 / 67 ؛ علل الترمذى ، قاضى : 1 / 264 ، ح 446 .\r\n( 2 ) .  . . . فَمَنْ تَمَتَّعَ بِالْعُمْرَةِ إِلَى الْحَجِّ فَمَا اسْتَيْسَرَ مِنَ الْهَدْيِ  بقره / 2 : 196 .\r\n( 3 ) .  . . . فَمَنْ كانَ مِنْكُمْ مَرِيضاً أَوْ بِهِ أَذىً مِنْ رَأْسِهِ فَفِدْيَةٌ مِنْ صِيامٍ أَوْ صَدَقَةٍ أَوْ نُسُكٍ . . .  بقره / 2 : 196 .\r\n( 4 ) .  . . . وَ مَنْ قَتَلَهُ مِنْكُمْ مُتَعَمِّداً فَجَزاءٌ مِثْلُ ما قَتَلَ مِنَ النَّعَمِ . . .  مائدة / 5 : 95 .\r\n","page_name":" 564 ","page_number":564},
  {"content":"\r\n\r\n4 . ناتمام ماندن حج : خداوند متعال فرموده است : « . . . و اگر ترس و منعى پيش آيد قربانى به جا آريد . . . » « 1 » منظور از مانع ، هرگونه دليلى است كه از ادامه حج طبق ضوابط شرعى باز دارد ، مانند ابتلا به بيمارى و يا وجود دشمنى و . . . كه در اين صورت بايد يك قربانى به حد توان خود بكشد .\r\nقربانى مستحب ، اين شرايط را ندارد و مدت تقديم قربانى مستحب براى كسانى كه در منى به سر مىبرند ، فقط چهار روز است : روز عيد قربان و سه روز پس از آن . اين چهار روز را روزهاى « تشريق » مىنامند . ايام تشريق براى كسانى كه در منى نيستند فقط سه روز است : روز عيد و دو روز پس از آن . بهترين ساعات براى كشتن قربانى پس از طلوع خورشيد روز عيد مىباشد . به نظر مىرسد كه منظور امام عليه السّلام از قربانى در اين خطبه ، قربانى مستحب مىباشد .\r\n\r\n\r\n","description":"","footnote":"\r\n( 1 ) .  فَإِنْ أُحْصِرْتُمْ فَمَا اسْتَيْسَرَ مِنَ الْهَدْيِ  بقره / 2 : 196 .\r\n","page_name":" 565 ","page_number":565},
  {"content":"\r\n\r\n\r\nخطبه 54\r\n\r\nگريزى از جنگ نيست !\r\n« فتداكّوا عليّ تداكّ الإبل الهيم يوم وردها و قد أرسلها راعيها و خلعت مثانيها حتّى ظننت أنّهم قاتليّ أو بعضهم قاتل بعض لديّ . و قد قلّبت هذا الأمر بطنه و ظهره حتّى منعني النّوم ، فما وجدتني يسعني إلّا قتالهم أو الجحود بما جاء به محمّد فكانت معالجة القتال أهون عليّ من معالجة العقاب ، و موتات الدّنيا أهون عليّ من موتات الآخرة . »\r\n\r\nترجمه\r\nمردم همانند شتران تشنه‌اى كه به آب نزديك شده و ساربان رهاشان كرده و عقال ( پاىبند ) از آنها گرفته ، بر من هجوم آوردند و به يكديگر پهلو مىزدند ، فشار مىآوردند ، چنان كه گمان كردم مرا خواهند كشت يا بعضى به وسيله بعض ديگر مىميرند و پايمال مىگردند . پس از بيعت عمومى مردم ، مسأله جنگ با معاويه را ارزيابى كردم ، همه جهات آن را سنجيدم تا آن كه مانع خواب من شد ؛ ديدم چاره‌اى جز يكى از اين دو راه ندارم : يا با آنان مبارزه كنم ، و يا آن چه را كه محمّد صلّى اللّه عليه و إله آورده ، انكار نمايم . پس به اين نتيجه\r\n\r\n","description":"","footnote":"","page_name":" 566 ","page_number":566},
  {"content":"\r\n\r\nرسيدم كه ، تن به جنگ دادن آسانتر از تن دادن به كيفر پروردگار است و از دست دادن دنيا آسان‌تر از رها كردن آخرت است .\r\n\r\nواژه‌شناسى\r\nتداكوا عليّ : تعداد زيادى گردم را گرفتند .\r\nالإبل الهيم : شترهاى تشنه .\r\nمثاني : جمع « مثناة » به طنابى مىگويند كه پاى شتر را با آن مىبندند .\r\n\r\nساختار ادبى\r\nيوم وردها : ظرف و متعلق به محذوف است و حال براى « إبل » قرار گرفته است . همچنين ممكن است متعلّق به « تداك » باشد .\r\nأو بعضهم : منصوب و عطف بر اسم « إنّ » است .\r\nبطنه و ظهره : بدل اشتمال از « الأمر » است .\r\nالنوم : منصوب به نزع خافض است و در اصل « من النوم » بوده است .\r\nوجدتني : ضمير « ى » مفعول اول و جمله « يسعني » مفعول دوم است .\r\n\r\nدرباره بيعت با امام عليه السّلام\r\nعلماى اسلام ضابطه جواز يا عدم جواز عمل به روايتى را گواهى افراد مطّلع از احوالات راوى در زمان او مىدانند . اگر آنان به راستگويى راوى و دقت او در نقل روايت گواهى دادند ، روايت مورد قبول است و در غير اين صورت آن را رد مىكنند ، خواه راوى مجهول الحال بوده و يا معروف به دروغگويى باشد . . . امروزه نظريه جديدى وجود دارد كه مىگويد : صحيح بودن روايت تنها از گواهى افراد درباره وضعيت راوى به دست نمىآيد ؛ بلكه\r\n\r\n","description":"","footnote":"","page_name":" 567 ","page_number":567},
  {"content":"\r\n\r\nبايد به اميال و اغراض راوى نيز توجه شود . آيا انگيزه راوى از نقل روايت آن است كه نزديكى خود را به كسى كه از او روايت كرده ، به مردم نشان دهد و بگويد كه بيشتر از همه ، از او روايت كرده است ؟ و آيا او با نقل روايت هدف سياسى و حزبى خاصى را دنبال مىكرده است ؟ و به عبارت ديگر آيا ايشان منفعت شخصى به خصوصى در اين كار داشته است ؟ اگر اين امر ثابت شد ، روايت او براى ما حجت نيست ؛ حتى اگر ده‌ها نفر روايت او را تأييد كرده باشند . در باب شهادات فقه ، سخنى نزديك به اين نظريه آمده است :\r\nاگر شاهد از شهادتش نفعى مىبرد يا ضررى را از خود دور مىكند ، شهادتش قبول نيست .\r\nعلماى اسلام تا به حال در نوشته‌هاى خود براى بيان فضيلت افراد به آيات و روايات مذكور درباره‌شان استناد مىكردند . امروز گفته مىشود كه بزرگترين نشانه بر فضيلت انسان آن است كه براى مردم زندگى كند نه براى خويشتن ، به خواسته‌هايشان اهميت دهد و آنان را عملى سازد . . . آرى ! آيات زيادى درباره اعمال و جهاد افراد فاضل آمده است ؛ اما قبل از هر چيز بايد به علت اصلى و مستقيم فضيلت افراد توجه كرد .\r\nميليون‌ها نفر در دوران امام على عليه السّلام همه زندگى و كرامت خود را در سايه برادرى و عدالت آن حضرت عليه السّلام مىديدند . آنها ايشان را مجرى عدالت و مساوات بين خود و بين افراد مرفه مىدانستند . استاد احمد عباس صالح در اين زمينه مىگويد : « على عليه السّلام در نظر بيشتر مردم تنها فردى بود كه به روح اسلام و اصول صحيح آن نزديك بود . » « 1 » لذا عجيب نيست چگونه شتابزده\r\n\r\n\r\n","description":"","footnote":"\r\n( 1 ) . نك : مجله مصرى « الكاتب » ، شماره مارس 1965 .\r\n","page_name":" 568 ","page_number":568},
  {"content":"\r\n\r\nبه سوى او آمدند و هنگامى كه فرصت برايشان آماده شد براى بيعت با او از هم سبقت گرفتند . اين صحنه در بند زير توصيف شده است : ( فتداكوا عليّ تداكّ الإبل يوم وردها ) بيشتر مسلمانان شتابزده براى بيعت با امام عليه السّلام آمدند ؛ مانند شتران تشنه به هنگام رسيدن به آب ! تا آن جا كه از شدت شلوغى نزديك بود حضرت عليه السّلام كشته شود . آيا اين رفتار مردم براى آن بود كه او دانشمندى پرهيزگار و دلير و نيرومند و پسر عموى پيامبر اكرم صلّى اللّه عليه و إله و همسر زهراى بتول عليها السّلام بود ؟ خير ! بيعت با على عليه السّلام از آن جهت بود كه على عليه السّلام سلامت دين و دنياى آنان را ضمانت مىداد . در روزگار خلافتش ذليل ، در چشم او عزيز بود تا اين كه حق او را از فرد غاصب مسترد سازد و قوى نزد او ضعيف بود تا اين كه حق ضعيف را از او باز ستاند . همه مردم نزد او مانند عيال و خانواده‌اش بودند و عقيده داشت كه بيت المال از آن همه مسلمانان است و بايد به عدالت بين آنان تقسيم شود : « حضرت آدم عليه السّلام فرزندى برده و فرزندى آزاده به دنيا نياورده است ، بلكه همه آنان آزاده هستند . » « 1 » روزى دو زن به او مراجعه كردند و اظهار فقر و ناتوانى كرده ، حق خود را از بيت المال مطالبه كردند و حضرت حق ايشان را پرداخت كرد ، ولى يكى از آن‌ها مطالبه حق بيشترى كرد و گفت : من عرب هستم و آن يكى غير عرب است . آن‌گاه حضرت عليه السّلام مشتى از خاك از روى زمين برداشت و در آن نگاه كرد و فرمود :\r\n« من نگاهى در كتاب خداوند انداختم و فضلى بين فرزندان اسماعيل و\r\n\r\n\r\n","description":"","footnote":"\r\n( 1 ) . « إنّ آدم لم يلد عبدا و لا أمة ، انّ الناس كلّهم أحرار » روضة الكافى ، شيخ كلينى : 1 / 124 ؛ وسائل الشيعه : 11 / 82 .\r\n","page_name":" 569 ","page_number":569},
  {"content":"\r\n\r\nفرزندان اسحاق مشاهده نكردم و خداوند متعال فضلى بر فردى بيشتر از فرد ديگر قرار نداده است ، مگر با اطاعت و تقوا . » « 1 »\r\nگاهى مردم ندانسته شيفته فردى مىشوند كه شعار اصلاح جامعه را مىدهد ، در صورتى كه آن فرد هيچ سابقه و فضلى در جامعه ندارد و مردم فريبش را مىخورند . اما شيفتگى ميليون‌ها نفر نسبت به كسى كه سابقه‌اى نورانى در اسلام دارد و زندگى ساده‌اى براى خود انتخاب كرده و خود را بالاتر از مردم نمىدانسته است ، اين شيفتگى ، حقيقى است و از عقل و ايمان مردم بر مىخيزد .\r\n( و قد قلّبت هذا الأمر بطنه و ظهره حتّى منعني النوم ، فما وجدتنى يسعني إلّا قتالهم ، أو الجحود بما جاء به محمّد صلّى اللّه عليه و إله ) اين بند به همين شكل در خطبه 43 آمد و شرحش گذشت . « 2 » براى حضرت على عليه السّلام تحمل مشقت جنگ ، آسانتر از تحمل كيفر خداوند بود . امام عليه السّلام مىگويد كه اگر با ناكثان و مارقان و قاسطان نمىجنگيدم ، در برابر خداوند متعال مسؤول بودم و او مرا مؤاخذه مىكرد .\r\nشكى نيست كه جنگ شر است ولى كسى كه جنگ را شروع كرده ، خود مسؤول نتايج آن مىباشد . چاره‌اى براى امام عليه السّلام جز مقابله با جنگ‌افروزان نبود . خداوند متعال مىفرمايد : « اگر با شما جنگيدند شما هم با آنان بجنگيد . » « 3 » و همچنين فرمود : « با آنان بجنگيد تا اين كه فتنه‌اى روى زمين نماند و دين از آن خدا باشد و اگر از جنگ دست كشيدند ، بدانيد كه خداوند\r\n\r\n\r\n","description":"","footnote":"\r\n( 1 ) . مصادر آن پيش از اين گذشت .\r\n( 2 ) . « فكانت معالجة القتال اهون على من معالجة العقاب » نك : شرح خطبه 43 .\r\n( 3 ) .  فَإِنْ قاتَلُوكُمْ فَاقْتُلُوهُمْ  بقره / 2 : 191 .\r\n","page_name":" 570 ","page_number":570},
  {"content":"\r\n\r\nبه عمل آنان بصير و آگاه است . » « 1 » و در آيه ديگرى از همين سوره فرموده است : « اگر با آنان نجنگيد ، فتنه‌اى روى زمين به وقوع مىپيوندد و فساد عظيمى رخ مىدهد . » « 2 » و همچنين فرمود : « بدانيد كه گناه فتنه بيشتر از كشتن است . » « 3 » ( و موتات الدّنيا أهون عليّ من موتات الآخرة ) دردهاى دنيا هرچند كه شديد باشد ، آسانتر از دردهاى آخرت و عذاب جهنم است . بديهى است كه انسان ضرر سبك‌تر را بر ضرر سنگين‌تر ترجيح مىدهد .\r\n\r\n\r\n","description":"","footnote":"\r\n( 1 ) .  وَ قاتِلُوهُمْ حَتَّى لا تَكُونَ فِتْنَةٌ وَ يَكُونَ الدِّينُ كُلُّهُ لِلَّهِ فَإِنِ انْتَهَوْا فَإِنَّ اللَّهَ بِما يَعْمَلُونَ بَصِيرٌ  انفال / 8 : 39 .\r\n( 2 ) .  إِلَّا تَفْعَلُوهُ تَكُنْ فِتْنَةٌ فِي الْأَرْضِ وَ فَسادٌ كَبِيرٌ  انفال / 8 : 73 .\r\n( 3 ) .  وَ الْفِتْنَةُ أَشَدُّ مِنَ الْقَتْلِ  بقره / 2 : 191 .\r\n","page_name":" 571 ","page_number":571},
  {"content":"\r\n\r\n\r\nخطبه 55\r\n\r\nبىمهابا در برابر مرگ\r\n« أمّا قولكم أ كلّ ذلك كراهية الموت ؟ فو اللّه ما ابالي دخلت إلى الموت أو خرج الموت إليّ . و أمّا قولكم شكّا في أهل الشّام ! فو اللّه ما دفعت الحرب يوما إلّا و أنا أطمع أن تلحق بي طائفة فتهتدي بي و تعشو إلى ضوئي ، و ذلك أحبّ إليّ من أن أقتلها على ضلالها و إن كانت تبوء بآثامها . »\r\n\r\nترجمه\r\nاى كه مىگوييد خويشتندارى ، از ترس مرگ است ، به خدا سوگند ! باكى ندارم كه من به سوى مرگ روم يا مرگ به سوى من آيد و اگر تصور مىكنيد در جنگ با شاميان ترديد دارم ، به خدا سوگند ! هر روزى كه جنگ را به تأخير مىاندازم ، براى آن است كه آرزو دارم عده‌اى از آنها به ما ملحق شوند و هدايت گردند و در لابلاى تاريكىها ، نور مرا نگريسته ، به سوى من بشتابند كه اين براى من از كشتار آنان در راه گمراهى بهتر است ، گرچه در اين صورت نيز به جرم گناهانشان گرفتار مىگردند .\r\n\r\n","description":"","footnote":"","page_name":" 572 ","page_number":572},
  {"content":"\r\n\r\n\r\nواژه‌شناسى\r\nتعشو : قصد كردن و به سويى روانه شدن .\r\nتبوء : عودت كند .\r\n\r\nساختار ادبى\r\nأ كلّ : مفعول فعل محذوف و يا مرفوع بنا بر مبتدا بودن ، و خبر آن حذف شده است .\r\nكراهية : مفعول له براى فعل يا خبرى كه محذوف شده است .\r\nو أما قولكم : مبتدا است و خبرش حذف شده است .\r\nأن تلحق : تاويل به مصدر مىرود و منصوب به نزع خافض است .\r\n\r\nشرح و تفسير\r\nعادت امام عليه السّلام اين بود كه جنگ را شروع نمىكرد حتى اگر دو لشكر مقابل هم قرار بگيرند . . . سپاه دشمن ، لشكر حضرت عليه السّلام را تيرباران كرد . او صبر كرد و ياران خود را به شكيبايى دعوت كرد . ابن ابى الحديد و عده ديگرى از شارحان مىگويند : امام عليه السّلام هنگامى كه به نهر آب تسلّط پيدا كرد ، لشكر معاويه را از آن سيراب كرد و چند روزى مكث كرد و دستور حمله را نمىداد و هنگامى كه ياران امام عليه السّلام صبرشان لبريز شد و از وعده‌هاى امام عليه السّلام به حمله به تنگ آمدند ، برخى از آنان به او گفتند : تو از جنگ مىترسى ، چنان كه از مرگ مىترسى يا اين كه از حق بودن جنگ با اهل شام در شك هستى ! « 1 » آن‌گاه امام عليه السّلام در پاسخ به آنان فرمود : ( أمّا قولكم : أ كلّ ذلك كراهية\r\n\r\n\r\n","description":"","footnote":"\r\n( 1 ) . نك : شرح نهج‌البلاغه ، ابن ابى الحديد : 4 / ؛ شرح نهج‌البلاغه ، بحرانى : 2 / 144 .\r\n","page_name":" 573 ","page_number":573},
  {"content":"\r\n\r\nالموت ؟ فو اللّه ما ابالي دخلت إلى الموت ، أو خرج الموت إليّ ) شگفتا كه على عليه السّلام از مرگ بيم دارد ! مگر نشنيده‌ايد او مىگويد : على عليه السّلام با مرگ مأنوس است مانند طفل شيرخواره‌اى كه با پستان مادرش مأنوس است « 1 » و آيا آرزويى بالاتر از شهادت در راه خداوند و در راه حق براى على عليه السّلام وجود دارد ؟ مگر او نفرموده است : « مرگ شتابان است و ايستاده و فرارى هر دو از آن خلاصى ندارند . برترين مرگ شهادت در راه خداوند است ! و به آن كه جان على عليه السّلام در دست اوست ، سوگند مىخورم كه هزار ضربه شمشير برايم آسانتر از مرگى در غير طاعت خداوند است كه روى بستر سراغم آيد ! » « 2 » همه مىدانند كه سخن امام عليه السّلام عين ذات اوست ، گويا هر دو با هم آفريده شده‌اند .\r\n( و أمّا قولكم شكا في أهل الشام ! ) امام عليه السّلام به گمراهى اهل شام يقين داشت ، ولى اين امر او را مأيوس نمىساخت . چه بسا فرجى پس از نوميدى پديد آيد و چه بسا فرد گمراهى از گمراهىاش آگاه گردد و فرد مفسدى به راه صحيح برگردد . ( فو اللّه ما دفعت الحرب يوما إلّا و أنا أطمع أن تلحق بي طائفة فتهتدي بي ، و تعشو إلى ضوئي ) جنگ وسيله‌اى براى دفع شر است و به خودى خود هدف نيست . لذا نبايد به طرف آن رفت مگر پس از نوميدى از دشمن ، امام عليه السّلام جنگ را يك لحظه به تأخير نمىاندازد ، مگر آن كه اميدى به هدايت دشمن داشته باشد . در روايتى ديگر از ايشان آمده است : « از فرارى در جنگ\r\n\r\n\r\n","description":"","footnote":"\r\n( 1 ) . نك : نهج‌البلاغه : خطبه 5 .\r\n( 2 ) . نك : نهج‌البلاغه : خطبه 123 .\r\n","page_name":" 574 ","page_number":574},
  {"content":"\r\n\r\nنوميد نشويد ، شايد يكى از پاهايش لغزش كند و ديگرى او را وادار به عودت كند . » « 1 »\r\n( و ذلك أحبّ إليّ من أن أقتلها على ضلالها ، و إن كانت تبوء بآثامها ) حضرت عليه السّلام اشاره‌اى به تأخير جنگ ، به اميد هدايت يافتن برخى از لشكريان دشمن دارد . تأخير انداختن جنگ از شتاب در شروع آن بهتر است ؛ زيرا ممكن است فرد گمراهى شتابزده كشته شود ؛ گرچه در هر حال گناهش به گردن خودش است . . . .\r\n\r\n\r\n","description":"","footnote":"\r\n( 1 ) . « و لا تيأسوا من مدبر فإنّ المدبر عسى أن تزلّ إحدى قائمتيه و تثبت الاخرى و ترجعا حتّى تثبتا جميعا » نك :\r\nنهج‌البلاغه : خطبه 100 .\r\n","page_name":" 575 ","page_number":575},
  {"content":"\r\n . \r\n\r\n","description":"","footnote":"","page_name":" 576 ","page_number":576}
  ]