[
  {"content":"\r\n\r\n\r\n[ در آمد 
  ]\r\nرسالهء\r\nبيخ چينى\r\nتأليف\r\nحكيم عماد الدين محمود\r\nبن مسعود شيرازى\r\nهمراه با\r\nديباچه به زبان انگليسى\r\n\r\n","description":"","footnote":"","page_name":" شناسنامه 1 ","page_number":1},
  {"content":"\r\n . \r\n","description":"","footnote":"","page_name":" شناسنامه 2 ","page_number":2},
  {"content":"\r\n\r\nمشخصات كتاب\r\nنام كتاب : رسالهء بيخ چينى\r\nمؤلف : حكيم عماد الدين محمود بن مسعود شيرازى\r\nتاريخ تأليف : رمضان المبارك 993 هجرى قمرى\r\nديباچهء انگليسى : از حكيم عبد البارى ، حكيم ارشد حسين\r\nديباچه فارسى : از دكتر محمد مهدى اصفهانى\r\nنسخه مادر : نسخه چاپ شده در مجله علمى جامعه همدرد هند بنام\r\n Studies in History of Medicine and sciengce . vol XIIN , No 1 - 2 ( 2001 ) \r\nاهداء شده به رياست محترم دانشگاه علوم پزشكى مشهد در سفر زمستان 1382\r\nناشر : مؤسسه مطالعات تاريخ پزشكى ، طب اسلامى و مكمل - دانشگاه علوم پزشكى ايران با تشكر بسيار از حمايت بىدريغ حوزه معاونت محترم آموزشى و امور دانشگاهى وزارت بهداشت ، درمان و آموزش پزشكى\r\nشماره نشر : 24 متفرقه\r\nتاريخ نشر : تيرماه 1383\r\nنوبت نشر : يكم\r\nشمارگان : 150 نسخه\r\n\r\n","description":"","footnote":"","page_name":" شناسنامه 3 ","page_number":3},
  {"content":"\r\n . \r\n","description":"","footnote":"","page_name":" شناسنامه 4 ","page_number":4},
  {"content":"\r\n\r\nبسمه تعالى\r\n\r\nحكيم عماد الدين محمود بن مسعود شيرازى و آثار او\r\nحكيم عماد الدين محمود بن مسعود بن محمود بن شيرازى يكى از پزشكان دانشمند و مولفين پركار قرن دهم هجرى و معاصر دوران سلطنت شاه طهماسب صفوى است كه از شهرت و مقام والائى در تاريخ پزشكى برخوردار است .\r\nاين حكيم فرزانه مدتى به عنوان پزشك در بيمارستانى كه در آستان مقدس حضرت امام على بن موسى الرضا ( ع ) براى ارائه خدمات پزشكى به زائران و مجاوران ، از پيش ايجاد شده بود به دستور شاه در مشهد اقامت گزيد و در همان جا كتاب معروف آتشك « 1 » و كتاب حاضر ( يعنى رساله بيخ چينى ) را تاليف كرد .\r\nآثار ذكرشده از او « 2 » كه در كتابخانه‌هاى داخل و خارج كشور قابل دستيابى است عبارتند از :\r\n1 - ينبوع در 436 صفحه در ادويه مفرده و مركبه ( قرابادين ) موجود در كتابخانه ملى پاريس\r\n2 - رساله‌اى درسته ضروريه موجود در كتابخانه آستان قدس رضوى\r\n3 - رساله‌اى در بيان خواص و منفعت چوب چينى ( رساله حاضر )\r\n4 - رساله قلع آثار در دفع هر رنگ از جامه و كاغذ و غيره در 53 باب موجود در كتابخانه ملى پاريس\r\n\r\n\r\n","description":"","footnote":"\r\n( 1 ) - اين كتاب توسط موسسه مطالعات تاريخ پزشكى ، طب اسلامى و مكمل در سال 1382 انتشار يافته است . ظاهرا كتاب مورد اشاره به لحاظ در بر داشتن نكات مهم و تاريخى در مورد ورود برخى بيماريهاى مقاربتى از اروپا به ايران در دوره صفويه اهميت ويژه‌اى دارد اگرچه شايد به همين دليل برخى نويسندگان غربى مثل سيريل الگود در كتاب تاريخ پزشكى ايران و سرزمين‌هاى خلافت شرقى ، نسبت به وى لحنى معترض و نامناسب پيش گرفته‌اند .\r\n( 2 ) - شرح نسبتا مبسوطى درباره زندگى اين دانشمند ايرانى ، را در ديباچه كتاب آتشك ( انتشارات ويژه موسسه مطالعات تاريخ پزشكى ، طب اسلامى و مكمل ) نگاشته‌ايم .\r\n","page_name":" شناسنامه 5 ","page_number":5},
  {"content":"\r\n\r\n5 - رساله مورد اشاره در شماره 4 همراه رساله افيونيه ، موجود در كتابخانه حضرت آيت اللّه بروجردى در نجف اشرف\r\n6 - رساله افيونيه در مورد ترياك و اعتياد به آن ، در همان كتابخانه\r\n7 - كتاب تشريح\r\n8 - رساله مفرح ياقوتى موجود در كتابخانه مركزى دانشگاه تهران\r\n9 - رساله آطريلال موجود در كتابخانه ملى پاريس\r\n10 - رساله‌اى در مورد جدوار\r\n11 - رساله آتشك - اين رساله از روى يك نسخه خطى به شماره 1 - خطى در سال 1382 توسط موسسه مطالعات تاريخ پزشكى ، طب اسلامى انتشار يافته است .\r\n12 - آثار متفرقه از جمله رساله كيفيت اعمال نوروز بحسب سنت و پزشكى . اين رساله در مجموعه حجله العرايس كه در سال 1008 توسط مالك الدين محمد بن مالك الدين مويد الحموى الشيرازى نگارش يافته نقل شده است\r\n13 - ضمنا در مجموعه نسخ خطى كتابخانه مجلس شوراى اسلامى آثار زير از حكيم عماد الدين محمود بن مسعود قابل دسترسى است .\r\n* رساله در سموم\r\n* رساله پادزهر\r\n* آتشك\r\n* افيونيه\r\n* پنج چينى\r\n* جمل و جوامع\r\n\r\n","description":"","footnote":"","page_name":" شناسنامه 6 ","page_number":6},
  {"content":"\r\n\r\nتصوير\r\n\r\n","description":"","footnote":"","page_name":" 73 ","page_number":7},
  {"content":"\r\n\r\nتصوير\r\n\r\n","description":"","footnote":"","page_name":" 74 ","page_number":8},
  {"content":"\r\n\r\nتصوير\r\n\r\n","description":"","footnote":"","page_name":" 75 ","page_number":9},
  {"content":"\r\n\r\nتصوير\r\n\r\n","description":"","footnote":"","page_name":" 76 ","page_number":10},
  {"content":"\r\n\r\nتصوير\r\n\r\n","description":"","footnote":"","page_name":" 77 ","page_number":11},
  {"content":"\r\n\r\nتصوير\r\n\r\n","description":"","footnote":"","page_name":" 78 ","page_number":12},
  {"content":"\r\n\r\nتصوير\r\n\r\n","description":"","footnote":"","page_name":" 79 ","page_number":13},
  {"content":"\r\n\r\nتصوير\r\n\r\n","description":"","footnote":"","page_name":" 80 ","page_number":14},
  {"content":"\r\n\r\nتصوير\r\n\r\n","description":"","footnote":"","page_name":" 81 ","page_number":15},
  {"content":"\r\n\r\nتصوير\r\n\r\n","description":"","footnote":"","page_name":" 82 ","page_number":16},
  {"content":"\r\n\r\nتصوير\r\n\r\n","description":"","footnote":"","page_name":" 83 ","page_number":17},
  {"content":"\r\n\r\nتصوير\r\n\r\n","description":"","footnote":"","page_name":" 84 ","page_number":18},
  {"content":"\r\n\r\nتصوير\r\n\r\n","description":"","footnote":"","page_name":" 85 ","page_number":19},
  {"content":"\r\n\r\nتصوير\r\n\r\n","description":"","footnote":"","page_name":" 86 ","page_number":20},
  {"content":"\r\n\r\nرساله بيخ چينى\r\n\r\n[ خطبه مؤلف 
  ]\r\nالحمد للّه على نعماته و الصلاة و السلام على نبينا محمد و آله و اصحابه افضل الصلاة و اكمل التسليم - اما بعد بدانكه اين رساله‌ايست مختصر و مقاله‌ايست معتبر در امور متعلقه به بيخ چينى كه حسب الامر نواب جهانبانى و كشورستانى سليمانى الزمانى آنكه از فهم ثاقب وراى صائب گوئى سبق از همكنان و اقران بلكه از عالميان ربوده و ابواب خير و اصطناع بر عالمى گشوده عالمى است و جهانى در جوانى و دريائى در دانائى ، سايهء دولتش كه غره صباح سعادت است همچون ظل شاخص در وقت استوا در اوائل نهار در خط استوا از مشرق به مغرب كشيده آنكه در خردى از همه بزرگان بمرتبه بلندتر و در سن حداثت به حكم وراثت از همه دولتمندان ارجمندتر است - نور حديقهء شاهنشاهى مجموع الطاف الهى الذى فى شانه ورد هذه الابيات على خاطرى مرتجلا و به اباهى ، بيت -\r\n اى پرورش ذات تو از لطف الهى * انعام تو و لطف خدا نامتناهى\r\nهرچند خرد خواست كند حصر كمالت * عاجز شد از اوصاف كمال تو كما هى\r\nكس را نبود هيچ شكايت ز زمانه * گر چرخ كند پيروى آنچه تو خواهى \r\n\r\n","description":"","footnote":"","page_name":" 87 ","page_number":21},
  {"content":"\r\n\r\nاين حقير بىاستطاعت در همه صناعت محمود بن مسعود الطبيب الشيرازى رساله در خواص و طبالع و منافع بيخ چينى كه تا قريب به اين زمان معلوم كسى نبود در حيز تحرير آورده اگر موافق صواب باشد با بركت آستان عليين و آشيان امام الثقلين هاوى الخافقين على ابن موسى الرضا عليه السلام اكملها و من التحيات اجملها و بتوجه شاهزاده عالميان و نور ديدهء آدميان خواهد بود و اگر موافق نباشد از وفور قصور اين حقير است ليكن اميدوارى بتوفيق حضرت بارى عزّ اسمه چنان است كه از آنچه در بيان دواهاى كه معروف و مشهور است و در همه كتابها مذكور و مسطوراتم و اكمل و احسن و اجمل باشد - انه على ما يشاء قدير و بتحقيق رجاء المؤمنين حذير -\r\n\r\nمقدمه :\r\nپوشيده و پنهان نيست كه اين بيخ درين تاريخ كه مردم بران اطلاع و از استعمال آن انتفاع يافته‌اند ، چنين مسموع شده كه بعضى از اوقات در آن بلاد كه اين بيخ از انجا مىآورند قحطى در شهر پيدا شده بود - مردم بصحرا متوجه شده اغتذا با وصول و اوراق نباتات مىنمودند و چون اين عذوبتى دارد و طعم و رائحه كه موجب تنفر طبع باشد ندارد مردم بيشتر به اين بيخ رغبت مىنمودند - اتفاقا در ميان ايشان صاحبان امراض مزمنه خاصهء سوداويه و قروح عفنه خبيثه و نواصير و نار فارسى و مانند آنها از خوردن اين بيخ شفائى كامل يافتند و چون آن حال مشاهد ايشان شد از آن زمين استخراج مىنمودند و بديگر مواضع بىنمك بود بلكه مضرت مىرسانيد - از جمله بيگم را كه حرم شاه جنت‌مكان مغفور مبرور بود فالجى طارى شد و نصف اعضاى او از حركت بازماند بعد از معالجات بسيار او را حركتى پيدا نشد و از حركت ماند و چون اول اشتهار اين بيخ بود در دادن انديشه كردند كه مبادا مودى به هلاكت شود - صلاح در آن ديدند كه اول به ديگرى تجربه كنند - بعورتى كه قريب به او در سن بود دادند مفيد نيفتاد بنابرين به او ندادند و اما در ريشها و در زخمها و قروح خبيثه و عفنه و وجع مفاصل و بادهاى آتشك كه مدتهاى\r\n\r\n","description":"","footnote":"","page_name":" 88 ","page_number":22},
  {"content":"\r\n\r\nمديد مزمن شده بود و هيچ تنقيه و قطليه دران مفيد نمىافتاد بكم مرضى ازين امراض است كه فائده نديد و مريض شفا نيافت .\r\n\r\nفصل در طبيعت آن\r\nچون از قول قدماء ، دربارهء او نصى نيست تامل تمام در تحقيق طبيعت او هست مجملا چون نفع او در امراض سوداويه است و در طبيعت سودا يبوست است بنا بر قاعده كليه كه شفاى مرض بضد است چنانچه ظاهر مىشود كه حار در طب باشد و چون تاثير او در حرارت ظهورى ندارد مىنمايد كه در مرتبه اول بلكه در اول مرتبه اول باشد در حرارت ديگر چون فعل او ترقيق و تسييل و تذويب مواد است و تغليظ و اجماد و تخدير و تصليب بايد كه در طبيعت او حرارت باشد زيرا كه طبيعت دواى معتدل از افعال مذكوره قاصر است و هرگاه كه معتدل نباشد ظاهر است كه بارد نتواند بود و دليل آنكه قوى الحرارت نيست آن است كه در تكثير مقدار و تكرار استعمال او احداث حرارت زياده نمىنمايد و اما اينكه اين رطب است نه يابس همين دليل حرارت جارى است جهت آنكه افعال مذكوره كه ترقيق و تسييل و تذويب است مقارن يبوست نمىتواند بود و ليكن جائز است كه در وى يبوست قليله باشد و بواسطهء مصاحبت آب بسيار ، يبوست او منكسر شود و به رطوبت مائل گردد و مىتواند بود كه بواسطهء همين رطوبت مكتسبه دفع يبوست كند و اين احتمال قوى است لهذا در حكم بر رطوبت او تامل تمام است بر خلاف حرارت كه با وجود انكسار او برودت آب بالكليه منتفى نمىشود و اما اينكه درو رطوبت فضليه هست ترووى نيست و مراد از رطوبت فضليه رطوبتى است\r\n\r\n","description":"","footnote":"","page_name":" 89 ","page_number":23},
  {"content":"\r\n\r\nكه در مزاج او باشد و ممازج تمام اجزاى او باشد و دليل بر اين آن است كه سوراخ سوراخ مىشود و باندك زمانى متفتت مىگردد و چون اين رطوبت فضليه كثيفه كسر حرارت او فى الجمله مىكند قسمى كه اندك كهنه شده باشد آن را بهتر مىدانند بواسطهء آنكه تاثير او اقوا مىشود .\r\n\r\nفصل در منافع آن\r\nهمه‌كس منافع او را در قروح آتشك كه به تنقيه و تطليه و سائر تدابير متعارفه مندفع نه شود مشاهده كرده‌اند و بعد از آنكه درين مرض كاهيده و زبون شده باشند بعد از خوردن اين بيخ به صحت و قوت اول رجوع مىكنند بلكه بسيار بهتر از ايام سابق مىشوند و سرخ و فربه و باصفا و تراوت مىشوند و در تعقدات و گره‌هائى صلب سوداوى فائده عظيم دارد و بطريقى كه آفتاب برف و يخ را مىگدازد اين بيخ اينها را مىگدازد و در داء الثعلب و داء الحيه نيز بسيار نافع است و اما نفع او به صعوبت پرهيز برابرى ندارد و محتمل است كه در ماليخوليا و جنون و ربعهائى كهنه نيز نافع باشد اگرچه در نسخهء خوردن آن بيخ و طريق آن نوشته‌اند ، بمشاهده نرسيده و در برص سياه و بهق سياه بغايت مفيد است و در سرطان بواسطه آنكه مرض در كمال صعوبت است ، نادر انافع مىباشد -\r\nحكايت - عورتى را سرطان رحم بود در سن بيست سالگى تقريبا و بدين سبب عقيم بود - فرزندى نمىآمد و اگر حامله مىشد زود اسقاط مىكرد - و او را بعد از تنقيه بليغ بيخ چينى دادند مرض او بالكليه مرتفع شد و فرزندان متعدد آورد و بزرگ و كامل شدند - چند كس را ديدم كه سرطان رحم داشتند و حامل شدند و در وقت وضع بواسطهء آفت عضو و قوت دفع جنين وجع شديد طلق داشتند و مردند و بسيارى حامل نمىشدند و به حال ايشان اصلح مىبود اگر اين بيخ را\r\n\r\n","description":"","footnote":"","page_name":" 90 ","page_number":24},
  {"content":"\r\n\r\nمىدادند ايشان يقين كه فائده عظيم مىيافتند اما چون خواص تمامى اين بيخ مردم را معلوم نبود به عمل نمىآوردند و در جرب بواسطه آنكه مواد تحت الجلد را به عرق دفع مىكند نفع تمام دارد و اما او بمشقت پرهيز برابرى ندارد او خالى از نفعى نيست و در اورام صلبه سفيد و سياه و ورم بيضين نفع عظيم دارد و در مفاصل سوداوى نافع است - اين است منافعى كه ازين بيخ اكثر مشاهده اين احقر شده -\r\n\r\nتنبيه - در نفع او در ازالهء عادت افيون :\r\nاز افيون بواسطهء تقليل دم و روح مضرت عظيم بشارب آن مىرسد و آنكه ترك نمىتواند كرد چنانچه در رساله كه در افيون تاليف كرده‌ايم ، سبب آن است كه روح و حرارت بدنى بواسطهء قلت وافى قادر باقلال بدن نيست و از خوردن آن اجتماع حاصل مىشود كه به قوت تمام عود مىكند و لا يزال درين حال و مبتلا به اين و بال است و بيخ چينى چنانچه مذكور شد ترقيق خون مىكند و از خون رقيق روح بسيار متولد مىشود - پس ضعفى كه از افيون حاصل مىشود و برودت و يبوستى كه او را هست به حرارت لطيفه و رطوبت ذاتيه يا عرضيهء او زائل مىشود خاصهء در زمان طويل ، و غالب آن است كه به تدبيرى ديگر در ازالهء غائله افيون حاجت نمىشود و خواجگى پسر خواجه شمس الدين محمد همدانى بعد از آنكه بيست سال افيون و برش و مانند اينها بافراط مى خورد ، بيخ چينى خورد و از خوردن آن عادت او بر طرف شد و به قوت و حال اول عود نمود و بسيارى نظير او چنين كردند و كسانى كه بواسطهء تسكين اوجاع قديمى افيونى شده بودند چون آن اوجاع را بر طرف ساخت ، اين عادت را نيز بر طرف كردند و چندان مشاهده نموده كه حصر آن مشكل است كه به جهت عادت خوردند و فائده يافتند و بدانكه منافع كه در نسخه‌هاى نوشته‌اند مطلقا درست نيست و مطلقا نيز باطل نيست و ما از براى هريك از صواب\r\n\r\n","description":"","footnote":"","page_name":" 91 ","page_number":25},
  {"content":"\r\n\r\nو خطا وجهى و حكمى بيان مىكنيم : چنين آورده‌اند كه اين بيخ در مرض استسقاء مفيد او اينگاهى مىتواند بود كه سبب استسقاء اورام صلبه سوداويه يا طحاليه باشد چون در ازاله استسقاء فى الجمله اثرى دارد ، دور نيست كه فائده كند و با آنكه در ازاله رطوبات استسقائيه به تعريق و ادرار نفع تمام دارد و اين در سوء القنيه كه اورام مذكوره باشد نيز خالى از نفعى نيست اما اگر زقى عظيم بل طبلى يا لحمى باشد عجب است كه تاثيرى بكند بلكه احتمال ضرر نيز دارد و اما در طبلى فائده او معدوم و ضرر او معلوم و در قسم باقى بواسطهء آنكه مرض از رطوبت حاصل شده و ترطيب اين بيخ بسيار نفع معتد به ندارد و ضرر قوى دارد جهت آنكه آن‌قدر تعريق و ادرار كه او مىكند باضعاف آن ترطيب مىكند -\r\nديگر - آورده‌اند كه در ماليخوليا نافع است و اين حق است جهت آنكه خون را صافى و مشرق و نورانى مىكند و كثافتها و كدورات كه موجب اظلام روح مىشود دور مىسازد و اينها مستلزم نفع اين علت است و ما بعد ماليخوليا از اقسام جنون و مانيا و قطرب نيز همين حال دارد آنچه آورده‌اند كه جذام را مفيد است جهت آن است كه تصفيه و ترقيق خون مىكند و ازالهء تعقدات كه لازمهء اين مرض است مىنمايد و مواد كثيفه كه مكدر لون است بتعريق اخراج مىكند و ازاله يبوستى كه لازم اين مرض است مىنمايد - الحاصل به وجهى نفع تمام دارد درين مرض - و اما نفع آن در لقوه سبب آن اگر موافق تجربه واقع شود آن است كه مواد متشنجه و مرضيه را به تعريق اخراج مىنمايد - اما فائده او در برص سياه ظاهر است و در برص سفيد جهت آنكه خون صافى رقيق درين اوقات بسيار حاصل و ظاهر مىشود و ازالهء رنگ و طبع غذاى مبروص مىكند و ماده برص را نيز شيئا فشيئا به تعريق در ايام دراز بواسطه آنكه ترقيق كرده است اخراج مىنمايد و اما فائدهء او در قولنج بواسطهء ترقيق و تحليل ماده محدث قولنج است - ببايد دانست كه مراد مردم از لفظ قولنج\r\n\r\n","description":"","footnote":"","page_name":" 92 ","page_number":26},
  {"content":"\r\n\r\nتشنج و امتلائى عضلات و اعصاب و رباطات است و دردى كه از انصباب مواد اين اعضاء حادث مىشود و نفع اين بيخ در اينها حاجت به بيان ندارد - اما قولنجى كه متعارف اطباء است و آن وجع امعاء است كه بواسطه عسر خروج ما يخرج بالطبع است نفع اين دوا در ازاله ممكن در زمان او هست و اگرنه به آنكه معلوم نيست كه حل قولنج به صعب كند بمشقت پرهيز او نمىارزد -\r\nو اما فائده او در وجع الورك كه آن را بتركى كهنگو گويند ، آن است كه رطوبت غليظ كه متشرب شده در جرم عضو بواسطهء لطافت بخار لطيف مىشود و در مدت مديد به عرق و بخار دفع مىشود بتخصص كه ماده و سبب آن منقطع مىشود بواسطه انقطاع تخمه و به همين دليل نفع او در عرق النساء ظاهر است و اما در مرض كحل بواسطهء تحليل ماده به تبخير و تليين و توسيع مسام جلد و تصفيهء دم از كدورات و شوائب مغلظه و محترقه و همچنين در امراض مقعد و بواسير جهت آنكه حدوث آنها از مواد غليظهء سوداويه مىشود و اين دوا در دفع سودا اثر عظيم دارد - اما نفع او در تپ ربع بواسطهء تلطيف ماده و اصلاح دم و ازالهء كيفيت سوداويه از اخلاط و اعضاء است و اما نفع او در مفاصل از آنچه در وجع الورك گفته شده ظاهر مىشود بانكه مادهء اين در صعوبت و غلظت كمتر است از آن و اما نفع آن در داء الفيل و دوالى هم بواسطهء تصفيه دم و زوال سوداويت و غلظت مواد است - اين است سبب نفع او درين مرضهاى مذكوره -\r\nفصل - معلوم است كه در امراض كثيره صعبه مزمنه نفع و قوت تاثير بحيثيتى دارد كه بعد از آنكه در امراض مذكوره از سائر معالجات مايوس گشته باشند در استعمال اين بيخ نجاح و نجات تمام و فلاح و خلاصى ما لا كلام حاصل مىشود و از اينست كه گفته‌اند پرورش او از آب حيوان است بتخصيص كه روايت كرده‌اند از حوالى ظلمات مىآورند\r\n\r\n","description":"","footnote":"","page_name":" 93 ","page_number":27},
  {"content":"\r\n\r\nخواه اين ظن صواب باشد و خواه خطا و سبب نفع كلى اين دوا در بدن از چند وجه است و محتمل است كه از تمام وجوه باشد و محتمل است كه غير معلوم از وجوه زياده از معلوم باشد و  لا يُحِيطُونَ بِشَيْءٍ مِنْ عِلْمِهِ إِلَّا بِما شاءَ  -\r\nوجه اول آن است كه بخار اين دوا بعد از طبخ و نفج كامل و تلطيف حرارت طبخ آب و تمريخ اين دوا هم در ظاهر بدن و هم در باطن او تاثير مىكند - اما در ظاهر ، ظاهر است و اما در باطن ، جهت نفوذ او در باطن از ره‌گذر استنشاق و تنفس ريه ازال اثر كلى بدماغ و انف و مجرى ميان انف و فم و حلق و قصبهء ريه و دل مىرسد و از حدت كه شرايين از فم مسام بدن مىكند همه جاى باطن مىرسد و خود آن بخار كه از مسام باندرون رفته بواسطهء سرعت عوض بسيارى از مواضع بدن مىرسد - پس چنين ظاهر شد كه هيچ جا نيست از بدن كه اين بخار دران تاثير بسيار ندارد -\r\nوجه ثانى از تاثير اين دوا خوردن آب گرم او است كه بالخاصيت و بالطبع منجذب مىشود در عروق زياد از آنكه فقط منجذب مىشود و اين معنى بر شارب اين دوا ظاهر است كه از خوردن آب او اصلا ثقلى نمىيابد و سبب سرعت انجذاب آنست كه اين آب بحرارت طبخ در غايت لطافت شده به جهت آنكه سر آن را بسته‌اند و بخار آن چون راه بيرون ندار د بسر ديگ مىرسد و مستحيل به آب مىشود و باز در ديگ مىريزد و على هذا آب او در لطافت بمرتبه اعلى رسيده و اين‌چنين آب چون در معده رسد زود در عرق نفوذ كند و بجگر و سائر اجزاء بدن مىرسد خاصه كه حرارت طبخ هنوز با اوست و اين موجب سرعت نفوذ او است و چون خود در كمال رقت و لطافت است چون اخلاطى كه ممازج و مصاحب اويند لطيف مىشوند و رقت ايشان زياده از قدر طبعى مىشود و معلوم است كه همچنانكه مدد غذا\r\n\r\n","description":"","footnote":"","page_name":" 94 ","page_number":28},
  {"content":"\r\n\r\nمىرسد كه اگر منقطع شود آن عضو ضعيف و فانى مىشود و همچنين مواد امراض با وجود آنكه صلابت زياده از قدر متعارف داشته باشند اغتذا بمواد مناسب مىكند و هرگاه مواد بدنى اين حال پيدا كرد مرضى كه از آن نشو و نما داشته باشد در كمال لين و رخاوت و ضعف خواهد بود و هرگاه كه اين حال يومافيومابرو وارد شود بسيارى نمىگذرد كه از آن مرض اصلا اثرى نمىماند -\r\nوجه ثالث آن است كه بدن متكيف بكيفيات متحمل مىشود و اين كيفيت مىماند در بدن بواسطهء تواتر ورود آن و عدم انفصال به آب و غير آن و عدم تبديلى ثياب و مسامات بدن اكثر اوقات متفتح است اين موجب وصول كيفيت دواست باعماق بدن و در تحت الجلد خود البته مىرسد و از انجا شيئا فشيئا با قاصى بدن بواسطه آنكه حرارت درو تاثير بسيار دارد و از اخلاط حاره حاده مصاحب او است تحليل تمام نيست و در وسخ نيز بسيارى از ابخره نيز در منافذ جامه است و اين مستلزم آن است كه تحليل قوى حاصل شود خاصة در جلد و ما دون او و آنچه دور است از مسام بواسطهء آنكه اثر ما فى المسام به او مىرسد آن نيز تحليل مىبايد -\r\nوجه رابع آن است كه ترك ملح مصلب محفف مىكند و در اعضا بواسطهء آن لين و رطوبت حادث مىشود و از نمك اعضاء صلب مىشود و نفوذ دوا درو متغير مىشود و قوام رطوبات را نيز غليظ مىكند و منجمد مىسازد و براى اين معنى در مولود آب نمك بر اعضاى او مىپاشند تا صلب شود و از مماسات ثياب صلبه و هواى بارده متضرر نشود -\r\n\r\n","description":"","footnote":"","page_name":" 95 ","page_number":29},
  {"content":"\r\n\r\nوجه خامس قريب بانچه سابق مذكور شد آن است كه چون آن را در آب مىجوشانند و طبخ او را مىخورند در عروق دقيقهء ضيقه نفوذ مىكند و بمواضعى كه محل صلابت و غلظت است مىرسد خواه بواسطهء طول استعمال كه او در همه جا مىرسد و خواه بواسطهء آنكه طبيعت باذن خالقها توجيه امور نافعه بمواضع لائقه مىكند و شيئا فشيئا تذويب مواد صلبه مىنمايد بحرارت لطيفهء ذاتيه مكتسبه از حرارت طبخ و آنچه تلطيف مىكند - اگر به تبخير مىكند اخراج آن از مسامات بخار مىكند و اگر بطريق تسحيل مىكند با مائيه طبخ بطريق عروق و ترشح از مجارى بول مندفع مىشود و مىتواند بود كه بهر سه طريق دفع كند -\r\nوجه سادس ترك اطعمه غليظه و رويه است و استعمال صالحة الكيموس پس ازين ماده اين امراض منقطع يا كم مىشوند و طبيعت بران مستولى مىگردد و دفع مىكند -\r\nوجه سابع آن است كه تقليل غذا خواه اختيارى و خواه اضطرارى ، جهت آنكه طعام بىنمك موجب عدم توجه تام طبع است به آن و تقليل غذا موجب تقليل مواد مىشود و تقليل مواد موجب استيلاى طبع بر دفع مرض -\r\nوجه ثامن طول زمان است جهت آنكه مؤثر هرچند ضعيف باشد در مدت طويل اثر قوت او اقوى مىشود و قريب به اين معنى در اثناى وجوه مذكوره گزشت -\r\nوجه تاسع آن است كه بواسطهء عدم تنفس از هواى بارد سخونتى در ارواح\r\n\r\n","description":"","footnote":"","page_name":" 96 ","page_number":30},
  {"content":"\r\n\r\nقلبيه و از انجا در تمام اعضاء ارواح حاصل مىشود و موجب تحليل قوى مىشود\r\nوجه عاشر آن است كه طبيعت درين اوقات كه غذا كمتر مىيابد روى آورد باصلاح ماده مرض و صرف مىكند آن را در مصالح خود -\r\nوجه حاوى عشر آنكه بعضى از مقدمات كه از مطاوى سبق معلوم شده آن است كه اگر شخصى چند روز متعاقب غده از غدها هرچند كه صلب و قوى باشد در آب گرم فقط بگذارد و بسيار زمان نه گذارد كه آن غده بگدازد - پس اگر مدت چهل روز اين آب حار مذيب را استعمال كند البته از باطن بموضع ورم مىرسد جهت آنكه مشروب با قاصى اعضاء مىرسد و با خون به همه مجارى مىرود بدليل آنكه بول كسى كه در پا حنا بسته باشد سرخ مىباشد و هرگاه هر روز به آن موضع مىرسد تحليل بسيار و اثرى قوى خواهد كرد يوما فيوما مادهء مرض كم خواهد شد و هرگاه كه كم مىشود تحليل او اسهل مىشود جهت آنكه محلل يوما فيوما اقوى مىشود زيراكه اثر او و كيفيت او تمام زائل نشده و اثر دوا روز ديگر باز مىرسد همچنين متحلل نيز يوما فيوما كم مىشود و هرگاه كه فاعل قوى مىشود و منفعل ضعيف فعل باكمل وجوه وقوع يابد و اما در قروح و نواصير كه بواسطهء ردائت غذا آن قرحه ناصور مىشود و هرگاه آن ردائت بر طرف شود اخلاط صالحى كه كاسر كيفيت روائت آن باشد يا به تحليل رود بواسطه قوت محلله و يا منتشر شود و طول ملاقات او بدن را بر طرف شود بلكه مجموع اين امور و امثال آن واقع شود و بر طرف شدن آنها بسيار ضعيف نباشد و اما در سائر امراض مذكوره سبب و علت آنها مذكور مىشود -\r\n\r\n","description":"","footnote":"","page_name":" 97 ","page_number":31},
  {"content":"\r\n\r\n\r\nفصل در شرائط خوردن بيخ\r\nاما شروط منقسم است به دو قسم ، يكى آنكه متعلق است بنفس اين دوا دوم آنكه متعلق است باستعمال او اما اول و دران چندان شرط است اول آنكه سرخ باشد و سفيد او آنكه غالب سنگين‌تر مىباشد دلالت بر غلبهء فجاجت و قلت نضج و حرارت مىكند و اين‌چنين بيخ طبيخ او نيز سرخ است دوم آنكه سنگين باشد جهت آنكه سبك او كهنه و بوسيده و كم‌قوت است بنا بر آنكه سبك او بواسطهء غلبهء اجزاى هوائيه خفت پيدا مىكند و اجزاى هوائيه تخلخل المزاج است و تخلخل موجب تاثير هواى خارج در باطن و تحليل قوى و سوم آنكه كم گره باشد و سطح ظاهر او مستوى باشد چه آنچه بر خلاف اين باشد با آن است كه در زمين كم‌رطوبت نما يافته است و يبس برو غالب شده و معلوم است كه اين‌چنين دوا جذب غذاى خود نتوانست كرد و ناقص و كم‌قوت مانده و با آن است كه هنوز استكمال نيافته كه بيرون آورده اند و رطوبات غير ممازجه او مفارقت نموده‌اند و خشكيده مانده و ضعف و نقصان اين در دفع علت ظاهر است و چهارم آنكه متوسط باشد در كوچكى و بزرگى و اگر چنين نباشد افراط و بزرگى چندان مذموم نيست ما دامى كه جامع صفات حميده باشد و اما خورد با وجود آنكه در اكثر اوقات اثقل مىباشد بواسطهء نقصان نمو قوت و كمال نيافته - پنجم درو طعمى غالب نباشد زيراكه طعم غالب دليل است كه جسم ديگر ذو طعم درو نفوذ كرده و احداث طعم نموده و چون در اصل خالى از طعام بعذوبت مايل است هرچه نه چنين باشد مغيرى برو مستولى شده خواهد بود و آن‌چنان‌كه مغير طعم است\r\n\r\n","description":"","footnote":"","page_name":" 98 ","page_number":32},
  {"content":"\r\n\r\nمبدل مزاج است - ششم آنكه رائحه به او نه باشد به همين دليل مذكور - هفتم آنكه رنگ ظاهر او مخالف باطن نباشد بلكه آنكه سرخ‌تر و ما سواى اين دليل آن است كه رنگ از خارج استفاده نموده باشد هشتم آنكه چهار دانگ آن قسم سنگين و دو دانگ سبك‌تر باشد - دليل اين در مقاله مذكور است - نهم آنكه مستوى الا جزاء باشد در صفات مذكوره و آن لون و صلابت و لين است - دهم آنكه در آوردن او را از مغيرات و مفسدات نگاه دارند مثل آب دريا و نم باران و گرمى آفتاب و آتش و مجاورت چيزهايى كه مغير و مفسد مزاج است مثل كافور و فرفيون و جند بيدستر و مشك و امثال اينها و اين شرط عام است در اكثر دوا يازدهم آنكه درست باشد و ناكوفته جهت آنكه قوت او زود به تحليل مىرود و خوب و بد او متميز نمىشود و همچنين شرطها كه در جمع و خزن عقاقير آورده شده درين‌جا نيز ملحوظ دارد و قسم دوم از شروط آن است كه متعلق باستعمال باشد و دران نيز چند شرط است اول آنكه اين بيخ چنان كه مذكور شد بعضى سبك باشد و بعضى سنگين و آن را بكاردى پاره‌پاره كنند به تنگى كاغذى و اندكى از آن كنده‌تر حاصل چنان نبايد كرد كه مرتبه اول در جوشانيدن طبخ استيصال تمام قوت او نموده باشد و آن‌قدر قوت دران نمانده باشد كه در مرتبهء ثانيه كه مطبوخ شود ميان او و بيد كهنه فرقى نباشد بلكه فرق باشد كه در چوب بيد كهنه فى الجمله قوتى هست و در مثل نى و گاه است كه مىگويند او را به قدر جو و نخود و باقلا خورد مىكنند و اين بد نيست ما دام كه مانند آرد ريزه نشود و اگر بشود آن را بدل كنند به وزن آن بيخى كه بطريق مذكور باشد بسبب\r\n\r\n","description":"","footnote":"","page_name":" 99 ","page_number":33},
  {"content":"\r\n\r\nآنكه آنچه مانند آرد شده درو چند مضرت است ، يكى آنكه درو قوتى نمىماند براى طبخهء ثانيه و ديگر آنكه بعضى از اجزاى او به آب مشروب داخل مىشود و دران نيز چند مضرت است سوم آنكه آب را غليظ مىكند و در منافذ و مسالك دقيقه نفوذ بر وجه مطلوب نمىكند - چهارم آنكه او نيز در بعضى مجارى مىماند و احتمال تسديد دارد و ديگر آنكه چون در مقدار كمتر از باقى اجزاء است تاثير و انفعال او از حرارت و غير آن متشابه نخواهد بود - پس در تاثير با ديگر اجزاء متساوى نخواهد بود - شرط دوم از قسم دوم وزن معين است بدستور مذكور كه به تجربه به صحت رسيده كه ما دون آن غير مؤثر و ما فوق آن مضر است سوم آنكه طبخ به آب كه اگر سفوف سازند و يا معجون كنند و يا غير آن و يا آنكه بدستورى كه بعد ازين مىآيد ترتيب يافته باشد خاصيت مطلوبه ازو بفعل نمىآيد و يقين آب در ميان مايعات بواسطهء آن است كه قابل همه قوتها است و منافات با هيچ قوتى ندارد و مالوف همه طبائع است چهارم تعين وزن آب جهت آنكه زياده بر آن موجب ضعف يا بطلان قوت او مىشود و كمتر از آن موجب غلظ قوام و تاثير آن زياده از حد مطلوب و تجربه درين امور شاهد عدل و حكم صدق است - پنجم پوشيدن او در وقت جوشيدن تا ابخره كه حامل قوت او است بيرون نرود و نقصان قوت او لازم نيايد - ششم آنكه جوشيدن تا حد معين و آن كمتر از ثلث است كه استيفاى استخراج قوت او چنانچه مطلوب است بشود - هفتم آنكه بخار او در وقت سر ديگ برداشتن و ديگ را زير لحاف برون مىبايد كه در روى و گلوى او برآيد - هشتم آنكه آن بخار كه بعبث بيرون آيد ضائع نشود و هم\r\n\r\n","description":"","footnote":"","page_name":" 100 ","page_number":34},
  {"content":"\r\n\r\nبراى مصلحتى صرف شود و آن اين است كه بخارى كه بسيارى از قوت دوا با اوست ، بعضى در بيرون بدن تفتيح مسام كند و رطوباتى كه بواسطهء حرارت بخار ذوبان و سيلان پيدا كرده از مسام بيرون آيد و همچنين بدماغ از تنفس و استنشاق و پر شدن سر و روى اثر كلى مىكند رطوبات غليظه كه در دماغ است مىگدازد و در سينه و شش و آلات تنفس اثر عظيم مىكند حاصل آنكه آن بخار در ظاهر و باطن بدن تاثير قوى مىكند و رطوبات را بتحليل مىبرد اما تاثير او در اعالى بدن زياده است از آنكه در اسافل جهت آنكه بالطبع صعود بخار بجانب بالا است و در تنفس نيز بالاى بدن متاثر مىشود و نهم آنكه از آن آب مقدار اينكه بخار او بيرون آمده باشد و حرارت او هنوز فاتر نشده باشد يك پياله و نيم بياشامد بعد از تصفيه تا اين آب بحرارت بالفعل و بالقوة آنچه بخار در جوف اعلى اندكى كرده باشد اين در جوف اسفل اضعافا مضاعفه آن بكند و در عروق ماساريقا نيز نفوذ كرده و تفتيح آنها مىكند و در جگر همچنين و از آنجا مجراى جوف باعضا رساند و آنچه مذكور شد از منافع و فوائد بفعل آيد دهم آنكه بقيه آن آب را دو نصف كنند نصفى صباح تا پيشين و نصفى ديگر را تا شب جرعه‌جرعه بجاى آب بياشامند - يازدهم آنكه ازين آب قدرى در ديگ طعام و در شربتها بلكه در ابريق آب طهارت كند تا از همه جهتى در بدن اثرى ازين آب حادث شود - دوازدهم آنكه استعمال اطعمه و ماكولات او بىنمك باشد جهت آنكه در نمك تصليب اعضا و تجفيف رطوبات است و اين معنى منافى افعال اين بيخ است چنانچه مذكور شد - سيزدهم آن است كه از ترشيها و لبنيات و همه طعامها به غير از چيزى چند كه مجبور است\r\n\r\n","description":"","footnote":"","page_name":" 101 ","page_number":35},
  {"content":"\r\n\r\nاحتراز كند و بسبب آن حاجت تفصيل ندارد - چهاردهم آنكه احتراز كنند از مباشرت مطلقا و سبب آن نيز معلوم است - پانزدهم از اعراض نفسانى مثل غم و هم و غضب محترز باشند و امرى كه مفضى بيكى ازينها باشد مثل غضب در بعض احوال و وجه آن بر بصير مخفى و مستور نيست - شانزدهم از حركات عنيفه مجملا و از جميع چيزهاى كه حافظ صحت آنها را مىبايد مرعى دارد شارب اين دوا را نيز مىبايد كه آنها را مرعى دارد - هفدهم خشك كردن بيخ جوشانيده است و آن‌چنان است كه در سايه خشك كنند و رطوبت او را بالكليه نشف كنند تا از تعفن محفوظ باشد و اگر زمستان يا هوائى نمناك باشد بآفتاب يا حرارت آتش ملائم خشك كنند و در كيسه يا در كاغذى كنند و بران بنويسند كه بيخ روز فلان تا بيست روز در روز بيست و يكم از سر گيرد اول بيخ جوشانده روز اول و روز چهلم بيخ جوشانيده روز بيستم هيزدهم اين بيخهاى دوباره جوشانيده را بدستور مذكور خشك سازند و حاجت آن نيست كه مفرد باشد بلكه همه را يك جا با هم مىتوانند كرد - اما در خشك كردن مبالغه بايد كرد نوزدهم آن است كه ازين بيخ حلوا بپزند يا داخل زفت نموده بر سر اقرع نهند يا خشك كرده بر جراحت افشانند - بيستم آنكه وقت خوردن و عرق كردن تغير جامه نكنند و بحمام نروند جهت آنكه در بخارى كه بيرون بدن تاثير كرده قوتى ازو در بدن و جامه مىماند كه از دوام ملاقات تاثير عظيم حاصل مىشود و اگر اين شسته شود اثر آن باطل مىگردد و رطوبات بدنى را بواسطهء طول تاثير قوت و حرارت غريزى را تاثيرى هست كه كمتر از تاثير قوت دوا نيست و ازين است كه تا به حدى مبالغه نموده‌اند كه دست و روى را به آب خالص نشويند بيست و يكم آنكه بدن از هواى سرد نگهدارند خاصه در زمانى\r\n\r\n","description":"","footnote":"","page_name":" 102 ","page_number":36},
  {"content":"\r\n\r\nكه مسام بدن بواسطهء تعرق منفتح شده باشد كه درين هنگام برودت هوا در اقاصى بدن نفوذ كند و آن تحليل و تلئين كه مطلوب است بفعل نمىآيد و ديگر مضرتهائى كليه رو به تركيب مىنمايد - واضح باشد كه تغير بدن در حرارت و برودت موجب وهن تركيب بدن مىشود و تخلل و تكاثف متعاقب بىتدريج خلل عظيم مىرساند قياس از گرم كردن به شب و در آب سرد انداختن بايد كرد كه بعد از ان كه اين را مكرر كنند باندك سعى منفسخ مىشود با وجود صلابت قوى كه او را هست پس واجب است كه بعد از تعريق توقف تمام كند تا بدن به حالت اصلى عود كند بعد از ان اگر تردد اندك نمايند رواست - بست و دوم آنكه نگذارند كه آب بيخ كه مدار شرب و شربت بران است سخت سرد شود كه موجب حدوث قولنجى يا وجعى قوى در اندرون شود بيست و سوم از امورى كه محدث مرض باشد خاصه مرضى كه منافى باشد خاصه پتهاى كه بحسب معالجه او را مقدم بايد داشت استعمال چيزى چند بايد كرد كه موافق صحت و غرض مطلوب باشد و رفع اين‌چنين غائله شود -\r\n\r\nفصل در بيان تفاوت امزجه در خوردن اين دوا\r\nمخفى نماند كه مزاجى كه برودت و يبوست برد غالب است خاصه كه در آخر شباب و اول كهولت باشد انتفاع او ازين دوا اتم و ابلغ است و اطفال بواسطهء غلبهء رطوبت اصليه و مشائخ بواسطهء رطوبات فضليه ازين دوا كمتر منتفع مىشوند مگر مزاج اصلى ايشان بواسطهء مرض تغير يافته باشد كه اين هنگام محتمل است كه فائدهء بسيار بايشان برسد خاصه كسانى كه در آخر سن صبا و در اول شباب باشند و بواسطهء امراض سوداويه قريب بدق\r\n\r\n","description":"","footnote":"","page_name":" 103 ","page_number":37},
  {"content":"\r\n\r\nشيخوخه حاصل كرده كه ايشان مىتواند بود كه بسيار منتفع شوند و اما مشائخ به آنكه رطوبات فضليه ايشان بواسطهء عارضى بر طرف شود و دق شيخوخه ايشان بر طرف گردد و به صلاح آمدن ايشان بواسطهء انحطاط قوى دور است و چند كس را ديدم از پيران كه بواسطهء خوردن اين دوا اول نوبت حبس بول شد بواسطهء آنكه رطوباتى كه منجذب در عرق ايشان به اعضاى ايشان مىشود بواسطهء ضعف قوت تمام بعروق مندفع نمىشود بجانب گرده و مثانه مىآيد و چون در طى مسافت طويل مختلط باخلاط غليظ مىشود و بواسطهء كثرت و غلظت قوت ايشان از رفع آن عاجز باشد حبس بول مىشود و بعد از تحمل بسيار خطرهاى شديد مشاهده مىشود - اما تقطير البول بواسطهء ضعف ماسكه پيدا مىشد و به هيچ وجه مندفع نمىشد و بعد ازين بسيارى نمىگذشت كه از هم مىگذشتند و ايشان را از چيزهاى كه بىاختيار اتفاق افتاد وزيدن باد شمال بود با وجود آنكه در ميان تابستان بود و آن را دخل كلى در حبس بول ايشان بود و مىپندارم كه اگر بجانب مثانه عود نمىكرد در اعضا مىماند و موجب استسقاء مىشد و اما امزجه باردهء رطبه كه بلغم و مائيت درو غالب باشد اين دوا را درو ضرر بسيار است جهت آنكه حرارت ضعيفه او دران مزاج تاثيرى ندارد و رطوبت او ضرر بسيار مىرساند و اما در مزاج صفراوى نفع فى الجمله دارد چه اصلاح يبوست آن مزاج مىكند و حرارت او را مشتعل نمىسازد بلكه سورت وحدت او را مىكند و در او اعتدالى و قوتى احداث مىكند و اما در دموى مزاج نيز خالى از ضرر نيست اگر گويند حفظ صحت به مثل است و چنانچه گزشت غالب در طبع او حرارت و رطوبت است پس بايد كه دموىمزاجان صحيح را اين دوا بسيار مفيد باشد گويم كه اين دوا\r\n\r\n","description":"","footnote":"","page_name":" 104 ","page_number":38},
  {"content":"\r\n\r\nبواسطهء دوائيت مشابه طبيعت دم بلكه طبيعت سائر اعضاء نمىشود بلكه احداث كيفيتى مىكند وراى آنچه بدن راست پس دم را از حرارت و رطوبتى كه موجب اعتدال اوست بيرون مىآورد و بدرجه كه بالاتر از آن مرتبه افراط است مىرساند و برين قياس باقى اخلاط و سائر اجزاى بدن پس مشابه كيفيت بدن نخواهد شد بلكه غالب بر كيفيت بدنى و خلطى خواهد بود و در طى اين كلام حكم بران كه موافق و موى مزاج نيست ظاهر شد اما اختيار اوقات فصول در شرب اين دوا - بدان كه بهتر اوقات شرب اين دوا وسط بهار است و اوائل خريف و طرفين صيف كه تتميم آن در اول ربيع و اول خريف شود و بدترين اوقات آن است كه برودت هوا تكثيف مسام نمايد و ظاهر قياس كه عقل مقتضى آن است كه اسنان و امزجه و فصول و بلدان متساوى الاقدام باشند در استعمال دوا ليكن به نظر تحقيق چنان ظاهر مىشود كه اسنان متساوى باشند چنانچه گزشت و فصول و بلدان برابر باشند -\r\n\r\nفصل در مقدمات خوردن آن\r\nجمهور برانند كه قبل از استعمال آن اسهال اخلاط فاسده بلكه اسهال خلطى كه سبب مرض است بكنند تا آنچه بماند اندك باشد و اين بيخ در اصلاح و دفع آن قوى باشد و بر طبيب لبيب تعيين منضج و مسبل و تليين درخور هر مرض و مزاج آسان است و اما طريقه آن على سبيل التمثيل بياوريم كه اگر آن نهج را معمول دارند شفا و صحت مقارن افتد از آنچه هرگاه كه جهت قروح و نواصير كه از آبلهء فرنگ پيدا شده باشد\r\n\r\n","description":"","footnote":"","page_name":" 105 ","page_number":39},
  {"content":"\r\n\r\nدهند منضجات آن مركب از پوست هليله زرد ، هليله سياه ، گاو زبان ، بادرنجبويه ، انجير ، آلوبخارا ، مويز منقى ، بنفشه ، عناب ، اصل السوس ، تخم كاسنى ، بيخ كاسنى ، تخم خيارين ، گلقند آفتابى ، ترنجبين و مسهلاتى كه در مطبوخ داخل مىشود و تربدوافتيمون و بسفائج و مانند اينها زودتر داخل كنند تا هرچه يوما فيوما نضج يابد اينها اخراج كنند كمتر بماند تا هم نضج قليل باقى اسهل باشد و هم دفع آن آسان‌تر و ادخال اهليلجين در اول مرتبهء جهت آن است تا فائده آن بيشتر بظهور رسد زيراكه عمده‌اند در تصفيه دم و تقويت اعضاى غذا كه بواسطهء ارخاء ادويه منضجه سست شده باشند و بواسطهء انصباب مواد فاسده در احشا ضعف يافته تلافى كنند و ديگر مقاصد كه تبيين آنها مستلزم تطويل كلام باشد و اين ادويه را روز چهارم معمول دارند و در پنجم مضاعف به اينها سنامكى پنج مثقال تا هفت مثقال داخل كنند و چون دافع اكثر مضار سنامكى گل سرخ است و فى الجمله اسهالى بر سبيل عصر مىكند سه مثقال داخل كنند و كسى را نديده‌ام كه استعمال منامكى بىگل كرده باشد و اگر طبيعت لين چندان پيدا نكند گاه باشد كه روز ششم و هفتم نيز داخل كنند جهت اصلاح جگر گاهى از نيم مثقال تا دو مثقال ريوند چينى در جلاب اگر بدهند نفع كلى دهد و روز ششم يا هفتم يا هشتم على سبيل احتياج جلاب ضعيف مشتمل بر بعضى از ادويه معضجه بدهند و اگر حاجت باشد استراحت فرمايند و سحر روز آخرى از ايارج فيقرا و غاريقون و ريوند چينى و تربد سفيد از هريك نيم درم شحم الحنظل نيم دانگ محموده يك دانگ و نيم شمط مغسول نيم درم مصطگى مقل و كتيرا و نمك هندى از هريك دو نخود بدهند و ده مثقال شراب بنفشه وقت سحر بدهند و بعضى از اطباء مثل صاحب معالجات بقراطيه در\r\n\r\n","description":"","footnote":"","page_name":" 106 ","page_number":40},
  {"content":"\r\n\r\nجمع ميان صبر و غاريقون امتناع مىنمايند - بنابرين اگر احتياط كنند و غاريقون داخل نكنند بواسطهء آنكه در ايارج فيقرا صبر هست و بعوض آن حجر ارمنى به وزن آن داخل كنند مىشايد -\r\n\r\nفصل در ترتيب خوردن بيخ چينى\r\nمىبايد كه بستانند ازو صد و پنجاه مثقال زرگرى و آن شش دانگ و صد و هشتاد عطارى تبريزى ابريشمى است هر مثقالى از آن پنج دانگ باشد آن را به بيست و يك حصه كنند و هر روز يك حصه را مثل باقلا كوچك‌تر كنند و در يك من و نيم آب به وزن تبريز بجوشانند تا به نصف آيد و در بعضى نسخ آمده در دو من آب بجوشانند تا به سه چهار يك آيد و بعد از آنكه پخته شود بر بالاى ديگ استاده سر ديگ را بردارد تا بخار بر روى و گلوى او برآيد يا آنكه همچنانكه در ديگ است پيش خود نهد و لحاف بر سر كشد تا عرق تمام بكند و گاه‌گاه دهن واكند و نفس بكشد هم از دهن و هم از بينى كه بخار خوب باندرون برسد و بعد از آن صاف كرده در پياله از آن بخورد و بعضى گفته‌اند كه يك پياله و نيم بياشامد و تتمه آن را در آن شبانروز بخورد و آب ديگر نخورد و دست و روى خود را هم بدان آب بشويد و در وقت قسمت كردن مىبايد كه دو دانگ سنگين و دو دانگ سبك باشد هر روزى مقدار هفت و نيم مثقال كه دو دانگ مىشود تخمينا و تخمينا جهت آن گفتيم كه فى الحقيقت از دو دانگ كمتر مىشود و بعد از آن در ديگ سفالين پاك شسته كنند و آب به وزن مذكور درو ريز ند و ديگ ديگر بر سر او نهند سرنگون و اطراف آن را بخمير بگيرند بعد از ان بر آتش نهند\r\n\r\n","description":"","footnote":"","page_name":" 107 ","page_number":41},
  {"content":"\r\n\r\nو بجوشانند كه از هيچ طرف محل تنفس نداشته باشد كه بخار بيرون رود و همچنان سربسته به زير لحاف برند و سرش بكشانيد و نوعى كنند كه بخار بر سر و رو برسد و همچنين بيخى كه يك بار جوشانيده بار ديگر بجوشانند به همين طريق تا چهل و دو روز تمام شود پرهيز نمايند از لبنيات و حموضات و نمك و آب و غير از نان بىنمك و برنج و مرغ بىنمك نخورند و از هوا اجتناب نمايند و شربت قند يا نبات بخورند و در طعام دارچينى بخورند و گوشت بره كباب هم مىتوان خورد و درين مدت مباشرت نمىبايد كرد و تبديل لباس و غصه و غم ننمايند و بحمام نبايد رفت و آخر روز چهل و دوم بحمام رود و در نسخهء اصل مذكور است بهر مرض كه خورند اللّه سبحانه تعالى شفا مىبخشد و تفصيل مذكور سابق واقع است و در بعضى نسخ آمده كه بيست و يك روز هر روز هشت مثقال بجوشانند چنانچه صد و شصت مثقال باشد و اين چون مشتمل بر مقدار اكثر بواسطهء احتياط اشهر است و كسانى كه سه صد مثقال استعمال مىنمايند اگرچه مشتمل بر احتياط است اما مستلزم افراط است -\r\n\r\nفصل در استعمال اين بيخ\r\nبه غير از طريق مذكور معلوم باشد كه بعضى چوب چينى دوباره جوشانيده را خشك مىكنند و مىكوبند و داخل حلواى آرد و روغن مىكنند و مىخورند - اما عجب است كه بعد از دوباره طبخ و تخفيف در او قوتى مانده باشد آرد و روغن مشدد نخورند و اگر خورند اين حشوى در ان نكنند و بعوض آن دارچينى كنند اولى خواهد بود و حلوا بقند سازند و اگر حلوا بآرد برنج سازند بهتر است چرا كه غلظت و تسديد آن كمتر است و اگر با قند و با عسل تركيب كنند و مانند معجون\r\n\r\n","description":"","footnote":"","page_name":" 108 ","page_number":42},
  {"content":"\r\n\r\nو شربت به كار دارند نسبتى ندارد و بسيار مردم باشند كه فوائد اين دوا ايشان را حاصل شود اما تاب مشقت دوردار انداز و اين وزن مذكور را كوفته بيخته سفوف مىكنند و نشنيديم و نديديم كه يكى را انتفاع حاصل شده اما اگر بكوبند و حسب مصلحت هر مرض يا بعض ادويه تركيب ساخته بقند مقوم و عسل معجون سازند و هر روز قدرى بخورند و غذا و پرهيز مقرر معمول دارند - اگر تمام منافع آن را نيابند بعضى از آنها لامحاله حاصل شود ان شاء اللّه تعالى - قد تمت الرساله بعون المعبود فى اواسط رمضان المبارك 993 ه -\r\n\r\n","description":"","footnote":"","page_name":" 109 ","page_number":43},
  {"content":"\r\n\r\nتصوير\r\n\r\n","description":"","footnote":"","page_name":" 110 ","page_number":44},
  {"content":"\r\n\r\nتصوير\r\n\r\n","description":"","footnote":"","page_name":" 111 ","page_number":45},
  {"content":"\r\n\r\nتصوير\r\n\r\n","description":"","footnote":"","page_name":" 112 ","page_number":46},
  {"content":"\r\n\r\nتصوير\r\n\r\n","description":"","footnote":"","page_name":" 113 ","page_number":47},
  {"content":"\r\n\r\nتصوير\r\n\r\n","description":"","footnote":"","page_name":" 114 ","page_number":48},
  {"content":"\r\n\r\nتصوير\r\n\r\n\r\n","description":"","footnote":"","page_name":" 115 ","page_number":49}
  ]