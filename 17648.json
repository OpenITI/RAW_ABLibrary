[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" شناسنامهء كتاب 1 ","page_number":1},
  {"content":"\r\n . \r\n","description":"","footnote":"","page_name":" شناسنامهء كتاب 2 ","page_number":2},
  {"content":"\r\n\r\nمصباح الارواح\r\n\r\n","description":"","footnote":"","page_name":" شناسنامهء كتاب 3 ","page_number":3},
  {"content":"\r\n . \r\n","description":"","footnote":"","page_name":" شناسنامهء كتاب 4 ","page_number":4},
  {"content":"\r\n\r\nمصباح الارواح\r\nپيرجمال الدين محمداردستانى\r\nباتصحيح ومقدمه\r\nسيدابوطالب ميرعابدينى\r\nانجمن آثار ومفاخر فرهنگى\r\n1380\r\n\r\n","description":"","footnote":"","page_name":" شناسنامهء كتاب 5 ","page_number":5},
  {"content":"\r\n\r\nسلسله انتشارات انجمن آثار ومفاخر فرهنگى\r\nشماره 247\r\nجمالى اردستانى ، جمال الدين محمد ، 816 ؟ - 879 ق .\r\nاردستانى ؛ با تصحيح و مقدمه ابوطالب ميرعابدينى . - تهران : انجمن آثار ومفاخر فرهنگى 1381 .\r\n229 ص . - ( انتشارات انجمن آثار ومفاخر فرهنگى ؛ 247 )\r\n20000 ريال isbn 964 - 6278 - 42 - 6\r\nفهرستنويسى براساس اطلاعات فيپا .\r\nكتابنامه به صورت زيرنويس .\r\n1 . شعر فارسى - - قرن 9 ق . الف . ميرعابدينى . ابوطالب ، 1308 - مصحح ومقدمه نويس .\r\nب . انجمن آثار ومفاخر فرهنگى . ج . عنوان .\r\n6 م / 5713 pir\r\n1380\r\n33 / 1 فا 8\r\nم 612 ج\r\n1381\r\nكتابخانه ملى ايران\r\n2601 - 80 م\r\nانجمن آثار ومفاخر فرهنگى\r\nمصباح الارواح\r\nانجمن آثار ومفاخر فرهنگى\r\nتأليف : پيرجمال الدين محمد اردستانى\r\nبا تصحيح ومقدمهء : سيد ابوطالب ميرعابدينى\r\nصفحه آرا : افسانه شفاعتى\r\nامور فنى چاپ : محمد رئوف مرادى\r\nچاپ اول : 1380 شمارگان 1000 نسخه\r\nچاپ : مؤسسهء چاپ وانتشارات دانشگاه تهران\r\nحق چاپ براى انجمن آثار و مفاخر فرهنگى محفوظ است\r\nدفتر مركزى : تهران - خيابان ولى عصر - پل امير بهادر - خيابان سرگرد بشيرى ( بوعلى ) - شماره 100 .\r\nتلفن 3 - 5374531 دورنويس : 5374530\r\nدفتر فروش : خيابان انقلاب بين خيابان ابوريحان و خيابان دانشگاه - ساختمان فروردين - شماره 1304 ،\r\nطبقه چهارم - شماره 14 ؛ تلفن : 6409101\r\nشابك : 6 - 42 - 6278 - 964\r\nISBN : 964 - 6278 - 42 - 6\r\nقيمت : 2000 تومان\r\n\r\n","description":"","footnote":"","page_name":" مقدمه 2 ","page_number":6},
  {"content":"\r\n\r\n\r\n[ مقدمات 
  ]\r\n\r\n[ پيشگفتار 
  ]\r\nعارفى شاعر و قلندرى عاشق زندگى پربار پيامبر اسلام ( ص ) را به نظم درآورده و به تعليمات عارفانه پرداخته است . عارفى شيعى با تكيه بر اعتقاد خويش آرزوى نهضتهاى مردمى عياران ، فتيان ، جوانمردان ، قلندران ، مرعشىها و مشعشعيان را با عشق احمد و حيدر تبلور بخشيده است .\r\nدومين مثنوى تعليمى را بعد از مولوى به نام بيان حقايق احوال مصطفى ( ص ) به نظم درآورده است و يارى دانشمند گرامى جناب آقاى دكتر مهدى محقق رياست انجمن آثار و مفاخر فرهنگى آن را به نشر درآورده است .\r\nسيد ابو طالب مير عابدينى\r\n\r\n","description":"","footnote":"","page_name":" مقدمه 3 ","page_number":7},
  {"content":"\r\n . \r\n","description":"","footnote":"","page_name":" مقدمه 4 ","page_number":8},
  {"content":"\r\n\r\n\r\nپيشگفتار انجمن\r\nبه نام خداوند جان و خرد\r\n صوفيّة ما رضوا للصّوف نسبتهم * حتّى ادّعوا أنّهم من طاعة صوفوا \r\nصوفيان خشنود نبودند كه به جهت پشمينه‌پوشى به پشم ( - صوف ) منسوب گردند ، بلكه اظهار داشتند كه با پيروى از فرمان خداوند تصفيه گرديده و صوفى شده‌اند . ( صوفى فعل ماضى مجهول از مصدر مصافات از ريشهء صفا )\r\nجريانى كه در تمدّن اسلامى تحت نام « صوفيّه » يا « تصوّف » پيدا شد ريشه‌هاى گوناگونى دارد و آبشخورهاى فراوانى را مىتوان براى آن يافت . در مرحلهء اوّل قرآن كريم است كه در موارد متعدّدى مسلمانان در آن تشويق شده‌اند تا جهت تقرّب به خداوند و نزديكى با ذات واجب الوجود به تصفيهء روح و تزكيهء نفس بپردازند و حتّى مرتبهء اين تصفيه در آيهء شريفهء :  يُزَكِّيهِمْ وَ يُعَلِّمُهُمُ الْكِتابَ وَ الْحِكْمَةَ *  ( آل عمران 3 / 164 ) پيش از تعليم قرار گرفته است ، زيرا كتاب و حكمت در بسترگاه تيره و آلوده هيچ‌گاه قرار نمىگيرند .\r\n تا نباشى آشنا زين پرده رازى نشنوى * گوش نامحرم نباشد جاى پيغام سروش\r\nحكمت نشود يكتا مر طبع شما را * تا در طلب مال شما پشت دو تأييد \r\nپيشينيان ، اين تصفيه و تزكيهء روحانى را به پالودن و پاك كردن بدن مانند كرده‌اند كه بدن آلوده و معدهء ناپاك دارو و غذا را نيز فاسد مىسازد و موجب تباهى بدن و آلودگى تن مىشود : الأبدان الغير النقيّة كلّما غذوتها ازدادت شرّا از همين روى تعليم ارواح ناپاك و نفوس آلوده را به « تيغ دادن در كفّ زنگى مست » و يا « چراغ در دست دزد نهادن » مانند كرده بودند .\r\n تيغ دادن در كف زنگى مست * به كه افتد علم را ناكس بدست \r\n\r\n","description":"","footnote":"","page_name":" مقدمه 5 ","page_number":9},
  {"content":"\r\n\r\n چو علم آموختى از حرص آنگه ترس كاندر شب * چو دزدى با چراغ آيد گزيده‌تر برد كالا \r\nدر هر حال تصوّف اسلامى آنچه را كه از عرفان مسيحيّت و تزهّد بودايى مناسب ديده بود به خود جذب كرد در اسلام عبارت معروف : لن يلج ملكوت السّماوات من لم يولد مرّتين به حضرت عيسى ( ع ) نسبت داده شده كه مولانا و ناصر خسرو هم گفته‌اند :\r\n گر دوباره آدمىزاده بزاد * پاى خود بر فرق علّت‌ها نهاد\r\nگرچه‌ت يك‌بار زاده‌اند بيايى * عالم ديگر اگر دوباره بزائى \r\nدر قرن هفتم وقتى از فقيهى تبريزى پرسيده شد كه كتاب پاتنجل كه ابو ريحان بيرونى آن را از زبان سانسكريت به عربى ترجمه كرده بود چه سودى را در بردارد او در پاسخ گفت :\r\nإنّه إنّما وضع لخلاص النّفس عن العلائق البدنيّة و نجاتها عن العالم الجسمانىّ بفنون من الرّياضات و صنوف من العبادات و التّوجّه الخالص المحض إلى جنبة العاليات .\r\nدر جهان اسلام طىّ قرون مختلف فرقه‌هاى متعدّد و شعبه‌هاى گوناگونى از تصوّف به وجود آمد . از قدماى آنان همچون حلّاج و شبلى و بايزيد گرفته تا مكتب كبرويّه كه در آداب و سلوك دنباله‌روى شيخ اكبر محيى الدّين ابن العربىّ بودند . بزرگان ايرانى كه تحت تأثير اين جريان قرار گرفته بودند به شرح و تفسير انديشه‌هاى صوفيانه پرداختند كه شروح فصوص محيى الدّين كه به وسيلهء عارفان ايرانى همچون خوارزمى و خواجه پارسا و ركن الدّين شيرازى نوشته شده نمونه‌اى بارز از اين حركت فكرى به شمار مىآيد .\r\nشاعرانى همچون عطّار و سنايى و مولانا هم كه آن انديشه‌هاى عرفانى را با زبان شعر به نظم درآوردند در ادامهء همين جريان فكرى بوده است . هرچند تصوّف نظرى مبتنى بر ايمان به توحيد حق و عشق به ذات بارى تعالى و تصوّف عملى بر پايهء عبادت و رياضت براى تقرّب و نزديكى به مبدأ آفرينش جهان بوده است ، ولى در طىّ نهادينه شدن اين مشرب و طريقت تدريجا از باطن به ظاهر و از حقيقت به تظاهر گرايش پيدا كرده و در جريان شاخ و برگهاى عوام‌فريب قرار گرفته است . جامهء پشمين و خرقه‌هاى هزار ميخى و فوطه‌هاى مزوّر نشانه و نماد آن درون‌آرايى كه مطلوب حقيقى صوفيّه بود قرار گرفت و ازاين‌روى آنان كه به درون و حقيقت توجّه داشتند اين برون‌گرايى را مورد انتقاد قرار\r\n\r\n","description":"","footnote":"","page_name":" مقدمه 6 ","page_number":10},
  {"content":"\r\n\r\nدادند تا به آنجا كه شاعر با صراحت گفته است :\r\n فُوطه بپوشى تو تا عامه گفت * شايد بودن كاين صوفيستى\r\nگرت به فوطه شرفى نو شدى * فوطه‌فروش تو بهشتيستى\r\nليس التّصوّف بالفوط * من قال ذاك فقد غلط\r\nإنّ التّصوّف يافتى * صفو الفؤاد من السّقط \r\nعبد الكريم قشيرى در قرن پنجم هجرى كه ديد گروهى به نام صوفى با ادّعاهاى واهى ، خود را و اصل به حق پنداشته و توسّل به اعمال شرعى را براى نزديكى به خداوند غير لازم دانسته و به هرگونه اعمال زشت مبادرت ورزيده‌اند با تأسّف مىگويد : مضى الشّيوخ الّذين كانوا بهم اهتداء و قلّ الشّباب الّذين كان بسيرهم و سنّتهم اقتداء ديگر از پيرانى كه بتوان از آنان پيروى كرد خبرى نيست و به ندرت مىتوان جوانانى را يافت كه روش و سنّت آن پيران را دنبال كرده باشند . او براى جبران اين كاستى رسالهء خود را كه در واقع اظهاريّه و بقول فرنگىها مانيفستى خطاب به صوفيان است به رشتهء تحرير درآورد تا جويندگان حقيقت بتوانند غثّ را از سمين و سره را از ناسره در طى سلوك اين طريق و ايمان به اين طريقت از هم باز شناسند . در هر حال اين روش از انديشه و فكر و اين طريق از كردار و عمل به نام تصوّف و صوفيگرى در محل‌هايى به نام خانقاه ( - خوانگاه ، سفره‌گاه ) ادامه پيدا كرد و در آن بر روى پير و جوان و درويش و غنى و سلطان و گدا يكسان باز بود .\r\n بنازم به بزم محبّت كه آنجا * گدايى و شاهى برابر نشيند \r\nو جملهء  وَ يُطْعِمُونَ الطَّعامَ عَلى حُبِّهِ مِسْكِيناً وَ يَتِيماً وَ أَسِيراً  ( الانسان 76 / 8 ) بر سردر آن خانقاه‌ها به چشم مىخورد و ساخت و بافت آن به گونه‌اى بود كه واردشوندگان در آن احساس آرامش و آسايش مىكردند و از برخى از تكلّفات و تشريفات ظاهرى خود را بر كنار مىديدند هرچند كه برخى فقط براى خوردن و سماع و طرب به آنجا مىپيوستند تا جايى كه « أكل الصّوفيّة » و « رقص الصّوفيّة » از تعبيرات ضرب المثلى گرديد .\r\nدر هر حال اين روش از انديشه و كردار گسترش يافت و همراه با نكات مثبت و منفى به صورت فرقه‌هاى گوناگون در جهان اسلام رخ نمود ، از فرقه‌هاى نقشبنديّه و چشتيّه در آسيا گرفته تا فرقه‌هاى شاذليّه و تيجانيّه و رفاعيّه در افريقا و فرقه‌هاى ذهبيّهء و نعمت‌اللهيّه\r\n\r\n","description":"","footnote":"","page_name":" مقدمه 7 ","page_number":11},
  {"content":"\r\n\r\nو غير ذلك در ايران .\r\nيكى از فرقه‌هايى كه در ايران پديدار شد فرقهء « پير جماليّه » است كه منسوب به پير جمال الدّين محمّد اردستانى عارف و صوفى شيعهء اثناعشرى قرن نهم هجرى است . او در يكى از روستاهاى اردستان از نواحى اصفهان به دنيا آمد و نخست در خانواده خود كه اهل علم و دين بودند به تحصيل علوم وقت اشتغال ورزيد و سپس انگيزهء حقيقت‌جويى او را به اطراف و اكناف بلاد كشانيد و به خراسان و آذربايجان و عراق عرب و عراق عجم و برخى از نواحى هند و آسياى ميانه كشانيد و از محضر مشايخ و پيرانى كه در آن زمان در اين بلاد زندگى مىكردند استفاده برد ، هرچند كه اين زمان مصادف با كشمكش‌ها و اختلافات قومى و مذهبى بود كه شعلهء آن همهء نواحى كشور را در بر مىگرفت .\r\nپير جمال ، آثار متعدّدى از خود به جاى گذاشت كه از همه مهم‌تر كتاب بيان حقائق احوال مصطفى ( ص ) است كه در هفت مثنوى تدوين شده است . يكى از اين مثنوىها مصباح الارواح است كه به كوشش استاد دكتر سيّد ابو طالب مير عابدينى مورد تصحيح قرار گرفته كه اكنون با مقدّمه‌اى در شرح احوال پير جمال الدّين اردستانى و بيان آثار و افكار او به خوانندگان گرامى عرضه مىگردد .\r\nانجمن آثار و مفاخر فرهنگى كه نشر آثار بزرگان ايرانى را در فلسفه و دين و عرفان وجههء همّت خود ساخته تا بتواند به تدريج حلقه‌هاى مفقوده انديشه و تفكّر در ايران را گرد آورد تا مقدّمه‌اى براى تدوين تاريخ سير انديشه‌هاى دينى و فلسفى و عرفانى قرار گيرد ، خشنود است كه اين كتاب را منتشر مىسازد و در دسترس پژوهشگران تاريخ فلسفه و عرفان مىگذارد .\r\nاميد است كه مصحّح محترم توفيق يابند تا مثنوىها و آثار ديگر اين عارف گمنام و كم‌شهرت را براى چاپ و نشر آماده سازند . بعون اللّه تعالى و توفيقه .\r\nمهدى محقّق رئيس هيئت‌مديره و عضو شوراى علمى انجمن آثار و مفاخر فرهنگى دىماه 1380\r\n\r\n","description":"","footnote":"","page_name":" مقدمه 8 ","page_number":12},
  {"content":"\r\n\r\n\r\nمقدمه مصحح\r\n\r\nسايه روشن زندگى پير جمال الدين محمّد اردستانى\r\n\r\nشرح حال\r\nپير جمال الدّين محمّد اردستانى متخلّص به « جمالى » عارف شيعى مذهب ، مفسّر ، سيّاح و از شعراى قرن نهم هجرى است . وى سرسلسلهء پير جماليه است و طريقت ايشان از چهارده طريقت صوفيان بزرگ به شمار مىرود .\r\nپير جمال در ده « كچويه سنگ » در دو فرسنگى شهرستان اردستان « 1 » به دنيا آمد . كودكى و جوانى را در محلهء فهره اردستان گذراند . هنوز خانه‌اى در كوچهء « محمّد شاهان » به نام پير جمالى باقى است .\r\n\r\nنام\r\n: بيشتر تذكره‌نويسان نامش را محمّد نوشته‌اند . در رياض العارفين و مجمع الفصحاء و كشف الظّنون بدين نام خوانده شده است . بلوشه  ) tehcolB (  در فهرست خويش او را فضل اللّه جمالى اردستانى دهلوى و تاريخ وفات او را سال 901 هجرى ياد كرده است . « 2 » سعيد نفيسى نيز در آثارش قول وى را آورده است . « 3 » مؤلّف طرايق الحقائق نامش\r\n\r\n\r\n","description":"","footnote":"\r\n( 1 ) . مؤلف بستان السّياحه در باب اردستان گويد : قصبه‌اى از مضافات اصفهان است و در شمال آن قرار دارد . مردمش همگى شيعى مذهب‌اند . اشخاص عظيم‌الشّأنى از آن برخاسته‌اند مانند شاه مرتضى على و پير جمال اردستانى صاحب تصانيف كثيره . در جاى ديگر از پير جمال حديث روايت كرده است . ( بستان السّياحه ، ص 68 / 661 ) .\r\n( 2 ) . فهرست ميكروفيلم دانشگاه تهران ، شماره 1321 .\r\n( 3 ) . دايرة المعارف مصاحب ، ذيل فضل اللّه جمالى .\r\n","page_name":" مقدمه 9 ","page_number":13},
  {"content":"\r\n\r\nرا احمد ذكر كرده و چنين تعبير اشتباه به قول مؤلّف آتشكدهء اردستان از آنجا پيدا شده است كه در اردستان احمد ديوانه‌اى بود كه شوريدگان ديگر را به طعن « احمد ديوانه » مىخواندند . شوريدگى جمال الدّين محمّد در جوانى شايد چنين داورى را برانگيخته باشد كه وى را احمد ديوانه مىخواندند . « 1 »\r\nشجره‌نامه‌اى در طايفهء محمّد شفيع اردستانى موجود است كه نام وى را محمّد ذكر كرده‌اند . از سوى ديگر وجود كوچهء محمّد شاهان در اردستان كه ارادتمندانش به نام او داده‌اند نام محمّد را تأييد مىكند .\r\nخاندان پير جمال اهل علم و دين بودند و فرزند را به كسب علوم دينى فرا خواندند . وى به تحصيل علوم رسمى پرداخت و در ادب و ترسّل فارسى و عربى مهارت يافت و در علم حديث و فقه و فلسفه و عرفان و تفسير صاحب رأى و نظر گرديد .\r\nشوريدگى درون و روح ناآرامش تنگناى اردستان و اصفهان را برنتابيد و به سفر و سياحت پرداخت و هرگز در يك جا آرام نداشت و به دنبال گمشده‌اى مىگشت .\r\nدر مثنوى كنز الرموز گويد :\r\n ز بهر دو گوش و دل هوشمند * شدم تا به قبچاق و نهر خجند\r\nخراسان و تبريز و روم و حلب * عراقين و هند و بلاد عرب\r\nدويدم نديدم دل رازجو * شنيد ار كسى گو به من بازگو \r\nدر قصيده‌اى به تركى زبان بودن خويش اشاره مىكند و در اشعار و نوشته‌هايش گاه از واژگان تركى سود مىجويد .\r\nدر قصيده‌اى به مطلع :\r\n بيا سايل كنار بحر بنگر \r\nگويد :\r\n و گر تركى زبان خواهى چو من شو * به خوارى رو بخارا يا به خاور \r\n( ق - 12 )\r\nبه زبان و ادبيات عرب تسلّط داشت در ميان مثنوىها به نام رجز اشعارى به زبان عربى سروده و هرجا كه در بيتى يا مصراعى به زبان عربى استشهاد مىكند بلافاصله\r\n\r\n\r\n","description":"","footnote":"\r\n( 1 ) . آتشكدهء اردستان ، ص 350 ، طرايق الحقائق ، ص 159 ، ج 2 .\r\n","page_name":" مقدمه 10 ","page_number":14},
  {"content":"\r\n\r\nمحتواى آن را به فارسى مىسرايد يا به نثر برمىگرداند . به گويش مادرى نيز ترانه‌هايى دارد كه آن را پهلوى يا فهلويات مىنامد و در نوشته‌هاى خويش گاه به گويش بومى واژگان يا عباراتى ذكر مىكند كه مجموعه‌اى از آن را به نام فهلويات يا اورامه در پايان ديوانش فراهم آورده‌ام .\r\nاز بررسى نامه‌هايش كه در كتاب مرآة الافراد آمده است چنين برمىآيد كه وى دو فرزند داشته ؛ يكى كمال الدّين محمّد و ديگرى عميد كه گاه او را عميد الملّة و الدّين خطاب مىكند . كمال الدّين محمّد فرزندى به نام محمّد قاسم و نوه‌اى به نام حاج مهدى داشته است . « 1 »\r\n\r\nتولد - وفات\r\n: در كتاب مرآة الافراد كه آن را در سال 866 تأليف كرده است مىگويد :\r\nپنجاه سال است با اين مردم مبارزه مىكنم . . . مىتوان تولّد وى را حدود سال 816 هجرى دانست و اين تاريخ مصادف است با نهمين سال سلطنت شاهرخ تيمورى ( 805 - 850 ه . ) اشارات تاريخى ديگر كه از وقايع زمان خويش دارد سال مذكور را تأييد مىكند .\r\nسال وفاتش را بيشتر تذكره‌نويسان 879 هجرى نوشته‌اند . مؤلّف كشف الظّنون سال تسع و سبعين و ثمانمائه را آورده . در فهرست آثار خطّى پراكنده وى و مؤلف الذّريعه درج 11 ص 10 سال مذكور را تأييد كرده‌اند . مؤلف اصول الفصول ، به شهادت پير مرتضى على و پير جمال اردستانى اشاره مىكند و سال شهادت پير مرتضى را 870 ه .\r\nو پير جمال را 879 ه . ذكر كرده است . فقط بلوشه در فهرست خويش سال 910 را پذيرفته و هيچ دليل و سندى ارائه نداده است .\r\nوجود جدال پىدرپى ميان شيعه و سنّى كه تجلّى سياسى آن ميان قره‌قويونلو و آق‌قويونلو ديده مىشود و جنگ شاه منصور ( متوفّى 790 ه ) با تركمانان ، اين نظر را تأييد مىكند كه ممكن است در جنگ و ستيز اين دو گروه و اين دو صوفى به شيعه به شهادت رسيده باشند . به سبب ستيز درازمدتى كه در هفدهم رمضان 920 ه به كشته شدن امير اويس بن محمّد نجيبا - از امراى وقت و از احفاد امير شمس الدّين محمّد\r\n\r\n\r\n","description":"","footnote":"\r\n( 1 ) . مرآة الافراد ، صص 191 - 239 .\r\n","page_name":" مقدمه 11 ","page_number":15},
  {"content":"\r\n\r\nاردستانى - انجاميد ، مردم محلّهء « محال » كه سنّى بودند به مذهب تشيّع درآمدند و تشيّع ، مذهب همه مردم اردستان شد . « 1 »\r\nسال 879 ه سال وفات يا شهادت پير جمال است . او را در سوى چپ قبر پير مرتضى على در محلهء « فهره » قرب مسجد سفيد به خاك سپرده‌اند و بقعهء آنان زيارتگاه ارادتمندان است .\r\n\r\nپير جمال سياح :\r\nكنجكاوى و شوريدگى ، پير جمال را به جهانگردى كشاند و به بيشتر سرزمين‌هاى اسلامى و چين و هند سفر كرد . دليل سفرهاى خود را چنين مىداند :\r\n چو موسى گاه در كوهم چو يونس گاه در دريا * چو همراه تو در سيرم خرامانم به جان تو\r\nز ديوان سخت بيزارم از آن از خلق پنهانم * به ديوار من برآويزم سليمانم به جان تو \r\n( ق - 20 )\r\nدر مثنوى مصباح الارواح گويد : در كودكى به غربت افتادم ، سير و سياحت مىكردم تا به حجاز رسيدم به گرد كعبه مىگشتم . به مصر مىرود و از آنجا به ديار ديگر مىشتابد . مىگويد به هزار نامرد خدمت مىكنم تا مردى بجويم :\r\n ز بهر دو گوش و دل هوشمند * شدم تا به قبچاق و نهر خجند\r\nخراسان و تبريز و روم و حلب * عراقين و هند و بلاد عرب\r\nدويدم نديدم دل رازجو * شنيد ار كسى گو به من بازگو \r\nدر مثنوى فتح الابواب گويد :\r\n يك دو سالى قبل از اين رفتم به چين * تا بياموزم ز چين اسرار چين\r\nتا بياموزم بدانم علم دين * باز گويم شرح آن حقّ اليقين\r\nرو به چين و كاسهء چينى ببين * كه به چندين ضرب مىگردد چنين \r\nيا\r\n\r\n\r\n","description":"","footnote":"\r\n( 1 ) . آتشكدهء اردستان ، ص 239 - طرايق الحقائق ، ج 2 ، ص 159 .\r\n","page_name":" مقدمه 12 ","page_number":16},
  {"content":"\r\n\r\n با جمالى زدند با دم عشق * گه سوى روم و مصر و گه به دمشق\r\nگه به شيراز و گاه در ليلاز « 1 » * باز گويند راز با دمساز \r\nدر رسالهء نور على نور گويد :\r\n از زمين ديار اردستان * اوفتادم به ملك تركستان\r\nزان جمالى ز بوم اردستان * كرد پرواز سوى تركستان\r\nتا كشد خارى از بخارى مست * تا كه از بود خود بشورد دست \r\nسفرهايش مهاجرت‌هايى از خود به خود است . مىكوشد نه تنها به پختگى برسد ، بلكه بتواند از بود خويش دست بشويد و به او ملحق شود .\r\n\r\nشيراز در اشعار پير جمال :\r\nشيراز در زمان پير جمال يكى از شهرهاى پررونق علم و دين بوده و از اهميّتى خاص برخوردار بوده است ، هم به دليل نزديكى به حجاز و سفر به مكّه و هم به سبب وجود پيران عرفانى ، اما پيرجمال با علاقهء خاص از اين شهر سخن مىگويد و دليل آن شايد اعتقاد وى باشد كه بدان اشاره خواهد شد :\r\n باز جمالى سفر آغاز كرد * اى عجب ار عازم شيراز نيست \r\n* * *\r\n شيراز عزيز اى عزيزان محك است * آبش چو نبات و اصل خاكش نمك است\r\nهركس كه در اين ديار فرزانه زيد * قبله است و امام خالى از ريب و شك است \r\n( ر - 169 )\r\n* * *\r\n آيات عشق و عاشقى بشنو ز من گر صادقى * همچون جمالى در جهان در شأن شيراز آمده \r\n( غزل - 268 )\r\n* * *\r\n چون جمالى كمر عشق به جان بربنديم * پشت بر نيك و بد و روى به شيراز كنيم \r\n( غزل - 213 )\r\n\r\n\r\n","description":"","footnote":"\r\n( 1 ) . ليلاز محلّى در دو فرسنگى اردستان .\r\n","page_name":" مقدمه 13 ","page_number":17},
  {"content":"\r\n\r\n انگورك مثقالى گر سركه شود كلّى * شيراز روم خود را در گلشكر اندازم \r\n( غزل - 144 )\r\n كو نسيمى كه دل مرده از او زنده شود * اى جمالى مگر از جانب شيراز آيد \r\n( م ، ص 96 )\r\n جمالى خورده رود نيل و تشنه * هواى ركنى شيراز كرده \r\n( م ، 105 )\r\n\r\nتحول درونى\r\nدر مثنوى احكام المحبين چگونگى تحول درونى خويش را چنين بيان مىكند :\r\n« اى عزيز شب سيزدهم ماه رجب المرجّب سنه ثمان و ستين و ثمانمائه ، صحبتى دست داد كه جمعيت دل بود حسن حقيقى مجال يافت ، و قامت رعنا به ديدهء شاهد باز قديم نمود ، پرتو آن در تجلّى اهل صحبت اثر كرد و ساقى دوران چون روى اتّحاد ديد ، جاى ديگر مزيد فرمود . پس مطربان نيمه مست به مدد ساقى دور ، به ترنّم درآمدند و بيت حضرت سيّد بازار عشق و بلبل خوش‌نواى گلزار ذوق شيخ سعدى - عليه السّلام - با شورى عظيم به ادايى خوب و به اصولى خوش بخواندند و بيت آن شيخ نمكين اين بود :\r\n مهروى بپوشاند خورشيد خجل گردد * گر پرتو روى افتد بر طارم افلاكت\r\nگفتم كه نياويزم با مار سر زلفت * بيچاره فروماندم پيش لب ضحّاكت \r\nآشوب زلف پريشان دلبر چالاك در خاطر اين فقير كه اسير كمند آن ماه بىنشان است لحظه‌به‌لحظه جلوهء رنگارنگ مىكرد تا شب ديگر درآمد كه شب جمعه بود ، بى خود در خود از خود آوازى شنيدم كه به سبب آن آواز ، جان و دلم به رقص درآمدند و جمعيّت الفاظ صدا اين بود : قل الحمد لله الحىّ القيوم ، القادر بالفرد ، الكريم الذى خلق الانسان بنور محبته . چون اين امر بشنيدم ياد گرفتم و تكرار مىكردم ناگاه به خواب رفتم ، در مقابل خود ليلىرويى ، شيرين‌گويى ، محمّدبويى ، احمدخويى ديدم كه فرمود : مگو بنور محبته بگو به نظر محبته . « 1 »\r\nدر مثنوى مصباح الارواح نيز گويد : در كودكى به غربت افتادم ، سير و سياحت مىكردم تا\r\n\r\n\r\n","description":"","footnote":"\r\n( 1 ) . نسخهء خطّى احكام المحبّين شماره 1231 ص 85 .\r\n","page_name":" مقدمه 14 ","page_number":18},
  {"content":"\r\n\r\nبه حجاز رسيدم بر گرد كعبه مىگشتم پيرمردى مرا از طواف بازداشت و به مصلّاى ابراهيم برد و رازهايى به من بازگفت :\r\n گفت با من كاى فقير بينوا * سود ندهد گفت‌وگو در راه ما\r\nپير پيدا كن اگر مرد رهى * كاندرين ره درنمىگنجد صفا \r\nاز مكّه به مصر مىرود ، بانويى از اهل طريقت او را به قم رهبرى مىكند در جست‌وجوهايش به اردستان مىرسد و ساربانى كه در كعبه ديده بود او را به پير مرتضى اردستانى رهبرى مىكند و پير جمال پس از آزمون‌هاى سخت ، دل به دو مىسپارد و خرقه مىستاند و به ارشاد مىپردازد :\r\n تا بديدم روى خوب مرتضى * يافتم آرام از آن باب صفا \r\nشايد اين رباعى مصداق حالش باشد كه مىگويد :\r\n از هشتصد و شصت و چهار بگذشت كه باز * از پرده برون افتاد مجموعهء راز\r\nجز جان امير نيست واقف ز فقير * يعنى كه ز شمع پرس اين سوز و گداز \r\n( ر - 124 )\r\n\r\nبازتاب اوضاع سياسى در آثار پيرجمال\r\nدوران زندگى پيرجمال مصادف است با دوران جدال خانوادگى تيموريان . شاهرخ تيمورى ( 807 - 850 ه ) پسر چهارم تيمور است كه بعد از پدر به حكومت رسيد . او را نخست « ماردين شاه » و بعد « جهانشاه » خواندند . بعد از مرگ تيمور و گزينش پيرمحمّد و خليل سلطان دودستگى ميان بازماندگان تيمور آغاز گشت . بخش غربى كه شامل امارات عربى و عراق و الجزيره و ارمنستان بود در اختيار جلال الدّين ميران شاه و پسرانش ابو بكر و عمر قرار گرفت جلال الدّين در برابر آل جلاير و تركمانان قره‌قويونلو شكست خورد .\r\nدر بخش شرقى كه شامل خراسان و ماوراءالنّهر ( فرارود ) و نواحى اطراف بود وى به سرعت گرگان و سيستان و كرمان و فارس و عراق را به تصرّف درآورد و به انتقام كشته شدن برادرش ميران شاه به دست تركمانان قره‌قويونلو ، در سال 823 به آذربايجان رفت .\r\nبا مرگ شاهرخ فرزندان وى را به نام اسكندر و جهانشاه به اطاعت آورد و حكومت آذربايجان را به جهانشاه واگذاشت ، امّا جهانشاه به نواحى اطراف حمله كرد . سلطانيه را گرفت شاهرخ به دفع او پرداخت و جهانشاه نزد برادرش به بغداد گريخت .\r\n\r\n","description":"","footnote":"","page_name":" مقدمه 15 ","page_number":19},
  {"content":"\r\n\r\nجهانشاه « 1 » سومين تركمان قراقويونلو جهانشاه پادشاهى هنرپرور و شعردوست بود و به صوفيان توجه داشت و شبها به شب‌زنده‌دارى مشغول بود . به او لقب شب‌پرّه داده بودند . او از اطاعت تيموريان سرپيچى كرد و همو به اصفهان حمله برد و شهر را به آب بست . غارت اصفهان به سال 856 ه اتّفاق افتاد . شهرى كه به گفتهء پيرجمال از شهر سبا معمورتر بود . پيرجمال تأثر خود را چنين بيان مىكند :\r\n دل در غم دلدارى مانند صفاهان شد * سرگشته و ويران شد ويران و پريشان شد \r\nدر جاى ديگر گويد :\r\n بيا سائل كنار بحر بنگر * كه تا ريزم به پيشت درّ و گوهر\r\nكه آب انداخت اندر شهر اى دوست ؟ * كه آتش زد در آن محراب و منبر ؟\r\nتو در قهر جهان‌شاهى شب و روز * تو در شاه جهان‌بين اى برادر\r\nعراق ارچه به طاعت مىفزودند * ولى سرشان نبد همراه با سر\r\nاهالى و موالى و مشايخ * همه مغرور و سركش چون سكندر \r\n( ق - 20 )\r\nدر رسالهء چهل و سوم مرآة الافراد دراين‌باره گويد :\r\n« چون مردم عراق هماى ولايت او ( پيرمرتضى على اصفهانى ) از عالم هدايت سايه بر سر عالميان گسترانيد ، شفقت به جانب عراق بيشتر داشت و اصفهان از شهر سبا معمورتر گشت ، چون حضرت پير را نشناختند و بىادبانه با او زيست كردند ، حق تعالى در دل سلطان وقت انداخت و كرد آنچه نكرد » . « 2 »\r\nجهانشاه در سال 852 ه بر خراسان تسلط يافت ، او به دليل شورش فرزندش حسن‌على در آذربايجان ، خراسان را رها كرد و به آذربايجان بازگشت . چند سال بعد نيز ابو الفتح معروف به پير بوداق خان سركشى آغاز كرد . چندى در بغداد حكومت داشت به شيراز حمله كرد و آنجا را متصرّف شد . « 3 »\r\nپير بوداق در سال 828 ه براى تأديب مشعشعيان و نيز عموزادهء خود مأموريت\r\n\r\n\r\n","description":"","footnote":"\r\n( 1 ) . لغتنامه دهخدا . ذيل جهانشاه .\r\n( 2 ) . مرآة الافراد ، ص 207 .\r\n( 3 ) . تاريخ اسلام در ايران ، ص 441 .\r\n","page_name":" مقدمه 16 ","page_number":20},
  {"content":"\r\n\r\nبغداد يافته بود ، ولى موفّقيتى به دست نياورده بود و فعّاليّت مشعشعيان در شمال آذربايجان و اران گسترش يافت . جهانشاه خطر نفوذ اعتقاد تشيّع را در ميان تركمانان احساس كرده بود و تصميم گرفت آن را سركوب كند و هم شيخ جنيد را اخراج نمايد ، اما تلاش‌هاى او نه تنها به نتيجه نرسيد ، بلكه مشعشعيان با پيوستن به الوند ميرزا بيش از پيش نيرومند شدند و نزد اوزون حسن قويونلو رفتند . مىتوان سال 821 ه را سال پايه‌ريزى سياسى تشيّع به حساب آورد . « 1 »\r\nجهانشاه وقتى به بغداد رفت در جنگى پير بوداق خان را مغلوب كرد و پسر در آن جنگ كشته شد . پيرجمال در مثنوى محبوب القلوب گويد :\r\n همچو آن شه كز پى افساد شد * بهر قتل پور در بغداد شد\r\nچون‌كه ره سوى ولى نعمت نَبُرد * وقت مردن جز غم و حسرت نبرد \r\nدر مثنوى فتح الابواب نيز گويد :\r\n گر ندارى باور اين مهر و نشان * درنگر اندر سلاطين زمان\r\nكه چگونه پست و محتاجند و زار * پير در بغداد و در گرد و غبار\r\nآن پسر دربند و محتاج دهان * هم پدر بىبند گشته چون كمان \r\nدر كنز الرّموز گويد :\r\n كه سلطان مظفّر ابو نصر خان * ز بو الفتحش آمد كليد جهان\r\nجمالى به اميد جام صبوح * روان كن دو حرف از ميان فتوح\r\nكه بو الفتح من پير بوداق خان * ابر فكر فتح است و سير جهان \r\nدر رباعى زير گويد :\r\n شاهى است عجب جوان و اسمش پير است * زيرا كه محيط و حافظ تدبير است\r\nتقدير شود چو پير زد مهر بر او * زان‌رو كه ازل نقوش امر پير است \r\n( ر - 38 )\r\nبا قدرت يافتن اوزون حسن ، در اواخر سال 871 ه ، جهانشاه در صدد جنگ با وى\r\n\r\n\r\n","description":"","footnote":"\r\n( 1 ) . احسن التواريخ ، ص 328 .\r\n","page_name":" مقدمه 17 ","page_number":21},
  {"content":"\r\n\r\nبرآمد . چون زمستان سختى در بغداد پديد آمد سربازان را مرخّص كرد . اوزون حسن با بهره‌گيرى از فرصت به بغداد تاخت و جهانشاه را به سال 872 ه . مغلوب كرد . جهانشاه در جنگ كشته شد و جسد او را در تبريز به خاك سپردند . « 1 »\r\nدر مثنوى محبوب القلوب بدين نكته اشاره مىكند و گويد :\r\n بر خلاف آن حقيقى نام فاش * اى شه ايّام خود مىكن معاش\r\nدستگير او نشد گنج و سپاه * گشت اندر برف و يخ رويش سياه \r\nاوزون حسن از سال 873 تا 908 ه در نواحى غرب ايران حكمروايى داشت . او كه از تركمانان آق‌قويونلو بود به غلات شيعه دلبستگى نشان مىداد . علاقهء پيرجمال در قصيدهء زير به اوزون حسن ديده مىشود :\r\n شد بادهء مفت در جام حسن * زان سكّه و خطبه شد ابر نام حسن\r\nاز مسكنت و صبر و تحمّل اى دل * اين كوس فرح زدند بر بام حسن\r\nايّام زمان خرّم و خندانست از آن * ساقى حسن است و باده و جام حسن\r\nخوش‌حال زمانى كه حسن شاه بود * تا نيك شود بدى ز اكرام حسن\r\nچون خلق صور موافق باطن شد * زان گشت حسن خبير اعلام حسن\r\nوان شاه خراسان كه زبان و دل او * يكرنگ نبود پيش پيغام حسن\r\nچون سرور تبريزى بس غافل و مست * بىواسطه حق فكند در دام حسن\r\nآن ماه كه از برج محبّت سر زد * روشن شد ازو مهر و درو بام حسن\r\nكردى ز كف دُلدل آن شاه همه * اسپاه عيان نمود و شد رام حسن\r\nاى آنكه شدى ز جام دولت سرخوش * بدمست مشو بدين قدم كام حسن\r\nآزار مكن مهل كه آزار كنند * از مستى و زور باده و جام حسن\r\nدر باطن سلطنت بىقدر و بهاست * تا شام نگهدار رخ بام حسن\r\nگر يك نفس آگاه نباشى اى شاه * در حال دگرگون شود اين نام حسن\r\nبا كس چو وفا نكرد اين شعلهء ذات * خوش‌تر ز دعا شنو تو دشنام حسن \r\n\r\n\r\n","description":"","footnote":"\r\n( 1 ) . جهانشاه قراقويونلو ، نوشتهء مكرمين خليل اينانج ترجمه وهاب ولى . مجله فرهنگ ويژهء تاريخ ، سال 79 ، پاييز 1375 .\r\n","page_name":" مقدمه 18 ","page_number":22},
  {"content":"\r\n\r\n يعنى كه مَرَم ز نصح مردان عليم * در آيت تلخ بين تو الهام حسن\r\nاين نصح غريب است و اشارات حبيب * رحم است و كرم ز بهر اتمام حسن\r\nخالى است دل جمالى از خوف و طمع * تا ظن نبرى كه خواهد انعام حسن\r\nدر ملك محمّد است و بر خوان على * زنده ز دم حسين و اكرام حسن \r\n( ق - 19 )\r\nپيرجمال اردستانى در اين قصيده با تكيه بر اعتقاد خويش زبان نصيحت بر اوزن‌حسن گشاده و او را از بىعدالتى و زورمدارى برحذر مىدارد . پير بوداق خان امير تركمانان از طايفهء قراقويونلو فرزند جهانشاه كه از طرف پدر در بغداد حكومت داشت در سال 869 ه بر پدر شوريد ، ولى جهانشاه به دفع او پرداخت . پير بوداق از راه عراق به شيراز آمد ، پيرجمال او را كه در تأديب مشعشعيان و عموزادهء خود ناموفّق بود ستوده است .\r\nدر فتح الابواب از ملاقاتش با الغ‌بيك بن شاهرخ در سمرقند ياد مىكند . الغ‌بيك به دست پسرش عبد اللطيف كشته شد ( 853 ه ) و اين ملاقات مىبايد پيش از سال 853 ه اتّفاق افتاده باشد . « 1 »\r\nنكتهء ديگرى كه ذكر آن از نظر اوضاع سياسى زمان پيرجمال اهميّت دارد ، اشاره به واگذارى مراتع زيادى از جمله چاه بابا كوه و چاه بابا باباچاله و مرتع باغ شهراب اردستان به جماعتى از اعراب نجد و خابور به سرپرستى شيخ منصور كور از اعراب بنى عامر و شيخ سرخان از اعراب خابورى است . هنگامى كه امير تيمور به عنوان خونخواهى سيدالشّهدا با اهل شام و خاصّه بنى اميّه مبارزه مىكرد ، آنان به دو كمك فراوان كردند و امير تيمور پس از پيكار آنان را به ايران آورد و طى فرمانى ايشان را در اردستان مستقر ساخت ، به قول مؤلف آتشكدهء اردستان اين فرمان هنوز در خانوادهء بنى عامر باقى است . « 2 »\r\nدر هفدهم رمضان 920 ه . نيز جنگ سختى ميان شيعه و سنّى درگرفت و مردم محال كه همگى سنى بودند به مذهب تشيّع درآمدند و جدال هميشگى اين دو فرقه در اردستان از\r\n\r\n\r\n","description":"","footnote":"\r\n( 1 ) . مرآة الافراد ، ص 18 . رسالهء خطّى محبوب الصّديقين ، ص 267 .\r\n( 2 ) . آتشكدهء اردستان ، ص 227 .\r\n","page_name":" مقدمه 19 ","page_number":23},
  {"content":"\r\n\r\nميان رفت .\r\n\r\nبازتاب تشيّع در آثار پيرجمال\r\nمذهب دربار شاهرخ تيمورى مذهب اهل سنّت بود و فرقهء نقشبنديه از رونق خاصى برخوردار بود ، شاهرخ نيز بدان دلبستگى نشان مىداد . اكثر مردم سنّى بودند ، حتى سنّىتر از كشورهاى مصر و عراق ، امّا در كنار اين اكثريت از دورهء خلفا و تركان و تركمانان تفكّرى پويا و ستم‌ستيز جارى بود كه بر دو اصل عدالت و امامت بر بستر نور و عصمت راه خويش را ادامه مىداد . اين تفكّر شيعى و پويا خود را در دو سو نشان داد . يكى در سوى فرهنگ عرفانى ، و سوى ديگر با قيام‌هايى چون اسماعيلى ، سربدارى ، حيدرى و مشعشعى ، امّا عرفان شيعى به دليل فشارهاى توانمند حكومت و گروههاى وابسته ، به رمز و راز سخن گفت و خواه‌ناخواه در پردهء ابهام باقى ماند .\r\n« در اواخر قرن ششم و اوايل قرن هفتم هجرى تفكر اعتزالى به افول گراييد و كلام اشعرى تقريبا بلامنازع بر مراكز درس و بحث تسلّط يافته بود . تضاد ميان مكتب صحو و سكر كه از مشخصهء صوفيان زمان بود داستان ديگرى بود . به اين ترتيب در پس قلمرو فلسفهء تشيّع فرصت‌هاى تازه‌اى پديد آمد و آثار عرفانى تأليف شد . شوق پرشور توأم با آزادى و قدرت كه مبتنى بر اصول شيعى بود در آثار صوفيه پديد آمد . در دورهء تيمورى اين نوع تصوّف كه خود جزئى از اسلام سنتى است با حمايت حديث كه از بنيادهاى معارف اسلامى است ، تجلى يافت . آثار پيرجمال اردستانى را نمونه‌اى از اين ادبيات عرفانى مىتوان شناخت . » « 1 »\r\nراه و رسم قلندرى كه پس از فتيان و جوانمردان و جولقىها ادامه يافت و به موجى اعتراض خشونت‌آميز بدل نشد ، نمونهء ديگرى از نشانه‌هاى فرهنگى بود كه در درون اجتماع شكل مىگرفت . عيّاران كه براى شكستن حدّ و حصر بىعدالتى قد برافراشته بودند مقارن حملهء مغول در خراسان و هند و آسياى صغير پراكنده بودند و شيخ جمال الدّين ساوجى با سامان بخشيدن راه و رسم آنان نيروى تازه‌اى فراهم ساخت و\r\n\r\n\r\n","description":"","footnote":"\r\n( 1 ) . فرهنگ و ادب ، ص 210 .\r\n","page_name":" مقدمه 20 ","page_number":24},
  {"content":"\r\n\r\nاينان گروهى بودند كه از خانقاه و مدرسه سرخوردگى يافته بودند و مىخواستند با تجديد سازمانى به كوشش تازه‌اى دست زنند .\r\n« در قرن هشتم و نهم راه و رسم قلندرى رواج يافت و فرقهء حيدرى رونق خاصى داشت و همه به قطب الدّين حيدر زاوه‌اى منسوب‌اند و زاوه نام تربت حيدرى در خراسان است و به ابن بطوطه هم زاوه را به عنوان شهر حيدرى مىشناسد و در مسافرت خويش به خراسان قبر وى را زيارت كرده است ، احوال اين قطب الدّين حيدر با كسى كه در دورهء صفوى در برابر نعمت اللهى قرار داشته تفاوت دارد . » « 1 »\r\nهرچند تجاوز تدريجى حكّام وقت به جريان‌هاى اصيل صوفيانه آنها را به بيراهه كشاند و يا بعضى در چهارچوب مكتب خويش از راه و روش پويا كنار ماندند ، ولى بر خلاف صوفيان ضدّ تصوّف كه به قدرت گراييدند كسانى بودند كه راه خويش را ادامه دادند و از تلاش بازنايستادند .\r\nبازتاب جامى در برابر پيرجمال و ملاقات آنان در بغداد مىتواند نشانه‌اى از چنين جدال درون جامعه باشد كه در فصل‌هاى بعد بدان اشاره خواهد شد .\r\nخميرمايهء تصوّف پيرجمال تشيّع است كه گاه رنگ غلوّ به خود مىگيرد . در هداية المعرفة گويد : نكاح سرور اوليا و امام الموحدين على مرتضى - كرّم اللّه وجهه - و مقصودات و كيفيت آنكه عصمت و نور نبوّت در فاطمهء زهرا ( ع ) پنهان شد ، و اين‌قدر بدان كه نور نبوّت و عصمت نسبا و جسما در ذريّهء فاطمه منتشر شد در مثنوى نهايت الحكمة گويد :\r\n زهرا رخ ارض و سما حُسن حسن بحر صفا * جوهر حسين كربلا دل احمد موسى الرّضا \r\n( نعت 18 )\r\n مصطفى چون آسمان ، آدم زمين * مصطفى درياى جوهرآفرين\r\nمصطفى اصل است بىرووريا * مصطفى جان است و باقى دست و پا\r\nمصطفى عرش است و باقى ابر و ميغ * مصطفى حمله است و باقى دست و تيغ \r\n\r\n\r\n","description":"","footnote":"\r\n( 1 ) . جستجو در تصوّف ، ص 378 .\r\n","page_name":" مقدمه 21 ","page_number":25},
  {"content":"\r\n\r\nبدان كه هيچ صورتى محفوظتر از حضرت محمّد ( ص ) نيست و هيچ كلامى جامع‌تر از قرآن نيست و بدان كه محمّد اصل كائنات است و كونين از پرتو آن حضرت .\r\nدر ترجيع‌بندى به مطلع :\r\n ساقى از آن بادهء گلگون بيار * جز غم ليلى بر مجنون ميار \r\nبيت برگردان تمام بندها چنين است .\r\n يار هويداى قديمى على است * دامن او گير كه شاه غنى است \r\nيا :\r\n اى مؤمن موحّد سر نه به پاى حيدر * بىشك رضاى حق بين اندر رضاى حيدر \r\n( غزل - 104 )\r\nدر قصيده‌اى به مطلع :\r\n يار طلب دلا اگر مست شراب كوثرى * خرقه بسوز و جان فشان گر تو حريف دلبرى \r\nگويد :\r\n باغ وجودم اى على از تو شكفت همچو گل * نيست شكى در اين سخن خواجه چو شهر و تو درى . . .\r\nچارهء بىكسان على مونس بيدلان على * صاحب جسم و جان على ساير ماه و مشترى . . .\r\nهركه درت درآيد او مه ز فلك ربايد او * قابض نقد جان شود گنج‌شناس و جوهرى . . .\r\nجان جمالى از على دور مبين ز احولى * زانكه به دور هر ولى شاه كند سكندرى . . . \r\n( ق - 24 )\r\nدر غزل زير از غاليون سخن گويد :\r\n بندهء شاهيم و على شاه ماست * قبلهء دين روى على شاه ماست\r\nحاصل تنزيل و احاديث و ذكر * هست اشارت كه على شاه ماست \r\n\r\n","description":"","footnote":"","page_name":" مقدمه 22 ","page_number":26},
  {"content":"\r\n\r\n رفتن معراج محمّد ز چيست * تا تو بدانى كه على شاه ماست\r\nارض و سما عرش و ملك نار و نور * داده گواهى كه على شاه ماست\r\nجام مى و چنگ و دف و عود و ناى * جمله در افغان كه على شاه ماست \r\n( غزل - 24 )\r\n آغاز محمّد است و انجام على * انعام محمّد است و اكرام على\r\nمقصود محمّد است و مشهود على * موجود محمّد است و معهود على \r\n( ر - 262 )\r\nشخصيت امام حسين ( ع ) و واقعهء كربلا مورد علاقهء پيرجمال است و بر آن عقيده است كه عشق جز كربلا وطن ندارد و گويد :\r\n عشق و ليكن وطنش كربلاست * هركه حسينى است بلاكش بود \r\nدر رسالهء صد و شصت و پنجم مرآة الافراد ضمن بيان واقعه‌اى خاص در محرم 877 ه دربارهء حضرت حسين ( ع ) چنين گويد :\r\n« راهگذارى چون امام المقتولين و سيّد الفقراء حسين بن على المرتضى كه در كربلا هيچ فراموش نبود تا به علم خود رسيد كه عالم وصل است » . « 1 »\r\nدر قصيده‌اى به مطلع :\r\n خيز اى پسر در خويشتن بيزار شو بيزار شو * رسوا شو اندر عاشقى و ز عشق برخوردار شو \r\nگويد :\r\n بيزار شو بيزار شو همچون حسين از ملك دون * وانگه بيا در كربلا خونخوار شو خونخوار شو \r\n( ق - 21 )\r\nدر ترجيع‌بندى به مطلع :\r\n ساقى از آن بادهء گلگون بيار * جز غم ليلى بر مجنون ميار \r\nدربند دهم گويد :\r\n\r\n\r\n","description":"","footnote":"\r\n( 1 ) . مرآة الافراد ، ص 108 - 282 .\r\n","page_name":" مقدمه 23 ","page_number":27},
  {"content":"\r\n\r\n دل كه در او مهر پيمبر بود * مخزن گنجينهء حيدر بود\r\nحبّ على در دل هركس كه هست * در همه خرگاه مظفّر بود\r\nعشق و ليكن وطنش كربلاست * هركه حسينى است بلاخور بود \r\n( ترجيع 2 )\r\n زهرا رخ ارض و سما حُسن حسن بحر صفا * جوهر حسين كربلا دل احمد موسى الرّضا \r\n( نعت 18 )\r\nپيرجمال در يكى از سلسله پيران خويش به معروف كرخى مىرسد « 1 » . سلسلهء معروفيه را ام السلاسل نامند و معروف كرخى از دست ثامن الائمه على بن موسى الرضا ( ع ) خرقه گرفته است . اين ارادت به امام هشتم و پدرش در آثار پيرجمال به نوعى رمز گونه ديده مىشود .\r\nاشاراتى به احمد موسى الرّضا فرزند امام موسى كاظم ( ع ) ، توجّه وى را به فرقهء احمديّه نشان مىدهد . احمد بن موسى بن جعفر معروف به شاه چراغ و سيّد السّادات است .\r\nپدر وى امام موسى كاظم ( ع ) پس از امام رضا ( ع ) او را از ديگر فرزندان عزيزتر داشتى ، چنان كه ضيعهء معروف به يسيريه را به دو بخشيده بود و همواره بيست تن از حشم خويش را به خدمت وى گماشته بود .\r\nاحمد كثير الصّلاة و با ورع و قانع و ثقه بود ، وى و محمّد بن موسى و حمزة بن موسى از يك مادر بودند . خوارزمى در كتاب مفاتيح العلوم گويد كه فرقهء احمديّه از فرق شيعه به دو منسوب‌اند و پس از موسى بن جعفر احمد را امام مىدانند و قبر وى و برادرش به شيراز در مزارى به نام شاه‌چراغ و سيّد السّادات واقع است و سيّد السّادات نيز لقبى باشد كه شيرازيان به احمد داده‌اند « 2 »\r\nجمالى در قصيده‌اى كه در منقبت اهل بيت ( ع ) سروده گويد :\r\n ارواح عالم مصطفى مقدار آدم مرتضى * جان جهان آل عبا دل احمد موسى الرّضا \r\nكه تا پايان قصيده ضمن منقبت ائمهء دوازده‌گانه ، احمد را دل اهل بيت مىخواند :\r\n\r\n\r\n","description":"","footnote":"\r\n( 1 ) . طرايق الحقائق ، ج 2 ، ص 352 .\r\n( 2 ) . لغت‌نامهء دهخدا ديل احمديه .\r\n","page_name":" مقدمه 24 ","page_number":28},
  {"content":"\r\n\r\n جان جمالى اين جلى ديد از محمّد از على * برخوان به جان گر همدلى دل احمد موسى الرّضا \r\n( ق ن - 18 )\r\nدر باب مهدى نيز به هفتمين اشاره مىكند :\r\n او ز قعر هفتمين درّ ثمين * آورد در عرصهء روى زمين\r\nبىشك و بىشبهه آن ترك خطا * فاش باشد فاش ز آل مصطفى \r\n( فتح الابواب )\r\n هفت نبى دانست اندر هفت روز * چشم بگشا تا نمايم اين رموز \r\nرمز عدد هفت و هفتمين توجه به اعتقاد احمديّه قابل تأمّل و بررسى است .\r\nتوجهى كه پيرجمال در آثارش به شيراز دارد و آن را قبله مىخواند و قنّاد شكرشناس را در شيراز مىجويد خود مؤيد نكته‌اى است كه گذشت :\r\n آيات عشق و عاشقى بشنو ز من گر عاشقى * همچون جمالى در جهان در شأن شيراز آمده \r\n( غزل 213 )\r\nدر هداية المعرفة گويد :\r\n بشنو اين نقل صحيح بىريا * كه شه شاهان على موسى الرّضا\r\nنور عصمت خواست تا بيرون كند * تا در اقليم جهان جولان كند\r\nآن نصيب مهدى آخر زمان است * آن و اين و اين و آن درهم نهانست \r\n* * * چون فقير از امير عشق غنى است چه غم از مبتلاى شيرازيم\r\n( غزل 164 )\r\n ابروش به پيچ و ديده‌اش غمّاز است * آن بر سر قهر و اين به عشوه و ناز است\r\nدر مصر شكر چو خاك بىقيمت و خوار * قنّاد شكرشناس در شيراز است \r\n( 69 )\r\n\r\nپيرجمال قلندر :\r\n در دل هوس كيش قلندر دارم * پنهان چه كنم پرده ز رو بردارم \r\n\r\n","description":"","footnote":"","page_name":" مقدمه 25 ","page_number":29},
  {"content":"\r\n\r\n آيين قلندرى و آيين قمار * چون حيدرى از دولت حيدر دارم \r\n( ر - 180 )\r\nدر قرن هشتم و نهم راه و رسم قلندرى و جولقى كه بر مبارزات عيّاران و فتيان و جوانمردان تكيه داشت ، رونق گرفت و مقبوليت عام يافت و قلندران حيدرى منسوب به قطب الدّين حيدر زاوه‌اى از قدرت بيشترى برخوردار بودند . اينان با تكيه بر مكتب تشيّع در ميان طبقات دهقان و زحمتكش محبوبيت يافتند و چنان كه گذشت نهضت مشعشعيان و قدرت آق‌قويونلو و حكومت اوزون حسن پايهء سياسى تشيّع را بنا نهاد و غاليون شيعى در آن دوره مورد توجّه قرار گرفتند .\r\nپيرجمال در يكى از سلسله‌هاى اسناد خرقه به فخر الدّين عراقى مىرسد و رنگ قلندرى كه در آثار وى ديده مىشود . شايد از تأثير طريقهء فخر الدين عراقى هم باشد « 1 » اشاره‌اى در مثنوى فتح الابواب به عراقى دارد و گويد :\r\n جان مشتاقت شود پاك از نفاق * همچو آن پير مغان شيخ عراق \r\nرفتار حلّاج را قلندرانه مىداند مىگويد : « تا قلندروار و عيّاروار چون منصور بر سر دار نيايى فهم اين سخن نكنى و تا غريب‌آسا بر سر چهارسوى فنا پوستى بر دوش خود نبندى در ذات اين اسرار بازار عاشقان راه نيابى » . « 2 »\r\nدر بسيارى از اشعارش از آداب و رسوم و رفتار قلندران سخن گفته است : چون پوست بر دوش بستن ، درّ در گوش كردن ، گيسو بافتن ، عريان زيستن ، گلبانگ زدن ، ناقوس قلندرى داشتن . . .\r\n اين حكايت همچو درّ در گوش كن * تلخ باشد فاش گو خوش گوش كن \r\n* * *\r\n كان سرّ خويش كردمتان يقين * زان شد اندر گوشتان درّ ثمين\r\nنور احمد از جبينش تافتى * گيسويى از بهر صيد او بافتى \r\n* * *\r\n تُف بر سر و رويش آنكه از عشق بخست * از بهر قبول عام در كنج نشست \r\n\r\n\r\n","description":"","footnote":"\r\n( 1 ) . جستجو در تصوّف ، ص 267 .\r\n( 2 ) . فتح الابواب نسخه عكسى ص 276 .\r\n","page_name":" مقدمه 26 ","page_number":30},
  {"content":"\r\n\r\n ناقوس قلندرى به ناموس فروخت * ميخانه به خصم داد و پيمانه شكست \r\n( ر - 52 )\r\n نه هركه برهنه شد قلندر گويند * يا گرد جهان دود سكندر گويند\r\nبا اسم قلندر و سكندر چه عجب * هم چوب تراشند و به خنجر گويند \r\n( ر - 361 )\r\n عريان شوم و خوى قلندر گيرم * تا همچو خليل خوى آذر گيرم\r\nبا ترك قلندر قدح باده خورم * تا هستى و بود خود زره برگيرم \r\n( ر - 196 )\r\nعبد الواسع باخرزى در كتاب مقامات جامى از قلندران پيرجمال چنين وصف مىكند : . . . « چون درويش و اصحابش در لباس مرتّب از پشم شتر به سر مىبردند » . « 1 »\r\nو مولانا فخر الدين على صفى در لطائف الطّوايف گويد : وى ( پير جمال شيخى معظم و معتقد فيه ) اكثر خواصّ و عوام و پوستين او و مريدان از سر تا به پاى همه پشم شتر بود » « 2 » . . .\r\nپير جمال قلندر با توجّه به اصل سفر و غربت هرگز آرام نداشت و پيوسته با ياران و مريدان كوچ مىكرد در كتاب مرآة الافراد گويد : مقصود آنكه اين فقير با درويشان به خاك‌نشينان عراق رسيدند و بگذشتند و كوچ اين فقير هنوز در اصفهان ساكن است .\r\nدر رباعى ديگر گويد :\r\n داناى اصول جمله درويشانند * سلطان و حشم فقير درويشانند\r\nآرى چه كنم كه ابلهان پندارند * با پرچم طاس و خرقه درويشانند \r\n( ر - 107 )\r\n\r\nپيرجمال و سماع :\r\n قد لسعت حيّة الهوى كبدى * فلا طبيب لها و لا راق\r\nالا الحبيب الذى شغفت به * فعنده رقيتى و ترياقى \r\nدر مقدمهء مثنوى فتح الابواب گويد :\r\n\r\n\r\n","description":"","footnote":"\r\n( 1 ) . مقامات جامى ، ص 180 .\r\n( 2 ) . لطائف الطوايف ، ص 25 .\r\n","page_name":" مقدمه 27 ","page_number":31},
  {"content":"\r\n\r\n« انس رضى اللّه عنه قال كنّا عند رسول اللّه عليه و على آله و سلّم ، اذا انزل عليه جبرئيل ( ع ) فقال :\r\nيا رسول اللّه : انّ فقراء امّتك يدخلون الجنّة قبل الاغنياء ، به نصف يوم و هو خمسمائة عام ، ففرح رسول ( ص ) و قال : أ فيكم من ينشدنا فقال بدوى : نعم ، يا رسول اللّه . فقال :\r\nهات . فأنشد شعرا فتواجد رسول اللّه ( ص ) و تواجد الاصحاب معه حتى سقط رداؤه عن منكبيه فلما فرغوا آوى كل واحد الى مكانه . قال معاوية بن ابى سفيان ما احسن لعبكم يا رسول اللّه . فقال مه يا معاوية : ليس بكريم من لم يهتزّ عند سماع ذكر الحبيب . ثمّ قسّم رداء رسول اللّه ( ص ) بين من حاضر هم باربعمائة قطعة .\r\nبرگردان : انس بن مالك ( رضى ) روايت كند كه ما نزد پيغمبر بوديم ( ص ) . ناگاه جبرئيل ( ع ) بر آن حضرت فرود آمد . و گفت : كه اى فرستاده خدا به درستى كه درويشان امّت تو پيش از توانگران به نيمروز آن جهان به بهشت خواهند رفت و آن نيمروز پانصد سال اين جهان باشد . پس حضرت پيغمبر ( ص ) از اين خبر شادمان شد و فرمود با حاضران مجلس كه آيا در ميان شما هيچ‌كس هست كه شعرى از براى ما بخواند ؟ پس باديه‌نشينى گفت : يا رسول اللّه من مىتوانم ، حضرت مصطفى ( ص ) فرمود : بخوان پس آن باديه‌نشين اين دو بيت بخواند :\r\n« به درستى كه گزيده است مار عشق جگر مرا و هيچ طبيبى نيست كه درمان آن تواند كرد و هيچ فسونگرى نيست كه افسون بر آن بخواند تا آن تسكين يابد مگر آن حبيبى كه من گرفتار عشق اويم كه نزد اوست افسون و ترياق من به غير از وصل او درد عشق مرا هيچ دوا نيست » .\r\nپس حضرت مصطفى ( ص ) چون اين دو بيت بشنيد گريه بر آن حضرت دست داد و جسم مبارك آن حضرت به جنبش درآمد و برخاست و اصحاب با آن حضرت برخاستند و به جنبش درآمدند و چندان بدن مبارك آن حضرت حركت كرد كه ردا از دوشش بيفتاد . پس چون از تواجد فارغ گشت هركسى باز جاى خود رفت و بنشست و معاويه پسر ابو سفيان گفت خوش‌بازيى كردى يا رسول اللّه . پس حضرت مصطفى ( ص ) فرمود كه رها كن اين فكر و خاموش شو اى معاويه كه اين نه بازى بود كه ما كرديم . نه كريم باشد كسى كه ياد حبيب كنند و او خوشوقت نشود و از جاى خود نجنبد . بعد از آن\r\n\r\n","description":"","footnote":"","page_name":" مقدمه 28 ","page_number":32},
  {"content":"\r\n\r\nردا به چهارصد پاره كردند به عدد حاضران مجلس و هريكى را پاره‌اى از آن بدادند .\r\nدر قرن نهم تضاد عمده بين مكتب صحو و مكتب سكر كه از مشخّصهء صوفيان عصر بود بيشتر ديده مىشود . سكر كه غلبهء محبت خداى تعالى است تا آنجا كه دوستدار حق از خود بى خود شود و صحو عبارت است از وصول به مراد با حضور قلب و هوشيارى .\r\nسكر مذهب بايزيد بسطامى و صحو مذهب جنيد بغدادى است .\r\nطرفداران سكر گويند : طى طريق كمال و وصول به بارگاه جلال جز با شور و شوق روى نمىدهد ، هوشيارى و اعتدال كندى مىآورد و سالك ملول مىگردد .\r\nسماع كه از جمله آداب و رسوم صوفيان است مورد توجه عرفا قرار داشته و هريك به نوعى آن را تعبير و تفسير كرده‌اند . مؤلّف كشف المحجوب هجويرى فصلى بدان اختصاص داده و آن را مقبول و مستدل ساخته است . « 1 » امام محمّد غزالى نيز در كيمياى سعادت به تحليل آن پرداخته و حدّ و مرز آن را مشخّص كرده است .\r\nپيروان طريقهء مولوى كه يكى از مهم‌ترين طريقه‌هاى تصوّف ايران و منسوب به مولانا جلال الدّين بلخى شاعر و متفكّر بزرگ ايرانى است ، به سماع اهميت بسيار مىدهند و اروپاييان به ايشان « درويشان چرخ‌زن » يا « درويشان رقصنده » گفته‌اند و بدان جهت است كه در حال ذكر و سماع پاى راست خود را بر زمين استوار مىكنند و به بانگ سازهاى مختلف پيكر خويش را گرد آن مىگردانند و دست‌افشانى مىكنند . گفته‌اند كه اين روش را مولانا خود بدانها تلقين كرده است . « 2 »\r\nاز بررسى اوزان غزليات مولانا جلال الدّين برمىآيد كه بيشتر آنها را براى پاىكوبى و دست‌افشانى سروده است ، زيرا كه بيشتر آنها وزن‌هاى مسدّس و مثمّن و حالت مقطّع ضربى دارد و بسيارى از آنها را تقطيع كرده است تا آهنگ پاىكوبى و دست‌افشانى را نشان دهد . « 3 »\r\nسعدى در بوستان گويد :\r\n\r\n\r\n","description":"","footnote":"\r\n( 1 ) . كشف المحجوب ، ص 524 .\r\n( 2 ) . مقدمهء ديوان سلطان ولد ، به قلم سعيد نفيسى ، تهران ، ص 12 .\r\n( 3 ) . سماع در تصوّف ، چاپ پنجم ، دكتر حاكمى ، انتشارات دانشگاه تهران ، تهران 1366 ، ص 13 .\r\n","page_name":" مقدمه 29 ","page_number":33},
  {"content":"\r\n\r\n چو شوريدگان مىپرستى كنند * به آواز دولاب مستى كنند\r\nبه چرخ اندر آيند دولاب‌وار * چو دولاب بر خود بگريند زار\r\nبه تسليم سر در گريبان كنند * چو طاقت نماند گريبان درند\r\nمكن عيب درويش مدهوش مست * كه فرصت در آن مىزند پا و دست « 1 » \r\nاز سخنان پيرجمال چنين برمىآيد كه در مجالس سماع زمان وى ، شعر سعدى مورد توجه اهل سماع بوده است . وى با اشاره به يكى از مجالس سماع گويد كه بيت آن شيخ سعدى نمكين را كه مطربان با شورى عظيم و به ادايى خوب و اصولى خوش بخواندند دگرگون گرديد و ابيات سعدى چنين است :\r\n مهروى بپوشاند خورشيد خجل گردد * گر پرتو روى افتد بر طارم افلاكت\r\nگفتم كه بياويزم با مار سر زلفت * بيچاره فروماندم پيش لب ضحّاكت \r\nدر مثنوى قدرت‌نامه در باب سماع و شوريدگى آن گويد : اى مشتاق كرشمه‌هاى عشق و اى بصير عشوه‌هاى حسن و اى والهء شيوه‌هاى جديد ، گوش به اين ترنّم دار تا بدانى كه عياشان خرابات محبّت چه لذّت‌ها مىيابند تا جسمشان با روح موافق مىشود و در سماع مىآيند و جلوه‌ها مىنمايند و گاه معشوق عاشق مىشود و گاه عاشق معشوق .\r\nهركس كه خبردار اين لذات شود از طمطراق در عالم بپرهيزد و خود را بر حلقهء در خرابات درآويزد و باز با خلق دو عالم بياميزد . اين غزل بخوان تا بدانى كه  تُولِجُ اللَّيْلَ فِي النَّهارِ وَ تُولِجُ النَّهارَ فِي اللَّيْلِ  چه معنى دارد و موتوا قبل ان تموتوا چه حياتى خوش است .\r\nصلّى اللّه على حبيب محمّد و على آله و سلّم .\r\n اى ماه هفتم آسمان تو از كجا ما از كجا * وى سرو باغ دلبران تو از كجا ما از كجا\r\nگفتى كه يارت مىشوم گلهاى خارت مىشوم * من شرمسارت مىشوم تو از كجا ما از كجا\r\nمن خاك و تو آبى روان تو مغزى و من استخوان * من جسمم و تو جان جان تو از كجا ما از كجا \r\n\r\n\r\n","description":"","footnote":"\r\n( 1 ) . بوستان سعدى ، غلامحسين يوسفى ، ص 112 .\r\n","page_name":" مقدمه 30 ","page_number":34},
  {"content":"\r\n\r\n جانا به جان مىبويمت مىبينمت مىبوسمت * گويى بگو مىگويمت تو از كجا ما از كجا\r\nگفتم كه ناگه دلبرا بىدين و دل كردى مرا * گفتا بهل اين ماجرا تو از كجا ما از كجا\r\nگفتم ترا در چارسو صد باره ديدم روبه‌رو * گفتا برو ياوه مگو تو از كجا ما از كجا\r\nاى رازگو اى رازگو گفتى به گوش رازجو * كآخر جمالى بازگو تو از كجا ما از كجا \r\n( غزل 1 )\r\nدر رسالهء هشتادم مرآة الافراد در نامه‌اى به فرزندش عميد گويد : قوّالان كه قولشان جاسوس حال است در مقابل مىنشاند و اين بيتها به ياد قوّالان دهند تا مطّلع از احوال ياران شوند . اين نامه نشان مىدهد كه پيرجمال در مجالس سماع خويش با توجّه به حال و هواى مريدان سخن مناسبى ارائه مىكرده است و قوّالان مىبايد با توجّه به اهل مجلس شعرهاى مناسب بخوانند . و ابيات اين است : « 1 »\r\n بازگو آن قول اى قوّال مست * تا برافشانم به عمر خويش دست\r\nبازگو آن قول اى داراى حال * تا ز حسن يار تو يابم وصال\r\nبازگو آن قول اى شيرين سخن * كه بخواهد رفت روحم از بدن\r\nبازگو آن قول موزون بازگو * تا كه خوش برهم زنم سنگ و سبو\r\nبازگو آن قول موزون در گلو * كه درآمد آب تازه‌ام در سبو\r\nبازگو آن قول موزون اى حريف * تا بپيوندد به جان جان اليف \r\nبه استناد نشانه‌هايى كه در ابيات مثنوىهاى پيرجمال به دست مىآيد ، قوّالان در مجلس سماع يا از اشعار سعدى مىخواندند يا از اشعار خود وى ، كف مىزدند ، مىچرخيدند ، پا مىكوبيدند و هو مىزدند و قو مىكشيدند و به آهنگ تن تناها مىفزودند :\r\n\r\n\r\n","description":"","footnote":"\r\n( 1 ) . مرآة الافراد ، ص 239 .\r\n","page_name":" مقدمه 31 ","page_number":35},
  {"content":"\r\n\r\n تن تن تنانا تن تن تنانا * كان ماه تابان با حسن ناز است \r\n* * *\r\n كف همىزد تن تناها مىفزود * نفع و سود راه و منزل مىنمود \r\n( غزل 22 )\r\n* * *\r\n چون دُرّ ز بحر عزّت بربودى اى سبك روح * مىرقص همچو مستان مىگوى تن تناها \r\n( غزل 975 )\r\n* * *\r\n صوفى كه به فيض خويش در چرخ آيد * چرخ فلك اندر بر او چرخ آيد\r\nمطلوب جهان است و طلبكار اسير * تا مال به دو بخشد و بر چرخ آيد \r\n( ر - 361 )\r\n هيچ خارج نيست از بازار حق * از خروج و رقص برگردان ورق \r\n( مصباح )\r\n خضر غريب تشنه‌خو در ظلمت عشق و ادب * نوشيده آب زندگى قويى بر اسكندر زده \r\n( غزل 212 )\r\n قوى تو هركو شنيد خوى قلندر گرفت * عور شد اندر جهان واله و انگشت‌نما \r\n( غزل 5 )\r\n جام مى و چنگ و دف و عود و ناى * جمله در افغان كه على شاه ماست \r\n( غزل 24 )\r\n اگر خواهى بدانى سرّ اين گنج * برو بر كوه و ياهويى برآور\r\nوگر گويى كه ده در آدمى هو * جوابت بو كه هو هو اى مسافر \r\n( ق 31 )\r\nدر قصيده‌اى به مطلع :\r\n بيا يكدم چو آدم دم نگهدار * كه تا گردى خليفه دور پرواز \r\n\r\n","description":"","footnote":"","page_name":" مقدمه 32 ","page_number":36},
  {"content":"\r\n\r\nگويد :\r\n ادب بو پوريا عند عمر شاه * به وجد و حال گردد آسمان‌وار\r\nبيا يكدم به كوى باده‌نوشان * سراندازى بياموز اى سپهدار \r\nكه در آن به پهلوان محمود خوارزمى ملقب به پورياى ولى و نيز ملقب به قتالى ( متوفّى 722 ه ) اشاره مىكند كه چون عمر شاه منظور ميرزا عمر شيخ ( 797 ه ) شاهزادهء گوركانى پسر امير تيمور در سال 795 حكومت يافت پورياى ولى نزد وى قلندروار چرخ زد و شرط ادب نگاه داشت كه خود رسم قلندران است . « 1 »\r\nپيرجمال در آثارش به سماع با اصول توجّه دارد و آن را به حال شنوندگان مربوط مىدارد و ناموزونى را سفارش نمىكند و گويد :\r\n دوستى مىكن تو با آل رسول * تا درآيى در سماع با اصول \r\n( هدايت )\r\n بگويم سماع اى برادر كه چيست ؟ * مگر مستمع را ندانم كه كيست ؟ \r\n* * *\r\n با جمالى در سماع آيد عيان * تا فلك بيند سماع عاشقان \r\n( مصباح )\r\nدر شرح الواصلين نيز گويد : پس از خواندن كتاب زبده عين القضاة همدانى و پس از خواندن آيه و سوره‌اى همه برخاستند و به سماع مشغول شدند :\r\n گه گهى زان‌رو به صورت مىكند * گه مكان مبتدى ويران كنند\r\nتا مى و ميخانه در رقص آورند * تا ز پاى عقل بردارند بند\r\nعشق را هم در شعور آرند و راز * تا كه حسن عشق يابد عز و ناز \r\n( فتح الابواب )\r\n\r\nطريقت پيرجمالى :\r\nمعروف است وقتى شيخ شهاب الدّين سهروردى در سال 628 ه براى آخرين حج عازم مكّه شد ، شمار زيادى از زهّاد و صوفيان و علماى عراق نيز با وى بودند . وى در\r\n\r\n\r\n","description":"","footnote":"\r\n( 1 ) . مرآة الافراد ، ص 314 .\r\n","page_name":" مقدمه 33 ","page_number":37},
  {"content":"\r\n\r\nاين سفر با ابن فارض عارف و شاعر معروف مصر ملاقات كرد و به شمارى از ياران وى از جمله پسر ابن فارض خرقه پوشانيد . . . شيخ يك بار نيز با ابن عربى ملاقات كرد مىگويند در طى اين ملاقات ساعتى هر دو شيخ به هم نشستند و بىآنكه باهم سخن گويند ، از يكديگر جدا شدند . بعد وقتى از ابن عربى پرسيدند كه شيخ شهاب را چگونه يافتى ؟ جواب داد سر تا پا غرق سنّت است و چون از شيخ شهاب درباره ابن عربى پرسيدند گفت : دريايى است از حقايق .\r\nنظير همين قضاوت را از شيخ سعد الدّين حموى دربارهء اين دو بزرگوار نقل كرده‌اند .\r\nاز سعد الدّين پرسيدند كه شيخ محيى الدّين عربى را چون يافتى ؟ گفت بحرى است موّاج كه پايان ندارد . گفتند شيخ شهاب سهروردى را چگونه يافتى ، گفت : نور متابعت از پيغمبر در جبين سهروردى چيز ديگرى است . « 1 »\r\nاين مقدّمه براى روشن كردن روش پيرجمال كه از ارادتمندان مكتب سهروردى است لازم به نظر مىرسيد ، زيرا رواج مكتب سهرورديّه در قرن هشتم و نهم در عراق و شام و آذربايجان تأثير آن را ثابت مىكند . پيرجمال در آثار خويش با تكيه بر سنّت به طرح مسائل ديگر مىپردازد ، گويد : جوهر بىهمتا محمّد مصطفى ( ص ) است ، چرا كه لحظه‌اى از انفاس مبارك او لفظى بيرون نيايد كه نو نبود كه او منشأ غرايب عالم است از معجزات گوناگون كه مىداند . « 2 »\r\nدر مثنوى روح القدس كه آن را در سال 865 ه تأليف كرده است گويد :\r\n« در خاتمه اين قسم از كتاب كه به روح القدس مسمّى گشته و اشارت به آنكه كنز الدّقائق مشتمل است بر اسرار كنت كنزا مخفيّا و قسم اول از كتاب شرح الكنوز در بيان صورت انبياست كه شريعتش گويند و در قسم دوم در بيان اهل طريقت و قسم سيوم در شرح اهل حقيقت كه ارباب عشق و محبّت‌اند و اين قسم نيز اوّلا مشتمل است بر احوال شيخ الاسلام شهاب الدّين عمر سهروردى - قدس سرّه - كه شيخ شريعت است و ثانيا مشتمل است بر احوال زين الملة و الدّين عبد السّلام كاموسى - قدّس سرّه - كه پير طريقت است و آخرين مشتمل است بر بيان حضور حضرت پير مرتضى على اردستانى - قدّس اللّه\r\n\r\n\r\n","description":"","footnote":"\r\n( 1 ) . جستجو در تصوّف ، 174 .\r\n( 2 ) . مرآة الافراد ، رساله 4 ، ص 104 .\r\n","page_name":" مقدمه 34 ","page_number":38},
  {"content":"\r\n\r\nروحه العزيز - كه از ارباب تصوّف و محبّت و عشق و حقايق معرفت است و اگر به شرح بزرگى او مشغول شوم كاغذ و قلم برنتابد » . « 1 »\r\nدر مثنوى شرح الواصلين توحيد را چنين بيان مىكند :\r\nتوحيد اهل شرع اشهد ان لا إله الا اللّه است كه هنوز وجودشان مانده بود .\r\nتوحيد اهل طريقت لا إله الا اللّه است كه وجود خود را از ميان برداشته باشند و هنوز دوست را غايب ببينند .\r\nتوحيد اهل حق يعنى محبّت لا اللّه الا اللّه است كه همگى در حضور دوست باشند و به كلى از هستى خود نيست شده باشند .\r\n\r\nشيخ شريعت پيرجمال :\r\nاز شيخ ابو النّجيب سهروردى چند رشته تصوّف منشعب مىشود كه يكى از آنها سلسلهء معروف سهرورديه است و ديگر سلسلهء پيرجماليه كه از امام الدّين محمّد از شاگردان شيخ نجيب الدّين على بن بزغش شيرازى منشعب مىشود و عموم اين سلسله‌ها از طريق شهاب الدّين سهروردى جارى شده است .\r\nاز شيخ ابو النّجيب مىرسد به شيخ شهاب الدّين سهروردى و از او مىرسد به چند تن از مشايخ قرن هفتم ، از جمله شيخ شمس الدّين صفى و شيخ عماد الدّين احمد فرزند شيخ شهاب الدّين و شيخ على بن بزغش شيرازى كه از ديگران مشهورتر است . شيخ ظهير الدّين عبد الرّحمن ( متوفّى رمضان 716 ه ) و سعيد الدّين محمّد بن احمد فرغانى ( متوفى حدود 700 ه ) - وى از شارحان تائيه فارضيه و فصوص الحكم محيى الدين ابن عربى است - و امام الدين محمّد كه سلسلهء پيرجماليه به دو مىپيوندد .\r\nشيخ شهاب الدّين سهروردى صاحب حكمة الاشراق به نام ابو الفتح يحيى بن جيش بن ميرك در مراغه در محضر مجد الدّين گيلانى ( جيلانى ) درس خوانده بود و به مناسبت نام كتابش شيخ اشراق نام گرفت و شيخ مقتول هم خوانده شده است . وى به جز حكمت الاشراق ، نزديك به پنجاه كتاب و رسالهء ديگر به فارسى و عربى نگاشت و در برابر حكمت مشايى بو على سينا حكمت اشراق را پايه‌گذارى كرد كه خود بازگشتى به\r\n\r\n\r\n","description":"","footnote":"\r\n( 1 ) . روح القدس ، خطّى شماره 1132 ، مجلس . مصباح الهدايه ، ص 29 .\r\n","page_name":" مقدمه 35 ","page_number":39},
  {"content":"\r\n\r\nنگرش و انديشهء حكماى مشرق زمين بود ؛ به‌ويژه ايرانيان . در حلب دو تن از فقها عوام را بر اين حكيم جوان شورانيدند و از فقها بر كفر او فتوا گرفتند و سلطان صلاح الدّين ايوبى را به قتل وى واداشتند و او را در 36 سالگى در زندان خفه كردند . شهاب الدّين جامعه‌اى را پيشنهاد مىكرد كه پول در آن حاكم نباشد . شمس گويد شهاب عملش بر عقلش غالب بود . « 1 »\r\n\r\nپير طريقت :\r\nشيخ زين الملّة و الدّين عبد السلام كاموسى است . چند تن از اين خاندان كاموسى در رديف مشايخ صوفيه بودند و حد اقل چهار تن از آنان در رديف مشايخ سلسلهء پيرجماليه قرار دارند . پيرجمال از زين الدّين عبد السّلام كاموسى به شيخ المشايخ ، قطب عالم و وارث علوم انبياء المرسلين ياد مىكند در رسالهء مرآة الافراد از كتاب وى كه از اكمل فقراست بهره گرفته در دورهء او اقطاب و اوتاد به خدمتش كمر بسته بوده‌اند . « 2 »\r\nدر رسالهء چهل و نهم مرآة الافراد به روش عملى كاموسى اشاره مىكند . گويد : شيخ زين الدّين عبد السّلام كاموسى - قدّس اللّه سرّه - مدّتى مديد در صومعه نشست و حاصلى نداشت . شبى بناليد . حضرت خواجه ( ص ) را به خواب ديد . فرمود : اى زين الدّين برخيز كه از خلوت سود نتوان يافت ، طالب مردى باش . شيخ بيدار شد صباح از خلوت بيرون آمد و روى در عالم نهاد تا به درگاه شيخ شهاب الملّة و الدّين عمر سهروردى رسيد .\r\nشيخ زين الدّين عبد السّلام كاموسى چون داعيهء بندگى داشت نه شيّادى و رزّاقى و خودفروشى ؛ حضرت سيّد اصفيا او را به مراد حقيقى رساند و الّا در صومعه نشسته بود ، فايده‌اى از آن نمىديد ، اشارت اين تمثيل و مقصودات كلى در شرح الكنوز طلب كن . « 3 »\r\nپيرجمالى در آثارش از كاموسى ( كامو ) فراوان سخن گفته است :\r\n بر كام ماست امروز جام مدام كامو * مهمان ماست امشب عبد السّلام كامو\r\nسلطان كشور جان خورشيد ملك معنى * تحقيق زين دين دان بر برج و بام كامو\r\nكاموست جان عارف ، عارف دل كاشف * البتّه مىبداند ، سرّ امام كامو \r\n\r\n\r\n","description":"","footnote":"\r\n( 1 ) . مقالات شمس ، ص 691 .\r\n( 2 ) . مرآة ، صص 103 - 253 .\r\n( 3 ) . مرآة ، صص 103 - 253 .\r\n","page_name":" مقدمه 36 ","page_number":40},
  {"content":"\r\n\r\n شاه است زين كامو دستى به دامنش زن * تا نيك و بد بدانى از صبح و شام كامو\r\nجان جمالى امروز سرمست زين دين است * نى نى كه در ازل باز مستم ز جام كامو \r\n( غزل 202 )\r\nدر غزل 201 به مطلع زير ارادت خود را به زين دين كامو بيان مىكند\r\n عمرى به سر دويدم چون دل به راه كامو * تا گنج جان ربودم از خاك شاه كامو \r\n\r\nپير حقيقت :\r\nپيرمرتضى على اردستانى پير حق پيرجمال است . وى فرزند شمس الدّين محمّد اردستانى نديم شاه منصور ( متوفى 790 ه ) و مادر وى از احفاد انوشروان عادل بود . پير جمال در مثنوى روح القدس دربارهء وى گويد :\r\n« كه امير شمس الدّين محمّد پدر پيرمرتضى در يكى از جنگهاى شاه منصور با تركمانان كشته مىشود . پيرمرتضى سه يا چهارساله بود كه با خانوادهء خود به اتّفاق شاه منصور به شيراز مىروند و تا كشته شدن شاه منصور در شيراز مىمانند و در هشت سالگى پير مرتضى به اردستان بازمىگردد و به كسب دانش مىپردازد . ثروت هنگفتى از پدر به ارث به دو مىرسد ، ولى ثروت را در خدمت خلق به كار مىگيرد . در اردستان خانقاه و مدرسه‌اى در محلهء فهرهء اردستان مجاور مسجد سفيد بنا مىكند و به ارشاد مردم مىپردازد » . « 1 »\r\nدر محضر استادان زمان چون سيّد قاسم ، فيض مىبرد . احتمال مىدهند در زمان الغ‌بيك و بابر اوّل شهيد شده باشد . وى را در بقعه‌اى كه خود به‌پا كرده بود به خاك مىسپارند و هم‌اكنون مزار عمومى است و مردم به مقامات معنوى وى معتقدند از مريدان وى اسحاق اردبيلى و پيرجمالى است ، وى خرقه از پيرمرتضى على گرفت و جانشين او شد . « 2 »\r\nپيرجمال در مثنوى فتح الابواب در مدح پيرمرتضى گويد :\r\n گنج مخفى قدر قدرت مهر حال * ناظر سرّ فناى بىزوال \r\n\r\n\r\n","description":"","footnote":"\r\n( 1 ) . طرايق الحقائق ، ج 3 ، ص 53 و مثنوى فتح الابواب .\r\n( 2 ) . آتشكدهء اردستان ، ج 2 ، ص 35 .\r\n","page_name":" مقدمه 37 ","page_number":41},
  {"content":"\r\n\r\n راضى و مستغنى از حىّ ودود * شاكر اندر راحت و خسران و سود\r\nخاكسار خاكساران طريق * مشفق و دلجوى مشتاق رفيق . . .\r\nآن سوار عالم فقر و فنا * جان كباب مصطفى و مرتضى\r\nپير رندان غمگسار باوفا * صوفى دل صاف يعنى مرتضى\r\nگرچه ديدندش ياران سربلند * خويش بستندى به مويش در كمند\r\nكاى رسيده در نهايات مقام * وى شده ساقى مستان مدام\r\nدر تو مىبينيم آن ذات قديم * از كرم بردار اين خاك سليم\r\nگه به تركى گه به تازى زير لب * گفتى اين معنى به صد عيش و طرب\r\nبشنو اين بيت اى طلبكار رضا * كه نهاده در نهادم مرتضى\r\nمن انا مجنون و مجنون الغريب * انت ليلى انت مولى يا حبيب \r\nاز نوشته‌هاى پيرجمال چنين برمىآيد كه پيرمرتضى على مدّتى در اصفهان به ارشاد پرداخت ، ولى به دليل مخالفين از اصفهان بيرون آمد و پيرجمال دليل ويرانى اصفهان را بىحرمتى مردم اصفهان به پيرمرتضى على مىداند كه بدان اشاره شد . يكى ديگر از پيران پيرجمال شيخ ظهير الدّين على بن على بزغش ( بزغوش ) شيرازى است كه چندين بار در آثارش به وى اشاره دارد .\r\nشيخ ظهير الدّين على بن على بزغش ( بزغوش ) شيرازى فرزند شيخ نجيب الدّين على بزغش بود . وى مانند پدرش به ارشاد طالبان طريقهء سهروردى مىپرداخت و كتاب عوارف المعارف سهروردى را به فارسى برگرداند و در سال 716 ه . درگذشت . « 1 »\r\nبزغش لقب يكى از اولياء اللّه است كه طايفهء ايشان را بزغشيه مىخوانند . پدر نجيب الدّين از شام به شيراز آمد و در اين شهر بماند و ازدواج كرد و نجيب الدّين در شيراز به دنيا آمد و پس از تحصيلات خويش به سفر حجاز رفت و به خدمت شيخ شهاب الدّين سهروردى رسيد و از دست او خرقه پوشيد و به شيراز بازگشت و خانقاهى بر پا كرد و به ارشاد پرداخت . در سال 678 ه . درگذشت . پيرجمال از مجموعهء بو سعيد بزغش نام مىبرد و در جايى نيز از قول ظهير الدّين بزغوشى گويد : كه غريب كسى است كه در\r\n\r\n\r\n","description":"","footnote":"\r\n( 1 ) . لغت‌نامهء دهخدا ، ذيل ظهير الدين .\r\n","page_name":" مقدمه 38 ","page_number":42},
  {"content":"\r\n\r\nشهرش نگذارند و گويند دزد و سالوس است .\r\n مجموعهء بو سعيد بزغوش * مرآت دل است و گنج خاموش \r\n\r\nسلسلهء طريقت او :\r\nدر كتاب اصول الفصول از روى خط شيخ عبد اللّه ، المدعو به شاه مير رحمه اللّه نقل است :\r\nانا الفقير عبد اللّه المدعو به شاه مير ، لبست من غير استحقاق و استيهال بكمال خجلت من يد المولانا و مقتدانا امام المولى فخر الدين احمد و هو لبس بكمال استعداد و الاستحقاق من يد الخاتم العشاق شيخ سعد الدين ابى سعيد العلوى الحسينى البزغشى و هو لبس من يد سيّد العارفين سيّد العاشقين پيرجمال اردستانى .\r\nوى مريد پيرمرتضى على اردستانى و او مريد شيخ محمّد زواره‌اى و او مريد خواجه عزّ الدين حسين الكاموسى و او مريد خواجه صاين الدّين اصفهانى و او مريد والد خود خواجه زين الدّين عبد السّلام و او مريد خواجه امام الدّين محمّد بود . وى مريد شيخ نجيب الدّين على بزغشى شيرازى ، وى مريد شيخ شهاب الدّين سهروردى و وى مريد عمّ خود شيخ ابو النجيب عبد القاهر سهروردى ، وى مريد شيخ احمد غزّالى تا مىرسد به معروف كرخى . « 1 »\r\n\r\nطريقهء ديگر :\r\nپيرمرتضى از پيرامام الدّين نايينى و او از شيخ علاء الدّين زواره‌اى و او از امام الدّين و از شيخ عبد السّلام كامويى و او از مريدان شيخ عبد السّلام بابا عارف موغارى و شيخ محمّد اصفهانى و شيخ عبد السّلام از شيخ فخر الدّين عراقى و او از بهاء الدّين زكرياى مولتانى و او از شيخ شهاب الدّين سهروردى تا معروف كرخى و در بعضى كتب چنين يافتم كه سيّد مريد شيخ ركن الدّين ابو الفتح و وى مريد پدر خود شيخ صدر الدّين و وى مريد پدر خود شيخ بهاء الدّين زكرياى مولتانى بوده است . « 2 »\r\nرؤساى سلسلهء پيرجماليه به قرار مشهور بيست نفر بوده‌اند و يكى بعد از ديگرى رياست اين سلسله را برعهده داشته‌اند . آنان عبارت‌اند از : پيراسحاق ، پيرعلى ، پير\r\n\r\n\r\n","description":"","footnote":"\r\n( 1 ) . طرايق الحقائق ، ج 1 ، ص 159 و ج 2 ، ص 355 .\r\n( 2 ) . طرايق الحقائق ، ج 1 ، ص 159 و ج 2 ، ص 355 .\r\n","page_name":" مقدمه 39 ","page_number":43},
  {"content":"\r\n\r\nحسين ، پيربابايى ، پيربابا طاهر ، سلطان سيّد لطيف ، شيخ محمّد على ، سيّد علاء الدّين ، شيخ عارف يا بابا عارف صوفى . « 1 »\r\n\r\nپيرجمال و عارفان و شعراى ديگر :\r\n\r\nحلاج\r\nاز قول مولانا جلال الدّين منقول است كه روزى ياران را جمع كرد و گفت : از رفتن من هيچ غمناك نشويد كه نور منصور بعد از صد و پنجاه سال بر روح عطّار تجلّى كرد و مرشد او شد . اين سخن ارتباط عطّار را با حلّاج در اعتقاد مولوى نشان مىدهد . تجلّى ديگر روح حلّاجى در آثار عطّار توجّه خاصى است كه او به احوال شوريدگان و عقلاى مجانين دارد و گويى بدين‌وسيله خواسته احوال امثال شبلى و حلاج را تأييد كند . « 2 »\r\nپيرجمال اردستانى قرنها بعد مىگويد : « تا قلندروار و عيّاروار چون منصور بر سر دار نيايى فهم اين سخن نكنى و تا غريب‌آسا بر سر چهارسوى فنا پوستى بر دوش خود نبندى ، در ذات اين اسرار بازار عاشقان راه نيابى » . « 3 »\r\nدر مثنوى فتح الابواب به داستانى از حلّاج اشاره دارد كه در ضمن آن به توجيه تفكّر حلّاج مىپردازد و مىگويد : اين فقير از اهل حال شنيدم كه گفت منصور را عليه السّلام در حلقهء منصفان ديدم . گفتم : چرا آن دعوى كردى ؟ گفت : عزيزان زمان فهم نكردند كه من چه مىگويم . من گفتم كه من درست گشتم . من نگفتم كه خالقم ، ربّم ، قادرم . و در جاى ديگر گويد : و به تحقيق بدان كه نظرى با حسين منصور بود كه آن آشوب در عالم افكند .\r\nدر رباعى زير نيز گويد :\r\n گر پرده ز روى كارها بردارم * چون خاك حقير بارها بردارم\r\nگر بر درم اين پرده كه بر گونهء ماست * من نيز چو منصور يقين بردارم \r\n\r\n\r\n","description":"","footnote":"\r\n( 1 ) . مرآة الافراد ، ص 20 .\r\n( 2 ) . جستجو در تصوّف ، ص 371 .\r\n( 3 ) . مرآة الافراد ، صص 151 و 494 .\r\n","page_name":" مقدمه 40 ","page_number":44},
  {"content":"\r\n\r\n( ز - 181 )\r\n سرخ‌رويى دو عالم خواجه يكرنگى بود * نى ز يكرنگى شد از منصور گلگون روى دار \r\n( ق - 9 )\r\n گر شوى تو گوشوارى با تو گويم راز دل * زانكه راز دل برد منصور بر بالاى دار \r\n( ق - 26 )\r\n جيحون چو ديدى غسل كن تا پاك گردى همچو ما * و آنگه بيا منصور شو بر پاى خود بردار شو \r\n( ق - 21 )\r\n مانند منصور اى جوان گفتى انا الحق بىزبان * تا ياد يار خود رود جولان كند بر دار خود \r\n( ق - 95 )\r\n\r\nسنايى ، ابن عربى ، مولوى\r\nگويد : روزى به حضرت غلام صاحب الزّمان فجر نامتناهى ، بيت الحرام معانى ، پير مرتضى اردستانى - عليه الرّحمة - از او سؤال كردم از دوستى و دشمنى صحابه و رضوان و جنّت و امثال اين‌ها ، حضرت پير فرمود : اگر از راه شرع مىپرسى ، جواب اين مسئله دادن كار ما نيست و اگر از روى فقر و روى معنى مىپرسى مىگويم . . .\r\nاين حقير از لب و دندان عارف حضرت سالار محقّقان پيرمرتضى على شنيدم كه فرمود : حديقه سنايى و فصوص شيخ محيى الدّين عربى - قدّس اللّه روحهما - در يك ورق مثنوى مولانا هست . « 1 »\r\nمولوى را در آثارش چنين وصف مىكند : حضرت سيّد متكلّمان و پيشواى مشتاقان و غواص بحر محبّت و راهدان صحراى شفقت ، يا سيّد العاشقين و سيّد العارفين . در بيشتر مثنوىهاى خويش به ابياتى از مثنوى مولوى استناد مىكند . وزن هفت مثنوى بيان احوال مصطفى در بحر رمل مسدّس مثنوى مولوى سروده شده است .\r\n\r\n\r\n","description":"","footnote":"\r\n( 1 ) . مرآة الافراد ، ص 151 .\r\n","page_name":" مقدمه 41 ","page_number":45},
  {"content":"\r\n\r\nدر مثنوى بدايت الحكمة گويد :\r\n آن نمايندهء طريق عاشقان * كه نديده چون طريقش در جهان\r\nشاه رومى آن حقيقت دان فاش * كه جهانى گشته روشن از صفاش \r\n\r\nعطّار\r\nبا ارادتى كه به مولوى مىورزد ، اما مىنمايد كه مست عطّار است :\r\n چه گر جهان همه رقصان ز شمس تبريزند * شنيده‌ام جمالى كه مست عطّار است \r\n( غزل - 19 )\r\n كان شهد و شكر آن شاه قباد * قطب مستان بىشكى عطّار دان \r\n( فتح الابواب )\r\nهفت مثنوى خويش را به نام حقايق احوال مصطفى با توجه به منطق الطّير عطّار سروده است و از هفت شهر عشق عطّار الهام گرفته . در مثنوى فتح الابواب دراين‌باره گويد :\r\n جان عشق است و منطق طير است * شرح عاشق شعور هر پير است\r\nشربت خوشگوار عطّار است * ياد ياران دمار اغيار است\r\nغلبات شهنشه روم است * فرسيان را صريح معلوم است\r\nآفتاب جهان جان على است * ماهتابست و آب‌وتاب جليست\r\nلؤلؤ قعر بحر مصطفويست * باده كهنه است و جام نويى است\r\nمرتضى ساقى و جمالى جام * مرتضى باده و كمالى كام \r\nو در جاى ديگر عطّار را عالم سرّ توحيد مىداند . در قصيده‌اى گويد :\r\n دلى كو مخزن اسرار باشد * كجا ميلش سوى اخبار باشد\r\nكسى داند صفات شاه مردان * كه او از علم برخوردار باشد\r\nنه آن علمى كه واعظ باز گويد * مرادش كسب يك دينار باشد\r\nچو آن علمى كه در قرآن نهفته است * كه اندر هفت بطن غار باشد\r\nچو آن علمى كز آن مولاى رومى * بگفت عشق در گفتار باشد\r\nچون آن علمى كه بر دار حقيقت * ابا منصور جان بر دار باشد\r\nچو آن علمى كه اندر سرّ توحيد * درون سينهء عطار باشد \r\n\r\n","description":"","footnote":"","page_name":" مقدمه 42 ","page_number":46},
  {"content":"\r\n\r\n( ق - 4 )\r\nدر قصيده‌اى ديگر به شعراى عارف و عطّار اشاره مىكند :\r\n گر شه جلال رومى است ور اوحدى و عطار * گر قاسم و نظامى ور سعدى و سنايى\r\nفىالجمله بر رخ دوست اين جام نوش كردند * تو همچو يخ فسرده همچون منى و مايى \r\n( ق - 27 )\r\n\r\nجمالى و سعدى\r\nبا توجه به اينكه در مجالس سماع صوفيان قرن هشتم و نهم ، غزليات سعدى آتش‌افروز عاشقان صوفى بوده است و پيرجمالى بارها بدين نكته اشاره كرده است كه مطربان نيمه مست بيت حضرت سيار باد در عشق و بلبل خوش‌نواى گلزار ذوق شيخ سعدى - عليه السّلام - با شورى عظيم به آواى خوب و به اصولى خوش مىخواندند و سعدى را به صفت نمكين ياد مىكند .\r\nيكى از دگرگونيهاى درونى وى در شب سيزدهم رجب 867 ه ابيات زير از سعدى بود :\r\n مهروى بپوشاند خورشيد خجل گردد * گر پرتو روى افتد بر طارم افلاكت \r\nغزلى نيز در مدح سعدى سروده به مطلع :\r\n دل شد به كوى سعدى در جستجوى سعدى * اى سعديان بشارت كآورد خوى سعدى \r\nگويد :\r\n در كاسه جمالى است اى دل فكار مخمور * آن مى كه جوش مىزد اندر سبوى سعدى\r\nسعدى است جام صهبا روزى است ساقى ما * اى تشنگان بنوشيد آبى ز جوى سعدى\r\nدر خاك پاى سعدى بسرشته عنبر عشق * ز آن در جهان فزوده چون مشك بوى سعدى \r\n\r\n","description":"","footnote":"","page_name":" مقدمه 43 ","page_number":47},
  {"content":"\r\n\r\n بيناست در حقيقت هركس كه ديده باشد * در بزم باده‌نوشان يك بار روى سعدى \r\n( غزل 229 )\r\n\r\nفخر الدّين عراقى\r\nچنان كه گذشت در يكى از سلسله‌هاى طريقت پيرجمال به فخر الدّين عراقى مىرسد و روحيهء قلندرانهء وى شايد از عراقى مايه گرفته باشد . در فتح الابواب گويد :\r\n جان مشتاقت شود پاك از نفاق * همچو آن پير مغان شيخ عراق \r\n\r\nشيخ محمّد روزبهان :\r\nكه او را به شيخ شطّاح المليح العاشق العارف قطب العاشقين و العارفين وصف مىكند و نام مىبرد ، ابو محمّد بن ابو نصر بقلى شيرازى ديلمى است كه به شيخ شطّاح معروف بود ( 522 - 606 ه ) .\r\n\r\nعين القضاة همدانى :\r\nدر شرح الواصلين گويد شبى جماعتى از درويشان باهم نشسته بودند و كتاب زبدة حضرت سرور ملامتيان ، و مغز و نغز آن شيخ عين القضاة همدانى عليه السّلام در ميان بود و جماعت درويشان از مريدان حضرت شيخ علاء الدّين زواره‌اى بودند كه در مدينهء نايين آسوده‌اند . در مثنوى شرح الواصلين گويد پس از خواندن كتاب زبده عين القضاة و خواندن آيه‌اى به سماع پرداختند .\r\n جز روى تو خود روى نديده است جمالى * ز آن روست كه شد بندهء شاه همدانى \r\n( غزل 258 )\r\n\r\nشيخ محمود شبسترى :\r\nدر كتاب فتح الابواب در شرح بيتى از گلشن راز شيخ محمود شبسترى مىپردازد و بدان استناد مىكند و بيت اين است :\r\n كسى مرد تمام است كز تمامى * كند با خواجگى كار غلامى \r\nو اين بيت در گلشن راز در پاسخ پرسش حسينى هروى دربارهء مرد تمام آمده است :\r\n\r\n","description":"","footnote":"","page_name":" مقدمه 44 ","page_number":48},
  {"content":"\r\n\r\n مسافر چون بود رهرو كدام است * كه را گويم كه او مرد تمام است « 1 » \r\n\r\nبابا افضل كاشى :\r\nرباعيات پيرجمال بيشتر به سبك عطّار سروده شده است . در نسخهء عكسى پاريس كه نسخهء اصلى اين مجموعه است در پايان رباعيات پيرجمال رباعى زير آمده است ، بدين مضمون منسوبة الى صفوة اهل التّحقيق افضل كاشى رحمة اللّه عليه\r\n افضل ديدى كه هرچه ديدى هيچ است * و آنها كه بگفتى و شنيدى هيچ است\r\nسرتاسر آفاق دويدى هيچ است * وين نيز كه در كُنج خزيدى هيچ است \r\nرباعى فوق هم به اوحد الدّين كرمانى و هم خيّام منسوب است . در رباعى منسوب به اوحدى به جاى افضل اوحد آمده و در رباعى منسوب به خيّام در مصراع اوّل : دنيا ديدى و هرچه ديدى هيچ است . « 2 »\r\nپيرجمال به استقبال رباعى فوق گويد :\r\n افعال نكوى خود چه ديدى هيچ است * در بحث هرآنچه كج شنيدى هيچ است\r\nبىيار دلا به سر دويدى هيچ است * در خلوت عُجب خود خزيدى هيچ است \r\n* * *\r\n بىدرد لقاى دوست ديدن هيچ است * بىعشق دلا نفس كشيدن هيچ است\r\nكورانه به دست و پا دويدى هيچ است * هوشانه به خلوتى خزيدى هيچ است \r\n( ر - 61 )\r\nنيكلسون در بررسىهاى خود شاعر را بابا افضل كاشى مىداند ولى زنده‌ياد زرّين‌كوب مىگويد : ذكر شاعرى به نام افضل در بعضى از رباعيات هست كه شاعر از او با تكريم ياد مىكند و ظاهرا برخى رباعيات وى را استقبال كرده . اين بابا افضل بدون شك بابا افضل كاشانى كه نيكلسون پنداشته است نيست . ممكن است افضل تركه از معاصران شاعر باشد يا افضل ديگرى . « 3 » در قصيدهء زير توجّه خود را به عرفاى خاص\r\n\r\n\r\n","description":"","footnote":"\r\n( 1 ) . گلشن راز ، شيخ محمود شبسترى به كوشش محمد موحد ، ص 79 .\r\n( 2 ) . ديوان بابا افضل ، مصطفى رحيمى ، شريف عاطفى ، زوار ، 1362 ، ص 45 .\r\n( 3 ) . جستجو در تصوّف ، ص 332 .\r\n","page_name":" مقدمه 45 ","page_number":49},
  {"content":"\r\n\r\nتوجيه مىكند و سبك خود را مشخّص مىسازد :\r\n اى مانده چون سكندر در عجب و كبريايى * كبريت را بسوزان از بهر روشنايى\r\nچون خضر مسكنت جوى گر زندگيت بايد * تا بو كه همچو الياس يا بى ز خود رهايى\r\nچون انبيا درين ره در نيستى فزودند * تا در جهان هستى گردند رهنمايى\r\nگر شه جلال روميت ور اوحدى و عطّار * گر قاسم و نظامى ور سعدى و سنايى\r\nفىالجمله بر رخ دوست اين جام نوش كردند * تو همچو يخ فسرده همچون منى و مايى \r\n( ق - 27 )\r\n\r\nپيرجمال و جامى : « 1 »\r\nدو عارف ، شاعر هم‌عصر نمايندهء دو جريان فكرى اعتقادى زمان خويش با يكديگر ديدارى داشته‌اند كه حاوى نكات قابل تأمّلى است . عبد الواسع باخرزى در كتاب مقامات جامى دربارهء ديدارى ميان پيرجمال و جامى آورده است :\r\n« پيرى بدسگال از گوشه‌نشينان شهر شيراز كه سخنان متفرّق در صورت رسايل مرتّب مىگردانيد ، چنان كه به هيچ طريق ميان عبارات عربى و ترجمهء آن به فارسى و نظمى كه هر موضع ايراد مىكرد بىمناسبت بود . . . اما بعضى از جمله آن ولايت كه به صفت كتابت و تذهيب و جدول و تجليد امتيازى داشتند رسايل مهمل او را به تكليف هرچه تمام‌تر به درجهء تكميل رسانيده ، در صورت تحف و هدايا به هر شهر و ولايت مىفرستادند . . . در آن سفر جمعى كثير از پسران صبيح الوجه در كسوت ارادت با وى ملاقى شده به لسان اجراى معارف پيوسته مىگفت : كه ما در مقام غلبه محبّتيم و اين‌ها همه جمال اللّه‌اند و چون خدمت درويش و اصحاب وى باجمعهم در لباس مرتّب از پشم شتر به سر\r\n\r\n\r\n","description":"","footnote":"\r\n( 1 ) . نور الدّين عبد الرّحمن جامى ( 817 - 897 ه ) .\r\n","page_name":" مقدمه 46 ","page_number":50},
  {"content":"\r\n\r\nمىبردند . آن حضرت ( جامى ) به ازاى كلمات او چنين فرمودند : كه رابطهء خصوصيت بر اين وجه است كه اين‌ها جمال اللّه‌اند و شما جمال‌اللّه‌ايد . . . و بالاخره آن پسران كه از مملكت فارس هم‌ركاب او بودند پياده شدند و آن شيخ پرتلبيس در آن صحراى بىپايان سخرهء شيطان و مسخر ابليس گشت و وى را گروهى انبوه از مريدان بىتمييز بودند كه به زبان بلاهت چنين درمىنمودند كه هر فيضى كه از جانب مبدأ فراز و نشيب اين عالم صورت مىدهد همه از ممرّ فيضان وى است » . « 1 »\r\nمؤلف لطائف نيز گويد : « وقتى ايشان ( جامى ) در سفر حجاز به بغداد رسيدند .\r\nپيرجمال عراقى با جمعى از مريدان به ديدن ايشان آمد . وى شيخى معظم بود معتقد فيه اكثر خواص و عوام ، و پوستين او و مريدان از سر تا به پا همه پشم شتر بود . چون چشم بر ايشان ( جامى ) افتاد گفت : جمال الهى ديديد . ايشان گفتند ما پيرجمال الهى ديديم ، يعنى شتران خدا را » . « 2 »\r\n\r\nآثار پيرجمال\r\nپيرجمال اردستانى چون عطّار به كثرت آثار معروف است . تقريبا سى اثر از وى مانده است . از ويژگى آثار وى آميختن شعر و نثر با يكديگر است . ديوان وى شامل قصايد ، ترجيعات ، تركيبات ، مستزادات ، غزليات ، رباعيات ، فهلويات است . در پايان مثنوىهاى خويش از آثارش نام مىبرد و كار تحقيق را آسان‌تر مىسازد . مجموعه رباعيات را ميزان الحقائق نام داده و در آثارش از آثار شعر خويش ، قصايد ، ترجيعات و مستزادات را به نام اثر مىآورد . با بررسى آثارى كه در اختيار اينجانب بود و نسخهء ديوان وى در كتابخانهء مجلس به شمارهء 13005 / 1315 و كتابخانهء تبريز به شمارهء 1415 - 56 / 36 و نسخهء عكس پاريس 813  ) p . s (  1132 دانشگاه تهران ، كليات ديوان شعر پيرجمال را فراهم ساختم كه نشر روزنه آن را منتشر كرده است .\r\n1 . كليات اشعار : شامل 19 قصيده نعتيه ، 27 قصيده ، چهار مستزاد ، دو ترجيع‌بند و غزليات و قطعهء رباعى - فهلويات است كه انتشارات روزنه در سال 1376 آن را منتشر كرده است .\r\n\r\n\r\n","description":"","footnote":"\r\n( 1 ) . مقامات جامى ، ص 180 .\r\n( 2 ) . لطائف الطوايف ، ص 25 .\r\n","page_name":" مقدمه 47 ","page_number":51},
  {"content":"\r\n\r\n2 . مرآة الافراد : كتابى است مشتمل بر 165 رساله آميخته به نظم و نثر فارسى و متضمّن انديشه و افكار و تعليمات صوفيانهء پيرجمال كه فاضل ارجمند جناب دكتر انيسىپور با دقتى خاص آن را منتشر كرده‌اند .\r\n3 . فهلويات : بخشى از اشعار پيرجمال است كه در بسيارى از آثارش گاه‌به‌گاه آمده و خود آن را پهلوى نام داده است شامل يازده ترانه و دوبيتى و يك غزل به زبان پهلوى است .\r\nدر فتح الابواب گويد : شبها بوده است كه اين فقير گوش به زمزمهء سوزناك حضرت ساقى ميخانهء عشق داشته باشم . در سرّ صداى نرم آن حضرت - عليه السّلام - اين پهلوى شنيده باشم :\r\n دلى كه مهر واروى تَه ورزى * گريوان وادَرى و واندرزى\r\nبه كيهان در تجى ديوانه و گيج * هركه وينى وَ احوالَ ته پرسى \r\nفهلويات پيرجمال را به يارى استادان زبان‌شناس ، دكتر كتايون مزداپور و زنده‌ياد دكتر ايرج وامقى آوانويسى و بازگردانى شده است در پايان كليات ديوانش به چاپ رسيده است .\r\nبيان حقايق احوال مصطفى مشتمل بر هفت مثنوى كه از مجموعه‌هاى باارزش زبان و ادب و عرفان فارسى است . مثنوى تعليمى عارفانه ، عاشقانه كه مثنوىهاى زير را در بر دارد :\r\n4 . مصباح الارواح كه آن را در بيستم صفر 868 ه به پايان رسانده :\r\n مانده به ده روز از ماه صفر * كاين ملك گرديد با شمس و قمر\r\nهشت سال و شصت سال هشتصد * رفته بود از هجرت شاه رصد \r\n5 . احكام المحبّين : آن را در شوّال 866 تأليف كرده و 1793 بيت دارد . شامل 10 بيت عربى است .\r\n6 . نهاية الحكمة : در شوّال 868 به پايان رسانده گويد :\r\n هشتصد سال است و شصت و هشت سال * كه نهان بُد اين درر در بحر حال\r\nدر نه شوّال زد جوش غريب * لجّهء درياى بىقعر حبيب \r\nاين مثنوى حدود 3059 بيت فارسى و 14 بيت عربى دارد .\r\n\r\n","description":"","footnote":"","page_name":" مقدمه 48 ","page_number":52},
  {"content":"\r\n\r\n7 . بداية المحبّة : شامل 1609 بيت فارسى و 19 بيت عربى است و آن را به سال 869 تمام كرده است .\r\n هشتصد سال است و شصت و نه به سر * كه محمّد كرد هجرت اى پسر \r\n8 . هداية المعرفة : هفدهم ماه رمضان 869 آغاز كرده است و مجموعا 3861 بيت دارد .\r\n رفته بُد از هجرت آن نامور * هشتصد با شصت و نه سال اى پسر\r\nهفدهم بود از مه صوم اى جوان * كاين چهار انهار جنت شد روان \r\n9 . فتح الابواب : به سال 873 آغاز كرده است و 4768 بيت دارد .\r\n چون به نزديك آمده ماه رجب * بازگو از خلق آن شاه عرب\r\nهشتصد و هفتاد و سه سال تمام * درگذشت از هجرت شاه مدام\r\nكه برون انداخت دُرّهاى غريب * شور عشق از قعر درياى حبيب \r\n10 . شرح الواصلين : به سال 876 ه تأليف كرده و 3319 بيت دارد .\r\nهفت مثنوى مصباح الارواح ، احكام المحبّين ، نهايت الحكمة ، بدايت المحبة ، هدايت المحبة ، فتح الابواب ، شرح الواصلين تحت عنوان بيان حقايق احوال مصطفى از مجموعه‌هاى باارزش زبان و ادب و عرفان فارسى است كه 18409 بيت فارسى و 33 بيت عربى و 10 بيت گوناگون دارد .\r\n11 . شرح الكنوز : مجموعه‌اى است كه در بيشتر نسخه‌ها دو كتاب به شمار آمده است .\r\n12 . بحر الرّموز : چنين شروع مىشود :\r\n به اسم اعظم و به ذات قديم * كه عشقست و بس هرچه هست اى حكيم \r\n13 . كنز الدّقائق : با بيت زير شروع مىشود :\r\n مشعله صبح سعادت دميد * وسوسه ظلمت عادت رسيد \r\n14 . كشف الرّموز : در بيان ظهور حقيقت عشق كه سرّ ولايتش خوانند .\r\n15 . تنبيه العارفين : چنين شروع مىشود : اى فرزند يك لحظه بنده‌وار بنشين .\r\n16 . روح القدس : كه آن را در سال 865 ه . به پايان رسانده و منظومه‌اى طولانى دربارهء شريعت ، طريقت و حقيقت است .\r\n17 . كشف الارواح : رساله‌اى عرفانى در تأويل و تفسير قصه يوسف است و چنين شروع\r\n\r\n","description":"","footnote":"","page_name":" مقدمه 49 ","page_number":53},
  {"content":"\r\n\r\nمىشود :\r\n به نامت نامه را سر برگشادم * كه اندر كوى عشقت مىسرايم \r\n18 . محبوب الصدّيقين :\r\n روز از نور عشق شد خرم * ظلمت شب دريد جامهء غم \r\n19 . مشكاة المحبّين :\r\n اى گزيده جهان و هرچه در اوست * جان عالم تويى و عالم پوست \r\n20 . معلومات :\r\n اى رفيق ره و حريف مدام * وى طلبكار رند دُردآشام \r\n21 . مفتاح الفقر : اعلم يا اخى ان الانبياء و اولياء الفقراء . . .\r\n22 . نور على نور :\r\nروى فى الخبر عن رسول ( ص ) : قال اول ما خلق اللّه العقل :\r\n مصطفى نور و نور مشهور است * على بوالعلاء على النّور است \r\n23 . ناظر و منظور : در معنى اللّه نور السّماوات و الارض مثل نوره كمشكاة .\r\n24 . نصرت‌نامه : بسم اللّه الرّحمن الرّحيم نصر من اللّه و فتح قريب . اى اخى بدان كه جميع اشيا به مثال طلسمند .\r\n25 . المنظوم فى رقّ المنشور : كه به نام المسطور فى رق المنشور نيز آمده است : اى آنكه مشتاق جمال دوستى و مىخواهى كه معرفت الهى فهم كنى .\r\n26 . قدرت‌نامه : اى برادر اگر مىخواهى كه زنده‌دل شوى نفس نگهدار .\r\n27 . فرصت‌نامه : در معنى سوره و الليل اذا يغشى .\r\n28 . مهرافروز : اى عزيز بدان كه نبوّت و قدرت از حضرت محمّد مصطفى ( ص ) است .\r\n29 . مرآة الحبيب : اى عزيز يك دم حاضر باش كه سخن در وقت مىگذرد تا حاضر اوقات شويم .\r\n30 . استقامت‌نامه :\r\n استقم دل كه باز حسن حبيب * مىكند عشوه‌ها به عشق غريب \r\n31 . مهر قلوب :\r\n اى جمالى شرح اين مهر قلوب * رو نهان كن خوش در اين پردهء عيوب \r\n\r\n","description":"","footnote":"","page_name":" مقدمه 50 ","page_number":54},
  {"content":"\r\n\r\n تا كه معنى غالب آيد بر كلام * پيش چشم حرف‌بينان و السّلام \r\n32 . ميزان الحقائق : مجموعه رباعيات پيرجمال است كه در بيشتر مآخذ ، آن را كتابى جداگانه ياد كرده‌اند .\r\nپيرجمال به حفظ نام آثارش توجه داشت و در پايان بعضى آثارش به مناسبت‌هائى از آثار خويش و موضوع‌هاى آن نام برده است . در پايان مثنوى فتح الابواب چنين آورده :\r\n . . . ليك يارى جو كه چون مرآت صاف * وانمايد دم‌به‌دم لاف و گزاف\r\nگر كند صد پاره جسمت دم مزن * ور كشد طفلت برش مگشا دهن\r\nتا بدانى در بر او اين رموز * تا ز بىصبرى نيازى اين كنوز\r\nگر تحمّل داشتى موسى يقين * كه بنهادى گرهها بر جبين\r\nگر از آن او شدى بىشك و ريب * زانكه يا خضر است اى دل گنج غيب\r\nچونكه موسى با اشارت‌ها نساخت * صورت بىصبريش آن گنج باخت\r\nشرح من مرآت و گنج پرفتوح * بازجو اى فرد طالب در شروح\r\nگر تو آن روح القدس آرى به چنگ * بىجهت اندر جهان نارى و رنگ\r\nجان مشتاقت شود پاك از نفاق * همچو آن پير مغان شيخ عراق\r\nتا كه تنبيهت كند يار و نديم * قصهء آن كهف و اصحاب رقيم\r\nتا اگر محبوب يا بى در كنار * در نيازى عاقلانه اى سوار\r\nزانكه محبوبت نمايد كشف حال * همچو حال يوسف و تخت و وصال\r\nحسن يوسف جور اخوان بايدت * تا كه مصباحى به ديدار آيدت\r\nشعلهء مصباح بطلب چون غريب * تا ببينى حسن پنهان حبيب\r\nتا بدانى مقصد احكام عشق * تا نگه‌دارى به كف بر جام عشق\r\nليك با حكمت بنوش اين دُرد دَرد * تا نهايت‌بين شوى و مرد فرد\r\nتا به ياد آرى بدايت در حضور * تا ز هجرتها نگيرد دل نفور\r\nتا ببينى چهرهء خوب رضا * تا هدايت يا بى از حسن غزا\r\nگر رضا خواهى تو از حسن حبيب * رو طلب كن فتح ابواب غريب\r\nحاضر اوقات و مهر روز باش * تا ببينى حسن مهرافروز فاش \r\n\r\n","description":"","footnote":"","page_name":" مقدمه 51 ","page_number":55},
  {"content":"\r\n\r\n باشد اندر دستشان مفتاح فقر * جسمشان مشكات و دلشان راح فقر\r\nكس نداند قصد معلومات‌شان * كس نبيند سير ترجيعاتشان\r\nقامت تركيب‌شان باشد بلند * مستزاد آرند با بند و كمند\r\nنى ابد جويند و نى ذكر ازل * ذوق حال آرند در نغمه و غزل\r\nدر قصايد قال در حال آورند * روح‌هاى غيب در قال آورند\r\nاى حبيب آن دردمندان تواند * كه غبار و گرد ميزان تواند\r\nنعتشان اوراد جان است و زبان * هم نهان و فاش روزان و شبان\r\nاى جمالى مطرب و ساقى بيار * چون گشاده در به روى اهل غار\r\nحمد للّه شكر اللّه الكريم * كه همىبينيم خوش كهف و رقيم \r\n\r\nسبك آثار پيرجمال\r\nاز ويژگى خاص آثار وى به هم آميختن شعر و نثر است كه در بسيار موارد صنعت التفات در آن ديده مىشود . چون از بيان تداعى آزاد پيروى مىكند و سخن را به مناسبت حال شنونده يا چگونگى گفتار تغيير مىدهد . شيوهء آثار تعليمى خاص مثنوى مولوى در آثارش ديده مىشود . بارها حديثى يا روايتى را طرح كرده و به تفسير پرداخته ، ولى به مناسبت حال و هواى خويش به تمثيل‌هاى ديگر پرداخته است . در كاربرد واژگان حدّ و مرزى ندارد ؛ حتى گاه از قوانين كلام و ساخت آن طفره مىرود . واژگان تركى ، محلّى ، عربى مددكار وى در بيان مطالب اوست . خود را در تنگناى قافيه قرار نمىدهد و براى رهايى از آن شيوه‌هاى خاص در اشعارش به كار برده است .\r\nدر نثر بيشتر به نثر فنى توجه داشته ، اطناب و استشهاد و تمثيل و درج كه از ويژگى نثر فنى است در بخش‌هاى مثنوىها كه به نثر آورده است ديده مىشود . زبان پيرجمال زبان زمان اوست . زبان صوفيانى كه بىتكلّف براى مريدان سخن مىگويند . بنابراين از تكلّف و تشريفات مىگريزد ، لذا دربند تركيب واژگان نيست . واژه‌ها گاه چون موم در دست او شكل مىگيرند و گاه تركيب‌هايى مىسازد هنجار گريخته و نامعهوده پسوندهاى ور - ناك - ستان از پساوندهاى پربسامد نثر و شعر پيرجمال است .\r\nافعالى چون تالاندن - بنديدن - نگاهيدن - ريزيدن - پرهيزيدن و تركيباتى چون ، ابرناك دودناك ، خوابناك درختشان بنده‌ور و در كلمات مغولى - تو - طمغاجى يا\r\n\r\n","description":"","footnote":"","page_name":" مقدمه 52 ","page_number":56},
  {"content":"\r\n\r\nتيژگان ( مژگان ) هژگان در شعر و نثرش به كار برده است .\r\nهدف پيرجمال در شعر و نثر تعليم است ؛ تعليماتى كه بدان عشق مىورزد . عشق به احمد و حيدر ، خميرمايهء آثار اوست . خود را شاعر نمىداند و از شعر بىخاصيت مىگريزد . به پسرش سفارش مىكند :\r\n اى جان پدر به شاعرى هيچ مپيچ * شعرى كه ز عشق نايد آن هيچ است هيچ\r\nنى هركه رخى بديد عاشق باشد * هيج است طريق عشق هيچ اندر هيچ \r\n( ر - 327 )\r\nو گويد :\r\n شعر آن باشد كه وارد حق باشد * در ديدهء عشق وحى مطلق باشد\r\nبيگانه ز عشق مست و احمق باشد * ور گفتارش ره انا الحق باشد \r\n( ر - 339 )\r\nزيرا :\r\n معنى به مثل چو مرغ يا پر باشد * خود پر چه بود اگرنه آن فر باشد\r\nمعنى آن است كز ملامت شاد است * تا در صف عاشقان مضطر باشد \r\n( ر - 91 )\r\nسبك بيان وى در مثنوىها چنين است : با آيه يا حديثى آغاز مىكند و به تفسير تعليمى آن مىپردازد . يا با شعر سخن آغاز مىكند و پس از ذكر حكايتى به نثر مىپردازد . اين بخش از سخنانش تعليمى است باز به شعر استناد مىكند و در فرصتى ديگر نثرى شعرگونه مىآورد . نوعى موج شعرى در كلامش ديده مىشود . ستون بناى سخنان وى آيه و حديث و مسائل عرفانى است و ابو هريره ، انس بن مالك حسن بصرى ، سلمان ، ابا ذر ، راويان حديث آثار پيرجمال‌اند . در مجموعه مثنوىهاى بيان حقايق احوال مصطفى زندگى پيغمبر ( ص ) با نگرشى عارفانه به نظم و نثر درآمده است .\r\nآنچه سبك پيرجمال را خاصه در نثر از آثار زمان او جدا مىكند ، نرمى و روانى بيان اوست . با توجه به اينكه در دورهء تحول زبان پارسى ، صوفيان پاسداران صميمى زبان بوده‌اند و مىكوشيدند تا سخنانشان مقبول و مطبوع مريدان آنها باشد . مريدانى كه از پايين‌ترين طبقهء اجتماعى و زحمت‌كش‌ترين آنان بودند . بنابراين زبان پيرجمال زبان ساده\r\n\r\n","description":"","footnote":"","page_name":" مقدمه 53 ","page_number":57},
  {"content":"\r\n\r\nو رايج زمان اوست . هرجا آيه‌اى يا حديثى مىآورد يا به شعرى تازى استناد مىكند ، براى رعايت حال خواننده آن را به فارسى برمىگرداند ؛ همچون نويسندگان دورهء نخست زبان فارسى كه برابريهاى معانى را به زبان عربى و فارسى رعايت مىكردند تا پيوستگى معنوى خويش را با خواننده از دست ندهند .\r\nپيرجمال بر آن است كه طرحى نو به كار برده است ، گويد :\r\n تا توانى طرح نو انداختن * هم توانى مركبت خوش تاختن\r\nتا كه هر دم تازه‌رو باشى چو آب * بلكه تابى در جهان چون آفتاب \r\nفتح الابواب )\r\n يك صنجه ميزان حق آويخته‌ام * بازار مقلّدان به هم ريخته‌ام\r\nخوانندهء اين كتاب عاشق گردد * داند كه دگر خاك به نو بيخته‌ام \r\n( ر - 166 )\r\nدر شعر به شيوهء شعراى اهل حق چون عطّار ، مولوى ، سعدى و عراقى توجه دارد . وزن مثنوىها بيشتر بر وزن مثنوى مولوى است و قصايد و رباعياتش به سبك عطار . در غزل شور و حال عاشقانه شيعى دارد گاه جمالى ، گاه غريب يا جمالى غريب تخلّص مىكند . با توجّه به اينكه شاعران و نويسندگان ادامه‌دهندگان واقعى فرهنگ و ادب پيش از خود هستند و آثارشان تبلور فرهنگ زمان ايشان است و ريشه در گذشتهء سنّتى دارد . شناسايى آنها مىتواند در تشخيص هويت فرهنگى اين مرزوبوم سودمند باشد .\r\n\r\nنسخه‌شناسى آثار پيرجمال\r\n1 . مجموعه ف 1321 پاريس 813 /  p . s  ( بلوشه ) 1757 - به خط نستعليق 853 گ - 20 سطر - مجموعه رسايل منظوم و منثور از فضل اللّه جمالى اردستانى دهلوى ( فوت 901 ه ) بيان حقايق احوال مصطفى در هفت بخش . در پايان رباعياتى از افضل الدّين كاشانى به نام صفوة اهل التّحقيق آورده است . در اين نسخه احكام المحبّين ، قدرت‌نامه ، فرصت‌نامه ، مهرقلوب ، نهايت الحكمة ، بداية المحبة ، مصباح الارواح ، فتح الابواب ، شرح الواصلين ، نصرت‌نامه ، هداية المعرفة ، نور على نور و رباعيات آمده است . اين مجموعه در مثنوىهاى هفت‌گانه اصل قرار گرفته است . هم به دليل قدمت نسخه و هم به دليل سبك كتابت آن . ميكروفيلم آن در فهرست ميكروفيلم‌هاى دانشگاه تهران ، به\r\n\r\n","description":"","footnote":"","page_name":" مقدمه 54 ","page_number":58},
  {"content":"\r\n\r\nشماره 1321 ص 594 ، ج 1 ثبت شده است .\r\n2 . نسخهء كتابخانه كاخ گلستان ( سازمان ميراث فرهنگى كشور ) كه نسخهء كتابخانهء سلطنتى سابق است ، به نام كليات پيرجمال اردستانى تعداد برگ 448 و 896 صفحه نيم‌ورقى كوچك . خط نستعليق وسط . كاغذ كشميرى به شماره 311 . اين نسخه با نسخهء پاريس برابر و تطبيق شده است و با علامت ( س ) مشخص گرديده . تاريخ كتابت آن پايان قرن نهم است .\r\n3 . نسخهء كتابخانهء مجلس شوراى اسلامى ( ملّى سابق ) شماره 13289 / 1132 مسمّى به ديوان پيرجمال‌الدين به قطع وزيرى 314 برگ ، 627 صفحه به خط على اشرف بن على در سال 1325 هجرى نگارش يافته است و شامل مثنوى فتح الابواب مهرافروز ، كنز الدّقائق ، مرآة الافراد ، تنبيه العارفين ، محبوب الصّديقين ، مفتاح الفقر ، مشكاة المحبين ، معلومات ، مثنويات ، استقامت‌نامه ، نورعلىنور ، ناظر و منظور ، قصايد ، ترجيعات ، تركيب‌بند ، مستزادات ، نعت النبى ، غزليات ، رباعيات و مفردات است . در بعضى از ناخوانىهاى نسخ اصل بدان رجوع شده است و به علامت ( مج ) مشخص شده است .\r\n4 . نسخهء كتابخانهء ملك به شماره 5935 در 503 برگ اين نسخه در اواخر قرن نهم هجرى نگاشته شده . تاريخ كتابت مرآة الافراد را پنج‌شنبه يازدهم جمادى الاولى 866 آورده است .\r\n5 . نسخهء ديگر كتابخانهء مجلس به شماره 4276 به خط نستعليق شامل آثار مرآة الافراد ، شرح الكنوز ، كنز الدّقائق ، روح القدس ، تنبيه العارفين است .\r\n6 . كليات اشعار و آثار به خط نسخ 448 ورق - 35 سطر - مجدول و مذهّب در كتابخانهء تبريز به شمارهء 1415 / 3656 رديف 462 مشتمل بر قصايد ، غزليات ، رباعيات ، مقطّعات ، فهلويات ، كنز الدّقائق ، شرح الكنوز 1 و 2 شرح قدس ، تنبيه العارفين ، محبوب الصّدّيقين ، كشف الارواح ، مشكاة المحبين ، مفتاح الفقر ، معلومات ، مهرافروز ، ميزان الحقائق كه بخش اوّل و آخر افتادگى دارد . نام مؤلّف پيرجمال‌الدّين اردستانى سيّاح از عرفاى عهد ميرزا شاهرخ متوفّى 879 ه بخش ديوان به نام ديوان پيرجمال را انتشارات روزنه منتشر كرده است .\r\n\r\n","description":"","footnote":"","page_name":" مقدمه 55 ","page_number":59},
  {"content":"\r\n\r\n7 . نسخهء كتابخانهء ديوان هند در لندن به شماره 38660 مسمّى به كلّيات پيرجمال به خط نستعليق خوش نوشته شده و رسالهء مرآة الافراد ، كنز الدّقائق ، مشكاة المحبّين ، روح القدس ، تنبيه العارفين ، محبوب الصّديقين ، معلومات ، كشف الارواح ، قصّهء ايوب ، بيان حقايق احوال مصطفى ، مصباح الارواح ، احكام المحبّين ، نهايت الحكمة ، بدايت المحبة ، قصايد و تركيب‌بند ، غزليات و رباعيات و يك مثنوى كه نيكلسون نتوانسته است بدان عنوان دهد ) ، استقامت‌نامه ، نور على نور . « 1 »\r\n8 . مجموعه‌اى گزيده به شماره 1135 / 3005 در كتابخانهء مجلس شوراى اسلامى .\r\n9 . كليات جمالى كتابخانهء ملك به شماره 5401 كه با نسخهء پاريس بخش‌هايى كه مورد نظر بوده تطبيق داده شد و يا نشانهء ( ملك ) مشخص گرديد .\r\n10 . كليات جمالى كتابخانه ملك به شماره 5052 به خط نسخ ، تحرير محمّد حمزوى موسوى ، يكشنبه 24 شوال 1221 نوشته شده و شامل مثنوى نهايت الحكمة و بدايت المحبّة و شرح الكنوز و مهرافروز است .\r\n11 . كليات جمالى نسخهء ديگر كتابخانهء ملك شامل كشف الارواح و بخشى از فتح الابواب و رباعيات و مثنوى گلشن راز كه در سال 1252 ه . تحرير شده است .\r\n12 . كليات جمالى ملك شمارهء 5110 ، شكسته نستعليق ، تحرير محمّد كريم بن محمّد از سال 1239 تا 1241 تحرير شده است .\r\n13 . فيلم شمارهء 4181 دانشگاه تهران كه در سال 885 نوشته شده در كتابخانه ملّى و نيز موجود و شامل احكام المحبين ، شرح حقّ اليقين و حقّ المحبوس و نتيجة الحال با ميزان الحقائق است .\r\n14 . كليات جمال الدّين احمد ( جمالى ) در گذشته 879 ه . در كتابخانهء دانشگاه استانبول شامل چهار اثر كشف الارواح ، مفتاح الفقر ، معلومات ، غزليات ، رباعيات به خط نسخ ، كاتب احمد بن عبد اللّه محمّد بن يحيى الرّشيدى ، محرّم 867 ه 22 * 188 - 207 برگ دو ستونى 15 سطرى . كاغذ آهارزده ، جلد تيماج .\r\n15 . نسخهء كتابخانهء صدر الدين محلاتى شيرازى كه در فهرست منزوى ج 2 ، ص\r\n\r\n\r\n","description":"","footnote":"\r\n( 1 ) . مقدمهء مرآة الافراد ، ص 25 .\r\n","page_name":" مقدمه 56 ","page_number":60},
  {"content":"\r\n\r\n1370 به شماره 13060 ثبت است .\r\n16 . نسخه كتابخانه نصيرى .\r\nمجموعهء هفت مثنوى تعليمى ، عارفانه و عاشقانه پيرجمال اردستانى به نام بيان حقايق احوال مصطفى ( ص ) كه تقديم مىگردد عبارت است از : مصباح الارواح ، احكام المحبّين ، نهاية الحكمة ، بداية المحبة ، هداية المعرفة ، فتح الابواب ، شرح الواصلين .\r\nپيرجمال در خلق اين مجموعه از هفت شهر عشق عطار در منطق الطير الهام گرفته است . در اين آثار زندگى پيامبر اسلام با ظرافت خاص به زبان شعر و نثر آمده است و دومين مثنوى تعليمى بعد از مثنوى مولوى را فراهم ساخته است و هدف خود را در ابيات زير مشخص كرده ، مىگويد :\r\n جان عشق است و منطق طير است * شرح عاشق سرور هر پير است\r\nشربت خوشگوار عطّار است * ياد ياران دمار اغيار است\r\nغلبات شهنشه روم است * فرسيان را صريح معلوم است\r\nآفتاب جهان جان على است * ماهتاب است و آب‌وتاب جلى است\r\nلؤلؤ قعر بحر مصطفوى است * باده كهنه است و جام نويست\r\nمرتضى ساقى و جمالى جام * مرتضى باده و كمالى كام \r\nدر اين مجموعه شعر و نثر به هم آميخته است و نوعى ادبيات تمثيلى ارائه مىگردد كه زندگى پيامبر اسلام بر بستر اعتقادى تشيع متبلور مىگردد و شاعر توانسته است عقيدهء مشترك نهضت‌هاى مردمى قرن هشتم و نهم را در آثار خويش بازگو كند .\r\nمثنوى مصباح الارواح نخستين مثنوى اين مجموعه است كه با آيه  « اللَّهُ نُورُ السَّماواتِ وَ الْأَرْضِ . . . »  آغاز مىشود .\r\nاحكام المحبّين مثنوى با آيهء « لا اللّه الا اللّه  ، هُوَ الْحَيُّ الْقَيُّومُ *   عالِمُ الْغَيْبِ وَ الشَّهادَةِ » *  آغاز مىگردد . تحوّلات روحى شاعر بحث آغازين است سپس به خطبه‌هاى عقد حضرت محمّد ( ص ) و خديجه ( ع ) مىپردازد .\r\nنهايت الحكمة با آيهء  « إِنَّ اللَّهَ يَأْمُرُ بِالْعَدْلِ وَ الْإِحْسانِ »  آغاز مىشود . نبوّت و ولايت خميرمايهء اين مثنوى است . وقايع سال چهارم و پنجم نبوّت داستان معراج و سلطهء روميان را بر شهر برار مطرح مىكند و به تعليمات عرفانى\r\n\r\n","description":"","footnote":"","page_name":" مقدمه 57 ","page_number":61},
  {"content":"\r\n\r\nمىپردازد . هدايت الحكمة ، چهارمين مثنوى با آيهء  ما يَنْطِقُ عَنِ الْهَوى  آغاز مىشود و بيت آغازين آن چنين است :\r\n اسب همت زين كن اى همّت بلند * تا ز پاى روح بگشاييم بند \r\nهجرت پيغمبر از مكه به مدينه ، روايتى از على بن الحسين ، خطبهء پيغمبر ( ص ) در ساختن نخستين مسجد و داستان سلمان پارسى و نبوّت و حكمت در اين مثنوى آمده است .\r\nهداية المعرفة با حديثى از پيامبر آغاز مىشود ، نكاح فاطمه ( ع ) و على ( ع ) و غزاى بدر سايه‌هاى تاريخى اين دفتر است و مسايلى چون علم و عمل ، عشق و معرفت مايه‌هاى عرفانى است .\r\nششمين مثنوى ، فتح الابواب است با آيهء   « إِنَّا فَتَحْنا لَكَ فَتْحاً مُبِيناً »   آغاز مىشود . از داستان سماع پيغمبر از پيام حق و شعر عرب بدوى موضوع سماع را بيان مىكند . روح محبت و شادى و عشق ، مجموعهء اين مثنوى را فرا گرفته است .\r\nهفتمين مثنوى شرح الواصلين است كه با بيت زير آغاز مىشود :\r\n نام بسم اللّه الرحمن الرحيم * مىسرايم بر صراط مستقيم \r\nو تفسير آية  « أَلا إِنَّ أَوْلِياءَ اللَّهِ لا خَوْفٌ عَلَيْهِمْ وَ لا هُمْ يَحْزَنُونَ »  تأويل و تفسير مىشود ، داستان حضرت ابراهيم و سلمان فارسى و زندگى پيرمرتضى على مايهء تعليمات حكمت و عرفان شاعر است .\r\nمتن اصلى اين مجموعه از نسخهء پاريس است كه ميكروفيلم آن به شمارهء 1321 در فهرست ميكروفيلم‌هاى دانشگاه تهران آمده است و با نسخه كتابخانهء كاخ گلستان علامت اختصارى ( س ) و نسخهء مجلس شوراى اسلامى با علامت ( مج ) و نسخهء ملك با علامت ( ملك ) برابر شده است .\r\n\r\nويژگى رسم الخط نسخه\r\nهمانند بيشتر متون كهن قاعدهء دال و ذال در آن‌گاه رعايت شده است و خود به كهنگى نسخه دلالت دارد .\r\n- « پ » و « ج » با يك نقطه و ك و گ با يك سر كج آمده است .\r\n- « كى » با ياى كشيده شده به جاى « كه » گاهى به كار رفته است .\r\n\r\n","description":"","footnote":"","page_name":" مقدمه 58 ","page_number":62},
  {"content":"\r\n\r\n- حذف همزه است بعد از كلمهء ديگر ، گاه مىماند و گاه مىپيوندد .\r\n- « به » حرف اضافه بر سر اسم پيوسته نوشته شده است .\r\n- « مى » علامت استمرار گاه جدا و گاه پيوسته آمده است .\r\n- « ها » علامت جمع متصل نوشته شده و حتى بعد از كلماتى كه به « هاى » غير ملفوظ ختم مىشود .\r\n- « ياى » بدل در كسره اضافه در آخر مضاف نمىآيد و « ياى » نكره گاه به شكل « يى » و گاه همزهء مكتوب است .\r\n- نسخه به خط نستعليق زيبا تحرير شده است .\r\nپاره‌اى از موارد فوق در ويراستارى تغيير داده شده است .\r\nنشانه‌هاى اختصارى د - ديوان ق - قصيده\r\nر - رباعى ه - هجرى\r\nسيد ابو طالب مير عابدينى\r\n\r\n","description":"","footnote":"","page_name":" مقدمه 59 ","page_number":63},
  {"content":"\r\n\r\n\r\nفهرست مآخذ\r\nمقدمه افشار ، ايرج ؛ با همكارى چنگيز پهلوان : فرهنگ ايران زمين ، تهران ، 1375 ، ج 29 ، ص 391 .\r\nبابا افضل كاشانى ، محمد بن حسين : رباعيات ، مصطفى رحيمى ، عاطفى ، زوار ، تهران 1362 .\r\nپيرجمال اردستانى ، محمد : مجموعهء رسايل منظوم و منثور ، مجموعه ميكروفيلم‌هاى دانشگاه تهران ، شماره 1321 .\r\n- . كليات ، نسخه عكسى كتابخانه كاخ گلستان ( سازمان ميراث فرهنگى ) شماره 311 .\r\n- . مرآة الافراد ، تصحيح و تحشيه انيسىپور ، زوار ، تهران ، 1376 .\r\nپيكولوسكايا - ن - و ديگران : تاريخ ايران ، ترجمه كريم كشاورز ، پيام ، تهران ، 1354 .\r\nجامى عبد الرحمن : كليات ، تصحيح توحيدىپور ، كتابفروشى محمودى ، تهران ، 1326 .\r\nحاكمى ، اسماعيل ، سماع : چاپ پنجم ، دانشگاه تهران ، تهران ، 1372 .\r\nروملو ، حسن : احسن التواريخ ، به اهتمام عبد الحسين نوائى ، بنگاه و ترجمه نشر كتاب ، تهران ، 1349 .\r\nرفيعى مهرآبادى ، ابو القاسم : آتشكدهء اردستان ، تهران ، 1326 ، 3 جلد .\r\nزرين‌كوب عبد الحسين : جستجو در تصوف ايران ، امير كبير ، تهران ، 1357 .\r\nفخر الدين على صفى مولانا : لطائف الطوايف ، به سعى احمد گلچين معانى ، نشر شركت اقبال ، تهران ، 1342 .\r\nمحمد معصوم شيرازى ( معصوم على شاه ) : طرائق الحقائق ، تصحيح محمد جعفر محجوب ، بارانى ، تهران ، 3 جلد .\r\nمدرس ، ميرزا محمد على : ريحانة الادب ، كتابفروشى خيام ، 8 جلد .\r\nمكرمين خليل نيانچ : جهانشاه قراقوينلو ، ترجمه وهاب ولى ، مجلهء فرهنگ ويژه تاريخ ، شماره 3 ، سال 9 ، 1375 ، تهران ، پژوهشگاه علوم انسانى .\r\n\r\n","description":"","footnote":"","page_name":" مقدمه 60 ","page_number":64},
  {"content":"\r\n\r\nنظامى باخرزى ، عبد الواسع : مقامات جامى ، تصحيح مايل هروى ، نشر نى ، تهران .\r\nهدايت ، رضا قلى خان : تذكره رياض العارفين ، به كوشش محمد على گرگانى ، كتابفروشى محمودى ، تهران .\r\nيار شاطر ، احسان : شعر فارسى در عهد شاهرخ ، دانشگاه تهران ، 1334 .\r\n\r\n","description":"","footnote":"","page_name":" مقدمه 61 ","page_number":65},
  {"content":"\r\n . \r\n","description":"","footnote":"","page_name":" مقدمه 62 ","page_number":66},
  {"content":"\r\n\r\nبِسْمِ اللَّهِ الرَّحْمنِ الرَّحِيمِ\r\n\r\n[ متن 
  ] مصباح الارواح\r\nاى طالب انوار و اسرار و معانى و جوياى تجليّات ظاهر و باطن و مستسقى و تشنهء زلال عشق و نگران طريق شهرستان عقل ، يك لحظه بيدار باش و معنى  « اللَّهُ نُورُ السَّماواتِ وَ الْأَرْضِ مَثَلُ نُورِهِ كَمِشْكاةٍ فِيها مِصْباحٌ الْمِصْباحُ فِي زُجاجَةٍ الزُّجاجَةُ كَأَنَّها كَوْكَبٌ دُرِّيٌّ يُوقَدُ مِنْ شَجَرَةٍ مُبارَكَةٍ زَيْتُونَةٍ لا شَرْقِيَّةٍ وَ لا غَرْبِيَّةٍ يَكادُ زَيْتُها يُضِيءُ وَ لَوْ لَمْ تَمْسَسْهُ نارٌ نُورٌ عَلى نُورٍ يَهْدِي اللَّهُ لِنُورِهِ مَنْ يَشاءُ وَ يَضْرِبُ اللَّهُ الْأَمْثالَ لِلنَّاسِ وَ اللَّهُ بِكُلِّ شَيْءٍ عَلِيمٌ »  ( 24 / 35 ) .\r\nدر ذكر مولود حضرت سيّد ولد ، آدم ، و سلطان عالم و آفتاب گيتىفروز\r\n« اوّل ما خلق اللّه نورى »\r\nبشنو و نظر در حقيقت\r\n« اوّل ما خلق اللّه العقل »\r\nكن و بدان كه اين نور است كه پرورش مىيابد و لباس عقل مىپوشد و سر از دريچهء محبّت به در مىكند . شرح اين كلمات در سير و روش نور حضرت محمّد مصطفى صلّى اللّه عليه و على آله و صحبه و سلّم « 1 » گفته شود . ان شاء اللّه تعالى . گوش به نظم دار . و صلّى اللّه على النّبى محمّد و على آله « 2 » .\r\n\r\n\r\n","description":"","footnote":"\r\n( 1 ) . س : صل عليه و على آله و سلّم .\r\n( 2 ) . ملك : صلّى اللّه على خير خلقه محمّد و آله و سلّم . س : و السّلام .\r\n","page_name":" 1 ","page_number":67},
  {"content":"\r\n\r\n شحنه اوّل « 1 » ، ميل صحرا مىكند * ترك مستش ، فكر غوغا مىكند\r\nزلف پرپيچ و گره همچون كمند * مىگشايد تا كشد دلها به بند\r\nكام آن شيرين كلام دلنواز * بهر گوش جان همىآيد به راز\r\nبحر دُر بار آمده در شور و جوش * تا كه شاهان را كند حلقه به گوش\r\nمهر بر كام فصيحان مىنهد * مِهر در جان مليحان مىنهد\r\nعالم‌آراى نهان و آشكار * مىنمايد روى ، چون گل در بهار\r\nبيخ خارستان ز بن برمىكند * سركشان را بىمدد سر مىكند\r\nمىكند مى در سبوى سرخوشان * مىگشايد در به روى مهوشان\r\nفكر آن دارد كه بنمايد جمال * تا بيابد عشق كُل ، رزق حلال\r\nزانكه در سيرست رزق بىملال * سيردل داند يقين ذوق وصال\r\nخوش‌قدم زن در طريق و راه دل * تا شوى زنده تو با همراه دل\r\nسير ديگر بايد و حُسن دگر * تا كه بينا گردد انوار بصر\r\nگوش جان پيش آر ، اى مست مدام * تا بگويم وصف باده و شرح جام\r\nتا بگويم گل چه « 2 » باشد چيست خار * تا جدا سازم ز هم اغيار و يار\r\nگر شوى در شب تو همچون ماهتاب * با تو بتوان گفت وصف آفتاب\r\nاين قمر وين آفتاب و آسمان * بهر تمثيل است و فهم كودكان\r\nتا بدانى كآسمانهاى دگر * هست در اقدام سلطان بشر\r\nبشنو اوّل شرح تفسير صور * تا بيابى در شجر ، اصل ثمر\r\nاى دبير بىقرار دل‌كباب * يك زمان از كف منه جام شراب\r\nتا كه مولود و ظهور مصطفى * نقش بندم پيش ارباب صفا\r\nنقل آرم بهر گوش حس سر * نقل « 3 » و مى ريزم بر اهل نظر\r\nجام مى در كام مخموران « 4 » كنم * خاك و خس در ديدهء دوران « 5 » كنم « 6 »\r\nباز گويم رمزى از آغاز او * زانكه نتوان گفت كلّى راز او \r\n\r\n\r\n","description":"","footnote":"\r\n( 1 ) . س : دل .\r\n( 2 ) . س : چباشد .\r\n( 3 ) . ملك : نقل مىريزم .\r\n( 4 ) . س : محمودان .\r\n( 5 ) . ملك : اوزان .\r\n( 6 ) . ملك : كشم .\r\n","page_name":" 2 ","page_number":68},
  {"content":"\r\n\r\n هركه گردد در ره او مستقيم * جانش گردد منبع ناز و نعيم « 1 »\r\nمهر احمد هركه در دل جاى داد * گشت آن دل خانهء عيش و مراد\r\nاى جمالى هركه او شد احمدى * بىشكى يابد حيات سرمدى \r\n\r\nآغاز داستان مولود حضرت مصطفى عليه الصّلاة و السّلام « 2 »\r\n بشنو اكنون قصّهء انوار او * تا شوى عاشق ابر ديدار او\r\nچون ز احمد گشت عالم پرحضور * خواست تا روشن كند اسرار نور\r\nنور غيبش شد رسول جان و دل * تا بجنباند جهان آب و گل\r\nشورشى در سينهء ياران فكند * تا كه دلشان آورد اندر كمند\r\nاندر آن آشوب ، شخصى بىقرار * گفت با آن شاه و سلطان كبار\r\nكاى دليل و رهنماى مقبلان * بازگو آغاز خود فاش و عيان\r\nكز كجا و از چه گشتى پيشوا * چون شدى بر جمله عالم رهنما\r\nچون بگفت آن يار طالب اين سخن * اهل صحبت مىزدندش بر دهن\r\nكه مگو بسيار در نزد شهان * تا بجوشد شير عشق و مهر جان\r\nگفت پيغمبر به حلم و خُلق خوب * كه « مرنجانيد اصحاب قلوب »\r\nكه سؤال از دل همىزايد يقين * تا بيابد گوشها ، درّ ثمين\r\nبعد از آن ، شه گفت كاى جوياى راز * با تو گويم من حديث خويش باز\r\nبود آدم در ميان آب‌وگِل * كه بُدم من طالب و جوياى دل\r\nخاكها مىبيختم « 3 » بهر نقود * تا كنم در كام دل شهد شهود\r\nمشفق و غمخوار مشتاقان بُدم * پيشواى قامت طاقان بُدم\r\nحق مرا داد اين كرامت در ازل * كه بنوشم زهرها همچون عسل\r\nتا كه مشكلها همه حل ، وا كنم * كحل حلم آرم جهان بينا كنم \r\n\r\n\r\n","description":"","footnote":"\r\n( 1 ) . س ، ص ، 4 :\r\n گردد آزاد و شود بيناى سر * دستش افشاند يقين احسان بر\r\nهركه اندر راه او جان مىنباخت * اسب دولت بر مراد دل نتاخت \r\n( 2 ) . س ، ص ، 4 : صلّى اللّه عليه و سلّم .\r\n( 3 ) . س : مىستم .\r\n","page_name":" 3 ","page_number":69},
  {"content":"\r\n\r\n اى اخى خلق عظيم آن نذير * غايبان را مىكند زين‌سان اسير\r\nحال ياران چون بود اندر حضور * كه همىديدند آن رخسار و نور\r\nحال مستسقى مپرس اى جان باب * كه بود در آب در عين عذاب\r\nآب مىديدند و پرسيدند از آب * همچو مخمورى كه افتد در شراب\r\nگاه جويد باده و گه باده‌خوار * پيش و پس مىپرسد و امسال و پار\r\nخواستند اصحاب آن سلطان فرد * تا رهند از غصّه و هجران « 1 » و درد\r\nتو مگو در وصل نبود درد و سوز * زانكه شب مخفيست در سيماى روز\r\nپيش خواجه هر زمان آن بندگان * سر نهادندى و كردندى فغان\r\nشاخ طوبى را همىافشاندند * لشكر غمها ز دل مىراندند\r\nسائل مشتاق داند راز چيست * زانكه داند غمزه و غمّاز « 2 » چيست\r\nچون گذشت آن مجلس « 3 » نور و حضور * عشق مىزد لمعه از نزديك و دور\r\nيا ز « 4 » وقتى ديگر و روزى دگر * كه همىآمد ز حق سوزى دگر\r\nنور نو از چهرهء آن آفتاب * مىدرخشيد از شعاع فتح باب\r\nجابر انصار ديد آن نور صاف * همچو مستان خوش درآمد در مصاف\r\nجابر انصار شد از خود به در « 5 » * چون بديد آن نور در خير البشر\r\nعاشق آن نور و آن رخسار شد * جان جابر خفته بُد ، بيدار شد \r\nرُوى عن جابر بن عبد اللّه رضى اللّه عنه انّه قال : سألت رسول اللّه صلّى اللّه عليه و على آله و سلّم عن اوّل شىء خلق اللّه . قال : هو نور نبيّك يا جابر ، خلقه ثمّ خلق منه كلّ خير و خلق بعده كل شىء و حين خلقه اقامه قدّامه فى مقام القرب اثنتى عشرة الف سنة ثمّ جعله اربعة اقسام خلق العرش من قسم و الكرسى من قسم و حملة العرش و خزنة الكرسى من قسم و اقام القسم الرّابع فى مقام الحبّ اثنتى عشرة الف سنة ثمّ جعله اربعة اقسام فخلق الخلق من قسم و اللّوح من قسم و الجنّة من قسم و اقام القسم الرّابع فى مقام الخوف اثنتى عشرة الف سنة ثمّ جعله اربعة اجزاء خلق الملائكة من جزء و خلق الشّمس من جزء و\r\n\r\n\r\n","description":"","footnote":"\r\n( 1 ) . س ، ص ، 4 : غصهء هجران .\r\n( 2 ) . س ، ص ، 4 : غمزهء غمّاز .\r\n( 3 ) . س : صحبت .\r\n( 4 ) . س ، ص ، 4 : باز .\r\n( 5 ) . ملك 1 و 2 :\r\n جابر انصار از خود شد بدر . \r\n","page_name":" 4 ","page_number":70},
  {"content":"\r\n\r\nخلق القمر و الكواكب من جزء و اقام الجزء الرّابع فى مقام الرّجاء اثنتى عشرة الف سنة و جعله اربعة اجزاء فخلق العقل من جزء و الحلم و العلم من جزء و العصمة و التّوفيق من جزء و اقام الجزء الرّابع فى مقام الحياء اثنتى عشرة الف سنة ، ثمّ نظر اللّه سبحانه اليه فترشّح النّور عرقا فقطرت منه مائة الف و عشرون الفا و اربعة آلاف قطرة من النّور .\r\nفخلق اللّه سبحانه من كلّ قطرة روح نبىّ او رسول ، ثم تنفّست ارواح الانبياء فخلق اللّه من انفاسهم نور الاولياء و السّعداء و الشّهداء و المطيعين من المؤمنين الى يوم القيامة ، فالعرش و الكرسىّ من نورى و ملائكة السّماوات السّبع من نورى « 1 » و الكرّوبيّون من نورى و الرّوحانيّون من الملائكة من نورى و الجنّة و ما فيها من النّعيم من نورى و الشّمس و القمر و الكوكب من نورى و العقل و العلم و التّوفيق من نورى و ارواح الرّسل و الانبياء من نورى و الشّهداء و الصّالحون من نتايج نورى ، ثمّ خلق اللّه سبحانه اثنى عشر حجابا فاقام النّور و هو الجزء الرّابع فى كلّ حجاب الف سنة و هى مقامات ذو العبودية و هى حجاب الكرامة و السّعادة و الهيبة و الرّحمة و الرّأفة و العلم و الحلم و الوقار و السّكينة و الصّبر و الصّدق و اليقين فعبد اللّه ذلك النّور فى كلّ حجاب الف سنة فلمّا خرج النّور من الحجب ركبه اللّه سبحانه فى الارض فكان يضئ منه ما كان بين المشرق و المغرب كالسّراج فى اللّيل المظلم ، ثمّ خلق اللّه آدم من الارض و ركب فيه النّور فى جبينه « 2 » ، ثمّ انتقل منه الى شيث و كان ينتقل من طاهر الى طيّب و من طيّب الى طاهر الى ان اوصله الى صلب عبد اللّه بن عبد المطّلب و منه الى رحم امّى آمنة ، ثمّ اخرجنى الى الدّنيا فجعلنى سيّد المرسلين و خاتم النّبيّين و رحمة للعالمين و قائد الغرّ « 3 » المحجّلين هكذا بدء و خلق نبيّك يا جابر\r\n« 4 » .\r\n چون بديد آن نور در رخسار او * مست و حيران گشت بر ديدار او\r\nهمچو بلبل در خروش آيد « 5 » دلش * از ازل پرسيد و راه و منزلش\r\nكه « 6 » كه سبقت يافت در وقت ظهور * از همه مخلوق اى مايهء حضور \r\n\r\n\r\n","description":"","footnote":"\r\n( 1 ) . س ، ص ، 6 : و ملائكة السموات السبع جلوتر آمده .\r\n( 2 ) . ملك 1 و 2 : حينه .\r\n( 3 ) . ملك : اللغه .\r\n( 4 ) . س : و السّلام .\r\n( 5 ) . س : آمد .\r\n( 6 ) . س : گه .\r\n","page_name":" 5 ","page_number":71},
  {"content":"\r\n\r\n گفت با جابر ، شه و سالار دل * كه درآ يك لحظه در بازار دل\r\nچونكه پرسيدى مقام و منزلات * ذات خود گويم در انوار صفات\r\nجابرا ، نور رسولت بيشتر * شد هويدا از همه چيز دگر\r\nجابرا سير رسولت بيش از آنست * كه خيال سست پست كاهنانست\r\nحق تعالى ، اوّل اين نور آفريد * پرتو اين نور شد ، نيكى پديد\r\nبهر نور من جهان خيرات يافت * گوشِ انس از انس من آيات يافت\r\nخير و بركاتست باهم اى رفيق * اين دو دايم هست با اهل طريق\r\nخير و بركت داخل نور هداست * اين دو وصف خوب ، خوى مصطفاست\r\nهركه دارد اين دو اسرار اى سعيد * نور احمد هست در وى خوش پديد\r\nبعد از آن فرمود با جابر دگر * آن رسول هاشمى خوش‌خبر\r\nكه دو پنج و دو هزار اين سال و ماه * نور من استاد در يك جايگاه\r\nدو هزار و ده هزار اين سال و روز * نور شمعم بود اندر ذوق و سوز\r\nكه بُد اين نورم قريب روى دوست * پرورش مىيافت در پهلوى دوست\r\nبعد از آن شد چار قسم آن لمعه باز * عرش و كرسى شد بلند و هم‌طراز « 1 »\r\nحاملان عرش با نور و صفا * داخل اين قسم دان اى نيك را\r\nخازنان كرسى ربّ مجيد * هم ز نورم حق به قربت آفريد\r\nباز اين قسم چهارم جلوه كرد * شد محبّت كان بود همراه درد\r\nدر محبّت مثل آن سال اى پسر * داشت همچون نور ديده در نظر\r\nچار صورت بست باز اين نور صاف * تا درآرد سرّ اشيا در مصاف\r\nتا كه مخلوقات و لوح و خلد شاد * هر يك از قسمى از آن كرد ، اوستاد\r\nقسم چارم در مقام خوف داشت * تا رجا در مزرع جانم بكاشت\r\nاندرين وادى خوف اين نور ذات * مثل منزلهاى ديگر بود مات\r\nچار شق شد باز آن نور عليم * چون گذشت از منزلات خوف و بيم\r\nشد ملك پيدا و شمس و هم قمر * با كواكب اى حريص هر خبر \r\n\r\n\r\n","description":"","footnote":"\r\n( 1 ) . س و ملك 1 و 2 : سرفراز .\r\n","page_name":" 6 ","page_number":72},
  {"content":"\r\n\r\n باز قسم چارمين اين مقام * در مقامات رجا « 1 » بنهاد گام\r\nمثل واديهاى ديگر شد مقيم * تا كه محدثها شود بندهء قديم\r\nعقل و حلم و علم و عصمت اى سوار * گشت با توفيق حق ، خوش آشكار\r\nجزو چارم در ميادين حيا * نور من استاد بىروىوريا\r\nمثل آن وادى و منزلهاى پيش * از حيا چيزى نديدم غير خويش\r\nبعد از آن حق عَزَّ شأنه يك نظر * كرد در نورم چو باران در شجر\r\nكرد آن نورم عرق چون برگ گل * جزوها پيدا شدند از نور كل\r\nصد هزار و بيست با چار دگر * رازدان گشتند و هم پيغامبر\r\nبعد از آن ارواح ايشان زد نفس * آن نفس كه حرف اسرارست و بس\r\nاولياء هر سعيد و هر شهيد * با همه اهل عبادت شد پديد\r\nزين نفس زايند تا وقت قيام * هركه ايمان دارد و آرد قيام\r\nعرش و كرسى هست از انوار من * بود كرّوبى شد از آثار من\r\nجملهء روحانيان با صفا * با ملك دارند ازين نورم ضيا\r\nآن ملايك نيز بر هفت آسمان * گشته‌اند از نور من تسبيح‌خوان\r\nجنّت و هرچه درو هست از نعيم * نور من پيداست در وى چون اميم « 2 »\r\nآفتاب و ماه و اين استارگان * جمله در سيرند از نورم عيان\r\nعقل و علم و حسن توفيق اى رفيق * جمله از نور من است اندر طريق\r\nجان و روح انبياء « 3 » مرسلين * نور من دارند چون مُهر نگين\r\nكشتگان راه حق با صالحان * شد نتيجهء نور من در هر زمان\r\nچون جدا شد قطره‌هاى بحر جود * تا به برآرد پى اظهار سود\r\nباز دو با ده حجاب آويخت دوست * تا شود پرورده معنيها ز پوست\r\nباز نور جزو چارم چون بخار * ماند در هر پرده‌اى سالى هزار\r\nتا دو و ده آن حجاب اى ارجمند * بگذرانيد اين شعاع دلپسند\r\nآن مقامات عبوديّات بود * كه صفات نور محو ذات بود \r\n\r\n\r\n","description":"","footnote":"\r\n( 1 ) . س ، ص ، 6 : رضا .\r\n( 2 ) . س : امام .\r\n( 3 ) . س ، ص ، 6 : انبيا و مرسلين .\r\n","page_name":" 7 ","page_number":73},
  {"content":"\r\n\r\n زانكه اندر پرده‌هاى غيب‌دان * نيست چيزى به ز سوز بندگان\r\nآن حُجبها بُد كرامت در نظر * پس سعادت بود و هيبت بىضرر\r\nرحمت و رأفت بُد و علم و شعور * حلم بود و هم وقار با حضور\r\nهم سكينه و صبر و صدق و هم يقين * بود پيدا همچو نور اندر جبين\r\nپس عبادت كرد اندر هر حجاب * نور من سالى هزار ، اى ذو لباب\r\nچون به جاى آورد حقّ بندگى * تا فشاند بر دو عالم زندگى\r\nحق تعالى باز آن نور مبين * مختلط فرمود در روى زمين\r\nدر ميان شرق و غرب آن سرو باغ * روشنش بنمود چون در شب چراغ\r\nخاك عالم شد از آن نورم منير * جان خاك آن‌روز شد چون دل ، خبير\r\nباب ما آدم از آن خاك آفريد * كه بُد اندر چهره‌اش نورم پديد\r\nهم ز نورم شد منوّر ، روى شيث * نور من بُد فاش در ابروى شيث\r\nگشت آن نورم روان در صلب پاك * مىنيالود آب من در هيچ خاك\r\nبود سيرم در وجود طاهرات * در مقام طيّبين دادم ثبات\r\nتا به عبد اللّه رسيد اين نور من * آمنه شد مادرِ مستور من\r\nسرفرازم كرد ربّ العالمين * بر جميع انبيا و مرسلين\r\nخاتِمم ، هم خاتَمم بر راستان * رحمتم بر هر دو عالم ، بىگمان\r\nابتداى خلق پيغام‌آورت * جابرا اين بُد كه گفتم در برت\r\nاى جمالى سير انوار بعيد * فاش بنما در رخ يار جديد \r\nاى عزيز ، تأويل  « اللَّهُ نُورُ السَّماواتِ وَ الْأَرْضِ مَثَلُ نُورِهِ  « 1 »  كَمِشْكاةٍ  الى آخره ( 24 / 35 ) ، در حقيقت  « اللَّهُ وَلِيُّ الَّذِينَ آمَنُوا يُخْرِجُهُمْ مِنَ الظُّلُماتِ إِلَى النُّورِ وَ الَّذِينَ كَفَرُوا أَوْلِياؤُهُمُ الطَّاغُوتُ يُخْرِجُونَهُمْ مِنَ النُّورِ إِلَى الظُّلُماتِ أُولئِكَ  « 2 »  أَصْحابُ النَّارِ هُمْ فِيها خالِدُونَ »  ( 2 / 257 ) ، بشنو و بدان كه « 3 » اهل شريعت به مثال زبان‌اند « 4 » و اهل طريقت به مثال چشم‌اند « 5 » و اهل محبّت و عشق كه محرمان سراپردهء حقيقت‌اند ، به مثال دل‌اند « 6 »\r\n\r\n\r\n","description":"","footnote":"\r\n( 1 ) . س : بقيه آيه را ندارد .\r\n( 2 ) . س : اوليك .\r\n( 3 ) . س : بدانكه .\r\n( 4 ) . س : زبانند .\r\n( 5 ) . س : چشمند .\r\n( 6 ) . س : دلند .\r\n","page_name":" 8 ","page_number":74},
  {"content":"\r\n\r\nو شرح اين كلمات در نظم گفته شود . تو اين‌قدر بدان كه چشم گواه دل است و زبان از چشم گويا مىشود و زبان خبر از حال دل ندارد و در اين « 1 » حال كه سخن مىگذرد گوش نامحرم است و ذكر اين نيز در نظم گفته شود . غرض آنكه زبان و چشمى كه به دل متّصل نباشد لذّت « 2 » از بينائى و گويايى خود نبرند و سخن اهل دل قبول نكنند و اهل دل آنها را دوست دارند و اهل طريقت با اهل حق نه دوستىشان باشد و نه دشمنى ، و اهل شرع با اهل حق‌شان دشمنى باشد . معنى  « اللَّهُ وَلِيُّ الَّذِينَ آمَنُوا يُخْرِجُهُمْ مِنَ الظُّلُماتِ إِلَى النُّورِ »  الى آخره ( 2 / 257 ) ، و تأويل  « وَ لا رَطْبٍ وَ لا يابِسٍ إِلَّا فِي كِتابٍ مُبِينٍ »  ( 6 / 59 ) ، در اين « 3 » حكايت خواهد گذشت . و صلّى اللّه على محمّد و آله . « 4 »\r\n\r\nحكايت [ چون سكندر مشرق و مغرب بديد در ميان خير و شر خطّى كشيد 
  ]\r\n چون سكندر مشرق و مغرب بديد * در ميان خير و شر خطّى كشيد\r\nسدّ محكم بر رخ يأجوج بست * تا جهان از جور مأجوجان برست\r\nچون فراغت يافت از تصوير گِل * خواست تا سيرى كند در جان و دل\r\nولوله افتاد در جانش همى * تا بيابد جانِ ريشش مرهمى\r\nگفت يا رب بس كه گشتم در جهان * جان من تشنه است يا رب ده امان\r\nزانكه دانم هست بحر بىكران * شد جواهر خوش گواه سرّ آن\r\nراه آن بحرم نما اى دستگير * تا نميرم در خيال و در زحير\r\nبرق الهام الهى ريخت نور * در دل اسكندر پرخون و زور\r\nكاى سكندر رو ، به ظلمات و بساز * در دل ظلمت نشين ، بگذار آز\r\nروى در ظلمات كن با درد و سوز * تا بدانى شب چه باشد ، چيست روز\r\nچشمهء آب حيات ، اى ساده مرد * در دل ظلمات بتوان ديد و خورد\r\nچون شنيد اسكندر اين آواز غيب * عزم ظلمت كرد و شد بىشكّ و ريب \r\n\r\n\r\n","description":"","footnote":"\r\n( 1 ) . س : درين .\r\n( 2 ) . س : لذّات .\r\n( 3 ) . س : درين .\r\n( 4 ) . ملك و س : و صلّى اللّه على خير خلقه محمّد و آله و سلّم .\r\n","page_name":" 9 ","page_number":75},
  {"content":"\r\n\r\n در دوم نوبت بُد اين « 1 » افغان و سوز * كه همىجُست آن سكندر نور روز\r\nاهل عالم بود جمله چاكرش * كه جهان بُد همچو خاك اندر برش\r\nجملهء شهزادگان گرم و سرد * همره خود كرد همچو باد و گرد\r\nرو به تركستان نهاد آن بختيار * تا بنوشد آب چشمهء خوشگوار\r\nچون به تركستان رسيد آن كام‌جوى * خيمه زد خوش ، بر كنار آب جوى\r\nروز ديگر خواند اعيان جهان * پيش خود بنشاند و آوردند خوان\r\nبعد از آن فرمود كاى اركان من * در بدن برمىجهد اين جان من\r\nهمچو مرغى مىزند خوش پرّوبال * همچو تشنه مىكند آز زلال\r\nمىنهم خوش‌روى در ظلمات من * تا نمانم اندرين بر ، مات من\r\nچند و چند اين طمطراق و شور و شر * چند گردم كو به كوى و دربه‌در\r\nگرد اين عالم بگرديدم دو بار * زخمها خوردم ز بهر اشتهار\r\nاز مكرّر مىشود جانم ملول * چند باشم قاضى ردّ و قبول\r\nمن درين ظلمات ، خوش سر مىنهم * تا كه از تشويش كثرت وارهم\r\nهركه خواهد باز گردد سوى خويش * وانكه با ما مىزيد ، گو رو به پيش\r\nتا درين ظلمات باشد هم رفيق * كه رفيق اينجا بود بىشك طريق\r\nراه مطلب در حقيقت اى سوار * راه و منزل نيست اينجا غير يار\r\nاين بگفت و روى در ظلمات كرد * نازنينان جهان را مات كرد\r\nاهل شرع و جمع اصحاب نجوم * جمله استادند در سايهء علوم\r\nمُنبلانه خوش نشستند آن گروه * كه دوپاشان بود بستهء هر شكوه\r\nدر پناه آن سكندر مال و زر * جمع مىكردند بىخون جگر\r\nاز غنا در خواب رفتند آن زمان * كه سكندر رفت در ظلمت نهان\r\nبر لب آن آب ، ايوان ساختند * جوهر صدساله در گِل باختند\r\nباغ و بستان و دكانها ساختند * خويش در خاك فنا انداختند\r\nتا كه شهرى گشت آن دشت و سراب * مىندانم هست ، يا خود شد خراب \r\n\r\n\r\n","description":"","footnote":"\r\n( 1 ) . س : بدين .\r\n","page_name":" 10 ","page_number":76},
  {"content":"\r\n\r\n اوّلا من ذكر اسكندر كنم * تا كه وصف ظلمت و كوثر كنم\r\nبعد از آن گويم حديث مُنبلان * تا نهى سر در قدوم مقبلان\r\nتا نمانى همچو خر در آب‌وگِل * تا شوى گرد و غبار اهل دل\r\nرفت اسكندر در آن ظلمات ، زود * تا بيابد نور خود در نار و دود\r\nراند يك منزل در آن پرده « 1 » و غبار * گشت عالم همچو روز ميغ بار\r\nشد زمين گِلناك و مركب مىفتاد * پاره‌اى دلتنگ شد آن كيقباد\r\nاندر آن منزل سكندر وقف كرد * تا كه هيبتهاى شب شد در نورد\r\nپرتو خورشيد بر آن زمهرير * بىحرارت تيغ زد همچون حرير\r\nقوم ديگر رو به پس كردند باز * كه بد آن ميدان فقر جانگداز\r\nبعد از آن اسكندر آشفته حال * شد سوار و رفت در تيه ملال\r\nدر سيوم منزل كه وادى فناست * كه در آنجا نيست راه چپّ و راست\r\nآن سكندر با علايق مات شد * عقلش آمد ناظر آفات شد\r\nباز خاصان را بَرِ خود خواند زود * خُلق افزون كرد يك‌يك را ستود\r\nگفت با ياران كه ره شد ناپديد * مرشد اينجا بايد و نور جديد\r\nعقل ، اينجا منهزم گشت و خراب * كين ره عشق است و بىپر شد عقاب\r\nفكر پيش آريد و بگذاريد ذكر * فكر هم بايد كه باشد صاف و بكر\r\nز آنكه از فكر نو آيد كشف و حال * از سخن نايد در اينجا جز ملال\r\nقوم گفتندش كه مهلتمان بده * تا كه بگشائيم اين بند و گره\r\nما سه روز از شاه مىخواهيم مُهل * بو كه چشم ما شود روشن ز كُحل\r\nخاك پاكان در دو چشم خود كنيم * تا بود كه فرق نيك و بد كنيم\r\nخاك پيران همچو سرمه و توتيا * در نظر ريزيم بىروىوريا\r\nتا كه روشن گردد اين ظلمات ما * گم شود در مهر دل ، ذرّات ما\r\nبعد از آن ذرّه دليل خور شود * ديده‌ها از ذرّه‌ها انور شود\r\nبعد از آن رفتند آن قوم دودل * تا به فكر دل رهند از آب و گل \r\n\r\n\r\n","description":"","footnote":"\r\n( 1 ) . ملك : دود و غبار .\r\n","page_name":" 11 ","page_number":77},
  {"content":"\r\n\r\n فكر مىكردند و حاصلشان نبود * هرچه مىگفتند ، خجلت مىفزود\r\nگفته بُد اسكندر تدبيردان * در نخستين روز با آن همرهان\r\nكه نبايد برد در ظلمات پير * نيز نبود با شما طفل صغير\r\nپاكبازان و جوانان دلير * متّفق آيند در ميدان شير\r\nاز قضا مير آخرى بودش پدر * كان پدر مىداشت چون نور بصر\r\nدر يكى صندوق پنهان كرده باب * تا ز عزّ باب خود يابد ثواب\r\nدر سوم « 1 » شب آن جوان نيك‌بخت * كه پدر با خود نگه مىداشت سخت\r\nپهلوى صندوق بابا شد نشست * خودبه‌خود مىگفت چون مجنون و مست « 2 »\r\nپير در صندوق بشنيد آن فغان * نرم‌نرم آن پير پرسيد از جوان\r\nكه چه بودستت بگو اى جان باب * كه ز خون تو دل من شد خراب\r\nگفت با باب خود آن احوال پاك * با غم و اندوه از خوف هلاك\r\nگفت با پور خود آن پرده‌نشين * كه برو ، برگو ابا آن شاه دين\r\nكه يكى اسپى كه زاييد اين زمان * كرّه‌اش بكشند و سازندش نهان\r\nكرّه‌اش اين جايگه پنهان كنند * مادرش آزرده و گريان كنند\r\nبعد از آن بر پشت مادر زين نهند * پيشوا سازند و در ظلمت جهند\r\nهركجا كان بيدل آزرده حال * باز گردد ، روى آرد در وصال\r\nپيشوا سازند آن خون در جگر * تا كه بازآيند در منزل مگر\r\nزانكه دارد جان پردرد از فراق * بىشكى بازآيد او سوى وثاق\r\nبر نشستند و براندند آن سمند * كه دلش بُد از فراقى پايبند\r\nتا كه زاد و توشه‌شان بُد ، مىشدند * بر اميد آنكه بر آبى زنند\r\nخضر كو بُد پيك شاه با خطر * اندر آن ظلمات گم شد بىخبر\r\nفرد و تنها مىدويد از چپّ و راست * تا ببيند لشكر و سلطان كجاست\r\nناله و زارى همىكرد و فغان * گاه فاش و گه به زير لب نهان\r\nزاريش آمد چو تيرى بر نشان * سوى حيوان راه برد آن بىنشان \r\n\r\n\r\n","description":"","footnote":"\r\n( 1 ) . س : سيوم .\r\n( 2 ) . س : مجنون مست .\r\n","page_name":" 12 ","page_number":78},
  {"content":"\r\n\r\n اندرين ره هركه او سرگشته نيست * يا چو مجنون بىخود و سرگشته « 1 » نيست\r\nمىنمىگردد دعايش مستجاب * تشنه يابد بىشكى ره سوى آب\r\nديد ناگه چشمهء آب لطيف * همچو مشتاقى كه دريابد حريف\r\nبر لب آن چشمه رفت و خوش نشست * از حجاب و ظلمت و تنگى برست\r\nداشت انبانى پر از ماهى شور * كرد بيرون تا خورد خوش با حضور\r\nگوشتش خورد ، استخوانش زد در آب * زنده شد در حال آن مغز كباب\r\nخضر چون ديد آن علامت در زمان * خوش بنوشيد آن حيات جاودان\r\nآب خورد و غوطه زد خوش اندر آب * ديد در ظلمات ، نور آفتاب\r\nبعد از آن شد در پى سلطان روم * تا كه برهاند ز ظلمات آن ظلوم\r\nديد اسكندر در آن ظلمات دنگ * بىقدم شد پيش شاه روم و زنگ\r\nخضر آن اسپاه و شه مىديد فاش * ليك كس او را نمىديد و صفاش\r\nهمچو اهل حق نهان و آشكار * خويش و بيگانه چو گل بر شاخ خار\r\nرفت در پيش سكندر ، پيك آب * تا نمايد مست را جام و كباب\r\nگفت ، نك آب است اى سلطان مه * هان ز پيشانى خود بگشا گره\r\nباز گفت احوال خود در پيش شاه * كرد وصف آب و نزديكى راه\r\nمركب شه گشته بُد ، لنگ و خراب * زانكه مىديدند در ره بس « 2 » عذاب\r\nشد سكندر در پى خضر عليم * تا بنوشد آب و افشاند گليم\r\nآب شد مستور و ره هم گشت دور * نيست كوثر روزى جاه و غرور\r\nچون بسى گشتند بهر آب صاف * با خضر گفتند كاى مرد خلاف\r\nتو درين ظلمات ، مجنون گشته‌اى * خسته و زار و جگرخون گشته‌اى\r\nبا خضر تسخر فزودند و ستيز * كه رها كن ، آب روى شه مريز\r\nكه دروغ است و فسون و ساحرى * هست اين مانند گاو سامرى\r\nجان خضر از قول ايشان شد ملول * همچو با بو جهل تكرار رسول\r\nكه در آن تكرار سوز دل نداشت * خار مغ در سينهء بو جهل كاشت \r\n\r\n\r\n","description":"","footnote":"\r\n( 1 ) . س : برگشته .\r\n( 2 ) . س : پس .\r\n","page_name":" 13 ","page_number":79},
  {"content":"\r\n\r\n رفق و حلم عالمان با جاهلان * زهر محض است و عدوّ جسم و جان\r\nخضر گفتا چون به جهل آغشته‌ايد * كه به فكر خويش تخمى كشته‌ايد\r\nپير ره‌تان هست در صندوق تنگ * فكر خلوت نگذرد از نقش و رنگ\r\nكرده همراه شما اسب « 1 » حرون * چون بيابند « 2 » آخر آن بحر فنون\r\nچونكه بُد حيوان سرشت آن پير كور * قوم خود انداخت در كوى نفور\r\nاو بُده مير آخر و حيوان‌پرست * چون بنوشاند بگو جام الست\r\nبُد دليل خضر ، توفيق إله * زان اسكندر ، فرس بود و سپاه\r\nپيرشان زان بود در خلوت نهان * كه سيه‌رو بود همچون هندوان\r\nزنده بود از مكر و تدبير صور * فخرش از زر بود و اظهار پدر\r\nگر بُدى زنده به حق آن زشت‌روى * خويش و قوم خود نبردى سو به سوى\r\nچون نبودش نور احمد هم رفيق * نى خضر مىديد و نى راه و طريق\r\nبازگشتند آن گروه با ملال * سوى دنيا جمله محروم زلال\r\nزانكه در اقسام نور مصطفى * دور افتادند از كوى رضا\r\nقسم چارم مىنبودند آن گروه * كه تلف گشتند در نقش و شكوه\r\nهركه پيشى جست واپس اوفتاد * پس روان باشند دايم اوستاد\r\nزان محمّد پيش كرد آن نار و دود * تا تواند برد آخر گوى سود\r\nخواجهء ما زان شرف دارد ، شرف * كو نه پس دارد نه پيش و نى « 3 » طرف\r\nاوّل است و اوسط است و آخر است * هركه دارد چشم دل ، خوش‌ظاهر است\r\nتا توانى خوى مسكينان گزين * همچو احمد در صف آخر نشين\r\nتا چو زندان جهان ، دروا شود * جان پاكت شحنه و يغما شود\r\nچون خضر يا بى حيات آب ابد * وارهى از زخم و بهتان « 4 » و لگد\r\nور گزينى چون غريبان پيش در * با تو بنمايم ره آب دگر\r\nهست در بستان خوبان اى پسر * سبزه و سرچشمه و جويى دگر\r\nمنبعش مخفيست در چشم بتان * در خرابات است آن حيوان جان \r\n\r\n\r\n","description":"","footnote":"\r\n( 1 ) . س . اسپ .\r\n( 2 ) . س : بيابيد .\r\n( 3 ) . س : نه .\r\n( 4 ) . س : دستان .\r\n","page_name":" 14 ","page_number":80},
  {"content":"\r\n\r\n هركه آنجا عور گردد همچو هور * غرق گردد در دل درياى نور\r\nدُرّ شاهى يابد اندر گوش خويش * جوش دريا بيند ار با جوش خويش\r\nاى جمالى گرچه فصل اينجا خطاست * كه حديث رؤيت و وصل و لقاست\r\nرو برون آور سكندر با خضر * چون نديدند آن مليك مقتدر \r\nاى عزيز ، صورت تفسير  « اللَّهُ نُورُ السَّماواتِ وَ الْأَرْضِ »  در اشارات و معنى  « اللَّهُ وَلِيُّ الَّذِينَ آمَنُوا يُخْرِجُهُمْ مِنَ الظُّلُماتِ إِلَى النُّورِ »  گذشت . حاضر معنى  « يُخْرِجُونَهُمْ مِنَ النُّورِ إِلَى الظُّلُماتِ »  باش ، تا دريابى كه در طريق عاشقان آفتهاى ظلمانى و نورانى بسيار است .\r\nاگر پير و دليل در راه عشق نباشد ، در ظلمات عشق راه به سرچشمهء زلال قديم نتوان برد ، كه در وادى عشق مجاز نظر عشق معنى  « اللَّهُ نُورُ السَّماواتِ وَ الْأَرْضِ »  مىنمايد ، و چون قدم در ظلمات عشق حقيقى نهاد كه در قدم مرشد داناست ، معنى اين آيت جلوه مىكند كه :  « اللَّهُ وَلِيُّ الَّذِينَ آمَنُوا يُخْرِجُهُمْ مِنَ الظُّلُماتِ إِلَى النُّورِ » ،  و آنها كه بىپير در طريق عشق درآيند  « يُخْرِجُونَهُمْ مِنَ النُّورِ إِلَى الظُّلُماتِ أُولئِكَ أَصْحابُ النَّارِ هُمْ فِيها خالِدُونَ »  در حقّ ايشان است . « 1 » گوش به نظم « 2 » دار « و صلى اللّه على خير خلقه محمّد و على آله صحبه و سلّم » « 3 » .\r\n چون سكندريان ابا خضر عليم * بىادب گشتند چون ديو رجيم\r\nحق نهان كرد آن حيات جاودان * گرچه بُد در پيش پاشان ، خوش روان\r\nخضر مىديد و اشارت مىنمود * در غضب بودند آن قوم جهود\r\nچونكه مركبشان حرون بود آن گروه * ميل جاه و لغوشان بود و شكوه\r\nكرّه پژمردشان بُد زير خاك * ميل مىكردند در خاك « 4 » و مغاك\r\nگفت با خضر آن شه محزون زار * كه همان به كه كنم رو در ديار\r\nروبه‌روم آرم كنم فكرى دگر * كه دلم بگرفته سخت از شور و شر\r\nگر نخوردم آب حيوان اى خضر * راه بردم سوى احسانهاى بر\r\nخضر گفتش حكم و دستور آنِ تست * جان ما تسليم « 5 » در فرمان تست \r\n\r\n\r\n","description":"","footnote":"\r\n( 1 ) . س : ايشانست .\r\n( 2 ) . س : بنظم .\r\n( 3 ) . س : و السّلام .\r\n( 4 ) . س : چاه .\r\n( 5 ) . س : و .\r\n","page_name":" 15 ","page_number":81},
  {"content":"\r\n\r\n ليك برگير اى سكندر ، مشت خاك * تا دليل تو شود اين خاك پاك\r\nيك دو مثقالى ستد آن خاك زرد * خاك با خود برد اگر آبى نخورد\r\nخضر ديگر گفت با اصحاب راه * فاش اندر گوش اسفيد و سياه\r\nكه در اين ظلمات هست اى رهروان * خاك و سنگى بس عجايب بىگمان\r\nهركه بردارد ابا خود بيش‌وكم * چون رود بيرون فتد در چاه غم\r\nوانكه با خود برندارد اين حجر * اوفتد فردا به حسرت در سقر\r\nهركه فرمان برد نصح راهدان * خاك ره برداشت با خود همچو جان\r\nوانكه شد عاق و نكرد آن سِر قبول * كه نبُد گوشش سوى گفت رسول\r\nشد پشيمان چون نماندش روزگار * شرح اين گفته شود در روزگار\r\nحاليا بشنو كه اسكندر چه كرد * چون ز ظلمت بازگشت از روى زرد\r\nآن گروه بازمانده باز خواند * هر يكى بر جاگه خودشان نشاند\r\nقصهء خود گفت و ميل روم كرد * بستگى غافلان معلوم كرد\r\nهركه رومى بود با شه شد روان * رو نهان كردند ليكن هندوان\r\nروميان بعضى قلندروار خوش * ترك كردند آن غبار و ريم و غش\r\nبعض ديگر خان‌ومان بفروختند * توشه كردند و قباها دوختند\r\nشرح اين بشنو اگر مرد رهى * ورنه مىدان كه چو موش اندر چهى\r\nهركه دنيا ترك كرد و صرف كرد * محرم شه گشت و جام شاد خورد\r\nوانكه تارك « 1 » گشت حاصل مىنيافت * آفتاب لطف حق بر وى نتافت\r\nجان در اين ره صرف بايد كرد تا * مىبدانى چيست سرّ هل اتى\r\nترك كردن اى رهى ، حيلت‌گريست * در طريق عاشقان ، خود كافريست\r\nمرد جان در پاى جانان افكند * تا كه شست دل به عمّان افكند\r\nبشنو اين ذكر صحيح دلپذير * تا نباشى چون منافق در زحير \r\n\r\nحكايت [ ابلهى مىمرد بودش مال پر بود نايينى مگر يا مرد لر 
  ]\r\n\r\n\r\n","description":"","footnote":"\r\n( 1 ) . س : تاوك .\r\n","page_name":" 16 ","page_number":82},
  {"content":"\r\n\r\n ابلهى مىمرد بودش مال پر * بود نايينى « 1 » مگر يا مرد لر\r\nگفت با خويشان كه چون گردم خموش * مال من آريد بىبانگ و خروش\r\nبا امينى خوب بسپاريد زود * تا زيانم را رساند سوى سود\r\nتا برد در پيش آن داناى سر * كه عليم قسمت است آن شاه بر\r\nپيش پيغامبر بريد اين مال من * تا زند آتش درين آمال من\r\nچون وصيّت كرد و مُرد آن مرد حر * آن وصى برد آن قماش و سيم پر\r\nپيش آن حضرت نهاد آن ريم و خون * كه وصيت كرده مرد « 2 » پرفنون\r\nكه ز بهر حق شما اين گرد و دود * از ره او دور گردانيد زود\r\nخواجه آن سدّ و حجاب راه حق * كرد صرف و كرد پاك « 3 » از رو عرق\r\nبعد از آن بنهاد يك درهم به كف * كه به حقّ اين رسالت وين شرف\r\nكه كرامت كرده با من ذو الجلال * كه دهم مر تشنگان را اين زلال\r\nگر به دست خود بدادى اين درم * به بُدى زان جمله اموال و نعم\r\nتارك بىصرف سرگردان شود * عاقبت جوياى اين و آن شود\r\nزانكه دست حق نبيند در ميان * فى الحقيقة كافر است آن بدگمان\r\nكه كند وقف عيال آن مال خويش * كى بيابد لذّت از اعمال خويش\r\nمال هم نور است و هم نار است و دود * اين بكاهد چون‌كه آن يك برفزود\r\nدو و ده الف آن شعاع عشق صاف * در مقام قرب زان بُد در مصاف\r\nتا كه گردد مستقيم آن بىقرار * تا قرارى بنهد اندر هر ديار\r\nتا كه نور و ظلمت و رومى و زنگ * خوش جدا سازد چو لعل و زر و سنگ\r\nكاروان تا در ره است و در عبور * پيشواى آدمى باشد ستور\r\nچون به شهرستان رسد مقصود كل * خر رود سوى كَه و شه سوى مُل\r\nجابرا نورم چو صورت بست فاش * بود اندر آمنه يك چند جاش\r\nاى جمالى رو ، به آغاز سؤال * تا كه ظلمتها شود دور از زلال\r\nتا كه مستان بىخود و بىپا و سر * در سماع آيند بىقول و خبر \r\n\r\n\r\n","description":"","footnote":"\r\n( 1 ) . س : نائينى .\r\n( 2 ) . س : مردى .\r\n( 3 ) . س : پاك كرد .\r\n","page_name":" 17 ","page_number":83},
  {"content":"\r\n\r\n زانكه منزل نيست در ميدان عشق * لذّت سير است و بس در جان عشق\r\nدر جمادات است و حيوان منزلات * زان نبيند چشم صورت ، روى ذات\r\nمهر دل داند كه چه بود آفتاب * مِهر خواهى رخ ز اهل دل متاب\r\nمهر بىغش چون‌كه شد عالم‌فروز * در گِل آدم درآمد چون كنوز\r\nصورت آدم غنى گشت و بلند * گشت باب و معدن رومى و هند\r\nپرورش ديد اندر آن صورت دگر * تا پديد آمد از آن گِل نيشكر\r\nسيرت آن گنج مخفى اى پسر * دربه‌در مىشد در ايوان صور\r\nهركجا سر برزد آن گنج گران * هم زبان گشتى ابا اهل زمان\r\nكس نبردى ره به فعل و خوى او * گرچه مىديدند دايم روى او \r\nاى عزيز ، حقيقت و اشارت :  « وَ لَوْ لَمْ تَمْسَسْهُ نارٌ نُورٌ عَلى نُورٍ »  ( سوره 24 / 35 ) ، در اين فصل بشنو . زنهار ، كه در فكر ماضى و مستقبل مباش ، تا حقيقت آيه در بقيهء حكايت خضر و اسكندر بر تو جلوه كند . « و صلّى اللّه على محمّد و آله » « 1 » .\r\n چون سكندر شد به روم ، اندوهناك * سخت محروم و خراب و جامه چاك\r\nخضر خندان بود و او گريان و زار * خود مبادا كس زبون اشتهار\r\nچون جدا گشتند از ظلمات آز * همچو حُجّاجى كه برهند از حجاز\r\nهمچو اهل قشر « 2 » در روز قيام * كه بود ميوهء طلبشان گبز « 3 » و خام\r\nچون گشودند آن سر انبان خويش * تا بيارايند آن ايوان خويش\r\nجوهر ظلمات كان صبر است و درد * هركه بودش اندكى فرياد كرد\r\nكه چرا صابر نگشتم در بلا * تا نگشتى چاه حسرت جاى ما\r\nوانكه نصح خضر نشنيد از حسد * موى و روى خويش كند از دست خود\r\nبعد از آن گفت آن خضر با شاه ما * كه برون آور تو هم خاك مرا\r\nگردك خاكى كه در ظلمات جاه * با تو دادم باز ده ، اى مرد راه\r\nتا عيان گردد لواى مسكنت * هم ببيند چشم نفست مسكنت\r\nداد اسكندر به خضر آن گرد خاك * تا جدا سازد ز آتش نور پاك \r\n\r\n\r\n","description":"","footnote":"\r\n( 1 ) . س : و سلم .\r\n( 2 ) . س : شر .\r\n( 3 ) . س : كبر .\r\n","page_name":" 18 ","page_number":84},
  {"content":"\r\n\r\n تا بدانى تو كه نور مصطفى * گم نشد در ظلمت اصلابها\r\nشرح اين گردد جدا چون شير و مو * در ره خضر و سكندر ، اى عمو\r\nبستد از اسكندر آن خاك منير * از سر اكرام آن خضر خبير\r\nزود در ميزان نهاد آن خاك پاك * تا كند هستى صورتها ، هلاك\r\nگفت مىخواهم ببينم وزن اين * اى سكندر ، نيك بنگر در زمين\r\nتا ببينى جوهر اندر خاك پاك * سركشى بگذارى و گردى چو خاك\r\nتا ننازى بر سپاه و مخزنت * تا كه آسايش ببايد كردنت\r\nهان بگو تا مخزنت آرند پاك * تا شود هم كفهء اين گردوخاك\r\nتا دليل راه مسكينان شود * تا كه غنچهء باغ جان خندان شود\r\nگفت : اسكندر كه يك دينار زر * مىكند اين خاك تو زير و زبر\r\nتو همىگويى كه مخزن را بيار * تا شود همسر به روى اين غبار\r\nپشّه‌اى « 1 » در پيش صرصر اى فقير * چون باستد در مقام زمهرير\r\nخضر گفتش كاى « 2 » شه بس ارجمند * امتحان بايد در اين بىچون و چند\r\nحاليا هر زر كه دارى در نظر * اندرين كفّه نه و خوش درنگر\r\nشه نهاد انگشترى « 3 » اوّل به پيش * تا نماند روى سكّه و مهر خويش\r\nخضر آن در كفّهء ميزان نهاد * مهر اسكندر چو كَه بُد پيش باد\r\nبند بازو ، باز بگشود آن سوار * تا دهد بر باد آن گرد و غبار\r\nلعل شاهى پيش آن خاك دژم * گشت بىتمكين چو تن پيش الم\r\nهرچه بودش در تصرّف شاه روم * پست شد در پيش آن گرد ظلوم\r\nخضر يك‌دانه از آن آب حيات * داشت با خود آن دُر درياى ذات\r\nبر كف خود برنهاد آن نقد بِر * كه درو بُد جملگى انوار سر\r\nكه گذارش بود اندر خاك و باد * همچو آب و نار در جسم عماد\r\nآب كوثر هيچ مستعمل شود * گر دو صد عالم خبث بر وى تَند\r\nگوهرى كان خضر بر كف برنهاد * داشت بىشك نور احمد در نهاد \r\n\r\n\r\n","description":"","footnote":"\r\n( 1 ) . پشهء .\r\n( 2 ) . س : اى .\r\n( 3 ) . س : انگشترين .\r\n","page_name":" 19 ","page_number":85},
  {"content":"\r\n\r\n خوش در آن كفّه كه بُد پرسيم و زر * كرد پنهان خضر آن زيباگهر\r\nآن جواهر همچو جان انبيا * زنده گشتند از هواى مصطفى\r\nاهل دل دانند كين سير از كجاست * كين نظر در انبيا و اولياست\r\nگر تو هستى طالب اين راز دل * پا منه اندر ديار آب‌وگِل\r\nعاشقى بگزين و دامن‌چاك باش * در طريق اهل دل ، چالاك باش\r\nو اندرين ره نيز هم آهسته باش * گر درستى بايدت ، اشكسته باش\r\nبنده شو ، بيشى مجو ، سر در مباز * تا شود درهاى عزّت ، بر تو باز\r\nزانكه عزّ حق ابا اشكستگانست * بلكه سرّ حق در اشكسته نهانست\r\nهركه خود در پيش رفت اى پس خراب * مىنبيند غير زخم كبر و تاب\r\nپيشواى هر دو عالم پس نشست * آيت او كام چالاكان ببست\r\nآن محمّد كوست اصل كائنات * كه ز نور اوست فىالجمله صفات\r\nدر پى اهل كتاب آمد كه تا * خوش نمايد نور خود در استوا\r\nشرح منزلهاش گويم صد يكى * تا نماند در دل طالب ، شكى\r\nزانكه بىصبر و تحمّل اى رفيق * كس نبيند راحت دل ، در طريق \r\n\r\nمعنى حديث « العجلة من الشّيطان و التّأنىّ من الرّحمن » « 1 »\r\n زان سبب شد در بدايت اين رقم * كه بود شيطان اسير درد و غم\r\nكه در آن ساعت كه آن اسرار يار * جمع مىشد بىحجاب نور و نار\r\nبىتحمّل گشت آن بدريده جيب * كه نبُد در سير همراه حبيب\r\nگر بُدى همراه احمد در سيور * مىنكردى هيچ ذكر نار و نور\r\nگرچه دربان است و دارد فتح باب * دارد اندر نار خود ، جان كباب\r\nگر بُدى تسليم جانش در حضور * مىنبودى اين‌چنين نزديك و دور\r\nابلهان گويند كين شد در ازل * كه خورد او زهر ماران چون عسل\r\nاين رقم در لوح محفوظ است فاش * كه بود بيرون در آن شيخ جاش\r\nاى اخى ، لوح و قلم با خير و شر * گشت پيدا در پى شاه بشر \r\n\r\n\r\n","description":"","footnote":"\r\n( 1 ) . ملك و س : الرّحمن .\r\n","page_name":" 20 ","page_number":86},
  {"content":"\r\n\r\n آفريده تو مگو باشد قديم * گوش جان پيش آر تا گردى عليم\r\nتا نشد نور محمّد آشكار * نى قلم پيدا شد و نى كار و بار\r\nاى كه مىخواهى تو تلقين روش * در چشش افزا نه در صوت و كشش\r\nباادب باش و مجنبان دست و لب * همچو مشت خاك ، اندر دست رب\r\nتا نگردى ديو با تلبيس و ريو * تا كه بشناسى تو خود را و خديو\r\nتا كه عزّت يا بى اندر هر ديار * تا ز تو راضى شود پروردگار « 1 »\r\nهان « 2 » مجنبان بال‌وپر اى بىخبر * تا نيفتد خير تو در چاه شر\r\nحاضر دم باش و روى حال بين * سرمه‌كش در ديدهء اقبال بين\r\nاين حكايت بشنو و خامش نشين * تا بدانى كفر چه بود ، چيست دين \r\n\r\nحكايت [ دو نفر رفتند در باغ ارم تا بجنبانند آن شاخ كرم 
  ]\r\n دو نفر رفتند در باغ ارم * تا بجنبانند آن شاخ كرم\r\nباغ پرميوه بُد و وقت ثمار * باغبان بُد ليك پنهان در سرار\r\nچون در آن باغ آمدند آن هر دو يار * آن يكى بنشست اندر رهگذار\r\nآن يكى ديگر دماغش سست بود * بوى سيب آمد دماغش را ربود\r\nمست و حيران گشت و دنگ و بىقرار * زانكه از دستش بشد دامان يار\r\nدر پى ميوه دويد آن سست‌عهد * خواست تا شادى كند بىكسب و جهد\r\nباغبان مىديد كو پروردنيست * گفت با تركى كه او آزردنيست\r\nرو ، برونش كن ز باغ آن ميوه‌خوار * تا بداند قدر خويش و قدر يار\r\nتا بكارد ، بدرود ، آنگه خورد * تا ز فعل و كسب خود نفعى برد\r\nتا نيارد روى در آثار مفت * هم تواند داشت با خود يار و جفت\r\nترك رفت و كرد بيرونش ز باغ * همچو آدم با دل پردرد و داغ\r\nآن يكى كو باادب چون خاك راه * مىنكرد از هيچ سو چشمش نگاه\r\nسايهء بيدى گزيد و آب صاف * تيغ جذب خويش كرد اندر غلاف \r\n\r\n\r\n","description":"","footnote":"\r\n( 1 ) . از بيت 6 تا 9 درس نيست .\r\n( 2 ) . س : پس .\r\n","page_name":" 21 ","page_number":87},
  {"content":"\r\n\r\n نى يمين مىديد چشمش نى يسار * زانكه بُد پرورده بر ديدار « 1 » يار\r\nباغبان آمد برش با عزّ و ناز * باز مىپرسيد و مىپرسيد باز\r\nكز چه گشتى اين‌چنين دانا و راد * تربيت از خاك دارى يا ز باد\r\nبازگو كز آتش كه سوختى * كه چو آب اين مسكنت آموختى\r\nگفت روزى مىشدم سوى كتاب * تا شوم دانا و ننيوشم خطاب\r\nتا بدانم چون پرستم دوست را * تا ببينم « 2 » مغز نغز و پوست را\r\nتا چو بالغ گردم و بينا شوم * عارف هر زشت و هر زيبا شوم\r\nچون به مكتب رفتم اى سلطان باغ * پيشم آمد روز روشن يك چراغ\r\nديدم آن مصباح چون نور صباح * يافت جانم از شعاع آن فلاح\r\nچشم من روشن شد و دل صاف و پاك * آب صاف آمد ، تيمّم شد چو خاك\r\nگشت آنگه نور روشن ناپديد * گوش جانم بعد از آن بانگى شنيد\r\nدل سوى آن بانگ شد من در پىاش * تا ببينم روى ساقى و مىاش\r\nلحظه‌لحظه آن صداى دلربا * مىشنيد اين گوش بىبرگ و نوا\r\nتا به صحرايى فتادم مست و زار * گشت ناگه صورتى خوش ، آشكار\r\nصورتى بىوصف بود اى مرد كار * كرد ناگه جان مسكينم ، شكار\r\nروى واپس مىنمود و مىدويد * من چه گويم كز چه‌سانم مىكشيد\r\nرفت آن صورت به كوهى بس بلند « 3 » * گشت پنهان و ربود از من كمند\r\nبعد از آن پيرى پديد آمد دگر * پرده‌دار و پرده‌سوز و پرده‌در\r\nپرده‌اش پيرى بُد و عجز و فنا * زانكه باشد جان پاكان در عبا\r\nاين عباى پاره‌پاره اى حبيب * هست چون گفتار پرزهر طبيب\r\nتا شود غالب ابر بيمار دل * تا كه در تن بشنود گفتار دل\r\nتن گريزد از طبيب و دل چو گُل * مىزند خنده ابر خار عُتُل\r\nپير آن پرده چو زلف دلبران * برگرفت از روى پيشم در زمان « 4 »\r\nدر بر خويشم نشاند آن دلنواز * يافت جان من ز جذب او نياز \r\n\r\n\r\n","description":"","footnote":"\r\n( 1 ) . س : پروردهء ديدار .\r\n( 2 ) . س : نه بينم .\r\n( 3 ) . س : پس به كوهى بلند .\r\n( 4 ) . س : اى جوان .\r\n","page_name":" 22 ","page_number":88},
  {"content":"\r\n\r\n رازدان شد آن نيازم پيش او * گوييا بودم انيس و خويش او\r\nآشنا گشتم چو محرم در برش * جان من شد محو ، اندر پيكرش\r\nسير كردم در درون بىحدش * فاش مىديدم طريق و مرصدش\r\nمتّصل ديدم درو كون و مكان * منفصل ديدم ولى نقش جهان\r\nجان و تن چون آب و خاك و باد و نار * جمع ديدم بىازادت هر چهار\r\nمن در آن آشفتگى حيران شدم * روى قدرت ديدم و خندان شدم\r\nرو به دو كردم ز روى التماس * كه به من بنما ، حقيقت بىقياس\r\nكز كجا آموختى اين علم صاف * كين چنين پيداست تيغت در غلاف\r\nدر تو مىبينم جهان خير و شر * جمله باهم خوش‌انيس و بىخطر\r\nآب از آتش ندارد احتراز * خاك و بادت آمده باهم به راز\r\nگفت با من گر نخواهى شد حرون * با تو گويم راز خود در ارغنون\r\nاوّل اين جام مى عشق ، اى پسر * نوش كن گر زانكه خواهى اين خبر\r\nزانكه با خود اين خبر نتوان شنيد * راه دل از كام تن ، نتوان بريد\r\nتا توانى رست از وسواسها * هم توانى ديد ملك منتها\r\nهركه دارد وسوسه از ناس نيست * در دل اهل خدا وسواس نيست\r\nچون محبّت كم شود ، نفس لعين * مىدود اندر يسار و در يمين\r\nتا بدرّد پوستين يوسفان * تا كند عريان ، لطايفهاى جان\r\nمست جام عشق ، مستغنى بود * شاه ملك انسى و جنّى بود\r\nصف‌شكن را كى بود خوف و حزن * اندر آن ميدان كه باشد ما و من\r\nذو الفقار عشق بركش اى حسن * بىمحابا گردن نفست بزن\r\nورنه بيرونت كند از ملك دل * وسوسه بسيار كس كرده خجل\r\nگفتمش فرمان و دستور آنِ تست * جان من چون باده در پيمان تست\r\nدر كفت پيمانه و پيمان من * مىپرد سوى تو مرغ جان من\r\nكرد از آن پيمانه جانم را خراب * اوفتادم بىسؤال و بىجواب\r\nچون جدا گشتم ز فكر ما و من * خويش ديدم در ميان انجمن\r\nاندرين باغ آنچه بنموده ثبات * ديدم آنجا همچو نور بىصفات \r\n\r\n","description":"","footnote":"","page_name":" 23 ","page_number":89},
  {"content":"\r\n\r\n اى امين باغ آن پير عليم * كو بيابد « 1 » ساقى عشق قديم\r\nدامنش بگرفتم اى داراى باغ * با دو دست دل كزو بُد سوز و داغ\r\nبعد از آن گفتم كه چشمم باز شد * گوش جانم ، فارغ از آواز شد\r\nگفت چون بينا شدى اى ديده‌ور * خيز اندر دشت و در دريا نگر\r\nزانكه خواهى گشت اندر بحر و بر * تا كه گردى عارف سنگ و گهر\r\nتا نترسى از پلنگ و از نهنگ * هم نگردى مايل هر نقش و رنگ\r\nاو همىگفت و همىديدم عيان * نقش و رنگ اين جهان و آن جهان\r\nگفتمش ديگر كه اى پشت و پناه * بازگو از خويش وز رفتار و راه\r\nكز كه گشتى اين‌چنين معمور و خوب * كه همىبينم ترا شاه قلوب\r\nتا توانم پيش محرم راز گفت * راز با دمساز شايد بازگفت\r\nگفت هستم من « 2 » امير كوه قاف * بىگزاف و بىخلاف و نيست لاف\r\nچون سؤال از ذات كردى اى پسر * خيز و پيش‌آ ، يك دو گامى پيشتر\r\nتا بگويم با تو من شرح ظهور * تا ببينى سرّ عقل و لطف نور\r\nتا بماند حفظ تو در هر مقام * تا توانى داشت بر مركب لجام\r\nتا توانى رفت تنها در سفر * تا نگردى مردهء خيل و حشر\r\nگفت با من بعد از آن اى باغبان * آن خبير آشكارا و نهان\r\nكه بُدم من همچو نور بىشعاع * همچو صوفى كه درآيد در سماع\r\nكه بود سرگشتهء حال درون * سوزنى باشد درو بىفكر و چون\r\nسوزنى او را به رقص آرد چو باد * تا شود جانش ز وجد حال ، شاد\r\nجان صوفى چون شود شاد از سماع * رفع گردد آن تردّد و آن شعاع\r\nصورتى گردد مصوّر بس لطيف * دلرباى و جانفزاى و خوش‌اليف\r\nهم جدا باشد ازو هم متّصل * همچو مهر دوست اندر جان و دل\r\nگر يكى گردد نماند وجد و حال * ور جدا باشد بود در قيل و قال\r\nرقص او از قول قوّال است و بس * جون « 3 » شتر كو بشنود بانگ جرس \r\n\r\n\r\n","description":"","footnote":"\r\n( 1 ) . س : گوييا بُد .\r\n( 2 ) . س : من هستم .\r\n( 3 ) . س : چون .\r\n","page_name":" 24 ","page_number":90},
  {"content":"\r\n\r\n آن صدا اندر رود در گوش او * بىخبر از دل بود خرگوش او\r\nآن‌چنان ديدم زمانى خويش را * با تو گويم اصل دين و كيش را\r\nخويش را در پرده ديدم همچو روح * تا ببينم دفتر كنز و شروح\r\nدو دريچه ساخت اندر پرده دوست * تا بديدم كيست « 1 » زشت و كه نكوست\r\nخواست آنگه شحنه و شاه ازل * كه نمايد صورت علم و عمل\r\nنورى از جان محمّد بركشيد * صورت هر دو جهان زو شد پديد\r\nتا شود پيدا جهان آب‌وگِل * تا نهان باشد در او اسرار دل\r\nنورى از انوار احمد اى قباد * اندرين ويرانهء بىدر فتاد\r\nمن در آن پرده همىديدم عيان * نور احمد بىزمين و آسمان\r\nبعد از آن نور تجلّى ، اى عمو * گشت پيدا اين سه سو و چارسو\r\nهر مقامى كان تجلّى گشت جمع * من در آن پرده همىبودم چو شمع\r\nسوختم چون شمع اندر پيش او * من نمىرفتم برون از كيش او\r\nزانكه بودم عاشق رفتار او * كام من بود آن لب و تكرار او\r\nصلب صلب و خانه خانه آن قمر * سير مىكرد و همىافراخت سر\r\nتا علم زد بر در بيت الحرام * قبله زان است آن زمين و آن مقام\r\nزان نشستم اندرين باغ اى امير * كه مرا ياد است آن تخت و سرير\r\nشرح آن عالم كه عشق است و جمال * در نيايد در حروف و « 2 » قيل و قال\r\nنور احمد شمع و ما پروانه‌ايم * زان درين عالم چنين بيگانه‌ايم\r\nنور احمد مهر و ما چون ذرّه‌ايم * تا نپندارى كه بر خود غرّه‌ايم\r\nزانكه دم از جان احمد مىزنيم * نى چو تو ، ما لاف از ابجد مىزنيم\r\nاى جمالى ، رو به سوى قصّه باز * تا خبر يابد همى گوش نياز\r\nزانكه گوش سر نداند جز خبر * نالهء نى كى رود در گوش كر \r\nاى اخى ، « 3 » معنى  « يَهْدِي اللَّهُ لِنُورِهِ مَنْ يَشاءُ وَ يَضْرِبُ اللَّهُ الْأَمْثالَ لِلنَّاسِ وَ اللَّهُ بِكُلِّ شَيْءٍ عَلِيمٌ »  ( 24 / 35 ) ، گذشت . تأويل آن در تتمهء حكايت باغبان خواهد گذشت . حاليا گوش\r\n\r\n\r\n","description":"","footnote":"\r\n( 1 ) . س : كه كه .\r\n( 2 ) . س : حرف و را ندارد .\r\n( 3 ) . ملك : عزيز .\r\n","page_name":" 25 ","page_number":91},
  {"content":"\r\n\r\nبه سير صورت حضرت سيّد ولد آدم دار ، تا باشد كه در اين منزل بىاعتبار گم نشوى . و صلّى اللّه على محمّد . « 1 »\r\n اى اخى ، پيش آر گوش و چشم دل * تا نگردى در منازلها خجل\r\nتا بگويم شرح منزلها به تو * تا بدانى اين كلام توبه‌تو\r\nتو بدان كه نور احمد از كجاست * كه خدايش آفريد و كرد خاست « 2 »\r\nتا درآيد در تصوّر نور او * تا نپيچد كس سر از دستور او\r\nنور پنهانش از آن شد آشكار * تا برى ره تو « 3 » به فعل كردگار\r\nدر مقاماتش از آن مىداشت فاش * تا عيان گردد به عالم دربهاش\r\nشد از آن نور مكمّل كائنات * پيش از آن كو قد نمايد در صفات\r\nنور جسمش هست و نور جان و دل * نور جسمش شد رسول آب‌وگِل\r\nنور جانش مايل تكرار نيست * نور دل هم لايق بازار نيست\r\nليك در ميدان فتاد آن هر سه نور * با تو بنمايم اگر دارى حضور\r\nلال شو بىخويش و بىچون‌وچرا * بعد از آن هر در كه خواهى ، خوش درآ\r\nتا توانى ديد روى خوب دوست * گر بپيچد خويش در صد قشر و پوست\r\nتا نگردى تو مقيم كوى دوست * جسم تو هرگز نبيند غير پوست\r\nخدمت ساقى كن ار خواهى شراب * رو در آتش ، خون فشان همچون كباب\r\nتا برد نور دلت بر آسمان * وارهى از گفت‌وگوى اين و آن\r\nاين حكايت بشنو اوّل بىگمان * تا ببيند چشم تو انوار جان \r\n\r\nحكايت [ شيخ بغداد آن جنيد راهدان كه ازو دادند اهل دل ، نشان 
  ]\r\n شيخ بغداد آن جنيد راهدان * كه ازو دادند اهل دل ، نشان\r\nآن سعادت يار گفت اى جان باب * كه سخن مىرفت روزى در حجاب\r\nكه چه باشد آن حجاب نار و نور * كيست نزديك خدا و كيست دور\r\nاهل صحبت همچو بلبل بىقرار * بهر گل بر جان همىخوردند خار \r\n\r\n\r\n","description":"","footnote":"\r\n( 1 ) . ملك و س : على خير خلقه محمّد و آله و سلّم .\r\n( 2 ) . م و س : خواست ( مىبايد خاص باشد )\r\n( 3 ) . س : تو ره .\r\n","page_name":" 26 ","page_number":92},
  {"content":"\r\n\r\n ذكر مىبُد در ميان و فكر جام * شرح « 1 » راه و منزلات خاص و عام\r\nشد سرى ناگه در اين حالت خموش « 2 » * كه نماندش گوييا در سينه ، هوش\r\nنور وجدش درربود و بركشيد * خويش را در پرده‌ها اندركشيد\r\nشد ز خود غايب ، زمانى بس دراز * همچو حيدر كو بُدى اندر نماز\r\nنى همىجنبيد و نى مىزد نفس * جسم نورانيش بود آنجا و بس\r\nآتش او جان ما را گرم كرد * در چنين حالت نماند گرم و سرد\r\nحاضران چون باده در جوش آمدند * با مراد خود در آغوش آمدند\r\nهركه باشد روى او در آفتاب * ديده‌اش بىشك ببيند فتح باب\r\nبعد از آن ، آن آب باز آمد به جو * همچو مى ، جوشيد خوش اندر سبو\r\nنور مىافشاند آن شمع مراد * روى با من كرد خوش‌خندان و شاد\r\nگفت كاى بو القاسم تفته جگر * گفتمش لبّيك اى نور بصر\r\nگفت مىدانى كجا بود اين دلم * يا كجا افتاد راه و منزلم\r\nگفتمش كاى سيّد اهل قلوب * در دو چشم توست انوار غيوب\r\nمن ندانم سير پنهانت يقين * ليك هستم پيش پايت چون زمين\r\nگفت برقى آمد و جانم ربود * با تو گويم ، ليك نتوانم نمود\r\nآسمانها شد به پيش پام پست * چون شدم از جرعهء آن باده ، مست\r\nبىقدم برداشتندم اى پسر * تا به هفتم آسمان بردند بر\r\nپس ببردندم دگر خوش با حضور * زان سوى پرده كه بُد فىالجمله نور\r\nچون گذشتم زان حجاب نورپاش * چشم من شد خيره زان انوار فاش\r\nداشتندم باز در پرده بها * در حجاب و بىحجاب ، آن منتها\r\nحق تعالى خلعتى داد از بها * ديدهء دل بيند آن نور و صفا\r\nباز ديدم يك حجاب سهمناك * تا كه دادندم لباس از نور پاك\r\nنور هيبت « 3 » چونكه شد ملبوس من * شادمان شد اين دل محبوس من\r\nباز ديگر يك حجابى شد پديد * بس قوى و سرّ آن بس « 4 » ناپديد \r\n\r\n\r\n","description":"","footnote":"\r\n( 1 ) . س : ذكر .\r\n( 2 ) . س :\r\n اندر اين بحث آن سرى شد خوش خموش . \r\n( 3 ) . ملك : سيبت .\r\n( 4 ) . س : بُد .\r\n","page_name":" 27 ","page_number":93},
  {"content":"\r\n\r\n من در آن پرده نمىدانم چه بود * بود مانا آن غم عشق ودود\r\nزانكه ترسان بودم و حيران و زار * بس فزعناك و غريب آن ديار\r\nباز بستندم دگر در يك حجاب * بُد حجاب عزّت آن بىپيچ‌وتاب\r\nخويش را دريافتم ، خندان شدم * هرچه بودم يك دو صد چندان شدم\r\nفاش دانستم كه اندر نزد دوست * ديده‌ام روشن به نور روى اوست\r\nپس شنيدم يك ندايى ، كاى سرى * زان شنيدن شد ، سرى از خود برى\r\nپس بيفتادم ، شدم بىهوش و مست * گشت رگها سست و اندامم شكست\r\nعضوهايم شد جدا از يكدگر * پوستم شد چاك و عقلم شد به در\r\nشد دلم هم پاره‌پاره در زمان * كه ندانستم منم يا كيست آن\r\nبعد از آنم كرد حق پيوسته باز * آن شكسته و خستهء آواز و راز\r\nمن در آن حالت هنوز اى جمله گوش * نه قرارم بود و نى آرام و هوش\r\nنى توانستم روم ، نىايستم * نى زبانى « 1 » بُد كه گويم كيستم\r\nبعد از آن در من بپوشانيد باز * نور عظمت تا شدم خوش سرفراز\r\nپس ندايى كرد بازم ذو الجلال * كه نگنجد آن ندا اندر مقال\r\nنور جانم گفت لبّيك اى قديم * اى انيس خاطر هر مستقيم\r\nباز گفتا كاى سرى ، دانى كه ما * آفريديم اين جهان بىوفا\r\nهيچ مىدانى كه اين خلق جهان * در يقينند و فرح يا در گمان\r\nگفتمش يا سيّدى ، عالم زيم « 2 » * زانكه تو چون نايى و من چون نىام « 3 »\r\nفضل تو عالِم كند جانم يقين * ورنه من كى مىبدانم سرّ اين\r\nبعد از آن فرمود كاى انصاف ده * بر تو بگشايم من اين بند و گره\r\nاين حجبها كه تو ديدى اى سرى * هست آسان پيش دود آن سرى\r\nاين حجبها كه تو ديدى بُد ز نور * اين‌چنين مشكل نمود اندر حضور\r\nآن حجابى كه بود از خاك و دود * كس نگردد عارف آن زود زود\r\nقدرت ما آن حجابات گران * بىطمع برداشت از روى جهان \r\n\r\n\r\n","description":"","footnote":"\r\n( 1 ) . س : زبانم .\r\n( 2 ) . س : نيم .\r\n( 3 ) . س : من نيم .\r\n","page_name":" 28 ","page_number":94},
  {"content":"\r\n\r\n اى سرى ذرّيه باب تو من * آفريدم از براى خويشتن\r\nداده‌امشان عقل و هوش و چشم و گوش * برگزيدم مىنكردم‌شان وحوش\r\nنور خود پوشيده‌امشان بىخلاف * كرده‌ام تيغ زبانشان در غلاف\r\nداده‌امشان اختيار گفت‌وگو * كرده‌امشان صاف چون مى در سبو\r\nبىخبر آورده‌ام‌شان در صُور * تا چو آيينه بوند اندر نظر\r\nروى خود بنموده‌ام روز ازل * همچو مهر با صفاى بىخلل\r\nگفته‌ام‌شان كه منم ربّ شما * كرده‌اند اقرار اندر ابتدا\r\nوصف ايشان است اين قالوا بلى * كه چنين گفتند فاش اندر مَلا\r\nبعد از آن كردم بر ايشان عرض باز * خانهء فوم و عدس بقل و پياز\r\nيعنى آن دنيا و زينتهاى آن * گونه‌گون آرايش اين خاك دان\r\nگفتم ايشان را ببينيد اين مقام * نه گُره رفتند اندر بند نام « 1 »\r\nماندند اندر بر من يك گروه * چون پلنگ و آهو اندر مغز كوه\r\nباز كردمشان به ده قسم آن دگر * چون نبات و قند و لوزينه و شكر\r\nباز بنمودم بر ايشان خلد و آز * نُه گُره رفتند سوى آز و ناز\r\nايستادند آن گروه مانده باز * در بر من همچو محمود و اياز\r\nباز كردم آن عزيزان چاك‌چاك * همچو جان عاشقان دردناك\r\nبعد از آن بنمودم آن نار مهيب * كه درو پنهانست رخسار حبيب\r\nنه گره رفتند از خوف عذاب * پيش من ماندند قوم بىحجاب\r\nباز قسمت كردم آن جزو دگر * همچو نور زهره و شمس و قمر\r\nخواستم تا آزمايشها كنم * تا درخت آزشان بن بركنم\r\nپس جدا گشتند ، نُه قسم حرون * در ميان بحر ژرف آزمون\r\nكردم آن قسم دهم ديگر به ده * تا ببينم كه همىآيد به ره\r\nپس بياوردم بلا و درد عشق * تا بدانم كيست آخر مرد عشق\r\nقدر هر نوبت چو بز بگريختند * تا دل خود با چه آز آويختند \r\n\r\n\r\n","description":"","footnote":"\r\n( 1 ) . س : دام .\r\n","page_name":" 29 ","page_number":95},
  {"content":"\r\n\r\n پس بماندند آن گروه دردناك * كه نبُد دلشان قريب آب و خاك\r\nباز شد ده قسم آن قوم پسين * كردم ايشان را به قرب خود قرين\r\nسوخت اندر بحر عظمت نه گروه * يك گره ماندند با عيش و شكوه\r\nباز كردم با ده آن يك اى سرى * تا شوند از بود و جود خود برى\r\nپس نمودمشان ز هيبت يك حجاب * غرق گشتند اندر آن هيبت شتاب\r\nمثل هربار آن دهم در بارگاه * نزد من ماندند همچون مهر و ماه\r\nباز كردم پاره‌پاره آن يكى * تا نماند در دل و جانشان شكى\r\nعرض كردمشان حجاب عزّ خويش * تا شوند آگه ز فعل نوش و نيش\r\nبعد از آن برخاستند آن قوم پاك * مست و حيران و خراب و جامه‌چاك\r\nپس ندايى كان بود درخورد ما * با تلطّفهاى خوب منتها\r\nبا دل ايشان نمودم آشكار * شاد كردمشان چو گل اندر بهار\r\nخلعت انوار عزّ خويش را * همچو مرهم برنهادم ريش را\r\nگفتم آنگه كان « 1 » مقيمان درست * ناطق لبّيك گشتند از نخست\r\nسيّدا گفتند و مولا نام باز * تا گشودم من بر ايشان كام راز\r\nپس بگفتمشان دگر اندر حضور * كه نمودم مر شما را نار و نور\r\nعرض كردم بر شما دنياى شنگ * با تمامى زينت و آن نقش و رنگ\r\nخوش برفتند آن گروه اندر پىاش * گشته مست و بى خود از ذوق مىاش\r\nاز چه استاديد اينجا پست و تنگ « 2 » * گوشتان نشنيد آيا آن درنگ\r\nباز بنمودم شما را خلد و ناز * ديده‌تان از چه نشد آن سوى باز\r\nچونكه رفتند آن گروه ساده‌دل * ازچه‌رو درماند « 3 » پاهاتان به گِل\r\nعرض كردم بر شما ديگر جحيم * قوم ديگر پس شدند از خوف و بيم\r\nبس عجب گشتيد آنجا مستقيم * كه نشد دلتان ز خوف آن دونيم\r\nآزمودمتان به رنج اختيار * بعضى آنجا هم گسستند آن مهار\r\nاز بلا بگريختند آن بدرگان * از چه مانديد « 4 » اين‌چنين دنگ آن زمان \r\n\r\n\r\n","description":"","footnote":"\r\n( 1 ) . س : كاى .\r\n( 2 ) . س : لنگ .\r\n( 3 ) . س : درمانده .\r\n( 4 ) . س : ماندند .\r\n","page_name":" 30 ","page_number":96},
  {"content":"\r\n\r\n بس بلاهاى محبّت آشكار * عرض كردم بر شما چون زهر مار\r\nچند قوم آن جايگه بگريختند * خويش اندر چاهها آويختند\r\nمتّفق از چه شديد آن جايگاه * كه نرفتيد از پى جاى و پناه\r\nپردهء قربت نمودمتان دگر * بازگرديدند قومى بىخبر\r\nآن سكونتان از چه بود ، آنجا شما * كه نمىگشتيد مانند سما\r\nپس نمودم آن حجاب سهمناك * همچو احسانهاى برّ صافى و پاك\r\nقوم ديگر بى خود و حيران شدند * از خود و از حسّ خود پنهان شدند\r\nچون باستاديد آن دم اى گروه * كه نجنبيديد از جا همچو كوه\r\nپس نمودم پردهء عزّت چو روز * پيش آن برخاستيد ، اى جمله سوز\r\nدهشت و فكر و تحيّر داشتيد * گرچه تخم مهر در جان كاشتيد\r\nپيشباز روى غيرت آمدم * دستگير فكر و حيرت آمدم\r\nآمدم اينك چه مىخواهيد هان * كه نبرديد « 1 » آن ثمرهاى جهان\r\nجمله گفتند آن زمان در روى من * كه بُدند آزاد اندر كوى من\r\nكه نمىخواهيم جز تو اى همه * چون تو هستى ، چيست دنيا و رمه\r\nما نمىخواهيم جز تو اى ودود * زان نياورديم بر آفل سجود\r\nزانكه روى تو مراد جان ماست * مهر عشقت بر دل بريان ماست\r\nباز گفتمشان كه اى افتادگان * نيست آسان اين طريق بندگان\r\nآمدن در معرض رنج و بلا * نيست كار هر فقير و هر گدا\r\nاندرين « 2 » ميدان قدم در مىنهيد * كه شده چندين هزاران كس شهيد\r\nهست عالمهاى تنگ و ناپديد * كه بجز من آن بيابان كس نديد\r\nپيشتر از بابتان شد بىعدد * لمعهء نور ازل سوى ابد\r\nمبتلا گشتند در دشت بلا * كس نشد قايم به غير از علم ما\r\nهركه او شد عالم اسرار ما * ديد چشمش عاقبت ديدار ما\r\nغير جان انبيا و اوليا * كس نشد در پيش شمشير بلا \r\n\r\n\r\n","description":"","footnote":"\r\n( 1 ) . س : ببرديد .\r\n( 2 ) . س : اندر آن .\r\n","page_name":" 31 ","page_number":97},
  {"content":"\r\n\r\n بشنويد اين قول پاك معتبر * تا نيندازيد خود را در خطر\r\nدر ميان ما و ميدان شما * يك بلايى هست بىروىوريا\r\nكس ندارد طاقت آن درد و سوز * اژدر و مار است بر روى كنوز\r\nهمچو گيسوى بتان پرپيچ‌وتاب * مىكند آشفته دلها و خراب\r\nسنگهاى سخت بىطاقت از اوست * كس نمىماند در آن ميدان كه اوست\r\nباز گفتند آن گُره يا ربّنا * ما نمىگرديم از راه وفا\r\nاز تو ما را اندرين ره چاره نيست * كى بود بىروى تو خود جاى ايست\r\nبازگفتم مىتوانيد اين بلا * كه منش كردم صفت پيش شما\r\nكه به جاى آريد آدابش تمام * تا بنوشيد اين مىام از جام كام\r\nجمله گفتند اين نه كار روز زور ماست * گر تو بگمارى شود اين كار راست\r\nاى بلاى تو ، حيات جان ما * بادهء درد تو در پيمان ما\r\nچون ز تست اين فتنه و آشوب دل * خوش بود اى راحت و مطلوب دل\r\nگفتم آرى اين بلا ، روز نخست * جز شما ديگر كسى از ما نجست\r\nبعد از آن گفتند ، ما جام رضا * خوش همىنوشيم در كوى بلا\r\nگفتم آرى اين دم اكنون راستى است * جز شما خود طالب اين ملك نيست\r\nخوش وفا كرديد اندر راه من * گشته دلتان زنده و آگاه من\r\nمن شما را پاك و خالص كرده‌ام * بىشما من با شما مى خورده‌ام\r\nعلم خود در جانتان بنهاده‌ام * راه‌تان در خانهء خود داده‌ام\r\nكان سرّ خويش كردمتان يقين * زان شد اندر گوشتان دُرّ ثمين\r\nاى ز من ناطق شده كام شما * فرض گشته بر شما ، پيغام ما\r\nتا دليل ما شويد و خاكيان * بل شفيع جملهء افلاكيان\r\nمن شما را و شما هم آنِ من * شد دل و جان شما ، ايوان من\r\nزانكه روى و گفت‌وگوتان با من است * مِهر من چون روحتان اندر تن است\r\nاهل كشف و يار و دمساز منيد * ناظر مجموعهء راز منيد\r\nحاكميد و حافظ احكام من * از شما نوشند مستان جام من\r\nهم خصوص و نازنينان منيد * خود قريب و دوربينان منيد \r\n\r\n","description":"","footnote":"","page_name":" 32 ","page_number":98},
  {"content":"\r\n\r\n بعد از آن فرمود با من كاى سرى * خيز بنما سيرت پيغمبرى\r\nخلق را آگه كن از الطاف من * خيز در ده باده‌هاى صاف من\r\nكه لطيفم هم « 1 » خبيرم بر ضمير * نالهء بيچارگانم درپذير\r\nفهم كن آيات من و اسرار من * پيش مشتاقان بگو مقدار من\r\nآنچه اشنيدى ز من رو بازگو * در بر آن بندگان رازجو\r\nعفو كن ، رحمت نما ، بر بندگان * تا برون آيند از چاه گمان\r\nهركه تسليم است رحم افزا بر او * عفو كن گر بنگرد از سو به سو\r\nفهم كن در سرّ آياتم نگر * جمع شو در روى مرآتم نگر\r\nمؤمنان را ره نما در كوى من * عاشقان را مژده ده بر روى من\r\nگفت آنگه رو به سوى خويش ، باز * بازگشتم آمدم چون كان راز\r\nاى ابو القاسم طريق و راه دينست * كه برونش زهر و مغزش انگبينست\r\nفهم كن در صورتش سيرت بجو * كاين « 2 » اشارات دل است و توبه‌تو\r\nاى كه دارى ميل اين راه و طريق * رو ، طلب كن اوّلا يار و رفيق\r\nور نبينى يار ، بنگر كيستى * عاشق و آشفته‌دل ، بر چيستى\r\nچون ندارى مغز اى فىالجمله پوست * به كه نارى بر زبان تو نام دوست\r\nيا مكن ذكر خداوند و رسول * يا مجو مردار ، اى كلب فضول\r\nشيد و مكر و زرق باشد پيشه‌ات * آه از اين فكر بد و انديشه‌ات\r\nيا مكن تكرار و ذكر منزلات * يا مكن دل ، خانهء لات و منات\r\nحبّ مال و جاه و قرب كبريا * نيست باهم اى پليد بىحيا\r\nپيشه كرده ذكر و تكرار زبان * خاك كرده بر دل و اسرار جان\r\nاى جمالى ترك آن بازار كن * يك زمان ذكر دل بيمار كن \r\n\r\nحكايت [ ليلى غمّاز شوخ فتنه‌جو دل ز مجنون برد و مىشد كو به كو 
  ]\r\n ليلى غمّاز شوخ فتنه‌جو * دل ز مجنون برد و مىشد كو به كو \r\n\r\n\r\n","description":"","footnote":"\r\n( 1 ) . س : لطيفم من .\r\n( 2 ) . س : كين .\r\n","page_name":" 33 ","page_number":99},
  {"content":"\r\n\r\n نيز مجنون در پىاش مىتاختى * با خيالش نردكى مىباختى\r\nهمچو بلبل دايما كردى فغان * زان شدى ليلى ازو دايم نهان\r\nرفت القصّه به كوى آن صنم * ساخت خانهء فرد چون بيت الحرم\r\nتا كه گردد جهد مجنون آشكار * تا شود گل خوش جدا از شاخ خار\r\nچونكه ليلى بر سر كوه بلند * رفت مجنون ، خويش در پايش فكند\r\nشب درآمد ، ناله و فرياد كرد * ليلى از افغان او شد در نبرد\r\nگفت با دايه كه اى دايه برو * پيش مجنون و بگو خاموش شو\r\nكه سرم درد آمد از افغان تو * نيست لعلم در خور دندان تو\r\nدردسر مىآورد آواز تو * هم مگر گوشت شود همراز تو\r\nخيز ، رو سوى دگر يا لال شو * يا برى از خويش و قيل و قال شو\r\nرفت دايه پيش آن افتاده يار * باز گفت آن نصح ليلى ، آشكار\r\nجان مجنون پخته « 1 » بُد از درد عشق * خورده بود او ضرب گرم و سرد عشق\r\nچون شنيد آن امر ليلى در زمان * ناله‌اش شد همچو غم در دل ، نهان\r\nشد دلش مجروح‌تر زان‌سان كه بود * آن جفا خوش با رضا در دل فزود\r\nشد دلش آزرده و بيمار و زار * رحمت ايزد درآمد در سرار\r\nشد در آن دل ، رحمت حق مستقيم * گشت آن دوزخ چو فردوس نعيم\r\nپيك عزّت سوى ليلى رفت باز * گشت ليلى مايل آن سوز و ساز\r\nگفت با دايه كه رو ، رو زود ، زود * كه همىيابد دماغم بوى عود\r\nجان مجنون است در آتش مگر * كه همىيابم ازو خون در جگر\r\nرو كه جانم سوخت از سوز دلش * يا مرا پنهان ببر در منزلش\r\nرفت دايه باز پيش آن غريب * كاى شده مشتاق تو ، جان حبيب\r\nطالب تو گشته آن مطلوب تو * خوش محبّت گشته آن محبوب تو\r\nهان به هر صوتى كه خواهى رازگو * كه شده دو گوش ليلى ، رازجو\r\nاى اخى ، اقوال صورت جمله لاست * مهر حق در باطن و جان صفاست \r\n\r\n\r\n","description":"","footnote":"\r\n( 1 ) . س : بخته .\r\n","page_name":" 34 ","page_number":100},
  {"content":"\r\n\r\n شرح مىخواهد بسى اين نور و نار * تا ببيند ديده‌ات ، ديدار يار \r\nاى عزيز ، بدانكه « 1 » معنى  « اللَّهُ نُورُ السَّماواتِ وَ الْأَرْضِ »  آموختنى نيست ، ديدنى است ، كه صفت نور است . هر دل كه بىغرض باشد ، ناظر اين كلمات شود . تو مطيع حضرت خواجه شو ، « عليه الصّلاة و السّلام » . تا با تو اين راز توان گفت . بدان كه هرچه در آسمان و در زمين است ، فى الحقيقة همه نور خداست و بدان كه نور حق تعالى قديم است و از عالم ذات به عالم صفات آمد ، چنان كه صورت بست و حضرت خواجه عليه الصّلاة و السّلام مىفرمايد كه :\r\n« اوّل ما خلق اللّه نورى »\r\n، يعنى اوّل ، نور من آفريده شد ، يعنى پيدا شد در مقامات و تربيت يافت ، چنان كه ذكر آن در اوّل كتاب گذشت ، و هميشه بلا و ملامت ملازم آن نور است و ملامت مىنمايد و تربيت است نه ملامت . در هر شىء كه آن نور هست ، دايم ترقّى مىيابد . و بدان كه حقيقت نور علم است ، كه علم است كه آگاه مىكند اهل خود را ، هرگاه كه عالم گردى در سرّ اشيا بدانى كه نور چون باشد . بدان كه آن انوار كه به چهار قسم مىشد : يك قسم مىايستاد ، كه نور حضرت سيّد ولد آدم است ، و تربيت مىيافت . و آن سه قسم ديگر در هرچه سر برزدند ، در آن عالم بماندند و غافل از انوار خودند . و بدان كه منازل و مراتب از تربيت است . بعضى انوار الهى آن‌قدر شعور يافته‌اند كه راه به طعمهء خود مىبرند و بس ، و بعضى بيشتر و نور حضرت خواجه عليه الصّلاة و السّلام عليم است بر پيش و پس ، يعنى ازل و ابد پيش نور آن حضرت پيداست و در سه عالم مىنمايد : يكى در جسم مبارك اوست و يكى در دل مستقيم آن حضرت و يكى در جان بحر صفت اوست . نور جسمش دليل گمگشتگان است و نور دلش اهل آخرت را نگاه مىدارد كه در دنيا گم نشوند و نور جانش انيس عاشقان است ، از بهر آن روى به آفلات نمىكنند . گوش به نظم دار . و صلّى اللّه على محمّد و على آله « 2 » و سلّم .\r\n نور احمد آفتاب و صد جهان * ذرّه‌ذرّه در هوايش جان‌فشان\r\nنور احمد بحر دُر بار آمده * چشمها از وى پديدار آمده\r\nنور احمد جان و عالم خاك و باد * خاك و باد از وى شده سرسبز و شاد \r\n\r\n\r\n","description":"","footnote":"\r\n( 1 ) . س : بدانكه .\r\n( 2 ) . س : و صحبه .\r\n","page_name":" 35 ","page_number":101},
  {"content":"\r\n\r\n نور احمد مه ، منوّر مىكند * گاه لاغر گه مدوّر مىكند\r\nنور احمد مىدمد در دل حيات * هم ز نور او جهانها گشته مات\r\nنور احمد ساقى خم‌خانه‌هاست * نور احمد همدم پيمانه‌هاست\r\nنور احمد گرنه نورافشان شدى * كى زمين ساكن فلك رقصان شدى\r\nنور احمد ذو الفقار صد زبانست * نور احمد دود و نار كافرانست\r\nنور احمد علم و عقل باصفاست * نور احمد بينش عين بقاست\r\nنور احمد ابتدا و انتهاست * نور احمد ديده و وصل و لقاست\r\nنور احمد هيچ نايد در مقال * كس نبيند سرّ آن جز اهل حال\r\nنور احمد هست بىشبه « 1 » و مثال * اى جمالى ، چون نمايم آن جمال\r\nهركه شد در كوى او همچون غبار * بر سر آيد همچو ما در هر ديار\r\nترك دنيا كن گرت بايد وصال * ورنه رو اندر چه كين و ملال \r\nاى اخى ، معنى آيت  « اللَّهُ نُورُ السَّماواتِ وَ الْأَرْضِ »  شمّه‌اى « 2 » شنيدى و در معنى حديث\r\n« اوّل ما خلق اللّه نورى »\r\nسخنى چند گذشت . تحقيقات انوار در باب تولّد حضرت سيّد ولد آدم ، محمّد مصطفى صلّى اللّه عليه و على آله و سلّم ، خواهد گذشت . تو بنده‌وار تسليم شو تا معلومت شود كه سبب چه بود كه حضرت مصطفى صلّى اللّه عليه و على « 3 » آله و سلّم از عبد اللّه متولّد شد . ذكر اين نيز در محلّ خود گفته شود ، « ان شاء اللّه تعالى » .\r\nحاليا ، گوش به اين حديث دار كه حضرت مصطفى صلّى اللّه عليه و على « 4 » آله و سلّم مىفرمايد كه :\r\n« اول ما خلق اللّه العقل »\r\n. در آن حديث « نورى » فرمود و درين حديث « العقل » فرمود : « اوّل ما خلق اللّه عقلى » نفرمود و ذكر و شرح اين نيز در آن محل كه جبرئيل عليه السّلام خود را به حضرت مصطفى « صلّى اللّه عليه و على آله و سلّم » نمود گفته شود . اى اخى ، حاضر اشارت باش . غرض حضرت خواجه عليه افضل الصّلوات و اكمل التّحيّات آن است كه تو بدانى كه چون اوّل عقل آفريده شد تحصيل عقل مىبايد كردن ، كه عقل مقدّم است ، زيرا كه عقل كليد اسرار الهيست . گوش به نظم دار تا جوهر عقل از درياى عزّت بربايى و عزيز شوى ، كه تاج عزّت بر سر عقل نهاده‌اند . زنهار كه\r\n\r\n\r\n","description":"","footnote":"\r\n( 1 ) . س : شبهه .\r\n( 2 ) . س : شمهء .\r\n( 3 ) . س : اين كلمه درس نيست .\r\n( 4 ) . س : اين كلمه درس نيست .\r\n","page_name":" 36 ","page_number":102},
  {"content":"\r\n\r\nعقل تدبيرى كه مكر و تزوير شيطان است ، دليل خود مساز . و صلّى اللّه على محمّد و آله « 1 » و سلّم .\r\n كِلك بردار و روان كن اى دبير * تا بگويم شرح علم ، ناگزير\r\nتا بگويم وصف عقل « 2 » و شرح جهل * تا نگيرى تو طريق و راه سهل\r\nزانكه نادانى عذاب جان ماست * جهل چون زهر است و در پيمان ماست\r\nعقل بيند بىشكى آب و سراب * عقل خواهى در پى عاقل شتاب\r\nدانشى پيدا كن ار مرد رهى * تا توانى يافت از خود آگهى\r\nگر هواخواه دل دانشورى * بايد اندر روى عالِم ننگرى\r\nدر پى آزادگان گردى به سر * تا برى ره جانب عقل و هنر \r\n\r\nقال النّبى ، صلّى اللّه عليه و على « 3 » آله و سلّم : « الرّفيق ثم الطّريق »\r\n.\r\n گفت پيغمبر كه پيدا كن رفيق * تا توانى رفت شاد اندر طريق\r\nعقل را اى دل ، دليل « 4 » راه دان * هركه عاقل نيست نبود راهدان\r\nكيست عاقل بىطمع اى جان باب * بىطمع شو تا نيفتى در عذاب\r\nكيست عاقل قانع و خشنود و شاد * اى خنك آن‌كس كه يابد اين مراد\r\nعاقل آن باشد كه آخربين بود * پاك و صاف و بىغش و بىكين بود\r\nعاقل آن باشد كه نستيز و به هيچ * تا نبيند در دو عالم تاب و پيچ\r\nعاقل آن باشد كه با اهل ديار * نكند آميزش نهان و آشكار\r\nزانكه هركو گشت پيدا در جهان * شد هدف و آماج تير ابلهان\r\nعاقل آن باشد كه بگريزد ز خويش * تا نبيند نفس او هر لحظه نيش\r\nعاقل آن باشد كه دنيادوست نيست * همنشين اهل قشر و پوست نيست\r\nعاقل آن باشد كه بيند چاه و راه * چاه بيند بر فراز تخت جاه\r\nگر بيابى لذّت از عقل اى پسر * مىنايستى يك نفس در رهگذر\r\nعقل چون گردد بصير و مستقيم * گرد او ديگر نگردد خوف و بيم\r\nعقل چون سيماى خرسند آورد * عشق را چون شير دربند آورد \r\n\r\n\r\n","description":"","footnote":"\r\n( 1 ) . ملك و س : و صحبه .\r\n( 2 ) . س : اهل .\r\n( 3 ) . س : اين كلمه را ندارد .\r\n( 4 ) . س : رفيق .\r\n","page_name":" 37 ","page_number":103},
  {"content":"\r\n\r\n عشق چون خورشيد دان بىپا و سر * در لواى عقل مىبخشد ثمر\r\nتا كمال عقل نبود اى غنى * عشق نتواند نمايد روشنى\r\nحكم و سكّهء مصطفى زان‌رو بماند * كه فرس با عقل در ميدان براند « 1 »\r\nبشنو اين نقل از شه و سلطان عشق * تا برى ره جانب برهان عشق \r\n\r\nقال النّبى ، صلّى اللّه عليه و على آله و سلّم : لعلّى بن ابى طالب كرّم اللّه وجهه\r\n: « اذا تقرّب النّاس الى خالقهم بانواع البرّ ، فتقرّب الى اللّه بانواع العقل و السّرّ تسبقهم بالدّرجات و الزّلف عند النّاس فى الدّنيا و عند اللّه فى الآخرة »\r\n.\r\n آن شنيدستى كه شاه صيقلى * گفت با مرآت خود يعنى على\r\nكاى هماغوش من و همزاد من * وى نهاده گوش بر ارشاد من\r\nگرچه كان جود و بحر جوهرى * ورچه فرد و بىنظير و صفدرى\r\nرو گزين كن ، عاقلى پرمايه‌اى * آفتابى كش نباشد سايه‌اى\r\nعاقلى بگزين و با او يار شو * وز علوم خويش برخوردار شو\r\nيا على ، كشتى تن است و روح ، نوح * رو ، بجو نوحى كزو يا بى فتوح\r\nهركه باشد بىوقوف و بىدليل * همچو فرعون اوفتد در رود نيل\r\nيا على ، هركس كه مىخواهد حضور * گو ببين اندر ميان عقل و شعور\r\nشاخ بخت از عقل افزون مىشود * بر خلاف اين دگرگون مىشود\r\nهست جنّت صورت عقل تمام * صورت جهل است دوزخ و السّلام\r\nاهل عالم در پى آز خودند * سست و سرگردان آواز خودند « 2 »\r\nخودپرستانند چون مور و مگس * گوششان نشنيده جز بانگ جرس\r\nطاعت تقليد و صوم و ذكر پر * هست آن فىالجمله فعل قوم حر\r\nبهر خود آن فعل موزون مىكنند * همچو كرم ، پيله بر خود مىتنند\r\nطاعت خود پردهء خود مىكنند * نيك پندارند و خوش بد مىكنند\r\nنفع آن طاعات بىمغز اى سوار * مىبرد فىالجمله باد اشتهار\r\nتو نهان شو در ميان جان جان * تا نگردى ريشخند ابلهان \r\n\r\n\r\n","description":"","footnote":"\r\n( 1 ) . اين بيت درس نيست .\r\n( 2 ) . از بيت 15 تا 19 درس نيست .\r\n","page_name":" 38 ","page_number":104},
  {"content":"\r\n\r\n تا توانى شاد در منزل رسى * شه شوى و غور كار دل رسى\r\nتا ببينى مكر ابليس لعين * تا توانى كرد فرق ماء و طين\r\nتا كه گوشت نشنود بانگ خران * تا شوى ناظر به راز بلبلان « 1 »\r\nتا نيارى رحم بر عقل معاش * تا ببينى عقل كل مشهور و فاش\r\nعقل و علم سر همى بايد كه تا * شخص گردد عارف حق ، اى فتى\r\nزانكه اندر روى آيت پرده‌هاست « 2 » * حسّ صورت مىنداند چپ ز راست\r\nاين مثل بشنو به گوش جان و دل * تا نگردى گرد بلهان خجل\r\nآن حكيمان صور در ملك هند * مانده در كِل در خيال چون و چند\r\nكه همىدارند اين جسم و صور * بس عزيز و باوقار و معتبر\r\nآن حيات بىثبات ناقبول * كه نيابد وزن در كفّهء عقول\r\nآن نفس كه گاو و خر دارد يقين * در لجامش مىكنند اندر جبين\r\nدم همىبندند آن مستان آز * كه همىنازند با عمر دراز\r\nگيرم اى هندو كه آن عمر بلاغ * بگذرانى در جهان مانند زاغ\r\nرزق زاغ اندر جهان پيداست ، چيست * بر چنين عمرى همى بايد گريست\r\nچون ندارى چشم دل اى جمله گوش * قانعى بر صورت و بانگ و خروش\r\nهندويان بىبصارت اى امير * بىوقوف‌اند از طيور و از صفير\r\nاين شنيدستند از استاد راد * كه نگهدار نفس يابد مُراد\r\nآن نفس چون باد تمر و گند سير * در درونشان افكند صد دار و گير\r\nزان همىدارند آن دم در درون * تا كه گردد عمرشان از حد فزون\r\nمىندانستند كان داناى سرّ * مىنمايد راهشان در فعل برّ\r\nفعل برّ و علم سرّ اى بىخبر * هست در انفاس پير راهبر\r\nتو نفس دربند كن در پيش او * تا دلت زنده شود از فضل هو\r\nكان نفس دارد حيات جاودان * اين نفس هركو پذيرد يافت جان\r\nقول و فعل اهل صورت اى جوان * جمله مىبين در شعار اين بيان \r\n\r\n\r\n","description":"","footnote":"\r\n( 1 ) . س : ابلهان .\r\n( 2 ) . س : پرده‌هاست .\r\n","page_name":" 39 ","page_number":105},
  {"content":"\r\n\r\n علم و درك ناقصان اى بو الوفا * دل از آن هرگز نمىيابد صفا \r\nاى عزيز ، يك لحظه « 1 » بيدار شو كه صفت اهل ذكر و مقامات اهل فكر و خشوع اهل ذوق و حضور اهل عشق ، در ذكر مولود حضرت مقصود كائنات شمّه‌اى خواهد گذشت . نيك تأمّل كن و بدان كه هرچه تعلّق به اهل اسلام دارد ، كه اهل كوشش‌اند « 2 » ، كه به صورت عام « 3 » مشغول‌اند ، كه معجزات و تصرّفات صورت عالم است ، محمّد اسحاق رحمة اللّه جمع كرده است « 4 » . اگر مىخواهى كه فضيلت انوار و اظهار حضرت خواجه عليه الصّلاة و السّلام بدانى ، كتاب و تصنيف محمّد اسحاق به چنگ آور كه اهل بر حيات « 5 » و رزقى دارند و اهل بحر حيات و رزقى ديگر دارند ، و اهل آسمانها و عرش و مقامات ديگر هريك بر خوان كرم الهى نواله مىيابند . گوش به نظم دار تا عارف مقامات شوى ، تا محرم مقام‌آفرين گردى ، تا مبتلاى مقامات نگردى . « 6 » « و صلّى اللّه على النّبىّ الامىّ « 7 » محمّد و على آله و سلّم » . « 8 »\r\n يك زمان بگذار اى دل ذكر راه * فكر مشتاقان كن و ديدار شاه\r\nذكر راه و نقل و فيض چشم و گوش * در نمىگنجد درين بحر خموش\r\nزانكه اين درياى جوهرپرور است * نيست چون قلزم كه در شور و شر است\r\nبحر عمّان است و قعرش ناپديد * غير عور سرفشان پايان نديد\r\nعور سرباز اندرين بحر شگرف * جوهر و دُرّ مىبرد ظرفى به ظرف\r\nجوهرى كان عقل و نور مصطفاست * بازگويم كز كدامين بحر خاست\r\nمقصد آن با تو گويم اى رفيق * ليك تو همراه من شو در طريق\r\nتا ببينى سير روح مصطفى * هم دلت يابد فتوح مصطفى\r\nتا چو آن بيگانگان خودپرست * مىنگردى در بيابان دنگ و مست\r\nآن اشارتها براى عقل تست * تا نباشى در روشها خام و سست \r\n\r\n\r\n","description":"","footnote":"\r\n( 1 ) . س : يك‌لحظه .\r\n( 2 ) . س : كوشند .\r\n( 3 ) . س : عالم .\r\n( 4 ) . س : گردانيده است .\r\n( 5 ) . س : حيوة .\r\n( 6 ) . ملك 1 و 2 و س : نشوى .\r\n( 7 ) . س : و صلى على محمد و آله و السلّم .\r\n( 8 ) . ملك : و السلم .\r\n","page_name":" 40 ","page_number":106},
  {"content":"\r\n\r\n تا شوى « 1 » همراه روح خواجه چست * تا به پايان آورى عهد درست\r\nهركه جز ديدار آن شه برگزيد * شد درين بيشه هلاك و ناپديد\r\nامتحانها مىرود اى بو الفضول * تا كه تو خضرى شوى يا ديو و غول\r\nذكر منزلهاى نور آن خديو * بهر آن شد تا بجويى ملك ديو\r\nزانكه ارواح ملايك در سجود * مى نمىيابند راه ملك جود\r\nهمچو اهل صومعه در قعر چاه * غافل‌اند از ذوق مشتاقان شاه\r\nهركجا كان نور احمد يافت نام * تفرقه پيدا شد اندر خاص و عام\r\nبيشتر رفتند در دنبال آز * زان نشد دلشان منوّر بهر راز\r\nاندر آن باغ پرآب پرشعف * مىنديدند آن خران غير از علف \r\nقال النّبى صلّى اللّه عليه و على « 2 » آله و سلّم : « الدّنيا جيفة و طلابها كلاب »\r\n. اى اخى ، آيات و احاديث و ذكر گذشتگان و تمّثل « 3 » گوناگون از بهر آن است كه تو متنبّه شوى و با عاقلان صحبت دارى ، تا عاقل شوى تا فهم اشارات و آيات توانى كرد ، كه ابلهان بىعقل غير از حفظ تاريخ و روايت چيزى ديگر حاصل نكرده‌اند . آن حكايت شنيده باشى كه ابو هريره با اصحاب گفت كه : از حضرت مصطفى صلّى اللّه عليه و على « 4 » آله و سلّم بشارتى شنيدم كه درياى رحمت همه را سيراب خواهد گردانيد . و گفت اگر اهل عالم بدانند ، آنچه من اين زمان از حضرت خواجه « صلّى اللّه عليه و على « 5 » آله و سلّم « 6 » » شنيدم و ذكر آن با كسى گويم ، در حال مرا سنگسار كنند . ذكر آن حال در اين فصل بشنو و گوش به نظم دار و خود را بشناس « 7 » « و صلى اللّه على خير خلقه محمد و آله و سلّم » .\r\n\r\nحكايت [ ترك بغدادى و شيخ سبزوار الفتى كردند باهم در گذار 
  ]\r\n ترك بغدادى و شيخ سبزوار * الفتى كردند باهم در گذار\r\nناگهان از هم جدا گشتند زود * در ميانشان ماند آن سودا و سود\r\nشيخ بيدل رفت سوى ملك خويش * زار مىناليد آن مجروح ريش \r\n\r\n\r\n","description":"","footnote":"\r\n( 1 ) . س : روى .\r\n( 2 ) . اين كلمه در « س » نيست .\r\n( 3 ) . س : تمثيل .\r\n( 4 ) .\r\nو\r\n( 5 ) : اين كلمه در « س » نيست .\r\n( 6 ) . اين كلمه در « س » نيست .\r\n( 7 ) . ملك : ندارد .\r\n","page_name":" 41 ","page_number":107},
  {"content":"\r\n\r\n روز و شب آن ناتوان دل‌كباب * مىنمودى آه زار و اضطراب\r\nآه زار منتظر مانند تير * بر نشانهء خويش زد سخت و دلير\r\nچون دل آن شوخ آگه شد ز دوست * همچو مغز نغز بيرون شد ز پوست\r\nسلسلهء عشق و محبّت بىگمان * مىبرد خاك دژم بر آسمان\r\nبوى سوز دل شنيد آن دلنواز * چارق اندر ره فكند او چون اياز\r\nچون به نزديك خراسان در رسيد * همچو يعقوب آن پدر بويش شنيد\r\nچون دلش بشنيد بوى يار خويش * گشت پيدا در برش زنّار و كيش\r\nداشت اسباب فراوان آن سوار * خواست تا آرد برون بهر نثار\r\nگفت با خادم كه اى همراز من * يك زمان شو همچو نى دمساز من\r\nتا شوى آگه ز درد و زارىام * تا ببينى روى عجز و خوارىام\r\nهرچه گويم آن درآور در عمل * در ابد بنمايمت سرّ ازل\r\nتو تحمّل كن مگو چون و چرا * تا عطا رويت نمايد در جزا\r\nرو بخر اوّل دو صد خر ، اى رفيع * تا ببندم در جهان راه شنيع\r\nجون به يارى آن خران خورده‌جو * زود برخيز و پى دبّاغ رو\r\nمژده ده مر زاغ و دبّاغ اى پسر * كه خران را مىكشند اندر گذر\r\nرفت خادم ، امر شيخ نامدار * خوش به جاى آورد در ميدان كار\r\nبعد از آن فرمود صد گاو و شتر * بر در مطبخ برد آن مرد حُر\r\nگوسفندان هم بيارد بىشمار * تا پزد آن مطبخى بهر نهار\r\nپيش راه دوست فرمود آن خران * جمله سرهاشان بريدند آن زمان\r\nپوستشان دبّاغ برد و چشم زاغ * بهر زاغان است اين ايوان و باغ\r\nباز صيدآور بود دربند شاه * بر سر و چشمش بود دايم كلاه\r\nتا كند عادت بر شاه عليم * مست و خاموشانه باشد دل دونيم\r\nزاغ بدآواز از آن مردار جوست * كه چو موش دزد و هم كفتارخوست\r\nپيش اين باز سفيد خاص شاه * كى تواند پر زند زاغ سياه\r\nبعد از آن شد شيخ مانند غبار * بر سر راهى كه مىآمد نگار\r\nشد به استقبال آن معشوقه‌اش * تا فشاند جان و دل اندر رهش \r\n\r\n","description":"","footnote":"","page_name":" 42 ","page_number":108},
  {"content":"\r\n\r\n جان به جان پيوست و دل گم شد به خويش * لذّت از مرهم نيابد غير ريش\r\nعاشقان يابند لذّت از حيات * كى خورند اين جام آن گيجان مات\r\nبرد القصّه نگار اندر وثاق * خوش بود وصل چنين بعد از فراق\r\nباز خادم خواند آن شيخ خراب * كه بده بيرونيان را نان و آب\r\nرحمت عامست اين آب و طعام * سيرشان كن با تواضعهاى تام\r\nچون بنوشند آب و نان آن ممسكان * گو بتازيد اندر آن دشت و كران\r\nبعد از آن اهل صف و اصحاب ريح * چرب و شيرين كن دهانشان اى مليح\r\nزانكه اهل فضل از آن باد بروت * مىزيند اندر جهان كاين است قوت\r\nهمچو ماهى بىخبر از فضل آب * اندرونشان سرد و بيرونشان كباب\r\nخادما چون آب رحمت جوش كرد * قدر همّت جمله را خاموش كرد\r\nچون‌كه خشنودند آنها در سرار * يك كبابى گرم آور پيش يار\r\nجز دل بريان درين خلوت ميار * كه دل بريانست اندر خورد يار\r\nگر ندارى آن كباب آتشين * سينه‌ام بشكاف و سوز عشق بين\r\nتا نمايم حال دل و اشغال گِل * اين همىگفت و جدا مىكرد دل\r\nچون بديد آن شاه دل بيمار خويش * وصل كل بنمود در ديدار خويش\r\nبعد از آن فرمود كه اى آشفته حال * دارم اكنون از تو من يك دو سؤال\r\nاوّلا برگو چرا كشتى خران * بازگو روشن بيان حال آن\r\nاز چه كشتى آن خران باركش * كه ندانستند چار از پنج و شش\r\nگفت دارد اين سؤالت بس جواب * با تو گويم شرح اين اى خوش‌خطاب\r\nچون دلم بشنيد مژدهء وصل خويش * خوش برون رفتم ز بند دين و كيش\r\nخواستم رحمت نمايم بر عوام * يا بنوشم با تو من جام مدام\r\nزان بكشتم آن خران در رهگذار * تا سگان بيرون روند اى رازدار\r\nتا سگ و مردار باهم درخزند * دست و پاى اين غريبان كم گزند\r\nگر نمىبستم سگان را آن‌چنان * عوعو ايشان شدى بر آسمان\r\nكرده حق اين لقمه بر آنها حلال * تا نيابد گوش ما بانگ ملال\r\nجيفه پيدا مىشود بهر كلاب * جنس گرد جنس خود گردد شتاب \r\n\r\n","description":"","footnote":"","page_name":" 43 ","page_number":109},
  {"content":"\r\n\r\n گر « 1 » بدندى پيش ما اهل غرور * كى بدى ما را درين خلوت حضور\r\nيك جواب ديگر آنست اى جوان * كه روا نبود در ايوان مهان\r\nگر بود شادى و اين جام طرب * وان سگان باشند در غصّه و تعب\r\nچون سگان قانع به مردارند و بس * مىرسد فريادشان فريادرس\r\nبيش از اين گر بازگويم شرح اين * مىنماند « 2 » پرده‌هاى كفر و دين\r\nزانكه شرح اهل فقر و اهل درد * نيست همچون رنگهاى سرخ و زرد\r\nمهر عشق و سوز درد عاشقان * روى ننموده‌ست در هر دو جهان\r\nسرّ نالهء دردمندان حزين * هست مخفى در ميان ماء و طين\r\nهركه او پرورده اندر طين نشد * جان او شايستهء اين دين نشد\r\nبازگردم سوى مولود حبيب * تا نمايم روى امراض و طبيب\r\nقدرت پروردگار و سير روح * بشنو اكنون اندرين باب فتوح \r\nقال « 3 » رسول اللّه صلّى اللّه عليه و آله و سلّم : « كنت نبيّا و آدم « 4 » بين الماء و الطين »\r\nظهور حضرت مصطفى صلّى اللّه عليه و على آله و سلّم دايم الاوقات « 5 » در سرّ ربوبيّت بود و هست و خواهد بود و در هر مقامى ظهورى دارد . تو اين نقل بسيار گفتى و شنيدى كه :\r\nحضرت مصطفى صلّى اللّه عليه و آله و سلّم در زمينش به محمّد مىخوانند ، و در آسمانش به احمد مىخوانند و در تحت الثّرى به محمودش مىخوانند ، و حضرت خواجه را عليه الصّلاة و السّلام ، به هزار نام مىخوانند و اهل آن مقام كه به محمّدش مىخوانند خبر از آن مقام ندارند كه به احمدش مىخوانند و احمديان نيز خبر از مقام محمود ندارند . ذكر و شرح اين مقامات در نظم گفته شود . حاليا بدان كه آدم در « 6 » ميان آب و گل به چه حكمتهاى گوناگون و به چه سعيهاى بليغ بيرونش آوردند « 7 » . مثلى چند\r\n\r\n\r\n","description":"","footnote":"\r\n( 1 ) . س : كه .\r\n( 2 ) . س : مىنمايد .\r\n( 3 ) . ملك 1 و 2 : النّبى .\r\n( 4 ) . س : بين الماء و الطّين . اى عزيز بدان كه اسرار مصطفى در ذات الهى پنهان است و در اسم ربّ ظهور مىيابد . . .\r\n( 5 ) . در ملك 1 و 2 : جابه‌جائى دارد اى عزيز بدان كه اسرار مصطفى در ذات الهى پنهانست و در اسم رب ظهور مىيابد و ظهور حضرت مصطفى صلّى اللّه عليه و آله و سلّم در سرّ ربوبيت . . .\r\n( 6 ) . س : از .\r\n( 7 ) . س : آورده‌اند .\r\n","page_name":" 44 ","page_number":110},
  {"content":"\r\n\r\nبشنو و بدان كه ابتداى ظهور آدم چون بود تا راه به معرفت حق برى و تا آدم را نشناسى و معرفت بنىآدم پيدا نكنى ، معرفت خدا پيدا نتوانى كرد . اى عزيز ، « 1 » بدان كه حيات انسانى و حيوانى و نباتى در هفت طبقهء زمين مخفى بود و در هر طبقه مكان چيزيست . طبقه‌اى كه تو مىبينى كه زمين بالاست ، نباتات و اشجار از آن پرورش مىيابند . اگر گندم و امثال آن به قدر نيم‌گز در شيب خاك كنند هيچ سبز نشود و حياتش نماند و نيست شود . اگر آبش بدهند از « 2 » جهت زراعت باشد ، از بهر آنكه مدد حيات آن دانه‌ها در روى زمين است و اشجار كه درخت انگور است و انار و امثال اين‌ها اگر بر روى زمين بنهند ، چنان كه غلّه مىكارند ، اين نيز بر خلاف آن سبز نشود و اگر يك گز به زمين فروبرند و آبش بدهند درخت سبز شود و اگر دو گز يا سه گز به زمينش فروبرند ، پوسيده شود و سبز نگردد . مدد حيات اين‌ها نيز در اين مقام است . پس مقرّر شد كه خاك روى زمين از بهر ظهور نبات است و هرچه از نبات حيات مىيابد و ديگر ، بدان كه خاك بعضى از بنىآدم هم از اين طبقه برداشته‌اند كه قبر مىكنند دو گز يا سه گز در زمين و ديگرباره به جاى خودشان مىنهند . شرح اين نيز در نظم گفته شود و خاك انبيا و اوليا در طبقهء هفتم پرورش مىيابد ، در ميان دو درياى عظيم و ذكر اين نيز در نظم گفته شود و اگر شبهه‌ى در خاطرى درآيد ، ببيند كه جوهر صورت در درياى صورت چگونه پرورش مىيابد ، اين نيز بدان قياس كنند . بلكه اين اولاتر است كه ظهور قدرت حق از ايشان است . اى اخى ، صفت شش طبقهء ديگر در نظم خواهد گذشت . تو اوّل گوش دل پيدا كن و بدان كه هرچه در آسمانها هست و جمعيّت يافته است ، در زمين پرورش يافته است . گوش به نظم دار و حسد از دل بيرون كن تا راه مدركاتت گشاده شود و زنده شوى و حق‌بين گردى و غير در خاطر نياورى و بدانى كه بزرگى حضرت مصطفى صلّى اللّه عليه و سلّم « 3 » بيش از آن است كه اهل صورت گفته‌اند . « 4 »\r\n اين‌چنين فرمود با بانگ بلند * آن حبيب دلنواز جان‌پسند « 5 » \r\n\r\n\r\n","description":"","footnote":"\r\n( 1 ) . س : اخى .\r\n( 2 ) . س : به .\r\n( 3 ) . س : صلى اللّه عليه و آله و سلّم .\r\n( 4 ) . ملك 1 و 2 و س : صلى اللّه على خير خلقه محمّد و آله و سلم .\r\n( 5 ) . س : دل‌پسند .\r\n","page_name":" 45 ","page_number":111},
  {"content":"\r\n\r\n كه بدم من رهنماى هر مُضلّ * آن زمان كآدم بُد اندر آب‌وگِل\r\nبود آدم در ميان آب‌وگِل * كه بُدم چون روح در هر جان و دل\r\nطالب و جويا بُدم در هر ديار * گل همىكردم جدا دايم ز خار\r\nهمچو بوى گل روم « 1 » در خار و گل * تا شود هر شىء ز بويم زنده‌دل\r\nدوست مىدارم جهان تازه‌رو * بهر تازه مىدوم من كو به كو\r\nمىفتم هر دم به خاك درگهى * تا از آن در سر برون آرد شهى\r\nچونكه جمعيّت بيابد جوهرى * مىنهم دل در كنار ديگرى\r\nچونكه گردد عاقل و فرزانه دل * همچو آدم بگذرد از آب‌وگِل\r\nبازگردم در پى دل‌خسته‌اى * بىنوايى دست و پا اشكسته‌اى\r\nبحرم و هر نهر از من شد روان * نيستم درمانده همچون ديگران\r\nهر دم اندر جوى و نهرى همچو آب * بر سر و رو مىروم خوش در شتاب\r\nآتش از من گرم گردد در تنور * باد صبح از بوى من يابد حضور\r\nآفتاب و ماه از من روشن‌اند * سربلنديها ز فضل من كنند\r\nجسم آدم چون مصور شد ز خاك * يافت آن دم زندگى زين نور پاك\r\nخاك آدم با تمام انبيا * يافته بىشك ز من نور و ضيا\r\nنور من پيدا شده از بهر آن * تا منوّر گردد اين روى جهان\r\nذات من دايم ابا ذات خدا * مجتمع بودند در پردهء عما\r\nذات چون خورشيد دان كاندر شبان * مست و ناپيداست فعلش در جهان\r\nخواست تا آن فعلها پيدا كنند * تا نهانيها به هم شيدا كنند\r\nنورى از خورشيد حسنم خوش بتافت * عالم از انوار من آرام يافت\r\nزان عيان شد در جهان اين نور من * تا شود پيدا ره و دستور من « 2 »\r\nكمترين آثار من نور من است * نور خود يك لمعهء هور من است \r\n\r\n\r\n","description":"","footnote":"\r\n( 1 ) . س : از .\r\n( 2 ) . در نسخه س مصراعها جابه‌جا آمده :\r\n كمترين آثار من نور منست * نور بىشك پردهء ذات منست\r\nنور خود يك لمعهء هور منست * نور من تفسير آيات منست \r\n","page_name":" 46 ","page_number":112},
  {"content":"\r\n\r\n نور من تفسير آيات من است * نور بىشك پردهء ذات من است\r\nذات من در جسم و صورتها نرفت * نور من تابيد اندر هر شكفت\r\nيك زمان گوش محبّت پيشم آر * تا نمايم شعله‌هاى نور و نار\r\nنور من فىالجمله از نار آمده‌ست * نار هم « 1 » از من پديدار آمده‌ست\r\nرهنما كن نور من اى وصل‌جو * فرعها از بهر اصل اصل‌جو\r\nتا نگردى غرّه از نور و ضيا * هم بنگريزى ز نار باصفا\r\nهم نسوزانى به آتش در وجود * آب بر آتش نريزى در سجود\r\nقصّهء شيطان شنو به هر مثال * تا نبينى هر زمان صد گون ملال\r\nنور عزّت داشت آن بدمست زار * باد زد بر نور و پيدا شد شرار\r\nگندم از نور عزازيلست فاش * زان سبب گشته‌ست استون معاش\r\nرزق اهل نفس گندم با بود * رزق اهل دل ، لقاى ما بود\r\nرزق پاكان حبّ ديدار من است * اى خنك ، جانى كه بيمار من است\r\nمىنبيند دامهاى پرگره * هركه پوشيده‌ست از عشقم زره \r\nاى اخى ، « 2 » يك دم گوش به كلام خدا دار . اگر دلت عربى دانست و اگر عربى آموخته‌اى ، راه به اسرار كلام حق نتوانى برد . غرض آن است كه بدانى كه            « إِنَّا فَتَحْنا لَكَ فَتْحاً مُبِيناً ، لِيَغْفِرَ لَكَ اللَّهُ ما تَقَدَّمَ مِنْ ذَنْبِكَ وَ ما تَأَخَّرَ وَ يُتِمَّ نِعْمَتَهُ عَلَيْكَ وَ يَهْدِيَكَ صِراطاً مُسْتَقِيماً ، وَ يَنْصُرَكَ اللَّهُ نَصْراً عَزِيزاً ، هُوَ الَّذِي أَنْزَلَ السَّكِينَةَ فِي قُلُوبِ الْمُؤْمِنِينَ لِيَزْدادُوا إِيماناً مَعَ إِيمانِهِمْ وَ لِلَّهِ جُنُودُ السَّماواتِ وَ الْأَرْضِ وَ كانَ اللَّهُ عَلِيماً حَكِيماً ، لِيُدْخِلَ الْمُؤْمِنِينَ وَ الْمُؤْمِناتِ جَنَّاتٍ تَجْرِي مِنْ تَحْتِهَا الْأَنْهارُ خالِدِينَ فِيها وَ يُكَفِّرَ عَنْهُمْ سَيِّئاتِهِمْ وَ كانَ ذلِكَ عِنْدَ اللَّهِ فَوْزاً عَظِيماً ، وَ يُعَذِّبَ الْمُنافِقِينَ وَ الْمُنافِقاتِ وَ الْمُشْرِكِينَ وَ الْمُشْرِكاتِ الظَّانِّينَ بِاللَّهِ ظَنَّ السَّوْءِ عَلَيْهِمْ دائِرَةُ السَّوْءِ وَ غَضِبَ اللَّهُ عَلَيْهِمْ وَ لَعَنَهُمْ وَ أَعَدَّ لَهُمْ جَهَنَّمَ وَ ساءَتْ مَصِيراً ، وَ لِلَّهِ جُنُودُ السَّماواتِ وَ الْأَرْضِ وَ كانَ اللَّهُ عَزِيزاً حَكِيماً ، إِنَّا أَرْسَلْناكَ شاهِداً وَ مُبَشِّراً وَ نَذِيراً ، لِتُؤْمِنُوا بِاللَّهِ وَ رَسُولِهِ وَ تُعَزِّرُوهُ وَ تُوَقِّرُوهُ وَ تُسَبِّحُوهُ بُكْرَةً وَ أَصِيلًا ، إِنَّ الَّذِينَ يُبايِعُونَكَ إِنَّما يُبايِعُونَ اللَّهَ ، يَدُ اللَّهِ فَوْقَ أَيْدِيهِمْ فَمَنْ نَكَثَ فَإِنَّما           \r\n\r\n\r\n","description":"","footnote":"\r\n( 1 ) . س :\r\n نار از من هم به ديدار آمده‌ست . \r\n( 2 ) . ملك : اى عزيز .\r\n","page_name":" 47 ","page_number":113},
  {"content":"\r\n\r\n يَنْكُثُ عَلى نَفْسِهِ وَ مَنْ أَوْفى بِما عاهَدَ عَلَيْهُ اللَّهَ فَسَيُؤْتِيهِ أَجْراً عَظِيماً » .  ( 48 / 1 - 10 ) .\r\nچه اشارتها مىكند و بدانى كه :  « وَ ما يَنْطِقُ عَنِ الْهَوى »  چه معنى دارد و شيخ فريد الدّين عطّار در منطق الطّير مىفرمايد كه : سكندر خود به رسالت رفتى و گفتى من رسول اسكندرم . اى اخى ، تو متابعت آن حضرت به جاى آور ، تا راه به محبّت آن حضرت برى و طالب و عاشق آن حضرت شوى ، و تحقيق بدان كه آن حضرت مطلوب است نه طالب ، تا مردود نگردى . و اگر آن حضرت معشوق نبودى نفرمودى كه :\r\n« كنت نبيّا و آدم بين الماء و الطّين\r\n،  لِيَغْفِرَ لَكَ اللَّهُ ما تَقَدَّمَ مِنْ ذَنْبِكَ وَ ما تَأَخَّرَ  » ، داد اين سخن مىدهد . تو بدان كه در اين حال « 1 » عاشقان محتاجانند و طالبان مفلسان‌اند از بهر آنكه هر كه مستقيم احوال شد و غنى گشت معشوقش گويند نه عاشق ، تو عاشق باش ، يعنى تسليم شو و تسليم كسى را گويند كه مؤمن باشد و آن حضرت بر مؤمنان رئوف و رحيم است ، نه عاشق است ، عشق از براى طالبان است و كرم صفت معشوقان است . شرح اين نيز در نظم گفته شود . تو معلوم كن كه آن حضرت در آن مقامات كه در هر مقامى از آن دوازده هزار سال تربيت يافته بود ، در آن عالمها صاف گشته بود ، از بهر آن ناصح و نبى بود آن زمان كه آدم در ميان آب و گل بود و در آن حال كه آدم استغفار كرد به بركت اين حضرت از آب و گل خلاص شد ، يعنى توبتش قبول شد . تمامى اين شرح در نظم گفته شود . تو در راه و طريق آن حضرت خاك‌صفت شو و نيست باش . و صلّى اللّه على خير خلقه و مظهر لطفه محمّد و على « 2 » آله و سلّم .\r\n دوش جام باده‌اى نوشيده‌ام * كز وى امروز اين‌چنين جوشيده‌ام\r\nجام دوشين پردهء روزم دريد * غصّه‌ها و درد و غم شد ناپديد\r\nزانكه ساقى كرد ديگر يك نظر * آن نظر كه مىنگنجد در صور\r\nاى حريف ساده‌جان راه‌جو * يك زمان بگذار راه و شاه جو\r\nتا شوى همچون زمين كان نظر * وز نظرها بردمى صد گون شجر\r\nيك نظر دريافته روى زمين * صد هزار آثار دارد اى امين\r\nگر بگردى همچو باد اندر ديار * در خزان و در ربيع پربهار \r\n\r\n\r\n","description":"","footnote":"\r\n( 1 ) . س : درين .\r\n( 2 ) . س : اين كلمه را ندارد .\r\n","page_name":" 48 ","page_number":114},
  {"content":"\r\n\r\n باز بينى صورت آثار آن * ره برى با راهدان در سرّ جان\r\nزانكه هر صورت كه مىبينى يقين * هست از بهر مثال آن و اين\r\nجمله صورتها حجاب سرّ آنست * آنكه مىگويم نهان در جان جانست\r\nگر نظر خواهى ز صورت درگذر * تا نگردى هم رفيق گاو و خر\r\nزانكه هركو يك مقام اندر بماند * نطق حق او را به كالانعام خواند\r\nلحظه‌لحظه طالبان پرجگر * جان همىبازند از بهر نظر\r\nكز نظر دل مىشود صاف و لطيف * يار صاف خوب مىخواهد حريف\r\nزان بناى اين جهان صد لباس * شد ز نور پاك آن سلطان ناس\r\nگر نجستى دوست پاكى و طُهور * نافريدى روز اوّل عقل و نور\r\nباوجود آنكه بُد نور هدى * پرورش مىداد او را جابه‌جا\r\nزانكه نور از تار پيدا گشته بود * هست باهم نار و باد و نور و دود\r\nگرنه استادى بود اندر ميان * دود مىگردد همه در خاكدان\r\nنور احمد در جبلّت اى سعيد * تربيتها يافت تا شد بر مزيد\r\nنار عشق و نور دل بايد به هم * تا كه دود غم‌فزا نارد نَدم\r\nهم رفيق مقبلان باش و مترس * زانكه محو دوست فارغ شد ز درس\r\nآيت و برهان يزدان اى مُضلّ * آمده از بهر هر گيج دودل\r\nتو به پيش آيت و پيغمبرش * سر بنه تا سر بيابى بر درش\r\nآفريدن كار يزدانست و بس * تربيت افعال عقلست و نفس\r\nهركه پيچد سر ز فرمان وزير * در همه عالم شود خوار و حقير\r\nحق تعالى عقل كل چون آفريد * عهدهء او كرد هندو و سفيد\r\nهرچه ما را هست با آن كاروبار * با خليفهء خويش داده كردگار\r\nچون به نزديك آمدى واپس مخز * سگ مشو وان رهروان را پا مگز\r\nبهر تو كرده تنزل آن خديو * تا ترا بيرون كشد از چنگ ديو\r\nبازگردم بهر طفلان سوى سفل * تا بگويم شرح امّ و باب و طفل « 1 » \r\n\r\n\r\n","description":"","footnote":"\r\n( 1 ) . س : باب طفل .\r\n","page_name":" 49 ","page_number":115},
  {"content":"\r\n\r\n تا تو نگريزى به كنج پير زال * خوش درآيى در ميادين رجال\r\nبهر اظهار مقامات بلند * رو به پستى مىكنم اى مستمند\r\nتا تو پيش آيى ببينى شاه دين * مىنگردى گرد صلح و جنگ و كين \r\nاى اخى ، بيدار شو و حقيقت اين آيت بشنو كه :    « ثُمَّ خَلَقْنَا النُّطْفَةَ عَلَقَةً فَخَلَقْنَا الْعَلَقَةَ مُضْغَةً فَخَلَقْنَا الْمُضْغَةَ عِظاماً فَكَسَوْنَا الْعِظامَ لَحْماً ثُمَّ أَنْشَأْناهُ خَلْقاً آخَرَ فَتَبارَكَ اللَّهُ أَحْسَنُ الْخالِقِينَ ، ثُمَّ إِنَّكُمْ بَعْدَ ذلِكَ لَمَيِّتُونَ ، ثُمَّ إِنَّكُمْ يَوْمَ الْقِيامَةِ تُبْعَثُونَ »    ( 23 / 14 ) .\r\nتو بدان ، كه در سير نطفه حسن مليحان و قبح قبيحان مخفى است ، تا از مقامى به مقامى سير نكنند ، پيدا نمىشود ، و ليكن آفريدگار اوّل مىبيند ، آنگاه مىآفريند و امّا دايگان غيب دايم با مقبولان قرين‌اند تا به ظهور آيند . چون به ظهور آمدند ، حقيقت دايهء غيب آشكار مىشود و مهربانى مىكند . دايگان اطفال عارف آن مهر نيستند كه در ايشان است ، كه اگر عارف بودندى به اسرار خود ، حيوانات نيز حقيقت خود را شناختندى . پس مقرّر شد كه در عالم ظهور آشنا مىبايد شدن ، به جهت آنكه دايهء غيب حقّ شفقت به جاى آورده است . اين زمان كه عقل در طالب پيدا شد سعى از آن طالب است كه شناخت پيدا كند . درين حال است كه حضرت خواجه صلّى اللّه عليه و على « 1 » آله و سلّم فرمود :\r\n« طلب العلم فريضة على كلّ مسلم و مسلمة »\r\n. گوش به نظم دار كه مولود حضرت سلطان اوّلين و آخرين خواهد گذشت . تو حاضر مقصودات باش . و صلّى اللّه على محمّد و آله . « 2 »\r\n اى كه حيران مانده‌اى در اين و آن * پنبه نه در گوش و بگشا چشم جان\r\nزانكه سر زد صبح و وقت ديدن است * دل عدوّ گفتن و اشنيدن است\r\nروز خرّم گشت و رنگ شب نماند * بحر در جوش آمد و گوهر فشاند\r\nلؤلؤ درياى جان بىخوف و بيم * ميل كرده جانب خاك سليم\r\nشير غرّان بند بر خود مىنهد * مىنهد خود بند و خود برمىدرد\r\nفاشتر گو اين حديث پرنمك * تا نماند در درونها هيچ شك\r\nگنج در ويرانه پنهان تا به كى * ساقيا پر كن بده آن جام مى \r\n\r\n\r\n","description":"","footnote":"\r\n( 1 ) . س : اين كلمه را ندارد .\r\n( 2 ) . ملك 1 و س : و السلم .\r\n","page_name":" 50 ","page_number":116},
  {"content":"\r\n\r\n زانكه گردون دل آمد در سماع * ميل صحبت مىكند شاه شجاع\r\nاو « 1 » ز قعر هفتمين درّ ثمين * آورد در عرصهء روى زمين\r\nتا زمين زرّين شود از مقدمش * اهل عالم زنده گردند از دمش\r\nتا كه هندو جانب زنگى رود * ترك دلجو ، سوى بىرنگى رود\r\nصورت آدم براى زنگيانست * معنى آدم مكان عقل و جانست\r\nصورت آدم بليس علّتى * ديد و پيدا شد ازو « 2 » هر زلّتى\r\nمعنى آدم اگر ديدى به چشم * كى شدى در كنج حقد و كوى خشم\r\nهركه در عالم حسود است اى رئيس * هست هم‌كاسه و انيس آن بليس\r\nواگذارم اين خيال پرملال * روى آرم سوى آن كان وصال\r\nنعت آن شه گويم و احوال او * خوش به تفصيل آورم اجمال او\r\nآفتاب روز و مهتاب شبان * هست انوار رخ آن مهربان\r\nحقّ تعالى خواست كان خور سرزند * تا كه مُهر مِهر بر كشور زند\r\nنور روز و ظلمت شب در روش * در پى هم كرد بهر هر كشش\r\nآنچه بايد آفريدن آفريد * تا كنند اين عاشقان هل من مزيد\r\nزانكه عشق صرف ذات مطلق است * كفر نبود ذات اگر گويى حق است\r\nحق و باطل درنيابد كسب و كار * نيستى اين ره برد با جذب يار\r\nلال شو پس اى طلبكار وجود * تا ببينى قبله و سرّ سجود\r\nهمچو نطفه بىسر و پا شو ، دمى * تا شوى هر لحظه شاه عالمى \r\nاى اخى ، بدان كه ذات و صفات جميع مخلوقات بىآنكه در نور و عقل حضرت مصطفى صلّى اللّه عليه و على « 3 » آله و سلّم درآيد ، جمعيّت نمىيابد . و نور و عقل كه مخلوق شد در نطفهء آدم عليه السّلام ظهور كرد . قوله تعالى :   « وَ لَقَدْ خَلَقْنَا الْإِنْسانَ مِنْ سُلالَةٍ مِنْ طِينٍ ثُمَّ جَعَلْناهُ نُطْفَةً فِي قَرارٍ مَكِينٍ »   ( 23 / 13 - 12 ) و در صورت حوّا نقش علقه پيدا شد و در جميع مرسلين جمعيّت مضغة و عظام و لحم قرار گرفت . قوله تعالى :\r\n « ثُمَّ خَلَقْنَا النُّطْفَةَ عَلَقَةً فَخَلَقْنَا الْعَلَقَةَ مُضْغَةً فَخَلَقْنَا الْمُضْغَةَ عِظاماً فَكَسَوْنَا الْعِظامَ لَحْماً » \r\n\r\n\r\n","description":"","footnote":"\r\n( 1 ) . س : تا .\r\n( 2 ) . س : از آن .\r\n( 3 ) . اين كلمه درس نيست .\r\n","page_name":" 51 ","page_number":117},
  {"content":"\r\n\r\n( 23 / 14 ) و ترقّى پيش از اين در آن منزلها نشد .  « ثُمَّ أَنْشَأْناهُ خَلْقاً آخَرَ »  در شأن مصطفاست ، عليه افضل الصّلوات و اكمل التّحيات ، از جهت كمال كه آن حضرت ، عليه الصّلاة و السّلام « 1 » آيت  « فَتَبارَكَ اللَّهُ أَحْسَنُ الْخالِقِينَ »  نزول كرد .  « ثُمَّ إِنَّكُمْ بَعْدَ ذلِكَ لَمَيِّتُونَ »  ( 23 / 15 ) ، در حقّ اولياست ، كه اوليا اصحاب قبوراند « 2 » و حق تعالى مىفرمايد كه :\r\n« اوليائى تحت قبابى لا يعرفهم غيرى » .\r\nمراد از موت ناپيدا نيست ، و حضرت خواجه عليه الصّلاة و السّلام مىفرمايد :\r\n« كن فى الدنيا كانّك غريب او عابر سبيل و عد نفسك من اصحاب القبور\r\n« 3 » » ، يعنى همچون آدم باشيد كه اوّل كسى كه در غربت افتاد آدم بود و جميع انبيا غريب دنيااند و ديگر فرمود كه : « او عابر سبيل » يعنى زيست چنان كنيد كه من مىكنم . دايم در فكر راه باشيد . ديگر فرمود : نتوانيد كه در ظلمت‌آباد دنيا همچون من طريق به جاى آريد ، بلكه « 4 » چنان باشيد كه اصحاب قبور ، يعنى به كلّى خود را منماييد ، كه دنيا غدّار است و فريبنده . پس معلوم شد كه اوليا نمايش در فلك اسفل نمىكنند . گوش به نظم دار و صفت مقامات در سير نور حضرت سيّد ولد ، آدم صلّى اللّه عليه و على « 5 » آله و سلّم بشنو . و صلّى اللّه على محمّد و على « 6 » آله و سلّم .\r\n يك حرارت هست در نطفهء مِهان * كو نگيرد انس با بيگانگان\r\nگرچه عارف نيست از افعال خويش * دايه و غيبش بود در پشت و پيش\r\nهركه اين بشنيد اندر جبر جست * كرد خود را بيدل و بىپا و دست\r\nتو هميشه در جهان چون نطفه باش * خود ميفكن در خيالات معاش\r\nتا كه دايهء غيب‌دان مهربان * گه دهد پستان و گاهى بوستان\r\nگفتم اوّل كه مهان نازنين * بختياران‌اند « 7 » در كوى يقين\r\nكارفرمايند اى بيكار خام * هست فرقى در ميان خاص و عام\r\nزانكه انسان غالب از حيوان بود * هركه حيوان است در فرمان بود\r\nفاشتر گويم صفات جبر و دين * تا نخسبى در برِ علم اليقين \r\n\r\n\r\n","description":"","footnote":"\r\n( 1 ) . اين جمله درس نيست .\r\n( 2 ) . س : قبورند .\r\n( 3 ) . س : كن فى الدنيا كانّك القبور .\r\n( 4 ) . س : پس .\r\n( 5 ) . اين كلمه درس نيست .\r\n( 6 ) . اين كلمه درس نيست .\r\n( 7 ) . بختيارانند .\r\n","page_name":" 52 ","page_number":118},
  {"content":"\r\n\r\n چون ندارى گوش وحى و چشم تيز * همچو دل در پهلوى دانا گريز\r\nكه خداى تو يقين ره‌دان تست * پيش او جبرى شوى گردى درست\r\nغيب و فاش خود به يار خود سپار * لنگ شو اندر برِ آن شهسوار\r\nابلهان خويش‌نشناس اى پسر * مىدوند اندر جهان بىپا و سر\r\nجز حسدشان رزق نبود در جهان * زان نىاند آگاه از پيغمبران\r\nگر شدندى آگه از اسرار خويش * مىنجستندى يقين آزار خويش\r\nمسرفان و طامعان بىخرد * غفلت ايشان را به اسفل مىبرد\r\nشرحشان بشنو اگر مرد رهى * تا ز عدل حق بيابى آگهى\r\nهركه معنى كرد در صورت تلف * تا نمايد در جهان روى شرف\r\nنقد صورت كه زر است و مثل آن * مىكند گم در گِل و نقش جهان\r\nچونكه هميان زرش گردد تهى * نالد از درد شكم و ز فربهى\r\nگر بود شاه جهان ظالم شود * زيردستان را سر از تن بركند\r\nور بود شيخى و مشهور زمان * گم شود در آز و شهوتهاى آن\r\nور بود مفتى و بيند مال مفت * مىشود با سرّ شيطان يار و جفت\r\nدست در مال يتيمان مىزند * بيخ خويش و عافيت برمىكند\r\nآه مظلومان رود در جانشان * گوششان آگه نگردد زان فغان\r\nچون به خاك افتند وقت مرگ و درد * پاى سست و تن ضعيف و روى زرد\r\nجمله مظلومان مثال قرض‌خواه * داد مىآرند پيش پادشاه\r\nقاضى عادل دهد آن خان‌ومان * زود با آن مستحقّان عيان\r\nزين سبب اولاد ظالم دربه‌در * همچو سگ گردند خوار و بىظفر\r\nهركه باشد مسرف و بسيار خوار * بىشكى اولاد او گردند خوار\r\nاى اخى اندر صف اوساط باش * استخوان مردگان كمتر خراش\r\nغير عقل عاقلان حق‌شناس * كه نمىگردند در راه قياس\r\nگرنه در سايهء عليمى گم شوند * گرچه سر باشند آخر دُم شوند\r\nقوّت و زورى كه دارى ، درمباز * جز به خاك راستان بىنياز\r\nگوش كن مولود آن داناى كل * تا جدا گردى ز خواريها چو گل \r\n\r\n","description":"","footnote":"","page_name":" 53 ","page_number":119},
  {"content":"\r\n\r\n ذكر پاكان بهر آن گويند فاش * تا بترسى تو ز گرز دور باش\r\nتا بياموزى ادب در هر مقام * تا نگردى مست و بى خود از دو جام\r\nتا نبينى روى ملك مشترك * گر خورى اين جيفه ، بارى كمترك\r\nخوى احمد گير همچون آل او * تا بيابى دولت و اقبال او\r\nتا يكى بينى تو غيب و آشكار * ننگرى در صورت ليل و نهار\r\nگوش جانت بشنود آواز غيب * پيش چشمت درنيايد هيچ ريب\r\nهمچو مشتاقان تو بشنو اين مثال * تا ببينى رنگ روى خوب آل\r\nتا نبينى سهل امر كردگار * تا روى در راه تقوى ، مردوار \r\n\r\nحكايت [ شاه عبد القادر آن درّ ثمين كه مكين است و امين است و معين 
  ]\r\n شاه « 1 » عبد القادر آن درّ ثمين * كه مكين است و امين است و معين\r\nجوهر درياى بحر پرصفاست * بىشكى فرزند خاص مصطفاست\r\nراوىاى بغدادىاى ديدم چو روز * راست‌گوى و بىغرض در عيش و سوز\r\nگفت كان شهزادهء شه‌خوى فرد * روى در اين مزبلهء ويران نكرد\r\nبلكه اندر طفلكى با جسم خُرد * روز شير از مادر دورى نخورد\r\nور به صوم آن حريف ياربين * مست و حيران بودى و ديدار بين\r\nدر طفوليّت كه بودى « 2 » شيرخوار * شير هرگز نستدى آن روزه‌دار\r\nتا چو مهر غيب خود سر برزدى * او دهان و دست در مادر زدى\r\nتا ز افق سر برزدى آثار شب * شير خوردى بعد از آن با صد طرب « 3 »\r\nآن هلال خوبروى « 4 » قدرخوى * ز امر خالق مىنگردانيد روى\r\nتو اگر از دور بينى كير خر * چارپا گردى شوى زير و زبر\r\nحرص شهوت كور گرداند ترا * تا شوى از زور شهوت مبتلا\r\nگوش سوى راز تقوى دار تا * انبيا بينى و سير اوليا\r\nغير تقوى نيست زاد رهروان * كه ز تقوى مرد مىيابد امان \r\n\r\n\r\n","description":"","footnote":"\r\n( 1 ) . ملك و س : شيخ .\r\n( 2 ) . س : بود او .\r\n( 3 ) . س : بيت 10 درس نيست .\r\n( 4 ) . س : بدررو .\r\n","page_name":" 54 ","page_number":120},
  {"content":"\r\n\r\nاى عزيز ، سخن در اسرار نطفه خواهد گذشت . تو گوش دل به اشارت اين آيت دار ، تا راه به اسرار نطفه برى . قوله تعالى :  « إِنَّ اللَّهَ يَأْمُرُكُمْ أَنْ تُؤَدُّوا الْأَماناتِ إِلى أَهْلِها وَ إِذا حَكَمْتُمْ بَيْنَ النَّاسِ أَنْ تَحْكُمُوا بِالْعَدْلِ إِنَّ اللَّهَ نِعِمَّا يَعِظُكُمْ بِهِ إِنَّ اللَّهَ كانَ سَمِيعاً بَصِيراً »  ( 4 / 58 ) ، و معنى اين آيت هم بشنو كه حق سبحانه و تعالى مىفرمايد :  « إِنَّا عَرَضْنَا الْأَمانَةَ عَلَى السَّماواتِ وَ الْأَرْضِ وَ الْجِبالِ فَأَبَيْنَ أَنْ يَحْمِلْنَها وَ أَشْفَقْنَ مِنْها وَ حَمَلَهَا الْإِنْسانُ إِنَّهُ كانَ ظَلُوماً جَهُولًا »  ( 33 / 72 ) ، تو بدان كه نطفه كه به آدم سپردند و آدم به حوّا سپرد ، آن نطفه لباس امانت است . گوش به نظم دار و نفس نگاه دار و حاضر امانت باش تا گنج محبّت در دل خود بيابى . و صلّى اللّه على محمّد و آله و سلّم .\r\n مجتمع شو همچو نطفه اى قباد * تا نيابى نقص در وقت ولاد\r\nزانكه هر دم آدمى را زاده نيست * روح انسان يك نفس استاده نيست\r\nنطفهء حيوان ز كاه و جو بود * نطفهء انسان ز عقل وضو بود\r\nاز نظر وز عشق زايد آدمى * زادن حيوان ز باد و شبنمى\r\nعلم و عقل و حلم از حيوان مجو * هركش اين‌ها نيست ، انسانش مگو\r\nتا نگردد نفس آدم رازدان * كى سپارندش نقود عقل و جان\r\nتا نيابد نفس ، تمكين و قرار * كى كنندش پاسبان هر ديار\r\nمدّتى اين خاك مىبايست بيخت * تا كه بحر جود بر وى آب ريخت\r\nتا نديد اين خاك ، سبزى و خوشى * تا ز عشقش دم نزد از سركشى\r\nخاك چون زنده شد از باد حيات * هفت گردون و زمينها كرد مات\r\nچونكه حلم خاك در خود گنج يافت * كوه درماند و ز هستى رنج يافت\r\nخاك شو در زير پاى رهروان * تا شوى چون آب در ديده روان\r\nآب ديده ، سوز عشق است و نمك * بىنمك هرگز نبيند اين نمك\r\nآن امانت كه به انسان دررسيد * ملح حسن احمدست اندر مزيد\r\nآن نمكدان و نمك بر خوان دل * خوش همى پيداست در ايوان دل\r\nاهل صورت ، خاكِ شور زهرناك * چون نمك نوشند با يخنى و كاك\r\nچشم صورت عارف حرف است و رنگ * در مدارس رو ببين افغان و چنگ\r\nآش ديگ بىنمك جوش آورد * با نمك خوش‌دل در آغوش آورد \r\n\r\n","description":"","footnote":"","page_name":" 55 ","page_number":121},
  {"content":"\r\n\r\n آتش عشق اى برادر برفروز * قشرها بىفكر مگذار و بسوز\r\nتا چو آدم معدن جوهر شوى * بىسپاه و گنج زر سرور شوى\r\nصد هزار انوار غيب بىمثال * آيد از تو در زمان بىوجد و حال\r\nتا شوى ساقى دور بىزوال * مىنبينى بعد ازين خوف و ملال\r\nوارهى از حزن و اندوه جهان * درنبازى عمر شيرين رايگان\r\nتا كه آن بار امانت نيز هم * از تو بردارند بىآزار و غم\r\nتا امانت هست ، اظهار دويى است * اين دويى در پيش دل سدّى قويست\r\nمحو شو در عشق جانان اى قريب * تا بماند جمله رخسار حبيب\r\nتا تو عاشق باشى و معشوق او * جان غمگينت بود در جست‌وجو\r\nشد سخن دربند برخيز اى دبير * فكر آدم كن كه خواهد شد وزير\r\nآدم و حوّا و شيث آور به پيش * تا بسازم مرهمى از بهر ريش\r\nقصّهء ماضى بيارم در مثال * از براى اهل درد و اهل حال \r\nسخنى چند در تأويل امانت گذشت و در معنى  « إِنَّ اللَّهَ يَأْمُرُكُمْ [ أَنْ 
  ] تُؤَدُّوا الْأَماناتِ إِلى أَهْلِها »  ( 4 / 58 ) ، اشارتى چند نموده شد . تمامى كيفيّت در حكايت آدم و ارحام پاكان خواهد گذشت . بدان كه آدم به جهت صفوت ، اهل خداست و حوّا اهل آدم است و جميع انبيا و رسل و اوليا اهل حق‌اند و امانت الهى كه محبّت خداست ملازم ايشان است و محبّت حق تعالى در سير و سلوك اسمش بلاست ، و چون حقّ رسالت به جاى آرند وصل و لقاست . گوش به نظم دار . و صلّى اللّه على محمّد و على آله و صحبه و سلّم . « 1 »\r\n اهل دل شو تا كه كان زر شوى * ور ننوشى نصح ، خاكستر شوى\r\nزانكه دل ، واقف ز الهام خداست * نفس سركش زنده از باد هواست\r\nچند گويم پيش اهل دل نشين * كه دل داناست ملك آمنين\r\nتا بدانى راستى و عدل دوست * با دل داناست كان وجه نكوست\r\nكيست دانا عاقبت‌بين درست * كه نگردد در طريق و راه سست \r\n\r\n\r\n","description":"","footnote":"\r\n( 1 ) . س : صلى اللّه خير خلقه محمد و آله و صحبه و سلم .\r\n","page_name":" 56 ","page_number":122},
  {"content":"\r\n\r\n كيست دانا آنكه آيات ادب * وقت خشم اندر پذيرد بىتعب\r\nگر مؤدّب گويدش كاين گل گل است * گويد آرى ديدم اين بوى دل است\r\nسر مپيچ از كام الهام و ادب * تا بيابى فيض از شاه عرب\r\nصبر كن اندر بلا ، زارى مكن * با عنايتهاى حق ، خوارى مكن\r\nكه جفا از ناقصان بردن عطاست * آزمودم من جفا عين وفاست\r\nتو جفا چون ابر دان بر بام سر * ابر پردهء رحمت است اى منتظر\r\nبا جفا خو كن اگر مرد حقى * كز جفاها مىشود دل متقى\r\nجور بر كافر مكن از بهر خود * حق تواند ديد روى نيك و بد\r\nدل بنه بر سختى و خامش نشين * تا شود زهر ملامت انگبين\r\nهمچو دانه محو شو در زير خاك * هيچ در دل ره مده خوف هلاك « 1 »\r\nاين نه نقل است و نه قول است و بيان * ديده‌ام صد بار اين دولت عيان\r\nگرچه بسيار اين شنيدستى به گوش * بار ديگر بشنو از من بىخروش\r\nهم رفيق آيت است اين گفت‌وگو * هم دليل طالبان راه‌جو\r\nهم كليد باغهاى عاشقان * هم فتوح سروران بىنشان\r\nهم اميد راضيان باوفا * هم انيس بىنواى باصفا\r\nگوش عام اينجا ندارد زندگى * تا رود در عالم پايندگى\r\nگوش عام و چشم عام اندر جهان * مىنمىيابند فيض از آسمان\r\nبهر خاصان است اين خوان « 2 » جديد * تا نبايد خوردشان لقمهء قديد\r\nاين نثارى نيست كآيد در بهار * اين فتوحاتى است در ليل و نهار\r\nهست بىشبهه و يقين رزق جديد * مىرود هر صبح در صدق جديد\r\nبهر صدّيقان و مشتاقان زار * بىمحابا مىكنم اين زر نثار\r\nبهر پشتيبان ابواب فتوح * مىكنم تكرار عقل و سير روح\r\nورنه هستى و بزرگى رسول * بيشتر زان است كآيد در عقول\r\nدر زمين با طفلكان باوثن * مىكند همراهى هر بت‌شكن \r\n\r\n\r\n","description":"","footnote":"\r\n( 1 ) . س : خوف و هلاك .\r\n( 2 ) . س : خان .\r\n","page_name":" 57 ","page_number":123},
  {"content":"\r\n\r\n زان محمّد باشد و خير البشر * كه در اين وادى است نام خير و شر\r\nچون جدا سازد ز هم آن نار و نور * بر فلك تازد به صد ناز و حضور\r\nاحمدش خوانند در ايوان پاك * تا كواكب گردد از وى نورناك\r\nپس شود پنهان در آن تحت الثرى * كه ندارد ره در آن بيع و شرى\r\nزان در آن منزل بود محمود نام * كه در آنجا رؤيت است و دور جام\r\nخلوت خاص است و خالى از شرر * نيست در وى شكل گاو و بانگ خر\r\nگر به خواب اندر ببينى آن بلاد * خوش بگويى عاقبت محمود باد\r\nاين حساب خير و شر درهم زنى * بگذرى از خويش و از ما و منى\r\nتو روايت خوانده‌اى اى بو الفضول * زان نمىيابى تو لذّات از رسول\r\nزان گرفتارى به تكرار و حروف * كه ندارى يك پشيز از حق وقوف\r\nبازگردم سوى فتح و منزلات * تا نمايم رنگ و روى هر صفات\r\nتا تو ره سوى امانتها برى * پرده از روى خيانت بردرى\r\nرو بگردانى ز تقليد زبان * سجده آرى پيش جان رازدان\r\nتا كه گوشت بشنود راز خدا * جست باشى در طريق مصطفى\r\nاين روايت كه صفات ذات اوست * بشنو و سرّش ببين كه وجه هوست « 1 » \r\nروى عن كعب بن الاحبار فى محافظة نور النّبى عليه الصّلاة و السّلام من الاصلاب الى الارحام و وصية حامليه بها و اخذ العهد و الميثاق منهم عليها ما حاصله انّه لمّا نفخ الرّوح فى جسد آدم عليه السّلام اودع نور رسول اللّه صلّى اللّه عليه و على آله و سلّم و جبينه المنيرة و كان يلمع منها لمعان الشّمس فى الظّهيرة و يسمع آدم منه زمزمة مثل زمزمة الّذى « 2 » اذا مشت . فقال يا ربّ ما هذا النّور و ما هذه الزّمزمة فاوحى اليه انّ هذا النّور نور محمّد الّذى ، هو سيّد المرسلين من ذريّتك ، جعلته وديعة فيك و انّ تلك الزّمزمة زمزمة تسبيحه و اخذ منه العهد و الميثاق فى محافظته و ان يأخذ العهد و الميثاق فى محافظته من حوّا اذا انتقل اليها ، ثمّ من شيث اذا انتقل اليه و يوصيه بالمحافظة عليه ، ثمّ اخذ شيث العهد و الميثاق من ابنه انوش ان يحافظ عليه و كذلك حامله فى كلّ مرتبة كان يؤخذ منه\r\n\r\n\r\n","description":"","footnote":"\r\n( 1 ) . ملك 1 و 2 : اوست .\r\n( 2 ) . س : الذر .\r\n","page_name":" 58 ","page_number":124},
  {"content":"\r\n\r\nالعهد و الميثاق و كان هو يأخذ العهد و الميثاق من حامله بعده و يوصيه ان يحافظ عليه و لا يضعه الّا فى موضع طاهر شريف و منبت زاك نظيف حتّى خرج صلّى اللّه عليه و على آله و سلّم الى الوجود طاهرا مطهّرا\r\n، كما\r\nروى عن ابن عباس رضى اللّه عنهما انّه قال قال رسول اللّه صلّى اللّه عليه و على آله و سلّم : لم يلتق ابواى قطّ على سفاح لم يزل اللّه ينقلنى من الاصلاب الطّيبة الى الارحام الطّاهرة مصفى مهذّبا و لا ينشعب شعبان الا كنت فى خير هما\r\nو\r\nروى عن علىّ بن ابى طالب رضى اللّه عنه و كرّم وجهه انّه قال : قال رسول اللّه صلّى اللّه عليه و آله و سلّم خرجت من نكاح و لم اخرج من سفاح من لدن آدم الى ان ولدنى ابى و امّى لم يصبنى من سفاح [ الجاهليّة شىء 
  ]\r\n« 1 »\r\n بشنو اى دل اين روايات صحيح * در بيان روح آن شاه مليح\r\nبهر گوشست اين روايات اى خموش * كاندرين ره مىدرآيد عقل و هوش\r\nليك اگر اين قول ره در دل برد * پرده‌هاى سخت مشكل بردرد\r\nدل شود زنده ز اسرار كلام * همچو خسته كو برد بو از طعام\r\nبشنود بوى طعام آن دل‌كباب * چشم او بينا شود در خورد و خواب\r\nگر به خواب افزايد و تردامنى * مىنبيند باز چشمش روشنى\r\nور تن اندر كوى بيداران كشد * خطّ و مهر زندگى بر جان كشد\r\nگوش چون دروازه دان در رهگذار * بگذر از دروازه اى مرد سوار\r\nچون شنيدى بانگ در ديده فزاى * كه بجز ديده نباشد رهنماى\r\nچون نمايد ديده‌ات ديدار يار * گم شو اندر دل كه تا يا بى قرار\r\nچشم و گوش و عقل و هوش اندر وصال * درنگنجد بشنو از من بىملال\r\nكاين نظرها جمله اسباب ره‌اند * چون ملك در سدره واپس مىجهند\r\nچون ملك درماند اينجا اى دبير * جسم آدم در كف آور چون خمير\r\nمايه كان نور جبين مصطفى است * گر به كل در مىزنى اينجا رواست\r\nكان شعاع مهربان با « 2 » ثبات * در ميان گِل ندارد خوف مات\r\nذرّه‌ذرّه در رود در چاه جسم * تا ازو آن جسمها يابند اسم \r\n\r\n\r\n","description":"","footnote":"\r\n( 1 ) . از س نقل شده .\r\n( 2 ) . س : پر .\r\n","page_name":" 59 ","page_number":125},
  {"content":"\r\n\r\n در ميان اسم و جسم اندر مجوش * كه ندارد جاى بىشك حسن و خوش\r\nبس لطيف است و غريب است و غيور * مىنمايد روى با نزديك و دور\r\nجان نزديكان گدازد در حضور * وسوسه آرد چو برق از بهر دور\r\nهركه نزديك است با مهر و وفا * باشد اندر بند زنجير بلا\r\nگرنه در زنجير باشد شير مست * در زمان ناچيز سازد هرچه هست\r\nتو روايت بشنو و بردار سود * سرّ آتش بين مخور بيهوده دود\r\nذكر مولود حبيب جان و دل * بشنو و بشناس سرّ آب و گل\r\nهمچو كعب عالم تورية خوان * بگذر از تقليد و تورية و گمان\r\nتوشه از تورية برگير اى فقير * ناظر قرآن شود قرآن‌پذير\r\nتا دلت خرّم شود از سرّ حال * وارهى از گفت‌وگوهاى محال\r\nعهد كن با من چو آدم با خدا * كه نگردى از حكايت پيشوا\r\nتا نمايم در حكايت روى دوست * تا ببينى مغز اندر زيرپوست \r\n\r\nحكايت [ سائلى آمد بر كعب عليم همچو خاك انبيا نرم و سليم 
  ]\r\n سائلى آمد بر كعب عليم * همچو خاك انبيا نرم و سليم\r\nگفت كاى مشغول آيات خدا * گوش من از جانت مىيابد صدا\r\nخوش درودى مىفرستى بر رسول * جان من مىيابد از ذكرت وصول\r\nبازگو رمزى ز نور مصطفى * تا بيابد جان و جسم ما صفا\r\nبازگو از خلقت آن نور پاك * تا ز شوق او كنيم اين جامه چاك\r\nتو ز تورية آنچه ديدى بازگو * بهر خاك‌آلودگان رازجو\r\nكعب روآورد با آن نقدجو * گفت در تورية ديدم اى عمو\r\nكه به فرمان خدا پيك امين * خاك پاك آورد از روى زمين\r\nشرق و غرب و زير و بالاى جهان * جمع كرد و باب ما زان شد عيان\r\nبعد از آن جمع ملايك آمدند * دستها در خاك پاك اندر زدند\r\nموضع قبر رسول باوقار * يك دو كف بردند زان نورين غبار \r\n\r\n","description":"","footnote":"","page_name":" 60 ","page_number":126},
  {"content":"\r\n\r\n غسل دادندش در آن تسنيم جو * تا كه شد همچون خمير « 1 » مشك‌بو\r\nبعد از آن در نهرهاى آن نعيم * غسل مىدادند ، تا شد مستقيم\r\nچونكه صافى شد چو درّ بىغبار * همچو خور شد در جهانها آشكار\r\nبحرها و آسمانها و زمين * زو منوّر شد چو مُهر با نگين\r\nآدم آن ساعت هنوز اى بو الفتوح * بىخبر بود از خود و آثار روح\r\nليك بودند آن ملايك در قيام * مىفرستادند بر احمد سلام\r\nچونكه نفخ روح در آدم وزيد * در جبين آدم آن مه شد پديد\r\nچونكه آن نور نبوّت شعله زد * آدم اندر خواب خوش آمد به خود\r\nمىشنيد از نور پيشانى خويش * زمزمه كش دل همىشد سست و ريش\r\nزمزمه چون پاى مور اندر گذار * مىشنيد آدم ز نور بىغبار\r\nگفت آدم كاى خداى كارساز * اين چه آواز است و چه تسبيح و راز\r\nحق ندا فرمود كاى باب همه * با تو گويم سرّ سرخيل و رمه\r\nاين ترنّمها ز نور احمد است * در جبينت اين شعور احمد است\r\nنور او در آب تو آميختم * مهر او در جان جانت ريختم\r\nتا بود فرزند تو آن درّ پاك * همچو گنجى بىنشان در جان خاك\r\nكرده‌ام بر عرش ثبت نام وى * همچو عيش و مستى اندر سرّ مى\r\nخطّ حفظ نور از آدم بستدند * طبل و كوسش در همه عالم زدند\r\nبعد از آن خواب آمد و آدم ببرد * روح شد از وى جدا امّا نمرد\r\nروحها در جسم انسان جارى است * چونكه در سير است دايم عارى است\r\nروح باقى متّصل با خاك نيست * غير نورش نيز بر افلاك نيست\r\nمىگذارم حاليا اين شرح دل * تا بسازم صورتى از آب‌وگِل\r\nتا توانم در مثال آرم وجود * تا نيايد سهو و نسيان در سجود\r\nچون ببردش خواب باب اندر زمان * نور بربودند از وى ناگهان\r\nباز اندر نهر و جوى مغفرت * آن فروبردند خوش ، بىمشورت \r\n\r\n\r\n","description":"","footnote":"\r\n( 1 ) . س : خميرى .\r\n","page_name":" 61 ","page_number":127},
  {"content":"\r\n\r\n باز آوردند در پشت پدر * تا نيفتد هيچ در كوى خطر\r\nباز آن انوار پانصدساله راه * ديد آدم از شعاع بىپناه\r\nگشت خيره‌چشم آدم زان شعاع * كى كند فهم اين بگو اهل سماع\r\nگفت يا رب اين چه نور پربهاست * كه نه پس دارد نه پيش و چپّ و راست\r\nحق ندا فرمود با آدم كه هان * صبر كن تا سرزند خورشيد جان\r\nآدما نور محمّد آشكار * گشته تا عالم ازو گيرد قرار\r\nياد او در صف علّيّين كنم * اسب همّت بهر او بر زين كنم\r\nاز براى امّت آن سرفراز * خلدها سازم به صد اعزاز و ناز\r\nمن كلام خود به كام او دهم * سرّ خود در جسم و جان او نهم\r\nليك باشد در ميان قوم خويش * هم يتيم و هم صبور و سينه‌ريش\r\nفرد و تنها باشد آن درّ يتيم * ناصح مردم بود بىخوف و بيم\r\nسرور و سالار جمله انبياست * رازدان و راه‌بين و رهنماست\r\nهركه گردد در ره او مستقيم * شادمان گردد ز فردوس نعيم\r\nفتح و نصرت خوش‌قرين نام اوست * باده‌هاى « 1 » صاف اندر جام اوست\r\nدر قدوم و در ظهورش چپ و راست * بت فتد اندر زمين بىامر و خواست\r\nشركها در دور او فانى شود * هركه بيند روش ، ربّانى شود\r\nباشد او پيغمبر آخر زمان * گرچه اوّل نور او گشته عيان\r\nراست‌گوى و خوب‌كردار و عليم * بر همه ريزان كند خُلق عظيم\r\nامّتش هم متّقى باشند و نرم * دوستى با همدگر آرند گرم\r\nبار ديگر نور تابان برفروخت * جامه‌ها بىدرز از آن انوار دوخت\r\nدر قدومش جمله مشتاقان مست * بر دل و بر سينه خوش بنهاده دست\r\nشفقت و حلم و كرامت يار او * جمله نيكى فاش در انوار او\r\nباوجود اين همه انعام فاش * بس اذيّتها كه باشد از براش\r\nخوى او باشد تحمّل با خلاف * بيشتر با حلم آيد در مصاف \r\n\r\n\r\n","description":"","footnote":"\r\n( 1 ) . س : بادهاى .\r\n","page_name":" 62 ","page_number":128},
  {"content":"\r\n\r\n باز آدم روى در آن نور كرد * خوش ، نظر در خانهء مستور كرد\r\nديد اولاد مطهّر در سَرار * كه همىخواهست شد آن آشكار\r\nديد ابراهيم اندر دست راست * در چپ اسماعيل با آن قدّ راست\r\nگر نمايد قامت او در جهان * بىنشان گردد جهان بانشان\r\nانبيا فىالجمله استاده برش * جان و دل بنهاده پيش پيكرش « 1 »\r\nگفت آدم با خداوند كريم * كه مرا بس باشد اين تاج عظيم\r\nكه بود آن باب جان فرزند من * شاكر است از تو دل خرسند من\r\nآدم آنگه خوش دعاى بانياز * خواند بر آن كان حلم و بحر راز\r\nوصف نور او ندارد خود كنار * درنيايد وصف او اندر شمار\r\nبهر گوش خلق اين تكرارهاست * بهر چشم دل بود آن قدّ راست\r\nكاندرين بازار دل تكرار نيست * زانكه گفت‌وگو بجز آزار نيست\r\nاهل عشق و درد دارند اين وقوف * كه همىگويند ذكر بىحروف\r\nليك طفل اوّل خورد خون جگر * تا شود آن خون او شير و شكر\r\nتا تو باشى طالب و برگشته سر * روزىات نبود بجز خون جگر\r\nچون شوى سير از جهان و حاصلش * رو كه آزادى ز حقّ و باطلش\r\nعهد و ميثاقى كه نامش برده‌اند * انبيا بىشك به‌جا آورده‌اند\r\nمتّقى شو تا نگردى زردرو * متّقى از جان و دل نه از رنگ و بو\r\nمتّقى با قوّت و زورين بود * روى پاكان دايما نورين بود\r\nبشنو اين حرف از امام متّقين * آن حبيب يا ربّ العالمين\r\nگفت گفت آن سرور اهل تقى * رهنماى فاش و پنهان مصطفى\r\nكه چو شد آدم عيان از گرد خاك * ديد در خود نور من صافى و پاك\r\nنور و بود من چو گنج بىنشان * كرد در اسرار آدم حق عيان\r\nبا نكاح و عقد و عهد محترم * تا به پشت باب و بطن مادرم\r\nنور من در صلب جاهل در نشد * زان درين آشفتگى ابتر نشد \r\n\r\n\r\n","description":"","footnote":"\r\n( 1 ) . س : از بيت 6 تا 11 درس نيست .\r\n","page_name":" 63 ","page_number":129},
  {"content":"\r\n\r\n اين اشارتها براى بندگانست * ورنه او سلطان و شاه لامكانست\r\nتو طريق و راه پاكش برگزين * تا نباشى دايما سركه‌جبين\r\nتو دو پا دارى ، ندارى بال‌وپر * همچو كوران گرد شو در رهگذر\r\nبو كه كحّالى رسد يا رهبرى * يا ولى خاص يا پيغمبرى\r\nور نيابى صدق پيش آور ادب * كاين دو پر بنمايدت ديدار رب\r\nبىادب در صف ميا اى بو الفضول * دست زن در دامن پاك رسول\r\nبازگردم سوى خاك نورناك * تا كشم در ديدهء دل خاك پاك\r\nخاك پاك آن توتيا و سرمه‌دان * سر بنه در پيش پاى سرمه‌دان\r\nسرمه‌دان گرچه بود خرد و حقير * مىكند صد چشم نابينا بصير\r\nاهل معنى در جهان پيدا نبو * شاهد لولى يقين زيبا نبو\r\nزانكه لولى دربه‌در كردند فاش * بهر داد نفس جوياى معاش\r\nشاهد مستور جو اى مرد كار * تا كند چشمش دواى هر خمار\r\nاوليا مستور و مغفوراند و پاك * زان نمىگردند در دنيا هلاك\r\nمرد حق نبود يقين دنياپرست * اهل حق طرفى ز دنيا برنبست « 1 »\r\nاين جهان بىوفاى بىفلاح * صد هزاران گيج برده در نكاح\r\nكرده آن گيج تبه دربند ريو * بعد از آن « 2 » بنموده روى همچو ديو\r\nهركه او افتاد اندر بند ديو * همچو قارون گم شود در چاه ريو\r\nذكر تقوى و ولادت گوش كن * نصح پاكان همچو شكّر نوش كن\r\nچون شوى در پيش شاهان حلقه‌گوش * هر شرابى كه همىخواهى بنوش \r\nمعنى آيت  « ثُمَّ أَنْشَأْناهُ خَلْقاً آخَرَ فَتَبارَكَ اللَّهُ أَحْسَنُ الْخالِقِينَ »  ( 23 / 14 ) ، خواهد گذشت . بيدار باش ، كه گنجهاى بىنشان بيداران مىيابند و بدان كه بيدارى در نيستى است و غفلت و خواب از هستى مىزايد . همراه سير مصطفى صلّى اللّه عليه و آله و سلّم باشد كه بيدار شوى . و صلّى اللّه على محمّد و على آله و سلّم تسليما « 3 » .\r\n نيست اين عالم مقام و خوابگاه * سير در سير است و بيدارى و راه \r\n\r\n\r\n","description":"","footnote":"\r\n( 1 ) . س : دان هركه از دنيا برست .\r\n( 2 ) . س : وانگهى .\r\n( 3 ) . س : و صلّى اللّه على محمد و آله .\r\n","page_name":" 64 ","page_number":130},
  {"content":"\r\n\r\n اين گذرگاهى است جاى ايست نيست * آن‌چنان كن كه انبيا كردند زيست\r\nهرچه معلومت شود فعل آر زود * ورنه آن نورت شود فى الحال دود\r\nدر نهاد صورت و حرف و كلام * زندگىاى هست در امر و پيام\r\nتو درآ در جادهء پيغمبران * تا ببينى سرّ صورتها عيان\r\nدرپذير آيات تا دانا شوى * تا بصير خلقت اشيا شوى\r\nتا توانى نطفه در ارحام پاك * بسپرى چون گنج در اسرار خاك\r\nتا نيابد نطفه‌ات آلودگى * تا در اولادت بود آسودگى\r\nهر بُن مويى كه دارى در بدن * مايل چيزى است اى پيمان‌شكن\r\nقاضى آن باش و خود جاهل مكن * زور دارى خويش را كاهل مكن\r\nتا نميرى دم مزن از جبر « 1 » و حال * زشت باشد حاكم بازار لال\r\nمست حيران لال باشد دور نيست * عذر لنگ از چارپا دستور نيست\r\nره درآ و خويشتن را گم مكن * چون سرى زنهار خود را دُم مكن\r\nچشم از صورت بدوز اى مير روز * بهر شب شمع و چراغى برفروز\r\nدوستى با هرچه دارى اى فلان * صورتش مىبين و اسرارش بدان\r\nسرّ حق در جان معشوقان نهانست * حسن صورت نور و نقش آن نشانست\r\nهركه با آن نقش و صورت شد قرين * شد بعيد از سرّ حق تا يوم دين\r\nتو دل معشوق در قبض خود آر * تا كه آرد صورت خود در كنار « 2 »\r\nهيچ با آن صورت آميزش مكن * عشق و ميل دل مكن از بيخ و بن\r\nبا حقيقت يار شو تا جان جان * محرمت سازد بهر فاش و نهان\r\nكه غيور است آن تجلّى قديم * بىادب را افكند در خوف و بيم\r\nفرعها چون ابر دان كاندر بهار * بهر جان تشنگان آيد كنار\r\nچون‌كه باران تشنه را خندان كند * باد آيد ابر سرگردان كند\r\nصورت معشوقه ابرى بيش نيست * نيست نزديك آنكه دورانديش نيست\r\nدور مىگويم براى دوربين * دور نبود پيش چشم نوربين \r\n\r\n\r\n","description":"","footnote":"\r\n( 1 ) . س : حبر .\r\n( 2 ) . س : به كار .\r\n","page_name":" 65 ","page_number":131},
  {"content":"\r\n\r\n زان به صورت مبتلا گشتند خلق * كه نمىبينند جز پشمينه دلق\r\nزهد خشك و آه سرد و روى زرد * در ميان آرند با نرادّ فرد « 1 »\r\nزهد صورت پرده‌هاى كافريست * زاهدى كو كه از اين شركت بريست\r\nزاهد آن باشد كه ترك خود كند * روى دل در تقوى احمد كند\r\nقول و فعلش متّصل باشد به هم * تا نبينند از فعال خود الم\r\nزهد خالص نور دل پيدا كند * زهد صورت ميل كل پيدا كند\r\nزانكه با نور محمّد نيست يار * بهر دنيا مىكند آن كسب و كار\r\nروى در محراب و غرق آب‌وگِل * ره ندارد نزد حق يار دو دل\r\nيار مىخواهى بيابى رنگ شو * همچو آيينه عدوّ زنگ شو\r\nتا ببينى نور پاك مصطفى * در وجود اتقيا و اصفيا\r\nآفتاب حسن احمد اى پسر * از هزاران روزن آرد سر به در\r\nنور علمش عالم‌آرايى كند * نور رويش عقل شيدايى كند\r\nنور چشمش غارت دلها كند * نور زلفش حلّ مشكلها كند\r\nنور لعلش باده در جوش آورد * تا كه مستان را در آغوش آورد\r\nنور جانش مىنگنجد در بيان * اهل خود را مىكند بىخان‌ومان\r\nنور جانش مىنگنجد در حروف * غير مستانش ندارند اين وقوف\r\nنور جانش نيست در علم و عمل * فانيان دارند اين زر در بغل\r\nنور جانش آينهء عشق خداست * آينهء عشق خدا عين بلاست\r\nهرچه گويى اى جمالى غريب * بيشتر زان است نعت آن حبيب\r\nواگذارم حاليا شرح كنوز * بازگردم جانب انوار روز\r\nتا نمايم تقوى آن نور پاك * تا شود روشن جهان ز آثار خاك\r\nشرح نور علم بشنو اى سليم * تا نگردى سخرهء ديو رجيم \r\n\r\n\r\n","description":"","footnote":"\r\n( 1 ) . درس آمده است :\r\n زهد صورت آفت راه خداست * زانكه شركست اينكه در پردهء هواست\r\nزهد صورت بدتر از جهل عيانست * كش گناه فاش و آن شرك نهانست \r\n","page_name":" 66 ","page_number":132},
  {"content":"\r\n\r\n حق تعالى « 1 » نور پاك مصطفى * كرده خوش دربند و زنجير وفا\r\nتا تو دربند وفا باشى مدام * مركب سركش درآرى در لجام\r\nاين همه گفت و شنيد از بهر آنست * تا بدانى تو كه ، كه جسم و كه جانست\r\nبشنو اين نقل صحيح بىخلاف * فاش همچون تيغ مصرى بىغلاف\r\nچونكه آدم كدخدا شد در جهان * حق فرستادش پيامى خوش ، عيان\r\nكان صفى متّقى توبه‌كار * هان كه تا ديگر نگردى شرمسار\r\nچون گناهت عفو كردم اى غريب * نرم شو چون خاك در پيش اديب\r\nتا كه نورى همچو گنج بىنشان * با تو بسپارم چو خورشيد عيان\r\nتا تو گردى خوش غنى از بود آن * محتشم گردى يقين از سود آن\r\nآدما آن نور اندر جان تو * هست همچون باده در پيمان تو\r\nآدما تو چون صدف دردانه او * باده او و ساغر و پيمانه او\r\nآدما اين نور پاك بىنظير * مايهء جانهاست ، چون جانش پذير\r\nآدما شاهيست آن سلطان روح * كه بدست اوست مفتاح فتوح\r\nيك دو روزى بيش نبود در برت * تا شود عالم روان و پيكرت\r\nدر جبينت جا كند همچون قمر * تا تواند رفت بر برج دگر\r\nهمچو خورشيد او كند سير بلند * كس نتاند كش درآرد در كمند\r\nهمچو ضيفش بين ازو غافل مشو * جان و دل در پيش پايش كن گرو\r\nكدخدايى تو امانت‌دار باش * پاسبانش باش و شب بيدار باش\r\nگفت آدم كاى عليم هر نهان * درپذيرفتم من اين گنج گران\r\nبعد از آن كرّوبيان معتمد * با ملايك آمدند افزون ز حد\r\nتا گواه عهد و آن پيمان شدند * غنچه‌ها در باغها خندان شدند\r\nنور احمد شعله زد چون آفتاب * بر فراز انبياء ذو لباب\r\nبا وديعت آن زمان جمع رسل * آشنا گشتند در اسرار قل\r\nجمع ديگر انبياى بىكلام * جمله اندر پشت آدم در سلام \r\n\r\n\r\n","description":"","footnote":"\r\n( 1 ) . س : گفت .\r\n","page_name":" 67 ","page_number":133},
  {"content":"\r\n\r\n هم‌قرين با نطفهء پاك لطيف * زان سبب هستند فىالجمله عفيف\r\nليك نور پاك احمد اى اياز * بود بر انوار ديگر سرفراز\r\nبود با آن نور تقوى و ورع * با ورع كس مىنيفتد در فزع\r\nبعد از آن آمد دگر وحى إله * كاى ستون عالم و دستور راه\r\nچونكه نور از روى تو پرّان شود * چارديوارت يقين ويران شود\r\nوانكه نقش شيث چون پرگار دل * گشته پيدا در ميان آب و گل\r\nعهد از او بستان و ميثاق درست * همچو آن عهدى كه شد روز نخست\r\nتا نخواهد او زنى جز پاك و خوب * از براى پاكى شاه قلوب\r\nدختر معصومهء مستوره‌اى * همچو غنچه فارغ از هر كوره‌اى\r\nهمچو مه در پرده‌هاى نيلگون * تا برد از خور امانت در بطون\r\nآن امانت همچو ماه و آفتاب * بود با آدم هميشه بىنقاب\r\nوقت صحبت با حرم گفتى پدر * رو برآور غسل تا نبود شرر\r\nجسم و جان و دل بشو در حوض عشق * تا نيايد وسوسه در راه صدق\r\nتا كه اندر خاك پاك آب زلال * بردهد اشجار و اثمار حلال\r\nچون‌كه اين باز سفيد شهريار * بال‌وپر برهم زند بهر شكار\r\nواگذارد ساعد من اى صنم * خوش درآيد همچو شه اندر حرم\r\nناگهان آدم مبشّر شد به شيث * كان گهر آن دم مقرّر شد به شيث\r\nدر زمان نهر عظيمى در بهشت * گشت پيدا بهر آن زيباسرشت\r\nآسمان را درگشادند آن زمان * گشت نازل رحمت حق بيكران\r\nآدم و حوّا در آن بحر زلال * غسل كردند از پى كام و وصال\r\nچون به خرگاه مراد اندر شدند * طالب گنجينهء گوهر شدند\r\nپس گروهى از ملايك آمدند * ظرفى آوردند خوب دلپسند\r\nميوه‌هاى نغز تازه بىنظير * خوش درآوردند در پيش وزير\r\nبعد از آن گفتند كاى باب حبيب * مىشناسى اين ثمرهاى غريب\r\nگفت آرى ميوهء خلدست اين * خواستم من اين ز ربّ العالمين\r\nكه مرا روزى كند ميوهء بهشت * كه دهانم تلخ گشته در كنشت \r\n\r\n","description":"","footnote":"","page_name":" 68 ","page_number":134},
  {"content":"\r\n\r\n پيشتر كين مرغ جان پران شود * بهتر آن باشد كه دل خندان شود\r\nبعد از آن گفتند حق مطلوب تو * داد از بهر تو و محبوب تو\r\nتا كه نطفهء پاك احمد در برت * سبز گردد سايه آرد بر سرت\r\nكه خداوند بزرگ بىمثال * جوهرى داده به حوّا دين حال\r\nتا نگه دارد نهان ، مانند گنج * گرچه يابد بهر اين گنجينه ، رنج\r\nشيث باشد نام آن نور قمر * باب جمله انبيا شد آن پسر\r\nبعد از آن خوردند آن ميوهء حلال * پيش هم رفتند بىخوف و ملال\r\nنور نور شيث در حوّا خزيد * گشت آدم از امانت روسپيد « 1 »\r\nسرخ و رنگين شد رخ حوّا چو گُل * همچو مخمورى كه نوشد جام مل\r\nچونكه حوّا حامل آن نور شد * آدم از حوّا به صحبت دور شد\r\nزانكه مردان بهر آز نفس خويش * پا برون ننهند از پرگار كيش\r\nباادب باشند و با شرم و حيا * تا برند از چابكى ، گوى وفا\r\nتا خليفهء حق شوند و يار حق * وارهند از زحمت حرف و ورق\r\nچونكه نور قادر حال‌آفرين * گشت در حوا مكمّل اى امين\r\nدر ميان او و شيطان رجيم * گشت پيدا يك حجابى مستقيم\r\nبود محبوس آن لعين فتنه‌جو * تا كه شد شيث امين رازجو\r\nناله مىكرد و نبودش هيج سود * كه ز نار خويشتن بد غرق دود\r\nهركه باشد نيكخواه مردمان * شادمان باشد دلش در دو جهان\r\nوانكه بدخواه و بدانديش است فاش * در تك ويل است منزلگاه و جاش\r\nچونكه بالغ گشت شيث نامور * ديد آدم نور خود در آن پسر\r\nديد نور مهر دل در روى او * كرد سجدهء شكر ، بر ابروى او\r\nدست آن فرزند خود بگرفت و گفت * كه خدايت داد بىشك گنج مفت\r\nبا من مشفق بيا كه رهبرم * تا ترا در حوض اعظم افكنم\r\nبرد روز ديگرش تا پيش آب * خوش بود در آب عكس آفتاب \r\n\r\n\r\n","description":"","footnote":"\r\n( 1 ) . س : روسفيد .\r\n","page_name":" 69 ","page_number":135},
  {"content":"\r\n\r\n بعد از آن آدم دو دست شيث راد * داشت اندر دست و با ربّ العباد\r\nرازها مىكرد آدم با حضور * كه ز روى شيث مىتابيد نور\r\nيا رب و يا رب همىگفت گفت آن خديو * كه نگهدار اين ملك از شر ديو\r\nكه همى پيداست آثار كنوز * درنرفته در گلو اين مى هنوز\r\nگنج پيدا كى بود بىزخم مار * زان بود داراى صورت دل‌فكار\r\nهركه پيدا شد عجب گر جان برد * زاهد مشهور كى ايمان برد\r\nبىمدد بىنصح پاك دلپذير * كس نبيند منصب و گنج ستير\r\nگوش سوى آدم آر ، اى پهلوان * تا شوى چون شيث كان جان جان\r\nگفت يا رب شيث را كردى بلند * اندر آورديش در كوى پسند\r\nكرده‌اى آدم دليل راه او * تا بود مطلوب او دلخواه او\r\nعهد و ميثاقى كه فرمودى به من * هم به امرت دررسان با بو الحسن\r\nچونكه باب انبيا خواهد شدن * عهد و پيمان بايد از وى بستدن\r\nتا نبيند غير روى طاهرات * تا نگردد در خبث چون كرم مات\r\nتا انيس و ناظر خوبان بود * تا رخش از مهر دل تابان بود\r\nيا الهى جمع پاكان از سما * زودشان بفرست در ميدان ما\r\nتا گواه عهد و پيمانها شوند * هم بصير لؤلؤ دريا شوند\r\nپس بيامد پيك حق بىريب و شك * در پىاش هفتاد و دو هزر « 1 » از ملك\r\nبا حرير خوب و با كلك روان * پيش آدم ناظر و تسبيح‌خوان\r\nبعد از آن بگشود لب ، پيك امين * كه چنين فرموده ربّ العالمين\r\nكه حبيب ما « 2 » محمّد اى رئيس * هان نيندازى در اصلاب خسيس\r\nچون شود آن نور پاكش منتقل * منزلش بايد بود در جان و دل\r\nهركجا كه راه وسواس است و شر * نايد آن نور مطهّر در گذر\r\nسالها ما « 3 » نور او پرورده‌ايم * تا در اين ويرانه‌اش آورده‌ايم\r\nگرنه در بندش كنى آن شهسوار * مركبش ناگه فتد در رهگذار \r\n\r\n\r\n","description":"","footnote":"\r\n( 1 ) . س : هزار .\r\n( 2 ) . س : من .\r\n( 3 ) . س : با .\r\n","page_name":" 70 ","page_number":136},
  {"content":"\r\n\r\n آدم آنگه شيث را تلقين فزود * هرچه چشمش ديده بُد با او نمود\r\nوانچه در دل داشت در جانش نهاد * سرّ پنهان بود ، پنهانش بداد\r\nغير تلقين زبان اى ساده‌مرد * هست تلقينى دگر با عشق و درد\r\nگر چو شيث و آدم اين باور كنى * سدّ خويش و يار از بُن بركنى\r\nور چو شيطان سركشى اى بو الفضول * كى ببينى سرّ حق اندر رسول\r\nبستدند از شيث آنگه عهد راست * تا كند اعمال بر دستور خواست\r\nمُهر كرد آن دم صحيفهء جبرئيل * كه چنين بد خواهش ربّ جليل\r\nبعد از آن تشريفى از باغ بهشت * بهر شيث آورد و بىآزار كشت\r\nشيث چون سرهنگ گشت و شد امام * در نكاح آورد مخوائيله نام « 1 »\r\nهمچو حوّا بود با حسن و جمال * در طهارت نيز بد بس بىمثال\r\nبُد خطيبش جبرئيل رازدان * هم ملايك شد گواه آن نشان\r\nغير آدم در ولايت كس نبود * كه ولى باشد در آن ميدان سود\r\nديگر آن هر دو امانت‌دار شاد * در بر هم كرد با عيش و مراد\r\nدر ميان قبّهء ياقوت زرد * مشترى با زهره هم آغوش كرد\r\nچون شدند آن طالبان مست و خموش * در ميان افتاد ديگر بانگ نوش\r\nنوش شيث اندر شكم آمد به جوش * كه ز جوشش گشت عالم پرخروش\r\nكه روان شد آب اندر جوى ما * شاه شاهان خيمه زد در كوى ما\r\nبادهء صافى كنون در جام ماست * كوس عزّ و سلطنت بر بام ماست\r\nمىرسيد آوازها از چپ و راست * كامشب آن بدرروان مهمان ماست\r\nيك زمان بگذار اى دل اين خروش * تا هلال ما نبيند غير روش\r\nبعد از آن ، آن همسر شيث غيور * پرده در پنهان نشاندندش چو نور\r\nزانكه شيطان در خلايق اى فقير * راه دارد همچو مايه در خمير\r\nهركه پنهان شد ز خلق ناصبور * گشت از شيطان و از وسواس دور\r\nتا در آن خلوت انوش پرده‌سوز * روى را بنمود همچون قرص روز \r\n\r\n\r\n","description":"","footnote":"\r\n( 1 ) . ملك 1 و 2 : مخوائيله و محويلة .\r\n","page_name":" 71 ","page_number":137},
  {"content":"\r\n\r\n آفتاب نور احمد شد عيان * فاش شد حسنش چو مه اندر شبان\r\nچون نشان مردى از نوش خموش * گشت پيدا سرّ مىآمد به جوش\r\nشيث بگرفتش چو شير اندر زمان * تا كند در گردنش بند گران\r\nپيش خود بنشاند آن آرام‌دل * كرد با وى ذكر نور و نار و گِل\r\nذكر عهد و راز پيمان بازگفت * تا نبازد خويش در بازار مفت\r\nتا ستد او نيز عهد از پور خويش * تا ببيند نور حق در زور خويش\r\nبلكه زور خويش پيش نور دوست * مىدرآرد در نظر مانند پوست\r\nتا نباشد خودنماى و خودپرست * تا شود بىخويش چون مستان مست\r\nتا نبيند صورت و نقش جهان * تا نگردد پيشواى ابلهان\r\nتا كه با پاكان نشيند روز و شب * تا ننوشد شربت رنج و تعب\r\nچون انوش از باب خود آگاه شد * با نصيحتهاى برّ همراه شد\r\nآن نصيحت كرد زاد راه خويش * بىنصيحت كس نشد آگاه خويش\r\nنوش چون آن جام شيرين نوش كرد * حلقهء پند پدر در گوش كرد\r\nبعد از آن قينان ز نوش آمد پديد * آن امانت در بر قينان رسيد\r\nنوش بستد عهد از فرزند خود * پيش چشمش داشت راه نيك و بد\r\nباز قينان روى مهلائيل ديد * كرد با او ذكر ارشاد و رشيد\r\nباز مهلائيل آن شطرنج و نرد * در كنار نطفهء خود برد كرد\r\nپور مهلائيل آن برد بهار * به زوره آورد چون گل در كنار\r\nبا نكاح و عهد « 1 » حق با او نشست * تا كه او نيز از امانت بازرست\r\nبعد از آن ادريس از ايشان شد جدا * از رخش مىتافت نور مصطفى\r\nچونكه ادريس منوّر شاه شد * بَرد با او يك نفس همراه شد\r\nگفت با او رازهاى گفتنى * تا كند سوراخ دُرّ سفتنى\r\nتا نگردد با شياطين دربه‌در * تا بگيرد منبر و جاى پدر\r\nباز ادريس و بَروخا با نكاح * پيش هم رفتند از بهر فلاح \r\n\r\n\r\n","description":"","footnote":"\r\n( 1 ) . س : شرع .\r\n","page_name":" 72 ","page_number":138},
  {"content":"\r\n\r\n تا از آن جمعيت بىريب و شك * گشت پيدا روى زيباى لَمَك\r\nآن لَمَك پورى قوى بود و بلند * زلف او حورى كشيد اندر كمند\r\nحور خواندم دختر قَينُوس نام * كه لَمَك از صورت او يافت كام\r\nدخترى قينوس نام آن زورناك * در نكاح آورد بهر نور پاك\r\nنوح از آن يار قوى دل شد پديد * تا كند پيوند با نور جديد\r\nپس لَمَك با نوح اندر وقت كار * گفت مىبينم در اين ليلت نهار\r\nنور جان جان قرين جسم تست * بهر آن آشوبها با اسم تست\r\nبايد آن نورى كه دارى در نظر * پاك بسپاريش اى جان پدر\r\nكاينچنين با باب ما گفته خدا * باب باب اين امر آمد تا به ما\r\nفكر كن ، خوش درنگر ، در باب خويش * جاى آور اى پسر آداب خويش\r\nهان نبينى در خود آن نور لَمَك * هم نگويى كه منم پور لَمَك\r\nحاضر خود باش و فكر كار كن * خاك اندر ديدهء انكار كن\r\nگر هزاران سال باشى در جهان * بايدت رفتن به ملك جاودان\r\nملك باقى بهر فانى در مباز * زود بركن بيخ كبر و شاخ آز\r\nنوح چون از نصح شد محكم چو كوه * نور احمد خواست كآيد در شكوه\r\nنوح آمد در ميان شش‌دره * تا درآيد در كنارش عَمدره\r\nدخترى بد عَمدْره‌نام آن زمان * كه به عقد آورد نوح پهلوان\r\nجمع شد با او و آمد سام باز * تا شود او نيز بحر و كان راز\r\nچونكه پيدا كرد عقل و گوش هوش * سام با ميثاق و پيمان شد خموش\r\nدر خموشى نور دل آمد به جوش * عشق از آن پيوسته مىآرد خروش\r\nكه فغان عشق باشد پرده‌پوش * كر شود با اين فغان سركه‌فروش\r\nعشق باشد پردهء اسرار دل * عشق باشد حاكم بازار دل\r\nگر شوى تو عارف غوغاى عشق * جان كنى قربان تو در صحراى عشق\r\nعشق چون بىمسكن و مأوى بود * لاجرم غوغاش در صحرا بود\r\nصورت عشق ار بُدى پيدا و فاش * كس نرفتى بر سر كوى معاش\r\nسام بد القصّه اندر جست‌وجو * تا كند بادهء حقيقت در سبو \r\n\r\n","description":"","footnote":"","page_name":" 73 ","page_number":139},
  {"content":"\r\n\r\n عاشق رخسار يك مستوره شد * با گل رخسار دل در كوره شد\r\nتا شود باقى حياتش چون گلاب * تا نسازد خانه در دشت و سراب\r\nسام چون سررشتهء دولت بيافت * نور غيبش رفت و در فرزند تافت\r\nبود ارفخشد يقين نام پسر * كه ز سام مهربان آمد به در\r\nنور مهر مصطفى از آن غلام * خوش همىتابيد چون بدر تمام\r\nعهد و ميثاق همه پيغمبران * بود در تابوت و قفلى بد بر آن\r\nبود با سام آن قبالهء راستان * تا بود دستور خوبان جهان\r\nتا كه هر بىپا و سر نايد به گفت * هم بداند نيست اين اسباب مفت\r\nسام آن تابوت اجداد كرام * با ارادت كرد تسليم غلام\r\nبستد او هم عهد از فرزند خويش * بهر حفظ نور آن سلطان كيش\r\nدر نكاح آورد آن مهپاره نيز * تا كه بسپارد به دو نور عزيز\r\nدخترى مستوره‌اى مرجانه نام * با صلاح و زهد و تقواى تمام\r\nمجتمع گشتند و پيدا گشت هود * قدّ هود از نور احمد برفزود\r\nوانگهى آمد ندا از آسمان * كه جبين هود بينيد اى يلان\r\nنور روى مصطفى در روى اوست * توتياى چشم دل در كوى اوست « 1 »\r\nآب حيوان نيز اندر جوى اوست * قبلهء آشفتگان ابروى اوست\r\nآنكه بتها پيش او آرد سجود * نور او مىتابد از رخسار هود\r\nآنكه بويش روى بتها بشكند * بيخ و ريشهء جهل از بن بركند\r\nدر جمال هود نورش آشكار * مىزند شعله چو خورشيد بهار\r\nنور او در روى و پيشانى هود * از طلبكاران همىخواهد سجود\r\nهركه پيش روى او سجده كند * دست دل ، در دامن دولت زند\r\nهركه ديد آن نور احمد ديده است * بلكه در عالم چو نور ديده است\r\nنور آن شه كه چو دستور افكند * گردن گردنكشان دور افكند\r\nدر جبين هود تيغ افشان شده * نفس از او گريان و دل خندان شده \r\n\r\n\r\n","description":"","footnote":"\r\n( 1 ) . در نسخه س مصراعها جابجا آمده .\r\n","page_name":" 74 ","page_number":140},
  {"content":"\r\n\r\n هود صالح چون شد از آن نور صاف * خواست تا آيد چو مردان در مصاف\r\nتا ستون ملك و مهر دل شود * هم قلاووز « 1 » ره مشكل شود\r\nهم رفيقى خواست تا تاند سپرد * زانك سردارى نباشد كار خرد\r\nپيشوايى كار پاكان است و بس * ذكر پاكان مىرود اى بو الهوس\r\nباده در جام است و ساقى در حضور * حيف باشد گر كنم ذكر ستور\r\nگرنه نور روى ساقى ديدمى * پرده‌هاى غافلان بدريدمى\r\nشيد مكر و رزق ان « 2 » دل‌مردگان * آشكارا كردمى اندر جهان\r\nحاليا هود آورم اندر ميان * تا امانت بسپرد در جان جان\r\nتا كه نور مصطفى تابان شود * جسم و جان عاشقان رقصان شود\r\nهود ميشاصا به خلوتگاه برد * با نكاح و عقد دل با جان سپرد\r\nفالغ پاكيزه آمد در مزاد * باز از فالغ دگر شالَخ بزاد\r\nباز اشروع لطيف آمد پديد * ديگر از اشروع ارغو بردميد\r\nپور ارغو نام وى ناخور بود * در جبين جمله‌شان آن نور بود\r\nباز از ناخور تارخ رو نمود * پور تارخ ، خواجه ابراهيم بود\r\nچون‌كه ابراهيم آمد در وجود * شد جهان كفر ازو كور و كبود\r\nنار خوى نور بگرفت آن زمان * خارها گل گشت در باغ جنان\r\nيك علم از نور مشرق سركشيد * يك علم از سوى مغرب شد پديد\r\nجملهء عالم منوّر شد از آن * مُهر ملّت گشت پيدا آن زمان\r\nدر سماى دنيى پرداغ و درد * حق ستونى از زمرّد پاى كرد\r\nبىدهان و بىزبان « 3 » از آن ستون * مىرسيد آواز نرم بس حزون\r\nكه ملايك زان صدا رقصان شدند * كوس وجد و حال در عالم زدند\r\nگرد بر گرد ستون با صدا * بود خطّى با صفاى پربها\r\nاين نوشته بود بر اطراف آن * كه مكمّل گشته نور جان جان\r\nنور احمد كرده دنيا آبناك * نور احمد سبز كرده سنگ و خاك \r\n\r\n\r\n","description":"","footnote":"\r\n( 1 ) . قلدوز .\r\n( 2 ) . س : شيد و زرق و مكر آن .\r\n( 3 ) . س : بىزبان و بىدهان .\r\n","page_name":" 75 ","page_number":141},
  {"content":"\r\n\r\n صاحب آيات باشد آن قباد * او بشارت آورد سوى عباد\r\nياد روى و موى او سوگند ماست * كه نگردد كج يقين آن قد راست\r\nسير او در باطن پاكان بود * مسكنش در جان غمناكان بود\r\nبعد از آن بنمود حق هم با خليل * آن دو زلف پرخم و روى نبيل « 1 »\r\nآنكه آدم را نمود اندر نخست * با خليل خويش بنمود آن درست\r\nگفت ابراهيم با ربّ جليل * كه همىبينم عجب حسنى جميل\r\nاين چه قدّ است و چه روى است و چه جان * كه ز رويش گشته نورين صد جهان\r\nاين چه شاهست اينكه با تيغ و سنان * مىدواند اسب در ميدان جان\r\nحق ندا فرمود آنگه با خليل * كه حبيب ماست آن شاه جميل\r\nاحمد است آن سرور پيغمبران * آفريدم نور او پيش از جهان\r\nنام او پيش از زمين و آسمان * ما روان كرديم پيدا و نهان\r\nبود آدم در ميان جسم و روح * كه به دو داديم مفتاح فتوح\r\nتو ابا آدم بدى در آب‌وگِل * كه بُد او اسراردان جان و دل\r\nاى خليل پاكباز پاك‌بين * نور او چون آب اندر خاك بين\r\nدر تو جارى گردد آن روح همه * كه شبان است او و عالم چون رمه\r\nكه « 2 » ز خاك و باد و نار و آب صاف * هست در اسرار مردم اختلاف\r\nگر نباشد حاكمى اندر ميان * آهوان از گرگ كى يابند امان\r\nما نشان خويش با او داده‌ايم * ما نهان با او بسى مىخورده‌ايم\r\nگنج خود در جان او بنهاده‌ايم * هرچه دست او كند ما كرده‌ايم « 3 »\r\nاو حبيب ماست بىشك تو خليل * روى تو از مهر او گردد جميل\r\nصلب تو منزلگه آن جان بود * تا گلت از نار او خندان بود « 4 »\r\nآتش عشقش برافروزم يقين * تا جدا گردد ز نورش كفر و دين\r\nتا بماند ملّت تو تا ابد * عاشقان را باشد آن ملّت سند\r\nتا كه هركو چون تو در آتش رود * همچو گل در كورهء دل غش كند \r\n\r\n\r\n","description":"","footnote":"\r\n( 1 ) . س : جميل .\r\n( 2 ) . س : گز .\r\n( 3 ) . درس مصراعها جابجا آمده است .\r\n( 4 ) . س : شود .\r\n","page_name":" 76 ","page_number":142},
  {"content":"\r\n\r\n اى خليل جان‌كباب دل‌حزين « 1 » * ملتت بگزيند آن سلطان دين\r\nناله‌ها از عشق مشتاقان كند * ذكر سرمستان بىسامان كند\r\nچونكه نارت گُل كند آن نور پاك * رو به اسماعيل آرد سهمناك\r\nتا نترساند خيالش را به تيغ * تا نماند آفتابش زير ميغ\r\nزو منوّر گردد اصلاب شما * نيك بنگر در نهاد آن ضيا\r\nكه همه خيرات و اكرام و حضور * كرده‌ام مجموع در آن نور نور\r\nمن ورا مبعوث گردانم به تيغ * پيش خورشيدش نه‌استد هيچ ميغ\r\nچار سهم از باغ خلد دلنواز * امّتش را داده‌ام با عزّ و ناز\r\nگفت ابراهيم آنگه با خداى * كه همىبينم ابا آن رهنماى\r\nصورتى چند اى كريم بردبار * در مقابل وز يمين و از يسار\r\nكيستند آن نوريان باقرار * كه همىبينم من آنها استوار\r\nآمد از حضرت نداى جانگداز * كه مپرس از حال محمود و اياز\r\nعاشقان‌اند آن همه آوارگان * كرده سوز عشقشان بىخان‌ومان\r\nخان‌ومان بر باد داده بهر دوست * آتش اندر جان زده بدريده پوست\r\nخويش را بگذاشته فىالجمله پاك * ريخته بر فرق هستى خون و خاك\r\nمال و نام و ننگ و جان درباخته * با حبيب ما به دل درساخته\r\nكرده ويران خانهء اجداد خويش * خوش نهاده سر برِ استاد خويش\r\nاى خليل آن پاكبازان حزين * جمله انصار و مهاجر دان يقين\r\nكه دل از ملك فنا بركنده‌اند * نفسها را كشته و دل زنده‌اند\r\nتو مگو كه در زمان زندگى * مؤمنان آموختند اين بندگى\r\nجنس با جنس اى پسر در منزلات * جمله اندر ذات امّا بىصفات\r\nعشق مىورزند « 2 » باهم در نهان * زان نهان باشند دايم عاشقان\r\nتو بده انصاف و دل پركين مكن * مركب كبر و جدل بر زين مكن\r\nتا بدانى شمه‌اى احوال خويش * بو كه بنهى مرهمى بر جان ريش \r\n\r\n\r\n","description":"","footnote":"\r\n( 1 ) . س : دل كباب جان حزين .\r\n( 2 ) . س : مىبازند .\r\n","page_name":" 77 ","page_number":143},
  {"content":"\r\n\r\n تا نيايى خشمگين اندر مصاف * واگذارى گفت‌وگوى اختلاف « 1 »\r\nپيش اهل شرع بنهى آن مقال * خوش بنوشى اين شراب از جام حال\r\nذكر آن شاه كُل و اصحاب او * زان كنم اندر ميان چارسو\r\nتا غريبان بشنوند اين داستان * رخت بسپارند پيش راستان\r\nورنه من با آن بد و نيكم چه كار * چشم من هرگز نديده غير يار\r\nاين نداى گوشهاى محرمانست * كه دليل عاشقان بىنشانست\r\nاين بنتوان گفت در بازار شهر * زانكه كج مىگردد اين افلاك دهر\r\nتا نبيند كس جمال راستان * راست نتوان گفت حال راستان\r\nآنچه گنجد در حروف و گفت‌وگو * هست نعت زلف و خال و رو و مو\r\nآنكه در بتخانه با بت روبروست * خوش حريف باده و جام و سبوست\r\nفارغ از راه است و زاد و كاروبار * كى گلاب اندر شود ديگر به خار\r\nبهر اين افتادگان مست سست * مىسپارم گه‌گهى نقل درست\r\nدر مثال « 2 » آرم ره اصحاب و شاه * تو زمانى گوش شو اى مرد راه\r\nتا ببينى نيك و بد بر جاى خود * تا نميرى در چه كين و حسد\r\nتو محمّد را درختى دان بلند * كه همىبخشد ثمار دلپسند\r\nطوبى بىريشه و بىبرگ و بال * بس محال است و محال است و محال « 3 »\r\nروى در حال آر و بگذار آن محال * خوش درآ در بحر و درياى زلال\r\nبىغرض شو تا كه يا بى آگهى * همره ياران شو ار مرد رهى\r\nرو به آب انداز فىالجمله كتاب * سر ز امر و رأى بينايان متاب\r\nمشنو از بازى حديث راستان * تو به گوش دل شنو اين داستان\r\nفى المثل گفتم كه طوبى در نعيم * دست و برگش چون نباشد اى سليم\r\nشاخ و بال اوّل بود آنگه ثمار * هيچ ديدى تو شكوفه بر منار\r\nبيخ و ريشهء مصطفى تو بىگمان * در كتاب اللّه چون ازواج دان\r\nكه چنين فرمود آن كان صفا * كه گزيدم من در اين دار شما \r\n\r\n\r\n","description":"","footnote":"\r\n( 1 ) . س : گوى و اختلاف .\r\n( 2 ) . س : در ميان .\r\n( 3 ) . س : آن محال .\r\n","page_name":" 78 ","page_number":144},
  {"content":"\r\n\r\n بوى خوش و ازواج بهر انس دل * كه در ايشان گشته نورم منتقل\r\nتا ستون و لنگر جسمم شوند * زانكه آنها پاسبانان تن‌اند\r\nامّت و اصحاب برگ و بال او * ميوهء او عترت است و آل او\r\nجمله بر جاى خود است آن زرد و آل * زان نىاند آزرده دل ، اهل وصال\r\nكس نديده‌ست آفتاب بىشعاع * گوش بايد گوش از بهر سماع\r\nچشم بهر ديدن است اى ديده‌ور * پاى نبود ليك « 1 » باشى چون حجر\r\nعقل نبود چون كنى فهم حيات * عشق نبود چون روى در بحر ذات\r\nهيچ خارج نيست در بازار حق * از خروج و رقص برگردان ورق\r\nآن ورق در پيش اطفال اوفكن * خويش را در خلوت حال اوفكن\r\nدر درون و اصل بىقال و قيل * نى رسل مىگنجد و نى جبرئيل\r\nليك نادر گنج مىآيد به دست * مست داند شيوهء مستان مست\r\nذكر اصحاب و پيمبر گوش كن * جان و دل پيش آر و لب خاموش كن\r\nنيستم من خوشه‌چين و خرده‌بين * كه حياتم باشد از نفع زمين\r\nبر جگر دارم دوصد داغ از امير * گشته چشم من از آن سوزش بصير\r\nآنچه مىبينم همىگويم به تو * ليك اندر پرده‌هاى تو به تو\r\nمىروم سوى خليل آتشين * تا ز ملّت گويم و از كيش و دين\r\nبود در پيشانى آن نار سوز * نور احمد دايما چون نور « 2 » روز\r\nنور اسماعيل و اسحاق شكيل * هر دو مىتابيد از پشت خليل\r\nنور سيما آينهء جان‌پرور است * نور پشت اى دوست ، زور پيكر است\r\nنور احمد دايما چون آفتاب * نورها را جمله مىبخشيد تاب\r\nنور احمد بود چون مه آشكار * در صباح و شام و در شبهاى تار\r\nاهل و نااهل آن همىديدند فاش * دايم از روى خليل نورپاش\r\nساره گشتى گه‌گهى زار و حزين * بهر آن نور جبين نازنين\r\nگفته بُد با او خليل گل‌عذار * كز تو خواهد گشت پورى آشكار \r\n\r\n\r\n","description":"","footnote":"\r\n( 1 ) . س : لنگ .\r\n( 2 ) . س : مهر .\r\n","page_name":" 79 ","page_number":145},
  {"content":"\r\n\r\n كه سيه‌مو باشد و فرخنده‌رو * ساره بُد خوشوقت از گفتار شو\r\nانتظار نور احمد مىكشيد * بر اميد مى ، جلابى مىچشيد\r\nساره بسيار از خليل اشنيده بود * وصف آن نورى كه خالى بد ز دود\r\nزان طمع در نور احمد كرده بود * خود كه باشد كه نخواهد مفت سود\r\nناگه آن سُرّيهء خوب جميل * كه بدى همخوابهء جان خليل\r\nشد امانت‌دار آن گنج روان * اين‌چنين بوده‌ست دايم در جهان\r\nكه هر آن كو بنده و مسكين بود * جان او با حشمت و تمكين بود\r\nگنج نى در خانهء ويران نهند * شير نى با كودك گريان دهند\r\nهيچ مشهورى نبيند ذوق حال * كه بود پيوسته جانش در و بال\r\nبندگان دارند اى خواجه حضور * كه نمىآيند در كوى غرور\r\nجز رضاى خواجه‌شان نبود خيال * اين بود سرمايهء نقد وصال\r\nساره چون آن نور در هاجر بديد * مقنعه بر سينهء هاجر دريد\r\nموى خود بركند و زلف آشفته كرد * از فراق نور احمد گشت زرد\r\nدر جهان اوفتاد وا ويلاى او * چون بديد او هاجر و سيماى او\r\nپيش ابراهيم شد سارهء خراب * كه سؤالم را بده اين دم جواب\r\nتو مرا در خواب كردى از خبر * كه بتابد از من آن نور بصر\r\nازچه‌رو آن وعدهء تو شد خلاف * كه ز تو نشنيده‌ام هرگز گزاف\r\nگفت با ساره براهيم حزين * كه خدا بدهد مراد آن و اين\r\nوعدهء حق راست گردد دير و زود * نور آخر باشد اوّل نار و دود\r\nخون دل مىريخت ساره از دو چشم * كه ز ابراهيم و هاجر داشت خشم\r\nمويه كردى سارهء آشفته‌حال * خواب و خور بگذاشت از بهر ملال\r\nتا كه اسحاق نبى بنمود رو * اهل غيرت را بود اين فعل و خو\r\nغيرت و خشم و حسد اى بو الوفا * در مجرّد ره ندارد بىريا\r\nهركه او شد كدخداى اين جهان * در چه آزار افتاد اى جوان\r\nهركه مىخواهد كه باشد با حضور * گو به دنيا در مزن كوس ظهور\r\nچون درآمد وقت نقلان خليل * كه سپارد روح با ربّ جليل \r\n\r\n","description":"","footnote":"","page_name":" 80 ","page_number":146},
  {"content":"\r\n\r\n قفل تابوت سكينه « 1 » برگشاد * آنكه بد پيغمبران را استناد\r\nخانه‌هاى انبيا و مرسلين * بد در آن تابوت چون نقش نگين\r\nسبز و خرّم از زبرجد ساخته * پرده‌ها بر روى آن انداخته\r\nآخرين بد خانهء خاص حبيب * بد در آن ديباج سرخى بس عجيب\r\nنام احمد نقش كرده بر فراز * بر يمينش نام كهل با نياز\r\nنقش خطّى بود او را بر جبين * كه درآيد اوّل او در دين يقين\r\nوز يسارش بود فاروق تقى * آنكه درهم ريخت كفّار شقى\r\nبود در پيشانىاش نقشى دگر * معنىاش آن بود اى گرديده سر\r\nكه عمر چون آهن محكم بود * وانگردد او ز تيغ و از كَبَد\r\nوز عقب آن باحياى نورناك * بود بر پيشانىاش هم خطّ پاك\r\nكه خليفهء ثالث است اين باحيا * در خلافت بركشد او هم لوا\r\nوز مقابل بود آن شير خدا * آينهء بىزنگ روى مصطفى\r\nداشت شمشير برهنهء آبدار * از براى گردن هر بىقرار\r\nهم نوشته بر جبين آن دلير * كه كند او حمله‌ها مانند شير\r\nدر نيارد در صف او فكر گريز * هيچ خوفش نبود اندر افت‌وخيز\r\nدوست دارندش خداوند و رسول * زان سبب هرگز نگردد او ملول\r\nديگر آن اعمام و آن عم‌زاده‌ها * با دو سه انصار بودند اى كيا\r\nبود بر تابوت اين نقش و نگار * كه جميع انبياى استوار\r\nبابشان اسحاق باشد اى فلان * غير آن سالار جمله رهبران\r\nجز محمّد جملهء پيغمبران * نسل اسحاق‌اند اى جوياى جان\r\nيك روايت هست از اهل رشاد * كه محمّد نيز از اسحاق زاد\r\nهم ذبيح خون جگر اسحاق بود * در جبينش نيز نور طاق بود\r\nبعد از آن ، آن كعبه‌ساز بت‌شكن * گوش اسماعيل بگرفت اى حسن\r\nگفت در گوش دلش آن سوزناك * كاى پسر با توست بىشك نور پاك \r\n\r\n\r\n","description":"","footnote":"\r\n( 1 ) . س : سنينه .\r\n","page_name":" 81 ","page_number":147},
  {"content":"\r\n\r\n گفته‌اند آن چابكان راهدان * با من اى داراى نور شاه جان\r\nكه ز تو بستانم آن عهد اى پسر * كه چنين فرمود حق با بو البشر\r\nكه نگه داريد آن خورشيد جان * تا جهان روشن شود از نور آن\r\nحاضر سر باش اى چابك‌سوار * هان مرو در خواب غفلت زينهار\r\nبو كه اين‌بار امانت بسپرى * تا شوى روسرخ روز داورى\r\nاى پسر زنهار با نيكان نشين * روى و راى و كوى نااهلان مبين\r\nبا اصيلان زمان پيوند كن * راه بىشرم و حيا دربند كن\r\nرو طلب كن سير چشمى « 1 » حق‌شناس * كه تواند كرد نيك از بد قياس\r\nاز اراذل همچو تير و تيغ تيز * گر ببينى زود در كنجى گريز\r\nعقد با خوبان كن اى داراى گنج * تا كه از زشتان نبينى درد و رنج\r\nزانكه از زشتان نزايد غير زشت * نور خوبان‌اند حوران بهشت\r\nبعد از آن او را ببرد اندر ثبير * تا كند چشمش بصير و دل خبير\r\nپارهء ابر سفيد آن جايگاه * گشت پيدا همچو در شب روى ماه\r\nمشك مىباريد از آن ابر سفيد * پشگ چون بيند كسى كان مشك ديد\r\nعهد از اسماعيل بستد آن زمان * تا رود در راه تقوى آن جوان \r\nاى اخى ، در اوّل كتاب گذشت كه در هر عضو حضرت سيّد انبيا محمّد مصطفى صلّى اللّه عليه و على آله و سلّم ، نوريست ، و آن نور در هرجا كه مىتابد خاصيّتى مىبخشد و دايم الاوقات كارش اين است . تو مپندار كه آن نور كه در پيشانى ابراهيم عليه السّلام بود و به اسماعيل عليه السّلام پيوست ، اسحاق را عليه السّلام از آن بهره ندادند .\r\nو ليكن اسماعيل عليه السّلام دو نور دارد : يك نور كه در پيشانى داشت آشنا و بيگانه مىديدند و نور ديگر در جان اسماعيل بود و به اهل غيب مىتابيد ، كه جان اسماعيل از آن نور پرورش يافت و آن نور كه در مجموع اعضاى اسحاق عليه السّلام بود قدرت ظهور نداشت . شرح اين انوار در نظم گفته شود . تو بدان كه مصطفى صلّى اللّه عليه و على « 2 » آله و سلّم قدرتى دارد كه هيچيك از انبيا نداشتند ، از بهر آن قدرتش قايم « 3 » فرد است .\r\n\r\n\r\n","description":"","footnote":"\r\n( 1 ) . س : چشم .\r\n( 2 ) . س : اين كلمه را ندارد .\r\n( 3 ) . ملك و س : و دايمست\r\n","page_name":" 82 ","page_number":148},
  {"content":"\r\n\r\nتو بدان كه در اسرار كلام تفاوت نيست . و ليكن در متكلّم تفاوت هست . و در حقيقت ولايت هيچ تفاوت نيست و ليكن در اوليا تفاوتهاست و در سلطنت هيچ تفاوت نيست و در سلاطين تفاوتها بسيار است و در خلافت و امارت تفاوت نيست و در خلفا و امرا تفاوتهاست « 1 » و ذكر اين نيز در نظم خواهد گذشت . تو فرزند حال باش و چشم به عاقبت كار خود دار و لجاج پيشه مكن و مطيع علم خدا شو و از جهان بپرهيز و آن حروف آموخته را علم مپندار كه عالمان اسرار الهى غيورند . نيك انديشه كن كه علم صورت غرور مىآورد و شهوات گوناگون در علم صورت مخفيست . تحصيل حلم كن و خدمت اهل كرم و فتوّت به جاى آر و روى دل به درگاه مجرّدان نفس‌شكن آر و نفس بىغرض مشفقان « 2 » در جان و دل راه ده ، تا شناساى سرهنگان عرصهء لامكان شوى .\r\nگوش به نظم دار و سير نور حضرت مصطفى صلّى اللّه عليه و على آله و سلّم بشنو . سير نور جبين انبيا شمّه‌اى شنيدى ، حاليا اسماعيل و اسحاق عليها السّلام از هم جدا گشتند . اين نيز شرح مىخواهد . ذكر اصلاب و ارحام طيّبين و طاهرات در بيان اسرار اسماعيل و اسحاق بشنو تا از سوز جان‌سوختگان بىسروپا ناله‌اى به گوش مهجوران عالم محبّت رسد . گوش به نظم دار . و صلّى اللّه على « 3 » محمّد و على آله و عترته و سلّم تسليما .\r\n رفت اسحاق نبى با اختران * تا كند آگاه خواب‌آلودگان\r\nماند اسماعيل قربانى زار * فرد و تنها همچو دل در دست يار\r\nدوست دارد دوست فرد بىنشان * فرد بتواند رود بر تخت جان\r\nمرد شو در ره مايست اى فردخو * معنى فرد اى پسر در مرد جو\r\nخويش را زنهار با مردى سپار * كه به مردان داد اين سرّ كردگار\r\nنور پنهان است اندر نار و دود * برق غيرت « 4 » مىجهد درياب زود\r\nخوابناكان حاضر دولت نىاند * خفتگان خود لايق دولت كىاند\r\nراه در پيش است و تند است اى « 5 » رفيق * چست باشيد اى غريبان در طريق\r\nاين همه آيات از بهر شماست * كه گذار آب در نهر شماست \r\n\r\n\r\n","description":"","footnote":"\r\n( 1 ) . س : تفاوت بسيار است .\r\n( 2 ) . س : مشتاقان .\r\n( 3 ) . س : خير خلقه محمد و آله و سلّم .\r\n( 4 ) . س : دولت .\r\n( 5 ) . س : هان .\r\n","page_name":" 83 ","page_number":149},
  {"content":"\r\n\r\n ورنه حق را با بهايم كار نيست * جاى خوبان بر سر بازار نيست\r\nگفت‌وگو با اهل باشد دايما * زانكه با اهل است انوار صفا\r\nاهل حق و اهل بيت مصطفى * كى شوند آلودهء دار فنا\r\nآنكه در راه فنا چسبيده است * تو مگو كه اهل گوش و ديده است\r\nمصطفى و مرتضى اى روسياه * هيچ كردستند در دنيا نگاه\r\nمصطفى و مرتضى اى گيج دنگ * مىنكردند اندرين صحرا درنگ\r\nچون غريبان دايما گرديده‌اند * كى چو تو در مزبله چسبيده‌اند\r\nآل او و امت او در جهان * مىجهند از خلق چون تير از كمان \r\n\r\n« اوليائى تحت قبابى لا يعرفهم غيرى »\r\n اين حديث قدسى بىشك شنو * اهل حق باش و مكن خود در گرو\r\nحق همىگويد كه اهلم در جهان * هيچ نامحرم نبينندش عيان\r\nگر تو اهلى ، كار نااهلان مكن * پشت بر آن عهد و آن پيمان مكن\r\nاهل حق هر دو جهان انداختند * مال و سر در راه جانان باختند\r\nاهل حق با مال و با جاهش چه‌كار * مال و ملك و دوست رو شرمى بدار\r\nوصف روى نوريان اهل و آل * بشنو آخر اى حريص ملك و مال\r\nتا نخوانى هر سيه‌رو را به آل * آل نبود روسيه اى پرملال\r\nآل رويش همچو مى گلگون بود * در ترازوى نظر موزون بود\r\nآل رويش همچو مى گلگون بود * ريگ جنت لؤلئى مكنون بود\r\nآل هندو كى بود اى روسياه * آل خواهى رو ببين رخسار شاه\r\nآل هندو كى بود اى روسياه * آل دارد تاب مهر و نور و ماه\r\nبازگردم سوى نور و نوريان * تا كنم ذكر جمال حوريان\r\nساقيا پر كن بده جام شراب * تا دهان شويم ز بحث « 1 » ناصواب\r\nزانكه بس حيف است ذكر جاهلان * در صف مىخوارگان و عاشقان\r\nچونكه اسماعيل خندان شد ز نور * خواست تا پيدا كند مايهء حضور \r\n\r\n\r\n","description":"","footnote":"\r\n( 1 ) . س : بخت .\r\n","page_name":" 84 ","page_number":150},
  {"content":"\r\n\r\n عقد كرد او دخترى وَهّاله نام * دختر حارث بد آن داراى جام\r\nباز از ايشان در وجود آمد يقين * صورت قيدار « 1 » آن نورين جبين\r\nدر جمال و حسن بود او بىمثال * اى خوشا حسنى كه نپذيرد زوال\r\nحسن و خلقش همچو ابراهيم بود * در ملاحت شهرهء اقليم بود\r\nهركه ديدى رويش افتادى به خاك * دور او پيدا شده اين جيب و چاك\r\nدر جبلّت انبيا و اوليا * دايما باشند با نور و بها\r\nباقيان گر تابع ايشان بوند * حاش للّه كه سيه‌رو مىشوند\r\nهركه او ماليده شد چون توتيا * گم شود در چشم و انوار صفا\r\nگم شويد اى رهروان در پيش دوست * تا بنوشيد آنچه در جام و سبوست\r\nذكر باده وسوسه آرد مدام * جام باده در كف آور اى غلام\r\nزانكه باده مرد را بى خود كند * مست بىخود محرم جانان شود\r\nهركه بىخود نيست نامحرم بود * زنده با مرده كجا همدم شود\r\nگر نگه دارى نفس اى خوب‌رو * كى روى همچون گدايان كو به كو\r\nوارهى از چنگ افلاس و عمل * چون بيابى گنج معنى در بغل\r\nچون شوى تو پاك از نور نفس * در زمانه چون تو نبود هيچ‌كس\r\nبا تو بسپارند مخزنهاى شاه * بلكه گردى شاه دور اى نيكخواه\r\nچونكه شد قيدار سلطان مراد * زود اسماعيل تابوتش بداد\r\nعهد ازو بستد ولى اندر زمان * كه نگهدارد امانت همچو جان\r\nنور پاك شاه و سلطان رسل * گاه چون مُل داردش گاهى چو گل\r\nنطلبد جز خوب‌رويى پاك كيش * زانكه خوبانند مرهمهاى ريش\r\nآن‌چنان پنداشت قيدار اى پسر * كه بود در بحر اسحاق آن گهر\r\nخواست از اولاد اسحاق شهير * دخترى پاكيزه و خوب ستير\r\nدختر از قيدار آبستن نشد * نور دل در خاك و باد تن نشد\r\nاين‌چنين نقل است كان قيذار راست * از بنى اسحاق يك صد زن بخواست \r\n\r\n\r\n","description":"","footnote":"\r\n( 1 ) . ملك 2 : قيذاز .\r\n","page_name":" 85 ","page_number":151},
  {"content":"\r\n\r\n آن امانت در بر آنها نرفت * كه خطا بر عهد و پيمانها نرفت\r\nشاه بد قيدار در اقليم خود * او همىكردى حساب « 1 » نيك و بد\r\nهم وصىّ باب و هم يزدان‌پرست * بود در دستش همه بست و شكست\r\nخوب‌روى و پهلوان بود آن سوار * شيرمردى بود در هر كار و بار\r\nنور احمد از جبينش تافتى * گيسوان از بهر صيد او بافتى\r\nصيد صورت نيز كردى آن دلير * فرد و تنها صيد كردى همچو شير\r\nجنّيان آراستندى قد راست * تا كه صيد او شوند از روى خواست\r\nبر سر راهش نشستندى « 2 » چو حور * تا كه بربايند از قيدار نور\r\nتحفه‌ها و ميوه‌هاى آبدار * بر سر ره مىنهادند آشكار\r\nفاش گفتندى كه ما شهزاده‌ايم * از براى خدمتت استاده‌ايم\r\nاز فلان ملك آمديم اى پادشاه * اى خليل وقت در ما كن نگاه\r\nچونكه از آل خليلى اى جوان * در پناه خويش آور ميهمان\r\nاكرموا الضّيف اى پسر از حق شنو * بهر مهمان جان و دل كن در گرو\r\nما غريب و عاشق روى توايم * همچو گردى بر سر كوى توايم\r\nگر شدى مايل بديشان در زمان * جملهء اعضاى او گشتى زبان\r\nكه ميا در كوى رحم اى محتشم * تو شهى همسر مشو با آن حشم\r\nاين امانت جاى خود بايد سپرد * درّ شاهى هان مكن بيهوده خرد\r\nنورناك احمدى و آل خليل * درمياور سر به پاى هر ذليل\r\nچون ز اعضاى خود اشنيد آن صدا * روى دل بنهاد در ملك تُقى\r\nجنّيان بگذاشت اندر نار و سوز * زانكه با او بود آن خورشيد روز\r\nليك كردى صيد صورت گاه‌گاه * صيد كردن لازم تخت است و جاه\r\nناگهان در وقت ذبح وحش و طير * گوش او بشنيد يك گلبانگ خير\r\nكه چو ما را مىكشى اى مير صيد * مىرهد ارواح ما از بند و قيد\r\nوقت كشتن قيد را تكبير گو * كه همىيابيم ذوق از نام هو \r\n\r\n\r\n","description":"","footnote":"\r\n( 1 ) . س : عقاب .\r\n( 2 ) . س : نشستند .\r\n","page_name":" 86 ","page_number":152},
  {"content":"\r\n\r\n هم سزاوار تو نبود آن طعام * كه نه بر نام خداى است اى غلام\r\nروزى اندر صيد بود آن خوش‌خصال * صيد مىانداخت از بهر نوال\r\nباز بشنيد از وحوش و از طيور * كاى شهنشاه و امانت‌دار نور\r\nوقت آن آمد كه آن نور جبين * در محلّ خود سپارى اى امين\r\nاهتمام تو در آن بايد كه زود * عهد و پيمانى كنى از بهر سود\r\nكو به كو و دربه‌در اى مرد راه * مىدو و مىجوى بىگنج و سپاه\r\nور نتانى معتكف شو يك دو روز * آتش مهر و محبت برفروز\r\nبيش از آنى تو كه در صحرا دوى * در پى حيوان و ددهاى غوى\r\nصيد انسان كن ، مكن مايه تلف * چند گردى در پى جنس علف\r\nاز خداى جدّ خود انديشه كن * كسب بهتر زين خدا را پيشه كن\r\nتو نمىبينى مگر رخسار خويش * رو بجو آيينهء ديدار خويش\r\nتا ببينى نور پيشانى خود * كه در او پيداست خط نيك و بد\r\nنور احمد مىجهد از روى تو * چشمها حيرانست دايم سوى تو\r\nگشت قيدار آن زمان غمگين و زار * ترك كرد آن صيد و دشت و كوهسار\r\nترك خورد و خواب « 1 » كرد و شد نشست * با خداى خويش از نوعهد بست\r\nتا نياشامد دگر آب و طعام * تا شود كاشف ز اسرار پيام\r\nتا بداند سرّ نطق وحش و طير * هم تواند كرد بىهمراه سير\r\nچون در آن خلوت به مردى درنشست * راه حيوانات را بر خود ببست\r\nحق تعالى يك فرشته ناگهان * كرد بر وى كشف چون مردى جوان\r\nهركه در خلوت نشيند مردوار * ديو او گردد ملك بىانتظار\r\nگفت با قيدار آن نور خدا * كى روا باشد بگو اى مقتدا\r\nكه بود در روى تو نور حبيب * تو چنين درمانده و زار و غريب\r\nاز تو پيدا مىشود دردانه‌اى * نى ز خويش صورت از بيگانه‌اى\r\nليك بيگانه كه باشد آشنا * كو بود در رنج و شادى باصفا \r\n\r\n\r\n","description":"","footnote":"\r\n( 1 ) . س : خواب و خورد .\r\n","page_name":" 87 ","page_number":153},
  {"content":"\r\n\r\n نيست اندر باغ اسحاق آن شجر * با تو گويم بشنو اوّل اين خبر\r\nخيز در راه خداوند خليل * زود قربان كن تو از بهر دليل\r\nنذر كن تا منكشف گردد به تو * اين اشارات و رموز توبه‌تو\r\nسوى قربانگاه شد قيدار زار * تا بيابد رشتهء آن كار و بار\r\nهفتصد سر غوچ با خود برده بود * تا كه از قربان بيابد فيض و سود\r\nگفت آنگه كاى خداوند كريم * كه مرا روزيست فرزند سليم\r\nكرده اين قربان من بىشك قبول * آن‌چنان‌كه يافته دايم وصول\r\nاين همىگفت و سر قربان خويش * مىبريد از بهر حق آن خوب‌كيش\r\nآتش تيز مسلسل ز آسمان * شعله مىزد مىربود آن جسم و جان\r\nآن شرر مىخورد قربانهاى او * نور مىشد فاش در سيماى او\r\nبعد از آن آمد ندا از آسمان * كه قبول آمد ذبيحت بىگمان\r\nخيز و در سايهء درخت وغذ « 1 » رو * تا جدا سازيم ما گندم ز جو\r\nكان درخت وغذ دارد سايه‌اى * هست با آن سايه بىشك مايه‌اى\r\nزير آن شاخ بلند سرفراز * خواب رو يك لحظه اى جوياى راز\r\nيك زمان اين نفس خود در خواب كن * روى دل در جانب مهتاب كن\r\nتا بتابد نور مه در روى تو * هم درآيد يار در پهلوى تو\r\nهرچه بينى هيچ تعبيرش مكن * قامت تقدير تغييرش مكن\r\nدر خيال اهل ما تدبير نيست * زانكه اندر اهل ما تقصير نيست\r\nخواب و بيدارى يكى دان پيش اهل * درنيايد ليك اين در گوش جهل\r\nچون به خواب اندر شد آن بيداردل * خود كجا خواب آيدش بيماردل\r\nديد در آن خواب و بيدارى همى * جان خود را هر دمى در عالمى\r\nكه ببين در خويش نور مصطفى * زود بسپارش به صلب باصفا\r\nپس عزيزش دار آن مهر بلند * كه ندارد مثل خود آن ارجمند\r\nدر عرب پيدا كن آن دُرج گهر * هان مده جوهر به هر بىپا و سر \r\n\r\n\r\n","description":"","footnote":"\r\n( 1 ) . ملك 2 : وغد .\r\n","page_name":" 88 ","page_number":154},
  {"content":"\r\n\r\n غاضره ناميست در ملك عرب * هست با او تقوى و حلم و ادب\r\nخوب و مستور است و باشرم و حيا * هم فصيح است و غنى و باوفا\r\nگشت بيدار از فرح قيدار زود * كه جدا مىديد در خود نور و دود\r\nشادمان برخاست آن سرو بلند * تا كه آرد صيد دل ، اندر كمند\r\nنور احمد از جبينش همچو ماه * در تجلّى بود بهر جايگاه\r\nهركه مىديد آن خور اندر روى او * تاب مىديد از خم گيسوى او\r\nخوابگه بگذاشت آن بيدار روز * بر سر بخت آمد و تخت و كنوز\r\nيك رسولى عاقلى فرزانه‌اى * راهدانى ناظرى مردانه‌اى\r\nدر جهان انداخت چون برق منير * تا بيابد كان لعل باده‌گير\r\nتا بيابد يك امانت‌دار خوب * كه تواند زيست با اهل قلوب\r\nرفت در ملك عرب مردى فصيح * تا ربايد نعمت از خوان مليح\r\nاندر آن جايى كه بد گنج نهان * طالب مشتاق شد نزديك آن\r\nحق تعالى رهنماى طالبانست * سرّ حق در جان طالب بس نهانست\r\nكار طالب حق همىسازد يقين * طالب و مطلوب دور از هم مبين\r\nبارى القصّه طلب كرد آن صنم * تا بيارايد همى بيت الحرم\r\nدر بنى جَر هم بُد آن پاكيزه‌رو * بود بابش شاه ايشان اى كُلو\r\nپس به رسم و راى و خوى آن ديار * در نكاح آورد آن زيبانگار\r\nآب صاف آسمان جان و دل * شد در آن درياى پاك از غش و گِل\r\nجوهر نورين چو قرص آفتاب * جوهرافشان شد چو در شب ماهتاب\r\nچون جدا شد نور از قيدار مست * در جبين غاضره گلگون نشست\r\nماند تابوت كهن در پيش او * پرنمك شد جسم و جان ريش او\r\nاز فراق نور احمد مىگريست * كس نداند سرّ اين انوار چيست\r\nآب اندر جو همىگردد به سر * باد مىگردد به زارى دربه‌در\r\nچشم دل مىبايد اى گشته مقيم * تا ببيند سير اصحاب رقيم\r\nخفتهء بيدار بايد در ديار * تا تواند ديد روى اهل غار \r\n\r\n","description":"","footnote":"","page_name":" 89 ","page_number":155},
  {"content":"\r\n\r\n بعد از آن اولاد اسحاق آمدند * دست در تابوت پيمان در زدند « 1 »\r\nجمله با قيدار در جنگ آمدند * بهر تابوتى دل اندر هم زدند\r\nبهر انساب است اين جنگ و جدال * كه نمىبينند روى خوب حال\r\nوصف حال است آنكه در تابوت بود * بهر نور حال دان آن نار و دود\r\nانبيا را حال و كارى ديگر است * گفت‌وگو از بهر بود پيكر است\r\nاين صفات جان جان منتهيست * كيسه‌هاى مبتدى زين زر تهىست\r\nليك بىقشر و صور در بحر و بر * بر ندارد كس جز از دانا گهر « 2 »\r\nباز گرد و حاضر قيدار باش * نيست وقت خواب خوش بيدار باش\r\nتا كه گوشت بشنود الهام دوست * درنبازى مغز جان از بهر پوست\r\nتا كه بسپارى امانتها درست * هم نگردى در طريق يار سست\r\nگفت با اولاد اسحاق آن عمو * كين سكينه زادمست و آل او\r\nداده اسماعيل با من اين نشان * بىاجازت چون دهم با ديگران\r\nدر جوابش آمدند از چپّ و راست * كه ره پيغمبرى در كوى ماست\r\nاين سكينه و اين نشان اى نورپاش * در ميان ماست چون خورشيد فاش\r\nبر سر تابوت مىكردند زور * آن ز بهر وحى و اين از بهر نور\r\nبعد از آن قيدار دستى زد بدان * تا كه بگشايد سر راز نهان\r\nهاتفى آواز دادش كه مكن * شاخ الفت برمكن از بيخ و بن\r\nخيز و بسپار اين به يعقوب حزين * كه نبى است و امين است و گزين\r\nكه اين گشادن كار پيغمبر بود * كه سليم و مشفق و رهبر بود\r\nچونكه گوشش جانب الهام بود * زود گوى سود از ميدان ربود\r\nغاضره از بهر امر حق بهشت * تا لقاى دوست بيند در بهشت\r\nليك او با غاضره خود گفته بود * وقت هجرت بهر آن نور وجود\r\nكه چو وقت وضع حمل آيد ترا * رو زيارت كن نخست اندر حرا\r\nاندر آن وقت اى صنم تعجيل رو * در ولادتگاه اسماعيل رو \r\n\r\n\r\n","description":"","footnote":"\r\n( 1 ) . س : در زند .\r\n( 2 ) . س : دانه و گهر .\r\n","page_name":" 90 ","page_number":156},
  {"content":"\r\n\r\n كز تو پيدا مىشود پورى عجب * زانكه در تو تافته نورى عجب\r\nچون بزايد نام او باشد حمل * كه چنين كردند نامش در ازل\r\nبعد از آن تابوت بر سر برنهاد * خوش‌پياده روى اندر برنهاد\r\nچون به دشت و كوچهء كنعان رسيد * سرّ آن تابوت بانگى بركشيد\r\nآن‌چنان‌كه جمله اولاد خليل * مىشنيدند آن فغان بىقال و قيل\r\nگفت يعقوب حزين با آن گروه * كآمد آن قيدار با عزّ و شكوه\r\nبانگ و بوى عهد و ميثاق مهان * مىرسد در گوش جان وافيان\r\nابن عمتان مىرسد اى زيركان * بر سر و رو مىكشد بار گران\r\nخازن عهد است و پيمان‌دار ما * نقد ما آورده در بازار ما\r\nهان به استقبال آن مهمان رويد * ناظر آن بار و آن انسان شويد\r\nشيخ كنعان با همه اولاد خود * خوش روان گشتند سوى زاد خود\r\nهمچو باد و آب و گُل « 1 » درهم شدند * همچو عشق و درد و دل همدم شدند\r\nگفت با قيدار آن پير زمان * چون كشيدى در ره اين بار گران\r\nرنگ و روى و گونه‌ات گشته گواه * كه به سختيها سپردستى تو راه\r\nچونى اى حمّال بار بس گران * حمد لله كه رسيد اين جان به جان\r\nشاد باش و خرّم و آزاددل * چون نگشتى غرق اندر آب و گل\r\nاز چه محزونى تو اى بگزيده يار * گشت گريان آن زمان قيدار زار\r\nگفت زان محزونم اى جان پدر * كه ز رويم رفت آن نور قمر\r\nنور رويم رفت در روى زنى * دارد اكنون آن زن از من جوشنى\r\nگفت يعقوب آن زن از اولاد كيست * كه كنون داراى آب زندگىست\r\nهست از اولاد اسحاق نبى * يا كه هست او از قبيلهء اجنبى\r\nگفت هست آن زن عرب اى سرفراز * جُرهميه است آن عروس پاكباز\r\nگفت يعقوب آن زمان اى « 2 » بو الوفا * اين‌چنين آمد ندا در گوش ما\r\nكه محمّد در عرب پيدا شود * بس دلى كز عشق او شيدا شود \r\n\r\n\r\n","description":"","footnote":"\r\n( 1 ) . س : گل .\r\n( 2 ) . س : كاى .\r\n","page_name":" 91 ","page_number":157},
  {"content":"\r\n\r\n در صحف من ديده‌ام بىشكّ و ريب * كه نيابد نور احمد هيچ عيب\r\nنور رخسار حبيب ما يقين * در نيايد جز به ارحام امين\r\nهم نيابد هيچ اصلاب پليد * ننگرد در جيفه شهباز سفيد\r\nسير آن نور معطّر دايما * باشد اندر نسل شيث رهنما\r\nقيد را دىشب هم‌آغوش تو زاد * اين بشارت بشنو و مىدار ياد\r\nآمده از غاضره پورى لطيف * آسمانها در گشاده اى شريف\r\nشب همه شب آن ملايك در زمين * مژده مىدادند از آن درّ ثمين\r\nگوش من پر گشت از بانگ ملك * شور در دريا بُد از بانگ سمك\r\nتا كه بحر و بر ز نور مصطفى * شد منوّر همچو عرش باصفا\r\nچون شنيد از پير قيدار اين سخن * خير بادش كرد و شد سوى وطن\r\nسرخ‌رو گشت و نماندش درد و غم * تاخت تا بيند رخ صيد حرم\r\nچونكه روشن شد دو چشمش از عمل * ديد آن خورشيد در برج حمل\r\nچون حمل شد همچو ماه چارده * بود خوبان جهان را پادشه\r\nنور روى مصطفى بد در لقاش * خلق مىمردند اندر پيش پاش\r\nهركه ديدى آن صفاى روى او * معتكف گشتى به خاك كوى او\r\nبعد از آن قيدار بردش بر ثبير * تا خليفه باشد و قطب و وزير\r\nعهد و ميثاق از حمل بستد كه تا * درنبازد نور پاك مصطفى\r\nدر زمين تلخ و شور آب زلال * كى دهد براى طلبكار وصال\r\nچون فراغت يافت قيدار شكيل * كه به جاى خويش بنشاند آن كفيل\r\nعزريائيل اندرآمد در زمان * همچو مردى خوب‌روى پهلوان\r\nگفت با قيدار با خُلق و درود * كز كجا مىآيى اى سلطان جود\r\nگفت با وى آن زمان قيدار پير * سرگذشت خويش يك‌يك در ثبير\r\nگفت احسنت اى وفادار غنى * سخت جان بردى تو از ما و منى\r\nيك حجاب ديگرت مانده‌ست و بس * هم توان بگذشت از او در يك نفس\r\nاين به دو مىگفت و گوشش مىكشيد * بىملامت عقل و هوشش مىكشيد\r\nچون نماندش هوش آزاد اوفتاد * هركه ديدش گفت روحت شاد باد \r\n\r\n","description":"","footnote":"","page_name":" 92 ","page_number":158},
  {"content":"\r\n\r\n عاقبت چون اين سبو خواهد شكست * بر لب جومان چرا بايد نشست\r\nعاقبت چون اين‌چنين است اى رفيق * به كه آهسته رويم اندر طريق\r\nچون پسر حال پدر ديد آن‌چنان * گفت از چه كشتى اين پير اى جوان\r\nگفت پيش آ نيك بنگر در پدر * چون بميرد باب تو از اين‌قدر\r\nمن قضاى حق نىام اى پهلوان * كه كنم اين بانگ در گوش كسان\r\nنيك بنگر گر ندارد زندگى * من به جاى او كنم صد بندگى\r\nچون پسر در پيش بابا شد نشست * خواجه قابض جُست از پيشش بجست\r\nپور دانست آن ملك بوده‌ست فاش * كه نبود اصلا نشان و نقش پاش\r\nروح پاكان مايل پاكان بود * زان خدا جوياى غمناكان بود\r\nگر خدا خواهى مرو همراه ديو * با خدا نتوان نمودن زرق و ريو\r\nگوش دل پيش آر و بشنو راز دين * چشم دل « 1 » بگشا و روى دوست بين\r\nخويش را انداز در ملك خدا * تا ببينى سير نور مصطفى\r\nتا انيس خلق و خوى او شوى * تا چو ما در عالم بىسو شوى\r\nتا « 2 » تو در ملك خدايى اى غوى * پس چرا همراه شيطان مىروى\r\nگر گزيده‌ستى ره پيغمبرى * ازچه‌رو فرمان شيطان مىبرى\r\nهركه در ملك خدا جبرى شود * ايمن از آفات كبر و كين بود\r\nوانكه جبرى گشت اندر ملك ديو * فعل او نبود به غير از مكر و ريو\r\nتخت شيطان هم بگويم در كجاست * در وجود حاسدان باجفاست\r\nهركه شيطانش تواند راه زد * در بلاد اللّه او كى ره برد\r\nمتّقىِ صورت اى بُله لئيم * حاش للّه كه رود اندر نعيم\r\nزاهد آن‌كس دان كه دل را صاف كرد * خاك اندر ديده‌هاى لاف كرد\r\nليك بىرهبر كسى اين ره نرفت * بىمربّى مرد جز در چه نرفت\r\nناصحان خويش‌پرور اى فلان * كوس شيخى مىزنند اندر جهان\r\nباش تا رسوا شوند از فعل خويش * كه نمىدانند غير از نام كيش \r\n\r\n\r\n","description":"","footnote":"\r\n( 1 ) . س : جان .\r\n( 2 ) . س : گر .\r\n","page_name":" 93 ","page_number":159},
  {"content":"\r\n\r\n گر بدى آسان طريق مصطفى * كس نبردى نام ميثاق و وفا\r\nانبيا را با همه فضل و سرور * بند كردند از پى آن نور نور\r\nراست شو تا راستى پيش آيدت * آنچه آرى دوست آن بنمايدت\r\nبشنو از حق اى حريف حق‌پرست * تا بپيچى دامن پاكان به دست \r\nقوله تعالى :    « يا أَيُّهَا الَّذِينَ آمَنُوا اتَّقُوا اللَّهَ حَقَّ تُقاتِهِ وَ لا تَمُوتُنَّ إِلَّا وَ أَنْتُمْ مُسْلِمُونَ ، وَ اعْتَصِمُوا بِحَبْلِ اللَّهِ جَمِيعاً وَ لا تَفَرَّقُوا وَ اذْكُرُوا نِعْمَتَ اللَّهِ عَلَيْكُمْ إِذْ كُنْتُمْ أَعْداءً فَأَلَّفَ بَيْنَ قُلُوبِكُمْ فَأَصْبَحْتُمْ بِنِعْمَتِهِ إِخْواناً وَ كُنْتُمْ عَلى شَفا حُفْرَةٍ مِنَ النَّارِ فَأَنْقَذَكُمْ مِنْها كَذلِكَ يُبَيِّنُ اللَّهُ لَكُمْ آياتِهِ لَعَلَّكُمْ تَهْتَدُونَ ، وَ لْتَكُنْ مِنْكُمْ أُمَّةٌ يَدْعُونَ إِلَى الْخَيْرِ وَ يَأْمُرُونَ بِالْمَعْرُوفِ وَ يَنْهَوْنَ عَنِ الْمُنْكَرِ وَ أُولئِكَ هُمُ الْمُفْلِحُونَ »    ( 3 / 102 - 104 ) ، صدق اللّه العظيم و صدق رسوله .\r\n بنگر اى دل در رخ علم و عمل * سير كن چون ماه در برج حمل\r\nچشم دل بر سرّ سرّ نور دار * هرچه جز نور است در ره واگذار\r\nنور هم در جان جان مستور كن * چشم صورت بين خدا را كور كن\r\nنور احمد در جبين‌ها شعله زد * در ظهور قامت او شد سپند\r\nدر جبينها مانع آفات بود * در محمّد مصحف و آيات بود\r\nآن جبينها را نبد بىشك دلى * كه كند آن نور در وى منزلى\r\nمنزلات نور بودند آن مهان * زان نمىشد نورشان در دل نهان\r\nشرح اين چون مهر دل سر برزند * دامن مشتاق خود پرزر كند\r\nچون محمّد رخ نمايد در جهان * شرح اين تكرارها گردد عيان « 1 »\r\nحاليا بنگر در انوار حمل * در ابد جو اى پسر نور ازل\r\nپور قيدار آن زمان تنها بماند * مادرش چون گنج در كنجى نشاند\r\nحق تعالى داشتش تا شد بلند * تا درآمد وقت عقد و بار و بند\r\nدر قبيلهء او سعيده نام بود * در نكاح آورد تا آرد سجود\r\nاز سعيده يك پسر قامت نمود * روى و پيشانيش بد بىگرد و دود \r\n\r\n\r\n","description":"","footnote":"\r\n( 1 ) . س : يابد نشان .\r\n","page_name":" 94 ","page_number":160},
  {"content":"\r\n\r\n نور احمد بُد دليل دولتش * زان سبب پيدا همىشد شوكتش\r\nنبت نامش بود آن زيباپسر * سيرتش هم بود موزون چون صُور\r\nبر طريق و سنّت اجداد بود * فرد بود و در صف اوتاد بود\r\nپس ز نبت آنگه هُميَسع « 1 » شد پديد * وز هُميسع هم ادَد سر بركشيد\r\nسرفراز آمد ادد در دور خويش * كه همىدانست علم دين و كيش\r\nراوى اين داستان نار و دود * گفت او از نسل اسماعيل بود\r\nپيش ازو چون او كسى كاتب نبود * نقش خط خوب اوّل او نمود\r\nباز شد ادّ از ادَد بىشك عيان * ديگر آمد نام عدنان در جهان\r\nچون بزاد از ادّ عدنان گزين * قصد او كردند اهل حقد و كين\r\nانس و جن در قصد جان او شدند * حاسدانه پاسبان او شدند\r\nقصدشان افزونى او شد يقين * نار دشمن نور روى دوست بين\r\nدر ره حق هركه دشمن باشدش * حق در رحمت به رخ بگشايدش\r\nليك بايد باشد اندر راه حق * تا كه بربايد به حق گوى سبق\r\nباطلان را هست هم دشمن بسى * ليك اين سرّ در نيابد هر خسى\r\nپاكبازى رهروى بىمسكنى * ره به مرد حق برد يا مؤمنى « 2 »\r\nچند گويم بىنشان‌اند اين گروه * مىگريزند از ظهور و از شكوه\r\nبهر عدنان فكر مىكردند فاش * خود كجا مغزش بود عقل معاش\r\nعقل كوران پيش بينايان راد * صد هزاران بار حق بر باد داد\r\nدر زمان جملهء پيغمبران * حيله‌ها كردند و ديدند آن نشان\r\nشوخ‌چشم و بىحيا و حاسداند * كه نمىگيرند از آيات پند\r\nنيست تعجيل اى دبير نورپاش * فعلشان خواهد دريدن پرده فاش\r\nبهر عدنان مكرها مىساختند * همچو سگ در راه او مىتاختند\r\nبو كه آن نور جهان‌آراى سبز * مىنگردد سربلند و شاد و گبز\r\nبيخ خود كندند و او شد سربلند * هركه كارد نيشكر برداشت قند \r\n\r\n\r\n","description":"","footnote":"\r\n( 1 ) . ملك 1 : هميَسعْ\r\n( 2 ) . ملك : موطنى .\r\n","page_name":" 95 ","page_number":161},
  {"content":"\r\n\r\n وانكه در جام مليحان زهر كرد * تلخ گردد كام او در گرم و سرد\r\nبعد از آن عدنان به كام دل زنى * در نكاح آورد دل روشن كنى\r\nنام آن زن بد امينه در جهان * صد جهان از حسرتش اندر فغان\r\nباز از وى در وجود آمد مَعد * تا بود در خير و شر او را مدد\r\nغير فرزند سليم نيكخواه * در دو عالم نيست كس پشت و پناه\r\nنسل نيك اى خواجه آب آرد به جو * نسل بد ويران كند املاك تو\r\nباز از آن مرد مظفّر اى يلان * گشت پيدا آن نزار رازدان\r\nبس جميل و عاقل و فرزانه بود * نور پيشانيش هم پنهان نبود\r\nاو دگر آورد اندر عقد خويش * يك زنى كز وصف و مدحت بود بيش\r\nبد عبيده نام آن مستوره‌زن * در نكويى بود مشهور ز من\r\nباز از ايشان در وجود آمد مضَر * داشت او هم نور احمد در نظر\r\nزان مُضر بُد نام آن شاخ بلند * كه به خوبى مرد و زن را مىفكند\r\nهركه ديدى آن خم ابروى او * گم شدى چون شانه در گيسوى او\r\nكرد عقد دخترى آن شاه فرد * كه پدر او را خُزَيمه نام كرد\r\nتا كه نور مصطفى ظاهر شود * تا كه صورت نيز يار سر شود\r\nزانكه اسرار حقيقت در جهان * همچو گنجى دان كه شد « 1 » از خود نهان\r\nوز خُزيمه وز مضَر اى مرد دين * گشت پيدا ديگر آن يأس حزين\r\nدر نكاح آورد يأس راست‌كار * فُخّه « 2 » نامى صالحه پرهيزگار\r\nمُدزكه ز ايشان درآمد در وجود * كس به تمكين و قرار او نبود\r\nاو قُزيمهء نام با عقد نكاح * در پناه آورد تا يابد فلاح\r\nپس خُزيمه از قزيمه رخ نمود * بود بر پيشانىاش نور سجود\r\nشد خزيمه بهرهء پاكيزه‌خوى * در نكاح آورد آن مقبول‌شوى\r\nديگر از اين هر دو نورين لطيف * در وجود آمد كِنانه اى شريف\r\nپس كِنانه در پى ريحانه شد * با نكاح حق به دو هم‌خانه شد \r\n\r\n\r\n","description":"","footnote":"\r\n( 1 ) . س : هست .\r\n( 2 ) . س : مخسه .\r\n","page_name":" 96 ","page_number":162},
  {"content":"\r\n\r\n باز نضر آمد از ايشان در وجود * حق برو بىحد عنايتها نمود\r\nحق تعالى كرد نام او قريش * اى قريشى خوش درآور كوى عيش\r\nزانكه كوسِ تخت و بخت اى يار عيش * حق عطا فرمود بر بام قريش\r\nهركه از نَضر است ، هست او از قريش * نضرزادان مىخورند اين جام عيش\r\nبعد از آن در خواب شد آن سرگران * ديد در خواب او درختى بس عيان\r\nكبز و سبز و بافر و انبوه‌بار * نى چو سرو غم‌فزا بُد يا چنار\r\nنى چو مشهوران بىمغز و ثمر * كه همىنازند از كوس و خبر\r\nرُسته بد آن طوبى اندر پشت او * اى خوشا آن دولت و بخت « 1 » اى عمو\r\nشاخهايش سر زده بر آسمان * عاشقان دانند و بس تعبير آن\r\nبر ورقهاى درخت پرثمار * هر يكى خطّى بُد از نور استوار\r\nنقش آن نورٌ على نور اى پسر * بود در پيشانى و هم در بصر\r\nبيشتر زان نورها در روى بود * در زمان او به ديده درفزود\r\nباش تا خورشيد جان تيغ آورد * نيستى در ابر و در ميغ آورد\r\nآسمانها جمله طومارى شود * چون لواى احمدى جارى شود\r\nباز قومى روسفيد از پشت او * ديد بر آن شاخها كرده علو\r\nدر عدد آن شاخهاى نازنين * بد به قدر اوّلين و آخرين\r\nچونكه شد بيدار آن سالار قوم * گفت با يك كاهنه احوال نوم\r\nكاهنه گفتش كه گر اين راست است * دست تو بس دستها خواهد شكست\r\nدست اولادت رسد بر آسمان * خود زمين خاكى بود زين آستان\r\nبعد از آن فرد قديم بىزوال * گفت با كرّوبيان باجمال\r\nكه رويد اندر زمين جولان كنيد * يك نظر در صورت انسان كنيد\r\nباز دانيد اى لطيفان بصير * كه ، كه مستست و كه هشيار و خبير\r\nهست در دنيا يكى يزدان‌پرست * كه تواند روى بتها را شكست\r\nدر جهان پيدا كنيد اى صافيان * يك موحّد كو بود او زنده‌جان \r\n\r\n\r\n","description":"","footnote":"\r\n( 1 ) . س : رشد .\r\n","page_name":" 97 ","page_number":163},
  {"content":"\r\n\r\n جمله گفتند اى عليم سرّ سرّ * بس بگرديديم در دنبال بر\r\nغير نور صلب اولاد خليل * كس نمىبينيم اى ربّ جليل\r\nدر همه عالم بجز آن نور نيست * كه گذارش در خبث دستور نيست\r\nدايما در صلب اسماعيليان * منتقل مىكرد اى داراى جان\r\nگفت آنگه خالق جان‌آفرين * كه من آن نور لطيف نازنين\r\nبهر نطفهء آن حبيب بىمثال * مىدهم در پشت پاكان انتقال\r\nاين زمان در پشت نضر است آن نظر * اهل عالم جملگى زان بىخبر\r\nبعد از آن مالك مشرّف شد از آن * در عرب شد مالك ملك آن جوان\r\nاو دگر با فَهر « 1 » داد آن نور پاك * با وصيّتهاى حق بىاشتراك\r\nفهر بستد عهد از غالب دگر * زانكه بد غالب پسر فهرش پدر\r\nباز از غالب پديد آمد لوَى * بود هم در روى او انوار حى\r\nپس لوى از كعب بستد عهد راست * آن‌چنان‌كه حق در اوّل كرد خواست\r\nكعب با فرزند خود آن مُرّه‌نام * هم وصيّت كرد با جهد تمام\r\nمُرّه هم ميثاق و عهد با صواب * در محلّ خويش بستد از كلاب\r\nبا قُصى ديگر كلاب اين راز گفت * قصّهء ميثاق با وى بازگفت\r\nچون قُصى مردى قوى راست بود * با خلايق عدل و احسان مىنمود\r\nسر نپيچيدند ازو قوم قريش * زانكه مىديدند از وى ناز و عيش\r\nگشت ازو پيدا دگر عبد مناف * چون قصى او هم درآمد در مصاف\r\nاهل عالم رو درو كردند فاش * كه علم شد در همه عالم لواش\r\nآن علم كه بود دايم با نزار * روزى او شد در آن شهر و ديار\r\nهم كمان سخت اسماعيل داشت * زانكه حرب شير و زور پيل داشت\r\nهم كليد كعبه بُد در دست او * كه جهان بد عاشق و سرمست او\r\nپنج پورش داده بد حق در جهان * هفت دختر نيز بودش در نهان\r\nپور اوّل كه به رخ آن نور داشت * نام او هاشم بُد و دستور داشت \r\n\r\n\r\n","description":"","footnote":"\r\n( 1 ) . ملك 1 و 2 : فِهر .\r\n","page_name":" 98 ","page_number":164},
  {"content":"\r\n\r\n هاشم سلطان‌وش خسرو نهاد * نور احمد داشت بر رخسار شاد\r\nنام او بُد عمرو اندر ابتدا * گشت هاشم بهر خُلق باصفا\r\nخوان او مشهور بود اندر زمين * زانكه بد خورشيدخوى و مه‌جبين\r\nروز و شب در سفره‌اش بودى ثريد * همچو طوبى پيش مهمان مىخميد\r\nسفرهء او دايما افكنده بود * زانكه ره در كوى احسان برده بود\r\nدر وجود او نبد خوى خسيس * با اراذل كم نشستى آن رئيس\r\nدر طهارت بود معروف زمان * در فصاحت بود غوغاى جهان\r\nخود چه گويم از نسب وز فضل او * كه چو خورشيد است اسم و اصل او\r\nتا كه در پيشانىاش آن نور بود * پيش بت هرگز نيامد در سجود\r\nپور اسحاق اين حكايت مىكند * از بزرگان اين روايت مىكند\r\nكه خدا مخصوص هاشم كرده بود * نور روى شاه و سلطان وجود\r\nزان سبب شد فايق جمله عرب * بىملال و كسب و بىرنج و تعب\r\nهست اين نقل اى پسر ، پاك و صحيح * با ملايك گفته حق فاش و صريح\r\nكه من او را از رذائل وز خلل * پاك گردانيده‌ام اندر ازل\r\nتا بود نطفهء محمّد پاك و صاف * در ميان صلب آن شاه مصاف\r\nكرده‌ام جارى در آن لحم و دمش * نى ببايد شير بند محكمش\r\nبند و بار و سلسله آن شير ماست * خوش مطيع و سيرت و تقدير ماست\r\nاهل علم و اهل فضل آن زمان * دستهايش بوسه دادندى به جان\r\nسجده كردندى به رويش خاص و عام * ايستادندى بزرگان چون غلام\r\nجمله مشهوران اطراف جهان * ميل كردندى سوى آن گل‌فشان\r\nعرض مىكردند دخترهاى خويش * بو كه آرد در نكاح آن خوب‌كيش\r\nقيصر رومى شنيد احوال او * خواست تا دريابد آن اقبال او\r\nاز سر حرمت فرستادش رسول * كه بيا و دختر ما كن قبول\r\nزانكه ما مشتاق آن نور توايم * عاشق آن بازوى و زور توايم\r\nهاشم مير دلير شيرمرد * همچو مردان طاعت قيصر نكرد\r\nآبرو از بهر كشور در نباخت * مُهر روى احمدى در زر نباخت \r\n\r\n","description":"","footnote":"","page_name":" 99 ","page_number":165},
  {"content":"\r\n\r\n همچو دريا جوش كرد آن پهلوان * گفت حقّ كردگار غيب‌دان\r\nآن خدايى كه مرا تفضيل داد * قوّت و اقبال من بىقيل داد\r\nكه بخواهم من زنى پاكيزه جان * كو نباشد دختر آلودگان\r\nدربه‌در مىگردم اندر هر ديار * تا بيابم غنچه‌ها بىزخم خار\r\nاين بگفت و رفت بر كوه ثبير * رازها مىگفت با حىّ قدير\r\nگه شدى مردانه بر كوه ثبير * گه شدى در پيش بت خوار و حقير\r\nچون به بتخانه شدى در قال و قيل * آمدى اندر برِ او جبرئيل\r\nبركشيدى نور از ابروى او * روى او گشتى سيه چون موى او\r\nاى برادر يك نفس بيدار باش * تا بگويم شرح آن مقصود فاش\r\nتا ببينى بت‌پرستان زمان * بىخبر ليكن ز بتهاى عيان\r\nزن‌پرست و زرپرست و مال‌جوى * آن زرك دارند بهر نور روى\r\nآب روشان خود نباشد غير زر * گشته يكسان پيش روشان خير و شر\r\nدر صوامع ناله و زارى كنند * با رسولان خدا خوارى كنند\r\nيك زمان در پيش بت سجده كنند * يك زمان در صومعه ذاكر بوند\r\nبىخبر ليكن ز تلوين اين گروه * كه گرفتاراند دربند شكوه\r\nكمترند ايشان از آن بيگانگان * كه نديدند آن يلان سلطان جان\r\nهم نبشنيدند آيات خدا * هم نديده‌ستند روى رهنما\r\nبهر نور خواجه زن مىخواستند * همچو تو خود را نمىآراستند\r\nگر نكاح و عقد تو بر حق بدى * پور تو كى سركش و احمق بدى\r\nدر گلوى هركه زهر است اين سخن * گو دمى هشيار شو فكرى بكن\r\nگر نباشد اين‌چنين من كافرم * آيت حق من چگونه نسپرم\r\nمن نمىخواهم كنم اين گفت‌وگو * خواجه مىگويد بگو اى خوب‌رو\r\nچون‌كه امر است اى پسر پيش آر گوش * تا نمايم من به تو انس و وحوش\r\nتو بدان كه نور پاك مصطفى * دايما چون خور همىبخشد صفا\r\nليك اكنون بىنشان است آن نشان * زانكه شد نور نبوت خوش‌نهان\r\nاوليا دارند آن اندر نظر * سير آن در دل بجو ، اى ديده‌ور \r\n\r\n","description":"","footnote":"","page_name":" 100 ","page_number":166},
  {"content":"\r\n\r\n نيست ظاهر عقد و عهد اهل دل * كه نمىسازند خانه ز آب و گل\r\nتا زمان احمد آن نور صفا * بود دربند امانت اى كيا\r\nخير و شر بر جاى خود كرد او رقم * گشت تصوير جهان جفّ القلم\r\nاهل شرع و اهل بازار اى حسن * كو مجنبيد از مقام خويشتن\r\nيا كه ننشينند بر سوى دكان * يا كه بگذارند سگ با استخوان\r\nمرد بايد بود يا زن اى دودل * تا نگردى همچو نامردان خجل\r\nدر زمان شاه ما هم بوده‌اند * كه گِل اندر روى خور اندوده‌اند\r\nسيم و زر بر مصطفى بگزيده‌اند * حاش للّه كى جمالش ديده‌اند\r\nصد هزاران بار كردم توبه فاش * كه نيارم بر زبان اهل معاش « 1 »\r\nكه خيال و فكرت اهل معاش * نيست اندر صفّ اهل درد جاش\r\nليك چاره نيست زين در رهگذار * كز قدوم شاه مىخيزد غبار\r\nذكر هاشم كن كه با نور هداست * كيسهء نقد وجود مصطفاست\r\nنور هاشم فتنه در عالم فكند * در ميان حاسدان ماتم فكند\r\nهاشم آنگه رفت چشمش سوى خواب * تا كه يابد از سؤال خود جواب\r\nبا دلش گفتند اندر خواب خوش * كاى نمازى ، بازجو محراب خوش\r\nعقد كن سلمى عمر و پور زيد * تا رهد انوار آن سلطان ز قيد\r\nبرد در عقد آن خديجه وقت خويش * تا بيابد راحتى از بخت خويش\r\nهم فصاحت داشت آن زن هم جمال * عقل و حلمش بود و خُلق با كمال\r\nگشت پيدا باز عبد المطّلب * مه فرورفت و خور آمد در عقب\r\nنور سيّد بر جبينش همچو ماه * شعشعه مىزد به فرمان إله\r\nشيبةالحمدش همىخوانند خلق * در رخش حيران همىماندند خلق\r\nچون‌كه بالغ گشت آن ماه بلند * خواب شد در حجر « 2 » شاه ارجمند\r\nچون‌كه شد بيدار آن منظور غيب * حلّه‌اى پوشيده بد بىشكّ و ريب\r\nحلّه‌اى بس خوب و خوش‌آراسته * راست بد بر قدّ آن نوخاسته \r\n\r\n\r\n","description":"","footnote":"\r\n( 1 ) . س : عقل .\r\n( 2 ) . ملك : حجره .\r\n","page_name":" 101 ","page_number":167},
  {"content":"\r\n\r\n در پناه خانهء حق خفته بود * خلعت حق يافت آن زيباوجود\r\nهركه او در سايهء مردان گريخت * رشتهء او و خدا نتوان گسيخت\r\nسايهء مرد خدا ، فضل خداست * در ره حق غير از اين باد هواست\r\nدر پناه حق رو و خوش خواب كن * تا بيابى خلعت و الطاف كن\r\nكسب و كار و گفت‌وگوى و انتظار * اى قريب يار ، جمله واگذار\r\nگوش بربند و به چشم دل فزا * تا شوى زنده به ديدار خدا\r\nاين طريق آشنايان است و بس * گوش كر آگه نگردد زين جرس \r\nاى عزيز ، بدان كه آنها كه به علم اليقين رسيدند و قانع شدند ، فى الحقيقة نابينايان‌اند ، از بهر آنكه تربيت از زبان گرفته‌اند . پير مىبايد كه بر خلاف اهل صورت تربيت مريد كند . بايد كه به كلّى راه كوشش دربند كند ، و چشم طالب را به نور محبّت روشن كند تا به عالم شهود رسد تا شياطين انس و جن از يكدگر فرق تواند كرد ، كه علم عالمها آموختن هيچ حاصل ندارد بجز در قيد تقليد ماندن . اگر در پيش كورى بگويند كه خراسان شهريست و تبريز شهرى و ذكر هفت اقليم پيش او بكنند و آن كور اسامى آن شهرها ياد گيرد ، نتواند كه به كسى بنمايد و اگر بيگانه‌اى از روستا به شهرستان آيد و پيش معلّمى رود و خواهد كه قرآن بياموزد ، اگر معلّم خواهد كه او را به عالم حروف آورد تا سواد خوان شود ، روستايى مشكلش باشد كه در روستا عادت به راه گوش كرده باشد و حروف شناختنش مشكل باشد . هرچند كه چنين باشد چون استاد سعى بكند و حجاب از پيش او بردارد تا حروف بشناسد ، چون راه به حروف برد كتابهاى اوّلين و آخرين تواند كه بخواند و اگر راه به حروف نبرد هرچه از راه گوش ياد گرفته باشد چون پيش چشم او دارند ، نداند كه چيست . اهل تقليد همه چنين‌اند . آنها كه قول ناصحان قبول كنند نورى در پيشانى ايشان به عاريت پيدا مىشود . پس سعى كن و استادى پيدا كن كه چشمت روشن كند و دلت دانا گرداند به مدد چشم ، نه به مدد گوش ، تا راه به كليّات برى . گوش به نظم دار و چشم بگشا و در حكايت عبد المطّلب نيك تأمّل كن . باشد كه مصطفى را صلّى اللّه عليه و على آله و سلّم بشناسى ، كه اين شناخت كه تو دارى پيش دانايان نمىتوان\r\n\r\n","description":"","footnote":"","page_name":" 102 ","page_number":168},
  {"content":"\r\n\r\nگفت . و صلّى اللّه على محمّد « 1 » .\r\n چونكه عبد المطّلب بيدار شد * پيش باب آن هاشم سردار شد\r\nگفت هاشم با پسر كاى حق‌شناس * از كجا آوردى اين نورين لباس\r\nآن چنانچه رفته بد در پيش باب * بازگفت او حال بيدارى و خواب\r\nماند هاشم زان حكايت در شگفت * دست پور آنگه به دست خود گرفت\r\nبرد پيش كاهنه آن پور خويش * تا نمايد نور پور و زور خويش\r\nگفت با آن كاهنه اسرارها * كه ازو پيدا همىشد بارها\r\nكاهنه گفتا خداى آسمان * امر كرده از براى اين جوان\r\nكه بخواهد او زنى هم‌كفو راد * تا نيفتد ناگهان اندر فساد\r\nكاندرو پيداست نورى بس غيور * كه جهان گردد ازو پرنار و نور\r\nشعله‌ها خواهد زدن اين نور صاف * كس ابا اين برنيايد در مصاف\r\nهاشم از بهر پسر اندر زمان * دختر عامر طلب كرد اى فلان\r\nدر نكاح آورد و خانش برد زود * برد فرمان آنچه حق فرموده بود\r\nحارث از آن زن پديد آمد يقين * زن سپرد آن روح و خود شد در زمين\r\nباز عقد هند بنت عمرو كرد * چند روزى از وصالش بربخورد\r\nبعد از آن هاشم به خود در ضعف ديد * كه رخش شد زرد و قدّش درخميد\r\nخواند عبد المطّلب در پيش خويش * گفت با او وصف نوش و شرح نيش\r\nتا تواند يك دو روزى شاد زيست * هم بداند كآمدن رفتن ز چيست\r\nپيش نيكان خدمت و يارى كند * با بدان ترك دل‌آزارى كند\r\nبا يتيمان رحم و غمخوارى كند * با انيسان لطف و دلدارى كند\r\nاستخوان با سگ دهد با گربه موش * مغز با جانان دهد گه با وحوش\r\nتا كه باشد در همه عالم خوشيش * هم نپردازد به خود همچون كشيش\r\nزانكه هركو خود خورد خودبين بود * همنشين مزبله و سرگين بود\r\nوانكه جان ايثار كرد اندر جهان * سربلندى يافت پنهان و عيان \r\n\r\n\r\n","description":"","footnote":"\r\n( 1 ) . س : و صلّى اللّه على النبى الأمّيّ العربى محمّد و على آل محمّد و سلّم .\r\n","page_name":" 103 ","page_number":169},
  {"content":"\r\n\r\n چون‌كه دانا كرد اوّل نفس خويش * ذكر دوران بعد از آن آورد پيش\r\nگفت عبد المطّلب را آن زمان * كه برو اهل مواضع را بخوان\r\nپيشم آور اوّلا اهل قريش * تا نمايمشان ره بازار عيش\r\nتربيت فرمود و كردندش قبول * خوش درآيد نصح بىغش در عقول\r\nناصحان بىطمع اى راست‌جو * در جهان كمتر طلب با فعل و خو\r\nچون دهان پاك دارى اى عميد * هان مبر نام لئيمان پليد\r\nروى خوبان بين و با خوبان نشين * تا نگردى هر زمان خوار و غمين\r\nبر خلاف اين مكن اى جان باب * كه بخواهند از تو يك‌يك اين حساب\r\nورنه رو پيرى مجو ميرى مكن * سرورى با عقل تدبيرى مكن\r\nگر به جاى آرى تو اين آدابها * با تو باشد دايم الهام خدا\r\nحاجتت نبود به تلقين زبان * وارهى از گاهوارهء كودكان\r\nوقت آن آمد كه خور سر برزند * مُهرِ نور خويش بر كشور زند\r\nتا جهان روشن شود از پرتوش * هم كنند اين عاشقان با يار غش\r\nغنچهء دل بشكفد ، خندان شود * تا كه بويش عطر سرمستان شود\r\nبعد از آن اهل قريش آورد پيش * گفت تلقينى دگر با قوم خويش\r\nگفت كاين فرزند من يار شماست * پاسبان است و نگهدار شماست\r\nهست در پيشانى او نور پاك * كم فتد درّى چنين بر روى خاك\r\nجاى خويشش مىنشانم اى مهان * سر مپيچانيد زين حكم و نشان\r\nو آن عَلَم كه هست ميراث نزار * هم كمان آن ذبيح استوار\r\nنيز مفتاح همه بتخانه‌ها * مىدهم با او كه باشد پيشوا\r\nبىرضاى او منوشيد آب و نان * عيب خود از وى مپوشانيد هان\r\nپرده بر روى گناهان مفكنيد * عهد ما و روى خود را مشكنيد\r\nآل اسماعيل و اولاد خليل * به كه كم باشند در عالم رذيل\r\nباز اگر با زاغ پرواز آورد * زاغ ، باز شاه در آز آورد\r\nمتّفق باشيد باهم در طريق * عاقل آن باشد كه نبود بىرفيق\r\nجمله از روى ادب برخاستند * بهر خدمت خويش را آراستند \r\n\r\n","description":"","footnote":"","page_name":" 104 ","page_number":170},
  {"content":"\r\n\r\n خوش كمر بستند پيشش چون محب * خوش درآمد نيز عبد المطّلب\r\nپادشاهان اقاليم جهان * متّفق گشتند فىالجمله عيان\r\nغير كسرى حسود بىوقوف * كه نبد عارف ز مهر بىكسوف\r\nچون ملالت يافتندى آن گروه * پور هاشم را ببردندى به كوه\r\nسوى عبد المطّلب با دار و گير * مىشدندى چون غلامان با امير\r\nبا وسيلهء او سوى حق مىشدند * بر خيال خويش واثق مىبدند\r\nنيز « 1 » مىكردند قربان با نياز * بهر قربان يافتندى عزّ و ناز\r\nروى بت از خون قربانى خويش * سرخ كردندى كه هست آثار ريش\r\nجمله سامان يافتى احوالشان * بس مناسب آمدى هر فالشان\r\nحق تعالى مىدهد داد همه * مىرسد در وقت فرياد همه\r\nكودكان را مىدهد آز و هوس * غايبان را مىدهد كوس و جرس\r\nاهل خود را مىدهد رنج و بلا * زانكه با رنج است اين گنج و عطا\r\nبهر عزّ نور سالار جهان * پيش بت هرگز نرفتى آن جوان\r\nبعد از آن در خواب شد آن روسفيد * امر كردندش كه اى شاخ اميد\r\nقصد چاه طيّبه كن اى امير * تا كه از اسرار ما گردى خبير\r\nگشت بيدار و ندانست آن رموز * كه نبُد عارف دلش بر هر كنوز\r\nهم در آن ساعت دو چشمش خواب رفت * بهر نسيان در تب و در تاب رفت\r\nديد ديگرباره آن حيران شده * كه فروبر زمزم شاه گِذه « 2 »\r\nآن ذخيرهء شيخ اعظم اى غريب * خيز و رو سر باز كن بهر حبيب\r\nباز شد بيدار و سر گيج و خراب * با دل بريان و با چشم پرآب\r\nگفت يا رب اين رموز مشكل است * اين نه حدّ ماست احوال دل است\r\nما به خاك و خون و گِل آغشته‌ايم * اين دهد بر آنچه ما خود كشته‌ايم\r\nاى كليد بند مشكلهاى ما * وى عليم نالهء دلهاى ما\r\nاى دواى درد و رنجورى ما * وى شفاى دور مخمورى ما \r\n\r\n\r\n","description":"","footnote":"\r\n( 1 ) . ملك : ذبح .\r\n( 2 ) . ملك : كِذه - خانه‌سراى ؛ س : اى شاه كذه .\r\n","page_name":" 105 ","page_number":171},
  {"content":"\r\n\r\n ما ز پا افتاده‌ايم اى دستگير * رس به فرياد فقيران اى امير\r\nباز شد در خواب و گفتندش كه خيز * اين زمان روشن كنيم اين رستخيز\r\nچون شوى بيدار اى مرد امين * خون و سرگين جو به يك جا در زمين\r\nآن زمينى كه كلاغى ناگهان * بر سر سوراخ مور آيد طپان\r\nروبه‌روى آن بتان سرخ‌رنگ * يا تبر بردار يا يك لخت سنگ\r\nچند گز چاهى فروبر بىگمان * تا ببينى مخزن پيغمبران\r\nيافت عبد المطّلب انس تمام * شد صباح زود تا بيت الحرام\r\nشد مراقب يك زمان چون اهل حال * تا ببيند قدرت آن ذو الجلال\r\nدر مقام حزوره گاوى عجب * پاش مىبستند با رنج و تعب\r\nدر زمان ذبح برجست از ميان * خونش مىرفت از گلو و از دهان\r\nنيم كشته مىخميد و مىدويد * با چنان حالت سوى مسجد رسيد\r\nبر در مسجد بيفتاد آن بقر * در زمان قصّاب ازو برداشت سر\r\nگوشتش بردند و سرگين ماند و خون * زاغ آمد گشت در سرگين ، زبون\r\nزانكه سرگين لايق زاغان بود * مغز بهر طعمهء انسان بود\r\nزانكه انسان در پى دنيا نشد * چشم زاغان سوى حق بينا نشد\r\nزاغ بر منقار خود آورد زور * كرد سوراخ و عيان شد جاى مور\r\nچشم عبد المطّلب چون آن بديد * تيشه آورد و جبين درهم كشيد\r\nنور احمد زور بازويش بداد * جسم شد مأمور و نورش اوستاد\r\nنور احمد رهنماى و رهبر است * نور احمد خود كليد هر در است\r\nحارث آمد با پدر در كار شد * هركه شد تسليم برخوردار شد\r\nهر دو باهم راغب زمزم شدند * اهل دل بودند و خوش همدم شدند\r\nقوم او را جمله مانع مىشدند * بر رخ آن شاه ، تسخر مىزدند\r\nفاش مىگفتند اندر روى او * كاين طريق ابلهان است اى عمو\r\nهركه باشد پير او سرگين و زاغ * زود دربازد يقين ، شمع و چراغ\r\nدر ميانشان فتنه و آشوب شد * گاه غالب گشت و گه مغلوب شد\r\nجهد و جدّ نيك مىكرد آن خديو * مىگشاد اهل دل و مىبست ديو \r\n\r\n","description":"","footnote":"","page_name":" 106 ","page_number":172},
  {"content":"\r\n\r\n آن زمان از بهر روسرخى خويش * نذر كرد آن دل‌قوى پشت‌ريش\r\nگر عطا فرمايدم حق ده پسر * من يكى قربان كنم در رهگذر\r\nتا برآرد اين مرادم را خدا * هم نبينم از عدوى خود بلا\r\nمرد قربانى بود پرزور و زفت * مرد قربان در چه خذلان نرفت\r\nچون بكرد اين نذر با حق در زمان * دشمنان گشتند يار و مهربان\r\nمتّفق گشتند و خاك انگيختند * بهر آب آن خاكها مىريختند\r\nاز قضا ناگاه تيغ آمد پديد * اين اشارت كس ندانست اى شهيد\r\nاين اشارت آن بُد اى جوياى راه * كه كشد سلطان ما تيغ و سپاه\r\nصاحب شمشير باشد آن حبيب * هم بود قتّال و هم باشد طبيب\r\nگوشهاى اهل غفلت در جهان * نشنوند آيات حق فاش و عيان\r\nگر شنيدندى يقين آيات حق * كى شدندى قانع از حرف و ورق\r\nهركه جانش غرق معنى شد چو حوت * مىننازد هيچ بر باد بروت\r\nبهر آن شمشير جنگ آمد پديد * در ميان قوم او در من يزيد\r\nچون بديدند آن سلاح باوقار * در حسد رفتند و كين و كارزار\r\nجمله مىگفتند بخش ما بده * اى امير و سرور و سالار ده\r\nگفت عبد المطّلب با ضرب و حرب * كآلت جنگست نى حلواى چرب\r\nگر بدى حلوا و نان اى سادگان * دادمى اندر زمان من بخشتان\r\nليك اين تيغ است و بهر مفردانست * از براى بازوى آن شاه جانست\r\nوقف بيت اللّه كردم اين متاع * اين بگفت و كرد ايشان را وداع\r\nگشت مشغول چه زمزم دگر * تا كه پيدا كرد آن كان شكر\r\nليك اندر كام كوران كبود * طعم آن اى يار « 1 » ، شورابه نمود\r\nرفت عبد المطّلب آنگاه چست * يك زن نيكو براى خويش جُست\r\nدر نكاح آورد آن زن اى عجب * بعد نه مه گشت پيدا بو لهب\r\nچونكه آن ملعون رسيد آن زن بمرد * رفت لُبنى و ز دنيى برنخورد \r\n\r\n\r\n","description":"","footnote":"\r\n( 1 ) . س : ماه .\r\n","page_name":" 107 ","page_number":173},
  {"content":"\r\n\r\n باز سُعدى خواست از بابش حَباب * كرد عقدا و به تعجيل و شتاب\r\nآمدند از آن زن بىكام زار * عاتكه و عبّاس و پس ديگر ضرار\r\nچون بزاد آن هر سه تن او نيز مرد * هر خزى كه رشته بُد با خود ببرد\r\nباز عبد المطّلب آن هاله نام * در نكاح آورد با عزّ تمام\r\nحمزه و حَجل و صفيه « 1 » از وىاند * آن دو ليكن در صف حمزه نىاند\r\nزانكه سرخيل شهيدان است او * جان سپار راه مردان است او\r\nهركه او در راه حق قربان شود * خاك و باد و آب و نارش جان شود\r\nگوسفندى مىكشند از خوف درد * سرخ مىگردد ز خونش روى زرد\r\nاين اشارت وان تصرف بهر آنست * تا بدانى تو كه حق فاش و عيانست\r\nخون حيوان زور انسان مىشود * جان كه قربان گشت ، جانان مىشود\r\nگر ببينى چهرهء ايثار تو * مىنگردى هيچ‌گه بيمار تو\r\nبلكه روح و جان بيماران شوى * سلسله گيسوى دلداران شوى\r\nاين روش وصف غزاى اصغر است * وصف غزو عاشقان خود ديگر است\r\nكفر صورت قصد ملك گِل كند * كفر عشق اى دوست قصد دل كند\r\nگر دلم بودى كنون در دست خويش * كردمى اثبات تيغ و سوز ريش\r\nاى رفيقان فكر اين بيدل كنيد * در پى آن دلبر كافر رويد\r\nدرد دل پيدا كنيد اى رهروان * زانكه دربند سر است و قصد جان\r\nجان و دل در راه جانان باختن * صد هزاران بار به زين ساختن\r\nآن بت بت اشكن بت‌خوى من * كو حيات آبىست اندر جوى من\r\nدر گلستان آوريد آن آب صاف * تا گل با خار گويد ترك لاف\r\nسوى عبد المطّلب رو اى دبير * تا ببينى در رخش نور ستير\r\nتا شوى ناظر به نور مصطفى * دل دهى با دلبران آشنا\r\nتا ز يمن آشنايان بصير * فاش بينى روى يار بىنظير\r\nوارهى از جور و تشويش خبر * بگذرى از خويش و از خلد و سقر \r\n\r\n\r\n","description":"","footnote":"\r\n( 1 ) . ملك : صفيّه .\r\n","page_name":" 108 ","page_number":174},
  {"content":"\r\n\r\n پور هاشم زان شدى در حجر خواب * كه نمىديد آن شعاع آفتاب\r\nگر بدى آن مضطرب بيناى نور * چون خليل او نيز رفتى در تنور\r\nگر بدى نفسش جدا از لعب و لاغ * كى بُدى محتاج آن سرگين و زاغ\r\nصدق نفس كافرش زاغى نمود * زانكه در آن دور كس چون او نبود « 1 »\r\nهمچو اهل زهد نور اندر جبين * داشت او همچون امانت‌دار چين\r\nاهل زهد بىوقوف اى ساده‌دل * آبكى دارند اندر روى گِل\r\nنور رو كه متّصل با دل نشد * زاهدى دان كه به حق و اصل نشد\r\nنور ذكر و نور صوم و هم صلات * هست اين‌ها جمله انوار صفات\r\nجز محبت كان به حق و اصل شود * اين عملها جملگى باطل شود\r\nيك دو روزى رخ نمايد چون علف * يا خورد گاويش يا گردد تلف\r\nفعل اهل صورت اندر اين جهان * مىشود در صرف آب و خرج نان\r\nزانكه بهر خلق مىبافند كار * خود كجا بتوان نمود آنها به يار\r\nباز شد در خواب اندر حجر مير * تا شود عارف ز احوال ضمير\r\nديد ديگر بار خوابى بوالعجب * از شعار مهر سلطان عرب\r\nجست از خواب آن امير بىقرار * مىفتاد از هر طرف مخموروار\r\nديد در ره كاهنهء دانشورى * قابلهء رمّاله‌اى بىهمسرى\r\nچونكه آن مخمور ديد اندر گذار * گفت در چشمت همىبينم غبار\r\nاز چه لرزان گشته‌اى و بىحضور * اى كه دارى بر جبين آن خطّ نور\r\nگفت خوابى ديده‌ام بس سهمناك * هركه ديدى غير من گشتى هلاك\r\nديده‌ام زنجير پربند و گره * چون رسن بىپا و سر نى چون زره\r\nكرده بودندى در اين پهلوم بند * چون كنم من شرح آن حلقه و كمند\r\nاين‌قدر دانم كه بودش چار سر * سيرشان بُد بر خلاف يكدگر\r\nيك سرش بد متّصل بر آسمان * وان دگر سر در ثرى گشته نهان\r\nوان دگر در سوى مشرق برده دست * سلسلهء ديگر به مغرب در نشست \r\n\r\n\r\n","description":"","footnote":"\r\n( 1 ) . س : چون او كس نبود .\r\n","page_name":" 109 ","page_number":175},
  {"content":"\r\n\r\n من شدم حيران در آن خواب اى صنم * لحظه‌اى بنشين كه تا شرحش كنم\r\nديگر آن زنجير و آن بند و كمند * شد درختى سبز گبز بس بلند\r\nهر ثمارى كه بود اندر جهان * بود فىالجمله بر آن شاخ جوان\r\nپيش آن سرو بلند سرفراز « 1 » * خوش كمر بسته دو شيخ بانياز\r\nنامشان پرسيدم اندر وقت و حال « 2 » * تا نباشم لال در وقت سؤال\r\nتا توانم ذات آرم در صفت * هم بنگريزم ز اهل معرفت\r\nكاف و لام از بهر اثبات كل است * ميم و لام اى دل نمايندهء مُل است\r\nاز براى هر حقيقت اسمهاست * چون حقيقت رو نمايد اسم لاست\r\nآن يكى گفتا به من كاى بو الفتوح * هستم آن غرق بلا يعنى كه نوح\r\nوان دگر فرمود كاى مرد جميل * هستم آن دلسوخته يعنى خليل\r\nبر خلاف من يقين آن دو محب * فاش خواندندم به عبد المطّلب\r\nعارف احوال و نام من بدند * حاضر آن جان و جام من بدند\r\nبازگفتندم كه اى مفتون تخت * با تو برگوييم تعبير درخت\r\nاين درخت نازنين پرثمار * كه ابر پشت تو گشته استوار\r\nاصل آن نور است و آن عهد و قرار * كه درست اسپرده‌اند اندر گذار\r\nخانه خانه و كو به كو آن نور دل * آمده و گشته به صلبت منتقل\r\nكاهنه گفتش اگر اين خواب تو * نيست چون فكر حسودان توبه‌تو\r\nبىشكى از صلب تو آرد عُلو * خسرو شيرين‌زبان خوب‌رو\r\nجملهء اهل سماوات اى پسر * پيش خاك پاى او بنهند سر\r\nسركشان اين زمين پرغرور * پيش او ننهند سر بهر حضور\r\nديگر آن زنجير محكم بىگمان * هست زور امّتِ آن شاه جان\r\nحلقه‌ها و بند و بار آن رسن * هست اثبات كمال آن حسن\r\nهركه ننهد سر به پايش اى پسر * همچو پور نوح ماند در سقر\r\nملّت و دين براهيم خليل * تازه گرداند مثال رود نيل \r\n\r\n\r\n","description":"","footnote":"\r\n( 1 ) . س : دلنواز .\r\n( 2 ) . س : وقت و حال .\r\n","page_name":" 110 ","page_number":176},
  {"content":"\r\n\r\n آفتاب عقل و حكمت در جهان * خوش بتابد در درون كودكان\r\nپيش رويش حاسدان عاجز شوند * راستى بينند امّا نگروند\r\nكه حسودان از خدا آگه نىاند * دايما در قهر افعال حىاند\r\nدر درونشان هيچ نبود غير مار * هرزه‌گوى و هرزه‌گرد و هرزه‌كار\r\nباز عبد المطّلب در كار شد * بهر حفظ نور آن دلدار شد\r\nترك زن كرد و نهان شد همچو ماه * گوش دل بنهاد بر امر إله\r\nراى و فكر خود به كلّى دور كرد * روى اندر خالق آن نور كرد\r\nدر به روى آز و شهوتها ببست * شادمان در خلوت عصمت نشست\r\nتا نبازد رايگان آن نور رو * هم نبيند رو و ديدار عدو\r\nچونكه نطفه جمع شد در پشت او * رو به بيرون كرد آن مرد نكو « 1 »\r\nسر گران شد باز و ميل خواب كرد * حجر رفت و روى در محراب كرد\r\nچشم صورت بست و چشم دل گشاد * عين بيدارى است آن خواب اى عباد\r\nذكر قلب و فكر بىمكر اى فقير * ديده‌ها دل مىكند بىشك بصير\r\nذكر و تكرار زبان و فكر بد * مرد را در چاه ظلمت مىكشد\r\nچون زبان جنبيد ، دل ناچيز شد * دل چه باشد صاحب‌دل نيز شد\r\nبانگ زاغان بد بود اندر حرم * در حرم مگذار آثار صنم\r\nدل به غايت نازك است « 2 » اى بىخبر * پيش اهل دل مجنبان بال‌وپر\r\nدر حريم پادشاهان جهان * كس نيارد سخت گفتن اى جوان\r\nمىنباشد جز اشارات و ضمير * كه اشارت باشد آنجا دستگير\r\nمحرمان را خود اشارت نيز نيست * خوف دورى و بشارت نيز نيست\r\nوصل و ذكر و فكر هم‌خانه نىاند * غير مستان مرد ميخانه نىاند\r\nخدمت ساقى رو و مى نوش كن * ذكر و فكر اندر بر خرگوش كن\r\nباوجود آنكه شاهان زمين * گوش مىدارند سوى آن و اين\r\nگر سگى بيرون خرگه عو كند * پاسبان آيد سرش را بركند \r\n\r\n\r\n","description":"","footnote":"\r\n( 1 ) . س : بگو .\r\n( 2 ) . ملك 1 و 2 : نار گشت .\r\n","page_name":" 111 ","page_number":177},
  {"content":"\r\n\r\n پيش اهل دل شهان روزگار * در نمىآرندشان اندر شمار\r\nتو چه دانى ناز و خوى اهل دل * كه نمىبينى بجز سيماى گِل\r\nگر روى يك دم به كوى اهل دل * خواب بيند نفس تو بازار گِل\r\nاى خوشا خوابى كه تعبيريش هست * تا كه رشتهء زندگى آرد به دست\r\nغرق خون و بلغم و آز و هوس * شير اندر خواب بيند چون مگس\r\nوانكه بيداريش عين غفلت است * آنكه بهر نفس اندر عزلت است\r\nدايما خواهد علم گردد علم * مىكشد از بهر پيدايى الم\r\nخواب آن بيچارگان مرده‌دل * نيست تعبيرش صريح و متّصل\r\nخواب پاكان نيز تعبيرش مپرس * كه جدا از ماتم‌اند و سوز و عرس\r\nخواب ايشان دان كه حالات دل است * آن دلى كه خالى از آب و گل است\r\nاول و آخر همىبينند فاش * ميل آن دارى بيا بيدار باش\r\nتا ببينى نور رخشان در بشر * كه بسى مخفيست درهم خير و شر\r\nگوش و دل پيش آر اى مرد سماع * تا كنى عقل فضولت را وداع\r\nچون شنيدى وصف انوار رسول * كه از اين نور است اين فرع و اصول\r\nصد هزاران نام دارد شاه ما * حق رسولش خواند بهر راه ما\r\nشرح اين انوار زاد راه ماست * تو حبيبش خوان در آنجا كه خداست\r\nهست در جان حبيب اى آشنا * نورى اندر پرده‌هاى بىصفا\r\nسير آن در پرده باشد دايما * عشق گويندش نه آثار هوا\r\nدر دل هركو درآيد اين نظر * اسم و جسمش مىشود زير و زبر\r\nحاجتش نبود به تلقين و سؤال * زانكه سلطان است بر تخت وصال\r\nسير آن در راه و در سيما مجو * وين نظر در چشم نابينا مجو\r\nاين شكر اندر بلاد هند نيست * پيش عطّار اين بلوج « 1 » قند نيست\r\nخضر بىشك ره در اين چشمه نبرد * اين شراب ناب جز عاشق نخورد\r\nشرح اين چون خواجه آيد در ميان * بازگويم پيش آن سلطان جان \r\n\r\n\r\n","description":"","footnote":"\r\n( 1 ) . ملك - س : ملوج .\r\n","page_name":" 112 ","page_number":178},
  {"content":"\r\n\r\nاى عزيز ، در اوّل كتاب گذشت كه عبد المطّلب شيبة الحمد نام داشت و به جهت آنكه تولّد آن عزيز در مدينه بود اسم بندگى يافت . شرح آن در محلّ خود « 1 » خواهد گذشت .\r\nغرض حقيقت آن است و تنبيه و عارف شدن مبتديان . گوش به نظم دار و حسد را در خود راه مده ، تا لذّت از تجلّى نو بيابى ، كه حيات دل از تجلّى نو است . و السّلام « 2 » .\r\n چونكه شد بيدار از خواب آن شريف * كرد عبد المطّلب ميل حريف\r\nپيش عمرو آمد و زو دختر بخواست * كه همان‌دم ديده بود او خواب راست\r\nدر نكاح آورد آن پرده‌نشين * تا كه بسپارد به دو نور جبين\r\nچونكه آب بحر و جو شد متصل * مىنشد آن نور وافى منتقل\r\nزو امَيمه و بَرَّه و هم باب شاه * هر سه پيدا آمدند اى مرد راه\r\nبود عبد المطّلب رويش منير * زانكه در وى بود آن بوى عبير\r\nتا كه روزى شد پى آن صيد خام * كه به نخجيرش بُدى عادت مدام\r\nچونكه فارغ گشت از نخجير و دام * تشنه بود و تفته‌دل شد سوى جام\r\nپيش زمزم رفت و جامى نوش كرد * نطفهء پالوده در وى جوش كرد\r\nرفت نزد فاطمهء عمرو غنى * گنج شد بسپرد بىما و منى\r\nحق تعالى آن زمان اى ارجمند * مايه‌اى در چاه زمزم او فكند\r\nكرد عبد المطّلب بىهوش و مست * آن حيات زمزم ناديده دست\r\nزندگى تازه در زمزم رسيد * اين كند هردم تجلّى جديد\r\nشرح آن نورى كه كردم پيش ازين * بد رفيق شعله‌هاى هر جبين\r\nسايهء نور خفى بُد نور روى * كه همىشد سو به سو و كو به كوى\r\nآن بجز در صلب عبد اللّه نرفت * بىقدم در تاخت اندر ره نرفت\r\nزان سبب آن نور جان مستور بود * كه نصيب آن شه مغفور بود\r\nوجه ديگر بين اگر دارى بصر * كاين نصيب ديده است اى ديده‌ور\r\nچونكه اسماعيل شد تشنه‌جگر * سوخت جان هاجر برگشته سر\r\nرفت تا بهر ذبيح آب آورد * در دل شب نور مهتاب آورد \r\n\r\n\r\n","description":"","footnote":"\r\n( 1 ) . س : گفته شود .\r\n( 2 ) . س : و صلّى اللّه على خير خلقه محمّد و آله و سلّم .\r\n","page_name":" 113 ","page_number":179},
  {"content":"\r\n\r\n بحر عشق و كان عزّت جوش كرد * عقل آنجا حلقه اندر گوش كرد\r\nكف پاى آن لطيف نازنين * كفّ عشق آورد بر روى زمين\r\nديد هاجر گفت زمزم اى حيات * كه ذبيحم مىدهد جان از برات\r\nچون شنيد آن زمزم از كام صنم * بحر عزّت رفت در كان كرم\r\nگر نگفتى زمزم آن درياى شور * آن زمان مىكرد در صحرا ظهور\r\nگشت پنهان تا كه اين ساقى ما * خوش به دور آورد اين جام عطا\r\nزان سبب پنهان شد آن پير حيات * تا به وقت شاه ما بخشد ثبات\r\nكاندر آن دور اى پسر اين خاكدان * بود پس بىرونق و بىروح و جان\r\nنطفه بود و مضغه بود و جان نبود * در ظهور اين قامت جانان نبود\r\nچونكه صبح روز شاه ما دميد * شيبة الحمد آن نظر در خود بديد\r\nخاك و خون از روى آنچه باز شد * دست آخر غالب آغاز شد\r\nچاه زمزم ساز كرد آن پيشوا * تا دهد اين روى عالم را صفا\r\nوقت آن آمد كه آن قدّ بلند * در بر آويزد دو زلف چون كمند\r\nشيبه آن آب محبّت نوش كرد * رفت و دست خود در آن آغوش كرد\r\nجمع شد آن هر سه نور از بهر شمع * تا شود آن شمع دل سالار جمع\r\nتا نماند هيچ ظلمت در جهان * پرده اندازد به روى اين و آن\r\nوانمايد عيب و ستّارى كند * با محبّان در نهان يارى كند\r\nبحر رحمت در جهان ريزان كند * جان مشتاقان خود بريان كند\r\nغافلان را همچو گل خندان كند * عاشقان را دنگ و سرگردان كند\r\nبر رخ آن خور فكن اى دل كسوف * كاين معانى مىنگنجد در حروف\r\nاين نصيب اهل قيل و قال نيست * قال را اين دولت و اقبال نيست\r\nاين مى اندر جام مخموران بود * تا شفاى جان رنجوران بود\r\nوصف او كن پيش چشم دوربين * مانع ذوق است چشم نوربين\r\nچونكه عبد المطّلب پيمان سپرد * روح عبد اللّه آمد گوى برد\r\nروى و موى شيبه چون كافور شد * كه از آن انوار صافى دور شد\r\nكوس عبد اللّه بر بامش زدند * سكّهء شاهى ابر نامش زدند \r\n\r\n","description":"","footnote":"","page_name":" 114 ","page_number":180},
  {"content":"\r\n\r\nاى عزيز ، بدان كه در سرّ بندگى قابليّتى هست كه حق تعالى به آن قابليّت لحظه‌لحظه نظرهاى گوناگون غير مكرّر مىكند . از بهر آن نظرها خواجه اوّلين و آخرين بندگى اختيار كرد . حاليا بدان كه نورى كه به انبيا و اكابر مىسپردند ، عالم شرع بدان منوّر مىشد و آن نور كه در آن حال كه عبد المطّلب تشنه شد و آب زمزم نوشيد ، در آن حال به آب زمزم ريختند كه ذكرش در نظم گذشت ، آن نور اهل طريقت راست و آن نور كه در وقت اسماعيل عليه السّلام در قعر دريا بجوشيد و بازگشت تا آن ساعت كه عبد المطّلب ميل به سپردن نطفه كرد و ذكر آن نيز در نظم گذشت ، آن نور حقيقت است و اهل محبّت و اهل عشق دانند كه آنچه نوريست . گوش به نظم دار و شرح بندگى بشنو ، تا صاحب اسرار خواجه شوى .\r\nنقل چنين است كه چون عبد اللّه به وجود آمد نقش پيشانى او اين بود كه عبد اللّه كه نور محمّد صلّى اللّه عليه و على « 1 » آله و سلّم به امانت به عهود و مواثيق در پشت وى مستودع است ، بدان جهت او را عبد اللّه نام كردند . و الحمد للّه ربّ العالمين .\r\n چون‌كه عبد المطّلب بسپرد نور * گشت عاشق بر رخ آن تازه‌پور\r\nاز ميان ده پسر او برگزيد * كه سه نور متّصل در وى بديد\r\nنذر با خود كرده بود آن راستگو * آن زمان كه كرد مى اندر سبو\r\nكه اگر بدهد مرا حق ده پسر * مىكنم قربان يكى در رهگذر\r\nچون دعايش شد قبول و مستجاب * خواست تا آن قرض خود بدهد جواب\r\nگفت يا رب ده ستاره‌ام داده‌اى * نورها در سيرشان بنهاده‌اى\r\nبىخبر از يكدگر در سير خود * مىرسد ز ايشان دلى بس نيك و بد\r\nنذر كرده‌ستم به جان فرمان كنم * تا از ايشان من يكى قربان كنم\r\nدر ميانشان هركه خواهى كن قبول * تا بيابد نذر من نقش وصول\r\nشد مقرّر كه درآرد در ميان * قرعه تا بر روى كه افتد نشان\r\nقرعه آوردند از بهر گشاد * قرعه شد بر نام عبد اللّه فتاد\r\nسوخت جان و جسم عبد المطّلب * در چنين حالت كجا ماند محبّ \r\n\r\n\r\n","description":"","footnote":"\r\n( 1 ) . س : اين كلمه را ندارد .\r\n","page_name":" 115 ","page_number":181},
  {"content":"\r\n\r\n هركجا كه دوستى باشد يقين * زهر در كار است جاى انگبين\r\nدوستى و درد دل باهم بود * عاشقان را درد دل مرهم بود\r\nگفت شيبه يا إله العالمين * دوست مىدارم من اين در ثمين\r\nدوست‌تر دارم من او از جان خويش * ناخن من چون كند آن سينه ريش\r\nآمد از حق سوى او آن دم ندا * كه مگو كج راست گو اين ماجرا\r\nدوست‌تر دارى پسر يا اشتران * كردمت مختار اين سود و زيان\r\nگر توانى داد اشتر ، قرعه زن * ور نتانى ، گردن پورت بزن\r\nگفت عبد المطّلب با سوز و درد * چون كنم كارى كه ديگر كس نكرد\r\nهر يكى مويى كه در پهلوى اوست * موى چه بُد سنگ كه اندر كوى اوست\r\nدوست‌تر دارم كه حيوان جهان * چيست حيوان پيش يار مهربان\r\nجان خود از بهر او قربان كنم * تا كه كار و بار او سامان كنم\r\nكان لعل و بحر جوهر اى عليم * چون ببازم بهر حيوان لئيم\r\nگفت حق كه ده شتر پيش آر زود * تا شوى دلشاد از سيماى سود\r\nقرعه زن تا بر كه افتد اين نظر * گر به عبد اللّه فتد برزن دگر\r\nهم به عبد اللّه فتاد آن سنگ زخم * كه كند تيغ خدا آهنگ زخم\r\nپس ندا آمد دگر كاى محتشم * ده شتر ديگر بياور بىستم\r\nقرعه زن تا فاش گردد راستى * تا برى فيضى كه از ما خواستى\r\nزانكه هركس كو بود ارزان‌فروش * دوست‌تر مىدارد از انسان ، وحوش\r\nقرعه ديگر بار بر پورش فتاد * زانكه بد آن مشترى بس اوستاد\r\nگفت مىزن قرعه ده ده بىمدد * تا كه اين قرعه ابر اشتر فتد\r\nقرعه مىزد تا به صد اشتر كشيد * بعد از آن آن قرعه در اشتر خزيد\r\nاى كه دل دارى و با دلدار كار * ناقهء نفست بكش در پاى يار\r\nيا كه قربان كن تو فرزند طلب * يا فدا كن هرچه دارى بىتعب\r\nيار خواهى ، يار تن‌پرور مباش * در ره يزدان كم از كافر مباش\r\nتو مگو كان نور در يار تو نيست * يا كه آن خواجه خريدار تو نيست\r\nتو ز خود بگذر كه يار آگاه تست * سهو گفتم يار خود همراه تست \r\n\r\n","description":"","footnote":"","page_name":" 116 ","page_number":182},
  {"content":"\r\n\r\n گر بدل در راه حيوانات هست * پيش رويت صد هزار آفات هست\r\nهمچو شيبه و چون خليل يار دوست * بهر مغز نغز آتش زن به پوست\r\nتا شوى ناظر به روى بندگى * هم بنوشى آب جوى زندگى \r\nاى اخى ، بدان كه حق سبحانه و تعالى را سه دريا هست : يكى بحر مغفرتش مىخوانند ، و يكى ديگر بحر رحمت و يكى بحر محبّت . بحر مغفرت نصيب گناهكاران است كه بازگردند و به دست انبيا و انبياصفتان توبه كنند و بحر رحمت نصيب اهل عبادت است كه طاعت فى اللّه كرده باشند كه درو هيچ شرك و نفاق نباشد ، و درياى محبّت نصيب عاشقان و جامه‌چاكان است كه اهل ملامت‌اند كه به غير از آفريدگار نديده باشند و به روى آفريدهء حق نگاه نكرده باشند و درياى مغفرت در قدم انبياست و امثال آنها ، و درياى رحمت اختيارش بندگان دارند كه داغ بندگيشان بر جبين « 1 » باشد و درياى حقيقت حق سبحانه و تعالى خود ساقى آن باشد . قوله تعالى :  « وَ سَقاهُمْ رَبُّهُمْ شَراباً طَهُوراً »  ( 76 / 21 ) ، حاضر نظم باش و بنده‌وار بىاختيار باش ، تا لذّت از عمر برگيرى . و صلّى اللّه على محمّد و على « 2 » آله و سلّم .\r\n چون برآمد قرعه بر نام شتر * شد شتر ايثار كان لعل و دُر\r\nذبح كردند آن شترها در زمان * تا كه عبد اللّه باشد در امان\r\nروح حيوان قوّتى دارد عظيم * كه درو ننهاده‌اند اين خوف و بيم\r\nزان سبب او بار انسان مىكشد * كانتظار وصل جانان مىكشد\r\nنيستش ليكن خبر زان انتظار * سرّ حيوان هست قانع بنده‌وار\r\nخاصه اشتر كه قريب آدمىست * مستيى دارد كه حال آن دميست\r\nچونكه شد مست ار نباشد بند و بار « 3 » * ساربان را افكند اندر مهار\r\nاشتر مستى كه نبود در قطار * در بيابان گم كند افسار و بار\r\nبلكه خود هم طعمهء گرگان شود * صد هزارش جان بود بىجان شود\r\nپير بايد تا كه تن قربان كند * ور نتاند كشت در زندان كند\r\nتا كه مستى در بر انسان كند * بيخ حيوانيّت آسان بركند \r\n\r\n\r\n","description":"","footnote":"\r\n( 1 ) . س : جبينشان .\r\n( 2 ) . س : اين كلمه را ندارد .\r\n( 3 ) . س : بنده‌دار .\r\n","page_name":" 117 ","page_number":183},
  {"content":"\r\n\r\n نفس را قربان كند نى جان و دل * دل نبايد كرد محو آب و گل\r\nخار بهر گل دهندش آب صاف * تا رود آن بوى گل در سرّ ناف\r\nخار جايش نيست در ناف و جگر * خار بهر آتش است اى بىبصر\r\nحكمت حق خلق و رحم انبياست * تا جدا سازند از هم چپّ و راست\r\nبىمربى گر بود آل نبى * بىشكى گردد در آخر اجنبى\r\nدست را در دامن دانا زنيد * تا كه بيخ هستى از بن بركنيد\r\nاين غرور و مستى اين جاهلان * يك دو روزى بيش نبود در جهان\r\nگر چو مردان روى در توبت كنند * لايق درياچهء رحمت شوند\r\nور بميرند اين‌چنين عاق و پليد * چون خر مرده به كف بايد كشيد\r\nاز كجا پيدا شد اين نام خران * نى بود خر فاش قربان سگان\r\nلاجرم چون ذكر قربان در ميانست * جنس سوى جنس خود بىشك دوانست\r\nنيك بنگر كز چه مى مستى مدام * شو مقيم آن طريق و آن مقام\r\nگر به دنيا مايلى گرگ و سگى * تلخ‌گوى و زشت‌خوى و بدرگى\r\nور به عقبى مايلى ساده‌دلى * قانعى و خودپرست و منبلى\r\nور هواى يار دارى جان بكن * چون شهيدان باش بىگور و كفن\r\nبازگردم سوى عبد اللّه روم * راز يار بنده آگه شوم\r\nبحرها در سينه آن بنده است * بس جواهرها در او آكنده است\r\nهرچه در آفاق نقشش بسته‌اند * در مهار اشتر او بسته‌اند\r\nآنچه اندر فهم نايد اى قريب * هست اندر جان جان آن حبيب\r\nآن حبيب و آن گهرهاى نهان * لازم عبد اللّه آمد بىگمان\r\nاللّه اللّه اى حريف راه‌جو * پيش عبد اللّه رو و اللّه جو\r\nبنده شو تا ناظر اللّه شوى * وز خداى خويشتن آگه شوى\r\nغرّهء اسم و حروف و زر مباش * چون تنى تو بيدل و بىسر مباش\r\nتو مگو كه من خليفه‌زاده‌ام * چون عَلَم اندر جهان استاده‌ام\r\nنيستى بهتر از آن درهاى صاف * كه چو آنها خود نيامد در مصاف \r\n\r\n","description":"","footnote":"","page_name":" 118 ","page_number":184},
  {"content":"\r\n\r\n جوهر و درياى كان « 1 » عصمت‌اند * قبلهء ارباب فضل و همّت‌اند\r\nبابشان كه ناظر فاش و نهانست * كه صفابخش زمين و آسمانست\r\nاين‌چنين فرموده‌شان تلقين مدام * تا نگيرد مهرشان رنگ غمام \r\nوصيّت حضرت سيّد الأتقياء على مرتضى عليه السّلام با حسن و حسين عليهما السّلام ، آن زمان كه ابن ملجم آن حضرت را شمشير زد . حاضر باش و نيك تأمّل كن تا حظّ از آن برگيرى . و صلّى اللّه على النّبى الامّىّ محمّد و على آله و سلّم « 2 » . وصيّت :\r\n« اوصيكما بتقوى اللّه و ان لا تبغيا الدّنيا و ان بغتكما و لا تأسّفا على شىء منها زوى عنكما و قولا بالحقّ و اعملا للأجر . و كونا للظّالم خصما و للمظلوم عونا . اوصيكما و جميع ولدى و أهلى و من بلغه كتابى بتقوى اللّه تعالى و نظم امركم و صلاح ذات بينكم فانى سمعت جدّكما صلّى اللّه عليه و على آله و سلّم يقول : « صلاح ذات البين افضل من عامّة الصّلاة و الصّيام » و اللّه اللّه فى الايتام فلا تغبّوا افواههم و لا يضيعوا بحضرتكم . و اللّه اللّه فى جيرانكم فانّهم وصيّة نبيّكم ما زال يوصى بهم حتّى ظنّنا انّه سيورثهم . و اللّه اللّه فى القرآن لا يسبقكم بالعمل به غيركم . و اللّه اللّه فى الصّلاة فانّها عمود دينكم . و اللّه اللّه فى بيت ربّكم لا تخلوه ما بقيتم فانّه ان ترك لم تناظروا . و اللّه اللّه فى الجهاد باموالكم و انفسكم و السنتكم فى سبيل اللّه . و عليكم بالتّواصل و التّباذل و ايّاكم و التّدابر و التقاطع . لا تتركوا الامر بالمعروف و النّهى عن المنكر فيولّى عليكم شراركم ثمّ تدعون فلا يستجاب لكم .\r\nترجمه : وصيّت مىكنم شما را به تقوى خداى تعالى ، يعنى پرهيز كردن از آنچه خداى تعالى به آن راضى نباشد و به آنكه نطلبيد دنيا را و اگرچه دنيا روى به شما آورد و پشيمان نباشيد اگر چيزى از دنياوى از شما فوت شود و سخن حق بگوئيد و كار بكنيد از جهت مزد آخرت و دشمن ظالمان باشيد و يارى مظلومان بكنيد . وصيّت مىكنم شما را و همهء فرزندان خود و اهل خود را و هركه به او رسد كتاب من به تقوى خداى تعالى و به هم پيوستن و راست داشتن كار يكديگر ، و به صلاح آوردن ميان يكديگر ، كه هرآينه شنيده‌ام از جدّ شما ، صلّى اللّه عليه و على آله و سلّم كه مىفرمود : كه به صلاح آوردن ميان مردم فاضل‌تر است از همهء نمازها و روزه‌ها . از خدا بترسيد در نگهبانى يتيمان . پس\r\n\r\n\r\n","description":"","footnote":"\r\n( 1 ) . س : جوهر دريا و كان .\r\n( 2 ) . س : آل محمد و سلم .\r\n","page_name":" 119 ","page_number":185},
  {"content":"\r\n\r\nتقصير مكنيد در طعام دادن به ايشان و نبايد كه ضايع شوند در نزد شما به آنكه تربيت از ايشان بازگيريد و از خدا بترسيد در رعايت كردن همسايه‌هاى شما كه هرآينه ايشان وصيت كردهء پيغمبر شمااند . هميشه حضرت مصطفى صلّى اللّه عليه و على آله و سلّم وصيّت فرمودى در حقّ ايشان ، تا غايتى كه ما گمان برديم كه حكم خواهد فرمود كه ايشان ميراث همسايگان ببرند . و بترسيد از خدا در رعايت حقّ قرآن ، نبايد كه سابق شود بر شما به كار كردن به قرآن غير شما و بترسيد از خدا در شأن نماز ، يعنى تقصير در نمازگزاردن مكنيد ، كه هرآينه نماز ستون دين شماست . و بترسيد از خدا در محافظت خانهء پروردگار شما ، يعنى كعبه ، رها مكنيد آن را و ترك حج گزاردن و مناسك آن منماييد ، كه اگر كعبه را فروگذاريد ، شما را مهلت ندهند و بترسيد از خدا در شأن غزا كردن . - بايد كه غزا كنيد به مالهاى شما و نفسهاى شما و زبانهاى شما در راه خداى تعالى . و بر شما باد كه به هم پيونديد و با يكديگر بخشش كنيد . و بترسيد از پشت به هم كردن و از همديگر بريدن . ترك امر معروف و نهى منكر مكنيد و مردم را به راه خير داريد و از بد منع كنيد و اگرنه حاكم گردانند بدان شما را بر شما . پس هرچند كه دعا كنيد كه شرّ ايشان از شما بگردد ، دعاى شما مستجاب نشود . نعوذ باللّه و صلّى اللّه على النّبىّ « 1 » محمّد و على آله « 2 » و سلّم .\r\n چونكه عبد اللّه آمد در ظهور * گشت عالم روشن ازآن‌روى و نور\r\nپس نصارى و يهود از سوى شام * در زمان آگه شدند از خاص و عام\r\nزان سبب بود اين خبرشان بىرسول * كه كتابى داشتند اندر اصول\r\nآن زمان كه يحيى گريان زار * كشته شد در فتنه و آن گيرودار\r\nجبّه و صوف « 3 » سفيد صاف پاك * گشته بد آلودهء آن خون و خاك\r\nبود اندر سِفر ايشان اين خبر * كه شود اين جبّه روزى بازتر\r\nچون درآيد باب احمد در ميان « 4 » * خون اين جبّه شود نرم و روان\r\nچونكه عبد اللّه آمد در وجود * آن‌چنان‌كه ذكر آن شد رو نمود\r\nخون يحيى خوش به جوش آمد دگر * شاميان را زان سبب شد زان خبر \r\n\r\n\r\n","description":"","footnote":"\r\n( 1 ) . س : الامى العربى .\r\n( 2 ) . س : آل محمد .\r\n( 3 ) . س : جبّه صوف .\r\n( 4 ) . س : در جهان .\r\n","page_name":" 120 ","page_number":186},
  {"content":"\r\n\r\n درد اشكمشان گرفت آن گمرهان * از حسد كردند يك پيكى روان\r\nسوى مكّه تا ببيند آن نشان * پيك آمد برد با خود زهر جان\r\nخواستند آن بندهء آزادفرد * قتل آرندش به هنگام نبرد\r\nبنده‌اى كش داغ حق بر دل بود * بودن او در جهان مشكل بود\r\nدايما اين احمقان بىخبر * از حسد مىاوفتند اندر سقر\r\nهركجا باشد يكى بندهء خدا * مىبگيرندش ره پيش و قفا\r\nاهل شام از بهر آن شاه خبير * مى نخوردندى بجز زهر و زحير\r\nاو فراغت داشتى از دشمنان * همچو عشقى كان بود در دل نهان\r\nنور احمد داشت بر روى چو ماه * خوش غنى بُد بهر آن پشت و پناه\r\nآن هلال دلربا چون گشت بدر * يافت اندر مكّه او بسيار قدر\r\nيوسف ثانى بد آن رشك قمر * چون كنم من وصف آن زيباگهر\r\nدختران بدرروى بىمثال * در رهش لاغر شدندى چون هلال\r\nبهر او زر گشته بدسيمايشان * بر فلك مىرفت وا ويلايشان\r\nچونكه نزديكش شدندى آن بتان * حق فرستادى ملايك در زمان\r\nهمچو گاو شاخدار بوالعجب * لرزه بر آنها فتادى و هَرَب\r\nبازگشتندى غمين و دل‌كباب * همچو مخمورى كه بيند مى به خواب\r\nجسم جستند آن زنان شهوتى * خود چه داند عشق چبود علّتى \r\nمعنى  « يُحِبُّهُمْ وَ يُحِبُّونَهُ »  بشنو ، تا بدانى كه در عالم محبّت جبرى مىبايد بودن و در عالم عقل كار مىبايد كردن . بدان ، كه هرگاه كه حق تعالى خواهد كه بنده‌اى بنوازد ، حقيقت خود كه سوز عشق است ، به دو ارزانى دارد . آن نور حقيقت لشكر وسواس از شهرستان وجود آن بنده بيرون كند ، تا آن بنده شناخت پيدا كند . چون شناخت پيدا كرد ، آرام يافت . پس در ابتدا مطلوب طالب است ، كه در اين مقام بنده را اختيار نيست . طالب و مطلوب حق است . هرك را اين دولت همراه نباشد « 1 » چون دست در دامن زاهدان زند بىشك اين دولت بيابد .\r\n\r\n\r\n","description":"","footnote":"\r\n( 1 ) . س : هركه را اين دولت نباشد همراه .\r\n","page_name":" 121 ","page_number":187},
  {"content":"\r\n\r\nگوش به نظم دار . باشد كه احول نميرى . و صلّى اللّه على محمّد آله . « 1 »\r\n سوز عشق اى سالك راه خدا * زان همىسوزد كه تا بدهد صفا\r\nچون كدورتها بسوزد اى غريب * گردد آن بيماردل بىشك طبيب\r\nآنچه خواهد عاشق اندر ابتدا * ملك او گردد يقين در انتها\r\nچونكه عارف گشت عاشق در زمان * خوى عاشق رفت آن معشوق دان\r\nآنكه كردى زارى و ناله و فغان * ناله مىخواهد چو شه بر تخت جان\r\nآنكه كردى داد داد از بهر دل * داد خواهد كه دهد در شهر دل\r\nپس دو روزى بندگى كن بنده‌وار * تا طلبكار تو گردد يار يار\r\nتا نگردد گاو آن نفس پليد * كز هوا مىزايد آن درد شديد\r\nآن هوس چون زيردست دل شود * خود كليد اين ره مشكل شود\r\nبىمربى گفتمت صد بار من * كه مجو زنهار تو وجه حسن\r\nتا ببينى مهر حق در جان خويش * فاش گفتم شرح نوش « 2 » و وصف ريش\r\nچشم سوى روى عبد اللّه دار * تا بگويم با تو شرح نور يار\r\nگفت عبد اللّه روزى با پدر * كه همىبينم به خود در يك نظر\r\nبا تو گويم نيك بشنو اى پدر * آنچه مىبينم من اندر رهگذر\r\nچون به بطحا مىروم يا بر ثبير * مىجهد از پشت من برقى منير\r\nچون ز من آن نور مىگردد جدا * مىرود چون مهر روشن بر هوا\r\nبعد از آن آن ماه مىگردد دونيم * خوش همىبينم من آن بىخوف و بيم\r\nنيمه‌اى زان روى در مشرق كند * نيم ديگر جانب مغرب رود\r\nبازگردد همچو قرص آفتاب * خوش مدوّر مىشود بىرنج و تاب\r\nبازاستد بر سر من چتروار * همچو تاج سروران خوش برقرار\r\nباز درهاى سما وا مىشود * آن قمر در آسمانها مىرود\r\nباز راجع مىشود در پشت من * زان صفا مىيابد اين جان و بدن\r\nبيش از آن است اى پدر احوال من * كه درآيد شرح آن در قال من \r\n\r\n\r\n","description":"","footnote":"\r\n( 1 ) . ملك : صلّى اللّه على خير خلقه محمّد و آله .\r\n( 2 ) . س : نيش .\r\n","page_name":" 122 ","page_number":188},
  {"content":"\r\n\r\n حال من از آسمانها برگذشت * با كه گويم غير تو اين سرگذشت\r\nچون نشينم بر زمين آيد خروش * كز خروشش جان من آيد به جوش\r\nمژده آرد اين زمين باركش * كه همىيابم از آن گفتار غش\r\nگويدم اى آنكه دارى بر جبين * نور احمد همچو خورشيد مبين\r\nاى كه قدّت گشته با آن نور راست * زان رخت بر عاشقان مايهء بلاست\r\nبر جمالت باد هر دم صد سلام * اى كه در تو تافته اين خور تمام\r\nگر نشينم زير شاخ خشك سست * سبز مىگردد چو در روز نخست\r\nافكند او بر فرازم بال‌وپر * مىخرامد بر سر من آن شجر\r\nچونكه برخيزم ز پايش در زمان * خشك گردد همچو صدق زاهدان\r\nبا تو گفتم اى پدر من راز خويش * بازگو شرحش ابا دمساز خويش\r\nگفت عبد المطّلب با آن پسر * كه بشارت بادت اى جان پدر\r\nكه چنين امّيد دارم از خدا * كز تو آيد در وجود آن مقتدا\r\nاين همه آثار انوار وى است * جسم تو جام است و جانش آن مى است\r\nهركه ايمان آورد با وى درست * شاخ بخت و دولت از پهلوش رست\r\nگر دهد آب محبّت با شجر * آسمانها بررود همچون قمر\r\nور ننوشد جام نصح آن سقا * شاخ بختش خشك گردد در ريا\r\nهركه بيند سرّ حق در روى او * خاك گردد خاك اندر كوى او\r\nبعد از آن آن خاك كانِ زر شود * زر چه باشد ، جان جان‌پرور شود\r\nوانكه گوش آرد به گفت‌وگوى او * چشم او هرگز نبيند روى او\r\nدردسر يابد هم از گفتار خويش * مىدهد پيوسته او آزار خويش\r\nوانكه پيچد سر ز امر آن خديو * گر ملك باشد شود بىشبهه ديو\r\nگفت ديگرباره آن شيرين‌سخن * كه روم گهگاه در بتخانه من\r\nتا ببينم لات و عزّى در وثاق * زانكه دارم طعم كفر اندر مذاق\r\nلات و عزّى بانگ گربه مىكنند * خادمان هم ريش خود برمىكنند\r\nآن بتان گر به آواز اى پدر * فاش گويندم كه رو پرده مدر\r\nزانكه ما را نيست با تو هيچ كار * زانكه اندر صلب تست آن شهريار \r\n\r\n","description":"","footnote":"","page_name":" 123 ","page_number":189},
  {"content":"\r\n\r\n هست احمد در تو چون گنج نهان * نور او در چشم ما فاش و عيان\r\nاى هلاك ما ازو خواهد بُدن * تفرقه بىشك يكى خواهد شدن\r\nبلكه دينها را كند منسوخ او * بركند او بيخ كفر و رنگ و بو\r\nچون قوىدل گشت ميل صيد كرد * زانكه با حسن است دائم زور مرد\r\nزان دوند « 1 » اين عاشقان دنبال خوب * تا كه يابند از حسن بوى قلوب\r\nزور تن از نان بود يا از ثريد * زور دل از حسن گردد بر مزيد\r\nچونكه زورين بود از حسن احد * ميل صيدش بود دايم چون اسد\r\nشد به قصد صيد روزى ناگهان * ديد جمعى از يهود اندر كران\r\nعالمان قوم صد تن يا نود * با سنان و تيغ و با كين و حسد\r\nآمدند از شام آن جمع عدو * تا بنگذارند آن مى در سبو\r\nبهر مى آن جام شاهى بشكنند * گِل به روى آفتاب اندر زنند\r\nزانكه بُد در كامشان زهر و زحير * كه نمىشد چشمشان از حق بصير\r\nبهر خود بودند نى از بهر دين * كه دو مىديدند نور آن و اين\r\nاين‌چنين بوده‌ست دايم آشكار * كه كنند اين قوم منصوران به دار\r\nاسب عبد اللّه پى آهو دويد * ناگهان در حلقهء گرگان رسيد\r\nمدّتى بودند آنها در كمين * كه بيابندش به تنها بر « 2 » زمين\r\nتيغهاى زهرناك آن حاسدان * بركشيدند از پى آن شاه جان\r\nوهب بن عبد مناف آن صيدگير * ديد گرگان شد بر شير دلير\r\nاين‌چنين نقل است از وهب مناف * كه بديدم من يقين اندر مصاف\r\nكه درآمد لشكرى آراسته * خوب‌رو بودند و هم نوخاسته\r\nآمدند از غيب با تيغ و سنان * تا براندند آن سگان و آن ددان\r\nپور عبد المطّلب چون شير مست * از غزا فارغ شد و آمد نشست\r\nرنگ و رويش برقرار خويش بود * فارغ از تير و كمان و كيش بود\r\nهركه پشتش حق بود خوفش كجاست * چونكه حق يار تو شد جبرت رواست \r\n\r\n\r\n","description":"","footnote":"\r\n( 1 ) . س : روند .\r\n( 2 ) . س : در .\r\n","page_name":" 124 ","page_number":190},
  {"content":"\r\n\r\n حق ستاند حق دهد حق يار اوست * بد نبيند هرك را خوى نكوست\r\nوهب استغناى عبد اللّه بديد * در جبينش شعلهء آن شه بديد\r\nخودبه‌خود مىگفت وهب سرفراز * لايق باغ من است اين سرو ناز\r\nگنج تا كى در زمين پنهان بود * حور جنّت لايق خوبان بود\r\nملك صافى تا به كى باير بود * نقد وافى بهر صاحب سرّ بود\r\nطالب گنجش بسى بودند فاش * سر نهادندى به ره در پيش پاش\r\nجان همىدادند خويش و اقرباش * تا كه بر سرشان فتد سايهء هماش\r\nبا كسى سر در نمىآورد هيچ * گرچه بودى روز و شب در تاب و پيچ\r\nهم به عبد اللّه فتاد آن قرعه نيز * كى شود خوار آنكه حق كردش عزيز\r\nوهب شد در پيش آن گنج گران * وصف دل مىكرد اندر پيش جان\r\nحال عبد اللّه با او باز گفت * آمنه خنديد و چون گل برشكفت\r\nگفت با باب خود آن زيباگهر * كه نه وقت شوهر استم اى پدر\r\nكى دويدم من سوى هر بام و در * كه كنى از خانه و خويشم به در\r\nتو ز دست من چرا تنگ آمدى * با من آهسته در جنگ آمدى\r\nدل خلاف آن زبانش بد ولى * كه دلش مىخواست دايم همدلى\r\nدل از آن باشد هميشه بىقرار * كه هويدا نيست سرّش در ديار\r\nدل نخواهد غير دلبر در جهان * بىنشان است و طلبكار نشان\r\nآن نشان خواهد كه آيات خداست * كه نشان و مهر اين آياتهاست\r\nدر پى جنسست گر زانكه دل است * ورنه زيباجوست خاشاك و گِل است\r\nدل لطيف است و نجويد جز لطيف * زان بود با روى مستحسن اليف\r\nرو به دختر كرد ديگرباره باب * كه ميا با پيك دولت در جواب\r\nروى دولت مشكن اى جان پدر * كاين چنين اختر كم آيد در گذر\r\nاين ستاره نيست كاندر آسمان * سير آن باشد و يا بالاى آن\r\nاين نه نور است و نه شمع ديده‌تاب * ماهتاب است اين و يا خود آفتاب \r\n\r\n","description":"","footnote":"","page_name":" 125 ","page_number":191},
  {"content":"\r\n\r\n گفت دختر كاختيارم ز آن توست * تن چه باشد جان و دل قربان توست « 1 »\r\nچون رضا از آمنه بستد پدر * مادرش برداشت آن دل باخبر\r\nپيش عبد المطلب رفتند زود * زانكه مىديد آن پدر سيماى سود\r\nدر نكاح آورد عبد اللّه ورا * تا سپارد نور مهر مصطفى\r\nمادر آن دخترى كاين كام داشت * بىشكى امّ حبيبه نام داشت\r\nآن حبيبه نام بُد بنت اسد * وانكه اين قوم‌اند اسباب و مدد\r\nكان نور و بىخبر از روشنى * محرم و محروم آن شاه غنى\r\nاين مقام جبر دان اى مرد كار * كاندرين عالم نباشد اختيار\r\nزانكه اينجا بىتو در كار تواند * بىتو در ميدان و بازار تواند\r\nگر تو باشى دايما بىاختيار * در ميان يار و تو نبود غبار\r\nتو اگر خواهى كه تتماجى پزى * دست و پاى آسيابان مىگزى\r\nمىكنى صد ناله بهر يك دو نان * هان مگو از جبر يا خود وارهان\r\nجان كنى تا زنده باشى در جهان * خوش درآور ملك حق‌واره ز نان\r\nنان چه باشد بگذر از جان و جهان * تا شوى سالار ملك جاودان\r\nاين نه كار ابلهان و احمقانست * اين طريق خوب راه عاشقانست\r\nكه ننازند از خود و سيماى خود * در جهان نه نيك بينند و نه بد\r\nنى دكان سازند و نى ايوان و باغ * شب روان باشند با شمع و چراغ\r\nهمچو برق اندر پى جانان دوند * جان بر جانان خود قربان كنند\r\nوصل اگر يابند و گرنه گو مباش * كاندرين زارىست وصل اى خواجه تاش\r\nشرح آن گويم به تو روزى دگر * كه درآيد در دلت سوزى دگر\r\nحاليا صبح سعادت مىدمد * سرو باغ دل چو طوبى مىچمد\r\nپرده برمىدارد از رخسار خويش * تا كه بنوازد دل بيمار خويش\r\nترك مستش تيرباران مىكند * عقل گريان عشق خندان مىكند \r\n\r\n\r\n","description":"","footnote":"\r\n( 1 ) . نسخه 2 ملك از اين بخش چنين است :\r\n چون به پيش قبله آوردى تو روى * ديده و دل هان مگردان سو به سوى \r\nو به شرح حال سلمان پرداخته و نام كتاب را بداية المحبة نوشته است .\r\n","page_name":" 126 ","page_number":192},
  {"content":"\r\n\r\n جان و دل بر كف نهيد اى عاشقان * كه رسيد آن فتنهء آخر زمان\r\nبشنو اى دل راز سرمستان عشق * تا توانى رفت در بستان عشق \r\n\r\nحكايت [ گفت عبّاس آن عليم راست‌گو در حق عبد اللّه خوش‌خلق و خو 
  ]\r\n گفت عبّاس آن عليم راست‌گو * در حق عبد اللّه خوش‌خلق و خو\r\nكان شبى كه مهر با مه يار شد * اهل مكه بيشتر بيمار شد\r\nيك دو صد دختر به گرد « 1 » آن قمر * داده جان بىشوهر از خون جگر\r\nجمله بىقرعه سوى قربان شدند * كه ملول از جسم و سير « 2 » از جان بدند\r\nبىتفأل بىتفكر در زمان * جان برافشاندند بهر آن جوان\r\nاى كه خواهى منزلات عاشقان * رو بياموز اين روش زان دختران\r\nتو مگو كان دختران مؤمن نىاند * كه شهيدانند و هم قربان نىاند\r\nعاشق آن نور بودند و حيات * ذات مىديدند بر روى صفات\r\nگر بديدند شهوتى آن دختران * بود اندر مكّه اوزار خران\r\nنى براى شهوت او را خواستند * بهر نور روى او مىكاستند\r\nهركه جام عشق نوشيد اى فلان * اللّه اللّه تو ورا كافر مخوان\r\nعهد و ميثاق خدا با عاشقانست * صورت آن در زبان اين و آنست\r\nچونكه ذكر صورت آمد در ميان * مىروم سوى حكايات يلان\r\nزانكه غير نعت آن مايهء حيات * تو فسانه‌اش خوان و هزل و ترّهات\r\nباب آن سالار اقليم وجود * اين‌چنين نقل است كو سىساله بود\r\nقول ديگر آنكه بوده پنج پنج * سال آن جام مى و ايوان گنج\r\nبوده‌اند آن ماه و خور يك مدّتى * تا كه بسپردند نور آن فتى\r\nبود عبد اللّه با آن نور روى * آب بحر دل نمىشد سوى جو\r\nتا به كلّى وحى و الهام خدا * قطع شد بهر ظهور مصطفى\r\nتا نمايد روى و طرحى نو نهد * تا كه تير راست از قوسش جهد \r\n\r\n\r\n","description":"","footnote":"\r\n( 1 ) . س : بدور .\r\n( 2 ) . س : و عقل و جان .\r\n","page_name":" 127 ","page_number":193},
  {"content":"\r\n\r\n مندرس زان شد نبوّت در جهان * عدل شد ناچيز اندر آن زمان\r\nنى « 1 » حكيمى ماند و نى پيغمبرى * نى طريق راستى نى رهبرى\r\nخلق جمله عاق و خود را همچو دد * نى ترازو ماند و نى كيل و سبد\r\nبت‌پرست و جاهل و سركش همه * بىشبان مانده بد آن خيل و رمه\r\nحق تعالى گفت با كرّوبيان * كه ببينيد اين جهان با جاهلان\r\nچون نظر كردند آن پاكان پاك * خون همىديدند بر رخسار خاك\r\nزانكه بد تاريك و ظلمانى زمين * گريه و ناله همىكرد و حنين\r\nگفت يا رب اين درختان بىبرند * بىحيات رحمتت چون سر برند\r\nآن وحوش اندر سر كوه بلند * بر اميد رحمتت برمىجهند\r\nجمله ترسانند اين وحش و طيور * وعده دادستى به من تو اى صبور\r\nكه فرستى بهر من قومى غريب * كه همه باشند خشنود و اديب\r\nبازگفتى بدهمت نور كمال * كه نبينى بهر آن ديگر ملال\r\nكه نگردى باز تاريك و غمين * از براى طاعت آن اهل دين\r\nتا برافرازند مسجدهاى خوب * دايما باشند با ذكر قلوب\r\nبهترين و پاك‌تر از هر امم * گفته‌اى زان قوم رويت پر كنم\r\nسعى آرند و صفا اندر طواف * بهر دين آيند باهم در مصاف\r\nباز فرمودى كه شاهنشاه راد * كو بود ميوهء درختان مراد\r\nدر ميانشان همچو دل باشد مدام * مهربان چون آفتاب بىغمام\r\nيا إله اين وعده‌ها تعجيل كن * امر عزّت لازم جبريل كن\r\nحق تعالى كرد اجابت آن حنين * گفت با جبريل رو پيش زمين\r\nمژده ده كه غم مخور اى ديده رنج * بهر آن رنجت دهم بسيار گنج\r\nزود بينى شاد و معمورت كنم * خرّم و سرسبز و پرنورت كنم\r\nروى جاهل بس كه ديدى اى خموش * در پى زهرست هم صد جام نوش\r\nتو مكن گريه كه وقت خنده است * زانكه هنگام شه دل زنده است \r\n\r\n\r\n","description":"","footnote":"\r\n( 1 ) . س : نه .\r\n","page_name":" 128 ","page_number":194},
  {"content":"\r\n\r\n جبرئيل آمد بگفت اين راز فاش * با زمين كاى باركش غمگين مباش\r\nكه نبينى بعد از اين ظلم و ستم * كه يقين من ناظر آن امتم\r\nكه حبيب من بود سالارشان * پس مرا بايد كشيدن بارشان\r\nيا زمين گفت آن امين با عزّ و ناز * كه خدا سه مژده‌ات دادست باز\r\nاوّلا در وقت مولود حبيب * ثانيا وقت خروج آن اديب\r\nثالثا چون دين او ظاهر شود * سرّ تو خوش فارغ از كافر شود\r\nچون بگسترد آن امين روى زمين * از بشارتهاى ربّ العالمين\r\nگشت خرّم اين زمين اندر زمان * همچو مظلومى كه دريابد امان\r\nكه شنيد از پيك حضرت اين خبر * كه رسيده وقت سلطان بشر\r\nآن نبىّ السّيف با تيغ و سنان * اينك اينك مىكند چهره عيان\r\nفاش و روشن مىشود مبعوث او * تخت بنهد در ميان چارسو\r\nكس نه بتواند ز پيش او گريخت * كس نتاند بند و بار او گسيخت\r\nيا به كيشش سر درآرد مردوار * يا برندش همچو دزدان سوى دار\r\nيا بماند در ميان خاك و خون * چون خر لنگى كه در گل شد زبون\r\nدر شقاوت بازماند آن ذليل * همچو شب بر دشمن مهر جميل\r\nدور رويش روى تو گردد جميل * همچنان‌كه بود در دور خليل\r\nدور ابراهيم ايمان فاش بود * زان سبب در نار عزّت جاش بود\r\nدور احمد نور اسلام اى زمين * استقامت يابد اندر سرّ طين\r\nپس زمين خاموش شد خرّم نشست * همچو مخمورى كه يابد مى به دست\r\nسالكا بشنو ز من مژدهء دگر * تا ننوشى بيش ازين خون جگر\r\nمژده مژده اى طلبكار حيات * كه تو ديده‌ستى در اوّل مهر ذات\r\nچون شدى مفتون طبع آب و گل * گشت تاريك اين وثاق جان و دل\r\nزاده و اتباع تخييلات تو * لشكر آوردند بهر مات تو\r\nآن زر و آن لعل اندر مزبله * گشته گم چون دل ميان مشغله \r\n\r\n","description":"","footnote":"","page_name":" 129 ","page_number":195},
  {"content":"\r\n\r\n هان مترس و روى آور سوى حق * كه نمايد صبح جانت از فلق « 1 »\r\nليك تو همچون « 2 » زمين بىپا و دست * كى توانى روى خصم خود شكست\r\nتو به زير پاى مردان گرد شو * خوش‌غبار اهل عشق و درد شو\r\nكاين سعادت در نفوس عاشقان است * وان طلب در جان پاك صادقان است\r\nآن نفس كه آيت فضل خداست * طالب صدق است و جوياى صفاست\r\nچون صفا و صدق دارى شاد باش * كه خراب توست آن قدّ بلاش\r\nصد هزاران جان فداى قامتش * جان سپردن باشد اينجا طاعتش\r\nصبر كن كه آفتاب معدلت * ناگهان تابد چو عشق اندر دلت\r\nچشم دل در راه آن قامت بسوخت * يك زمانى شمع دل بايد فروخت\r\nتا درآيد در سماع آن سرو ناز * تا بگويد دل چو نى اسرار باز\r\nتا كه قولى بشنود گوش طلب * تا كند جان يك دمى عيش و طرب\r\nتا فغان در عالم اعلى افتد * آه مجنون در بر ليلى رسد\r\nتا به ميدان اندر آيد شاه دل * تا شود آگه ز سوز و آه دل\r\nبا جمالى در سماع آيد عيان * تا فلك بيند سماع عاشقان\r\nتا بداند كان دويدن از كجاست * ننگرد من بعد سوى چپ و راست \r\nاى عزيز ، گوش به معنى  « ثُمَّ أَنْشَأْناهُ خَلْقاً آخَرَ »  دار و چشم دل بگشا ، تا بگويى :\r\n « فَتَبارَكَ اللَّهُ أَحْسَنُ الْخالِقِينَ »  و صلّى اللّه على محمّد و آله و سلّم تسليما .\r\n جمع كن آن شش جهت وين پنج حس * تا نمانى در جهات و رنج حس\r\nتا ببينى نور اظهار رسول * هم بدانى چيست اين دين و اصول\r\nتا نگردى گرد آن عقل فضول * تا نجويى فضل از قوم جهول\r\nتا نگردى قانع از حرف و ورق * تا كه بربايى ز اهل دل سبق\r\nجمع شو گفتم كه نك آمد خطيب * همچو بيمارى « 3 » كه دريابد طبيب \r\n\r\n\r\n","description":"","footnote":"\r\n( 1 ) . س :\r\n ليك تو همچون زمين هموار باش * در خيال روى خوب يار باش\r\nدايما مىخواه از رب جليل * پاسبانى راه‌دان بهر دليل \r\n( 2 ) . س : كه تويى همچون زمين .\r\n( 3 ) . س : به نزديك .\r\n","page_name":" 130 ","page_number":196},
  {"content":"\r\n\r\n بازدان اوّل اشارات خدا * تا كه جمعيت بيابى و صفا\r\nشرح اين بشنو تو در مولود شاه * تا ببيند ديدهء تو شاه را\r\nاين‌چنين نقل است از اهل كتاب * كه چو شد نزديك حمل آن حبيب\r\nدر شب جمعه بُد آن عرس لطيف * كه درخشان گشت آن نور شريف\r\nچون درآمد راى و امر كردگار * مجتمع گشتند اسرار بهار\r\nسرّ ميوه در درختان راه يافت * مِهر چارم آسمان در چاه تافت\r\nمنتقل شد نور احمد در رحم * آمنه شد محترم نى محتلِم\r\nحجّ اكبر بود آن شب اى نظام * كه شب عرفه بد و وصل تمام\r\nحجّ اكبر روز جمعيّت بود * تا كرا آن عزّت و دولت بود\r\nنور روى و نور خوى انبيا * جمع شد آن لحظه بىروىوريا\r\nپيش آن سلطان نورين بنده‌وار * خوش باستادند بىگرد و غبار\r\nجمله ارواح لطيف اوليا * شاد و خرّم پيش نور مصطفى\r\nآن مقيمان سماوات آمدند * اندر آن شب بال‌وپر برهم زدند\r\nمژده مىدادند باهم گلرخان * سبزپوشان زمين و آسمان\r\nجبرئيل آمد بىنور قدم * بر سر كعبه بزد كوس و علم\r\nآن علم بد سبز و كبز و خوش بلند * سايهء خوش بر سر عالم فكند\r\nبقعه‌ها روشن شد آن شب در جهان * بلكه اندر آسمانها و جنان\r\nمژده مىدادند باهم ساكنان * كه فروشد در رحم آن نور جان\r\nآن امانت كه سماوات و زمين * مىنتانستند حمل آن يقين\r\nآمنه برداشت آن بار عظيم * دارد اين گنج گران بىخوف و بيم\r\nبهترين و مهترين بهتران * در وجود آمنه گشته نهان\r\nگردد او مبعوث با قوم درست * كه نكردند آن مليحان هيچ سست\r\nعرش ابليس لعين منكوس شد * هندوى حاسد به سوى روس شد\r\nجهل دايم در مقرّ بحر رفت * تا سياه و سوخته گردد چو نفت\r\nرفت شيطان پاى كوه بو قبيس * بر خلاف احمد و بوى اويس\r\nجمله ديوان جمع گشتند آن زمان * سر برهنه جمله چون ديوانگان \r\n\r\n","description":"","footnote":"","page_name":" 131 ","page_number":197},
  {"content":"\r\n\r\n گفت با آنها سر و سردارشان * كه هلاكيم اين زمان اندر جهان\r\nپس هلاكيم و هلاكيم و هلاك * كه برون انداخت گنج اين خاك پاك\r\nما بسوزيم اين زمان از نار خويش * بعد از اين هرزه دهيم آزار خويش\r\nكه محمّد پور عبد اللّه راد * همچو دُر در بحر آمنه فتاد\r\nرنگ و بوى اوّلين و آخرين * جمله با وى داد ربّ العالمين\r\nپيش شمشير وى و بازوى وى * پيش آن پيشانى و ابروى وى\r\nهيچ‌كس نتواند استادن يقين * كه به يك غمزه كند جذب زمين\r\nچه زمين و اهل آن اى جادوان * كآرد اندر سجده اهل آسمان\r\nجمله اصنام جهان خواهد شكست * كس نتاند پيش قدّ او نشست\r\nعقل و تدبيرات ما جويد وداع * چونكه قدّ او درآيد در سماع\r\nخود كجا ماند بت و خمر و قمار * گونهء انصاب كى گيرد قرار\r\nبيخ ازلام او براندازد يقين * خود بهشتى گردد اين روى زمين\r\nما خروش آسمانى نشنويم * كاهنان افتند اندر چاه بيم\r\nدور او پيدا شود زنجير عدل * زانكه بىشك اوست شاه و مير عدل\r\nراست‌گو باشد زند اهل دروغ * از مَىاش گردد سيه‌رو اهل دوغ\r\nظالمان را خوار و سرگردان كند « 1 » * خانه‌هاى سركشان ويران كند « 2 »\r\nجملهء روى زمين مسجد شود * هزلها در دور آن شه جد شود\r\nاين زمين چون آسمان با نجوم * خوش صفا يابد ز انوار علوم\r\nاهل وحدت در جهان پيدا شوند * روى او بينند و خوش شيدا شوند\r\nشرك پيش امت او ناتوانست * زانكه حقشان ضامن است و پاسبانست\r\nما همه محروم گرديم و حزين * كه نصيبىمان نماند در زمين\r\nزانكه تقوى و طهارت پر شود * نور تقوى قوّت ايشان بود\r\nچشمهاى ما شود كور و كبود * ما زيان يابيم و آنها جمله سود\r\nوضع ايشان جان ما غمگين كند * مكر ما شان جمله با تمكين كند \r\n\r\n\r\n","description":"","footnote":"\r\n( 1 ) . س : كنند .\r\n( 2 ) . س : كنند .\r\n","page_name":" 132 ","page_number":198},
  {"content":"\r\n\r\n در خورش تكرار بسم اللّه كنند * راه دور از بهر اين كوته كنند\r\nامر معروف از براى حق كنند * نى براى خرقهء ازرق كنند\r\nنهى منكر بىرضاى نفس خود * خوب بسپارند چون پيل و اسد\r\nدر ره خيرات جانبازى كنند * جان فداى مردم غازى كنند\r\nصدقه بىروىوريا با خلق خوش * روز و شب بدهند اندر كشمكش\r\nعقد با خويشان و نزديكان كنند * مال صرف اندر ره مهمان كنند\r\nناگهان عفريتى آمد همچو قير * قامت و رويش مثال زال پير\r\nگفت با شيطان كه اى سالار ما * گرم باشد دايما بازار ما\r\nما فكنديم آن بلندان بىكمان * خود چه باشد قوّت اين سادگان\r\nپيش تو چون آفتاب اين روشن است * كين جهان بس عشوه‌ناك و پرفن است\r\nنيز حق فرزند آدم در ازل * آفريده بهر هر صنف و عمل\r\nتا دهد داد همه بالا و پست * كم كسى تاند به جاى خود نشست\r\nهفت منزل ساخته داراى جان * بعضى اندر نار و بعضى در جنان\r\nشش گروه اندر زمان انداختيم * جمله‌شان اسباب عالم ساختيم\r\nعمر و قوّتشان از اين‌ها بيش بود * خود يكى ديدى كه نيك‌انديش بود\r\nهمچو گِل در دست ما بودند نرم * جمله گم گشتند اندر سرد و گرم\r\nاين ضعيفان نيز سرگردان كنيم * گر دو صد جانشان بود بىجان كنيم\r\nگفت ابليس لعين با اهل خويش * كه نىاند آنها چو آن گولان پيش\r\nديده‌هاشان جمله عبرت‌بين بود * نيز دينشان بافر و تمكين بود\r\nزانكه خصلتهاى مردانشان بود * سوز جان و آه پنهانشان بود\r\nبازگفتند آن وزيران بابليس « 1 » * كه تو خوش‌دل باش از شاه و رئيس\r\nما درِ آز و هوس بر رويشان * فاش بگشاييم گاه و گه نهان\r\nمست مال و جاه گردانيم‌شان * تا چو آنها خوار بنشانيمشان\r\nدر رگ و پىشان نشينيم اى خديو * تا بياموزند از ما مكر و ريو \r\n\r\n\r\n","description":"","footnote":"\r\n( 1 ) . س : ابليس .\r\n","page_name":" 133 ","page_number":199},
  {"content":"\r\n\r\n بخل و ظلم و خشم و جنگ و مكر و كين * بردهء ايشان كنيم و ملك دين\r\nزيردست آز و شهوتشان كنيم * بهر اين‌ها ريشهاشان بركنيم\r\nجان ايشان زين سبب گردد هلاك * چون چنين باشد بگو ما را چه باك\r\nگشت شيطان شادمان وز جاى خاست * چون ز عفريتان شنيد اين قول راست\r\nتو بده انصاف اى مرد سليم * كه هواى شهد دارى يا كه ريم\r\nنيك بنگر كز چه مى مستى مدام * بندهء ديوى تو يا عبد السّلام\r\nپيرو سلطان اقليم دلى * يا حريص و مردهء آب و گلى\r\nنيك بنگر با كه دارى دوستى * يا قريب مغز يا خود پوستى\r\nراستى پيش آر اى مشهور خلق * سود ندهد پيش حق اين زور حلق\r\nاز ظهور روز رسوايى بترس * وز عذاب و درد تنهايى بترس\r\nهان مياموز از بليس آن مكر و شيد * سادگان را همچو خود مفكن به قيد\r\nخودنمايى ترك كن اى بىخبر * كه شنيدستى نديدستى سقر\r\nزان هميشه مست و دنگ و غافلى * چون زنان بيوه پست و آفلى\r\nكم ز ديو است آنكه شد مفتون ديو * ديو چبود پيش اهل مكر و ريو\r\nحاضر حمل و غرايب شو دلا * چند با ديوان كنى چون و چرا \r\nمعنى  « إِنَّا عَرَضْنَا الْأَمانَةَ عَلَى السَّماواتِ وَ الْأَرْضِ وَ الْجِبالِ فَأَبَيْنَ أَنْ يَحْمِلْنَها وَ أَشْفَقْنَ مِنْها وَ حَمَلَهَا الْإِنْسانُ إِنَّهُ كانَ ظَلُوماً جَهُولًا »  ( 33 / 72 ) . بشنو و مگو كه آمنه آن امانت برداشت . و پس اى اخى ، هر حرفى از آيت الهى امانتى است و هر نفسى كه از لب و دندان اهل حق بيرون مىآيد ، امانتى است . و هر نظرى كه از غمزهء غمّازى به روى عاشقى مىافتد ، امانتى است و هر شربت آبى كه از جويى يا از سبويى مىنوشى ، امانتى است . هركه بيدار باشد گنج‌خانهء امانت شود . گوش به روايت دار كه عبد اللّه عبّاس رضى اللّه عنهما از دلالات زمان حمل حضرت سيّد ولد آدم مىكند . گوش به نظم دار و مقصود كلّى حاصل كن . و السّلام « 1 » .\r\n منزوى شو يك زمان در جاى « 2 » پير * تا كه معلومت شود اين دار و گير \r\n\r\n\r\n","description":"","footnote":"\r\n( 1 ) . س : و صلى اللّه على خير خلقه محمّد و آله و صحبه و سلّم .\r\n( 2 ) . س : جان .\r\n","page_name":" 134 ","page_number":200},
  {"content":"\r\n\r\n تا ببيند ديده‌ات انوار دل * جانت گردد خاشع از اسرار دل\r\nتا شوى چون گنج پنهان در جهان * تا كه آيد مهدى دل در ميان\r\nدور مهدى گنجها پيدا شود * بهر آن عالم پر از غوغا شود\r\nليك اندر سايهء قطب زمان * ديو نتواند زند بر گنج جان\r\nچونكه ذكر گنج زر اندر ميان است * فاش كن اين گنج كان بهتر ز جان است\r\nجسم احمد چونكه شد خوش مستقيم * در وجود آمنهء دارنده بيم\r\nجمله حيوانات اولاد قريش * گفت‌وگو كردند و شاديها و عيش\r\nفاش مىگفتند باهم آن وحوش * كه محيط جوهرين آمد به جوش\r\nاحمد اكنون در وجود ما در است * ماه تابان است و مهر خاور است\r\nآفتاب كشور است و شاه دين * خوش پناهى داد حق بهر زمين\r\nشمع جان و نور اهل آسمان است * رحمت حق است و داراى زمان است\r\nاندر آن شب جمله اعراب غيور * عارف آن حمل گشتند و سرور\r\nتختهاى پادشاهان جهان * هم در آن شب سرنگون شد بىگمان\r\nوحش و طير مشرقى و مغربى * بىزبان و آشنا و اجنبى\r\nجمله باهم بازمىگفتند فاش * وصف قدّ و قامت گيتىفزاش\r\nاهل دريا كف‌زنان چون عاشقان * عيش مىكردند از اين شادى عيان\r\nكآمد آن بو القاسم دارنده تخت * تخت چه بخشندهء اسرار و بخت\r\nآن حقيقت در صور نه ماه بود * آمنه زان حمل خوش برمىفزود\r\nسستى و ضعفى كه باشد در زنان * آمنه در خود نمىديد آن زمان\r\nزانكه جاى او نبود اندر شكم * زان نمىديد آمنه هرگز الم\r\nجاى او در ديده و در سينه است * ديده چون بيناست دل بىكينه است\r\nآمنه گفتا شبى ديدم به خواب * كه مرا گفتند كاى بىرنج و تاب\r\nگنج معنى در تن ويران تست * آفتاب روشن اندر جان تست\r\nهيچ مىدانى كه تو آبستنى * يا نه‌اى بينندهء آن روشنى\r\nگفتم اى آيات حق من فارغم * من نمىيابم به خود در درد و غم\r\nاين‌قدر دانم كه حيضم بسته شد * رشتهء وسواس من بگسسته شد \r\n\r\n","description":"","footnote":"","page_name":" 135 ","page_number":201},
  {"content":"\r\n\r\n گفت نيكو درنگر در بطن خويش * هست در تو ناسخ هر كفر و كيش\r\nشاه هفت اقليم در زندان تست * يك دو روزى بندى و مهمان تست\r\nبار خود بر دوش خود دارد تمام * بلكه بار جمله عالم خاص و عام\r\nبا تو گفتم ايمن و غافل مباش * اى تن خاكى جدا از دل مباش\r\nكآفتابى گم شده در گندمى * عالمى پنهان شده در آدمى\r\nخيز و روح اللّه ببين در مريمى * بحر عمّان كف زده در شبنمى\r\nاى جمالى در « 1 » پى اقوال رو * شاه مىآيد به استقبال رو\r\nآمنه گفتا دگر ديدم به خواب * كه همان شخص آمدى تند و شتاب\r\nكه تو بارى بس گران دارى به دوش * آدمى تو نيستى طير و وحوش\r\nدايما با ذكر و با تسبيح باش * ليك جان مردمان كمتر خراش\r\nاين دعا برخوان كه بند حاسدان است * سرّ حرفش پردهء گنج گرانست\r\nچون بخوانى اين دعا سرّش بدان * هان مشو قانع به تكرار زبان\r\nآن در و دروازه مخراش از عمى * چون خران فرياد تا كى در ملا\r\nبد بود بد پيش شه بانگ و فغان * ذكر شه گر مىكنى بارى نهان\r\nحق نهان است و بود يار نهان * كس نهد بر چارسو گنج گران\r\nچون شنيدم اين نصيحت اى عمو * آب صاف صاف ديدم در سبو \r\nدعا كه در خوابش امر كردند ، اين بود : تو نيز اگر محبّت آن حضرت در جان خود مىيابى ، از بهر چشم زخم حاسدان اين دعا ورد خود ساز ، و دعا اين است : « اعيذ بالصّمد الواحد من شرّ كلّ حاسد » .\r\n چون شدم بيدار گفتم خواب خويش * پيش آن همسايگان باب خويش\r\nآن زنان ساده‌طبع نامراد * همچو پيران نديده اوستاد\r\nگفت با من يك زن بيكاره‌اى * كه به بازو بند آهن‌پاره‌اى\r\nبستم آن آهن به دست و پاى خويش * در زمان بگسيخت آن اسباب ريش\r\nنقل ديگر بشنو اى داراى گنج * كه چنين فرموده آن بىتاب و رنج \r\n\r\n\r\n","description":"","footnote":"\r\n( 1 ) . س : جانب .\r\n","page_name":" 136 ","page_number":202},
  {"content":"\r\n\r\n كه چو وقت حملم آمد بانگ سخت * گوش من بشنيد كاى داراى بخت\r\nنام اين فرزند احمد كن كه او * عالم آرايد ز نور خلق و خو\r\nبازگفتندم كه آن سلطان جود * چون نمايد رخ درآ اندر سجود\r\nاين دعا تكرار كن در زير لب * تا امان يا بى تو و آن بوالعجب \r\nو دعا اين است « اعيذ بالصّمد الواحد ، من شرّ كلّ حاسد ، فى كل برّ غامد و كل عبد »\r\n چون برون آيد ز پرده آن خديو * در جهان افتد غريو اندر غريو\r\nتابد از رويش يكى نور بلند * كه شوند آگاه اهل ترك و هند\r\nقصرهاى شهر بُصرى زان نظر * از ميان مكّه بيند چشم سر\r\nاى امين چون رخ نمايد آن گهر * تو محمّد خوانش آن زيبا پسر\r\nزانكه در قرآن محمّد آمده‌ست * گرچه در تورات نامش احمد است\r\nگفت ديگر آمنه ديدم به خواب * كه ز من تابيد نور آفتاب\r\nآن‌چنان‌كه قصرهاى شام من * ديدم و حيران نشد افهام من\r\nآمنه كو حامل آن فرد بود * جز محمّد نآمد از وى در وجود\r\nوصف و نقش خود كجا آيد به گفت * درّ درياى حقيقت كس نسفت\r\nهرچه گوش و چشم صورت را سزاست * شرح آن گر در زبان آيد رواست\r\nفضل آن سلطان بىگنج و سپاه * شرح نتوان كرد اندر سال و ماه\r\nحامله بود آمنه زان نور پاك * كه شدند اصحاب فيل آنجا هلاك\r\nاتّفاق عالمان است اين خبر * اختلافى نيست‌شان با يكدگر « 1 »\r\nكه ظهور مصطفى در سال فيل * بود بىشك اى خبرجوى دليل\r\nبلكه فيل آن‌روز شد زير و زبر * كه به عالم رخ نمود آن شير نر « 2 »\r\nسرنگون شد پيل و هم اصحاب پيل * چون نقاب انداخت آن شاه جميل\r\nپيشتر از وضع حمل آن رشاد * گفت عبد المطّلب با پور راد\r\nكه سوى يثرب رو و خرما بيار * كامنه حلواش بايد در كنار\r\nرفت عبد اللّه در يثرب بماند * آمنه در طفلكى بيوه نشاند \r\n\r\n\r\n","description":"","footnote":"\r\n( 1 ) . س : همدگر .\r\n( 2 ) . س : راهبر .\r\n","page_name":" 137 ","page_number":203},
  {"content":"\r\n\r\n هست نقلى « 1 » ديگر از پور حبيب * كه دو سال و چار مه ماند آن اديب\r\nآمنه گويند بوده هشت سال * در وصال آن جميل باكمال\r\nبعد از آن او نيز هم سر دركشيد * مرغ جانش سوى جنس خود پريد\r\nآن زمان در آسمان و در نعيم * گشت نام شاه ما درّ يتيم\r\nحق تعالى گفت با اهل سما * كه ولىّ آن يتيم باصفا\r\nمن بُوم در ابتدا و انتها * كه همىبينم در و مهر و وفا\r\nمن نگهدار وىام در گرم و سرد * او نگردد در ميادين روى زرد\r\nهركه با او سر نهد يارش منم * وانكه سر پيچد سرش را بركنم\r\nاى ملايك خوش فرستيدش سلام * كه ازو داريد اين نور تمام\r\nمن ورا بگزيده‌ام اندر ازل * حاجتش نبود به ايثار و عمل\r\nهركه دارد مهر او در جان و دل * دستگير او شوم در آب و گل\r\nنور مهرش رهنماى او كنم * خسته گردد من دواى او كنم\r\nيار من باشد كسى كه يار اوست * اى خنك آن دل كه خوش بيمار اوست\r\nهركه گردد در هواى او فقير * روى خود بنمايمش بىدار و گير \r\nاى اخى ، يك لحظه بيدار باش ، كه وقت طلوع صبح جهان‌آراى آن حبيب است .\r\nروى در آن مشرق بىزوال كن ، كه ذكر ولادت و ظهور يمن و بركت و كيفيّت حال وضع حمل آن حضرت صلّى اللّه عليه و آله و سلّم خواهد گذشت . گوش به نظم دار ، و با اسرار غيب باش . ذكر گذشته مىشنو ، و حاضر حال مىباش ، تا حقيقت مصطفى صلّى اللّه عليه و على « 2 » آله و سلّم ترا در سماع كشد . و مست شراب عشق و محبّت گرداند . و از وسوسهء شياطينت وارهاند . و صلّى اللّه على محمّد و آله .\r\n صبح صادق مىدمد اى خواجه خيز * تا ببينى مهر روز رستخيز\r\nشاه خود رو در ولايت مىكند * راز فاش اندر كنايت مىكند\r\nتا ببندد دين و ملت را رصد * آن رصد نى كه دو صد سالى بود\r\nآن رصد كه حكم او باشد مدام * آن رصد كافلاك آرد در لجام \r\n\r\n\r\n","description":"","footnote":"\r\n( 1 ) . س : قولى .\r\n( 2 ) . س : اين كلمه را ندارد .\r\n","page_name":" 138 ","page_number":204},
  {"content":"\r\n\r\n خوش به ميدان مىخرامد قامتش * اى خوشا آن كس كه گيرد دامنش « 1 »\r\nگر مشامت هست بشنو بوى او * زانكه عطرافشان شده گيسوى او\r\nبوى عطرش بر دماغم مىرسد * آب بحرش سوى باغم مىرسد\r\nچشم دل مىبيند آن رخسار او * روح گشته والهء ديدار او\r\nقامت او چونكه آمد در سماع * اهل هيئت گو بخوان آيهء وداع\r\nزانكه افلاك روان هفت تو * جملگى هستند سرگردان او\r\nچشم بگشا و ببين آثار او * تا بيابى فيض از اظهار او\r\nاين خبر از آمنه بشنو يقين * تا ببينى روى آن شاه مبين\r\nاين‌چنين فرمود آن بيناى نور * كه دوشنبه روى بنمود آن سرور\r\nچونكه كردم وضع حمل آن رسول * آن رسولى كه رسيد از وى اصول\r\nگوش من بشنيد آوازى عظيم * گشت پيدا در دل من خوف و بيم\r\nليك ديدم در زمان مرغى سفيد * كه پر خود بر سراپايم كشيد\r\nخوش قوىدل گشتم آنگه اى فتا * يافتم در خود حضور منتها\r\nباز ديدم جام پرشير سفيد * تشنه و لرزان بُدم چون شاخ بيد\r\nخوش درآشاميدم آن ماء معين * بود شيرين‌تر ز قند و انگبين\r\nباز از من تافت نورى خوش بلند * جان‌نواز و كارساز و دل‌پسند\r\nديدم آنگه پيش خود جمعى زنان * بود قامتشان چو سرو بوستان\r\nمن عجب ماندم در آن حوران پاك * كه نبودند از مزاج آب و خاك\r\nآن نظر در پيش من سنگين نمود * كه دو چشم من از آنها خيره بود\r\nهر نفس از طاق خانه مىرسيد * بانگ و آواز طربناك لذيذ\r\nباز ديباجى سفيد بس دراز * ديدم آنجا بهر حفظ آن اياز\r\nپس ندا كردند كاين زيباگهر * چون زرش پنهان كنيد از هر نظر\r\nروى او بايد نبيند هيچ‌كس * تا نبايد در دلش آز و هوس\r\nزانكه انسان خوپذير است اى رشيد * هرچه اوّل ديد ، خوى آن گزيد \r\n\r\n\r\n","description":"","footnote":"\r\n( 1 ) . س : گردد امتش .\r\n","page_name":" 139 ","page_number":205},
  {"content":"\r\n\r\n باز ديدم جمع مردان در هوا * بود اندر دستشان ابريقها\r\nظرفهاى نقره اندر دستشان * چون غلام استاده بودند آن مهان\r\nمن بُدم غرق عرق در آن زمان * بوى مشك از آن عرق مىيافت جان\r\nغايب از من بود عبد المطلب * من بُدم تنها چو دل پيش محبّ\r\nخود به خود گفتم دريغا كان قباد * بودى اينجا تا بديدى اين مراد\r\nجملهء دنيا چو قطعهء نور بود * اندر آن حالت كه پورم رخ نمود\r\nباز ديدم جوق مرغان آمدند * در بر من بالها برهم زدند\r\nوصف خوبيشان نتانم گفت باز * وصف معنى كى شود همرنگ راز\r\nمشرق و مغرب به پيش چشم من * گشت پيدا چون بتى بىپيرهن\r\nچون بديدم شرق و غرب اندر زمان * راست همچون كشف و حال سالكان\r\nبر فراز كعبه بُد چتر و علم * در زمان زادن اين محترم\r\nبود در ديگر مواضع نيز هم * آن نشاط و آن نشان « 1 » و آن علم\r\nآن علمها بود فىالجمله ز نور * بهر اثبات ظهور آن غيور\r\nدر زمان وضع حمل آن دختران * تكيه‌گاه من بُدند و پاسبان\r\nجنبش و بانگ و فغان بُد بىصور * اندر آن حالت كه بُد شه در گذر\r\nچون برون آمد ز سجن آن جان پاك * سجده كرد آن شاه خوش بر روى خاك\r\nزانكه چشمش ديد بس گنج گران * در درون خاك پاك رهروان\r\nبا نياز و سوز از انگشت خويش * كرد اشارت بر سما آن خوب‌كيش\r\nبعد از آن ديدم يكى ابر سفيد * كه درآمد بر سر شاخ اميد\r\nآن مه من گم شد اندر ابر تر * من شدم از درد او بىپا و سر\r\nناگهان آمد صدايى بس غريب * كه بياريدش بر ما آن حبيب\r\nاندر آريدش ميان انبيا * تا شود روشن ازو نور و صفا\r\nتا كه تاج سرورى بر سر نهد * تا سر هر بىسرى را بركند\r\nتن بپوشانيدش اين تشريف ما * تا كند اندر جهان تعريف ما \r\n\r\n\r\n","description":"","footnote":"\r\n( 1 ) . س : آن نشان و آن نشاط .\r\n","page_name":" 140 ","page_number":206},
  {"content":"\r\n\r\n بعد از آن بردند آن شاه جميل * عرض كردندش به ديدار خليل\r\nباز بردندش به بحر درفشان * تا كه نام او نهند آن بحريان\r\nبحريان او را به ماحى خواندند * روى او ديدند و جان افشاندند\r\nماحى اندر آن زبان يعنى كه مرد * هست نامرد اينكه اين باور نكرد\r\nهست ماحى بىشكى مرد تمام * كه نگردد نور او گم در ظلام\r\nگم نگشت آن شاه و كرد از هم جدا * نور و دود اين جهان بىوفا\r\nرهنماى جملهء گم‌گشتگانست * ساقى بحر حيات جاودانست\r\nتو ز بهر دانگى از دنياى دون * مىشوى سست و ضعيف و سرنگون\r\nسر نهى در پاى آن گمگشتگان * جان دهى هر لحظه بهر تاى نان\r\nآمنه گفتا كه بعد از هجر و درد * باز آوردند آن رخسار ورد\r\nبود تشريفش يكى صوف سفيد * كه دو چشم گيتى آن ديگر نديد\r\nهم حريرى بود اندر زير آن * سبز و زيبا همچو سرو باغ جان\r\nداشت اندر دست آن شاه عرب * يك كليد بس منير بوالعجب\r\nگشت پيدا باز شخصى خوب‌رو * چون مكبّر بانگ مىزد سو به سو\r\nكه بداند هركه او با دولت است * كين محمّد درگشاى نصرت است\r\nقفل و مفتاح نبوت با ويست * جمله عالم همچو جام و او ميست\r\nباز آمد پاره ابرى بر سرش * بود گويا چتر و تاج و افسرش\r\nغلغلى زان ابر مىآمد عجيب * مىشنيدم زان صدايى بس غريب\r\nباز غايب شد ز چشم من پسر * منتظر ماندم زمانى من دگر\r\nباز آوازى شنيد اين گوش من * كه ز ذوقش خواست رفتن هوش من\r\nآن صدا در شرق و در غرب اوفتاد * كه از آن گلبانگ جانها گشت شاد\r\nمقصد آن بانگ اين بود اى شهيد * كه جمالش عرض بر پاكان كنيد\r\nدر بر روحانيان انس و جان * بگذرانيدش چو آب « 1 » اندر جنان\r\nآن رسالت كه بُد اندر باب او * زود بدهيدش كه هست اين باب او \r\n\r\n\r\n","description":"","footnote":"\r\n( 1 ) . س : جواب .\r\n","page_name":" 141 ","page_number":207},
  {"content":"\r\n\r\n قوّت نوحش دهيد اندر زمان * تا تواند خورد خوناب جهان\r\nحلّتى « 1 » كان بود همراه خليل * زود بسپاريد نزد اين دليل\r\nراه اسحاق و زبان آن ذبيح * خوش عيان آريد پيش اين مليح\r\nمژدهء يعقوب و حسن‌پور او * مختلط سازيد اندر نور او\r\nزهد يحيى صوت داودش دهيد * بخشش عيسى و انعامش دهيد « 2 »\r\nباز در درياى جمله انبيا * غرق سازيدش كه هست او رهنما\r\nزانكه در قومش بود بس اختلاف * تا تواند داشت با جمله مصاف\r\nباز آوردند اندر پيش من * مرهم درد و دواى ريش من\r\nبود در دستش يكى پارهء حرير * خوش به هم پيچيده چون فرش سرير\r\nمىچكيد از وى يقين ماء معين * چون مليحى كافتدش خوى بر جبين\r\nگشت حاضر شخصى « 3 » آنجا بس لطيف * بانگ مىزد كاى « 4 » سپهدار شريف\r\nجملهء عالم به قبض آورد فاش * صد هزاران آدم و عالم فداش\r\nبازديدم كه سه شخص بىنقاب * هر سه همچون مهر دل بخشنده تاب\r\nآن يكى ابريقى از نقرهء سفيد * داشت اندر دست و بويى مىكشيد\r\nوان يكى ديگر به آداب تمام * داشت طشتى از زمرّد سبزفام\r\nچارگوشه بُد يقين آن طشت سبز * قابل دل بود نى خرد و نه كبز\r\nبود بر هر گوشه‌اش درّى سفيد * اى خوشا چشمى كه آن آثار ديد\r\nهاتفى گفت اين جهان را چارسوست * هر چهار اينك در اينجا روبروست\r\nهر طرف كه خواهى اى سلطان دين * تخت بخت آنجا بنه خوش برنشين\r\nخواجه دست اندر ميان طشت زد * بىطرف كى روى در سويى كند\r\nمرد حق با چار و با پنجش چه كار * فرد باشد طالب فرد اى سوار\r\nپس ندا آمد كه كعبه است آن ميان * زان ميان بگزيد آن بگزيده جان\r\nكعبهء اعظم ويست اى حاجيان * قبله است آن قامت و دار الامان \r\n\r\n\r\n","description":"","footnote":"\r\n( 1 ) . س : خلتى .\r\n( 2 ) . س : در انفاسش نهيد .\r\n( 3 ) . س : شخصى حاضر اينجا .\r\n( 4 ) . س : كاين .\r\n","page_name":" 142 ","page_number":208},
  {"content":"\r\n\r\n كعبه خانه پيش شاه انبياست * زان سبب « 1 » سعى و طواف آنجا رواست\r\nحق ازآن‌رو مسكنش آنجاى خواست * كان قبا بر قدّ آن شه « 2 » گشت راست\r\nباز آن پيچيده را سرباز كرد * خاتم شه بُد در آن بىدود و گرد\r\nصاحب طشت آنگهى با عزّ و ناز * اندر آن طشتش نشاند آن سرفراز\r\nريخت زان ظرف آب صافى بر سرش * چون گلاب آن آب شد در پيكرش\r\nهفت نوبت شست سر تا پاى او * تا سراسر نور شد اعضاى او\r\nبعد از آن رضوان غمخوار خبير * جسم شه پيچيد خوش اندر حرير\r\nريخت بر وى مشك اذفر بىحساب * تا از آن شه بوى گيرد مشك ناب\r\nبعد از آنش زير بال خود گرفت * عقل از آن اسرار هست اندر شگفت\r\nباز آوردش برون از زير بال * كرد با او مشورت بىقيل و قال\r\nزير لب مىخواند تعويذ آن ملك * باد مىزد بر تن شاه فلك\r\nدست مىماليد بر پشت و سرش * تا نبيند زخم جان و پيكرش\r\nگفت ديگر كاى شه آخر زمان * مژده بادت بر تن و جان و روان\r\nكه خدا علم همه پيغمبران * در دلت بنهاد خوش فاش و عيان\r\nاعلم و اكمل تويى اى شاه كل * يافتى اين مرتبه بىقيل و قل\r\nهم به دست توست مفتاح بهشت * كز تو برهند آن ضعيفان از كنشت\r\nهركه نامت بشنود ، لرزان شود * گر بپيچيد سر ، يقين بىجان شود\r\nديگرى ديدم دهان خويشتن * در دهانش داشت با مهر حسن\r\nهمچو مرغى كه نهد منقار خويش * در دهان بچّهء بيمار خويش\r\nشهد بُد آيا ندانم يا كه شير * كه همىنوشيد از او طفل كبير\r\nاندر آن دم ، باز اشارت مىنمود * گوييا كه اشتهايش مىفزود\r\nگفت كاى احمد بشارت بر « 3 » تو باد * كه همه خُلق نكو حق با تو داد\r\nديگرش در آب برد و غسل داد * باز آوردش برون آن اوستاد\r\nروغنش ماليد و مويش شانه كرد * سرمه اندر چشم آن دردانه كرد \r\n\r\n\r\n","description":"","footnote":"\r\n( 1 ) . س : زان جهت .\r\n( 2 ) . س : قد اين .\r\n( 3 ) . س : مر .\r\n","page_name":" 143 ","page_number":209},
  {"content":"\r\n\r\n باز غايب شد ز من آن نور جان * من شدم ديگر ز غم جامه‌دران\r\nسخت حيران ماندم و دنگ و خراب * لحظه‌لحظه مىفزودم اضطراب\r\nخود به خود مىگفتم آن خويشان من * نيستند آگه ازين افغان من\r\nسه شبانروز است من تنها چنين * مىخورم اين ضربه‌هاى آتشين\r\nكس خبردار من دل‌ريش نيست * چند سازم ، طاقتم زين بيش نيست\r\nگه در آتش مىفتم همچون خليل * گاه چون موسى كنندم غرق نيل\r\nكس نبينم تا مرا يارى كند * با من دلخسته غمخوارى كند\r\nكس نديده‌ست اين پسر در خواب هيچ * زان نمىبينند چون من تاب و پيچ\r\nگر ببيند آن قد و آن قامتش * پيش رويش جان برافشانند خوش\r\nاندرين زارى محمّد شد پديد * خود گلى بىخار هرگز كس نچيد\r\nناگهان بنمود رخ چون آفتاب * در وصالش نيز گشتم خوش‌خراب\r\nبوى مشك از روى و مويش مىدميد * جان من شد مست چون آن بو شنيد\r\nگفت رضوان بردم آن درّ يتيم * در بقاع عابدان مستقيم\r\nباز با آدم نمودم اين پسر * خوش ببوسيدش پدر پا به پسر\r\nبس دعاها خواند بر سيماى او * دست مىماليد بر اعضاى او\r\nگفت كاى فرزند خوب نازنين * حكم كن بر اوّلين و آخرين\r\nكه به معنى در ، تو اوّل بوده‌اى * گرچه در آخر رخى بنموده‌اى\r\nزانكه تو اصلى و پيش و پس طفيل * تو شهى و ديگران اتباع و خيل\r\nهركه او دستى به دامانت زند * دست او سرهاى جبّاران كند\r\nوانكه در پاى تو سر نارد فرود * زود بىسر گردد و كور و كبود\r\nوانكه خود را كرد در دين تو بند * در حضور روى تو حشرش كنند\r\nاين بگفت و رفت آن يار محب * در بزد آنگاه عبد المطلّب\r\nبىخبر بُد او ازين حالات من * كه ندانست او صفات و ذات من\r\nبازگفتم سربه‌سر احوال خويش * برگرفتم پنبه را از روى ريش\r\nگفت عبد المطلّب كه دوش من * در طواف كعبه رفتم با كفن\r\nكه نيازى داشتم دوشينه شب * كه همىماندم ز سوز خود عجب \r\n\r\n","description":"","footnote":"","page_name":" 144 ","page_number":210},
  {"content":"\r\n\r\n كعبه ديدم كه به رو اندر فتاد * همچو شخصى كه رسد اندر مراد\r\nچار ركن كعبه ديدم در سجود * خوش ثناخوان همچو اصحاب خلود\r\nروى را بنهاده بر « 1 » جاى خليل * رازها مىگفت با ربّ جليل\r\nسجده‌اى كرد و به حال خويش رفت * فاش مىغرّيد همچون شير زفت\r\nمىشنيدم بانگ و تكبير عجب * كه همىديدم از آن عيش و طرب\r\nذكر او اللّه اكبر بود فاش * من بماندم سخت حيران از صداش\r\nشادمان شد اين دل من زان صدا * كه كنون پروردگار مصطفى\r\nكرد خواهد روشنم چون ابتدا * از صفاى روى شاه مقتدا\r\nمن كنون يابم خلاص از اين بتان * چند بينم آن نقوشات زنان\r\nپس هُبل ديدم به حجر اندر خراب * همچو آن ماهى كه باشد دور از آب\r\nباز در گوشم ندايى خوش رسيد * كآمنه آورده پورى بس « 2 » رشيد\r\nابر رحمت گشت نازل بر سرش * قدسيان بردند طشت اندر برش\r\nتا دگربار اندر آن غسلش دهند * كه چنين باشد بزرگ ارجمند\r\nبار ديگر آمد از حق اين ندا * كه محمّد گشت شاه و پيشوا\r\nمقتداى كلّ عالم باشد او * رهنماى آل آدم باشد او\r\nاهل عالم را ز ظلمت واخرد * در مقام استقامتشان برد\r\nگردد او در هر دو عالم سربلند * بس كسان كز حسرت او جان دهند\r\nناصح مجموع خلقان باشد او * داعى و آيات غفران باشد او\r\nاى ملايك هان گواه من شويد * بىتكلّف اين صداها بشنويد\r\nكه كليد جمله مخزنهاى خود * دادم او را با عطاى بىعدد\r\nسيّد اهل جهانش ساختم * هرچه دارم پيش او انداختم\r\nاى ملايك اين زمان كان كان جود * خيمهء هستى زد اندر كوى سود\r\nدر طواف كوى او سعى آوريد * نوبتى هر سال گردش بردويد\r\nتا قيامت اين به جاى آريد هان * كه بود عيد شما اى نوريان \r\n\r\n\r\n","description":"","footnote":"\r\n( 1 ) . س : در .\r\n( 2 ) . س : خوش .\r\n","page_name":" 145 ","page_number":211},
  {"content":"\r\n\r\n گفت عبد المطّلب كان نيم‌شب * چون شنيدم اين نداى بوالعجب\r\nشد زبانم لال از آن حال گران * اوفتادم در بيابان گمان\r\nكه همىبينم به خواب اين گفت‌وگو * يا به بيداريست اين شور و غلو\r\nديده ماليدم نبُد خواب و خيال * بود آثار ظهور با كمال\r\nپس سوى باب بنى شيبه شدم * بىخبر كه با خودم يا بىخودم\r\nپس به بطحا رفتم و ديدم صفا * مرتفع مىشد صفاى باصفا\r\nمروه ديدم مضطرب بود و طپان * همچو دل در سينه‌هاى عاشقان\r\nمىرسد از هر طرف در گوش من * كه از آن افغان همىشد هوش من\r\nكه چه حالتست اى شهنشاه قريش * كه نمىبينم در تو ذوق و عيش\r\nسخت لرزانى بگو حال تو چيست * اين تغيّر از كجاى است و ز كيست\r\nلال بودم همچو مست بىخبر * آمدم تا با تو گويم خير و شر\r\nتا محمّد را ببينم فاش من * تا خلاصى يابم از درد و محن\r\nچون بدين درگه رسيدم در زمان * باز مرغى ديدم اينجا ناگهان\r\nمرغ اسفيدى گشوده بالها * كه نتانم گفت وصفش سالها\r\nكوههاى مكّه بُد روشن ازو * جان من شد لحظه‌اى ايمن ازو\r\nباز ديدم بر فراز خانه من * ابر بس اسفيد چون درّ عدن\r\nاو مرا نگذاشت كآيم در سرا * من نشستم دور از در چون گدا\r\nبازمىگفتم كه خواب است اين مگر * كه چو كوهى مىدوم بىپا و سر\r\nبوى مشك آمد دماغم را خليد * زان حجاب راه من شد بر مزيد\r\nخودبه‌خود گفتم كه انديشه بهل * زانكه كارى نايد از مرد دودل\r\nچون شدم يكرنگ ، زورين گشت دل * بركشيدم پاى خود از آب و گل\r\nچون ترا ديدم فرحناك و درست * آن‌چنان‌كه ديده بودم در نخست\r\nوسوسه‌ام كلّى برفت اى شادبخت * زانكه ديدم بىتو من سختى سخت\r\nآنچه من خوابش همىپنداشتم * عين بيداريست بىجور و ستم\r\nمدّتى حيران و سرگردان بُدم * نور جان مىديدم و بىجان بُدم\r\nمىشنيدم راز چون مستِ خراب * بىخبر بودم من از آب و سراب \r\n\r\n","description":"","footnote":"","page_name":" 146 ","page_number":212},
  {"content":"\r\n\r\n جهدها كردم در آن آشفتگى * هم به بيدارى و هم در خفتگى\r\nوسوسه گفتى كه خواب است اين و بس * عشق گفتى نيست اين شورش « 1 » هوس\r\nگر بُدى خواب و هوس اى مرد راه * مىنكردى روى اندر پيشگاه\r\nيك زمان بگذار عبد المطّلب * نيك بشنو ذكر و اسجد و اقترب\r\nتا بگويم قصّهء نزديك و دور * تا بدانى چيست نار و چيست نور\r\nهم بگويم شرح كفر و نور دين * تا نگردد ديدهء تو دوربين\r\nنورها ديدند آن بيگانگان * وقت حمل آن شه و سالار جان\r\nگر به يارى گوش دل نزديك جان * با تو بنمايم يقين راز نهان\r\nچونكه مهر مشرقى سر برزند * نور اوّل جانب مغرب رود\r\nدامن مشرق چو شب باشد سياه * بشنو اين رمز نهان اى مرد راه\r\nباز بين وقت غروب اى ذو لباب * كه به مشرق مىدهد نور آفتاب\r\nتو مگو بىاختيار است آن شعاع * جنس سوى جنس خود شد اى شجاع\r\nهركجا ظلمت بود آنجاست نور * تا نبيند غير آن گنج سرور\r\nظالمان را صدق هست و گوش هست * زاهدان را نيست صدق اى حق‌پرست\r\nصدق و ايمان چون به هم يارى كنند * با دل بيچاره غمخوارى كنند\r\nصدق و اقرار و عمل با هم نكوست * هر سه بىهم همچو خاك اندر سبوست\r\nدر سبو گر آب باشد زندگىست * خاك و گِل ديوار را پايندگيست\r\nدر ازل زان نور و عقل آمد پديد * تا ترا باشد ره گفتار و ديد\r\nنور چون « 2 » با عقل گردد متّصل * فهم و ادراك تو گردد جان و دل\r\nدل خبير نور گردد جان عليم * اهل جان و دل شود خوش مستقيم\r\nهركه جان و دل ندارد نيست دان * جان و دل باشد قريب نيستان\r\nاستقامت اهل جان دارند و بس * زانكه دايم گرد دل گردد هوس\r\nدل كه با جان يار شد تخت خداست * سجدهء اهل خدا ، اينجا رواست\r\nدور آدم اين دو شىء قوّت نداشت * در مقامات اين حقيقت سر فراشت \r\n\r\n\r\n","description":"","footnote":"\r\n( 1 ) . س : سوزش .\r\n( 2 ) . س . جان .\r\n","page_name":" 147 ","page_number":213},
  {"content":"\r\n\r\n كافر و مؤمن نبود اندر ازل * اين دو پيدا گشت در وقت عمل\r\nهر عمل كان هست با امر و رضا * آن عمل دل مىشود اى مرتضى\r\nوان عمل كز امر باشد بىپرست * سرّ آن با گاو و خر در آخرست\r\nوان عمل كه با رضاى حق بود * همچو شهرى دان كه با رونق بود\r\nجان پاك مصطفى برد اين سبق * زان نبُد محتاج تصوير ورق\r\nپرتو نورش به اصنام و وحوش * خوش همىتابيد بىبانگ و خروش\r\nمخلص اين داستان كوتاه نيست * كاين روش اندر زمين و راه نيست\r\nاين روش در جان و دل دارد گذار * عقل صورت ره ندارد در سرار\r\nتو مصوّرجو شو اى صورت‌پرست * كه مصوّر جان و صورت چون پرست\r\nمرغ بىجان مكر صيادان بود * بهر صيد آن مكرها جنبان شود\r\nتا كه آرد باز سوى شهريار * تا نگردد باز شه مردارخوار\r\nپس تو نور عقل پيدا كن ز حق * كاين عمل وين علم نبود در ورق\r\nگر نمىخواهى كه دل يابد ملال * اى برادر باش تو فرزند حال\r\nتا نگردد حال تو گُم در مقال * تا بيابى فيض دل از ذو الجلال\r\nزانكه پيش حق تعالى قال نيست * غير حسن و عشق با اقبال نيست « 1 »\r\nليك زر در خاك و خون پنهان شده‌ست * واجب است اين گفت‌وگو اى يار مست\r\nتو كه مستى زور و بدمستى مكن * روى اندر صورت هستى مكن\r\nانبيا زان‌رو به دنيا مىكنند * تا كه بيخ هستى از بُن بركنند\r\nزانكه هستى طالب پاكان بود * نيستى خود يار غمناكان بود\r\nچونكه هستى نيست شد اندر جهان * مصطفى آمد چو خور اندر ميان\r\nتا نشد عالم به كلّى همچو قير * برقع از رخ برنيفكند آن امير\r\nزانكه اندر روز روشن هست لاغ * كر كسى بيند رخ شمع و چراغ\r\nهستى با كرّ و فرّ پيدا بود * خود گواه مهر جان سيما بود\r\nليك حاضر شو كه نبود مشترك * زشت باشد بر رخ مردان زرك \r\n\r\n\r\n","description":"","footnote":"\r\n( 1 ) . س : و غير حسن و دولت و اقبال نيست .\r\n","page_name":" 148 ","page_number":214},
  {"content":"\r\n\r\n عاريت مستان لباس مردمان * تا نگردى شرمسار اى قلتبان\r\nچون نه‌اى كاشف به اسرار خدا * چادرى در سر كش و رو در خلا\r\nچون ندارى قوّت مردان مرد * هان مشو تو كدخدا مىباش فرد\r\nگر همىخواهى كه باشى سرفراز * روى در محمود كن همچون اياز\r\nخواستم كاين پرده‌ها درهم « 1 » درم * فتنه‌ها ديدم كه آيد بر سرم\r\nنيز فرمود آن نگار پرده‌دار * كه ندارد آن صنم پيش و كنار\r\nاين فغان تو ز بهر طالبانست * نى براى غافلان و جاهلانست\r\nگر تو هستى طالبان را دستگير * دستشان بسپار اندر دست پير\r\nكه هرآنچه بود و هست و باشد آن * هست در سيما و قول راهدان\r\nشرح راه و وصف روى ذات پاك * همچو گنج اولى بود در زير خاك\r\nذكر عبد المطّلب كن اى دبير * خود شود پيدا در او سيماى پير \r\nاى اخى ، مىخواستم كه حقيقت  « اللَّهُ نُورُ السَّماواتِ وَ الْأَرْضِ مَثَلُ نُورِهِ »  بنويسم و شرح نداى غيب كه عبد المطّلب و آمنه در وقت ظهور حضرت سيّد ولد آدم صلّى اللّه عليه و على آله و سلّم مىشنيدند . چه جاى عبد المطّلب و آمنه كه وحوش و طيور مىشنيدند ، و چون حضرت عليه افضل الصّلوات و اكمل التّحيّات بر تخت نبوّت آرام گرفت ، اكثر صحابه آن اشارتها نمىديدند . فاش بنويسم ، غيرت حق « 2 » كه منزّه است از آنكه با هستى صورت آميزش كند ، اشارت فرمود كه پردهء اسرار مدر ، و حوالت طالبان به سوى پيران مستقيم احوال كن ، كه اسرار كلّى در حروف نمىگنجد ، در صحبت پختگان حاصل شود . گوش به نظم دار ، كه اسرار الهى در سرّ كلام در طالب خود مىگريزد ، چنانك « 3 » طالب از آن بىخبر باشد تا استقامت گيرد . و صلّى اللّه على النّبىّ الأمّيّ محمّد و على آله و سلّم « 4 » .\r\n راوىاى ديگر چنين كرد اى فلان * ذكر عبد المطّلب فاش و عيان\r\nكه در حجره بزد با صد تعب * تا ببيند روى آن مايهء طرب\r\nچون بزد در ، آمنه دادش جواب * بس حزين بُد بانگ آن ديده پرآب \r\n\r\n\r\n","description":"","footnote":"\r\n( 1 ) . س : برهم .\r\n( 2 ) . س : حقيقت .\r\n( 3 ) . س : چنان كه .\r\n( 4 ) . س : على خير خلقه محمّد و آله و صحبه و سلّم .\r\n","page_name":" 149 ","page_number":215},
  {"content":"\r\n\r\n گفت با دارندهء شاه جديد * آن رئيس و خواجهء ملك قديد\r\nكه درم بگشا به تعجيل و شتاب * كه دلم گشته‌ست حيران و خراب\r\nآمنه آمد درش را باز كرد * ديد روى آمنه بىرنگ و زرد\r\nديد كان مهرو شده بىآبرو * كرد عبد المطّلب رخ سو به سو\r\nگر بگويم شرح اين دل خون شود * گرچه موزون باز ناموزون شود\r\nاز چه مفلس مىشوند اين خواجگان * وزچه رو دوراوفتد اين تن ز جان\r\nاز چه شهد ناب مىگردد چو زهر * وزچه زاهد نيستش از عشق بهر\r\nآينهء صاف از چه گردد رنگناك * آب را ميل از چه باشد سوى خاك\r\nازچه‌رو گردد عنب تلخ و ترش * آدمى ناگه چرا گردد خمش\r\nاز چه مهر دل همىيابد كسوف * وزچه مه پنهان شود اندر خسوف\r\nگر تو اين مصباح روز رستخيز * خوش بخوانى بىملال و بىستيز\r\nباز دانى سرّ اين‌ها بىسؤال * زانكه قيل و قال نبود در وصال\r\nذكر مولود حبيب كردگار * بهر رهرو مىكنم اى مرد كار\r\nورنه آن كو « 1 » محو شد در كوى او * مىنبيند چشم او جز روى او\r\nگر تو دارى سوز دل و آه جگر * مقصد كلّى بياب اندر خبر\r\nچون نديد آن نور در پيشانىاش * شد پريشان آن اسير پنج و شش\r\nپاره‌پاره خواست كردن جامه را * كه نبد با آمنه نور و صفا\r\nگفت عبد المطّلب با آمنه * كه منم در خواب برگو يا كه نه\r\nگفت بيدارى و بلكه ترسناك * ترسناكان را ز آفتها چه باك\r\nگفت نور روى تو بر جاى نيست * بازگو با من كه اين زردى ز چيست\r\nبهر آنم من ملول « 2 » و بىحضور * كه نمىيابم به سيماى تو نور\r\nگفت آن را وضع كردم اى امير * هست آن پورى لطيف و بىنظير « 3 »\r\nبود نورى آن زمان بىپا و سر * گشته زان انوار يك زيبا پسر\r\nقطرهء باران شده دُرّ يتيم * آمده از نطفه‌اى شاهى عظيم « 4 » \r\n\r\n\r\n","description":"","footnote":"\r\n( 1 ) . س : آنكه .\r\n( 2 ) . س : خراب .\r\n( 3 ) . س : لطيف بىنظير .\r\n( 4 ) . س : نطفهء شاه عظيم .\r\n","page_name":" 150 ","page_number":216},
  {"content":"\r\n\r\n نور صد قنديل و صد شمع و چراغ * جمع گشته در رخ شاه بلاغ\r\nچشمهاى كوه و صحرا و كده * جمع گشته ، بحر عمّانى شده\r\nديدم از وى من نشانهاى غريب * وقت زادن اى شهنشاه اديب\r\nگفت عبد المطلب كو وانما * تا ببينم راست است اين و صفها\r\nگفت و اللّه اى عمو بازى مبين * كه مرا داده خدا درّى ثمين\r\nگفت زوتر وانما آن جوهرت * تا كه واقف گردم از خير و شرت\r\nآمنه گفتا كه هيهات اى پدر * كى « 1 » توان امروز ديدن آن پسر\r\nچون جدا گشت از من آن شاه اديب * مردى آمد آشنا خوى غريب\r\nداشت طشتى از زمرّد سبز رنگ * غسل كرد آن جوهرم را بىدرنگ\r\nگفت اندر گوش طفلم خوش بلند * كاى شهنشاه لطيف ارجمند\r\nتا به حشرت اين طهارت كافيست * بلكه هر نفسى كه با تو وافيست\r\nبعد از آن فرمود با من كاى ستى * تو امانت‌دار خاص ماستى\r\nتا سه روز اين لعل سيراب خموش * با كسى منما و رويش را بپوش\r\nگفت عبد المطّلب با مادرش * وز غلاف آورد بيرون خنجرش\r\nكه مگوى اين ورنه آيم در ستيز * مىزنم بر سينهء خود تيغ تيز\r\nتا برون آرم دل پرخون خويش * وانمايم اين جراحتهاى نيش\r\nآمنه گفتا برو اى دل‌كباب * هست اندر زير ابر آن آفتاب\r\nدر يكى صوف سفيد نورناك * همچو گل پيچيده‌اند آن جان پاك\r\nبوى مشك و بوى گل ، بوى عبير * مىفشاند در جهان آن بىنظير\r\nرفت عبد المطّلب نزديك شاه * تا ببيند مهر فاش و نور ماه\r\nآمد آوازى ز شخصى بىنشان * كه ميا اى پور هاشم در ميان\r\nنوبت سُكّان عرش است و سما * كه به پيشش سر نهند اى پيشوا\r\nروى احمد كس نبيند جز ملك * تا سه روز آيد به سر بىريب و شك\r\nرفت عبد المطّلب تا پيش قوم * بازگويد ذكر بيدارى و نوم \r\n\r\n\r\n","description":"","footnote":"\r\n( 1 ) . س : كه .\r\n","page_name":" 151 ","page_number":217},
  {"content":"\r\n\r\n هفت روز آن پور هاشم لال شد * بعد هفته كام او با قال شد\r\nراوىاى ديگر چنين گفت اى شرف * كه چو آن گوهر جدا شد از صدف\r\nآمد از يك كنج خانه اين ندا * كاى كفيل جسم و جان باصفا\r\nتا سه روز ديگر اين شاه عرب * كس نبيند روى او در روز و شب\r\nبا كسى منما جمال آن غلام * كه دلش اندر قيام است و سلام\r\nهست با كرّوبيان اندر كلام * تا كه يابند از دمش فيض تمام\r\nگرچه جسمش مىنمايد بس صغير * افكند در پاى خود صد شيخ و پير\r\nجمله احبار يهود آن شب شدند * پيش عبد المطّلب آن ارجمند\r\nكاى چراغ هاشم و شمع قريش * ما همىبينيم در روى تو عيش\r\nهيچ در خويشان و اولاد شما * وضع حملى شد در امشب اى فتى\r\nگفت حملى هست و باشد در نهفت * ليك وضعش هيچ‌كس با من نگفت\r\nبعد از آن گفتند در تورات « 1 » هست * در كتبهاى دگر هم آمده‌ست\r\nكه پديد آيد در اين شب بهر دين * شهسوار اوّلين و آخرين\r\nاندرين وادى نمايد روى او * كه مقدّس خوانده‌اندش اى عمو\r\nكه شود اينجا مزارى بس عجب * هم عجم آيند اينجا هم عرب\r\nهيچ شبهه نيست ما را اى قباد * كه بريد امشب شما گوى مراد\r\nخاتم و مُهر جميع انبياست * همچو او كس برنخيزد هم نخاست\r\nپور هاشم گفت هم در وقت و حال * من فرستادم كسى بهر سؤال\r\nآمنه آن لحظه گنج اسپرده بود * كه بشارت داده بودندم يهود\r\nآمنه گفتا كه در دم آن گهر * كرد اشارت با يك انگشت اى پدر\r\nبر سما و بر زمين كرد او نظر * من شدم حيران ز رمز اين پسر\r\nز آسمان آنگه ندايى دررسيد * كه نبايد تا سه روز اين ماه ديد\r\nكاين هلال آسمانى ديگر است * مشترى و مهر جانى ديگر است\r\nبا ادب باشيد پيش روى او * تا نپيچيد از كمند موى او \r\n\r\n\r\n","description":"","footnote":"\r\n( 1 و 2 ) . س : تورية .\r\n","page_name":" 152 ","page_number":218},
  {"content":"\r\n\r\n پور هاشم اين شنيد و بازگفت * يك‌به‌يك پيش يهود اين راز گفت\r\nقوم موسى آمدند اندر مقال * كه خدا و موسى و تورات ( 2 ) فال\r\nراست مىبينيم و مىدانيم راست * راستى و راست بودن كار ماست\r\nرفت عبد المطّلب آنگاه زود * تا ببيند كان پسر كى رخ نمود\r\nچون به سوى خانه شد ، آمد ندا * كه تحمّل كن سه روز اى پيشوا\r\nرفت و اندر حجر بنشست آن عزيز * غم نماند اندر دل او يك پشيز\r\nتهنيت گفتنديش از چپّ و راست * او همه يخنى و نان با شير و ماست\r\nمىنهاد از بهر مهمانان به خوان * كه سخى بود آن بزرگ بانشان\r\nزانكه بس خوش‌خوى و مهمان‌دوست بود * نان همىبخشيد و جانش مىفزود\r\nمنّت آن كس راست كو نان مىگزد * گو بكش منّت كه نانى مىپزد\r\nجان نهان در نانست اى مرد بصير * وقت جان دادن بود نان دستگير\r\nنان دهى و جان ستانى اى فلان * پس چرا منّت نهى بر اين و آن\r\nهركه بردارد وقوف از اين عمل * بهر نان دادن كند جنگ و جدل\r\nچون يكى را هست ده چندان عوض * پس يقين بخشنده را هست اين غرض\r\nزرده كوشان بخيل نامراد * خود نىاند آگه ز عيش و روى شاد\r\nاين‌چنين فرمود آن شاه جميل * كه نبيند روى جنّت نك بخيل\r\nاى جمالى هيچ منگر آن طرف * چند گويى ذكر انعام و علف\r\nفكر جان و ذكر ايمان اى غريب * مىنمايد اندرين ميدان عجيب\r\nزانكه ميدان سراندازانست اين * درنگنجد عقل و فكر و كفر و دين\r\nرو به استقبال آن ساقى درد * كه كسى بىروى او جامى نخورد\r\nساقى دُردىكشان صاف‌بين * روبه‌رو بنشسته با تو در زمين\r\nتو مكن ذكر خر و گاو و علف * حيف باشد كين نفس گردد تلف\r\nمغز نوش و سجده كن بر روى دوست * با ددان ده استخوان و پشم و پوست\r\nاين‌چنين نقل آمده اندر [ كتيب 
  ] * كه چو رخ بنمود در دم آن حبيب \r\n\r\n","description":"","footnote":"","page_name":" 153 ","page_number":219},
  {"content":"\r\n\r\n با دو زانو روش سوى قبله بود * همچو مردان خوش اشارت مىنمود\r\nبود حيران زمين و آسمان * خواست تا سجده كند آن رازدان\r\nپاره‌اى خاك از زمين خوش برگرفت * خاك در دستش چو گل شد اى شگفت\r\nخواست تا سجده كند بر روى خاك * كه تن خود ديد هم پهلوى خاك\r\nديد كانِ گنج خاك پرثمار * سجده زان مىخواست روى شهريار\r\nعاشقان خويش اندر خاك ديد * نور ايشان بُد كه بر افلاك ديد\r\nعكس روى خاكيان است اى جوان * كه منوّر گشته زو هفت آسمان\r\nگفت ديگر آمنه با دوستان * داستان و نعت آن شاه جهان\r\nكه عيان شد شهر بصرى آن زمان * كه محمّد زد علم بر خاكدان\r\nداد ديگر آمنه زين‌سان خبر * كان دمى كز من جدا شد آن پسر\r\nپرده‌اى بر روى او انداختم * لحظه‌اى بىديدنش مىساختم\r\nپرده‌اش بشكافت سوز و درد من * كه نبد آن سوز اندر خورد من\r\nسوز و درد عشق بخش كاملانست * عافيت خود رزق روح ناقصانست\r\nهركه خواهد گشت كامل در صواب * خود دعايش مىنگردد مستجاب\r\nناقص بىاعتبار خودپرست * حق بنگذارد كه بردارد دو دست\r\nدست او با مقصدش بر رو زند * هركه او چون فاخته كوكو زند\r\nحق طلبكار دل است و درد دل * زان لقاى حق بود در خورد دل\r\nهان مكن زارى اگر مرد حقى * كه شراب درد نوشد متّقى\r\nمتّقىاى نى كه كون شويد مدام * متّقى كه نفس دارد در لجام\r\nآمنه گفتا كه چون پرده دريد * ديدم آن ماه نو و مهر جديد\r\nكه سَرِ انگشت خود خوش مىمكيد * فارغ از من بود و شيرم آن سعيد\r\nشير شيران هيچ در پستان مجوى * سرو رعنا خواجه در بستان مجوى\r\nسرو بستان كه جمادست و بلند * اهل صورت دان كه از خود مىچمند\r\nسرو رعنا در جهان باشد غريب * قامتش اندر جهان باشد عجيب\r\nزانكه گنج است و نباشد گنج فاش * گنج معنى در جهان خود نيست جاش\r\nپس به روى گنج خاك آكنده كن * وصف آن شاه دلير زنده كن \r\n\r\n","description":"","footnote":"","page_name":" 154 ","page_number":220},
  {"content":"\r\n\r\n گفت حسّان كه مرا بُد هفت سال * گشت رفتم تا كنم دفع ملال\r\nناگهان ديدم يهودىاى عجب * كآتشى بر كرده بود آن با تعب\r\nفاش مىزد بانگ بر جمع يهود * كه دمى حاضر شويد از بهر سود\r\nكامشب آن استارهء احمد بتافت * مىندانم كه كى « 1 » آن دردانه يافت\r\nغير احمد كس نمانده‌ست اى يلان * كه كند دعوت به شمشير و سنان\r\nآن يهودى بود كاحمد شد بلند * زلف او را ديد و نامد در كمند\r\nاى عجب بيگانگان را چشم هست * نيست دلشان زان سبب گردند پست\r\nگنج مىبينند اندر پيش پا * از حماقت سر كشند اندر هوا\r\nطفل‌خوىاند آن گروه خودپرست * ز انتظار نان زنند آن كف و دست\r\nچونكه دايه آش آرد در ميان * پاى بر كاسه زنند آن كودكان\r\nرزق و خون خود بريزند از خرى * تا كه بنمايند ناز و سرورى\r\nدر ميان آن جهود و اين جهود * هيچ فرقى نيست در سودا و سود\r\nكو گلابى تا بدان شويم دهان * تا توانم برد نام جان جان\r\nدر ظهور خواجه عبد المطّلب * هم عدو را خوان كشيد و هم محب\r\nچون بخوردند آن طعام رسم را * در ميان افتاد وضع شاه ما\r\nسرورى پرسيد نام طفل چيست * خوش بزرگش دار منگر كه صبى است\r\nگفت نام او محمّد كرده‌ايم * نام او « 2 » اندر ميان آورده‌ايم\r\nگفت با او آن رئيس محتشم * كه عجب ناميست اى كان كرم\r\nگفت مىخواهم كه اهل آسمان * مدح او گويند با كرّوبيان\r\nمعنى اين نام آن است اى سئول * كه هميشه مدح يابد از اصول\r\nزانكه با مدح است بس عزّ و شرف * آن شرف نى كه بود همچون هدف\r\nكان بود فىالجمله نقش و رنگ و بو * آن شرف كه وحى دارد در گلو\r\nآن شرف كه هيچ نپذيرد خلل * آن شرف نى كه بود نور عمل\r\nاحمد مرسل كه مدّاحش خداست * نايب حقّ است مدحش زان رواست « 3 » \r\n\r\n\r\n","description":"","footnote":"\r\n( 1 ) . س : كه گه .\r\n( 2 ) . س : نام نو .\r\n( 3 ) . س : زان مدحش رواست .\r\n","page_name":" 155 ","page_number":221},
  {"content":"\r\n\r\n قدرت حق است كان بيگانگان * مدح او گفتند مشهور و عيان\r\nبشنو اين نقل درست و قول راست * كه چو در باغ جهان آن سرو خاست\r\nپيش عبد المطلب آمد يكى * كه ز پورت ، پورى آيد بىشكى\r\nآفتاب مستقيم جاودانست * نى به سرگردان چو هور آسمانست\r\nنى چو خورشيد سما بىخان‌ومانست * كه نداند ازچه‌رو دايم دوانست\r\nعارف است و قايم است آن مهر جان * مىدواند در پى خود دو جهان\r\nگوش عبد المطّلب چون اين شنيد * خرّم و دلشاد در خانه دويد\r\nآمنه جمله عجايب بازگفت * جدّ خواجه نيز آن درها بسفت\r\nهر دو مىگفتند باهم مدح شاه * همچو طفل بىوقوف بىگناه\r\nنور اظهارش همىديدند و بس * گوششان نشنيد جز بانگ جرس\r\nشرح اين خواهم در آخر گفت باز * تا حقيقت وانمايم در مجاز\r\nحاليا تكرار صورت در ميانست * كه جهان بس بايرست و بىامانست\r\nفرض باشد نان و خانه و پيرهن * تا باستد روح پاك اندر بدن\r\nجان بىجسم اى برادر كس نديد * در جهان صورت و گفت و شنيد\r\nدر جهان عشق جسم و جان نبو * در دل غمناك جز جانان نبو\r\nمدح صورت لايق صورت بود * پرتو خور روى صورت مىتند\r\nزانكه صورت سدّ خير و شر بود * تا جهان با رونق و با فر بود\r\nهركه او اسرار امّيّت نديد * غنچه‌اى از خار باغ جان نچيد\r\nهركه بيند روى امّى نبى * فعل و گفتارش بود همچون صَبى\r\nوانكه بيند سرّ او اندر صور * خوش غبار او شود در رهگذر\r\nهركه رويش ديد خوش حيران بماند * در دو عالم دنگ و سرگردان بماند\r\nوانكه بگذشت از خود و سيماى او * گشت لعل و جوهر « 1 » درياى او\r\nوصف صورتگر نباشد اى پسر * مرغ معنى چون نمايد بال‌وپر\r\nبال‌وپر كز فرع دانى باك نيست * اصل اندر فرع بين ما نيست \r\n\r\n\r\n","description":"","footnote":"\r\n( 1 ) . س : گوهر .\r\n","page_name":" 156 ","page_number":222},
  {"content":"\r\n\r\n مدح عبد المطّلب بشنو عيان * تا بدانى چيست جسم و كيست جان\r\nپور هاشم چون بديد آن جسم پاك * بر سر دستش نشاند آن سوزناك\r\nبرد آن شاه دو عالم در حرم * تا حرم يابد خلاصى از صنم\r\nبا نياز و صدق و با سوز و صفا * شكر حق مىگفت و مدح مصطفى\r\nمدح او اينست بشنو با ادب * كه همىگويد به الفاظ عرب\r\nتو حقارت منگر اندر هيچ حرف * هان مبين خالى خدا را هيچ طرف \r\n\r\nرجز [ الحمد للّه الّذى اعطانى هذا الغلام الطيّب الازدانى 
  ]\r\n الحمد للّه الّذى اعطانى * هذا الغلام الطيّب الازدانى « 1 »\r\nقد ساد فى المهد على « 2 » الغلمان * اعيذه بالبيت ذى الاركان\r\nحتّى يكون بلغة الفتيان * حتّى اراه بالغ البيان\r\nاعيذه من كلّ ذى شنآن * من حاسد المضطرب « 3 » العيان \r\n\r\nترجمه\r\n چون بگويم شكرت اى ربّ جليل * كه ثقيلى را دهى شاهى جميل\r\nفرد و بىمثل و لطيفى همچو آب * طفل و سرور در ميان شيخ و شاب\r\nكعبه‌اش دار الامان بادا مدام * باد دايم پيشواى خاص و عام\r\nحاسدانش را مبادا زور دست * تا نبيند او ز بدخواهان شكست\r\nاى اخى اين نعت وصف صورت است * كه شعار كفر و دين و ملّت است\r\nچند گويم وصف خواجه بيش ازينست * كه فغانش در سما و در زمينست\r\nبهر معنى گوش آور سوى قيل * تا بگويم قصّهء اصحاب فيل\r\nنقل كرده پور عبّاس اين‌چنين * قصّهء فيل و ظهور شاه دين\r\nگفت روز فيل بُد كان شهسوار * در وجود آمد ز بهر گيرودار\r\nسيزده روز از محرم رفته بود * كه درآمد آن شهنشه در وجود \r\n\r\n\r\n","description":"","footnote":"\r\n( 1 ) . س : الاردانى .\r\n( 2 ) . س : الغلمانى .\r\n( 3 ) . س : مضطرب .\r\n","page_name":" 157 ","page_number":223},
  {"content":"\r\n\r\n بود اندر عهد كسرى جواد * كين جهان گشت از قدوم خواجه شاد\r\nگفت پيرى ، خواجه را ديدم به خواب * بازپرسيدم ازو بهر صواب\r\nكه شما را بُد بدين فخر اى قباد * كآمدم در دور نوشروان راد\r\nهست ما را شبهه در اين گفت‌وگو * آن‌چنان‌كه بوده با ما بازگو\r\nخواجه فرمود اين دروغ است و دروغ * كه ز بيگانه بود ما را فروغ\r\nجعفر صادق چنين كرده بيان * كه دوشنبه جدّم آمد در جهان\r\nدر ربيع الاوّل و روز دهم * قول شهزادست « 1 » اين بىاشتلم\r\nقولها بگذارم و بانگ و خبر * روى مقصود آورم اندر نظر\r\nنام مرغ و نام فيل و نام شير * مىبرم تا تو به صف آيى دلير\r\nتا تو بنهى سر به پيش اهل حق * كاهل حق بردند اين گوى سبق\r\nاختلاف حقّ و باطل زان بود * تا مهم اهل حق آسان شود\r\nگر نبودى طمطراق آن خران * كى نمودى معجز پيغمبران\r\nابرهه قوّت ز نجّاشى ستد * تا سراى كعبه را ويران كند\r\nچون يمن بگرفت و شد مغرور و مست * يك دو روزى در يمن خندان نشست\r\nخوش همىنازيد با تدبير خويش * كرد حق پنهان از او تقدير خويش\r\nتا دو روزى نفس او گربز شود * بعد از آن از جهل خود عاجز شود\r\nزور حقّ و اهل حق پنهان بود * تا كه صورتشان سراسر جان شود\r\nزان تحمّل مىكنند اين قادران * تا كه بنمايند خود مستهزيان\r\nابرهه چون ديد اعزاز حجاز * كه ابا رونق بُد و با برگ و ساز\r\nگفت چون اين خانهء بىگنج و مال * بىسبب دارد چنين حسن و جمال\r\nكه همىبوسند خاك آن به جان * من بسازم خانه‌اى بهتر از آن\r\nتا كه مردم روى سوى من كنند * سجده و طاعت به روى من كنند\r\nاين شرر گردش برآمد آن حسود * كه ز فكر و فعل حق عارف نبود\r\nگفت آن كعبه ز چه گشته بلند * كه خلايق جمله پيشش مىخمند \r\n\r\n\r\n","description":"","footnote":"\r\n( 1 ) . س : شهزاده است .\r\n","page_name":" 158 ","page_number":224},
  {"content":"\r\n\r\n راويان گفتند كز سنگ سياه * گشته معمور آن مقام و آن پناه\r\nپس به عيسى خورد سوگند آن شرير * كه بسازم خانه‌اى بس دلپذير\r\nاز رخام نقره‌فام اين جايگاه * تا نبيند كس دگر سنگ سياه\r\nساخت القصه زراندودى بلند * تا در آرد اهل دنيا در كمند\r\nهركه او از زر كند خانه بلند * هم در اين عالم شود او ريشخند\r\nاى كه هستى طالب خانهء إله * رو گزين كن لعنت و خرقهء سياه\r\nتا نگردى ريشخند ابلهان * دايما در اين جهان و آن جهان\r\nزاهدان زرپرست بسته چشم * بىخبر از لطف و قهر و صلح و خشم\r\nدر طواف زر شدند آن طامعان * كاستخوان جويند مادام اين سگان\r\nبهر دنيا سجده پيش حق كنند * تا مدار نفس با رونق كنند\r\nبيخ ايمان بهر دنيا بركنند * پشت سوى حق و رو در زر كنند\r\nبُد مقام ابرهه بىحد لطيف * بهر سجدهء هر خبيث و هر كثيف\r\nشد نُفيل اندر كمين آن مقام * خورده بُد مسهل پى دفع زكام\r\nاز قضا يك لحظه فرصت يافت او * كند شروال و نهان شد توبه تو\r\nدر مقام ابرهه ديد آن عرب * كه ز پرخوردن بُد او اندر تعب\r\nاندرون خويش خالى كرد از ان * شادمان شد تا به پيش دوستان\r\nزاهدى شب رفت تا آرد نماز * تا بخواهد قوت روز از بىنياز\r\nچونكه رو بنهاد اندر سجده‌گاه * حق قبولش كرده بُد زارى و آه\r\nآن خبث در چشم او حلوا نمود * سجده را بگذاشت آن كور و كبود\r\nگفت حق امروز بىزارى و گفت * خوش عطا فرمود اين روزى مفت\r\nهركه سجده بهر حقّ و دين نكرد * حق عطايش جز گُه و سرگين نكرد\r\nزاهد از حلواى خود بعضى بخورد * هم در آن شب باقىاش در خانه برد\r\nگفت با بانوى پير خود كه خيز * نوش كن حلوا ، مكن ديگر ستيز\r\nچند گويى كه توكّل واگذار * رو به كار و نانكى سوى من آر\r\nخيز و نفع طاعتم بين اى ستى * تا بدانى تو كه يار كيستى\r\nبا حقارت ننگرى در روى من * افكنى سجّاده در پهلوى من \r\n\r\n","description":"","footnote":"","page_name":" 159 ","page_number":225},
  {"content":"\r\n\r\n گفت كو حلوا كه يك لقمه خورم * كه فزود از گشنگى درد سرم\r\nشيخ سجّاده به پيش زن نهاد * زن بديد آن شب‌چره شد گبز و شاد\r\nلقمه چندى خورد از آن وان دگر * در تغارى كرد از بهر پسر\r\nچون برآمد صبح و خور پرده دريد * رفت زاهد روى نفع خود بديد\r\nمىدويد او روسياه و شرمسار * تا به پيش ابرههء بىاعتبار\r\nسربه‌سر احوال خود با او « 1 » بگفت * حسرتى مىخورد از آن روزى مفت\r\nچونكه بشنيد ابرهه برپاىخاست * گفت دانم فعل اعرابست راست\r\nبهر خود انگيز غوغا مىكنند * كين شرر در كعبهء ما مىكنند\r\nبر سر ايشان كشم چندان سپاه * كه به هم كوبند آن خانهء سياه\r\nپيش نجّاشى فرستاد از نخست * پيل محمودى ز نجّاشى بجست\r\nلشكر بسيار با پيلان مست * جمع كرد و بر در كعبه نشست\r\nگفت با لشكر كه اى ارباب عيش * خوش بتالانيد اموال قريش\r\nاشتران پور هاشم از قضا * يك دو صد بردند پيش آن دغا\r\nديد عبد المطّلب بدحال شد * پيش روى ابرهه در قال شد\r\nابرهه مشغول گفتارش نشد * خوش بخنديد و در آزارش نشد\r\nخواست تا بر تخت بنشاند ورا * زانكه در وى ديد بس فرّ و بها\r\nنى نشست و نى فراز تخت رفت * زانكه بودش همّتى عالى زفت\r\nاهل همّت كى نشيند بر زمين * هم نبيند تخت و بخت و آن و اين\r\nفكر كار خود كند همچون غريب * مىنبيند در دو عالم جز حبيب\r\nگفت عبد المطّلب با آن لئيم * كه بگو با آن شتربان عليم\r\nكاشتران من به من بسپارد او * كه مسافر مىشوم من اى عمو « 2 »\r\nما به اشتر مىچريم و مىپريم « 3 » * هم ز پهلوى شتر نان مىخوريم\r\nكاندر اينجا آب و كشت و كار نيست * غير طوف و ديده و ديدار نيست\r\nعاريت بنشسته‌ايم اينجا دمى * كه گذار آيد رفيق محرمى \r\n\r\n\r\n","description":"","footnote":"\r\n( 1 ) . س : وى .\r\n( 2 ) . س : دو مصرع جابه‌جا شده .\r\n( 3 ) . س : مىپريم و مىچريم .\r\n","page_name":" 160 ","page_number":226},
  {"content":"\r\n\r\n ابرهه گفتا كه اى شاه فصيح * اين‌چنين پنداشتم در خود صريح\r\nكز براى كعبه بنهادى قدم * زانكه خواهم كند امروز اين حرم\r\nتو بزرگى ، ازچه‌رو كم‌همّتى * كز پى اشتر كنى بىقيمتى\r\nگفت اشتر يار و حمّال من است * بانى اين عز و اقبال من است\r\nگر شتر نبود ناستد روح من * هر دو باهم خوش بود روح و بدن\r\nآن حرم دارد خداوندى قديم * كه ندارد بىشك از كس خوف و بيم\r\nپاسبان عالم و آدم وى است * بىخبر از خانهء خود او كى است\r\nخود مرا با خانهء او كار نيست * نيز او محتاج اين بازار نيست\r\nتو اگر خواهى بكن ، خواهى مكن * من ندارم هيچ ازين خوف و حزن\r\nاشتر خود بستد و خوش بازگشت * با مراد خويشتن دمساز گشت\r\nليك شد با سوز بر « 1 » كوه حرا * با خداى مكّه گفت اين ماجرا\r\nچونكه بُد بس با نياز و سوز و درد * سوزش گفتار او اين نظم كرد\r\nسوز عشق و درد دل چون جمع گشت * در ميان ظلمت تن شمع گشت\r\nبعد از آن ، آن شمع گردد رهنما * ليك ندهد سود با اهل عمى\r\nهر سخن‌چينى ندارد نور عشق * قرنها پيدا شود دستور عشق\r\nقدرت عشقست بىنام‌ونشان * هست در امّى بىقول و بيان\r\nدر عبارت سوز و درد دل مجو * تو ز كشت ديگران حاصل مجو\r\nنظم عبد المطّلب بُد بىدليل * كز دعايش كشت حق اصحاب فيل \r\n\r\nرجز [ لَا همّ انّ المرء يَمنع رحله و حلاله فامنع حلالك لا يغلبنّ صَليبهم و محالهم عدّوا محالك 
  ]\r\n لَا همّ انّ المرء يَمنع رحله و حلاله فامنع حلالك * لا يغلبنّ صَليبهم و محالهم عدّوا محالك\r\nجروا جموع بلادهم و النّيل كى يسبوا عيالك * عَمَدوا حِماك بكيدهم جهلا و ما رقبوا جلالك\r\nان كنت تاركهم و كعبتنا فامرنا بذلك « 2 » * بر حرا رفت آن رئيس نامدار\r\nدست و دل آورده سوى كردگار \r\n\r\n\r\n","description":"","footnote":"\r\n( 1 ) . س : در .\r\n( 2 ) . به نقل از س .\r\n","page_name":" 161 ","page_number":227},
  {"content":"\r\n\r\n گفت يا رب لشكرى آورده رو * تا براندازد حريم چارسو\r\nنيز آورده ابا خود چند فيل * تا نماند در جهان نام خليل\r\nجهل ايشان سهل گردان اى غيور * قدرتت گر سنگ بارد نيست دور\r\nمىتوانى كرد دفع آن خسان * بهر خانهء خويش اى اسراردان\r\nكى تو خود رهشان دهى در پيشگاه * ور دهىشان باشد آن سر إله\r\nرو عسى ان تكرهوا شيئا « 1 » بخوان * تا كه سختيها نبينى رايگان\r\nتا چو آيد لشكر غم بر سرت * صبر تو گردد در آن دم اسپرت\r\nابر بيند خوش بخندد اهل كشت * همچو عاصى كه رود اندر بهشت\r\nصبر كن اندر بلا اى مرد كار * تا نگردى روز آخر شرمسار\r\nچون بدى بينى ، زمانى لال باش * بعد يك دم ناظر اقبال باش\r\nدور نبود ناله در وقت بلا * چون ننالد زورمند مبتلا\r\nزورمندان را كند حق امتحان * تا شود آن زور ملك جاودان\r\nابرهه چون زور خود بنمود فاش * حق تحمّل كرد تا بدهد جزاش\r\nمفردان تيرانداز دلير * بار اوّل هيچ نندازند تير\r\nتا كه طفلان كيش خود خالى كنند * مفردان زين روى حمّالى كنند\r\nصورت هندو از آن عالى « 2 » كنند * تا كه تركان رو به قتّالى كنند\r\nزانكه در كار است دايم فعل دوست * ليك در جايى بد و جايى نكوست\r\nيار نيكان باش دايم اى رفيق * تا نماند مركبت اندر طريق\r\nتا خدا بدهد جواب دشمنت * در ميان مگذار پس ما و منت\r\nهان بهل زنهار فكر و زور فيل * تا نبينى مرغكان حق ذليل \r\nاى اخى ، غرض از اين گفت‌وگو آن است كه تو خود را بشناسى و جبّارى پيشهء خود نسازى . تو مپندار كه اگر با اهل حق ستيز كنى از اصحاب فيل نباشى . اين سوره « 3 » ورد خود ساز تا نفست عاق نشود ، كه مرغان الهى دائما سنگ در منقار دارند و انتظار امر حق مىكشند ، كه كجا گردن‌كشى قصد دل‌سوخته‌اى كند تا سنگسارش كنند .\r\n\r\n\r\n","description":"","footnote":"\r\n( 1 ) . البقره بخشى از آيه 216 .\r\n( 2 ) . س : غالى .\r\n( 3 ) . س : سورت .\r\n","page_name":" 162 ","page_number":228},
  {"content":"\r\n\r\nقوله تعالى :\r\n      « بِسْمِ اللَّهِ الرَّحْمنِ الرَّحِيمِ . أَ لَمْ تَرَ كَيْفَ فَعَلَ رَبُّكَ بِأَصْحابِ الْفِيلِ ، أَ لَمْ يَجْعَلْ كَيْدَهُمْ فِي تَضْلِيلٍ ، وَ أَرْسَلَ عَلَيْهِمْ طَيْراً أَبابِيلَ ، تَرْمِيهِمْ بِحِجارَةٍ مِنْ سِجِّيلٍ ، فَجَعَلَهُمْ كَعَصْفٍ مَأْكُولٍ » .       ( 106 / 5 - 1 ) .\r\nگوش به نظم دار ، و حقيقت سوره « 1 » بشنو . و صلّى اللّه على محمّد و آله « 2 » .\r\n ابرهه چون پيل « 3 » و لشكر ساز كرد * كندن كعبه به جد آغاز كرد\r\nناگهان مرغان زيرك از هوا * جوش آوردند از بهر جزا\r\nآمدند از سوى دريا پرزنان * هر يكى سه سنگ با او بىگمان\r\nدو به چنگال و يكى اندر دهان * همچو تيرى كو بود اندر كمان\r\nچون عدس بود آن حجر يا باقلا * كه خدا بگماشت بر اهل دغا\r\nبر فراز لشكر آن پرّندگان * پاى افشاندند و منقار و دهان\r\nهركجا افتاد آن سنگ حقير * كرد سوراخ ار چه بُد فولاد و قير\r\nدر زمان ناچيز گشتند آن گروه * كَه كه باشد دم زند در پيش كوه\r\nابرهه با پيل محمودى بماند * باقيان را حق به جاى خود رساند\r\nابرهه بگريخت همچون ابر و ميغ * گردنى چبود بگو در پيش تيغ\r\nفرد و تنها پيش نجّاشى دواند * بر فرازش مرغكى پر مىفشاند\r\nتا به نجّاشى بگفت احوال پاك * سنگ زد آن مرغ و افكندش به خاك\r\nفيل محمودى نبودش هيچ باك * غير او گشتند فىالجمله هلاك\r\nزانكه در هنگام خشم آن زورناك * محو و مسكين گشت همچون گرد خاك\r\nلت همىخورد و نمىشد پيش صف * زان نكرد آن پيل دانا خود تلف\r\nواى بر آن كس كه جلدى مىكند * از جهالت بيخ خود برمىكند\r\nدر ره نيك و بد ، اى جان پدر * هان مكن جان و تن خود را سپر\r\nتا كه چشمت روشن و بينا شود * پيشواى كور نى رسوا شود\r\nدايما همراه دانا باش و بس * بىمربى گم شده بسيار كس \r\n\r\n\r\n","description":"","footnote":"\r\n( 1 ) . س : سورت .\r\n( 2 ) . س : و صلى اللّه على خير خلقه محمد و آله و سلم .\r\n( 3 ) . س : فيل .\r\n","page_name":" 163 ","page_number":229},
  {"content":"\r\n\r\n پهلوى دانا گريز و شاد باش * بار بىحاصل مكش آزاد باش\r\nرو به تأويل آر تا آگه شوى * تا ز آگاهى انيس شه شوى\r\nراست بشنو گرنه گوشت بر هواست * كه هميشه لطف حق با مصطفاست\r\nراى او گير ار همىخواهى حضور * كه از او پيدا شده اين عقل و نور\r\nعقل و نورش ديده‌بان خويش ساز * گر ندارى پيش عاقل جان گداز\r\nتا بصير قدرت يزدان شوى * تا چو مرغان خدا ، پرّان شوى\r\nدان كه آن مرغ ابابيل اى پسر * روح جانبازانست از شك درگذر\r\nاز ازل تا به ابد اين عاشقان * بهر احمد كرده حق‌شان پاسبان\r\nآب درياى محبّت مىخورند * دائما در دشت عزت مىچرند\r\nنى مكان دارند و نى انبار و بار * زان بود پروازشان در هر ديار\r\nبر فراز دين احمد مىپرند * غصّه‌هاى جسم احمد مىخورند\r\nبىنشان‌اند اين ظريفان بلند * شرحشان در كشف جو اى ارجمند\r\nزانكه آنجا ذكرشان رفته تمام * هست پيدا همچو مهر بىغمام\r\nقدرت حقّ و ظهور معجزات * هست با ايشان هميشه آن حيات\r\nاين « 1 » تجلّى جديد بىمثال * سرّ ايشان است اندر وقت و حال\r\nآن صباحى كآمد احمد در ميان * تا شود روشن ز روى او جهان\r\nفيليان را بهر آن شاه بلند * همچو گوى اندر سر ميدان فكند\r\nتا كه مشتاقان او جولان كنند * بر فراز كعبه خوش‌رقصان شوند\r\nتو بدان كه روح پاك اوليا * هدهدان انبيااند اى كيا\r\nانبيا نيز اى سئول بردبار * مىكنند از بهر آنها كارزار\r\nزانكه زور اوليا پنهان بود * غنچه‌شان در انبيا خندان شود\r\nهمچو دست و خنجر است آن معجزات * همچو آب كوثر است اين سرّ ذات\r\nزان به دور اين خموشان حزين * نيست رخسار نبوّت در زمين\r\nليك اندر پرده اين شمشير تيز * افكند جان و سر اهل ستيز \r\n\r\n\r\n","description":"","footnote":"\r\n( 1 ) . س : آن .\r\n","page_name":" 164 ","page_number":230},
  {"content":"\r\n\r\n اين زمان هم ابرهه هم فيل هست * هم ابابيل و دم بىقيل هست\r\nسنگ بىمنقار و بىچنگال هست * ليك دست انبيا پنهان شده‌ست « 1 »\r\nاين به پيش چشم دل فاش و عيانست * كه نشان و حكم اندر بىنشانست\r\nتا تجلّى خدا خندان بود * تا سراى حاسدان ويران شود\r\nتا كه كعبهء حق كه جان عاشقانست * كآفتاب غيب و ابر اين جهانست\r\nبهر مشتاقان نگه دارد خدا * تا بيابند آن طلبكاران صفا\r\nاى جمالى روى اندر قصه آر * ليك چشم دل به اسرارش گمار\r\nبعد از آن سيلى ز باران شد پديد * آن پليدان را به دريا دركشيد\r\nقدرت حق چون بديدند آن عرب * پاى بنهادند در كوى طلب\r\nمعجز و قدرت براى غافلانست * صدق بىغش خالى از نقص و گمانست\r\nمعجزات و آن كرامات و ظهور * بهر بلهانست اى جوياى نور\r\nبعد از آن تعظيم حج كردند خلق * تا كه موها بركنند از روى خلق\r\nحاجيان مو مىتراشند اى پسر * عاشقان در خاك اندازند سر\r\nحاجيان بزغاله‌اى بىجان كنند * عاشقان هر لحظه جان قربان كنند\r\nشيرخوار و شير با هم‌شان چه‌كار * جانب قصّه رو و اين واگذار « 2 » \r\nاى عزيز ، در سرّ تاريخ اسرار است كه اهل اسم البتّه گنج از اهل زمان پنهان مىكنند ، و نشان آن در تاريخ مجمل مىنويسند . تاريخچى اگر بيدار باشد ، راه به گنج برد . ذكر گذشته مىبايد كرد . در ميان آدم عليه السّلام و حضرت مصطفى صلّى اللّه عليه و على آله و سلّم علما اختلاف كرده‌اند . واقدى گفته كه : چهار هزار و ششصد سال است و ديگرى گفته ، كه : شش هزار و صد و سيزده سال ، ابن عباس رضى اللّه عنهما گفته ، كه : پنج هزار سال و پانصد « 3 » ، مولانا سعيد الدّين كازرونى گفته كه : در تفاسير يافته‌ام كه از آدم تا نوح يك‌هزار سال است ، و قولى آن است كه دو هزار سال و از نوح تا ابراهيم دو هزار و ششصد و چهل سال و از ابراهيم تا موسى يك هزار سال و از موسى تا عيسى دو هزار سال و از عيسى تا حضرت رسالت صلوات اللّه عليه و سلامه عليهم پانصد و شصت يا\r\n\r\n\r\n","description":"","footnote":"\r\n( 1 ) . س : شدست .\r\n( 2 ) . س :\r\n اى جمالى اين حكايت واگذار . \r\n( 3 ) . س : پنج هزار و پانصد سال .\r\n","page_name":" 165 ","page_number":231},
  {"content":"\r\n\r\nششصد سال . و صلى اللّه على محمّد و آله .\r\n اى كه هستى امت آن جان جان * نام احمد بشنوى جان برفشان\r\nتو بدان تحقيق كان پيغمبران * پيشتر زان آمدند اندر جهان\r\nتا كه عالم آشنا سازند و پاك * تا شود خاك دژم خوش آبناك\r\nآدم و نوح و براهيم خليل * كوزه‌اند و شاه ما درياى نيل\r\nموسى و عيسى و يعقوب و پسر * نعت‌گوى احمدند اى راهبر\r\nزان كتاب و فعلشان منسوخ گشت * تا درآيد شاه كل در باغ و دشت\r\nپاسبان و باغبان اى منصفان * ضابط باغ‌اند بهر صاحبان\r\nچونكه صاحب خيمه در بستان زند * فعل و قول باغبان پنهان شود\r\nطرح نو باشد دگر در مرزوبوم * همچو اندر سال نو حكم نجوم\r\nچون محمّد روى در كشور نهاد * بس عجايب كان دم از گردون بزاد\r\nچونكه طاق ابروى او رخ نمود * طاق كسرى اوفتاد اندر سجود\r\nآتش فرس اى پسر بىشعله شد * بحر ساوه گوييا هرگز نبُد\r\nعالمى بُد در مجوس اى ذو لباب * روى در چادر كشيد از بهر خواب\r\nآن مجوسى چون‌كه مست خواب شد * ديد خوابى كز دل او تاب شد\r\nاهل خلوت خواب مىبينند و بس * زانكه در خلوت بود آز و هوس\r\nهركه او تنها به سوراخى نشست * هر دو پاى راهوار خود شكست\r\nحاصل اعمال او جز خواب نيست * در دلش جز ذكر نان و آب نيست\r\nجسم خود در بوتهء سودا نهاد * پردهء اعمال بر چشمش فتاد\r\nظلمت آمد خانه‌اش تاريك كرد * وسوسه آمد تنش باريك كرد\r\nچون شود باريك بيند خوابها * كه بود ز آداب در وى بابها\r\nچيزها بيند نباشد قدرتش * زانكه در عزلت فروشد قوّتش\r\nصحبت مردان گزين اى مرد كار * بطن مادر در كسى ديدى سوار\r\nبطن مادر در بود نطفهء جنين * زانكه نبود قابل روى زمين\r\nيك دو روزى بهر تكميل وجود * دامن مادر نشين از بهر سود\r\nچون درآيد موسم عقل اى پسر * همچو عنقا خيز و برهم زن دو پر \r\n\r\n","description":"","footnote":"","page_name":" 166 ","page_number":232},
  {"content":"\r\n\r\n تا ببخشى در جهان نفع و ضرر * وارهى ديگر ز ننگ خواب و خور\r\nتا به بيدارى ببينى روى دوست * تا نگردى ناقل هر قشر و پوست\r\nتا چو احمد خيمه در بستان زند * هدهد جان و دلت جولان كند\r\nتا كه سقف خانه‌ات باشد مدام * همچو دين احمد مرسل تمام\r\nبازگو خواب مجوسى اى دبير * زانكه شد در خواب مسكين سست و پير\r\nعكس روى « 1 » مصطفى ديده به خواب * زان همىبيند هميشه گير و تاب\r\nتابع احمد شو اى زاغ سياه * زانكه احمد راست اين تخت و كلاه\r\nگيرم از حيلت شوى چون ابرهه * كه برآرى صد چله و پانصد دهه\r\nپيش مرغان حقيقت جان دهى * در كمان چون تير شو تا وارهى\r\nتا كه چون كسرى ننوشى جام زهر * تا بيابى از حيات خويش بهر\r\nتا نبينى چون مجوسى خواب خوش * تا نپرسند از تو حال پنج و شش\r\nآن مجوس القصّه شب در خواب ديد * كه شترهاى قوى بس شد پديد\r\nسير مىكردند در دجله روان * اسپها بودند هم با « 2 » اشتران\r\nمنتشر گشتند از هم بىگمان * چون شدند آن سوى دجله اشتران « 3 »\r\nدر بلاد پارس خوش جولان زدند * اين‌چنين بود آن مجوس شهرمند\r\nخواب خود آن شيخ با كسرى بگفت * رفت شيطان گشت با آن عاق جفت\r\nخار اندر زير دنب خر نهاد * پس ز جا برجست كسرى همچو باد\r\nريشخند عالم‌اند اين ماديان * كه همىنازند شيب بادبان\r\nلاجرم اين سركشان اى خاكيان * مىبردشان باد دايم در جهان\r\nغافل‌اند آن ابلهان از زور باد * ابلهان پيش را نارند ياد\r\nداشت كسرى خار اندر زير دم * رفت بر تخت از براى اشتلم\r\nموبدان را پيش تخت خويش خواند * گفت‌وگوى سخت با ايشان براند\r\nكرد اشارت سوى طاق خويشتن * كاين شرفها را چه شد اى اهل فن\r\nاز چه شد با فرش يكسان عرش من * وزچه رو زير و زبر شد فرش من \r\n\r\n\r\n","description":"","footnote":"\r\n( 1 ) . س : نور .\r\n( 2 ) . س : با آن .\r\n( 3 ) . س : دو مصراع جابه‌جا شده است .\r\n","page_name":" 167 ","page_number":233},
  {"content":"\r\n\r\n مرده گشته آتش سوزان فارس * پس كه خواهد پخت ديگر نان فارس\r\nآتشى كان بُد دو پانصد سال باز * چون بود اين قصّه بايد گفت باز\r\nنيز موبد ديده خوابى آن‌چنان * نيك انديشه كنيد اى عاقلان\r\nپس به نعمان آن شهنشاه كنشت * قصّهء خواب و علامتها نوشت\r\nكه يكى عالم فرست آخر به ما * كه فتاده مركبم در تنگنا\r\nچون‌كه نعمان شد خبردار اى فصيح * زود بفرستاد پس عبد المسيح\r\nچون درآمد پيش كسرى آن دليل * ديد كسرى گشته بس پست و ذليل\r\nگفت با عبد المسيح آن بىقرار * كه نمانده در تنور ما شرار\r\nمشكل ما مىتوانى حل كنى * يا تو هم مانند آنها الكنى\r\nگفت اگر تعبير آن بينم درست * بازگويم پيش روى شاه چست « 1 »\r\nور نتانم گفت بنمايم رهى * سوى دانايى خبيرى آگهى\r\nكين علامتها نشايد ديد خرد * نيست آسان پيش شاهان گوى برد\r\nگفت با وى حال خود كسرى تمام * در جوابش گفت آن شيرين‌كلام\r\nكه مرا خاليست نام وى سطيح * كو زند در مرده دم همچون مسيح\r\nعالم غيب است و صاحب باطن است * در بلاد شام دايم ساكن است\r\nاو جوابت بازگويد يك‌به‌يك * من ندارم در علومش هيچ شك\r\nدرنماند در جواب اين سؤال * زانكه برده ره به دل بىقيل و قال\r\nگفت كسرى خيز اى عبد المسيح * كه تو دارى آشنايى با سطيح\r\nرفت سوى شام تا بيند سطيح * تا حديث خود كند از وى صحيح\r\nچون رسيد آنگاه پيش خال خود * ديد خالش محو اندر حال خود\r\nچون سلام آورد او در پيش خال * خال شد در پيش خواهرزاده لال\r\nچون‌كه مرغ خال برهم زد دو بال * كام خواهرزاده آمد در مقال « 2 » \r\n\r\n\r\n","description":"","footnote":"\r\n( 1 ) . س : شاه روى چست .\r\n( 2 ) . در نسخه س آمده :\r\nرجز\r\n در زمان اين نظم را آغاز كرد * مرغ او را با قفص دمساز كرد\r\nاينت نظمش گر عرب خوانى بخوان * كه رود لفظ عرب در سرّ جان \r\n","page_name":" 168 ","page_number":234},
  {"content":"\r\n\r\n\r\nرجز [ يعتم لم يسمع عطريف اليمن ام فاز فازلمّ به شاوه الغنن 
  ]\r\n يعتم لم يسمع عطريف اليمن * ام فاز فازلمّ به شاوه الغنن\r\nيا فاضل الخطّة اعيت من وَ من * اتاك شيخ الحىّ من آل سنن\r\nو اته من آل ذئب بن حجن * تُحملنى و جنا و تَهوى بى و جن\r\nحتّى اتى عارى الجآجى و القطن * ازرق مَهم النّاب صرّار الاذن\r\nچون‌كه بيهش ديد خال خويشتن * مدح خالش زور كرد اندر دهن\r\nگفت در خوابى و يا مشغول دوست * چون شنيد اين خوش بجنبانيد پوست\r\nآب آمد باز اندر جوى او * هاى آن مدّاح شد خوش « 1 » هوا او\r\nمدح فربه مىكند آن لاغران * هم بود آزادى گوش كران\r\nخال چون بشنيد مدح آن پسر * لب بجنبانيد و پيش آورد سر\r\nگفت اى عبد المسيح خوب‌كيش * گوش آور سوى راز خال خويش\r\nكه ز شهرى دور اى پور كبار * آمده‌ستى بر يكى اشتر سوار\r\nمحكمى گردن‌فرازى تيزراه * كه نپيچد سر ز سختى هيچ‌گاه\r\nهست آن احوال بس فاش و صريح * پيش اين بگسسته رگ يعنى سطيح\r\nشاه ساسانت فرستاده به من * تا كند معلوم احوال ز من\r\nكز چه رو آتش بمرد و طاق ريخت * تا كه رنگ از چهرهء كسرى گسيخت\r\nهم بداند چيست آن تعبير خواب * گوش پيش آر و ز من بشنو جواب\r\nبحر ساوه چون شود خشك اى رسول * صاحب دست و عصا بنهد اصول\r\nزايد از حلقوم او آيات حق * ننگرد هرگز به رخسار ورق\r\nملك شام البته برگردد يقين * طور ديگر گردد آن قدسى زمين\r\nما نباشيم و طريق آن خديو * فاش بربندد دو دست ما و ديو\r\nقدر هريك شرفه كز ايوان فتاد * يك كس آيد بهر شاهى در مزاد \r\n\r\n\r\n","description":"","footnote":"\r\n( 1 ) . س : خود .\r\n","page_name":" 169 ","page_number":235},
  {"content":"\r\n\r\n از كسان كسرى با فرّ بوند * آن زن و مردى كه در ميدان روند\r\nبعد از آن كوتاه گردد دستشان * رو نمايد آنچه خواهد شد عيان\r\nاين بگفت و باز سر در تو كشيد * همچو برقى گشت ناگه ناپديد\r\nشد روان عبد المسيح آن لحظه باز * تا بگويد پيش كسرى فاش راز « 1 »\r\nخودبه‌خود اين نظم مىگفت آن رسول * كه ز مرگ خال بُد دنگ و ملول \r\n\r\nشعر [ شَمّر فإنك ماضى الدهر شميرُ لا يَنزعنّك تشريد و تغرير 
  ]\r\n شَمّر فإنك ماضى الدهر شميرُ * لا يَنزعنّك تشريد و تغرير\r\nفربّما كان قد اضحوا بمنزلة * يخاف صولهم الأسد المهاصير\r\nان يُمس ملك بنى ساسان افرطُهم * فان ذا الدهر اطوار دهارير\r\nمنهم اخو الضّرح بهرام و اخوته * و الهرمزان و شابور و سابور\r\nو النّاس اولاد علّات فمن علموا * ان قد اقلّ فمحقور و مهجور\r\nو هم بنو الامّ اما ان زاد انشبا * فذاك بالغيب محفوظ و منصور\r\nو الخير و الشّرّ مجموعان فى قرن * فالخير مُتّبع و الشّرُّ محذور\r\nپيش كسرى رفت بس عبد المسيح * يك‌به‌يك واگفت تقرير سطيح\r\nآنچه آن پير كهن تكرار كرد * همچو مسهل در درونها كار كرد\r\nاز دلايل بر كمال مصطفى * شمّه‌اى نتوان نوشتن سالها\r\nآنچه برتابد عقول و فهم « 2 » عام * مىنويسم بهر اثبات پيام\r\nوان دلايل كه دل و جان را صفاست * بىزبان با عاشقان گفتن رواست\r\nگر بديدى چشم صورت آن ظهور * خود نماندى در جهان نام سرور\r\nاين جهان گشتى چو زلفش بىقرار * گر نمودى فرّ احمد در ديار\r\nصورتى ديدند و پس رخسار او * زانكه رهشان نيست در بازار او\r\nآنچه ديده عشق مىبيند يقين * نى سما ديد آن « 3 » نشان و نى زمين \r\n\r\n\r\n","description":"","footnote":"\r\n( 1 ) . س : راز فاش .\r\n( 2 ) . س : خاص .\r\n( 3 ) . س : اين .\r\n","page_name":" 170 ","page_number":236},
  {"content":"\r\n\r\n هركه باشد در جهان خوار و غريب * راه يابد در سراى آن حبيب\r\nدر جهان انساب و اسما ظاهر است * زانكه گوش عالم از معنى كر است\r\nپس روان كن كلك صورت اى دبير * بهر طفلان بازگو احوال شير\r\nشير و پستانست اين اسم و صور * اى مسمّى جو تو زينها درگذر\r\nاسم و جسم و علم و كردار و طريق * هست آن فىالجمله در جان رفيق \r\n\r\nنام و لقب حضرت محمّد\r\nاى عزيز ، از بهر غايبان حاضر كه در بيابان طلب سرگردانند ذكر اسم و نسب مىبايد كرد ، تا دليل و زاد راه كنند و به شهرستان پرده‌نشينان غيب رسند . مشكل حاليست كه راه چشمهء حيوان در ظلمات است و پدر حضرت سيّد انبيا و اوليا محمّد مصطفى صلّى اللّه عليه و على آله و سلّم ، عبد اللّه نام داشت و در كوى بندگى راه نداشت . شرح اين در آخر كتاب گفته شود .\r\nبدان كه حضرت حبيب عليه افضل الصّلوات و اكمل التّحيات پسر عبد اللّه بن عبد المطّلب بن هاشم بن عبد مناف بن قصىّ بن كلاب بن مرّة بن كعب بن لوى بن غالب بن فهر بن مالك بن النّضر بن كنانة بن خزيمة بن مدركة بن الياس بن مضر بن نزار بن معدّ بن عدنان بن اد بن اود بن هميسع بن نبت بن حمل بن قيذر بن اسماعيل بن ابراهيم بن تارخ بن ناخور بن ارغو بن اشروع بن شالخ بن فالغ بن عابر بن ارفخشد بن . و به روايتى ديگر ، ادد بن اليسع بن هميسع بن نبت بن حمل بن قيدار بن اسماعيل بن ابراهيم بن تارخ بن ناخور بن اشروع بن ارغو بن فالغ بن عابر بن شالخ بن ارفخشد است و بعضى از اهل سير ميان عدنان و اسماعيل نه پدر ذكر كرده‌اند و بعضى ده پدر و بعضى پانجده پدر و بعضى چهل پدر ، بعضى از محقّقان گفته‌اند كه اين قول چهل پدر اقرب است به صواب و نسب از ارفخشد ، تا آدم به اين طريق است : ارفخشد بن سام بن نوح بن لمك بن متوشلخ بن ادريس بن برد بن مهلائيل بن قينان بن انوش بن شيث بن آدم عليه و على جميع انبياء اللّه السّلام بود . امّ سلمه گفته كه : عدنان بن ادد بن زند بن يرى بن اعراق الثرى و گفته :\r\nزند هميسع است و يرى نبت بود ، و اعراق الثرى اسماعيل ، و ديگرى گفته كه : ابراهيم و چون ديدند كه ابراهيم به آتش نسوخت او را اعراق الثّرى خواندند . و اللّه اعلم .\r\n\r\n","description":"","footnote":"","page_name":" 171 ","page_number":237},
  {"content":"\r\n\r\nو حذيفه روايت كند كه : رسول خدا صلّى اللّه عليه و على آله و سلّم فرمود كه : نام من محمّد و احمد و حاشر و مقفّى و بنى الرّحمة است . و جبير بن مطعم روايت كند كه فرموده : نام من محمّد و احمد و حاشر و ماحى و خاتم و عاقب است و از جمله اسامى حضرت رسالت صلى اللّه عليه و على آله و سلّم بنى التّوبة و بنى الرّحمة بنى الملاحم و شاهد و مبشّر و نذير و ضحوك و قتّال و متوكّل و فاتح و امين و مصطفى و رسول و نبى و امّى و قثم است و محمّد به وزن مفعّل است و احمد به وزن افعل يعنى او جلّ و افضل خلايق است ، از آن سبب كه حمد او در آسمان و زمين اكثر است و پيغمبران يا آنكه ورد ايشان مدح و ثناى حق بوده ، يا آنكه محمود بوده‌اند و حضرت رسالت صلّى اللّه عليه و على آله و سلّم در هر دو باب از ايشان گذشته بود و ماحى آن است كه همه كفرها به بركت وى محو شود ، و حاشر اوست كه خلايق بر قدم وى محشور گردند ، و مقفى و عاقب از آن است كه در عقب پيغمبران مبعوث شد ، و بنى الملاحم آن‌كس است كه با خلايق جنگ بسيار كند ، و معنى ضحوك در تورية خوش نفس بود و قثم سخى و صاحب خير باشد . نقل است كه حضرت رسالت صلّى اللّه عليه و على آله و سلّم فرمود كه : مرا در قرآن هفت نام است : محمّد و احمد و يس و طه و مدثّر و مزمّل و عبد اللّه ، و روايتى ديگر آن است كه فرمود : نام من احمد و احيّد است ، يعنى امت خود را از آتش دور مىگردانم . و حضرت رسالت را ، صلّى اللّه عليه و على آله و سلّم چند لقب آمده است : منير و منذر و نذير مبشّر و رحمة للعالمين و نعمة اللّه و عروة الوثقى و الصّراط المستقيم و النّجم الثّاقب و كريم و نبىّ امّى و داعى اللّه . و اوصاف او در كتب منزله و احاديث بسيار است . و بعضى از آن مصطفى مجتبى و ابو القاسم و حبيب اللّه و رسول ربّ العالمين و شفيع و مشفع و متّقى و مصلح و طاهر و مهيمن و صادق و مصدوق و هادى و سيّد ولد آدم و سيّد المرسلين و امام المتّقين و قائد الغرّ المحجّلين و خليل الرّحمن و صاحب الحوض المورود و الشّفاعة و المقام المحمود و صاحب الوسيلة و الفضيلة و الدّرجة الرّفيعة و صاحب التّاج و المعراج و اللواء و القضيب و راكب البراق و النّاقة و النّجيب و صاحب الحجّ و السّلطان و الخاتم و العلامة و البرهان و صاحب\r\n\r\n","description":"","footnote":"","page_name":" 172 ","page_number":238},
  {"content":"\r\n\r\nالهراوة و النّعلين ، و از جملهء اسامى حضرت رسالت صلّى اللّه عليه و على آله و سلّم « 1 » كه در كتب آمده : مختار و مقيم السّنة و مقدّس و روح الحق است و آن معنى فارقليط است كه در انجيل آمده ، و فارقليط آن‌كس باشد كه حق از باطل تميز كند و از آن جمله ماد ماد است ، و معنى آن طيّب طيّب است « 2 » و حمطايا و خاتم است . كعب الاحبار گفته كه :\r\nخاتم آن‌كس است كه خاتم پيغمبران باشد و خلق و خلق او از همه بهتر باشد . و معنى قضيب در انجيل شمشير بود و حمل بر آن عصا كه بر دست مىگرفته نيز كرده‌اند و هراوه عصا باشد ، همچنان‌كه فرموده كه : فرداى قيامت جمعى كه نه امّت من باشند ، ايشان را به عصا از حوض دور مىگردانم و تاج عمّامه است و اوصاف و القاب آن حضرت بىقياس است . و اللّه اعلم و صلّى اللّه على محمّد و آله و سلّم .\r\n چون اسامى و نشان مصطفى * بشنوى اى والهء بىدست و پا\r\nروى سوى قدرتش كن در زمان * تا ببينى عزّت آن اصل جان\r\nتا نگويى كه ندانست آن رسول * جملهء اسرار حق پيش از اصول\r\nاين اشارات و بيان از بهر ماست * كه نمىدانيم منزلمان كجاست\r\nبشنو اين نقل صحيح بىغبار * تا نمانى در غبار و در شرار\r\nتا عليم اوّل و آخر شوى * هم بصير باطن و ظاهر شوى\r\nتا ببينى سرّ حق ناچيز و خرد * تا بدانى كه كه زد گوى و كه برد\r\nتا ببينى فعل حقّ و فعل خويش * با ادب باشى نبينى ظلّ خويش\r\nهم نبينى فرع خويش و اصل خويش * تا بيابى اى برادر وصل خويش\r\nبا حقارت ننگرى در واصلان * تا نبينى صورت خود همچو جان\r\nتا نبينى خواجه طفل و خويش پير * تا ببينى نفع انصاف اى اسير\r\nسر مپيچ از راه انصاف اى ضرير * كه ز انصافت شود ديده بصير\r\nگفت عمّ مصطفى عبّاس پير * كه نبُد جانم خبردار بشير\r\nكودكى مىديدم آن پير همه * باوجود آن ظهور و دمدمه\r\nآن زمان كه احمد اندر مهد بود * فارغ از اين گفت‌وگوى و جهد بود \r\n\r\n\r\n","description":"","footnote":"\r\n( 1 ) . س : صلوات اللّه و سلامه عليه .\r\n( 2 ) . س : باشد .\r\n","page_name":" 173 ","page_number":239},
  {"content":"\r\n\r\n بود تنها مهد شه او در گوشه‌اى * همچو در جنّات اعلى خوشه‌اى\r\nماه ديدم در بر آن آفتاب * بىغبار و گرد بود و بىنقاب\r\nبا محمّد ماه دستان مىنمود * نيز احمد با قمر لب مىگشود\r\nچون به يك انگشت اشارت مىنمود * ماه مىافتاد پيشش در سجود\r\nبود در فرمان او ماه مبين * گه يسارش مىفكند و گه يمين\r\nآن زمان مهرش به جانم درخزيد * كه دو چشمم ماه را با مهر ديد\r\nزان سبب گشتم مسلمان اى سليم * زان كشيدم بر لب جو اين گليم\r\nچون محمّد شد بلند « 1 » و سرفراز * گفتم اندر پيش او اين قصّه باز\r\nگفت محزون بودم آن دم اى عمو * كه بُدم دربند و حبس چارسو\r\nبس غمين بودم كه ديدم خود غريب * جور غربت چون برد خاصه حبيب\r\nاندر آن حزن و ملالت « 2 » اى پدر * اندرآمد بهر تسكينم قمر\r\nچون بديدم جنس خود گريه‌ام برفت * بىرفيق آسان كسى در ره نرفت\r\nچون ولايت با نبوّت گشت يار * دين و دنيا گشت زيشان استوار\r\nمعنى نور على نور اى فلان * اين بود تحقيق بشنو بىگمان\r\nگر ببينى عشق را با عقل يار * رو كه هستى در همه ميدان سوار\r\nور بيابى عقل بىعشق اى جميل * زود باشد كه شوى زار و ذليل\r\nور تو بىحكمت خورى زهراب عشق * در به رويت كى گشايد باب عشق\r\nزانكه عشق بىخرد مستت كند * نيستت گرداند و پستت كند\r\nبىشكى مجنون شوى و بىشعار * يا به چاه شهوت افتى و شرار\r\nاين بود ميدان الحاد اى پسر * شرح نور و نار گفتم سربه‌سر\r\nمعنى نور على نور اى غريب * بازگو از بهر اولاد حبيب\r\nكه سيادت نور و فرّ عالم است * پاسبان خير و شرّ آدم است\r\nاين سيادت گر بيابد علم و داد * مىربايد بىشكى گوى مراد\r\nور يكى باشد ، نباشد مستقيم * سرورى باشد ولى با خوف و بيم \r\n\r\n\r\n","description":"","footnote":"\r\n( 1 ) . س : به عالم .\r\n( 2 ) . س : ملامت .\r\n","page_name":" 174 ","page_number":240},
  {"content":"\r\n\r\n حاصل اى خواجه تو در ازواج بين * سر بينداز و رواج تاج بين\r\nتاج دولت بر سر شاهان نكوست * خود سر بىمغز « 1 » نبود غير پوست\r\nپس رفيقى جو كه دولتيار بو * كه هميشه زنده و بيدار بو\r\nمنگر اندر كار و بار مصطفى * كار كن تا جانت يابد آن صفا\r\nشير آدم‌خور مجو پستان ديو * تا نياموزى ز شيطان مكر و ريو \r\n\r\nحكايت [ اين حكايت بشنو و خاموش باش ليك همچون خمّ مى در جوش باش 
  ]\r\n اين حكايت بشنو و خاموش باش * ليك همچون خمّ مى در جوش باش\r\nهست منقول از مجاهد اين كلام * آنكه در اسلام بُد جهدش تمام\r\nاو شنيد از ابن عباس اين خبر * معتبر دان قصّه‌هاى معتبر\r\nگفتش اى بن عمّ شاه باخبر * هيچ مرغى زد در اين ره بال‌وپر\r\nاز پى ارضاع آن سلطان جود * جوق مرغان را نزاعى رخ نمود\r\nگفت آرى بوده است اى ممتحن * هم نزاع مرغ و هم پيكار جن\r\nآن زمان كز آسمان آمد ندا * بهر دايهء مهربان مصطفى\r\nكه محمّد بهترين انبياست * طفل بىباب است و مهمان شماست\r\nخسرو هر دو جهان است آن پسر * شير شيرين بايدش در رهگذر\r\nاى خوش آن پستان كه اين طفل رشيد * يك زمان شيرى به كام از وى مكيد\r\nپس زنان جنّ و مرغان هوا * جنگها كردند بهر مصطفى\r\nمرغ گفتا ما به دو اولاتريم * كز هواى عشق رويش مىپريم\r\nجنّيان گفتند با دامان چاك * شير ما بهتر كه ما صافيم و پاك\r\nباز آمد هم ندا از آسمان * كو ننوشد غير شير خاكيان\r\nخاكيان مشتاق ديدار وىاند * جنّيان با خاكيان همسر كنند\r\nجنّيان گويند ما نوريم و نار * خاكيان نارند خود را درشمار\r\nما نمىداريم دست از خاكيان * كه ملوليم از دم افلاكيان \r\n\r\n\r\n","description":"","footnote":"\r\n( 1 ) . س : بىتاج .\r\n","page_name":" 175 ","page_number":241},
  {"content":"\r\n\r\n شير اهل درد جان مىپرورد * شير اهل زهد رخ مىگسترد\r\nشير اهل زهد حيض است اى پسر * شير پاك عاشقان خون جگر\r\nشير فقر و درد اى مرد سليم * هركه باشد روزىاش گردد عليم\r\nدردمندان راست بىشك جام حلم * حلم چبود سرّ سرّ سرّ علم\r\nعلم با حلم اى پسر شرحش مپرس * هركه دارد گو بزن اسباب عرس\r\nكه جهان گردانست در گرد حليم * زادهء حلم است و بس خلق عظيم\r\nشرح دايهء مصطفى كن اى غريب * كه ز دايه مىشود سالك اديب\r\nدايهء احمد حليمه بود فاش * نام آبايش بر ما گو مباش\r\nزانكه حق فرد است و نزديكانش فرد * چند گويم در پى كثرت مگرد\r\nيك زمان بشنو حكايات بشير * تا بگويم شرح پير و طفل و شير\r\nاز بزرگى جملگى اهل قريش * دايما بودند اندر بند عيش\r\nدايه مىدادند فرزندان خويش * تا نگهدارند خون و جان خويش\r\nاز قبايل دايگان شيردار * مىشدندى بهر اطفال كبار\r\nتا شرف يابند و نفع از شير خويش * مىفزودندى همى تدبير خويش\r\nشد حليمه دربه‌در چون عاشقان * مىشنيد آيا دماغش بوى جان\r\nمىدويد و جانش در تن مىطپيد * همچو مستان مىخميد و مىچميد\r\nخون و شيرش در درون مىكرد جوش * آه مىزد ناله مىكرد و خروش\r\nطالب مطلوب بود و بىقرار * چون غريبى كو بود دور از ديار\r\nپرده‌اى در پيش او و يار بود * بهر پرده جانش در آزار بود\r\nوان طرف بد تشنه شاه بىسرير * مىگزيد انگشت خود از بهر شير\r\nعاشق و معشوق جوياى هم‌اند * هر دو دل‌ريش‌اند و هر دو مرهم‌اند\r\nپشت اشتر برناستد تنگ بار * تو مكن چشم حقارت سوى خار\r\nدايهء گل خار باشد خار خار * گل همىخواهى ميفكن خار خوار\r\nطالبان دردمند اى خودپسند * كو به كو دنبال يارى مىدوند \r\n\r\n","description":"","footnote":"","page_name":" 176 ","page_number":242},
  {"content":"\r\n\r\n طالب‌اند و در قفاى غالب‌اند * [ گاه 
  ] « 1 » مطلوب‌اند و گاهى طالب‌اند\r\nميل غالب طالب آرد در نظر * سرّ مطلوب است بىشك راهبر\r\nكام احمد چون‌كه شد جوياى شير * شد حليمه پيش آن طفل صغير\r\nچه صغيرى كه ربوده در زمان * كرده اندر بند خود پير و جوان\r\nچون حليمه روى آن دولت بديد * شير جوشيد و ز پستانش چكيد\r\nليك فهم آن علامتها نداشت * روى احمد ديد و ديگر واگذاشت\r\nهمرهانش جمله مقصودات خويش * داشتند و راه بگرفتند پيش\r\nجمله احمد ديده بودند آن زمان * بهر فقر و فاقهء آن جان جان\r\nروى گردانيده بودند از خرى * كه همىجستند جمله سرورى\r\nمىنديدندش همى نامحرمان * شاه شاهان مهر و ماه دو جهان\r\nپس حليمه ماند دلتنگ و خراب * كه به صد رو گشته بُد جانش كباب\r\nقحط بود و شوهرش افلاس داشت * زين سبب در جان و دل وسواس داشت\r\nشوهرش همراه بود آن صالحه * بهر مطلوبات خواندى فاتحه\r\nهمرهانش خيمه‌ها برهم زدند * زان حليمه و شوهرش غمگين شدند\r\nكه رضيعيشان نبُد آن مفلسان * شرمسارى داشتند و غبن آن\r\nكه چرا طفل يتيم نامور * ما رها كرديم بهر سيم و زر\r\nبازگشت آنگه حليمهء بينوا * تا برد آن پس‌نشين پيشوا\r\nگفت چون رفتم به ناچار و ملال * تا فرا گيرم رضيع چون هلال\r\nبستدم از آمنه آن درّ پاك * بازگشتم پيش قوم خوابناك\r\nچون گرفتم آن پسر اندر كنار * گشت پستانم چو ابر نوبهار\r\nشاخ خشك باغ دل سرسبز شد * منفذ پستان من خوش كبز شد\r\nطفلك من دايما بُد خشك‌لب * سير خورد از دولت شاه عرب\r\nاز طفيلش جان من خرسند شد * نيز طفلم شاد و دولتمند شد\r\nطفلكم از دولت آن زنده شير * خوش به كام دل بخورد از شير سير \r\n\r\n\r\n","description":"","footnote":"\r\n( 1 ) . نسخه اصل : گاهى .\r\n","page_name":" 177 ","page_number":243},
  {"content":"\r\n\r\n آن‌چنان لب با چنين پستان رسيد * بىشكى حلم حليمه آن بديد\r\nهر دو اندر خواب رفتند آن زمان * در تعجّب ماندند آنگه زنان\r\nشوهرم چون ناقه مىدوشيد خوش * شير پر ديد آمد اندر عيش و غش\r\nسير خورديم آن شب اندر رهگذار * بازرستيم از غم قحط و شرار\r\nچون برآمد صبح دولت‌يار ما * شد به سامان كار ما و بار ما\r\nچون روان گشتيم ما سوى وطن * با مراد و بىغم و رنج و حزن\r\nآن خرى كز ضعف در ره مىفتاد * چون به كعبه مىشدم بهر مراد\r\nوقت رجعت از همه پيشى گرفت * كاروان زان آمدند اندر شگفت\r\nزانكه بُد بر پشت آن خر شهسوار * شهسوار و شهريار هر ديار\r\nسايلى پرسيد كاين خر آن خر است * كه نبودش دنب و يال و زور دست\r\nكرده‌اى آيا مبدّل با خرى * كاين همىارزد بهاى استرى\r\nتو ز ما پس بودى اوّل اى سوار * از چه شد اين مركب اكنون راهوار\r\nدر جوابش گفتم اين نى از خرست * پيشىام از زور نورى ديگرست\r\nاين همان نقش است و هم آن پيكر است * راكبش ليكن دليل و رهبر است\r\nقوّت مركوب من از راكب است * خدمت اين راكب من واجب است\r\nاين همىگفتيم و خر مىرانديم * وز جنان رفتن عجب مىمانديم\r\nتا به صحراى بنى بكر آمديم * هر يكى در جاى خود خيمه زديم\r\nبود آن دشت و بيابان بس خراب * كه نه باران بود و نى ينبوع آب\r\nگوسفندان ضعيف لاغرم * از پى اكرام سلطان كرم\r\nسير مىخوردند و شيرآيين شدند * اهل موضع در تعجّب مىبُدند\r\nگوسفندان بزرگان ديار * گرسنه و بىشير بودندى و زار\r\nجمله با راعى همىكردند جنگ * كه ببر اين گوسفندان بىدرنگ\r\nتا به مرعى حليمه هر صباح * تا بيابند از زمين او فلاح\r\nبرد راعى روز ديگر گلّه‌شان * گوسفندان سست گشتند و شبان \r\n\r\n","description":"","footnote":"","page_name":" 178 ","page_number":244},
  {"content":"\r\n\r\n بازگرديدند چون روز دگر * گرسنه و بىشير و بس تشنه « 1 » جگر\r\nگوسفندان حليمه بىزحير * سير مىخوردند و مىدادند شير\r\nزان سبب گشتند محروم « 2 » آن گروه * كه نديدند اوّل آن حسن و شكوه\r\nبىپدر ديدند باب خير و شر * اسم مىجستند و مال و سيم و زر\r\nكور بودند ارچه بُدشان چار چشم * جنس ايشان زين سخن گيرند خشم\r\nمقصد اين ذكر و تكرار آن بود * تا كه جنس كفر و دين پيدا شود\r\nهركه صورت‌بين بود چون بيند اين * رو بگرداند ز تحقيقات دين\r\nروى با اهل ضلالت آورد * خويش در كوى جهالت افكند\r\nآيت حق چونكه برخواند يقين * از حسد گردد فتين و خشمگين\r\nزانكه روحش مست و محو صورت است * هركه اوّل سركشد يابد « 3 » شكست\r\nپس در اوّل فكر كن آخر ببين * چون خران جوپرست آخُر مبين\r\nچون حليمه حلم پيش آر و طلب * تا درآيد در برت شاه عرب\r\nهان مشو نوميد كان درّ يتيم * زنده پيچيده‌ست خوش سر در گليم\r\nآگه است و حاضر احوال ماست * طالب و جويندهء اقبال ماست\r\nزانكه جان و جسم او محتاج نيست * همچو تو صندوقهء آماج نيست\r\nاو دليل و رهنماى راه ماست * نيك‌كردار است و نيكوخواه ماست\r\nما غريق بحر غفلت گشته‌ايم * پست و بيمار طبيعت گشته‌ايم\r\nهيچ فكر آخرت در ما نماند * رزق حيوان نيز در صحرا نماند\r\nزانكه جمله رو به دنيا كرده‌ايم * بر خلاف خواجه بدها كرده‌ايم\r\nبازگرد و سر بنه پيش حبيب * خر بران كه راه دور است اى غريب\r\nگفت ديگر آن حليمهء خوب‌حال * كه چو شيرم خورد آن سلطان دو سال\r\nمن ز شيرش واگرفتم آن زمان * كه قوىدل گشته بود و پهلوان\r\nسير بود و حاجت شيرش نبود * شير بود و بند و زنجيرش نبود\r\nسرو باغ دل بُد و همتا نداشت * چه لطافت بُد كه در سيما نداشت \r\n\r\n\r\n","description":"","footnote":"\r\n( 1 ) . س : تفته .\r\n( 2 ) . س : محروم گشتند .\r\n( 3 ) . س : بيند .\r\n","page_name":" 179 ","page_number":245},
  {"content":"\r\n\r\n آفتاب از تاب رويش بُد كبود * ماه خود هر لحظه آوردى سجود\r\nمشترى حيران چشمش بُد مدام * زهره از شرم دمش بستى كلام\r\nديدمى آن روى و مىلرزيدمى * خود نمىديدم چو رويش ديدمى\r\nچون چنين ديد اين دل وسواسناك * گفت در صحرا بدست اين دُرّ پاك\r\nبرگرفتم پيش مادر بردمش * آن امانت باز دست اسپردمش\r\nچون نهادم گنج اندر جاى خويش * خويش ديدم مفلس و بىدين و كيش\r\nپس پشيمان گشتم و آزرده‌دل * عشق شور آورد و برجستم ز گل\r\nگفتم اى خاتون « 1 » و بانوى قريش * ما از آن « 2 » گنج گران ديديم عيش\r\nما ازو بسيار نيكى ديده‌ايم * ما از اين گلزار گلها چيده‌ايم\r\nبهر آن آوردم آن را پيش تو * تا نهد مرهم به جان ريش تو\r\nليك ديدم بعض خويشان از شرر * كج نگه كردند سوى اين پسر\r\nمن همىترسم ازين اى ارجمند * كه مبادا يابد از ايشان گزند\r\nگر به من بسپارىاش بهتر بود * تا دلت دربند غم كمتر بود\r\nعشق و همّت همرهى كردند باز * سوى خود بردم دگر آن دلنواز\r\nهر دلى كه خوى با دلدار كرد * كى تواند لقمه‌اى بىيار خورد\r\nخاصه دلجويى كه هم بالاش نيست * در دو عالم همسر و همتاش نيست\r\nاى جمالى غريب دردمند * چند سوزى جان من همچون سپند\r\nباز آن راعى و سرخيل جهان * ميل صحرا كرد با آن كودكان\r\nتا بچرّانند باهم بىزبان * نيز تا گردد بديشان هم‌زبان\r\nرحم و شفقت هم « 3 » براى بىزبانست * چوب قهر و لعنت از بهر زبانست\r\nگر زبان كوته كنى ، دانا شوى * چون شوى دانا ، يقين بينا شوى\r\nچون شوى بينا ، شبان گردى شبان * پاسبان جان شوى و بلكه جان\r\nانبيا دايم شبانى كرده‌اند * بهر مظلومان چه لتها خورده‌اند\r\nنى چو تو از بهر خود جنبيده‌اند * كى چو تو در مزبله « 4 » چسبيده‌اند \r\n\r\n\r\n","description":"","footnote":"\r\n( 1 ) . س : خواتون .\r\n( 2 ) . س : از اين .\r\n( 3 ) . س : از .\r\n( 4 ) . س : اندر جهان .\r\n","page_name":" 180 ","page_number":246},
  {"content":"\r\n\r\n تو شبانى ليك دارى خوى گرگ * حيله‌سازى تا برى لقمهء بزرگ\r\nشيد و مكر و زرق پيش آورده‌اى * مىخورى چيزى كه خود قى كرده‌اى\r\nباش تا پرده ز رويت بردرند * مارِ فعل بددل و جانت گزند\r\nگرگى و دارى لباس گوسفند * گرگ خواهد خوردنت اى خودپسند\r\nيا گزين خوى شه مسكين‌نواز * يا ميا در صفّ پاكان در نماز\r\nطرّه و سجّاده كرده پيشوا * با خدا تا چند سازى اين دغا\r\nاى خدا بفرست آب صاف پاك * تا بشويم دست از اهل گزاف\r\nكه تو پاكى و نجويى غير پاك * بهر پاكى آفريدى آب و خاك\r\nراه ما بنما به حقّ مصطفى « 1 » * در مقامى كه بود نور و صفا\r\nبشنويد اى دوستان مصطفى * اين روايت بهر پاكى و صفا\r\nتا دل خود پاك گردانيد زود * تا جدا گرديد از نار و ز دود\r\nنار ما و دود ما ، هستى ماست * صورت جاه جهان مستى ماست\r\nاين روايت كرد دايهء مصطفى * كه چو شد با پور من آن پيشوا\r\nدر چراگه كه بُدش عادت چنين * روزى آمد پور من با صد حنين\r\nگريه و زارى همىكرد و نفور * همچو يارى كو فتد از يار دور\r\nگفتمش كاى جان مادر چيست حال * از براى كيست اين فرياد و قال\r\nگفت پورم ، كان رضيع مهربان * كه مرا هست آن برادر همچو جان\r\nدو نفر ناگه چو برق و باد سخت * آمدند اندر بر آن شاخ بخت\r\nگوشه‌اى بردندش و انداختند * سينه‌اش چون جان من بشكافتند\r\nچون من و شوهر شنيديم اين خبر * همچو ابروباد رفتيم اى پسر\r\nتا به پيش آن بشير و آن نذير * تا ببينم روى آن ماه منير\r\nچون بديدم در كنار آوردمش * مرده بودم زنده گشتم از دمش\r\nگفتمش امروز چيزى ديگرى * نقره بودى دى « 2 » و اين دم چون زرى\r\nبازگو احوال خود اى نوجوان * سربه‌سر در پيش من اى مهر جان \r\n\r\n\r\n","description":"","footnote":"\r\n( 1 ) . س : مصطفى .\r\n( 2 ) . س : دوش .\r\n","page_name":" 181 ","page_number":247},
  {"content":"\r\n\r\n گفت دو شخص لطيف خوب‌رو * رنگ سرخ و جامه اسفيد و نكو\r\nهمچو گل خندان و چون نرگس سليم * همره ايشان نديدم خوف و بيم\r\nدر زمان انداختندم آن دو مرد * شاد و خرّم بىملال و بىنبرد\r\nسينه‌ام بىتيغ ، خوش بشكافتند * آنچه مىجستند در دم يافتند\r\nمن ندانم تا چه بُد كان مفردان * مى جدا كردند از من در زمان\r\nچون شنيد از كام احمد دايه راز * دست او بگرفت و شد در خانه باز\r\nگفت شوهر با حليمهء بىحضور * كه بر مادر بريم اين نغز پور\r\nكه لطيف است اين قمر همچون پرى * زود بايد برد پيش مشترى\r\nتا كه بُد طفل و صغير و شيرجو * بهر شير ، آن شير بُد در پيش تو\r\nشد بزرگ و ميل شيرى مىكند * در بيابانها دليرى مىكند\r\nيا چو يوسف طعمهء گرگان شود * يا پلنگ و گرگ در دام آورد\r\nيا كه ديوش ره زند در كوهسار * يا برآرد از دد و دام او دمار\r\nشاه خوى است اين پسر اى بىخبر * كى نهد دايم به پيش دايه سر\r\nاين نظر كاندر دو ابروى وى است * لايق اين بنگه لولى كى است\r\nاين جهان بىشك مقام لوليانست * دل درو ننهد كسى كه جنس جانست\r\nشرح جان و وصف جانان ، راز دل * ذكر نور و نقش جسم و آب و گل\r\nبازگويم فاش پيش آور دو گوش * گر نگردد صاف اين دُردى منوش\r\nاى اخى حق چون جهان را ساز كرد * نور خود با انبيا دمساز كرد\r\nدر شبستان جهان مانند شمع * روشنى بخشيد بهر سرّ جمع\r\nدر زمان چون آفريد اين خاكدان * كوه غفلت آفريد اندر ميان\r\nسايهء غفلت در اين عالم فتاد * گشت تاريك اين جهان خاك و باد\r\nليك اندر سايهء كوه سياه * چون نبُد خورشيد خندان شد گياه\r\nآن گياه از سايه و ميغ شبان * سركشى كردند در روى جهان\r\nيا دوا كردند اصل و بود خويش * كور گشتند از زيان و سود خويش\r\nانبيا آن عهد و پيمان قديم * يادشان بُد در جهان با خوف و بيم\r\nدل در اين ويرانه ننهادند هيچ * از فراق دوست مىديدند پيچ \r\n\r\n","description":"","footnote":"","page_name":" 182 ","page_number":248},
  {"content":"\r\n\r\n چون غريبان در بيابان آن گروه * بىنشان و بىگمان و بىشكوه\r\nپيش از آنكه امر يابند از إله * كسب مىكردند و مىديدند راه\r\nآن عملهاى نكوشان شد دليل * كه نبُد اندر ميانشان جبرئيل\r\nدايهء مهر و محبّت داشتند * تخم نيكو بهر خود مىكاشتند\r\nآن عمل شد چون كُلند آبدار * كوه غفلت از عمل شد چون غبار\r\nسوز مهر آمد دريد آن پرده‌شان * سوى ملك حق شدند آن سروران\r\nحق تعالى كرد آنها را وزير * تاج عزّتشان نهان داد و سرير\r\nچون در اين ظلمات پرنقش‌ونگار * دل بننهادند و مىبستند بار\r\nحق نشان و مُهر مِهر خويشتن * داد با اين قوم بىخان و وطن « 1 »\r\nنامهء امر رسالت‌شان بداد * قوّت و زورِ عدالتشان بداد\r\nاز براى بردن افتادگان * آمدند اندر ميان جاهلان\r\nتا كه مشتاقان بىكسب و هنر * دور گردانند از اهل سقر\r\nتا جدا سازند گل از خار بن * كين دو باهم شد پديد از امر كن\r\nگر نباشند اين رسولان لطيف * بس ظريفى كه شود خوار و كثيف\r\nكسب بىامر صور اى راه‌جو * گر كنند اهل محبّت نيك‌بو\r\nور مقلّد كسب بىاستا كند * عاقبت رو جانب دنيا كند\r\nپُرمهان نزديك قطبيّت رسند * همچو شيطان در چَهِ هستى فتند\r\nاين رسالت همچو چشمهء آب دان * كه همىزايد ز بحر جان جان\r\nرهگذارش شيب كوه غفلت است * زان سبب فاروق كفر و ملت است\r\nپس نظر بود اوّل و آنگه عمل * از عمل شد فاش علم بىخلل « 2 »\r\nهان مرو زنهار در كوى قياس * تا كه گردد عقل و علمت حق‌شناس\r\nتا نگردى گول غولان اى پسر * باقى اين با تو گويم در نظر\r\nغايبان را بيش ازين درخورد نيست * رحم غيبى بهر هر رخ زرد نيست\r\nكوه غفلت را ز ره بردار زود * تا نمانى روسيه مانند دود \r\n\r\n\r\n","description":"","footnote":"\r\n( 1 ) . س : بىخان وطن .\r\n( 2 ) . س : بىعلم و خال .\r\n","page_name":" 183 ","page_number":249},
  {"content":"\r\n\r\n ور نتانى كوه را سوراخ كرد * خوش‌قدم نه در ره مردان مرد\r\nتا ز بند جهل خود گردى رها * تا كنى در صفّ خاص الخاص جا\r\nهركه او درماند اندر يك مقام * تو جمادش خوان نه حيوان و نه عام\r\nهر زمان پس دايه‌اى بايد ترا * تا رود در پيش و گويد بر ترا\r\nتا كه جانت پيرو احمد شود * همّتت در عالم بىحد رسد\r\nدايهء احمد در اوّل نور بُد * تا كه نورش در جهان مشهور شد\r\nدايهء ثانيش بُد عقل معاد * اين دو دايه صورتش كرد اوستاد\r\nبعد از آن حق دايهء مهر بلند * در درون آدم و حوّا فكند\r\nآن محبّت شد انيس نور و عقل * تا ز عبد اللّه كرد آن شاه نقل\r\nآمنه شد باز دايهء مهربان * تا به دو شد جمع نور و جسم و جان\r\nديگرش حلم حليمه يار شد * تا ز حسن خلق برخوردار شد\r\nچون درآمد نوبت جذب جهان * شد حليمه عاجز و بس ناتوان\r\nپيش مادر برد آنگه دايه‌اش * زانكه بُد لرزان ز وهم سايه‌اش\r\nآمنه گفتا كه دى آن زارىات * از چه بود و چيست اين بيزارىات\r\nدى گريبان مىدريدى زار و مست * جام دُرد دردت آيا كه شكست\r\nدايه احوال محمّد بازگفت * داستان آخر و آغاز گفت\r\nآمنه گفتا كه جن با اين پسر * ره ندارد اى حليمهء بىخبر\r\nشأن اين فرزند عالىتر از آنست * كه نمودارش به عالم در عيانست\r\nآنچه من ديدم از آن دُرّ ثمين * آسمان گر بشنود گردد زمين\r\nگر زمين اين بشنود لرزان شود * جان اگر اين بشنود بىجان شود\r\nكوه اگر آگه شود از راز من * نيست گردد ، نيست در آواز من\r\nآنچه من گويم همان گويد يقين * فكر انس و جن مكن در پيش اين\r\nذكر قصر شام و نور روى پور * يك‌به‌يك با دايه گفت آن كان نور\r\nراه خود بسپرد دايه و بازگشت * قدر وسع خويش صاحب‌راز گشت\r\nپور اسحاق اين‌چنين سنجيده است * نقلهايى كز ورق برچيده است\r\nگفت بعضى از نديمان حبيب * همچو بيماران به درگاه طبيب \r\n\r\n","description":"","footnote":"","page_name":" 184 ","page_number":250},
  {"content":"\r\n\r\n كرده‌اند از روى عزّت اين سؤال * كاى خبير ماضى و اى كان حال\r\nبازگو از مبدأ خود راز چند * تا به رقص آيند اين دمساز چند\r\nگفت آن شيرين‌كلام خوب‌رو * با كرشمه و غمزه با صد خلق و خو\r\nكه در آن دم كه خليل نورناك * با مسيحا كو نبُد جز نور پاك\r\nآن دعا كرد و بشارت داد اين * ابتداى بود من اين بود اين\r\nآن ببست و اين بديد اى دوستان * همچو آب و باد اندر بوستان\r\nنور سوزان خليل اللّه بود * كه به وقت زادنم بُصرى نمود\r\nمژدهء عيسى گواه حال شد * گفتن او صورت اقبال شد\r\nمبدئى كه لايق گوش و زبانست * كه عيان است و گذارش در بيانست\r\nاى عزيزان بيش از اين نتوان نمود * ليك بهر سوز دل بتوان فزود\r\nصد هزاران ابتدا و انتهاست * در طريق هركه مشغول خداست\r\nهر صباحى ابتداى حالتى است * هر مسا از بهر نقش و آلتى است\r\nبلكه هردم كه همىزايد ز ما * ابتدايى دارد و هم انتها\r\nليك باهم صحبت افزايد مقام * اين‌چنين است و چنين بوده مدام\r\nكاين اثرها جمله از هم‌صحبت است * يار نيكو جان جان دولت است\r\nاين فصاحت كه حيات آب خداست * كه دم و دمساز و هم روح شماست\r\nشيوهء اين از بنى سعد است و بس * مبدأ شهد از شكوفه است و مگس\r\nلفظ ترك و لفظ هندو كن قياس * فرقشان بيش است از حيوان و ناس\r\nبسته راه جمله گفتار عرب * زانكه هست اندر فصاحت بس عجب\r\nدر عرب قوم بنى سعد اى گروه * برده‌اند از ديگران گوى شكوه\r\nمن ازيشان خورده‌ام شير حلال * زان زبانها گشت پيشم جمله لال\r\nگر نجنبانى زبان در پيش پير * شد حلالت تربيتهاى چو شير\r\nور دلت باشد موافق با زبان * جان تو كاشف شود اندر زمان\r\nور بجنبانى زبان كافر شوى * گر هزارت فضل باشد اى غوى\r\nچون سخن در باب مبدأ مىرود * گر ندرّم پرده اينجا بد بود\r\nتا نيارى بر زبان نام ازل * هم نبينى صورت علم و عمل \r\n\r\n","description":"","footnote":"","page_name":" 185 ","page_number":251},
  {"content":"\r\n\r\n هم ازل هم خواست گر دارى بصر * در نفوس پير بين اى بىخبر\r\nابتدا و انتها در سرّ اوست * زانكه او فانى شده فىالجمله هوست\r\nزين سبب فرمود آن موزون كلام * كه در آن صحرا كه بودم چون غلام\r\nگه شبان گلّهء دايه بُدم * گاه چون خور گاه چون سايه بُدم\r\nدو نفر بس بافر و جامه سفيد * آمدند و من بلرزيدم چو بيد\r\nطشت زرّين داشتند آن هر دو مرد * صافىام كردند در يك آبخورد\r\nپاره‌اى خون غليظ بس سياه * از دلم بيرون كشيد آن مرد راه\r\nوان دگر برف آب آورد و نشست * باز هم بستند خوش چالاك و چست\r\nهستى و مستى من آن خادمان * خوش جدا كردند و بردند آن زمان\r\nچون منى من نماند اى ياوران * مسكنت آمد چو كوه بىنشان\r\nجان من زان مسكنت تسكين بيافت * مهر خلقم آن زمان روشن بتافت\r\nبعد از آن نور نبى زور ولى * كه مرا بودند آن دم صيقلى\r\nچون بديدندم كه هستم باوفا * در ميادين جفا و اندر بلا\r\nآن يكى با آن يك ديگر بگفت * كه ببايد وزن كرد اين گنج مفت\r\nتا شود پيدا تحمّلهاى او * تا چو گل خندان شود سيماى او\r\nده نفر گفتا بيار از امّتش * وزن كن با قوّت و با همّتش\r\nآن‌چنان كردند و من افزون شدم * ده‌ده افزودند و من موزون بُدم\r\nتا ز امّت با هزارم بركشيد * جسم و جان من همىشد بر مزيد\r\nبعد از آن گفتا كه فىالجمله امم * پيش وزن او يقين باشند كم\r\nزانكه آنها جمله مستان وىاند * همچو قوم موسى و عيسى نىاند\r\nجان نثار خاك پاى اين كنند * همسرى كى با لواى اين كنند\r\nروى اين ناديده ايمان آورند * طاعتش چون گنج پنهان آورند\r\nوجه ديگر آنكه اين شاه جهان * بار امّت جمله بردارد به جان\r\nزين سبب در كفّه اين شه شد گران * بار كش تا وزن يا بى اى فلان\r\nوجه ديگر آنكه بس مسكين بود * جان مسكين سخت با تمكين بود\r\nشاخه‌ها از بادها جنبان شوند * يك دمى گريان دمى خندان شوند \r\n\r\n","description":"","footnote":"","page_name":" 186 ","page_number":252},
  {"content":"\r\n\r\n مىنجنبد هيچ كوه از جاى خويش * بلكه دربندد جهان بر پاى خويش\r\nبعد از آن گفتا به اصحاب آن حبيب * كه ظهور من عجيب است و غريب\r\nخورده‌ام من شير جان سعديان * زان سبب هستم چنين شيرين‌زبان\r\nوين زبان در پيش جانم الكن است * كه وجود سرّ اعراب از من است\r\nاين زبان مادرى اسم‌آور است * وان زبان غيب‌دان پيغمبر است\r\nامّيم زان جنس اين عالم نىام * آن دمم كه بسته در آدم نىام\r\nكوه غفلت اسب رهوار منست * آز و شهوت خسته و خوار منست\r\nزانكه عشق بىشرر يار من است * در همه عالم نگهدار منست\r\nديو من چون خاك تسليم منست * شينِ شينش حلقهء ميم منست\r\nاى جمالى قصّه‌آور در ميان * سيرت احمد مگو فاش و عيان\r\nچون حليمه كان حلم و جود و داد * كرد حاصل روى در بيرون نهاد\r\nاين روايت نيز بهر سرّ شاه * بازگويم بهر مشتاقان راه\r\nحاليا گوش آر در پيش اى محبّ * تا بخوانم نظم عبد المطّلب \r\n\r\nرجز [ اللّهم ربّ الرّاكب المسافر محمد فاقلب بخير طاير 
  ]\r\n اللّهم ربّ الرّاكب المسافر * محمد فاقلب بخير طاير\r\nو ازح عن طريقه الفواجر * وحيّة ترصد بالظّواهر\r\nو احفظه من كلّ شىء ضائر * من كلّ شيطان و كلّ فاجر\r\nيمشى اليه فى هوى الزّوافر * و نجّ عنه كلّ جلف فاجر\r\nحتّى يكون مكرمى و ناصر * و عصمة نرجوه للمعاشر\r\nثمّ تؤديه على الاباعر * مسلّما ربّى الى المشاعر\r\nمحمدا يا ربّ ذاك الصّادر \r\n ابن عباس اين‌چنين داده خبر * از نشان صورت خير البشر\r\nكه حليمه بهر اثبات رسول * اين حكايت كرد در گوش اصول\r\nكاندر آن سالى كه شاه فيض‌بخش * راند در ميدان كسب و كار ، رخش\r\nدر بلاد ما نه نان بود و نه آب * ما ز ضرب جوع مىديديم تاب \r\n\r\n","description":"","footnote":"","page_name":" 187 ","page_number":253},
  {"content":"\r\n\r\n در چنين حالت ز من پورى بزاد * بار ديگر بر سر بارم فتاد\r\nاندر آن بيچارگى خوابم گرفت * دست دولت زلف پرتابم گرفت\r\nديدم اندر خواب مردى خوب‌رو * كه مرا برداشت مانند سبو\r\nدر ميان حوض آبم او فكند * من ندانم شير بُد يا آب قند\r\nگفت با من كاى حليمه خوش بنوش * تا شوى تو كان شير و عقل و هوش\r\nكه كرامتهاى بىمثل و نظير * روزىات كرده خداوند مدير « 1 »\r\nرو سوى مكّه چو گردى هوشيار * تا شود اسرار خوابت آشكار\r\nكه حرم فيّاض كل عالم است * گنج خانهء پور خاص آدم است\r\nمشكلاتت بىشك آنجا حل شود * خير و شرّت بىشكى « 2 » مبدل شود\r\nچون شوى بيدار اين با كس مگو * بر فراز گنج تو شركت مجو\r\nدست بر پستان من زد شادمان * گفت بادا پر ز شير اين شيردان\r\nچون شدم بيدار شيرم شد روان * همچو باران بهار از آسمان\r\nآن گروه مرده‌شكل روى زرد * روى من ديدند چون رخسار ورد\r\nدر تعجّب آمدند آن غافلان * زانكه بودندى پى نقش جهان\r\nباز بانگ غيب در گوشم رسيد * كز قريش آمد بسى درها پديد\r\nعاملان « 3 » بهر قدوم شاه جان * جز پسر نارند در روى جهان\r\nروى در مكّه كنيد اى طالبان * تا كه جانهاتان شود اسراردان\r\nما روان گشتيم با آن همرهان * با الاغ و شوى خوش سجده‌كنان\r\nزانكه بىقوّت بُديم و نامراد * سير ديدى كه به سجده درفتاد\r\nبىنوايان راست اين صدق و عمل * سوز شد چون زر درآيد در بغل\r\nافت‌وخيزان در قفاى كاروان * با الاغ لنگ مىكنديم جان\r\nليك هردم مىشنيدم اين ندا * از يسار و از يمين و از سما\r\nكه خوشا پستان تو اى دل‌كباب * كه بخواهد يافت كام از فتح باب\r\nاين‌چنين پس‌پس رو و پيشى مجو * مژده‌ها كه بشنوى با كس مگو \r\n\r\n\r\n","description":"","footnote":"\r\n( 1 ) . س : قدير .\r\n( 2 ) . س : در زمان .\r\n( 3 ) . س : حاملان .\r\n","page_name":" 188 ","page_number":254},
  {"content":"\r\n\r\n مىشنيدم اين نداهاى غريب * گاه‌گاه از دور و گهگاه از قريب\r\nگفتمى با شوهر خود كاى رفيق * هيچ مىدانى كه من هستم غريق\r\nلحظه‌لحظه گوش من آواز غيب * بشنود بىشبهه و بىشكّ و ريب\r\nراه در گوش تو دارد اين صدا * كه همىآيد چو برق اندر هوا\r\nگفت نى گوشم ازين آيت كر است * ليك اين واگفتنت سوزآور است\r\nنيستم منكر كه تو هستى سميع * نيست از آزادگان اين سرّ بديع\r\nچون چنين است ازچه‌رو پس مىرويم * خر برانيم و به بالاتر خزيم\r\nصف‌نشين گرديم و فخر آريم زود * تا به كى نوشيم در دهليز دود\r\nگفت با شوهر ، حليمه كاى انيس * ما شديم آگه ز جور هر خسيس\r\nاز خسيسان اين بصارت يافتيم * هم ز خون دل طهارت يافتيم\r\nدر غريبى پيش رفتن بس خطاست * كى شود گم هركه او اندر فقاست\r\nراهداران‌اند در پيش طريق * مىبپرسند از غنيمت وز رفيق\r\nكه چه دارى و كه همراه تو بود * پيش آنها راستى بتوان نمود\r\nموبه‌مو احوال راه و رهروان * بازپرسند از امير كاروان\r\nدر عقب باشيم پس بهتر بود * تا كه امر و نهيمان كمتر بود\r\nباز ديدم مرد خوب هوشمند * كه ندا زد بر سر كوه بلند\r\nكاى حليمه پيش رو واپس مايست * پس فتادن اين زمان كار تو نيست\r\nكز تو ويران‌تر كسى در دهر نيست * گنج در ويرانه دارد جاى ايست\r\nچون شنيدم اين نداى بس صريح * پاى اشكستهء خرم شد خوش صحيح\r\nچون دو فرسنگى كعبه رو نمود * آمدند آن كاروان آنجا فرود\r\nدر زمان شد جسم من مست و گران * كه پياپى باده مىخوردم نهان\r\nچون نهادم سر به خاك راه دوست * گشت جان خسته‌ام آگاه دوست\r\nيك درختى باز ديدم خوب و سبز « 1 » * بر سر من رسته بُد آزاد و كبز\r\nشاخه‌هاى آن درخت پرثمار * سايه‌اش بُد بر يمين و بر يسار \r\n\r\n\r\n","description":"","footnote":"\r\n( 1 ) . سبز و خوب .\r\n","page_name":" 189 ","page_number":255},
  {"content":"\r\n\r\n ميوه‌هاى مختلف بُد بار او * بود بىحد حاصل و اثمار او\r\nسوى من زان نخل خرمايى فتاد * از هوا بگرفتم آن ميوهء مراد\r\nآن رطب خوردم كه صد بار از نبات * بود بهتر در مذاق و در ثبات\r\nآن حلاوت در مذاق من بماند * تا محمّد آيت هجرت بخواند\r\nچون محمّد شير شد از شير من * تلخ شد اين كام بىتدبير من\r\nچون شدم بيدار از آن راز نهان * وانگفتم با كسى يك شمّه زان\r\nبار بربستيم و در مكّه شديم * خيمه اندر دامن بطحا زديم\r\nگفتم اى شوهر بپرس از مهتران * كه بود نطفهء نكو در سروران\r\nباز پرسيد و بيامد آن محب * بُد بزرگ مكه عبد المطّلب\r\nمن به جست‌وجوى دردانه بُدم * فارغ از اموال و بتخانه بُدم\r\nپيشتر از من شدند آن دايگان * چون گدايان بر در دارندگان\r\nجمله مطلوبات خود دريافتند * بهر رفتن كارها مىبافتند\r\nمن بُدم حيران و دنگ و بىخبر * هر زنى آورده « 1 » با خود يك پسر « 2 »\r\nپور هاشم ناگهان آمد به كوه * با فر و اقبال و با عزّ و شكوه\r\nگفت كاى شيرآوران بچّه‌جو * هست مولودى كه دارد ميل او\r\nهم يتيم و هم فقير است و ضعيف * ليك از نسل مهان است اين شريف\r\nپيش عبد المطّلب رفتم شتاب * گفتم اى شه تشنه‌ام كو جام آب\r\nگفت برگو كز قبيلهء كيستى * اين‌چنين آشفته بهر چيستى\r\nگفتمش من از بنى سعدم يقين * نيك بنگر در من و خوارم مبين\r\nگفت ديگر بازگو نام تو چيست * همسر و همخواب و هم‌كام تو كيست\r\nگفتمش نامم حليمه‌ست اى حكيم * گفت خوش خوش نام بىخوف است و بيم\r\nهرك را باشد سعادت يار حلم * يابد اندر هر دو گيتى فضل و علم\r\nگفت دارم من يتيمى بس لطيف * نام او كردم محمّد اى حريف\r\nهمرهانت جمله ديدند آن پسر * بىخبر بودند از آن زيباگهر \r\n\r\n\r\n","description":"","footnote":"\r\n( 1 ) . س : آورد .\r\n( 2 ) . س : جاى دو مصرع عوض شده .\r\n","page_name":" 190 ","page_number":256},
  {"content":"\r\n\r\n تو قبولش كن كه يا بى سود ازو * كه نبينى تو شرار و دود ازو\r\nگفتمش من مشورت با شو كنم * بعد از آن اين گفت‌وگو يكسو كنم\r\nگفت دايه چون به شوهر گفتم اين * شوهرم شد خرّم و گلگون‌جبين\r\nگفت رو زوتر كه نستاند كسى * كانتظار اين كشيدستى بسى\r\nيك حسودى گفت هيهات آن زمان * جمع كرده‌ستند طفل منعمان\r\nآن يتيم بينوا را ديده‌اند * نى چو تو بىعقل و هوش و ديده‌اند\r\nجان من چون عود در آتش فتاد * كان حسودك همچو سگ آواز داد\r\nاندر آن شوزش دلم الهام يافت * زان شنيدن جان من آرام يافت\r\nباز رفتم سوى عبد المطّلب * شوهرم خوش‌دل دويد اندر عَقِب\r\nگفتمش كاى مير آن فرزند كو * تا به صد دل آيم اندر بند او\r\nگفت خوش‌دل مىبرى گفتم بلى * گوش من نشنيد بانگ احولى\r\nپور هاشم كرد سجده در زمان * كه خدايا دار پورم « 1 » در امان\r\nمهربان كن دايه بر فرزند من * كه بدارد همچو من دلبند من\r\nبعد از آن ما را به خانهء خويش برد * كرد در پيمان ما صافى و دُرد\r\nآمنه ديدم رخش چون ماهتاب * واله و حيران قرص آفتاب\r\nماه و خور بودند محو يكدگر * جان من چون ذرّه شد بىپا و سر\r\nهركه آن رو ديد و سرگردان نشد * نيست گشت و و اصل جانان نشد\r\nخونم اندر رگ بجوشيد آن زمان * شد مبدّل خون به شير و شد روان\r\nدر كنار خود گرفتم درّ پاك * همچو روحش ديدم و خود همچو خاك\r\nدر كنارم شير جست آن شيرخو * شيردان راستم بگرفت او\r\nميل سوى چپ نكرد آن راست‌گو * چونكه خورد از راست شير آن ماه‌رو\r\nخواستم تا روش آرم سوى چپ * تا برم فيض و بگويم شكر رب\r\nسوى پستان چپم ميلى نكرد * باز سوى راست گشت و شير خورد\r\nدر چنان حالت عدالت وانمود * چشم عدلش حق در آن ساعت گشود \r\n\r\n\r\n","description":"","footnote":"\r\n( 1 ) . س : طفلم .\r\n","page_name":" 191 ","page_number":257},
  {"content":"\r\n\r\n بر شريك خويشتن استم نكرد * منصف خشنود نبود روى زرد\r\nبىطمع هرگز نگردد شرمسار * با طمع پيوسته باشد خوار و زار\r\nبىطمع بر پشت گردون زين نهد * با طمع جان در بر سرگين دهد « 1 »\r\nبىطمع با زور و با قوت بود * با طمع خود بيخ خود برمىكند\r\nنيز فرزندم نكردى ميل شير * تا شدى از شير من آن شاه ، سير\r\nچون درآمد شب نماند آوازها * كه جهان در خواب رفتند اى كيا « 2 »\r\nشد جدا نورى ز پيشانى او * كه شد آن شب همچو روز مهرخو\r\nديدم آنگه مرد خوب سبزپوش * پيش بالينش ستاده خوش خموش\r\nمن نگويم چاكر آن شب « 3 » كه بود * كاندر آن شب فاش خدمت مىنمود\r\nتو اگر خواهى بيابى فيض و سود * دايما مىده به روى او درود\r\nگر تو خواهى كه شود كارت تمام * بر قد و بالاش ده دايم سلام\r\nصد درود و صد سلام و صد صلات * هر زمان بادا بدان زيباصفات\r\nصد هزاران جان فداى خاك اوست * اى خوشا جانى كه در فتراك اوست\r\nتا جمالى گشت گرد راه او * خواهش او شد همه دلخواه او\r\nگفت دايهء مصطفى با دوستان * كه نتانم گفت وصف جان جان\r\nآنچه بشنيدم من اندر باب او * از بزرگى وى و القاب او\r\nوا نتانم گفت تا جاويد من * كى درآيد وصف مهر اندر سخن\r\nمن چه گويم وصف آن شاه غيور * كه به من بنمود حق نزديك و دور\r\nبهر غيرت اين‌قدر آرم بگفت * تا نبينى سير او آسان و مفت\r\nبود در مهد آن شه و سالار عهد * كز پى پاكى نمودى جدّوجهد\r\nعورتش گر ذرّه‌اى پيدا شدى * با اشارت جانب غوغا شدى\r\nسهمگين گشتى يقين آواز او * گر ببردى باد روىانداز او\r\nيك شبى بيدار گشتم ناگهان * با اصول آوازش آمد بىگمان\r\nلا إله گفت و الّا اللّه گفت * با زبان و با دل آگاه گفت \r\n\r\n\r\n","description":"","footnote":"\r\n( 1 ) . س : نهد .\r\n( 2 ) . س : فتى .\r\n( 3 ) . س : چاكران شه .\r\n","page_name":" 192 ","page_number":258},
  {"content":"\r\n\r\n نى چو اين عرعركنان بىاصول * كه نىاند آگه ز اللّه و رسول\r\nذكر از بهر دو نان جو كنند * همچو گربه از طمع مومو كنند\r\nچند گويم اى دبير راست‌گو * كه دهان و دست از نادان بشو\r\nنيست مردى مشت بر طفلان زدن * جوز و سنجد ده به طفلان اى حسن \r\nقوله تعالى ،  « قُلِ اللَّهُ ثُمَّ ذَرْهُمْ فِي خَوْضِهِمْ يَلْعَبُونَ »  ( 6 / 91 ) ، اى اخى ، بدان كه حضرت مصطفى صلّى اللّه عليه و على « 1 » آله و سلّم اشارت با حليمه كرد « 2 » تا حليمه ايمان بياورد و آيات و حديث همه اشارت است ، كه حق سبحانه و تعالى و رسولان او صلوات اللّه و سلامه عليهم اجمعين ، سخن در غلاف فرموده‌اند . تو اين ذكر مولود كه مىخوانى نيك تأمّل كن كه معنيها دارد ، و چشم به صورت مدار . گوش به نظم دار و حاضر باش كه حسدت گلو نگيرد . و صلّى اللّه على محمّد و آله و سلّم .\r\n جسم احمد چونكه زورين گشت و شاد * با شبانان رو به صحرا مىنهاد\r\nليك هيچش انس با ايشان نبود * انس از جنسيّت آيد در وجود\r\nدايما گفتى ابا آن طفلكان * كه نه‌ايم اى طفلكان ما رايگان\r\nبهر كاريمان فرستاده خدا * تا بيابيم از عملها ما جزا\r\nچونكه قدّش اندك‌اندك مىفزود * حسن و خلقش جان مردم مىربود\r\nبلكه اهل آسمانها از هواش * سجده مىكردند پيش خاك پاش\r\nناگهان روزى ابا گلّه و شبان * شد به صحرا آن شبان راعيان\r\nسرور و سالار جمله انبيا * مونس و پشت و پناه اوليا\r\nدلنواز عاشقان دل دو نيم * جانگداز و قبلهء هر مستقيم\r\nدر ميان گلّه بُد شاه جميل * خواجه ميكائيل و يارش جبرئيل\r\nهر دو باهم طشت زرّين داشتند * از ميان گلّه‌اش برداشتند\r\nسينه‌اش بشكافتند آن چاكران * نقطهء خون سيه بُد اندر آن\r\nزو جدا كردند و شستندش به آب * باز باهم بسته شد بىپيچ‌وتاب\r\nپور دايه رفت و با مادر بگفت * پيش باب و مادر آن دُرها بسفت \r\n\r\n\r\n","description":"","footnote":"\r\n( 1 ) . س : اين كلمه را ندارد .\r\n( 2 ) . س : مىكرد .\r\n","page_name":" 193 ","page_number":259},
  {"content":"\r\n\r\n چون شنيدند آن سخنهاى درست * شوهر و زن در ره افتادند چست\r\nتا به پيش سرو باغ جان جان * شاد و خندان بود آن غنچه‌دهان\r\nچشم و رو بر آسمان بگماشته * دست دل سوى هوا برداشته\r\nآفتاب از شرم او زرّين شده * ماهتاب اندر پىاش پروين شده\r\nشوى دايه گفت كاى جان جهان * بازگو احوال خود با ما عيان\r\nگفت دو شخص آمدند از آسمان * من چه گويم وصف آن روحانيان\r\nسينه‌ام بشكافتند آن بيدلان * جوهرى كردند در جانم نهان\r\nدست ماليدند بر سينه‌ام دگر * نى نشانش ماند و نى خون جگر\r\nپس به قپّانم نهادند اى عمو * سوى ديگر امّتانم روبه‌رو\r\nآن‌چنان‌كه ذكر آن از پيش رفت * گفت با شوى حليمهء ديده‌تفت\r\nدر حضور كاهنش بردند باز * تا بگويد سربه‌سر احوال و راز\r\nشاه با كاهن بگفت احوال خود * كاهنه جوشيد در خود همچو دد\r\nگفت با بانگ بلند آن پرتعب * بر سر كوى بلندان عرب\r\nكه به قتل آريد اين طفل اى يلان * ورنه خواهدكردتان بىخان‌ومان\r\nهم مرا با او به قتل آريد زود * تا نبينم من شما در نار و دود\r\nچون رسد در وادى عقل اين پسر * مر شما را خواند اسباب سقر\r\nدين تازه آورد اندر ميان * زو به خاك افتد علوم عالمان\r\nعاقلان با خاك ره يكسان كند * خانه‌هاى كهنگان ويران كند\r\nتا نشد پيدا ببايد نيست كرد * ورنه از جانتان برآرد دود و گرد\r\nدست احمد داشت اندر دست خود * با بدان مىگفت آن گفتار بد\r\nدايه گفتا چون شنيدم اين ازو * از عدو كردم جدا آن فتنه‌جو\r\nگفتم اى كاهن مگر ديوانه‌اى * يا كه غرّه از بت و بتخانه‌اى\r\nبردم القصّه شه دستان‌نما * تا به خانهء خويش با نور و صفا\r\nبعد از آن چون گنج پنهان كردمش * همچو جان اندر بدن پروردمش\r\nهر صباحى آمدى مرغى سفيد * گم شدى در سينهء شاخ اميد\r\nروز ديگر باز مرغى همچنان * آمدى در گرد آن شه پرزنان \r\n\r\n","description":"","footnote":"","page_name":" 194 ","page_number":260},
  {"content":"\r\n\r\n جلوه‌اى كردى و در وى گم شدى * روز ديگر مرغ ديگر آمدى\r\nاين روايت كرد مردى با فلاح * كآمدى دو مرغ پيشش هر صباح\r\nشوهرم مىديد آن حالات خوش * كه فزون بُد از چهار و پنج و شش\r\nاين طبايع وين حواس و اين جهات * پيش الهام الهى هست مات\r\nچون همىديد آن صفات زورناك * گفت با من كاى حليمهء شورناك « 1 »\r\nپيش ازين غافل نبايد بودمان * فكر كن در بود و در نابودمان\r\nبود ما از بودن اين شاه بود * گرچه اين دولت همى در راه بود\r\nآخر انديشيدن از غفلت بهست * كه ز غفلت بس كسى يابد شكست\r\nاين پسر هردم ظهورى مىكند * كس چه داند كو چه زورى مىكند\r\nبهتر آن باشد كه بسپاريم زود * كه مبادا گم شود اين نفع و سود\r\nگفتمش خيزيم و رو در ره كنيم * تا كه خويشانش ازين آگه كنيم\r\nدر زمان با شاه دل برخاستيم * بار خويش و روى خود آراستيم\r\nچون قدم در راه بنهاديم ما * از هوا در گوشم آمد اين صدا\r\nكاى مبارك‌رو خوشا آن ملك و دشت * كه نسيم بوى تو آنجا گذشت\r\nاى خوشا كويى كه آنجا بگذرى * بىشكى آن خاك يابد سرورى\r\nاز حوادث جملگى ايمن شود * هر مقامى كه خيالت بگذرد\r\nآن خر لنگم چو دلدل مىدويد * گوئيا خر نيز مژده مىشنيد\r\nهركجا كه مهر عزّت سرزند * سنگ را و خاك را گوهر كند\r\nقدرت حق بيش از آنست اى يلان * كه نمايد يك نشان و صد نشان\r\nچون‌كه در مكّه رسيديم آن زمان * خوش‌دل و خوشوقت و خوش دستك‌زنان\r\nهركه منزل ديد چون خوش‌دل نبو * هركه جَست از جو بياسود اى عمو\r\nپارهء ابر سياه آمد دگر * بانگ مىآمد از آن مايهء مطر\r\nاز يمين و از يسارم كس نبود * گوش من آواز سختى مىشنود\r\nمن به غايت گشتم آنجا ترسناك * سخت بىقوّت شدم چون گرد خاك \r\n\r\n\r\n","description":"","footnote":"\r\n( 1 ) . س : با من حليمه كاى شورناك .\r\n","page_name":" 195 ","page_number":261},
  {"content":"\r\n\r\n چون به خود بازآمدم احمد نبود * روم چون زر گشت و چشمم شد كبود\r\nشد جهان تاريك بر چشمم چو قير * كه نمىديدم جمال آن امير\r\nبر سر و رو گشتم اندر خاك كو * خواستم تا بشكنم جام و سبو\r\nمىدويدم لال و دنگ و پرملال * همچو چشم صائم از بهر هلال\r\nهركه مىديدم همىپرسيدمش * بهر آنكه مژده يابم از دمش\r\nبا من شوريده مىگفتند خلق * كه چرا بدريده‌اى اين حلق و دلق\r\nمن همىگفتم كه پور آمنه * دل ز من برد و چو دل بر جاى نه\r\nجمله مىگفتند رو ياوه مگو * او نبُد با تو بهل اين جست‌وجو\r\nمن همىگفتم ابا آن غافلان * كه نبيند روى او جز چشم جان\r\nجان من مىسوخت از دردش چو عود * كس ز حال زار من آگه نبود\r\nشرح عشق و شرح سوز و شرح درد * در دو عالم اى برادر كس نكرد\r\nكاين نظر چون روى جانان ديدنيست * در دو گيتى بىشكى اين ديده نيست\r\nدر جهان عشق جو اين چشم و رو * نيست اين اسرار اندر چارسو\r\nنيست در بازار جز گفت و شنيد * آن يكى بفروخت ، آن « 1 » ديگر خريد\r\nخلق جمله در پى بيع و شريست * عاشقا بگذر در آن ميدان مايست\r\nاسب « 2 » همّت در پى جانان دوان * هان مشو بندور در هر دو جهان\r\nكه قرار عاشقان در لامكانست * اين دو عالم خوابگاه كودكانست\r\nجان عاشق فارغ از باغ و دكانست * چه دكان و باغ گو فارغ ز جانست\r\nگر بيابى لذّت از درد اى پسر * كى زنى تو خيمه اندر رهگذر\r\nهركه چشمش ديده باشد روى دوست * داند اين افغان و زارم از چه روست\r\nچون حليمه در پى احمد دود * گوش او از طعن نادان كر بود\r\nگفت هر سو مىدويدم چپ و راست * تا بدانم كه محمّد در كجاست\r\nناگهان پيرى رسيد اندر گذار * گفت با من كاى زن آشفته‌كار\r\nاين فغان و ناله‌ات از بهر كيست * بازگو با من كه مقصود تو چيست \r\n\r\n\r\n","description":"","footnote":"\r\n( 1 ) . س : و آن .\r\n( 2 ) . س : اسپ .\r\n","page_name":" 196 ","page_number":262},
  {"content":"\r\n\r\n گفتمش پورى به رخ چون آفتاب * گم شده‌ست از من از آن رويم بتاب\r\nهست پور آمنه آن كان نوش * وانما گر ديدىاش ور نى خموش\r\nگر تو هستى پير راه و راهدان * مقصدم بنما مگو از اين و آن\r\nرهنمايان در جهان پر ديده‌ام * پرده‌ها بر رويشان بدريده‌ام\r\nكه نبُدشان غير ذكر و راه و نقل * هيچ همره‌شان نبود انوار عقل\r\nتو نشان احمدم واده اگر * نيستى مانند آنها كور و كر\r\nگر ندانى معنى تكرار خود * گر چنينى رو مده آزار خود\r\nگفت با من پير از راه جدل * كه بيا با من به نزديك هُبل\r\nكو نمايد اين ره باريك تو * روز گرداند شب تاريك تو\r\nپيش او مسكين شو و تسليم باش * با تو بنمودم ره مقصود فاش\r\nگفتم اى شيخ خرف تو غافلى * همچو آن شيخان پى هر آفلى\r\nتو نمىدانى كه آن شب كان پسر * در وجود آمد جدا شد خير و شر\r\nلات و عزّى سرنگون گشتند و خوار * از بتان برخاست اكنون اعتبار\r\nپير گفتا هى زبان دربند كن * وامگو زنهار ديگر اين سخن\r\nمن بگويم بهر تو اين با هبل * تو زبان خود نگهدار از خلل\r\nبازگو با من تو نام آن پسر * تا توانم گفت شرحش سربه‌سر\r\nگفتمش باب از پى اكرام او * خواند آن شه را محمّد اى عمو\r\nپير شد در پيش بت با صد نياز * تا بگويد با بت خود قصّه باز\r\nگفت با بت كاى عظيم بىنياز * كار اين بيچارهء غمگين بساز\r\nچون قريش از تو عطاها ديده‌اند * سالها در پاى تو غلطيده‌اند\r\nگشته گم زيشان محمّد پور خوب * همچو نور ديده و انس قلوب\r\nچون محمّد بر زبان آورد پير * اوفتاد از پا هبل با صد نفير\r\nسرنگون شد بر فراز تخت خويش * ديد او با خاك يكسان بخت خويش\r\nگفت كاى شيخ ار بدانى كان پسر * چه نشانها دارد اندر پا و سر\r\nدل ز خويش و بود ما هم بركنى * فكر راه و منزل ديگر كنى\r\nاى هلاك ما به دست او بود * هركجا هستىست پست او شود \r\n\r\n","description":"","footnote":"","page_name":" 197 ","page_number":263},
  {"content":"\r\n\r\n آن خداوندى كه او را آفريد * بر طريق كهنه خط خواهد كشيد\r\nبت‌پرستان را بگوى اى پير كار * ذبح اكبر مىكند آن شهريار\r\nهركه آرد سر به پاى او يقين * سر بلندى يابد و گردد گزين\r\nپير شد ترسان و لرزان همچو مار * كه كنندش بر سر كو سنگسار\r\nگنگ و لال و مرتعش سر گيج و دنگ * رفت اندر پيش دايه بىدرنگ\r\nگفت با دايهء محمّد آن حقير * كه خيال از جستن او وامگير\r\nكه هبل از نام او شد سرنگون * مدح احمد گفت او از حد فزون\r\nگفت دارد آن پسر شأن « 1 » عظيم * سر نهد گفتا برش ديو رجيم\r\nبت‌پرستان خوار و ما رسوا شويم * تو نبينى باز ما گويا شويم\r\nچون نمىديديم ما در بيشه شير * زان همىبوديم ما دايم دلير\r\nچون برآمد آفتاب پرده‌سوز * شب‌پران ديگر كجا بينند روز\r\nبعد از آن رفتم بر شاه قريش * در جبين من نديد آن شاه عيش\r\nگفت با من كاى حليمه ازچه‌رو * اين‌چنين آشفته‌اى با من بگو\r\nكو محمّد از چه ناوردى به خود * بازگو زوتر ابا من نيك و بد\r\nصورت احوال گفتم سربه‌سر * سرگذشت خويش اندر رهگذر\r\nرفت عبد المطّلب سوى صفا * بانگ زد بر اهل خويش آن پيشوا\r\nدر زمان خويشان او گشتند جمع * همچو پروانه كه بيند روى شمع\r\nجمله پرسيدند از شمع طراز * كه بگو احوال خود فىالجمله باز\r\nگفت عبد المطّلب با ياوران * كه شده گم پور پورم ناگهان\r\nجمله گفتندش كه اى شه ، شو سوار * تا بگرديم اندرين كوه و ديار\r\nگرد مكه طوف كردند آن گروه * كنج‌كنج دامن و بالاى كوه\r\nبازگرديدند فىالجمله حزين * گردناك و دردناك و باحنين\r\nجامه و احرام درپوشيد شاه * هفت نوبت طوف كرد آن مرد راه\r\nدر طواف اين نظم فرمود آن قباد * تا كه تيرش بر نشانه اوفتاد \r\n\r\n\r\n","description":"","footnote":"\r\n( 1 ) . س : شأنى .\r\n","page_name":" 198 ","page_number":264},
  {"content":"\r\n\r\n نظم او اين است اى صادق بخوان * تا برى ره جانب دار الامان\r\nتا بدانى كه خدا آگاه ماست * چونكه درمانيم ما او رهنماست\r\nيك نفس بىحق مباش ار بنده‌اى * ور به خود نازى يقين خربنده‌اى \r\n\r\nرجز [ يا ربّ ردّ راكبى محمدا ردّ الىّ و اتّخذ عندى يدا 
  ]\r\n يا ربّ ردّ راكبى محمدا * ردّ الىّ و اتّخذ عندى يدا\r\nانت الّذى جعلته لى عضدا * يا ربّ انّ محمّد لم يوجدا\r\nفجمع قومى كلّهم تبدّدا \r\n هاتفى آواز داد اندر طواف * جمله بشنيدند آن را بىخلاف\r\nكه محمّد را يكى دارنده هست * كه خبردار و نگهدار ويست\r\nگفت عبد المطّلب با اهل غيب * كه نشان ده فاشتر بىشكّ و ريب\r\nگفت هاتف در تهامه‌ست اى عمو * رفت عبد المطّلب در جست‌وجو\r\nپور نوفل در گذار آمد سوار * با ابو الحارث شد اندر كوهسار\r\nناگهان ديدند بىرنج و ملال * قامت و رخسار خوب آن هلال\r\nيك درخت افكنده سايه بر سرش * تا نبيند تاب گرما پيكرش\r\nيك دو نقلى كرده‌اند اى دوستان * در بيان قدّ آن سرو چمان\r\nذكر او و حبّ او ايمان ماست * مهر رويش روح ما و جان ماست\r\nلال به كامى كه نى در ذكر اوست * اى خوشا دركى كه صرف « 1 » فكر اوست\r\nپور عبّاس فصيح و خوش‌زبان * كه همىنازد بدان سلطان جان\r\nاين روايت مىكند از جان و دل * تا شود انوار دل پيدا ز گِل\r\nكه چو عبد المطّلب آن شه بيافت * نور احسانش چو خور در مكّه تافت\r\nيك‌هزار اشتر بداد آن پهلوان * از براى قامت طوبى جان\r\nنيز هم پنجاه رطل زر طلا * كرد ايثار قدوم مصطفى\r\nخواست حق تا باشد آن شه نازنين * كرد پنهانش ز دايه و آن و اين\r\nرسم خوبان است اى جوياى خوب * كه دراندازند آتش در قلوب \r\n\r\n\r\n","description":"","footnote":"\r\n( 1 ) . س : اندر .\r\n","page_name":" 199 ","page_number":265},
  {"content":"\r\n\r\n مهر خوبان صيقل دلها بود * زان سبب دل دائما شيدا بود\r\nتو مجو ديدار خوبان رايگان * گنج زين‌رو دايما باشد نهان\r\nتا ثمار امتحان پيدا شود * تا لوند بىخرد رسوا شود\r\nزان سبب ميراث‌خواران در جهان * رويشان باشد چو كاه و زعفران\r\nتاج عزّت بر سر ايثار بو * مرد بىايثار دايم خوار بو\r\nبعد از آن خشنود گردانيد زود * دايهء احمد در آن دار السّجود\r\nدايه و شوهر به انعام تمام * راه خود رفتند فارغ و السّلام \r\nاى عزيز ، معنى اين آيت بشنو ، تا اعتماد بر قدرت حق تعالى كنى . قوله تعالى :   « قُلِ اللَّهُمَّ مالِكَ الْمُلْكِ تُؤْتِي الْمُلْكَ مَنْ تَشاءُ وَ تَنْزِعُ الْمُلْكَ مِمَّنْ تَشاءُ وَ تُعِزُّ مَنْ تَشاءُ وَ تُذِلُّ مَنْ تَشاءُ ، بِيَدِكَ الْخَيْرُ ، إِنَّكَ عَلى كُلِّ شَيْءٍ قَدِيرٌ . تُولِجُ اللَّيْلَ فِي النَّهارِ وَ تُولِجُ النَّهارَ فِي اللَّيْلِ وَ تُخْرِجُ الْحَيَّ مِنَ الْمَيِّتِ وَ تُخْرِجُ الْمَيِّتَ مِنَ الْحَيِّ وَ تَرْزُقُ مَنْ تَشاءُ بِغَيْرِ حِسابٍ »   ( 3 / 27 - 25 ) .\r\nصدق اللّه العظيم و صدق رسوله الكريم و نحن على ذلك من الشّاهدين .\r\nگوش به احوال دار و تقليد بگذار و حق را بشناس . و صلّ اللّه على محمّد و على آله و سلّم « 1 » .\r\n كرده پور اوس اين نقل صحيح * كه زبان مصطفى چون شد فصيح\r\nگفت‌وگو در كشور و شهر اوفتاد * شد يكى غمگين و ديگر گشت شاد\r\nجنس حق چون باده خندان مىشدند * باطلان چون سركه گريان مىشدند\r\nاختلاف افتاد در بازارها * گل جدا مىگشت هم « 2 » از خارها\r\nعاشقان در خانه‌ها دستك‌زنان * در سر كو حاسدان با سگ دوان\r\nعاشقان در فكر سربازى و مال * حاسدان با سگ شده اندر جوال\r\nخواجه با ياران جانباز دلير * روبه‌رو بنشسته بُد روزى چو شير\r\nبر سر ياران جواهر مىفشاند * سرّ حق در جان و دلشان مىنشاند\r\nناگهان آمد يكى لنگ دوتا * شانه كرده ريش با طرّه و عصا \r\n\r\n\r\n","description":"","footnote":"\r\n( 1 ) . س : و صلّى اللّه على خير خلقه محمّد و آله و سلم .\r\n( 2 ) . س : خود .\r\n","page_name":" 200 ","page_number":266},
  {"content":"\r\n\r\n همچو كوران تكيه زد بر آن عصا * چشمها برهم نهاد آن مبتلا\r\nاز بنى عامر بُد آن شيخ اسير * كآمد اندر پيش آن شاه بشير\r\nگفت اى فرزند حارث ازچه‌رو * مىكنى دعوت بيا با من بگو\r\nگفته‌اى هستم رسول كردگار * چون خليلت هست رو در اشتهار\r\nگفت‌وگوها مىكنى همچون كليم * همچو عيسى مىكنى دلها سليم\r\nاين مقامى بس شريف است و عظيم * اى عجب كت نيست در دل خوف و بيم\r\nاين علم اولاد اسرائيل داشت * از قريش اين چشم هرگز كس نداشت\r\nاين خلافت اين نبوّت دايما * بوده اندر خانه‌هاى انبيا\r\nخانهء اجداد تو بتخانه بود * از كجا اين در خدا بر تو گشود\r\nتو كجا و اين حكايت از كجا * با كه بتوان گفت اين راز اى كيا\r\nحال خود بر من عيان كن اى پسر * تا بدانم كز كه بردى اين نظر\r\nدرج دُرّين برگشود آن جوهرى * تا نمايد قوّت پيغمبرى\r\nگفت با سايل كه در خوابى مگر * يا ندارى روشنى اندر نظر\r\nگر ترا گوش است و چشم « 1 » و عقل و هوش * دور كن اوّل ز خود حسّ وحوش\r\nتا كه جنسيّت به هم راغب شوند * تا ببينند آنچه از حق بشنوند\r\nحسّ صورت جنس حسّ غيب نيست * گر بود كر حسن صورت عيب نيست\r\nزان نمىرنجيم ما از غافلان * كه ابا غافل نباشد نور جان\r\nبا ادب بنشين و از خود دور شو * ناظر اين حكم و اين دستور شو\r\nچون شدى حاضر اگر ناظر شوى * در طريق راستان ، قادر شوى\r\nحاضر و ناظر ميانشان فرقهاست * حاضر ناظر برد ره سوى راست\r\nآنچه پرسيدى ز من اى پير تو * گوش كن بىمكر و بىتزوير تو\r\nاين نظر دارم من از ربّ جليل * آن زمان كه پر نمىزد جبرئيل\r\nراههاى آز بر من بسته بود * جان من از خوف دشمن رسته بود\r\nراه من در بيشه و صحرا نبود * زان نيامد در ره من غير سود \r\n\r\n\r\n","description":"","footnote":"\r\n( 1 ) . س : چشمست و گوش .\r\n","page_name":" 201 ","page_number":267},
  {"content":"\r\n\r\n سير من بر تخت و يار بخت بود * زين سبب بختم بدين‌سان برفزود\r\nچونكه قابل بود سر تا پاى من * شد براهيم آگه از سيماى من\r\nبا محبّت كرد در رويم نظر * بىزبان و بىاشارات بصر\r\nهمچو سرّ آتش عشق قديم * آن نظر فرمود اى مرد سليم\r\nباز عيسى اين بشارت فاش كرد * سرخ شد در باغ آن گلهاى زرد\r\nزان سبب گفت مسيحا فاش بود * تا ببيند ديدهء مشتاق سود\r\nدو گواه عدل آوردم برت * من چه سازم گر نيايد باورت\r\nزين دو گشتم من امين و مستقيم * زان ندارم من ز منكر خوف و بيم\r\nديگر آنكه مادرم جز من نزاد * فرد بهر خود نيايد در مزاد\r\nزانكه آزاد است از حقد و حسد * بىحسد فارغ ز اسم است و جسد\r\nبودم اندر بطن مادر بس گران * چون بود گويى « 1 » ميان پنبه‌دان ؟\r\nكوه از باد هوا لرزان نشد * همچو گرد راه سرگردان نشد\r\nگر بگويم نقلهاى مادرى * كس نماند در ديار كافرى\r\nچون نماند كافرى اندر ديار * دل نيابد لذّت از ديدار يار\r\nشرح اين در سفر احكام آورم * حاليا آن پير در دام آورم\r\nگفت با پير آن جوان دلربا * كه ندارم دوست شعر و مدحها\r\nكه سلام حق به جانم مىرسد * هم عيان و هم نهانم مىرسد\r\nآن سلام كام بىنام‌ونشان * مىكند جانم خبردار نهان\r\nسينه و جانم به هم بشكافتند * آن زمان كين رشته‌ام مىتافتند\r\nامّتم آنگه برابر داشتند * مهر من در سينه‌شان مىكاشتند\r\nتو مگر اى پير از امّت نه‌اى * كه خبردار از چنين فرصت نه‌اى\r\nشيخ گفتا كه به حىّ بىنشان * كه جز او حىّ نيست در فاش و نهان\r\nكه تو بر حقّى و قولت جمله راست * شد سيه‌رو هركه پيشت برنخاست\r\nليك برگو تو سؤالم را جواب * تا شود پيدا سرِ آب از سراب \r\n\r\n\r\n","description":"","footnote":"\r\n( 1 ) . س : كوهى .\r\n","page_name":" 202 ","page_number":268},
  {"content":"\r\n\r\n معنى علم نهان و آشكار * ماهتاب ليل و خورشيد نهار\r\nشحنهء شهر و دليل كاروان * رحمت عام و انيس عاشقان\r\nگفت با سايل بگو احوال خويش * پيش جراح اى كه دارى زخم و ريش\r\nشيخ گفتا كاى قريشى عليم * علم چون گردد زياد و مستقيم\r\nگفت اندر سايهء استاد علم * كه ز استاد است بىشك زاد علم\r\nگفت ديگر حرص و زور و شر ز چيست * قوّت اشرار اندر دست كيست\r\nگفت آن‌كس كو مددكار شر است * كه دو گوش او ز امر حق كر است\r\nكو كند اسراف در راه شرر * دور بيند از قضا سرّ قدر\r\nگفت ديگر نيكويى بعد از بدى * سود دارد در طريق مبتدى\r\nگفت آرى گر كند توبهء درست * بازگردد آن نظرهاى نخست\r\nيك حسن در مجلس آيد بىحزن * نيست گردد زشتى صد با حسن\r\nگفت ديگر شاه آزاد بلند * چون ابا آن پير مىافزود پند\r\nكه به هنگام خوشى ياد آر دوست * تا نگردى محو اندر قشر و پوست\r\nتا كه چون آيد مشقت درگذار * دستگير تو شود هم كردگار\r\nكه يقين دو امن باهم جمع نيست * زانكه بىسوزش ظهور شمع نيست\r\nهم دو خوف اندر پى هم سر نزد * سرّ اين هريك ز جايى مىرسد\r\nهركه ايمن باشد اندر خاكدان * دائما خايف بود در آن جهان\r\nوانكه در دنيا بود بس ترسناك * در قيامت مىنيابد هيچ باك\r\nعامرى گفتا دگر با كان حلم * راه بردم سوى دشت و باغ علم\r\nبازگو امرت چه خواهد بود فاش * با خلايق در معاد و در معاش\r\nگفت خواجه كه طريق بندگى * مىنمايم كانست اصل زندگى\r\nبندگىها بىشريك بىنياز * كه زكات مال و صومست و نماز\r\nاستطاعت گر بود حاجى شوند * تا كه از آلودگى ناجى شوند\r\nگر جنابت‌شان بود غسل آورند * تا نصيب از ذكر و از قرآن برند\r\nهم به موت و بعث و جنّات علا * جمله ايمان آورند اندر ملا\r\nمعتبر دانند وادى سقر * گفت با شيخ آن نشانها سربه‌سر \r\n\r\n","description":"","footnote":"","page_name":" 203 ","page_number":269},
  {"content":"\r\n\r\n گفت اى مايهء حضور خاص و عام * اين چه گفتى گر به جاى آرم تمام\r\nحاصلم چبود بگو اى مقتدا * گفت خواجه ، جنّتش باشد جزا\r\nگفت با اين فعل و كسب و راه راست * مال دنيا گر بود شاها رواست\r\nخواجه فرمودش بلى اى راه‌جو * مال صالح هست هم يار نكو\r\nشد مسلمان عامرى چون اين شنيد * رخت اندر خانهء راحت كشيد\r\nگفت‌وگوى كودكانه شيخ قال * كرد اندر حضرت سلطان حال\r\nآن حكيم جسم و جان مردمان * نبض هريك مىشناسد خوش‌عيان\r\nاين مثل بشنو كه تا خوش‌دل شوى * اى كه در كوى فنا خوش مىدوى \r\n\r\nحكايت [ كاهلى ديده‌ورى دل‌پرورى ناگهان افتاد اندر كشورى 
  ]\r\n كاهلى ديده‌ورى دل‌پرورى * ناگهان افتاد اندر كشورى\r\nبود آن كشور به غايت سردسير * باده‌شان بد برف و نقل از بقل و سير\r\nبىوقوف از روزه و حجّ و نماز * ليك بُد همراه‌شان اندك نياز\r\nديد آن داناى سرّ كردگار * ابتدا و انتهاى كاروبار\r\nبهر صيدى رفته بُد آن ديده‌ور * نى براى جمع مال و سيم و زر\r\nديد اندر خاك آن دشت و ديار * غنچه‌هايى هست پنهان زير خار\r\nخواست تا آن گوهر و خاك دژم * چون حكيمان خوش جدا سازد ز هم\r\nچون غريبان سايه‌بانى زد جدا * تا كند آن خار و گل از هم جدا\r\nخلق و خوى عاشقانه ساز كرد * چشم دل در روى صاحب‌راز كرد\r\nچون چنين ديدند خلق آن ديار * آشنا گشتند با آن شهريار\r\nجمع مىگشتند پيشش روز و شب * كه نمىديدند ازو رنج و تعب\r\nگفت با آن سركشان دل‌سياه * با هزاران لطف و اكرام إله\r\nكه اگر در پيش حق بنهيد سر * عيشها يابيد اندر بحر و بر\r\nگر به جاى آريد امر كردگار * بىشكىتان بگذرد خوش روزگار\r\nدر نماز آييد و تكبير آوريد * تا چو مرغان در دو عالم پر زنيد\r\nخوش زبون سازيد اهل دو جهان * نرم‌نرم آورد آنها در ميان \r\n\r\n","description":"","footnote":"","page_name":" 204 ","page_number":270},
  {"content":"\r\n\r\n عذر آوردند در وقت نماز * كه ز آب سرد داريم احتراز\r\nسردسير است اين مقام اى شاه دين * زان نمىآريم ما سر بر زمين\r\nگفت سر ما عذر اين تقصير نيست * در زمستان حاجت تطهير نيست\r\nچون شنيدند اين سخن زان كان راز * روى آوردند در صفّ نماز\r\nبىوضو و بىطهارت صبح و شام * صف كشيدندى به پهلوى امام\r\nناگهانى محتسب شد گرسنه * بهر كديه رفت آنجا يك‌تنه\r\nرفت اندر خلوت آن خاص و عام * تا ببيند چيستشان در كاس و جام\r\nخودبه‌خود مىگفت مهمانم دو روز * بسته خواهم داشت با اين قوم پوز\r\nتا بدانم جمله كاروبارشان * هم ببينم طاعت و ايثارشان\r\nدرّه مىبينند و طرّه و كرّه‌خر * پس نباشد مرمرا اين كرّ و فرّ\r\nيك شبانروز اندر آن خلوت نشست * كس نه خايه شست و نى روى و نه دست\r\nرفت پيش آن حكيم بردبار * روى چون سركه ، دهان چون كام مار\r\nگفت اين‌ها را چرا سر داده‌اى * اين طريق بد چرا بنهاده‌اى\r\nبىطهارت رو به كعبه مىكنند * ريشهء اسلام ما برمىكنند\r\nگفت آن دانا بدان نادان خر * كه دو من جو گير و زين ده رو به در\r\nكاين وضوى صورت و صوم و صلات « 1 » * هست بىشك بىحيات و بىثبات\r\nدست و دل از صورت عالم بشو * آن زمان با مردمان اين قصّه‌گو\r\nگفت اين شرع است وقت و حال نيست * در جهان اين دولت و اقبال نيست\r\nمال بايد تا مرا باشد حضور * زانكه از مال است فىالجمله سرور\r\nگفت آن مست شراب لم يزل * كه نيم من مرد اين جنگ و جدل\r\nمن همىبينم خر و افسار و بار * نيست پوشيده ز من اسرار يار\r\nمن نريزم زعفران در پيش گاو * من نيم چون مار و موش كنجكاو\r\nمن نهادم پاى بر بند ددان « 2 » * بىخروش و گفت‌وگوى و بىبيان\r\nشهد از زنبور كرده‌ستم جدا * يافتم از خستگيها من شفا \r\n\r\n\r\n","description":"","footnote":"\r\n( 1 ) . س :\r\n كاين وضوى بىنياز و اين صلات . \r\n( 2 ) . س : بند بر پاى ددان .\r\n","page_name":" 205 ","page_number":271},
  {"content":"\r\n\r\n تو ز هندى آخر اى هندوى غر * فكر مكن در باب قند و نيشكر\r\nسير بسيارش بيابد نيشكر * تا بيابد فعل و اسم گلشكر\r\nبوى مشك و عود از سرگين مجو * جز به اهل دل تو علم دين مگو\r\nبحر رحمت بهر اين سرگشتگانست * كه خدا با جمله اشيا در ميانست\r\nدوخته بر قدر هريك جبّه‌اى * گنج بين جائى و جايى حبّه‌اى\r\nتو نه شاهى و نه هم پيغمبرى * از فضولى مىكنى اين داورى\r\nكار خود بگذار و رو اى بىخبر * كه هميشه بود و باشد خير و شر\r\nتو نه ديده دارى و نى عقل و هوش * تا توانى ديد انسان و وحوش\r\nگر همىخواهى كه گردى رستگار * خيز و آزادى طلب اى مرد كار\r\nمن نماز و روزه‌شان آموختم * پرده‌ها بر رويشان من دوختم\r\nتو طهارتشان بياموزان دگر * گر نشستت هست اندر رهگذر\r\nزانكه هستم من غريب اين ديار * عاشقم من مىندانم غير يار\r\nشرح شيخ عامرى گفتم به تو * هم نشان اين طريق تو به تو\r\nبازگويم شرح سير مصطفى * بو كه آرى روى در باب صفا\r\nهم بدانى كين جمالى غريب * هست خاك خاك خاك آن حبيب \r\nاى عزيز ، گوش به قرآن مجيد دار و حقيقت قرآن مجيد درياب . قوله تعالى :\r\n « هُوَ الْأَوَّلُ وَ الْآخِرُ وَ الظَّاهِرُ وَ الْباطِنُ وَ هُوَ بِكُلِّ شَيْءٍ عَلِيمٌ »  ( 57 / 3 ) . تو حقيقت كلّى در اوّل و آخر حضرت مصطفى صلّى اللّه عليه و على « 1 » آله و سلّم بجو ، و چشم دل به ظاهر و باطن آن سلطان قاب قوسين دار ، تا در اين زندگى راه به سرچشمهء حيات ابدى برى ، كه اين حيات كه اهل عالم حياتش مىپندارند ، به حقّ دو چشم مخمور حضرت مصطفى صلى اللّه عليه و على آله و سلّم كه اين عين مردگيست ، گوش محبّت نزديك آر تا ناظر سير مصطفى صلّى اللّه عليه و و على آله و سلّم شوى .\r\nاى عزيز ، « 2 » بدان كه جميع اشياء مايل يكديگرند كه ابتداى حال نظر يكى است ، امّا آن نظر در عالم متفرّق شده . هر نظر كه در حيوانات نزول كرد بىقوّت بماند . از آن جهت\r\n\r\n\r\n","description":"","footnote":"\r\n( 1 ) . س : اين كلمه را ندارد .\r\n( 2 ) . س : اخى .\r\n","page_name":" 206 ","page_number":272},
  {"content":"\r\n\r\nحيوانات به خورش و به هواى نفسانى درماندند و ترقّى نكردند ، مگر آن حيوانات كه حكم انسان دارند ، و امّا آنچه به شكل انسان صورت بست ، نظرهاى پياپى يافت و آن نظرها نيز بيشتر گرفتار شهوات شدند و در مقامات بماندند . و بعضى ديگر كه به آز و هوس مشغول نشدند و به مدد نظر به طاعت حق مشغول شدند ، چون از بركت طاعت نورانى شدند ، آنها نيز مشغول اهل عالم شدند و به خلق مشغول شدند و حق تعالى طاعت ايشان قبول نكرد ، زيرا كه خلق دوست گرفتند و خلق ايشان را پرستش كردند . اين قوم نيز محروم ديدار حق شدند تا ثواب آن طاعت به اولاد و اتباع آنها رسيد . و اولاد آن قوم در دنيا به اهل جاه پيوستند و هلاك شدند . يك قوم و اصل حق مىشوند كه در قدم مرشد باشند . زيرا كه طاعت و عبادت به امر پير كنند ، نه براى خود ، كه پير راهدان نگذارد كه شخص در چپ و راست نگاه كند . شخص چون بخواهد كه نجات كلّى بيابد ، مىبايد كه به خدمت كامل قادر مشغول شود و پرورش جسم غالب بكند ، كه غالب مشغول درون مغلوب است . مغلوب نيز مشغول ظاهر پير شود ، تا طرفين باهم الفت گيرند و باهم متّحد شوند و اگر بر خلاف اين باشد ، تفرقه در ميانشان پيدا شود . پس بدان كه از ابتداى خلقت حضرت محمد مصطفى صلّى اللّه عليه و على « 1 » آله و سلّم تا به وقت ظهور نور حضرت مصطفى صلى اللّه عليه و على آله و « 2 » سلّم ، پرورش اسرار انبيا مىكرد و صورت انبيا به موافقت نور آن حضرت عليه الصّلاة و السّلام صورت مصطفى را پرورش مىدادند ، تا صورت و معنى آن حضرت صلّى اللّه عليه و على « 3 » آله و سلّم كمال يافت .\r\nشرح اين در نظم بشنو . و صلّى اللّه على محمّد و على آله و صحبه و سلّم تسليما .\r\n اى كه دارى ميل ديدار حبيب * هان مرو زنهار همراه « 4 » رقيب\r\nاين اشارات و كنايات غريب * وين مثال اين حكايات عجيب\r\nبهر آن در گوش ما مىآورند * تا كه ما را از خطر آگه كنند\r\nنور احمد پيشواى راه ماست * مىنمايد دايما اين چپ و راست \r\n\r\n\r\n","description":"","footnote":"\r\n( 1 ) . س : اين كلمه را ندارد .\r\n( 2 ) . س : حضرت خواجه عليه افضل الصلوات و اكمل التحيات .\r\n( 3 ) . س : اين كلمه را ندارد .\r\n( 4 ) . س : نزديك .\r\n","page_name":" 207 ","page_number":273},
  {"content":"\r\n\r\n آدم و حوّا نبود و آب‌وگِل * كه نمود او راه ما در جان و دل\r\nاين نشان فرمود با اصحاب خود * عاشقان را بس نباشد اين سند \r\nروى الامام الاستاد ابو القاسم القشيرى باسناده عن انس بن مالك رضى اللّه عنه ، قال :\r\nقال رسول اللّه صلّى اللّه عليه و على آله و سلّم : متى القى احبّايى ؟ فقال اصحابه : بأبينا انت و امّنا ا و لسنا احبّاءك ؟ فقال : انتم اصحابى . احبّايى قوم لم يرونى و آمنوا بى ، انا اليهم بالا شواق\r\n. صدق رسول اللّه . « 1 »\r\n\r\nحكايت [ اين حكايت بشنو اى جوياى حال تا نميرى خوار در كنج ملال 
  ]\r\n اين حكايت بشنو اى جوياى حال * تا نميرى خوار در كنج ملال\r\nتا چو مردان در ره حق كم زنى * بگذرى از خويش و از ما و منى\r\nمستم اكنون مىدرم پردهء جهان * تا نمايم روى سرخ عاشقان\r\nبىخبر باب اين فقير دردمند * در طفوليت به غربت او فكند\r\nبنده بودم بىخود و بىاختيار * بىوقوف از سير و راه « 2 » هر ديار\r\nبرد القصّه مرا سوى حجاز * با دل غمگين و با سوز و نياز\r\nچون بگرديدم به گرد آن حرم * پيرمردى صاف آمد در برم\r\nچشم بر روى من بيدل گماشت * كرد اشارت وز طوافم بازداشت\r\nدست من بگرفت آن پير جميل * برد تا پيش مصلاى خليل\r\nگفت اى فرزند بنشين يك زمان * تا بگويم با تو اسرار نهان\r\nگفت بنگر نيك اندر آن و اين * تا ببينى امر حق فاش و مبين\r\nتا بصير اين اشارتها شوى * بو كه آخر هم رفيق ما شوى\r\nحق همىگويد نهان در گوشها * كه نگنجد با من اين روپوشها\r\nهركه خواهد وصل ما گو عور شو * امر ما كر نشنود گو دور شو\r\nزان نهاد اين خانه در صحراى گرم * تا كه گردد نفس ما چون موم نرم\r\nمىدوند اين غافلان بىخبر * گرد اين خالىسراى بىنظر \r\n\r\n\r\n","description":"","footnote":"\r\n( 1 ) . س : صلّى اللّه عليه و على آله و سلّم .\r\n( 2 ) . س : وز راه و سير .\r\n","page_name":" 208 ","page_number":274},
  {"content":"\r\n\r\n زان نمىبينند جز سنگ سياه * كه نىاند آگه ز اسرار إله\r\nاين حجر كه سجده‌گاه عالم است * كه نشان سرّ عهد آدم است\r\nعهد و پيمانها در اين سنگ سياه * حق نهاده بهر مشتاقان شاه\r\nتا نبيند ديدهء نامحرمان * اين نشان عاشقان رازدان\r\nجان احمد زان سبب بشكافتند * كه نشان فقر در وى يافتند\r\nزان جدا كردند آن خال سياه * از دل آن شاه با تخت و كلاه\r\nتا زيارتگاه مشتاقان كنند * هم ز چشم حاسدان پنهان كنند\r\nوجه ديگر بشنو و با كس مگو * سرّ نهان مىدار اى جان عمو\r\nوانكه سرّ عشق در پردهء سياه * كرده پنهان در ازل فىالجمله شاه\r\nتا جهان سفل باشد برقرار * كاين جهان مايهء فساد است و شرار\r\nزان برون آورد حق اين گنج برّ * تا نجويد مصطفى با خلق سرّ\r\nتا تواند كرد ملّت آشكار * تا گزارد كار و روى آرد به يار\r\nكاين سراى كار و بارست اى جوان * نيست اين منزل مقام عاشقان\r\nكاروان سالار مشتاقان زار * زان نزد خيمه در اين دشت و ديار\r\nكه حريفش سرّ سرّ سرّ دل * بستد از وى تا نيندازد به گل\r\nآن شنيدستى كه ذو القرنين راد * آن زمان كه روى در ظلمت نهاد\r\nكرّهء آن اسب كو بُد راهبر * كشت و پنهان كرد اندر رهگذر\r\nتا تواند بازگردد سوى يار * تا در آن ظلمت نماند شرمسار\r\nچون نمود آن پير اين راه درست * من كمر بستم بر آن احرام چست\r\nخواست تا بگريزد از من برق‌وار * شد دلم واقف از آن زورين سوار\r\nدست دل در دامنش آويختم * آب خود در شير او آميختم\r\nاز زبانش من نصيحت خواستم * همچو خاك اندر رهش مىكاستم\r\nزانكه همچون باد صبح نوبهار * بوى گل مىريخت او بىزخم خار\r\nگفت با من كاى غريب بينوا * سود ندهد گفت‌وگو در راه ما\r\nپير پيدا كن اگر خواهى نجات * كاندرين ره درنمىگنجد صفات\r\nهان مگو زنهار من حاجى شدم * يك طواف آوردم و ناجى شدم \r\n\r\n","description":"","footnote":"","page_name":" 209 ","page_number":275},
  {"content":"\r\n\r\n دامن پيرى به چنگ آر اى پسر * زانكه هردم سرزند صد خير و شر\r\nتو چه دانى خير و شر در منزلات * چون نباشد ديده‌ات بينا به ذات\r\nحاليا چون مردگان دار اين كفن * هان مشو ديگر اسير پيراهن\r\nاين بگفت و همچو مه شد زير ميغ * من شدم گريان و مىگفتم دريغ\r\nوانگفتم با كسى تا اين زمان * قصّه‌هاى نغز آن پير و جوان\r\nليك بودم دايما در جست‌وجو * همچو برقى مىدويدم سو به سو\r\nتا بديدم روى خوب مرتضى * يافتم آرام از آن باب صفا\r\nاى برادر غافل‌اند اين كودكان * كه نهاده‌ستند در صحرا دكان\r\nاين خرابه درخور جغدان بود * جغد دايم طالب ويران بود\r\nباز باشد دايما دربند شاه * بر سر و چشمش بود دايم كلاه\r\nتا نگردد هم‌سراى جغد و زاغ * تا نياموزد از ايشان هزل و لاغ\r\nتا چو شاهش سر دهد از بهر صيد * كس نتاند كردنش دربند قيد\r\nگر نبودى روز حشر و بازخواست * خود نبودى اين طريق چپ و راست\r\nحق ز آدم عهد و پيمان نستدى * زر ندادى هيچ‌كس نان نستدى\r\nهمچو حيوان و ددان در كوهسار * مىچريدندى غريبان ديار\r\nنور و عقل عهد و پيمانهاى يار * حق به ايشان داده فاش و آشكار\r\nسرّ غيب خويش پنهان كرده باز * در ميان عقل و نور آن پرده‌ساز\r\nمصطفى قاضى آن اسرار ماست * تو ببينى فاش روز بازخواست\r\nحاليا خر در گلستان مىچران * تا نمايد قامت خود باغبان \r\nاى عزيز ، معنى  هُوَ الْأَوَّلُ وَ الْآخِرُ وَ الظَّاهِرُ وَ الْباطِنُ وَ هُوَ بِكُلِّ شَيْءٍ عَلِيمٌ » ،  ( 57 / 3 ) ، گذشت و عجب نباشد كه ترا پرواى آن نبوده باشد كه اسرار آن معلوم كنى . حاليا صفت نور و صفت عقل و صفت عزّت و صفت خوارى و صفت ردّ و قبول خواهد گذشت .\r\nحاضر باش ، كه اوّل و آخر و ظاهر و باطن در عقل و نور مصطفى صلّى اللّه عليه و آله و سلّم مخفيست . گوش به نظم دار ، تا معلومت شود كه دانستن اين بر سالك فرض است .\r\nو صلى اللّه على محمّد و آله .\r\n اى مسافر خوش‌قدم نه در طريق * ليك بايد كه بود در ره رفيق \r\n\r\n","description":"","footnote":"","page_name":" 210 ","page_number":276},
  {"content":"\r\n\r\n غرّه از نور دو چشم خود مباش * با خرد پيوند بىفكر معاش\r\nعقل تزويرى دو روزى پر زند * آن پر اندر صورت پيكر زند\r\nچون شود بىتو ز آن تن در روش * نه چشش ماند در آن تن نه كشش\r\nدر مثال آرم كه تا گردى عليم * كه مثل همچون دليل است اى سليم\r\nنور در طفلان بود از بهر نور * طفل چون پيدا شود رفت آن حضور\r\nطفل نورانى عزيز عالم است * زانكه او فارغ ز سوز و ماتم است\r\nنى زيان داند نه سود و نى عمل * نه درون داند نه دامن نه بغل\r\nچون قدم در عالم شركت نهد * تير عزّت از كمانش مىجهد\r\nكسب بايد آن دم و علم و ادب * تا نيابد ناقبولى نزد ربّ\r\nور به خدمت در نيايد آن وجود * شد زيان‌كار و نيابد هيچ سود\r\nنور چون با عقل و حكمت يار شد * شخص عالى گشت و برخوردار شد\r\nبىرفيق عاقل اى جوياى سرّ * كس نبرده راه سوى گنج برّ\r\nگر بيابى ديدهء اسراربين * خود نجويى غير يار اندر زمين\r\nچشم تو خيره شده‌ست اى خيره‌چشم * كه ندانى غير ناز و غير خشم\r\nفاش مىبينى تو موت ديگران * فوت و موت خود نبينى اى فلان\r\nتو ندانى كه ندارى اختيار * كه نگهدارى دمى خود در ديار\r\nزان سبب دستار دفش كج مىنهى * كه ندارد جان تو هيچ آگهى\r\nگر بدانى تلخى زهر فراق * كى كنى اندر جهان اين طمطراق\r\nاى جمالى چند سوزى جان خويش * لذّت از مرهم نيابد غير ريش\r\nواگذار اين كار و بار و عقل و نور * روى در عشق آر در وصل و حضور\r\nشيوهء مستان نگهدار اى غريب * ره مده در دل بجز حبّ حبيب\r\nبهر ياران طرح نو آغاز كن * ساز احكام محبين ساز كن\r\nراز دل با اهل دل گو اى فقير * بهر نااهلان مخور جام زحير\r\nواگذار اين شرح راه و منزلات * سرنگون كن عزّى و لات و منات\r\nباده اندر جام كن ، مطرب بيار * غير اين لذّات در خاطر ميار\r\nشكر كين نور و خرد باهم رسيد * تا طريق پاكبازان شد پديد \r\n\r\n","description":"","footnote":"","page_name":" 211 ","page_number":277},
  {"content":"\r\n\r\n سير احمد بود در زير گليم * زانكه آن انوار بُد نرم و سليم\r\nپيرو او باش اى دل در مصاف * تا نماند جانت دربند خلاف\r\nتا خرد يا بى و نورانى شوى * ناظر احوال ربانى شوى\r\nتا بدانى شرح شرع احمدى * تا بيابى هم لواى سرمدى\r\nچون شوى در شرع احمد راست‌رو * جانت هردم بشنود الهام نو\r\nچون شوى خرّم ز الهام جديد * شرح تقوى بايد اينجا اى مريد\r\nتا كه با اهل طريقت خو كنى * بيخ هستيهاى صورت بركنى\r\nچون ز هستى ، پيرو پيران شوى * همره روح القدس تابان شوى\r\nچون شوى هم‌سير نور كردگار * فاش بينى هرچه آيد در كنار\r\nاندرين حالت بجو تنبيه غيب * تا نبينى در دو عالم هيچ عيب\r\nچون شوى عارف ز اسرار غيوب * راه يا بى در صف اهل قلوب\r\nنيز اينجا صادق و محتاج باش * غمزهء محبوب را آماج باش\r\nتا درآيد قدرت حق در دلت * غير حق نبود حريف منزلت\r\nچون بريدى اين منازل با حبيب * كشف ارواحت بود دايم اديب\r\nچه اديب و چه ادب ، چه كشف راز * در سرير بخت محمود و اياز\r\nبعد از آن مفتاح فقر اى بو الوفا * با مطيعان حقيقت كن عطا\r\nتا كه باب فتح و معلومات سرّ * برگشايد بر تو زان احسان بر\r\nرو بخوان گر مانده‌اى در چارسو * لن تنالوا البرّ حتى تنفقوا « 1 »\r\nتا بدانى بر چه باشد اى فلان * در ميان عاشقان جان‌فشان\r\nنام عشق آمد غزلخوان مىشوم * مطربا دف زن كه عريان مىشوم\r\nكه كشيدم باز جام مستزاد * از پياله و ساعد آن كيقباد\r\nهست اين رسم قديم اى سروران * بر در ايوان شاهان جهان\r\nكه چه مولودى شود خوش آشكار * مجلس آرايند بىگرد و غبار\r\nمطرب از شادى قصايد هر زمان * همچو ترجيعات آرد در ميان \r\n\r\n\r\n","description":"","footnote":"\r\n( 1 ) . آيه 91 از سوره آل عمران .\r\n","page_name":" 212 ","page_number":278},
  {"content":"\r\n\r\n تا كه ميزان حقايق در حضور * وز نهان بنمايد اندر شر و شور\r\nبعد از آن مصباح روح عاشقان * شعله افزود در اين مشكات جان\r\nزانكه بىمصباح ننمايد جمال * حسن خوبان در جبين بىمثال\r\nذكر نور مصطفى در منزلات * فاش بنمودم در اين ذات و صفات\r\nمانده بُد ده روز از ماه صفر * كين فلك گرديد با شمس و قمر\r\nهشت سال و شصت سال و هشتصد * رفته بود از هجرت شاه رصد\r\nكاين حقيقت پردهء صورت دريد * دل به دل پيوست و جان با جان رسيد\r\nدر نمىگنجد كنون حرف و كلام * زانكه عشق صرف آمد و السّلام \r\nتمّ الكتاب بعون اللّه و حسن توفيقه و الحمد ربّ العالمين و الصّلاة و السّلام على سيّد المرسلين و آله الطيّبين .\r\nتمّ القسم الاول من بيان حقايق احوال سيّد المرسلين صلّى اللّه عليه و آله ، و قد سمّى بمصباح الارواح و يتلوه قسم الثّانى المسمّى به احكام المحبّين ، ان شاء اللّه تعالى و الحمد للّه ربّ العالمين و صلّى اللّه على محمّد و آله و سلّم .\r\n\r\n","description":"","footnote":"","page_name":" 213 ","page_number":279},
  {"content":"\r\n . \r\n","description":"","footnote":"","page_name":" 214 ","page_number":280},
  {"content":"\r\n\r\n\r\nفهرست آيه‌هاى قرآن كريم يا بخشى از آنها\r\n اللَّهُ نُورُ السَّماواتِ وَ الْأَرْضِ مَثَلُ نُورِهِ كَمِشْكاةٍ  1 ، 8 ، 15 ، 35 ، 36 - 51 / م ، 149\r\n اللَّهُ وَلِيُّ الَّذِينَ آمَنُوا يُخْرِجُهُمْ مِنَ الظُّلُماتِ إِلَى النُّورِ  9 ، 15\r\n  أَ لَمْ تَرَ كَيْفَ فَعَلَ رَبُّكَ بِأَصْحابِ الْفِيلِ   163\r\n الْحَمْدُ لِلَّهِ رَبِّ الْعالَمِينَ *  115 - 213\r\n النَّجْمُ الثَّاقِبُ  172\r\n إِنَّا عَرَضْنَا الْأَمانَةَ عَلَى السَّماواتِ وَ الْأَرْضِ  55 ، 134\r\n  إِنَّا فَتَحْنا لَكَ فَتْحاً مُبِيناً   47 ، 51 / م\r\n إِنَّ اللَّهَ يَأْمُرُكُمْ أَنْ تُؤَدُّوا الْأَماناتِ إِلى أَهْلِها  51 / م ، 55\r\n ثُمَّ أَنْشَأْناهُ خَلْقاً آخَرَ  52 ، 64 ، 130\r\n ثُمَّ إِنَّكُمْ بَعْدَ ذلِكَ لَمَيِّتُونَ  50 - 52\r\n ثُمَّ خَلَقْنَا النُّطْفَةَ عَلَقَةً فَخَلَقْنَا الْعَلَقَةَ مُضْغَةً  50 ، 51\r\n عَسى أَنْ تَكْرَهُوا شَيْئاً *  162\r\n فَتَبارَكَ اللَّهُ أَحْسَنُ الْخالِقِينَ  52 ، 130\r\n قُلِ اللَّهُ ثُمَّ ذَرْهُمْ فِي خَوْضِهِمْ يَلْعَبُونَ  192\r\n قُلِ اللَّهُمَّ مالِكَ الْمُلْكِ تُؤْتِي الْمُلْكَ مَنْ تَشاءُ  200\r\n لا إِلهَ إِلَّا اللَّهُ *  51 / م ، 187\r\n\r\n","description":"","footnote":"","page_name":" 215 ","page_number":281},
  {"content":"\r\n\r\n لَنْ تَنالُوا الْبِرَّ حَتَّى تُنْفِقُوا  212\r\n وَ سَقاهُمْ رَبُّهُمْ شَراباً طَهُوراً  117\r\n وَ لا رَطْبٍ وَ لا يابِسٍ إِلَّا فِي كِتابٍ مُبِينٍ  9\r\n وَ لَوْ لَمْ تَمْسَسْهُ نارٌ نُورٌ عَلى نُورٍ  18\r\n وَ لَقَدْ خَلَقْنَا الْإِنْسانَ مِنْ سُلالَةٍ مِنْ طِينٍ  51\r\n وَ ما يَنْطِقُ عَنِ الْهَوى  48 ، 51 / م\r\n  هَلْ أَتى   16\r\n هُوَ الْأَوَّلُ وَ الْآخِرُ وَ الظَّاهِرُ وَ الْباطِنُ  206 ، 210\r\n يا أَيُّهَا الَّذِينَ آمَنُوا اتَّقُوا اللَّهَ حَقَّ تُقاتِهِ  94\r\n يُحِبُّهُمْ وَ يُحِبُّونَهُ  121\r\n يُخْرِجُونَهُمْ مِنَ النُّورِ إِلَى الظُّلُماتِ  15\r\n يَهْدِي اللَّهُ لِنُورِهِ مَنْ يَشاءُ  25\r\n\r\n","description":"","footnote":"","page_name":" 216 ","page_number":282},
  {"content":"\r\n\r\n\r\nفهرست احاديث ، اخبار و عبارات عربى\r\nاذا تقرّب الناس الى خالقهم بانواع البرّ 38\r\nاعيذه بالصّمد الواحد من شرّ كلّ حاسد 136 - 137\r\nافضل الصّلوات و اكمل التّحيّات 149 - 171\r\nاكرموا الضيف 86\r\nان شاء اللّه تعالى 1 ، 36 ، 213\r\nاوصيكما بتقوى اللّه 119\r\nاوّل شىء خلق اللّه 4\r\nاوّل ما خلق اللّه العقل 1 ، 35 ، 36 ، 45 / م\r\nاوّل ما خلق اللّه نورى 1 ، 35 و 36\r\nاوليائى تحت قبابى لا يعرفهم غيرى 52 ، 84\r\nحاش للّه 93\r\nخرجت من نكاح و لم اخرج من سفاح من لدن آدم 59\r\nخلقه ثمّ خلق منه كلّ خلقه 4\r\nخليل الرّحمن 172\r\nالدّنيا جيفة و طلّابها كلاب 41\r\nراكب البراق و النّاقة 172\r\n\r\n","description":"","footnote":"","page_name":" 217 ","page_number":283},
  {"content":"\r\n\r\nالرّفيق ثمّ الطّريق 37\r\nصاحب الحوض المورود 172\r\nصدق اللّه العظيم و صدق رسوله الكريم 94 / 200\r\nصلّى اللّه على النبى محمّد و على آله و سلّم 1 ، 9 ، 18 ، 26 ، 35 ، 37 ، 41 50 ، 51 ، 52 ، 55 ، 82 ، 120 ، 122\r\nصلّى اللّه على النّبىّ الامّى العربىّ محمّد و آل محمّد 40 ، 119 ، 149\r\nصلّى اللّه على خير خلقه محمّد و آله و صحبه و سلّم 15 ، 37 ، 40 ، 56 ، 63 ، 80 ، 81 ، 113 120 ، 130 ، 163 ، 168 ، 200\r\nصلّى اللّه على خير خلقه و مظهر لطفه محمّد 25 ، 47 ، 49 ، 183\r\nصلّى اللّه على محمّد و على آله و سلّم تسليما 13 ، 64 ، 83 ، 117 ، 122 ، 138 163 ، 165 ، 166 ، 171 ، 172 ، 173 ، 193 ، 207 ، 210\r\nصلّى اللّه عليه و على آله و صحبه و سلّم 1 - 115 ، 145 ، 207\r\nطلب العلم فريضة على كلّ مسلم و مسلمة 50\r\nالعجلة من الشّيطان و التأنّى من الرّحمن 20\r\nعلى خير خلقه محمّد و آله و صحبه و سلّم 145\r\nعليه الصّلاة و السّلام 35 50\r\nقائد الغرّ المحجّلين 172\r\nقل الحمد للّه الحىّ القيّوم 13\r\nلم يلتق أبواى قطّ على سفاح 57\r\nكنت نبيّا و آدم بين الماء و الطّين 44 ، 48\r\nكن فى الدّنيا كانّك غريب او عابر سبيل 52\r\nلمّا نفخ الرّوح فى جسد آدم عليه السّلام 57\r\nمتى القى احبّائى 207\r\nموتوا قبل ان تموتوا 27 / م\r\nهو نور نبيّك يا جابر 4\r\n\r\n","description":"","footnote":"","page_name":" 218 ","page_number":284},
  {"content":"\r\n\r\n\r\nفهرست بيت‌هاى عربى\r\n الحمد للّه الّذى اعطانى * هذا الغلام الطيّب الازدانى \r\n( چهار بيت ) 157\r\n اللّهم رب الراكب المسافر * محمّد فاقلب بخير طاير \r\n( شش بيت ) 187\r\n شمّر فإنّك ماضى الدهر شمير * لا ينزعنك تشريد و تغرير \r\n( هفت بيت ) 170\r\n قد لسعت حيّة الهوى كبدى * فلا طبيب لها و لا راق \r\n( دو بيت ) 25 / م\r\n لاهمّ انّ المرء يمنع رحله و حلاله فامنع حلالك * لا يغلبنّ صليبهم و محالهم عدوّا محالك \r\n( سه بيت ) 161\r\n يا ربّ ردّ راكبى محمدا * ردّ الىّ و اتّخذ عندى يدا \r\n( سه بيت ) 199\r\n يعتم لم يسمع عطريف اليمن * ام فاز فازلمّ به شاوه الغنن \r\n( چهار بيت ) 169\r\n\r\n","description":"","footnote":"","page_name":" 219 ","page_number":285},
  {"content":"\r\n\r\n\r\nفهرست كتابها\r\nآتشكدهء اردستان 9 / م ، 18 / م\r\nاحكام المحبّين 13 / م ، 14 / م ، 15 / م ، 51 / م\r\nاستقامت‌نامه 45 / م ، 50 / م\r\nاصول الفصول 11 / م\r\nبحر الرّموز 44 / م\r\nبدايت المحبّة 43 / م ، 50 / م\r\nبستان السّياحة 9 / م\r\nبيان حقايق احوال مصطفى 48 / م ، 50 / م\r\nحديقة التحقيق 37 / م\r\nحقّ المحبوس 50 / م\r\nحكمت الاشراق 32 / م\r\nالذريعة 11 / م\r\nروح القدس 44 / م ، 50 / م ، 212\r\nرياض العارفين 9 / م\r\nزبدة الحقائق 30 / م ، 39 / م ، 40 / م\r\nشرح الكنوز 44 / م\r\nشرح الواصلين 30 / م ، 40 / م ، 44 / م\r\nطرايق الحقائق 9 / م ، 35 / م\r\nفتح الابواب 12 / م ، 18 / م ، 24 / م 36 / م ، 44 / م ، 50 / م ، 51 / م ، 212\r\nفرصت‌نامه 48 / م\r\nفصوص 37 / م\r\nقدرت‌نامه 45 / م ، 48 / م\r\nكشف الارواح 44 / م ، 49 / م ، 50 / م\r\nكشف الرّموز 10 / م ، 44 / م\r\nكشف الظّنون 9 / م ، 11 / م\r\nكشف المحجوب 26 / م\r\nكليات جمالى 50 / م\r\nكنز الدّقائق 44 / م ، 45 / م\r\nگلشن راز 40 / م ، 50 / م\r\nلطائف الطّوايف 25 / م ، 42 / م\r\nمرآة الافراد 10 / م ، 11 / م ، 27 / م ، 29 / م ، 43 / م\r\nمرآة الحبيب 45 / م\r\nناظر و منظور 45 / م ، 49 / م\r\nنصرت‌نامه 45 / م ، 49 / م\r\nنور على نور 12 / م ، 45 / م ، 50 / م ، 97\r\nنهاية الحكمة 30 / م ، 43 / م ، 50 / م\r\nهداية المعرفة 23 / م ، 51 / م\r\n\r\n","description":"","footnote":"","page_name":" 220 ","page_number":286},
  {"content":"\r\n\r\n\r\nفهرست اعلام\r\nآ - الف آدم ( ع ) 1 ، 25 ، 34 ، 45 ، 47 ، 56 ، 58 60 ، 61 ، 62 ، 63 ، 67 ، 69 ، 70 ، 71 134 ، 145 ، 167 ، 171 ، 184 ، 207 208\r\nآذربايجان 11 / م ، 14 / م\r\nآسياى صغير 19 / م\r\nآق‌قويونلو 11 / م ، 17 / م\r\nآل جلاير 14 / م\r\nآمنه 126 ، 131 ، 132 ، 134 ، 135 136 ، 137 ، 138 ، 145 ، 152 ، 184 196\r\nابا ذر 48 / م\r\nابراهيم ( ع ) 52 / م ، 63 ، 75 ، 76 ، 77 82 ، 98 ، 110 ، 129 ، 141 ، 142 145 ، 163 ، 165 ، 166 ، 171 ، 185\r\nابرهه 158 ، 159 ، 160 ، 161 ، 162 163 ، 165\r\nابن عربى 30 / م ، 37 / م\r\nابن فارض 30 / م\r\nابن ملجم 119\r\nابو الفتح يحيى ميرك 32 / م\r\nابو القاسم قشيرى 207\r\nابو النجيب سهروردى 32 / م ، 35 / م\r\nابو بكر تيمور 14 / م\r\nابو جهل 13\r\nابو قبيس ( كوه ) 13\r\nابو لهب 107\r\nابو هريره 48 / م\r\nاحمد - محمّد ( ص )\r\nاحمد بن عبد اللّه يحيى رشيدى 50 / م\r\nاحمد موسى الرضا 22 / م\r\nادّ 95 ، 171\r\nادد 95 ، 171\r\n\r\n","description":"","footnote":"","page_name":" 221 ","page_number":287},
  {"content":"\r\n\r\nادريس 72 ، 171\r\nارّال 15 / م\r\nاردستان 9 / م ، 10 / م ، 12 / م 18 / م ، 33 / م\r\nارغو 75 ، 171\r\nارفخشد 74 ، 171\r\nارمنستان 14 / م\r\nاسحاق 79 ، 81 ، 83 ، 85 ، 88 90 ، 91 ، 142 ، 184\r\nاسحاق اردبيلى 34 / م\r\nاسرائيل 201\r\nاسكندر 9 ، 10 ، 11 / م ، 15 16 ، 19 ، 24 / م ، 48\r\nاسلامبول 50 / م\r\nاسماعيل 63 ، 79 ، 82 ، 83 ، 84 ، 85 90 ، 95 ، 115 ، 117 ، 171\r\nاشروع 75 ، 171\r\nاصفهان 9 / م ، 10 / م ، 15 / م ، 34 / م\r\nافضل الدين كاشانى 48 / م\r\nالجزيره 14 / م\r\nالغ‌بيك 18 / م ، 34 / م\r\nالوند ميرزا 16 / م\r\nامام الدين محمّد 32 / م ، 35 / م\r\nامام حسين ( ع ) 221\r\nامام رضا ( ع ) 22 / م\r\nام حبيبه 126\r\nام سلمه 171\r\nامير اويس بن محمّد نجيبا 11 / م\r\nامير تيمور 18 / م\r\nامير شمس الدين محمّد اردستانى 11 / م\r\nاميمه 113\r\nامينه 96\r\nانجيل 173\r\nانس بن مالك 25 / م ، 48 / م ، 207\r\nانوش 58 ، 71 ، 72 ، 171\r\nانوشردان 33 / م ، 158 ، 167 168 ، 169 ، 170\r\nانيسىپور 43 / م\r\nاوحد الدين كرمانى 38 / م\r\nاوحد الدين مراغه‌اى 41 / م\r\nاوزون حسن 17 / م\r\nاياز 77 ، 139 ، 212\r\nب بابا افضل كاشى 40 / م ، 41 / م\r\nبابا عارف صوفى 36 / م\r\nبابر اوّل 34 / م\r\nبحر ساوه 166 ، 169\r\nبرد 72 ، 171\r\nبرون 72\r\nبرّه 113\r\nبزغشيه 34 / م\r\nبه زوره 72\r\n\r\n","description":"","footnote":"","page_name":" 222 ","page_number":288},
  {"content":"\r\n\r\nبصرى 134 ، 149 ، 185\r\nبطحا 122 ، 146 ، 190\r\nبغداد 16 / م ، 18 / م ، 26 ، 41\r\nبلوشه 16 / م ، 18 / م\r\nبنت اسد 126\r\nبنى اميه 18 / م\r\nبنى سعد 185 ، 190\r\nبنى عامر 18 / م ، 200\r\nبو على سينا 32 / م\r\nبو سعيد بزغش 35 / م\r\nبو لهب 107\r\nبهاء الدين زكرياى مولتانى 35 / م\r\nپ پارس 162\r\nپير بابائى 36 / م\r\nپير بوداق خان ( ابو الفتح ) 18 / م\r\nپير مرتضى على اصفهانى 15 / م ، 31 / م ، 34 / م\r\nت تارخ 75 ، 168 ، 171\r\nتبريز 10 / م ، 37 / م\r\nتركستان 10 ، 12 / م\r\nتورات 60 ، 63 ، 153 ، 172\r\nتهامه 165 ، 199\r\nث ثبير ( كوه ) 92 ، 100\r\nج جابر بن عبد اللّه 4 ، 5 ، 6 ، 8\r\nجامى ( عبد الرحمن ) 42 / م\r\nجحل 108\r\nجبرئيل 71 ، 100 ، 128 ، 129 ، 183 201\r\nجبير بن مطعم 171\r\nجعفر صادق ( امام ) ( ع ) 158\r\nجلال الدين رومى ( مولوى ) 26 / م 27 / م ، 36 / م ، 41 / م ، 48 / م\r\nجلال الدين ميران شاه 14 / م\r\nجمل الدين ساوجى ( شيخ ) 19 / م\r\nجهانشاه قراقويونلو 15 / م ، 16 / م ، 18 / م\r\nجنيد بغدادى 26\r\nجيحون 37 / م\r\nچ چاه بابا باباچاله 18 / م\r\nچاه بابا كوه 18 / م\r\nچين 11 / م ، 12 / م\r\nح حاج مهدى ( كوى ) 10 / م\r\nحارث 85 ، 103\r\n\r\n","description":"","footnote":"","page_name":" 223 ","page_number":289},
  {"content":"\r\n\r\nحباب 108\r\nحبيبه 126\r\nحجاز 12 / م ، 13 / م ، 14 / م ، 18 ، 208\r\nحذيفه 171\r\nحرا ( كوه ) 90 ، 161\r\nحسّان ثابت 155\r\nحسن ( امام ) 119\r\nحسن بصرى 48 / م\r\nحسن‌على تيمورى 15 / م\r\nحلب 10 / م ، 12 / م\r\nحلاج ( منصور ) 24 / م ، 36 / م ، 37 / م 124\r\nحليمه 177 ، 178 ، 179 ، 182 ، 184 187 ، 189 ، 190 ، 193 ، 195 ، 196 198\r\nحمزه 108\r\nحمزة بن موسى 22 / م\r\nحوا 56 ، 68 ، 69 ، 71 ، 184 ، 207\r\nحيدر - على ( ع )\r\nخ خابورى 18 / م\r\nخجند 10 / م ، 12 / م\r\nخديجه 101\r\nخراسان 10 / م ، 12 / م ، 14 / م ، 15 / م 19 / م\r\nخزيمه 96\r\nخضر 14 ، 15 ، 18 ، 29 / م ، 41 / م ، 112\r\nخليل - ابراهيم\r\nخليل سلطان 14 / م\r\nخيام 40 / م\r\nد دار الامان - مكّه\r\nداود 142\r\nدجله 167\r\nذ ذئب بن حجن 171\r\nذو القرنين - اسكندر\r\nر ركنى شيراز 13 / م\r\nروم 10 ، 12 ، 16\r\nريحانه 96\r\nز زرين‌كوب ، عبد الحسين 40 / م\r\nزمزم ( چاه ) 114\r\nزمهرير 11 ، 19\r\nزين الدين عبد السلام كاموسى 32 / م ، 33 / م ، 35 / م\r\nس ساره 80\r\nسام 73 ، 74\r\n\r\n","description":"","footnote":"","page_name":" 224 ","page_number":290},
  {"content":"\r\n\r\nسبا 15 / م\r\nسبزوار 41\r\nسرخان ( شيخ ) 18 / م\r\nسعد الدين ابى سعيد علوى بزغشى 35 / م\r\nسعدى ( مصلح الدين ) 13 / م ، 27 / م 39 / م ، 41 / م\r\nسعدى 108\r\nسكندر - اسكندر\r\nسلطانيه 15 / م\r\nسلمى 101\r\nسليمان 11\r\nسمرقند 18 / م\r\nسنايى ( ابو المجد مجدود بن آدم ) 37 / م ، 38 / م ، 41 / م\r\nسهرورديه 32 / م\r\nش شالخ 75 ، 171\r\nشام 18 / م ، 121 ، 169\r\nشاهرخ تيمورى 11 / م ، 14 / م ، 15 / م 18 / م\r\nشاه عرب - حضرت محمّد ( ص )\r\nشاه قريش - حضرت محمّد ( ص )\r\nشاه منصور 11 / م ، 33 / م\r\nشش‌دره 73\r\nشيبه 116 ، 117\r\nشيث ( ع ) 58 ، 68 ، 69 ، 70 71 ، 92 ، 171\r\nشيخ احمد غزالى 37 / م\r\nشيخ جنيد بغدادى 16 / م\r\nشيخ عبد السلام بابا عارف موغارى 35 / م\r\nشيخ محمّد اصفهانى 35 / م\r\nشيخ محمّد روزبهان 39 / م\r\nشيخ محمّد زواره‌اى 35 / م\r\nشيخ محمود شبسترى 40 / م\r\nشيخ منصور كور 18 / م\r\nشيراز 12 / م ، 13 / م ، 35 / م\r\nص صالح 75\r\nصاين الدين اصفهانى 35 / م\r\nصفيه 108\r\nصلاح الدين ايوبى 32 / م\r\nصدر الدين محلاتى 50 / م\r\nض ضرار 108\r\nضحاك 13 / م\r\nط طاق كسرى 166\r\nطه 172\r\nظ ظهير الدين بزعش 32 / م ، 34 / م ، 35 / م\r\n\r\n","description":"","footnote":"","page_name":" 225 ","page_number":291},
  {"content":"\r\n\r\nع عامرى ( شيخ ) 106 ، 171 ، 203\r\nعباس عبد المطلب 127 ، 134 ، 191\r\nعبد اللّه 114 ، 115 ، 118 ، 120 ، 122 124 ، 125 ، 126 ، 132 ، 134 ، 137 171\r\nعبد السلام كاموسى 32 / م ، 35 / م\r\nعبد القادر ( شاه ) 54 / م\r\nعبد المسيح 168 ، 169 ، 170\r\nعبد المطلب 101 ، 102 ، 103 ، 105 106 ، 107 ، 108 ، 110 ، 111 ، 113 114 ، 115 ، 116 ، 123 ، 124 ، 137 140 ، 144 ، 146 ، 147 ، 149 ، 150 151 ، 152 ، 155 ، 156 ، 157 ، 160 161 ، 171 ، 187 ، 190 ، 191 ، 198 199\r\nعبد الواسع باخرزى 25 / م\r\nعبد مناف 98 ، 171\r\nعبيده 96\r\nعدنان 95 ، 96 ، 171\r\nعراق 18 / م\r\nعراقى ( فخر الدين ) 14 / م ، 24 ، 48 / م\r\nعزّ الدين حسين كاموسى 35 / م\r\nعزازيل 47\r\nعزّى 123 ، 211\r\nعزرياييل 92\r\nعطار ( فريد الدين ) 36 / م ، 37 / م ، 40 / م ، 41 / م ، 48 / م\r\nعلاء الدين زواره‌اى 35 / م ، 49 / م\r\nعلى بن ابى طالب ( ع ) 20 / م ، 21 / م 22 / م ، 51 / م ، 38 ، 84 ، 119 ، 148 210\r\nعلى بن الحسين 51 / م\r\nعلى بن بزغش شيرازى 32 / م\r\nعماد الدين احمد ( شيخ ) 32 / م\r\nعمدره 73\r\nعمر شاه ( پورياى ولى ) 29 / م\r\nعميد الملة و الدين 10 / م ، 28 / م\r\nعيسى 142 ، 159 ، 165 ، 168 185 ، 201 ، 202\r\nعين القضاة همدانى 30 / م ، 39 / م ، 40 / م\r\nغ غاضره 90 ، 92\r\nف فارس 14 / م ، 168\r\nفارقليط 172 ، 173\r\nفاطمه زهرا ( ع ) 20 / م ، 51 / م ، 113\r\nفالغ 75 ، 171\r\nفخر الدين على صفى اردستانى 25 / م\r\nفخّه 96\r\n\r\n","description":"","footnote":"","page_name":" 226 ","page_number":292},
  {"content":"\r\n\r\nفهر 98 ، 171\r\nفهره 11 / م ، 34 / م\r\nق قاسم انوار ( شيخ ) 38 / م ، 41 / م\r\nقبچاق 10 / م ، 12 / م\r\nقران 77 ، 116 ، 167 ، 203\r\nقراقويونلو 11 / م ، 18 / م\r\nقريش 97 ، 98 ، 104 ، 160\r\nقزيمه 96\r\nقصى 98 ، 171\r\nقطب الدين حيدر زواره‌اى 19 / م ، 23 / م\r\nقلزم 40\r\nقم 14 / م\r\nقيدار 85 ، 86 ، 87 ، 88 ، 89 ، 90 ، 92\r\nقيذر 171\r\nقينان 72 ، 171\r\nقينوس 73\r\nك كتاب اللّه - قرآن\r\nكچويه سنگ 9 / م\r\nكربلا 21 / م\r\nكرخى ( معروف ) 22 / م ، 35 / م\r\nكرمان 14 / م\r\nكسرى - انوشروان\r\nكعب 98\r\nكعب بن الاحبار 58 ، 60 ، 98 171 ، 173\r\nكعبه 12 ، 14 / م ، 81 ، 98 ، 145 157 ، 158 ، 160 ، 161 ، 163 165 ، 178 ، 189 ، 205\r\nكلاب 98 ، 168\r\nكمال الدين محمّد 10 / م\r\nكنانه 96 ، 171\r\nكنعان 91\r\nكيقباد 11\r\nگ گرگان 14 / م\r\nل لات 123 ، 197 ، 211\r\nلبنى 107\r\nلمك 73 ، 171\r\nلوى 98 ، 171\r\nليلاز 12 / م\r\nليلى 13 ، 32 ، 34 ، 130\r\nم مأجوج 9\r\nمالك 98 ، 171\r\nماوراءالنّهر 14 / م\r\nمتوشلح 171\r\nمجد الدين گيلانى 32 / م\r\n\r\n","description":"","footnote":"","page_name":" 227 ","page_number":293},
  {"content":"\r\n\r\nمجنون 13 ، 131\r\nمحمّد ( ص ) 3 ، 14 ، 10 / م ، 19 ، 20 / م 21 / م ، 26 / م ، 34 / م ، 36 ، 38 ، 41 45 ، 49 ، 54 ، 58 ، 60 ، 61 ، 66 ، 68 72 ، 74 ، 76 ، 78 ، 80 ، 81 ، 84 ، 88 89 ، 92 ، 94 ، 95 ، 99 ، 100 ، 101 102 ، 108 ، 120 ، 123 ، 124 ، 126 129 ، 131 ، 132 ، 135 ، 141 ، 143 146 ، 148 ، 151 ، 155 ، 162 ، 166 170 ، 171 ، 175 ، 177 ، 182 ، 192 196 ، 197 ، 199 ، 200 ، 206 ، 207 209 ، 211 ، 212\r\nمحمّد اسحاق 40\r\nمحمّد بن موسى 22 / م\r\nمحمّد حمزوى موسوى 50 / م\r\nمحمّد شاهان 9 / م ، 10 / م\r\nمحمّد شفيع اردستانى 10\r\nمحمّد كريم بن محمّد 50 / م\r\nمحيى الدين عربى 37 / م\r\nمخوائيله 71\r\nمدينه 15 / م\r\nمرتضى - على ( ع )\r\nمرجانه 74\r\nمرّه 98\r\nمريم 136\r\nمسجد سفيد 11 / م\r\nمشعشعيان 15 / م ، 18 / م ، 24 / م\r\nمصر 12 / م ، 14 / م ، 18 / م\r\nمضر 96\r\nمعاويه ابى سفيان 25 / م ، 26 / م\r\nمعدّ 96 ، 171\r\nمغول 19 / م\r\nمكّه 14 / م ، 51 / م ، 30 / م ، 121 146 ، 188 ، 190 ، 195 ، 198 199\r\nمنات 211\r\nموسى 142 ، 150 ، 167 ، 185\r\nموسى بن جعفر 22 / م\r\nموسى كاظم ( ع ) 22 / م\r\nمولوى - جلال الدين رومى\r\nمهدى ( عج ) 23 / م ، 135\r\nمهلائيل 72 ، 171\r\nميران شاه 12 / م\r\nميرزا عمر شيخ گورگانى 30 / م\r\nميشاصا 75\r\nن ناخور 75 ، 171\r\nنايين 40 / م\r\nنبت 171\r\nنجاشى 160 ، 163 ، 170\r\nنزار 96 ، 171\r\nنضر 97 ، 98\r\n\r\n","description":"","footnote":"","page_name":" 228 ","page_number":294},
  {"content":"\r\n\r\nنعمان ( موبد ) 168\r\nنوح 73 ، 110 ، 143 ، 166\r\nنوشروان - انوشروان\r\nنوفل 159 ، 199\r\nنيكلسون 41 / م ، 50 / م\r\nنيل 110 ، 142 ، 145\r\nو واقدى 165\r\nوامقى ( ايرج ) 45 / م\r\nوغد 88\r\nوهاله 85\r\nوهب مناف 124 ، 125\r\nه هاجر 113 ، 114\r\nهاشم 99 ، 101 ، 103 ، 113 ، 117\r\nهاله 108\r\nهبل 145 ، 197\r\nهميسع 95 ، 171\r\nهند 19 / م ، 10 ، 11 ، 12 ، 39 ، 112 ، 205\r\nهود 74 ، 75\r\nى يأجوج 9\r\nيثرب 137\r\nيحيى 120 ، 142\r\nيمن 158\r\nيونس 11\r\nيهود 124 ، 153 ، 155\r\nيعقوب 42 ، 91 ، 142 ، 166\r\n\r\n","description":"","footnote":"","page_name":" 229 ","page_number":295},
  {"content":"\r\n . \r\n\r\n","description":"","footnote":"","page_name":" 230 ","page_number":296}
  ]