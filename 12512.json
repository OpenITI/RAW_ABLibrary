[
  {"content":"\r\n\r\n\r\nجلد أول\r\n\r\nفهرست عناوين جلد اوّل كتاب تمهيد المباني\r\nشمارهء صفحه\r\nتقديم كتاب . 3\r\nقصيدة در توصيف قرآن وتقديم اين تفسير برسول أكرم ( ص ) . 5\r\nتقسيم الهى در سورهء حمد . 9\r\nرؤياي صالحهء اين نويسنده در انگيزهء تفسير سورهء حمد . 10\r\nبيان رؤس ثمانية در علم تفسير . 12\r\nمقولهء نخست در تعريف علم تفسير . 12\r\nمقولهء دوّم وسوّم در موضوع وغرض از علم تفسير . 13\r\nمقولهء چهارم وپنجم وششم در منفعت وسمت ومعلّم علم تفسير . 14\r\nمقولهء هفتم وهشتم در مرتبه وتقسيم علم تفسير . 17\r\nباب اوّل - در تفسير وتأويل وأسامي واعجاز قرآن . 19\r\nفصل اوّل - در معنى لغوى واصطلاحى تفسير وتأويل . 20\r\nفصل دوّم - در علوم لازمه براي تفسير وتأويل . 30\r\n1 - علم اللّغه . 30\r\n2 و 3 و 4 - علم تصريف ونحو واشتقاق . 31\r\n5 - علم معاني . 32\r\n6 - علم البيان . 33\r\n7 - علم البديع . 34\r\n\r\n","description":"","footnote":"","page_name":" فهرست 1 ","page_number":1},
  {"content":"\r\n\r\n8 - علم قراآت . 35\r\n9 - علم أصول الدّين . 37\r\n10 - علم أصول الفقه . 42\r\n11 - علم بأسباب نزول وقصص . 45\r\n12 و 13 - علم بناسخ ومنسوخ وعلم فقه . 46\r\n14 - علم الحديث . 47\r\n15 - علم ظاهر وباطن . 48\r\n16 - علم بوجوه ونظاير . 51\r\n17 - محكم ومتشابه . 53\r\nفصل سوّم - لزوم حكمت متعاليه در تفسير قرآن . 55\r\nفصل چهارم - موارد ونحوهء كاربرد حكمت در تفسير قرآن . 63\r\nبخش اوّل - در الهيّات بمعنى اخصّ قرآن . 63\r\nبخش دوّم - در برهان صدّيقين . 66\r\nإشكال به دو حكيم معاصر در معنى برهان صديقين . 68\r\nبخش سوّم - وصف وجود بواجب . 72\r\nبخش چهارم - برهان حاجت ممكن الوجود بواجب . 74\r\nبخش پنجم - اثبات حقتعالى از طريق برهان حركت . 75\r\nفصل پنجم - در وحدت حقّهء واجب الوجود وبساطت أو . 77\r\nفصل ششم - در لزوم مباني عرفان در تفسير قرآن حكيم . 82\r\nبخش نخست - تفسير قل هو اللّه أحد . 85\r\nبخش دوّم - در تفسير ليس كمثله شيئى . 86\r\nبخش سوّم - در تفسير حتّى نعلم . 87\r\nفصل هفتم - وجوه مختلفهء إعجاز قرآن . 91\r\nوجه عقلي إعجاز قرآن . 92\r\nتبصرهء تحقيقى در فهم قرآن . 94\r\nتحقيق عقلي در برخى از أسماء قرآن . 95\r\n1 - فرق ميان قرآن وكتاب وفرقان وكلام . 95\r\n\r\n","description":"","footnote":"","page_name":" فهرست 2 ","page_number":2},
  {"content":"\r\n\r\n2 - معاني أسماء مختلفهء قرآن . 97\r\nتبصره‌اى در معنى فرقان 100\r\n3 - عدم امكان معارضه وتحدّى با قرآن . 100\r\n4 - انطباق نظام هستى با قرآن . 103\r\nوجه نقلي إعجاز قرآن حكيم . 105\r\nنظريّات أدباء ودانشمندان در إعجاز قرآن . 107\r\n1 - إبراهيم سيار 2 - برخى از انديشمندان عرب 3 - ابن زملكانى . 107\r\n4 - نظريّهء بعضي از دانشمندان 5 - قاضى أبو بكر باقلانى . 108\r\n6 - نظريهء جمعى از محقّقان 7 - علم حضرت حقتعالى . 108\r\n8 - نظر فخر رازي 9 - محمّد بن علي سكّاكى . 109\r\n10 - نظريّهء صاحب منهاج البلغاء 11 - نظريّهء أبو منصور ثعالبى . 109\r\n12 - نظريّهء أحمد بن محمّد خطّابى 13 - قولي ديگر در اعجاز قرآن . 110\r\n14 - نظريّهء جلال الدّين سيوطى . 110\r\n15 - نظريّهء علّامهء حيصى . 16 و 17 - موارد ديگر از اعجاز قرآن . 111\r\n18 - نظريّه سيوطى در معترك الأقران . 19 - نظريّهء قرطبى . 112\r\nباب دوّم - در نزول وجمع وحجّيت ظواهر قرآن وتبيان كل شيئى بودن وعظمت وقرائت آن 115\r\nفصل اوّل - در حقيقت نزول وإنزال دفعي قرآن . 116\r\nفصل دوّم - در جمع‌آورى آيات قرآن بوسيلة علي ( ع ) وعثمان . 120\r\nفصل سوّم - در حجّيت ظواهر قرآن . 125\r\n1 - وجوه استدلال موافقان . 127\r\n2 - عقيدهء مخالفان حجّيت ظواهر قرآن . 131\r\nفصل چهارم - در تبيان كلّ شيئى بودن قرآن . 136\r\nفصل پنجم - در فرّ وشكوه وثواب قرآن حكيم . 141\r\n\r\n","description":"","footnote":"","page_name":" فهرست 3 ","page_number":3},
  {"content":"\r\n\r\nباب سوّم - در حكمت عملي قرآن ، يا علم الأخلاق - مقدمه در تعريف حكمت عملي . 149\r\nفصل اوّل - در حقيقت ايمان . 153\r\nصفات مؤمن در قرآن حكيم . 158\r\nفصل دوّم - در اخلاص وحقيقت آن . 160\r\nفصل سوّم - در توكّل . 164\r\nنكتهء پراهميّت ولطيف در وحدت شخصي وجود . 167\r\nفصل چهارم - در تسليم . 169\r\nفصل پنجم - در تقوى . 173\r\nفصل ششم - در محاسبه ومراقبت نفس . 177\r\nفصل هفتم - در توبه . 181\r\nكيفيّت تبديل سيّئه بحسنه . 185\r\nاستصحاب أصل قبول توبه تا موت انسان . 186\r\nدر اهميّت علم تفسير سورهء حمد از قول سيوطى وقونوى . 192\r\nمقدّمهء عربى در آغاز تفسير سورهء حمد . 193\r\nباب اوّل - در تفسير بسم 196\r\nفصل اوّل در پيدايش وتركيب وجهر ومتعلّقات بسملة . 196\r\nفصل دوّم - در مكّى يا مدنى بودن وأسامي سورهء فاتحه واهميّت آن . 209\r\nأسامي سورهء فاتحه وفضيلت آن . 211\r\nتذكّر در آثار الهى بسملة . 218\r\nفصل سوّم - در كاربرد باء بسملة ووضع اسم بر حضرت حقتعالى . 224\r\nدر شناخت اسم ووضع أسماء اللّه . 229\r\nفصل چهارم - تعريف اسم وتقسيم آن بتوقيفى وغيرتوقيفى وتفسير هر بسملة در آغاز هر سوره . 235\r\nفصل پنجم - در ظهور موجودات از باء بسملة وأسرار آن . 245\r\nحرف باء وتعيّن اوّل . 250\r\n\r\n","description":"","footnote":"","page_name":" فهرست 4 ","page_number":4},
  {"content":"\r\n\r\nنظريّهء ملّاصدرا وبرخى از معاريف در بسملة . 252\r\nنكته‌اى مهمّ در اسم أعظم وظهور آن در مظاهر . 260\r\nفصل ششم - در حدوث أسماء واسم أعظم . 263\r\nتحقق در اسم أعظم ومعنى آن . 266\r\nفصل هفتم - در احصاء أسماء اللّه وتقسيم آنها به حسنى وأعظم بودن . 277\r\nبحثي تحقيقى در توقيفى بودن أسماء اللّه . 278\r\nتبصره ، در نود ونه ، وهزار ويك اسم حقتعالى . 281\r\nتذكّرى در اسم أعظم . 286\r\nفصل هشتم - در أسماء ذاتي وصفاتى وافعالى وجلالي وجمالى وكمالى ، وتخلّق يا تحقّق بدانها . 289\r\nشمارش أسماء ذاتي وصفاتى وافعالى . 290\r\nدر تخلّق وتحقّق به أسماء اللّه . 296\r\nحقيقت أسماء اللّه وتحقّق بدان . 299\r\nفصل نهم - در مراتب أسماء اللّه وتشكيك وتواطؤ آن واسم مستأثر ومكنون . 306\r\nتبصرهء تكميلى در حقيقت أسماء اللّه واسم مستأثر ومكنون أو . 312\r\nفرق اسم مخزون ومكنون با أسماء ظاهري حقّ . 316\r\nفصل دهم - شناخت أسماء وصفات واجب الوجود از دو سلسلهء نزول وصعود . 319\r\n1 - تحقيق در قوس نزولى وظهور اسم اوّل وظاهر . 322\r\nتبصره - در سير نزولى از مرتبهء وجود منبسط تا هيولاى أولى . 330\r\n2 - تحقيق در قوس صعودى وظهور اسم آخر وباطن . 333\r\nتبصره - در نامهاى ديگر هيولى ووجه تسميهء آنها . 337\r\nنكته‌اى لطيف وقابل امعان نظر . 339\r\nفصل يازدهم - تحقق در حركات وأنواع وموضوع آنها در قوس صعود . 342\r\nاقسام حركت در سير إلى اللّه . 343\r\nاوّل - تحقيق در حركت جوهري ذاتي واستكمالى . 344\r\n1 - حدوث سراسر عالم طبيعت . 344\r\n2 - وصول بغايات يا استكمال ذاتي . 346\r\n\r\n","description":"","footnote":"","page_name":" فهرست 5 ","page_number":5},
  {"content":"\r\n\r\n3 - وحدت جمعى نفس در طىّ مراتب ودرجات . 346\r\n4 - اثبات تحوّل صعودى وملكوتي وأمور ديگر . 347\r\nادّله وبراهين اثبات حركت جوهري استكمالى . 348\r\nمسئلهء بقاء وعدم بقاء موضوع ، در حركت جوهري . 351\r\nتحقيقى لطيف وساده در حركت جوهري استكمالى . 354\r\nدوّم - حركت حبّى وعشقى در سير صعودى وظهور حضرت حقّ باسم ودود . 354\r\nتقسيم محبّت وتحقيق در هر قسم آن . 357\r\n1 - درجهء حبّ . 358\r\n2 - درجهء ودّ . 361\r\n3 - درجهء عشق . 362\r\nتبصره - در مراحل سلوك إلى اللّه . 368\r\nفصل دوازدهم - در فرق بين أسماء وصفات وتحقيق در صفات حقّ . 374\r\nصفات حضرت حقتعالى ، عين ذات اوست . 379\r\nمذاهب وآراء مختلفه ، در مسئلهء أسماء اللّه وصفات حقتعالى . 383\r\nنظريّهء متكلّمان قديم در صفات حقتعالى . 384\r\nفصل سيزدهم - نظريّهء حكماء متألّه شيعه در صفات حقتعالى . 387\r\nنظريّهء شيخ شهيد ، سهروردى ، وصدر المتألّهين در صفات حقّ ونسبت متغيّرات بدو . 390\r\nتوضيحات تكميلى وتحقيقات تفصيلي در صفات حضرت حقتعالى . 392\r\nفصل چهاردهم - تقسيمى جامعتر از أسماء اللّه وصفات أو ، وأعيان ثابته . 398\r\nنظريّهء سيّد حيدر آملي در صفات . 407\r\nنظريّهء صدر حكماى اسلام ، ملّاصدرا در تطبيق اسم وصفت . 410\r\nباب دوّم - در تفسير كلمهء اللّه 413\r\nفصل اوّل - در معنى هويّت حقّ واشتقاق اسم اللّه تعالى . 414\r\nتبصره‌اى تحقيقى در هويّت حقّ . 417\r\n\r\n","description":"","footnote":"","page_name":" فهرست 6 ","page_number":6},
  {"content":"\r\n\r\nوجوه دهگانهء اشتقاق در اسم اللّه وبرخى از خصائص آن . 421\r\nادّلهء علم بودن اسم اللّه - دليل نخست . 425\r\nدليل دوّم وسوّم . 426\r\nفصل دوّم - در الوهيّت ومتعلّقات آن ونظريّهء غزالى . 431\r\nنظريّهء صدر المتألّهين شيرازي ، در جهت ردّ وبطلان قول وبرهان غزالى . 437\r\nتبصره‌اى در بطلان ما سوى اللّه ومراتب وجود حقّ . 440\r\nفصل سوّم - در ذات حقتعالى يا وجود مطلق ومراتب ظهور أو . 445\r\nمقدّمه‌اى در تعريف ومدلول لفظ ذات . 445\r\nنكته‌اى قابل توجّه در معرفة اللّه . 448\r\nمجالي وجود مطلق وذات حقّ ، يا أحديّت وهويّت وانيّت . 453\r\nفصل چهارم - در انيّت وواحديّت حضرت حقتعالى . 456\r\nلطيفه‌اى عرفانى ، در تأويل كريمهء  « أَنَّهُ لا إِلهَ إِلَّا أَنَا » *  . 457\r\nدر واحديّت ، وفرق آن از أحديّت والوهيّت . 463\r\nفرق بين أحديّت وعماء والوهيّت . 464\r\nفصل پنجم - در تنزيه وتشبيه حقتعالى . 468\r\nنظريّهء شيخ أكبر - ابن عربى - وشارحان فصوص الحكم أو در تنزيه وتشبيه . 473\r\nفصل ششم - در أزل وأبد وقديم ودهر وسرمد بودن ذات حقتعالى . 481\r\nبحث تحقيقى ، در أزل وأبد وقديم بودن حقتعالى . 483\r\nتذكّر در أخذ ميثاق وعالم ذرّ . 484\r\nنكتهء تفريعى ، در قديم وسرمد بودن ذات حقتعالى . 485\r\nخاتمهء كلام در حقيقت ايّام اللّه تعالى . 488\r\nفصل هفتم - در حيات حضرت حقتعالى . 490\r\nبحثي فلسفي در حيات حضرت حقتعالى . 494\r\nتبصرهء ختامى در تكميل مبحث حيات . 499\r\nفصل هشتم - در علم حضرت حقتعالى وعالم ومعلوم واتّحاد آنها . 502\r\nحقّ تحقيق در مسئلهء علم . 503\r\nتحقيق حقّ در عبارت ابن عربى در علم خداوند تعالى وأعيان ثابته واشكال\r\n\r\n","description":"","footnote":"","page_name":" فهرست 7 ","page_number":7},
  {"content":"\r\n\r\nعارف گيلانى . 505\r\nفرق بين عالم وعليم وعلّام در حضرت حقتعالى . 509\r\nدر اتّحاد علم وعالم ومعلوم . 510\r\nنظريّهء حكماء چهارصد سال أخير در علم حقتعالى . 512\r\nمراتب ششگانهء علم حضرت حقتعالى . 514\r\n1 - علم عنايى 2 - علم قضائي . 514\r\n3 - علم قدرى 4 - علم أعلى 5 - لوح محفوظ . 515\r\n6 - سجلّ كون . شناخت علم حقّ ومراتب وأوصاف آن از نظر عرفاء . 516\r\nعلم حضرت حقتعالى به أشياء حضوري نوري واضافهء اشراقي است . 519\r\nفصل نهم - اراده وداعى وغرض در حضرت حقتعالى . 523\r\nداعى وغرض از ايجاد ، عين ذات حضرت حقتعالى است . 526\r\nاشكالات وارده بر ارادهء حقّ ودفع آنها . 527\r\nدر فرق بين اراده ومشيّت حضرت حقتعالى . 531\r\nفصل دهم - در قدرت حقتعالى وجبر واختيار . 535\r\nتأييد نظريّهء ابن عربى وردّ قول عارف گيلانى ، در مسئلهء خلق از عدم . 537\r\nتحقيقى عرفانى در مسئلهء خلق وظهور ، ومعنى عدم اصطلاحى . 540\r\nتمهيد كلام وتكميل مرام در استيفاء مباحث قدرت حقّ . 542\r\nدر حقيقت جبر واختيار ، ومسئلهء امر بين الأمرين . 547\r\nعقايد مختلف در جبر واختيار وتحقيق فراگير در امر بين الأمرين . 550\r\n1 - عقيدهء معتزله . 550\r\n2 - مذهب اشاعره . 551\r\n3 - مذهب اماميّه . 551\r\nاشكالات ونقايص موجود در عقايد معتزله واشاعره در جبر واختيار . 556\r\nتحقيق نهايى در امر بين الأمرين . 558\r\nفصل يازدهم - در كلام حضرت حقتعالى . 562\r\nتفصيل مرام ، در معرفت كلام . 568\r\nدر تقسيم كلام ومراتب آن . 571\r\n\r\n","description":"","footnote":"","page_name":" فهرست 8 ","page_number":8},
  {"content":"\r\n\r\n1 - مرتبهء كلام در ذات حقتعالى . 572\r\n2 - كلمات تامّات . 3 - كلام اللّه مندرج در كتب وصحف الهى . 573\r\n4 - كلام بمعناى فعل حقّ . 575\r\nتذكّرى در فرق بين كلام وكتاب . 576\r\nآخرين نكتهء قابل تذكّر در كلام . 578\r\nفصل دوازدهم - در سميع وبصير بودن حقتعالى . 580\r\nنكتهء قابل توجّه در سمع وبصر . 583\r\nپايان فهرست جلد اوّل\r\n\r\n","description":"","footnote":"","page_name":" فهرست 9 ","page_number":9},
  {"content":"\r\n\r\nتقديم كتاب\r\nبنام نامى ، وآستان پرشكوه وسامى خواجة كائنات وبرگزيدهء موجودات وغايت عروج كمالى ومظهر جامع أسماء وصفات لايزالى ، مثل اعلاى الهى ، وب هيولاى عوالم مامنتاهى ، روح الأرواح ونور الأشباح ، خورشيد تابان افقهاى غيب ، وماه فروزان در ظلمت هر شبهه وريب ، ظهور حقيقت وجود ، وعين شاهد ومشهود ، مبدء أنوار أزلي ومنتهاى معرفت بذات لايزالى ولم يزلي ، متن صحف وكتب أنبياء ورسل أقدم ، المتعلم في مدرس \" علمك ما لم تكن تعلم \" كلمهء تامهء سبحات رباني ، ومنبع رحيق فيوضات سبحانى ، صفاى لطيفهء جان ودل ، ونبى دل آگاه ، پيش از تخمير آدم از آب وگل ، معنى لفظ كائنات وروح صور مخترعات ، حقيقت وجود جواهر وأعراض ، وصورت كل معاني وأغراض ، مهبط أنوار جبروت ، ومنزل أسرار ملك وملكوت ، عرش رحماني ذات وكرسى مستقر أسماء وصفات ، جلوگاه حقائق لاهوت ومظهر رقايق ودقايق ناسوت ، فلك اطلس الوهيات ، ومنظقه البروج ربوبيات ، شمس العلم والدرايه ، وبدر الكمال والهداية ، نسيم ووندهء نفس الرحمان ، وخاكسار عبوديت حي سبحان ، صراط مستقيم وحبيب الله البارىء وپرده نشي حريم وصال كردگارى ، مقرب بارگاه دنى فتدلى وواصل مقام قاب قوسين أو أدنى ، نائل به أكمل مراتب برد اليقين ، وقائل به \" لي مع الله حالات : در خلوت عز وتمكين ، سيد كونين وصفوت ثقلين ، مظهر كامل حقيقت وجوب در امكان وحد مشترك بين قديم وحدثان ، آيات بينهء كل آفاق ، ومبعوث در إتمام مكارم اخلاق ، خازن علم وأسرار مخزون ، وطلسم رموز وراموز حقائق\r\n\r\n","description":"","footnote":"","page_name":" تقديم 1 ","page_number":10},
  {"content":"\r\n\r\nمكنون ، ضياء ظاهر ونور باهر ، رسول مبشر ونبى منذر ، صاحب سريرت وسيرت پاك ومخاطب بخطاب الهى : \" لولاك لما خلقت الأفلاك \" سيدنا في الوجود وصاحب لواى حمد ومقام محمود ، عقل أول وروح أعظم ، پيغمبر أكرم ونبي معظم ، قائد الإنس والجان ، وأشرف خلائف الرحمان ، خاتم الأنبياء والمرسلين ورحمة واسعة للعالمين ، واسطة نصب آدم صفى ، بمنصب اصطفى ، المرسوم بمحمد واحمد ومطفى - صلوات الله وسلامه عليه وعلى آله الطيبين الطاهرين ، من الآن إلى قيام يوم الدين - اين تأليف منيف را ، كه به \" تمهيد المباني در تفسير سورهء سع المثاني \" موسوم است ، از بسملة تا ولا الضالين ، بمثابهء هديه اى فاخر وگزين ، بدان رسول امين وسفير رب العالمين ، تقديم ميدارم .\r\nتهران - سال هزار وسيصد وهشتاد ودو ، دوازدهم ماه فروردين\r\nغلامحسين رضانژاد \" نوشين \"\r\n\r\n","description":"","footnote":"","page_name":" تقديم 2 ","page_number":11},
  {"content":"\r\n\r\nبسم الله الرحمن الرحيم\r\nقال الله الحكيم\r\nولقد آتيناك سبعا من المثاني والقرآن العظيم .\r\nآية 87 از سورة حجر\r\n\r\n","description":"","footnote":"","page_name":" 1 ","page_number":12},
  {"content":"\r\n\r\nسورة الفاتحة\r\nمكية وآياتها ( 7 )\r\nبسم الله الرحمن الرحيم ( 1 ) الحمد لله رب العالمين ( 2 ) الرحمن الرحيم ( 3 ) ملك يوم الدين ( 4 ) إياك نعبدو وإياك نستعين ( 5 ) اهدنا الصراط المستقيم ( 6 ) صراط الذين أنعمت عليهم غير مغضوب عليهم ولا الضالين ( 7 )\r\n\r\n","description":"","footnote":"","page_name":" 2 ","page_number":13},
  {"content":"\r\n\r\nبسمه تعالى شأنه الحكيم\r\nمقدمهء تفسير برسوره حمد يا فاتحة الكتاب ، موسوم به :\r\nتمهيد المباني يا تفسير كبير بر سورهء سبع المثاني\r\nتأليف غلامحسين رضانژاد \" نوشين \"\r\n\r\n","description":"","footnote":"","page_name":" 3 ","page_number":14},
  {"content":"\r\n\r\nرضانژاد ، غلامحسين ، 1313 -\r\nتفسير بر سوره حمد يا فاتحه الكتاب ، موسوم به : تمهيد المباني ، يا ، تفسير كبير بر سوره سبع المثاني / تاليف غلامحسين رضانژاد نوشين . - - تهران : الزهرا ( س ) ، 1382 .\r\n2 ج .\r\n( دوره ) ISBN : 964 - 6069 - 31 - 2\r\n( ج . 1 ) ISBN : 964 - 6069 - 29 - 0\r\n( ج . 2 ) ISBN : 964 - 6069 - 30 - 4\r\nفهرستنويسى بر أساس اطلاعات فيپا .\r\nعنوان ديگر : تمهيد المباني ( تفسير كبير بر سوره سبع المثاني ) .\r\n1 . تفاسير ( سوره فاتحه ) . 2 . تفاسير شيعه - - قرن 14 . 3 . تفسير - - تاريخ . 4 . قرآن - - اعجاز . الف . عنوان . ب . عنوان : تمهيد المباني . ج . عنوان : تفسير كبير . د . عنوان : سوره سبع المثاني . ه - . عنوان : فاتحه الكتاب . و . عنوان : تمهيد المباني ( تفسير كبير بر سوره سبع المثاني .\r\n7 م 55 ر / 12 / 102 BP\r\n18 / 297\r\n1382\r\nكتابخانه ملى إيران / 26705 - 82 م\r\nنام كتاب : تمهيد المباني ، تفسير كبير بر سورهء سبع المثاني .\r\nمؤلف : آقاى غلامحسين رضانژاد \" نوشين \" .\r\nناشر : انتشارات الزهراء ، تفلن 3907699 .\r\nحروف چينى : گنيجينه .\r\nويراستار : مؤلف كتاب .\r\nتيراژ : پنج هزار مجلد ، دورهء دو جلدي .\r\nچاپ وصحافي : مؤسسهء چاپ ونشر علامهء طباطبايى .\r\nتاريخ چاپ أول : بهار سال 1383 شمسي .\r\n\r\n","description":"","footnote":"","page_name":" 4 ","page_number":15},
  {"content":"\r\n\r\n\r\n« قصيده‌اى أثر طبع مؤلّف » « در توصيف قرآن وتقديم اين تفسير برسول خداوند منّان »\r\n بخوانى گر دقيق وژرف « تَمهيدُ المَبانى » را * بدانى حرف حرف سورهء « سَبعُ المَثانى » را \r\n ز قرآن وأحاديث است ؛ أصل وفرع تفسيرم * به برهانها مُدلّل بين ، كتاب آسمانى را \r\n بسى در عمق هر لفظي ، زدم غوّاص‌گون ، غوطه * مگر يابم دُرِ شهوار ، اسرار معاني را \r\n در اين گنجينه گوهرها ، نهفته فاخِر وغلطان * كزان ، نقّاد آموزد ، ره گوهر فشانى را \r\n نيابى يا بس ورَطبى ، در اين تفسير ، بىمأخذ * كه شد جَفَّ القلم در خوردْ ، اين رَطبُ اللّسانى را \r\n مرا ، در قلعهء توحيد ، سنگرهاست ، از بُرهان * كه در هر كنگره بيني ، رَصَدها ، ديده‌بانى را \r\n چه پردازم بهر تأليف ؛ كز تصنيف وامانم * ز قرآن جويم ارْ جويم ، ره جاويدمانى را \r\n بحدّ وظاهر قرآن ، هزاران غيب بنهفته * ز ظاهر دان ، اگر دانى ، بطون غيب دانى را \r\n اگر با مركب قرآن بتازى ، در صف هيجا * بوَد هر آيه‌ات ، دِرْعى ، بنه ، برگُسْتُوانى را \r\n\r\n","description":"","footnote":"","page_name":" 5 ","page_number":16},
  {"content":"\r\n\r\n حديث از گفتِ احمد جو ، دليل از قولِ معصومين * بدور انداز ، قيل وقالِ بهمان وفلانى را \r\n بهر قرني ، ز قرآن خواه ، رسم جاودان ماندن * مبين ، جز نقش فانى ، شيوهء صاحبقرانى را \r\n زمين‌گيرانه قرآن‌گير ودامنْ كوه‌سان برچين * كه اندر آستان بيني ، كُرات كهكشانى را \r\n بدنيا ميزْبانى باش ، در مهمانىِ قرآن * ولى آموز از مهمان ، رسوم ميزْبانى را \r\n شدى گر كاوهء قرآن ، ز پرچَم پوست را واكُن * مسلمان ، روح مىبخشد ، درفش كاويانى را \r\n در اقيانوس دينُ اللّه ، كِشتى بايد از قرآن * ز عترت بايدت آموخت ، علم بادبانى را \r\n نبود أر نُكته‌گيرىهاى اهلِ بيت پيغمبر * ز قرآن ، كس نمىآموخت ، رسْم نكته‌دانى را \r\n حقيقت را ، سَر وسِرّى ، بُوَد با هر دل وديده * نشايد جز ز قرآن جُست ، آن سِرّ نهاني را \r\n اگر خواهى نشانى يأبى از گنجينهء قرآن * كسى جز عترت طاها ، نداند آن نشانى را \r\n بشب دل را منوّر كن ، ز نور شمع هر آيت * سپس از عشق عترت‌جو ، رهِ پروانه‌سانى را \r\n بخوان قرآن ومُلك جان ، مُنوّر كن ز نور آن * كه هر إعراب آن خشتى است ، كاخ آنجهانى را \r\n سراى جاودانى را مده از دست ؛ كز قرآن * چو يأبى دولت باقي ، رها كن دار فانى را \r\n سرانجام ار شوى در طور ، موساى كليم اللّه * به از فرش ستبرَق دان ، گليم آن شُبانى را \r\n بده دست تولّى بر علىّ وآل أو ، كز غم * رها گرديده و ، يأبى ، بهشت شادمانى را \r\n\r\n","description":"","footnote":"","page_name":" 6 ","page_number":17},
  {"content":"\r\n\r\n چو با آيات قرآني ، شوى مَحْرم ؛ ز هر لفظي * براي معنى آيات ، جويى ترجُمانى را \r\n ز ظاهر ، سوى باطن شو ، ز حدّ بر مُطَّلَع رو كن * ز ممكن وز مكان بنگر ، وجوب لامكانى را \r\n سُوَيداى دل از سَوْداى پرسود پيمبر دان * ز دل بزدا ، سواد فتنهء آخِر زماني را \r\n بسى ننگ است كانسان ، گرد كمتر از خودى گردد * ز سگ كمتر نه‌اى ، بگذار نعش استخوانى را \r\n بزير سايهء آن رو ، كه أبرش سايه‌بان باشد * اگرچه جسم چون جانش ، نگيرد سايه‌بانى را \r\n كنم تفسير خود ، تقديم روح اعظمى ، كز دل * بيان ميكرد ، منطوقِ كلام آسمانى را \r\n بسى شادم كه با قرآن ، شدم زي حكمت وعرفان * بمهر أهل بيت از جان ، فدا كردم جوانى را \r\n سراپا غرق عِصيانم ، مگر خلّاق إنس وجان * كند با مغفرت عنوان ، گناه انس وجانى را \r\n گلستانى است اين تفسير وگلچين ، نسل آينده * به « نوشين » ميدهد دادار ، اجر باغبانى را \r\nاثر طبع غلامحسين رضانژاد « نوشين » مؤلّف ونويسندهء تفسير سورهء حمد ، موسوم به « تمهيد المباني يا تفسير كبير بر سورهء سبع المثاني » تهران چهاردهم فروردين ماه سال يك هزار وسيصد وهشتاد ودو شمسي ؛ ساعت شش ونيم بعد از ظهر روز پنج‌شنبه ؛ برابر با سىام ماه محرّم الحرام سال هزار وسيصد وبيست وچهار هجرى قمري ، ومطابق با سوّم آپريل سال دو هزار وسه ميلادي ؛  هُوَ الْأَوَّلُ وَالْآخِرُ وَالظَّاهِرُ وَالْباطِنُ وَهُوَ بِكُلِّ شَيْءٍ عَلِيمٌ  .\r\n\r\n","description":"","footnote":"","page_name":" 7 ","page_number":18},
  {"content":"\r\n . \r\n","description":"","footnote":"","page_name":" 8 ","page_number":19},
  {"content":"\r\n\r\n\r\n« تقسيم الهى در سورهء حمد »\r\n« بسم اللّه الرّحمن الرّحيم وبه نستعين »\r\nآنگاه كه بنوشتن شرحي كبير بر كتاب « فصوص الحكم » شيخ أكبر - محيى الحقّ والمعرفة والدّين - ابن عربى طائى آندلسى پرداخته ودر پايان شرح كتاب مزبور به « فصّ حكمة فرديّة ، في كلمة محمّدية » رسيدم ، در مبحث حقيقت محمّدى خواندم كه نشئه خلقي آنحضرت بر سه أصل أحديّت ذاتي وصفاتى وافعالى قائم است كه ميتوان اين أصول را بباطن نوري وروحي ، وبرزخ نفساني وظاهر يا هيكل جسماني أو تعبير كرد ؛ وهريك از اين سه أصل باعتباري عين ديگرى بوده وبلحاظى غير از آنست ؛ وبهمين دليل در باب سرايت رحمت رحماني در موجودات ونيز در مثلّث نشئه وحقيقت محمّدى ، بنقل حديثي از آنحضرت مبادرت كرده است كه فرمود : « حبّب الىّ من دنياكم ثلاث :\r\nالنّساء والطّيب وقرّة عيني في الصّلاة » يعنى أصول حقيقت وجود من عبارتند از سه چيز كه پروردگارم مرا بدوست داشتن آنها برانگيخت وآن أصول سه‌گانه عبارتند از محبّت زنان وعطر يا بوى خوش واقامهء نماز ، كه خنكى چشم ونور ديدگان من در شمار است .\r\nسپس با شرح وتوضيح هريك از اين أصول سه‌گانهء مزبور ودقّت در پيرامون آنها ، بتفصيل بحث وتحقيق در خصوص صلاة پرداخته وبدين عبارت رسيدم كه چون عبد ميگويد :  « بِسْمِ اللَّهِ الرَّحْمنِ الرَّحِيمِ »  خداوند تعالى فرمايد : بنده‌ام بنام من آغاز كرد وباسم أعظم بذكر من پرداخت ؛ وچون ميگويد :  « الْحَمْدُ لِلَّهِ رَبِّ الْعالَمِينَ »  حضرت حقتعالى فرمايد : بنده‌ام به سپاسگزارى وحمد گفتن من مبادرت كرد ؛ وچون در نماز ميگويد :  « الرَّحْمنِ الرَّحِيمِ »  حقّ فرمايد : بذكر صفت فعلى وثناى من برحمت سريانى وانتشارى اقدام نمود ؛ وچون بنده‌ام ميگويد :  « مالِكِ يَوْمِ الدِّينِ »  خدا ميفرمايد : عبد\r\nو \r\n","description":"","footnote":"","page_name":" 9 ","page_number":20},
  {"content":"\r\n\r\nآفريده‌ام مرا بمالك وملك بودن در رستخيز عامّ البلوى وقيامت كبرى تمجيد كرده وأمور خود را بمن واگذاشت ، زيرا اوّل وآخر وظاهر وباطن هرچيز منم وبس ، وهيچ چيز را از وجود من گزيرى نيست ؛ وتفويض وتوكيل كلّ أمور بمن است وكلّ موجودات عالم اتّكال به اراده وقدرت من دارند ؛ وبهمين مناسبت اين نيمه از صلاة وفاتحة الكتاب اختصاص بذات حقتعالى دارد ؛ وبندگانش را بهره ونصيبي از آن نيست .\r\nامّا چون بنده بگويد :  « إِيَّاكَ نَعْبُدُ وَإِيَّاكَ نَسْتَعِينُ »  يعنى ما بندگان وجميع مراتب عوالم وجود وايجاد ، تنها ترا پرستيده واز تو استعانت وطلب كمك ويارى ميجوييم وبس ؛ ودر اينصورت حضرت حقّ فرمايد : اين فقره از سورهء حمد ، در ميان من وبنده‌ام بدلالت لفظي  « إِيَّاكَ نَعْبُدُ وَإِيَّاكَ نَسْتَعِينُ »  مشترك بوده وبنده‌ام را مىسزد كه جز مرا نيايش وستايش نكرده وهمين از من طلب كمك ويارى كند وبس ؛ ولذا اين قسمت از سوره در ميان من وبنده‌ام مشترك ميباشد . سپس ميگويد :   اهْدِنَا الصِّراطَ الْمُسْتَقِيمَ ، صِراطَ الَّذِينَ أَنْعَمْتَ عَلَيْهِمْ ، غَيْرِ الْمَغْضُوبِ عَلَيْهِمْ وَلَا الضَّالِّينَ   آنگاه حضرت حقتعالى ميفرمايد : قسمت أخير از سورهء حمد ؛ مختصّ به بنده‌ام بوده وهرچه از من بدعاء ونياز بخواهد ، اعمّ از صراط مستقيم دنيوي واخروى كه عين توحيد ميباشد وبهرگونه نعمتي كه فراخور وجودش در شمار آيد ، أو را متنعّم خواهم كرد ؛ اگرچه سرانجام مخاطب أو در تحقّق حقيقت صراط مستقيم ودادن نعمتهاى لا يتناهى بدو ، هيچ كس بجز من نيست ؛ وبالمآل سورهء حمد ، مشترك در بين عبد وربّ ميباشد ، ليكن همه چيز در بدايت از خداوند تعالى آغاز گرديده ودر نهايت نيز بدو پايان مىپذيرد .\r\n\r\n« رؤياي صالحه اين نويسنده در انگيزهء تفسير سورهء حمد »\r\nبارى ؛ چون شرح وتفسير سورهء حمد را در فصّ آخر از كتاب فصوص الحكم ابن عربى ، با ملاحظاتى صرفا عرفانى ودر برخى از موارد عقلي وحكمي بپايان رساندم وبالأخره كتاب شرح كبير بر فصوص الحكم را موسوم به : « هداية الأمم » نموده ودر دو مجلّد ودر بهار سال 1380 بطبع وانتشار رساندم ؛ در حدود سه تا سه ونيم يا چهل وپنج دقيقه پس از نيمه‌شب منتهى بروز چهارشنبهء چهاردهم آذرماه همان سال كه مقارن ومعادل با شب هجدهم ماه رمضان سال 1423 بود ؛ ودر رؤيايى صالحه دو بار در خواب ديدم كه در پيشگاه حضرت حقّ ودر زير عرش ايستاده‌ام ؛ ودر آن حال جميع مخلوقات وموجودات در پيشگاه خداوند متعال فانى شده بودند واثرى از ديّارى حتّى\r\n\r\n","description":"","footnote":"","page_name":" 10 ","page_number":21},
  {"content":"\r\n\r\nفرشتگان ديده نميشد . در چنين حالتي من در زير عرش الرّحمان راست برپاى ايستاده بودم ؛ ودر همين موقع نوري سبزرنگ از آسمان ميتافت ، ودر حالىكه نيمى از تفسير عرفانى سورهء حمد در پاكتى ودر دست من ونيم ديگر آن از پاكت بيرون بود ، ندايى بسيار بلند از حضرت حقتعالى برخاست واز كلّ مخلوقات پرسيد : « آيا كسى تاكنون بهتر از ايشان - اشاره به اين بنده - سورهء حمد را تفسير كرده است ؟ » در اينحال چون هيچ پاسخى از ممكنات بگوش نرسيد ، دوباره حضرت حقتعالى بندايى بسيار بلند پرسيد :\r\n« آيا كسى تاكنون ، بهتر از ايشان ، سورهء حمد را تفسير كرده است ؟ » وباز هم از هيچ موجودى ، پاسخى شنيده نشد . در اين هنگام با توجّه بدينكه سورهء حمد در پاكت مزبور در دست من بود ، از خواب بيدار شدم ، وخود بتعبير اين رؤياي صالحه پرداختم ؛ بدين صورت چون نيمى از تفسير سورهء حمد در پاكت ونيم ديگرش بيرون از پاكت بود ، آن نيمهء خارج از پاكت همين تفسير عرفانى بطبع رسيده در كتاب « هداية الأمم » بود ، ونيمهء داخل پاكت ، بتعبير خود اينجانب مباحث نحوى وقرائات مختلفه وجوانب حديثي وقرآني وكلامي وفلسفي - حكمي - وعرفانى آنست كه مورد تحقيق وتحرير واقع نشده بود وبهمين ملاحظه در رؤياي مزبور ، داخل در پاكت قرار داشت .\r\nآنگاه بسبب همين رؤيا انگيزه‌اى براي اتمام مباحث ومطالب گوناگون ونقد وبررسيهاى لازم در تفسير آيات هفتگانهء اين سوره در من پديد آمد وبدون درنگ بتوضيح مشكلات وآوردن جميع نظريّات حكماء ومتكلّمان ومفسّران وعرفاء وعلماء مبادرت كردم وبا شيوهء منتخب خود در هر كلمهء اين سوره بتحقيقى جامع ونگرشى عميق وهمه‌جانبه دست زده ودوباره از آغاز سورهء حمد تا پايان  وَلَا الضَّالِّينَ  بتفسيرى دقيق وژرف بينانه همّت گماشتم ، ودر نتيجة كلّ اين تفسير در بيش از هزار صفحه همين است كه اكنون در دسترس پژوهنده وخوانندهء محترم قرار دارد ؛ واگر واقعهء رؤياي صالحهء مزبور نبود ، هرگز در خود انگيزه‌اى در تكميل تفسير عرفانى مطبوع در كتاب « هداية الأمم » را نداشته واز پيش خود بدينكار بسيار با اهميّت وپرمسئوليّت الهى نمىپرداختم . در خاتمهء اين گفتار بر خود واجب ميدانم كه در باقيماندهء عمر هميشه شاكر وحامد اين موهبت خداوندى بر نفس خود باشم كه بهيچ‌وجه ودر هيچ مرحله وموردى مرا بخود وانگذاشته ودر جميع أحوال ومواقع تحقيق وتحرير ، مرا بخويش رها نكرد ، ولذا با حمد جزيل وشكر جميل خداوند عظيم وجليل ، بدين مبحث پايان ميدهم .\r\n\r\n","description":"","footnote":"","page_name":" 11 ","page_number":22},
  {"content":"\r\n\r\n\r\n« بيان رئوس ثمانية در علم تفسير »\r\nعلم تفسير نيز همانند جميع علوم ديگر داراى رئوس هشتگانه وقابل تطبيق بدان است واگرچه در كتب تفسيري توجّهى به بيان آن نشده ، ليكن ما با عون پروردگارى به تبيين وتطبيق رئوس مزبور با علم تفسير خواهيم پرداخت ، وآنرا در هشت مقولة بيان خواهيم كرد .\r\n\r\nمقولهء نخست ، تعريف علم :\r\nگرچه ما در فصل اوّل مقدّمه ودر مبحث معنى لغوى واصطلاحى تفسير وتأويل ، به آوردن نظريّاتى مختلف در علم تفسير پرداخته وبنقد وبحث در آن كوشيده‌ايم ؛ ليكن از باب ضرورت به اظهار مجدّد وبيان تعريف علم مورد نظر خواهيم پرداخت والبتّه اين تعريف نيز اختصاص بدين تأليف ومؤلّف داشته وپرداختهء دقيق خود اين مفسّر است وتاكنون هيچ مفسّرى بتعريفى جامع ومانع ، مانند اين تعريف مبادرت نكرده است .\r\nتفسير عبارت است از : علم بأصول ومباني وقواعدى است كه كشف وتمييز واظهار وتبيين معاني معقول وحقايق پوشيده از نظر وتحقيق در جزئيّات كلام اللّه منزل بر رسول ( ص ) كه داراى خفاء وايهام وابهام بوده وكيفيّت ونحوهء نزول آيات از حيث متكلّم وكلام ومخاطب وجهت خطاب ومصدر ، بلحاظ دالّ ومدلول ومقدّم ومؤخّر وشأن نزول آيات وقصص ومحكم ومتشابه وحقيقت ومجاز وناسخ ومنسوخ ومفرد ومركّب ومهمّات تجويد ووجوه ونظاير ومجمل ومفصّل وظاهر وباطن واستعاره وتشبيه وتعريض وكناية وحدّ ومطّلع وأوامر ونواهى وحلال وحرام ومكروه ومندوب ومباح واحكام أصول وفروع ومكّى ومدنى ومطلق ومقيّد ووعده ووعيد وعامّ وخاصّ ومنطوق ومفهوم ووجوه أدبي وعقلي وعرفانى وعقيدتي قرآن مجيد را براي دريافت مراد متكلّم ونازل‌كنندهء آن ، بعلم قطعي يا ظنّى متاخم بقطع ، وبه اندازهء توان وطاقت انساني بما مىشناسند .\r\nامّا اگر تأويل قرآن را نيز از مصاديق خاصّ علم حقيقي بقرآن شناسيم ، بايد در مقام تعريف آن نيز برآمده وبگوييم : تأويل قرآن حكيم بنحوى جامع ومانع عبارتست از :\r\nعلم قبول كردن يكى از چند معنى محتمل ، بلحاظ ترجيح وجهي از آن بمراد متكلّم ، خواه علمي باشد ، يا فعلى ، وتطبيق وارجاع وسوق دادن مفهوم ظاهر لفظ ، با معنى باطن واوّلين ، كه مورد اراده ومنظور حضرت حقتعالى در انزال آن بوده است .\r\n\r\n","description":"","footnote":"","page_name":" 12 ","page_number":23},
  {"content":"\r\n\r\nاين تعريف نيز پرداختهء فكر ونظر اين مؤلّف است ودر هيچ كتابي تاكنون بدين لفظ ومعنى بشناساندن علم تأويل سعى ومبادرت نشده ودر حقيقت ايندو تعريف - تفسير وتأويل - ساخته وپرداختهء اين مؤلّف ميباشد .\r\nبارى ، مراد از تعريف هر علمي قبل از فراگيرى آن ، اينستكه طالب وخواهان علم بداند كه بر وجه مشخّص بدنبال چه علمي ميرود ؛ زيرا طلب مجهول مطلق محال بوده واز جهالت مطلق است ، وبهمين دليل بايد خواهان ؛ به امر مورد طلب وخواسته ، اگرچه بعلم اجمالي هم باشد ، دانا بوده وبعد از شناخت علم ، در مقام طلب آن اقدام كند ، تا از كوشش خود براي تحصيل آن علم بهره‌ور گردد ، وبدين ملاحظه بايد بتعريف علم مطلوب پردازد ، تا با اطمينان خاطر عمر خود را در كسب وتحصيل آن بگذارند ودغدغهء خاطري بدو راه نيابد .\r\n\r\nمقولهء دوّم ، موضوع علم تفسير :\r\nچون علوم متعدّدند وموضوع هر علمي خاصّ همان علم بوده وغير از ديگرى است ؛ بنابراين ، هر علمي را موضوعي جدا از علم ديگر ميباشد ومتعلّم وطالب يا مؤلّف بايد موضوع علم مورد طلب وتحقيق خود را بداند ، تا بنحو تمايز وبطور مشخّص در تعلّم آن بكوشد ودر راه إعداد مقدّمات وتهيّهء وسائل تأليف در علم مطلوب خود موفّق آيد ، وداعى وغرض خود را در جهت اكتساب آن بكار گيرد ، تا خلط موضوعات علوم سبب عدم توفيق أو نگردد . بهمين مناسبت ، مفسّر نيز بايد موضوع علم تفسير را بطور دقيق وعميق بداند ؛ تا داعى وغرض أو در امر ياد شده به تباهى نگرايد ؛ ولذا بايد دانست : موضوع علم تفسير عبارتست از كلمات وآيات وسور كلام اللّه وكتاب منزل الهى برسول خود ، محمّد بن عبد اللّه ( ص ) از حيث فهم مراد وادراك وشناخت معنى ومفهوم موردنظر حضرت حقتعالى ؛ اعمّ از أصول اعتقادي يا اخلاقى ويا كاربرد شرعي وفرعى دنيوي وأخروي .\r\n\r\nمقولهء سوّم ، غرض از علم تفسير :\r\nهر مؤلّف وطالب علمي ، هرگز حاضر نيست براي امرى بيهوده يا موردى عبث اقدام بتحقيق وتأليف كند ؛ ولذا ناگزير بگاه شروع بتعلّم يا تأليف كتابي ، غرض يا فايدهء كار خود را منظور داشته ونخست غرض از تعلّم يا تأليف وفايدهء آنرا در تصوّر آورده وبتصديق ميرساند ، آنگاه با پيدايش شوق لازم وانگيزهء طلب ، بفراگيرى يا تحقيق در علم مورد طلب خود ميپردازد . بنابراين ، با توجّه بمقدّمهء مزبور ، غرض وفايدهء علم تفسير ، آگاهى وشناخت معارف حقّه ومسائل شريعت\r\nو \r\n","description":"","footnote":"","page_name":" 13 ","page_number":24},
  {"content":"\r\n\r\nأصول وفروع آن ونيل بحقايق الهى در مقام بررسى در قرآن حكيم بوده وبالأخره بايد گفت غرض وفايدهء علم تفسير ، شناخت معاني ومفاهيم اصلى وفرعى وعقلي وعرفانى واحكام دين اللّه از كتاب وكلام خداوند تعالى ميباشد .\r\n\r\nمقولهء چهارم ، منفعت علم تفسير :\r\nمنفعت هر علمي ، چيزيست كه هر طالب وخواهنده را بشوق تحصيل علم موردنظر برانگيخته ودر مقام طلب آن أو را بتحمّل أنواع مشقّت ونشاط وأدار ميكند .\r\nدر علم تفسير هم اين مقولة موردتوجّه بوده ومنفعت آن رهنمونى آدميان بحقيقت طريق الهى ونيل بسعادت وهدايت تشريعي است كه حضرت حقتعالى عين آنرا برسول خود وحى كرده وعمل واعتقاد بدان ، موجب تقرّب بخداوند متعال وايجاد مظهريّت كاملهء عبد براي افعال وصفات وأسماء اوست ، بنحويكه هيچ منفعتى در عالم براي انسان كامل ؛ برتر وبهتر از آن متصوّر نيست .\r\n\r\nمقولهء پنجم ، سمت علم تفسير :\r\nمراد از سمت هر علمي ، عنوان علم است ، وعنوان نيز امرى إجمالى ميباشد ، تا در مرتبهء تفصيل آن ، علم موردنظر بنحوى جامع ومفصّل مورد شناخت قرار گيرد .\r\nمعرفت اجمالي تفسير قرآن حكيم ، سمت يا عنوان آن است وشناخت تفصيلي هر آية نيز بر مبناى علم اجمالي بمفهوم ومعنى آن ميباشد ؛ وبالمآل هيچ معرفت تفصيلي در مورد آيات كلام اللّه ، از شناخت اجمالي عنوان وسمت علم تفسير جدا وبدور نبوده وبستگى وربط بين ايندو در علم تفسير لازم است .\r\n\r\nمقولهء ششم ، مؤلّف ومعلّم علم تفسير :\r\nنخستين معلّم علم تفسير طبق گفتهء : « القرآن يفسّر بعضه بعضا » حضرت حقتعالى است وپس از أو حضرت ختمى مرتبت وآورندهء قرآن ميباشد وبالآخرة ائمّهء معصومين عليهم السّلام وأصحاب پيامبر أكرم ( ص ) ومحدّثان وعلماء ميباشند ؛ وبهمين دليل علم تفسير از پراهميّت وعاليترين علوم انساني است كه ضامن فهم وادراك صحيح كلام اللّه مجيد ومحتويّات كتاب خداوندى ميباشد ؛ وبتعبير بهتر بايد اذعان كرد كه اوّلين مفسّر قرآن خود حضرت حقتعالى است كه آيات مجمل را در مفصّل تفسير كرده وبهمين دليل متعلّم علم تفسير در مقام فراگيرى اين علم ؛ به مراتب اهميّت آن واقف گرديده وقلب أو بگاه تحصيل چنين علمي از هر قلق واضطراب تسكين يافته ونهايت سعى واهتمام خود را در تعلّم اين علم الهى بكار ميبرد ؛\r\n\r\n","description":"","footnote":"","page_name":" 14 ","page_number":25},
  {"content":"\r\n\r\nزيرا در نهايت از محكمات قرآني بمنظور ومراد حقيقي حضرت حقّ نائل ميگردد ، ودر متشابهات ، با دست‌يابى بمبانى وأصول وقواعد ومستندات موجّه ومعقول وبرهاني ، ميتواند به بسيارى از حقايق مندرج در آيات متشابهه دسترسى يافته وتا درجات ومراتبى بلند از مفاهيم ومعاني منظور كلام اللّه آگاه گردد ، اگرچه بأصل حقيقت اينگونه از آيات ، هيچكس بجز حضرت حقتعالى عالم نيست .\r\nپس از رسول معظّم اسلام ( ص ) وأمير المؤمنين على وخاندان رسالت - عليهم السّلام - نخستين كسيكه مبادرت بعلم تفسير كرد ، حبر الأمّه عبد اللّه بن عبّاس « 1 » وپس از أو عبد اللّه بن مسعود ميباشد كه أو را ثاني ابن عبّاس در كثرت روايت شناخته‌اند ، وابىّ بن كعب نيز يكى از چهار تنى است كه بجمع‌آورى آيات قرآني پرداختند ؛ وپس از صحابه ، يكى از تابعين موسوم علي بن أبي طلحه وپس از أو قيس بن مسلم كوفي وعكرمة وطاووس بن كيسان يماني است كه برخى أو را اعلم النّاس في التّفسير شناسند ؛ ويكى ديگر از مفسّران ؛ جابر بن يزيد جعفى ومحمّد بن سائب الكلبي وحسن بصرى ومالك بن انس وعامر الشّعبى وجمعى ديگر از مشاهير اين علم در شمارند ، كه بهمين تعداد بسنده ميشود .\r\nامّا نخستين كتابي كه در تفسير پرداخته وتحرير شد ، از سعيد بن جبير متوفّاى سال 64 هجرى ميباشد كه أو را اعلم مردمان در تفسير شناخته‌اند ؛ سپس أبو محمّد إسماعيل بن عبد الرّحمن كوفي قرشي معروف به سدى متوفّاى سال 127 هجرى است وبالأخره پس از أو نيز كساني مانند أبو حمزهء ثمالى دوست ويار امام علي بن الحسين ، ونيز مصاحب امام جعفر بن محمّد صادق ( ع ) موسوم به أبو بصير اسدى است كه داراى تفسيري نامبردار وبا اهميّت بوده‌اند ، ويكى از مفسّران بزرگ محمّد بن عمر الواقدي متوفّاى سال 207 هجرى است كه كتاب الرغيب في علوم القرآن را نوشت ؛ ولى در قرن سوّم هجرى محمّد بن جرير طبري صاحب تفسير كبير را بايد بزرگترين مفسّر از غيرمعصوم وبرخى از صحابه شناخت ونيز يكى از ياران امام أبى محمّد حسن عسكرى عليهما السّلام ، موسوم به محمّد بن خالد برقى ، كه ابن شهرآشوب از أو در كتاب معالم العلماء نقل كرده ، وبالأخره علىّ بن إبراهيم قمى وابن ماجة ، محمّد بن يزيد قزوينى ، محدّث مشهور هم از\r\n\r\n\r\n","description":"","footnote":"\r\n( 1 ) - مقدّمه تفسير مجمع البيان ، از علّامه ذوفنون مرحوم أستاذ آية اللّه شيخ أبو الحسن شعرانى ، كتابفروشى اسلاميّه .\r\n","page_name":" 15 ","page_number":26},
  {"content":"\r\n\r\nمفسّران كلام وكتاب الهى درشمارند .\r\nسپس در قرن چهارم ، نيشابورى وأبو الحسن اشعرى امام أهل سنّت وعلىّ بن عيسى الرّمانى نحوى وأبو هلال عسكرى وابن فورك از مفسّران مشهورند ؛ ودر قرن پنجم نيز ، شيخ الطّائفه الإماميّه وفقيه أهل بيت أبو جعفر محمّد بن حسن طوسي صاحب كتاب « التّبيان الجامع لكلّ علوم القرآن » وسيّد شريف رضىّ موسوى صاحب كتاب « حقايق التّنزيل ودقايق التّأويل » وبالآخرة امام الحرمين أبو المعالي جوينى وعبد الملك ثعالبى معروفند .\r\nامّا در قرن ششم نيز مفسّرانى مانند : جار اللّه زمخشري صاحب الكشّاف وأبو علي بن حسن فاضل طبرسى صاحب مجمع البيان وأبو البقاء عكبرى وغيره اشتهار دارند كه صاحبان تفاسيرى متقن وبسيار پراهميّت ميباشند ؛ تا سرانجام در قرن هفتم نيز بيضاوى مؤلّف تفسير أنوار التّنزيل وشيخ أكبر محيى الحقّ والملّة والدّين ، ابن عربى صاحب فتوحات مكّيه ومحمّد بن سليمان بلخى معروف به نقيب ، بنوشتن تفاسيرى لطيف وعميق پرداختند وبالأخره در همين قرن ، امام فخر رازي بتحرير وتدوين تفسير كبير كلامي خود مبادرت كرد وفي الحقيقة تفسير أو از عاليترين تفاسير موجود است كه از بيشتر جهات داراى عظمت تحقيق ودقّت‌نظر وتوجّه عميق وخرده‌بينى وباريك‌نگريهاى زائد الوصفي ميباشد ؛ اگرچه اين تفسير با همهء جلالت قدر واهميّت بسيار ، خالى از اشكال وخدشه‌هاى أهل علم وبويژه نقّادى حكمايى نظير ثالث المعلّمين مير باقر داماد استرآبادي ونابغهء حكمت متعاليه ، ملّاصدرا وتابعان مكتب ايندو أستاذ عاليقدر نميباشد .\r\nامّا اگرچه از قرن هفتم تا زماننا هذا وقرن حاضر ، تفاسيرى ارزنده وسزاوار وشايستهء امعان نظر ، از جانب مفسّران شيعي وسنّى نوشته شده است ؛ ليكن يكى از أعظم تفاسير در تاريخ اسلام ، كتاب : « بيان السّعادة في مقامات العبادة » تأليف حكيم وعارف بزرگ حاجّ سلطان محمّد گنابادى ميباشد كه در حسن تحرير وجودت آراء ودقّت‌نظر ولطافت بيان وحسن انتخاب از تحقيقات مفسّران پيشين ، وايجاز واختصار وجمع مباحث ومطالب عاليه وكمال ژرف‌بينى وصحّت مباني وفراست در كاربرد نظريّات حكماء ومتكلّمان وعرفاء بزرگ ، از زيبنده‌تر وبرگزيده‌ترين تفاسير در اسلام وبويژه در قرون اخيره ميباشد ، وآخرين تفسير ارزشمند ومورد استفادهء بسيارى از أهل علم ، « الميزان » است كه آن نيز با همهء دقّت‌نظر ، قابل امعان وتدقيق ودر عين اهميّت از فحص وتحقيق\r\n\r\n","description":"","footnote":"","page_name":" 16 ","page_number":27},
  {"content":"\r\n\r\nدر موارد عقلي وعرفانى برخى از آيات ؛ بعللى بىبهره وناتمام مانده است كه بقصور يا تقصير مؤلّف دانشمند وحكيم آن مربوط نيست ومعلول عرف حاكم بر حوزه‌هاى علميّهء ضدّ حكمت وعرفان ميباشد .\r\n\r\nمقولهء هفتم ، مرتبهء علم تفسير :\r\nمراد از مرتبهء علم تفسير اينستكه تقدّم يا تأخّر آنرا نسبت بعلوم ديگر دريافته ودر تحصيل وايجاد آنچه مقدّم برآنست كوشيده ودر صورتيكه مؤخّر بر برخى از واجبات باشد ؛ در حفظ مرتبهء راستين آن از چيزى فروگزار نكنيم .\r\nحقّ اينستكه مرتبهء علم تفسير قرآن مجيد ؛ پس از تعلّم علوم صرف ونحو وقرائات وحديث واخبار وحفظ آيات ومقدارى لازم از علوم رياضى وطبيعي وفلكى بوده ، ومفسّر بايد در معارف عقلي وحكمي وكلامي وعرفانى متبحّر ومسلّط باشد ؛ تا با استفادهء از جميع علوم مزبور بتواند حقّ تفسير آيات قرآني را أداء كرده ودر صحّت واستوارى وحقّانيّت تفسير هر كلمه وآية وسوره ، بمرتبهء اطمينان قلبي نائل آيد . در هر صورت ، شناخت مرتبه اين علم آنگاه بحصول مىپيوندد كه متعلّم وطالب آن بدنبال ايجاد مقدماتى برود كه لايق علم مزبور بوده وبا إعداد وآماده كردن نفس خود در طلب علوم مقدّماتى تفسير ، بدنبال كسب وتحصيل دانشهايى رود كه با استفاده از مباني وقواعد وأصول ومطالب آنها بتواند بتفسير كلام اللّه پرداخته ودريابد كه براي تفسير كردن صحيح ومطمئنّ كلام اللّه مجيد ، بتحصيل چه علوم ومعارفى بپردازد .\r\nچنانكه در متن تفسير سورهء حمد بنظر خواهد رسيد ، اگر مفسّر از علوم صرف ونحو وقرائات مختلف وحديث وأخبار أهل بيت عصمت عليهم السّلام واقف نبوده ودر تكميل اين مقدّمات به اكتساب علوم كلامي وحكمي وعرفانى ورياضيّات وفلكيّات وطبيعيّات وحفظ وضبط آيات ديگر قرآن حكيم كوشا وپابرجا نباشد ؛ هرگز قادر بفراگرفتن علم تفسير نبوده وجايگاه آنرا در علوم انساني والهى نخواهد شناخت ؛ چه رسد بدينكه بداند ، علم تفسير چگونه وچه علمي در شمار آمده ومرتبه وموقعيّت عقلي ونقلي آن چيست ؟ .\r\n\r\nمقولهء هشتم ، تقسيم علم تفسير :\r\nمراد از اين مقولة اينست كه مفسّر بايد مباحث تفسيري خود را به أبواب وفصول وبخشهايى جدا از يكديگر تقسيم كند ، وهر مبحث را بر وفق اجمال وتفصيل وسطح وعمق وقصر وطول وغيره ، بخش كرده ودر هر باب\r\nو \r\n","description":"","footnote":"","page_name":" 17 ","page_number":28},
  {"content":"\r\n\r\nفصل ، هرچه لايق مبحث مزبور است بيان كند ، تا مطالب وموضوعات ، اوّلا بجاى خود آورده شود وثانيا در موارد غير لازم تكرار نگردد ، وثالثا درهم وبرهم ومتداخل نشده وهر بحث وكلام وقاعده وأصل وعنواني در جاى مناسب واستحقاقى خود بكار رفته واز هرگونه خلط مبحث پرهيز گردد .\r\nبرخى از علماء اين مقولة را به « انحاء تعليميه » نيز ناميده وآنرا شامل تقسيم وتحليل وتحديد علم كرده‌اند ؛ كه البتّه مراد آنان از تقسيم وتحليل در مباحث فوق گفته آمد ، ومنظورشان از تحديد نيز ، محدود كردن قلمرو وعرصهء مفهومي ومعنوي علم ميباشد ، تا در منطقهء علوم ديگر وارد نشده ودر حوزهء اختصاصى خود محدود ماند .\r\n\r\n","description":"","footnote":"","page_name":" 18 ","page_number":29},
  {"content":"\r\n\r\n\r\n[ سه باب مقدماتى 
  ]\r\n\r\nباب اوّل در تفسير وتأويل وأسامي واعجاز قرآن\r\nچون بحث وتحقيق در اين مقولة ، خود مستلزم نگرشى ژرف وگسترده در معاني لغوى وكاربرد معنى اصطلاحى ايندو ميباشد ، واز جانب ديگر نيز شرايطى در علم تفسير وتأويل قرآن حكيم براي شخص مفسّر لازم بوده وبايد با حفظ أصول ومباني علم تفسير وتأويل ، وضبط مقدّمات ورعايت شرايط ، وعنايتى همه‌جانبى وشامل ودقّتى شايسته وكامل ، بدين امر فوق العادة مهمّ دست يازد ، بهمين دليل ، ما اين باب را بچندين فصل تقسيم كرده ودر هر فصل باهتمامى سزاوار ومناسب ، بغور وبررسى وفحص وتحقيق پرداخته ودر حدّ امكان ولزوم بجميع مآخذ ومنابع علمي وشرح وبسط مشكلات وغوامض وتوضيح مبهمات وكشف حجب از رخسارهء معاني لطيفه ودقيقهء آن مبادرت نموده وبپاسخگويى بمسائل عويصه مىپردازيم واز خداوند منّان استعانت ميجوييم كه اين فقير ناچيز را در اين امر صعب ومستصعب رهنمونى ومدد فرموده وآنى مرا بخود وانگزارد ، تا بيارى وپايدارى أو بلطايف وظرايف اين مبحث دست يافته وبحقّ تحقيق نائل آيم .\r\n\r\n","description":"","footnote":"","page_name":" 19 ","page_number":30},
  {"content":"\r\n\r\n\r\nفصل اوّل در معنى لغوى واصطلاحى تفسير وتأويل\r\nفسر الأمر فسرا ، يعنى آشكارا ساخت امرى را وفسر الكلام ، يعنى بيان كرد معنى سخن را وفسر الطّبيب فسرا وتفسرة ، يعنى پزشك بجهت آگاه شدن بر بيمارى ، بول بيمار را نظر ويا آزمايش كرد ، وفسّره تفسيرا ، يعنى هويدا وواضح كرد بيان آنرا وتفسير سخن وكلام بمعنى آشكارا نمودن مشكل آنست ؛ وتفسّر واستفسر ، خواستن بيان كلام مشكلى است از كسى ، وكذلك كلّ ما ترجم عن حال شيئى فهو تفسرته وكلام يحتاج إلى فسر وتفسير وفسر القرآن وفسّره ، وعلّامه راغب أصفهاني در « مفردات ألفاظ القرآن » گويد : الفسر إظهار المعنى المعقول ، والتّفسير قد يقال فيما يختصّ بالتّاويل ، ولهذا يقال تفسير الرّؤيا وتأويلها وبهمين مناسبت تأويل كلام يعنى برگرداندن يكى از دو معنى محتمل آن بسخنى آشكارا ، وتأويل الرّؤيا ، بيان كردن خواب وتأويل الأحاديث نيز آشكار كردن حقيقت رؤياست بدانچه بسوى آن باز ميگردد ؛ وتأويل از أول يعنى رجوع بأصل معنى وردّ كردن چيزى بغايت مراد از آن است ، خواه علمي باشد ، يا فعلى ؛ ودر علمي مانند اين آية :  « وَما يَعْلَمُ تَأْوِيلَهُ إِلَّا اللَّهُ وَالرَّاسِخُونَ فِي الْعِلْمِ »  ودر فعلى نظير كريمهء :  « هَلْ يَنْظُرُونَ إِلَّا تَأْوِيلَهُ يَوْمَ يَأْتِي تَأْوِيلُهُ »  يعنى بيانى كه غايت آن مقصود ومنظور است ، وكلام قرآني :  « ذلِكَ خَيْرٌ وَأَحْسَنُ تَأْوِيلًا » *  يعنى اين خير است وبهترين معنى وترجمه ميباشد وبرخى گفته‌اند  « وَأَحْسَنُ تَأْوِيلًا » *  يعنى نيكوترين ثواب در آخرت ، وكلمهء أوّل كه از باب تفعيل بصورت تأويل بكار رفته ، بچهار معنى آمده است :\r\nيكى متقدّم برياست در چيزى بر ديگرى ، مانند تقدم شاه بر وزير ودوّم بمعنى متقدّم در\r\n\r\n","description":"","footnote":"","page_name":" 20 ","page_number":31},
  {"content":"\r\n\r\nزمان از چيز يا كسى ديگر ، مانند تقدّم پدر بر پسر ؛ سوّم بمعنى متقدّم در وضع ونسبت ، مانند تقدّم وصفى تهران به قزوين ، چهارم تقدّم بنظام صناعي ، مانند مقدّم بودن پايه وأساس بر ديوار ، واگر اوّل با آخر بكار رود ، يعنى قديم وجديد ، مانند : « جئتك أوّلا وآخرا » ودر قرآن حكيم آمده است :  وَأَنَا أَوَّلُ الْمُسْلِمِينَ  -  وَأَنَا أَوَّلُ الْمُؤْمِنِينَ  و  « لا تَكُونُوا أَوَّلَ كافِرٍ بِهِ »  يعنى : من كسى هستم كه بمن در اسلام وايمان اقتداء ميكنند ، وآيهء أخير يعنى از آنان مباشيد كه بشما در كفر اقتداء كنند ؛ ودر عرب گفته‌اند : « أوّل الحكم إلى أهله » يعنى ردّ كردن حكمي به مستحقّ آن ودر دعاء براي شخص گمراه گويند : « أوّل اللّه عليك ، أي ردّ عليك ضالّتك » وبمعنى عاقبت هم آمده است ، مانند :\r\n « أَحْسَنُ تَأْوِيلًا » *  يعنى بهترين از حيث عاقبت ؛ وجملهء : « هذا متأوّل حسن » يعنى لطيف التّأويل جدّا . در قاموس مطوّل لغت عربى موسوم به « محيط المحيط » فسر الشّيئى يفسره ويفسره فسرا ؛ يعنى مبيّن وواضح كردن چيزى از غطاء وپوشش وكشف معنى آن ؛ وفسّر با تشديد مبالغه بوده واستفسار از نظر أهل مناظره ، عبارتست از طلب بيان معنى لفظ ، واين در صورتيست كه در لفظ إجمال يا غرابتى موجود باشد ؛ وگرنه فايده‌اى در مناظره نبوده وگونه‌اى از خطا جستن ومعارضهء با طرف است ؛ وحتّى تفسره يعنى نظر كردن طبيب در بول مريض ، تا بتواند از آن بنوع مرض بيمار استدلال نمايد ، وأحوال مريض بر بيمار ظاهر ومشخّص گردد ، ولذا از قول رئيس ابن سينا منقول است :\r\n وعندنا النّبض دليل صادق * يعرفه من الأطّبا حاذق \r\n وبعده في الرّتبة القاورة * أحكامها معلومة مشهورة \r\nثعلب ، تفسير وتأويل را در معنى نزديك بهم دانسته ، با اين فرق كه تفسير يعنى كشف مراد از عبارت مشكل وتأويل عبارت است از ردّ يكى از دو أمر محتمل بدانچه مطابق با ظاهر است وأبو البقاء تفسير را عبارت از چيزى داند كه بلفظي سهل وآسانتر از أصل آن بيان گرديده وبرخى بر اين نظر اشكال كرده وگويند تفسير هميشه بايد واضحتر از أصل باشد ونه سهلتر ؛ ولى معنى مشهورتر اينستكه تفسير همان ايضاح معنى لفظ مورد نظر است وتأويل سوق آن باوّل ميباشد ، وتفسير در لغت عبارت از كشف وايضاح لفظ يا جمله ودر اصطلاح شرعي يعنى توضيح معنى آيهء قرآن حكيم وشأن نزول وسببي است كه آيهء مزبور نازل گرديده ولذا تفسير بايد به جمله يا الفاظى تحقّق يابد كه كاشف از دلالت ظاهري بوده وعلمي است از علوم مدوّنه ولذا نحاة تفسير را اطلاق بر تمييز\r\n\r\n","description":"","footnote":"","page_name":" 21 ","page_number":32},
  {"content":"\r\n\r\nكرده‌اند وأرباب بيان آنرا از أنواع اطناب - در مقابل ايجاز - دانسته ودر مقام زيادت در كلام ، از آن استفاده ميكنند وبهمين دليل هرگاه در كلامي لبس وخفاء وايهام وابهامي موجود باشد ، براي از بين بردن آن بتفسير پرداخته واين تفسير چيزى جز بيان منظور يا معنى جملهء موجز بألفاظى مطنب ومفصّلتر از أصل نيست ؛ مانند تفسير اين كريمهء قرآني :\r\n   « إِنَّ الْإِنْسانَ خُلِقَ هَلُوعاً ، إِذا مَسَّهُ الشَّرُّ جَزُوعاً ، وَإِذا مَسَّهُ الْخَيْرُ مَنُوعاً »    كه مراد از تفسير آن نوع انسان است بنحو مطلق ، ومنظور از هلوع ، حريص وناشكيبا بودن اوست ، واينكه حرص انسان وناشكيبا بودنش در جميع موارد ومسائل وشؤون است ، يا در چيزى معيّن ، وجزوع بودن وى كه عبارت از بيقراريست در چه أموري ميباشد ؟ ؛ وبالآخرة چرا چون بخيرى دست يابد ، منوع بوده وبخل ميورزد ونسبت بغير منّاع للخير ميگردد ، وسرانجام چگونه صفات مزبور قابل تعديل ويا تبديل بعكس آنها وايجاد تعادل است ؟ ، وجميع اين توضيحات وكشف واظهار حقايق آنها با علم تفسير محقّق ميگردد ، وتفسير در باور علماء بديع ، علمي است كه كلامي را نخست مجمل وسپس مفصّل آورند ، مانند اين بيت شاعر :\r\n ثلاثة تشرق الدّنيا ببهجتها * شمس الضّحى وأبو إسحاق والقمر \r\nكه ثلاثة مجمل است وتمامى مصراع دوّم بيت ، مفصّل آنست .\r\nامّا عطف تفسير در نظر علماء نحو اينستكه : لفظي را با ألفاظ مشهور وواضحتر از آن بكار ميبرند ودر اينصورت برفع ابهام از آن پرداخته ومعنى آنرا تفسير ميكنند ، ودر اين حال به آوردن كلماتي مترادف دست مىيازند ؛ مانند اين بيت :\r\n لا تنقلوا عن بنى حرب ، فانّهم * لا ينطقون بغير المين والكذب \r\nيعنى : از پسران حرب - كه قوم وقبيله‌اى بودند - بنقل سخنى مپردازيد ، كه بجز دروغ وناروا زبان بنطق نمىگشايند ، كه مين وكذب از مترادفاتند ؛ ونيز مفسّر آنرا گويند كه سخنانى بر وجه وضوح بر نصّى افزوده گردد ، بطوريكه اگر عامّ باشد ، در آن احتمال تخصيصى باقي نماند ودر صورتيكه خاصّ باشد ، احتمال تأويلى در آن نرود ؛ وبرخى تأويل را مرادف تفسير دانند وجمعى هم ظنّ بمراد را تأويل وقطع بدان را تفسير شناخته‌اند وبعضي نيز بيان يكى از محتملات لفظ را تأويل گفته وبيان مراد متكلّم را تفسير دانسته‌اند ؛ ومورد كاربرد تأويل بيشتر در كتب الهى است ودر قرآن حكيم ، علم تعبير رؤيا را تأويل معرّفى كرده ودر سورهء يوسف دو آية در خصوص تعليم\r\n\r\n","description":"","footnote":"","page_name":" 22 ","page_number":33},
  {"content":"\r\n\r\nخوابگزارى يا تعبير بحضرت يوسف آمده كه هردو با كلمهء تأويل بيان شده است :  « وَلِنُعَلِّمَهُ مِنْ تَأْوِيلِ الْأَحادِيثِ »  و  « كَذلِكَ يَجْتَبِيكَ رَبُّكَ وَيُعَلِّمُكَ مِنْ تَأْوِيلِ الْأَحادِيثِ وَيُتِمُّ نِعْمَتَهُ عَلَيْكَ »  .\r\nمحدّث لغوى ودانشمند بزرگ ، شيخ فخر الدّين طريحى در كتاب كبير خود « مجمع البحرين » در معنى تفسير آورده است كه اين كلمه در لغت يعنى كشف واظهار ومأخوذ از فسر است وفسر مقلوب سفر بوده و « يقال أسفرت المرأة عن وجهها ، إذا كشفته ، وأسفر الصّبح : إذا ظهر » بنابراين ، تفسير از فسر وفسر مقلوب سفر بهمان معنى است ودر اصطلاح ، تفسير بعلمى گويند كه در آن از كلام اللّه منزل از حيث اعجاز در بيان ومراد حضرت حقتعالى از آن سخن ميرود ، وامّا وصف قرآن به اعجاز منزل وانزال يافته براي اعجاز ، بلفظ خارج كردن بحث از حديث قدسي است كه همانند قرآن نيست ؛ وفرق بين تفسير وتأويل اينستكه تفسير يعنى كشف مراد از لفظ مشكل وتأويل عبارت از ردّ يكى از چند معنى محتمل بدانچه با ظاهر كلام تطبيق دارد ؛ وفسر از باب ضرب بيان چيزيست ، وفسّرت الشيئى ، بيّنته وأوضحته وتشديد آن از باب مبالغه آمده واستفسار نيز عبارت از طلب تفسير لفظ وكلام است .\r\nمحمّد بن عبد الكريم شهرستانى در تفسير خود بر قرآن حكيم موسوم به « مفاتيح الأسرار ومصابيح الأبرار » « 1 » در معنى تفسير وتأويل آورده است كه : تفسير مبتنى بر دو امر بوده ، يكى آنچه لفظ از حيث لغت بر آن دلالت دارد ؛ ومراد از حيث لغت نيز معنى شايع در أهل لغت ميباشد ، وديگرى خبر واثريكه از راه سمع وارد است ، مانند لفظي كه در چند معنى مشترك بوده وجهت ترجيح يكى از آنها با سمع مدلّل ميگردد ، ولفظ ، محتمل در ميان چند معنى است كه ميتوان بنصّى حمل يكى از آنها را بر لفظ مزبور ايجاب كرد ، وبسا كه لفظي عامّ باشد وبا سمع در معنى خاصّى بكار رود ؛ پس صرف معنى لفظي را بايد بوسيلهء سمع معيّن كرد وتصرّف در آن با رأى وقياس ممكن نيست ؛ وامّا تأويل در لغت از أول بوده وبمعنى رجوع ميباشد ، چنانكه گويند : « آل الشّيئى يؤول ، إذا رجع ، وهو تفسير ما يؤول إليه الشّيئى » بنابراين ، تفسير اعمّ از تأويل بوده وتأويل أخصّ از آنست ؛ يعنى هر تأويلى تفسير بوده ، ولى هر تفسيري تأويل نيست ؛\r\nو \r\n\r\n","description":"","footnote":"\r\n( 1 ) - مجلّد اوّل ، تحقيق وتعليق از دكتر محمّد على آذرشب ، نشر ميراث مكتوب ، سال 1376 شمسي .\r\n","page_name":" 23 ","page_number":34},
  {"content":"\r\n\r\nبرخى از علماء بين ايندو لفظ فرق نهاده وگويند : علم تفسير در إزاء وبرابر ألفاظ وضع گرديده وتأويل در إزاء معاني ، وآنگاه كه گفته ميشود « قرآن را تفسير كرد » يعنى ألفاظ مشكل آنرا واضح نمود ، وچون گفته شود « قرآن را تأويل كرد » يعنى معاني آنرا بوضوح رساند ؛ وبرخى هم گفته‌اند كه لفظ تفسير در ايضاح معاني قرآن بوسيلهء أحاديث واشعار عرب استعمال ميگردد ، ولفظ تأويل در چيزها يا اموريكه مربوط بدين است بكار ميرود ؛ چنانكه بعضي هم تفسير را علم بسبب نزول سوره‌ها وآيات وقصص وحمل عمومات بر أقوام واشخاصى خاصّ ميدانند ؛ چنانكه مراد از كريمهء :  وَإِنْ طائِفَتانِ مِنَ الْمُؤْمِنِينَ اقْتَتَلُوا  دو قوم أوس وخزرج بوده ، وآيهء  أَ لَمْ تَرَ إِلَى الَّذِينَ بَدَّلُوا نِعْمَتَ اللَّهِ كُفْراً  دو طايفهء بنى اميّه وبنى مخزوم ميباشند ؛ وكريمهء :  « قُلْ لِلْمُخَلَّفِينَ مِنَ الْأَعْرابِ »  را دربارهء بنى حنفيّه دانسته‌اند ، كه اين عمومات قرآني قابل حمل بر خصوصي نخواهند بود ، مگر با شنيدن ؛ وجمعى هم گويند علم تأويل متعلّق بدرايت عقلي است وحسين بن فضل بجلى گويد : « التّأويل صرف الآية إلى معنى يحتمله اللّفظ ؛ موافق لما قبل الآية وما بعدها » يعنى تأويل عبارتست از صرف آيهء قرآن بمعنايى كه لفظ آنرا احتمال ميدهد ، بطوريكه با آيهء قبل وبعد آن موافق در معنى باشد ؛ وتأويل از نظر جمعى ديگر عبارت از بحث وتحقيق از مراد گويندهء ألفاظ بوده ودر اينصورت بايد معنى بلفظ برگردد ؛ ومعرفت در علوم قرآني مقتضى اينستكه مفسّر بألفاظ ومعاني قرآن حكيم احاطه وتسلّط داشته وبالمآل بداند كه تأويل بر چند قسم است : يكى تأويل بمعنى تعبير مانند تأويل رؤيا ، وديگر تأويل أحاديث وسه ديگر تأويل افعال ، وگاهى تأويل بمعنى ردّ چيزى است بعاقبت آن وگاه ديگر ردّ آن بخدا ورسول اوست ، مانند :  فَإِنْ تَنازَعْتُمْ فِي شَيْءٍ فَرُدُّوهُ إِلَى اللَّهِ وَالرَّسُولِ ، إِنْ كُنْتُمْ تُؤْمِنُونَ بِاللَّهِ وَالْيَوْمِ الْآخِرِ ، ذلِكَ خَيْرٌ وَأَحْسَنُ تَأْوِيلًا  وبالأخره تأويل در متشابهات قرآني است كه گاهى موجب ابتغاء فتنه بوسيلهء دشمنان دين ميباشد .\r\nبرخى علم تفسير را عبارت از بحث وتحقيق در جزئيّات كلام وكتاب اللّه به اندازهء طاقت بشرى تعريف كرده‌اند ؛ وبعضي هم آنرا علمي ميدانند كه از معاني كلام اللّه بلحاظ محكم ومتشابه وناسخ ومنسوخ وصريح وقابل تأويل بودن آن بحث كرده ومجمل ومبهم ومفصّل كلام الهى را مورد فحص وتحقيق قرار ميدهد ؛ والبتّه بايد بتعريف فوق علم خاصّ وعامّ وظهر وبطن وحدّ ومطّلع را نيز درافزوده وطبق نظريّهء برخى از\r\n\r\n","description":"","footnote":"","page_name":" 24 ","page_number":35},
  {"content":"\r\n\r\nمحقّقان ، علاوة بر موارد مزبور ، مفسّر يا تأويل‌كننده بايد بعلم أحاديث نبوي وأخبار أهل بيت رسول أكرم - صلوات اللّه عليهم أجمعين - احاطه وتسلّط كامل داشته وبه أنواع حديث وخبر از مرسل ومستفيض وصحاح وحسان وواحد ومتواتر ومختلق ومفتعل ومصنوع ومجعول وعزيز وقوىّ وضعيف وغيره ؛ علم وسيع وآشنائى وخبرويّت داشته باشد ، كه البتة اين مبحث در فصلى جداگانه مورد تحقيق قرار خواهد گرفت ؛ تا هرگز بتفسير برأي مبادرت نكرده واز سهو وخطا وشبهه ، مصون ومحفوظ ماند .\r\nبعضي از علماء ، تفسير را علم باصولى دانند كه معاني كلام اللّه از أوامر ونواهى وبجز آن را مىشناساند ؛ ولذا در علم تفسير مراد حضرت حقتعالى از كلّ آيات قرآن مجيد بوده وتفتازانى آنرا بعلمى بحث‌كننده از أحوال ألفاظ كلام اللّه بلحاظ دلالت آنها از مراد خداوند تعالى تعريف كرده وأبو حيّان توحيدي نيز علم تجويد را بدان درافزوده وگويد تفسير علمي است كه از چگونگى نطق بألفاظ قرآن ومدلول‌ها واحكام مفرد ومركّب ومعاني آن از حيث تركيب بحث مىنمايد ؛ وزركشى هم در تعريف علم تفسير عقيدة دارد كه بدان فهم كتاب اللّه نازل بر رسول أو ( ص ) حاصل مىآيد واز بيان معاني واستخراج احكام حكايت كرده ودر اين علم بايد از لغت ونحو وتصريف وبيان ومباني فقه وقرآئات مختلفه وشناخت أسباب نزول وناسخ ومنسوخ استفاده نموده وعلّامهء فنّارى بتدقيق در اين تعاريف پرداخته وبعلّت جامع ومانع نبودن آنها تعريفى ديگر را براي تفسير برگزيده است كه صاحب كشف الظّنون بنقل آن در كتاب خود مبادرت كرده وگويد : تفسير عبارت از علم بأحوال كلام اللّه تعالى از حيث دلالت قرآني است كه بطور علمي يا ظنّى وبقدر طاقت بشرى ميتوان بدان نائل آمد وموضوع اين علم نيز كلام اللّه مجيد بوده وغرض از آن حصول قدرت بر استنباط احكام شرعي بر وجه صحّت ومعرفت معاني كلام اللّه ميباشد ، ولذا چنين علمي از اجلّ علوم واهمّ واشرف آنها بوده وبهمين دليل انسانرا بفهم مراد حضرت حقّ از نزول آن برسول خود رسانده وموجب شناخت احكام الهى وفرايض وطاعات وعبادات وأصول عقايد وفروع وأوامر ونواهى ميباشد ولذا شريفترين غايات وأحسن طرق در نيل بسعادات است ؛ ليكن هيچيك از تعاريف مزبور از جامعيّت ومانعيّت لازم برخوردار نبوده وبا استقصاء لازم وتحقيق وتأمّل عالمانه‌ترى بايد بتعريفى شامل جوانب وأطراف وأصل وفرع وجزء وكلّ وجامع ومانع وحاكى از مراد خداوندى از انزال آن برسول خود پرداخت ؛ وما در\r\n\r\n","description":"","footnote":"","page_name":" 25 ","page_number":36},
  {"content":"\r\n\r\nهمين فصل به آوردن تعريف مزبور مبادرت خواهيم كرد .\r\nأستاذ علّامه سيّد كاظم عصّار از مفسّرى بنقل تعريفى پرداخته وگويد : « 1 » تفسير علمي است كه در آن از كيفيّت نطق بألفاظ قرآن واحكام أفرادى وتركيبي آن بحث ميكند ؛ سپس ميگويد : چون ديگرى از مدلولات ومعاني نيز ، كتاب مجيد را محتاج به بيان دانسته است ، بقرار ذيل تعريف نموده : تفسير عبارت از علم باصولى است كه بدان نزول آيات وشؤون وقصص وأسباب نزول وترتيب آيات از حيث مكّى يا مدنى ومحكم ومتشابه وعامّ وخاصّ وناسخ ومنسوخ ومجمل ومفصّل وحلال وحرام ووعده ووعيد وامر ونهى قرآن شناخته ميشود . آنگاه خود بتعريفى ديگر پرداخته وگويد :\r\nتفسير ، علم به أصولي است كه بدان أحوال كتاب از حيث متكلّم وكلام بلحاظ دالّ ومدلول ومخاطب وجهت خطاب ومصدر ونظم آن بقدر طاقت بشرى شناخته ميشود ؛ وسپس اضافه كرده است كه جملهء بقدر طاقت بشرى را ما بتعريف علم تفسير اضافه كرده‌ايم ومفسّرين ديگر بقيد آن نپرداخته‌اند .\r\nدر تعريف أستاذ علّامه چنانكه خود گويد ، علاوة بر شمول بجهات نظري مفسّران در حقايق ثابتهء اين علم ؛ دو امر مورد توجّه ديگر را نيز تضمين كرده است : يكى غايت علم تفسير وفايدهء آن ، وديگرى اشتمال بر علوم جزئيّه‌اى همانند صرف ونحو ومعاني وبيان وأصول فقه وقواعد تجويد وغيره كه بايد از پيش ادراك شوند ؛ وأستاذ جلال الدّين آشتيانى در تعليقهء خود بر جملهء مورد اضافهء علّامهء مفسّر ، عقيدة دارد كه آن قيد راجع ببطون ألفاظ قرآن است وبطون نيز همان مراتب پس از ظهر قرآن ميباشد كه هر مرتبهء آن داراى حكمي بوده ومرتبهء نازل قرآن ، همين كتاب تدوينى است ومرتبهء آخرش مطلّع كلمات وجودي ميباشد ، ومراد أستاذ آشتيانى از تعليقهء ياد شده ، توجّه وتذكّر بحديث نبوي است كه : « انّ للقرآن ظهرا وبطنا وحدّا ومطلّعا » ودر حديثي آمده است : « ولبطنه بطن آخر إلى سبعة أبطن » ودر نقل ديگر : « إلى سبعين أبطن » امّا در بيشتر تعريفها معنى كلمهء تفسير ، فراموش يا غفلت شده است ، مگر در تعاريف أهل لغت ؛ زيرا آنان نخست معنى وضعي لغوى را آورده‌اند وپس از آن با توجّه بمعنى مزبور\r\n\r\n\r\n","description":"","footnote":"\r\n( 1 ) - تفسير القرآن ، سورة الفاتحة ، با تصحيح وتعليق ومقدّمهء أستاذ حكيم جلال الدّين آشتيانى ، چاپ دانشگاه مشهد ، مهرماه سال 1350 شمسي .\r\n","page_name":" 26 ","page_number":37},
  {"content":"\r\n\r\nبتعريف اصطلاحى مفسّران پرداخته‌اند ؛ ودر تعريف أستاذ علّامه نيز اين معنى نيامده است ، علاوة بر اينكه سخنى از علوم جزئي هم نرفته وگويا تعريف آن بزرگوار متمّم تعاريف قبلي ومفسّران گذشته ميباشد وبتعبير ديگر سعى أو در تكميل تعاريف پيشين بوده است ، وما در تعريف خود در مقام تدارك وتكميل آن مىگوييم : « تفسير عبارت از علم بأصول وقواعدى است كه كشف وتمييز واظهار وتبيين معاني معقول وحقائق پوشيده از نظر وتحقيق در جزئيّات كلام اللّه منزل بر رسول ( ص ) كه داراى خفاء وايهام وابهام بوده وكيفيّت ونحوهء نزول آيات از حيث متكلّم وكلام ومخاطب ومصدر وجهت خطاب بلحاظ دالّ ومدلول ومقدّم ومؤخّر وشأن نزول آيات وقصص ومحكم ومتشابه وحقيقت ومجاز وناسخ ومنسوخ ومفرد ومركّب ومهمّات تجويد ووجوه ونظاير ومجمل ومفصّل واستعاره وتشبيه وكناية وتعريض وظاهر وباطن وحدّ ومطّلع وأوامر ونواهى وحلال وحرام واحكام أصول وفروع ومكّى ومدنى ومطلق ومقيّد ووعده ووعيد وعامّ وخاصّ ومنطوق ومفهوم ووجوه أدبي قرآن را ؛ براي دريافت مراد متكلّم آن ، بعلم قطعي يا ظنّى وبه اندازهء طاقت بشرى بما مىشناساند » البتّه در اين تعريف جميع وجوه تعاريف ، مورد توجّه بوده است .\r\nامّا تأويل هم بايد مانند تفسير بتعريفى جامع ومانع تحقّق پذيرد ، تا حقايق باطني ومخفى از نظر كلام اللّه بدان شناخته آيد ، واين تعريف طبق تعبير اين حقير عبارت است از : « علم ردّ كردن يكى از چند معنى محتمل ، بلحاظ ترجيح وجهي از آن بمراد متكلّم ، خواه علمي باشد وخواه فعلى ، وتطبيق وارجاع وسوق دادن مفهوم ظاهر لفظ با معنى باطن واوّلى كه مورد ارادهء حضرت حقتعالى بوده است » . ايندو تعريف تفسير وتأويل كه در كمال دقّت بوسيلهء اين نويسنده صورت گرفته است ، از حيث جامع افراد ومانع از دخول اغيار بودن ، تاكنون كاملترين تعاريف ميباشند كه بقدر طاقت علمي اين نويسنده فرآهم آمده است .\r\nامّا در مسئلهء تفسير وتأويل اقوالى گوناگون در ميان علماء ومفسّران وآرائى در بين حكماء وأهل معقول ومعارف موجود است كه ذكر برخى از آنها موجب شناخت بهتر وبيشتر ايندو مقولة ميباشد ؛ چنانكه بسيارى از دانشمندان ، تفسير را متعلّق بعلم روايات دانسته‌اند وتأويل را بعلم درايت ؛ وبرخى گويند تفسير آنستكه به محكمات قرآن ناظر است وتأويل به متشابهات ؛ وگروهى عقيدة دارند كه تفسير در كشف ظواهر آيات بوده\r\nو \r\n","description":"","footnote":"","page_name":" 27 ","page_number":38},
  {"content":"\r\n\r\nتأويل متعلّق به بواطن آنهاست ؛ وعدّه‌اى نيز تفسير را بگشودن وجه كلام اللّه وتأويل را بنمودن معاني آن دانسته‌اند ، وچنانكه در محلّ خود گفته آمد ، راغب أصفهاني تفسير را خاصّ ألفاظ ميداند وتأويل را ويژهء معاني قرآن ، وبالآخرة تفسير را نقلي دانسته وتأويل را عقلي واين معنى از دعاى پيغمبر أكرم ( ص ) معلوم است كه در حقّ ابن عبّاس فرمود : « أللّهمّ فقهه في الدّين وعلّمه التّأويل » ولذا بايد دانستكه تأويل قرآن موقوف بر سماع نبوده وبا استناد بعلوم وضوابط وموازين عقلي است ؛ وقطب الدّين شيرازي صاحب « درّة التّاج » تأويل را بصرف كلام از صورت وبازگرداندن آن بمعنيئى دانسته كه صورت دليل بر آن نباشد ، وفي المثل از نفى ، ارادهء اثبات كند ، مانند اين كريمه :\r\n  « لا أُقْسِمُ بِهذَا الْبَلَدِ »   ويا از لفظي عام ، شخص خاصّى اراده شود ، نظير اين آيهء مباركه :\r\n « قالَ لَهُمُ النَّاسُ »  كه مراد از ناس ، شخصي معيّن است نه جميع مردم ؛ در صورتيكه تفسير ، امرى توقيفى بوده ودر آن نميتوان برأي ونظر شخصي پرداخت ؛ وگرنه مفسّر مشمول قعود در آتش جهنّم گرديده واز حضرت رسول خاتم ( ص ) منقول است : « من فسّر القرآن برأيه - أو بغير علم - فليتبوّأ مقعده من النّار » يعنى هركس كه در قرآن به رأى ونظر شخصي خود وبدون علم تفسير سخن گويد ؛ پس نشستگاه أو از آتش است ؛ وحتّى كسانيكه ندانسته وغير عالمانه ويا بدون صلاحيّت علمي آيه‌اى را تفسير كنند ، اگرچه آن تفسير درست بوده ومنطبق با معنى حقيقي قرآن هم باشد ، بعلّت عدم صلاحيّت ؛ كاتبان ديوان اعمال ، آنچنان گناهى در دفتر عمل وى ثبت ميكنند ؛ كه اگر آنرا بر جميع مخلوقات تقسيم كنند ؛ هيچ مخلوقى از گناه فارغ وبدون سهم نخواهد ماند ، وحديث نبوي شاهد صدق اين حقيقت است كه فرمود : « من فسّر القرآن برأيه وأصاب ، كتب عليه خطيئته لو قسمت بين الخلايق لو سعتهم » .\r\nما تريدي - أبو منصور - در تأويلات خود گويد : تفسير خبر دادن از كسى است كه قرآن در شأن أو نازل گشته ونيز عبارت است از سبب نزول قرآن وأسباب آن ؛ كه در اين معنى جز بنقل وروايت سخن نتوان گفت ؛ ولى تأويل عبارت از توضيح معاني قرآن است كه ألفاظ بر آن متحمل باشد ؛ ولذا ميتوان گفت كه تفسير آية داراى وجهي واحد است وتأويل آن را احتمالاتى بسيار ميباشد ؛ وبهمين دليل آنچه از كتاب وكلام اللّه را نتوان به آراء عقلي ومباني حكمي اظهار داشت ، تفسير است وآنچه را بتوان با حكم عقل غير مشوب ومبتنى بر مباني وأصول وقواعد نظري اظهار كرد ، تأويل ميباشد ؛\r\nو \r\n","description":"","footnote":"","page_name":" 28 ","page_number":39},
  {"content":"\r\n\r\nبهمين دليل تفسير بر مبناى علم روايت وحديث وأسباب نزول آيات وشؤون آنهاست ؛ در صورتيكه تأويل براساس درايت وعلوم عقلي ومعارف بنيادين ومعرفت حقّه ميباشد .\r\n\r\n","description":"","footnote":"","page_name":" 29 ","page_number":40},
  {"content":"\r\n\r\n\r\nفصل دوّم در علوم لازمه ، براي تفسير وتأويل\r\nبدانگونه كه براي تفسير قرآن حكيم شرايطى مورد نظر است ، براي مفسّر آن نيز شرايطى علمي ومناسباتى روحي وعقلي منظور بوده وعلماء وأعاظم ، تفسير قرآنرا در شانزده علم منحصر كرده‌اند واين مفسّر نيز دو علم ديگر بدان درافزوده وجمعا بهجده علم رسيده است ، كه با توجّه واستفاده از آنها ؛ وبا بكار بردن ذوق شخصي ميتوان بتفسير وتأويل كلام اللّه پرداخته ودر هر كلمه وآية وسوره ، اظهار نظر وابراز انديشه كرد ، وما در همين فصل بتعريف وتحقيق در علوم مزبور مبادرت نموده وباستقصائى شايسته ، بتدقيق در هريك مىپردازيم :\r\n\r\n1 - علم اللّغة :\r\nچون قرآن بزبان عربى مبين وفصيح وبنحو أحسن الكلام بر رسول خدا ، محمّد بن عبد اللّه - صلوات اللّه عليه وآله - نازل گرديده است ؛ مترجم ومفسّر بايد بلغات زبان قرآني احاطهء علمي وسلطهء كامل وسزاوار ولازم را داشته باشد ؛ وبطور مثل عربى يا غيرعربى بودن آنها وطرز كاربرد صحيح وتركيب آنرا با لغات وكلمات ديگر بداند ، وبجوهر وموادّ آن عالم گردد ، ودر مثل ، همين واژهء لغت را از حيث أصل وجمع واضداد ومشترك ومعرب ومعجم بودن تحقيق كرده ودر مختلف ومعروف بودن آن دانا باشد وأوضاع مفردات ودقايق محكمه ومطوّله وأطول آنرا با معرفتي ژرف دريافته وبداند كه لغت مورد تحقيق با ضمّ اوّل از لغى بكسر لام است ويا از لغو ، وتاء آخر آن ، عوض از محذوف آمده ولفظي است موضوع بوضع تعييني يا تعيّنى براي معنى يا معاني خاصّى ، وجمع آن لغات بوده وآيا جامع معاني اضداد هم ميباشد يا\r\n\r\n","description":"","footnote":"","page_name":" 30 ","page_number":41},
  {"content":"\r\n\r\nنه ؟ ، وبالأخره هرچه در مورد لغت وكاربردهاى آن وجود دارد ، بدقّت تمام بررسى كرده واز هيچ‌چيز در پيرامون آن فروگزار نكند .\r\n\r\n2 - علم تصريف :\r\nطبق تعريف مندرج در كشّاف ؛ تصريف ، علم باصولى است كه بدان أحوال ابنيهء كلمات غيرمعرب ومبنى شناخته ميگردد ولذا علم نحو از آن خارج ميگردد ، وبتعبير ديگر علم صرف ، دانستن أصولي است كه أحوال كلمهء عربى از حيث صحّت وإعلال بدان شناخته شده ومراد از بناى كلمه بلحاظ صيغه ووزن وهيأتى است كه امكان دارد ديگرى هم با آن مشاركت داشته باشد ، واين مشاركت در عدد حروف مرتّبه وحركات معيّنه وسكون آنهاست با اعتبار حروف اصلى وزائد بهريك در موضع خود ، مانند رجل وعضد ، ليكن حركات وسكون آخرين حرف ايندو در بناء معتبر نبوده ولذا رجل ورجلا ورجل را داراى بنايى واحد ميدانيم ، وهر كلمه‌اى در تصغير ، وزنى معيّن دارد ؛ مانند وزن فعيل وفعيعل وغيره ، وابنيهء ماضي ومضارع وامر وصفت وافعل التّفضيل واسم آلت ومصغّر ومصدر وابتداء ووقف واماله وتخفيف همزه واعلال وادغام وموارد ديگرى كه جاى بحث آنها در اين مقولة نيست .\r\n\r\n3 - علم النّحو :\r\nنحو بفتح نون وسكون حاء ودر لغت بمعنى جانب وقصد ومثل ومقدار وجهت وطريق ونوع آمده ودر اصطلاح اسمى است براي علمي از علوم عربيّت كه چگونگى تركيب كلمات از حيث اعراب وبنا وفاعل ومفعول واضافه وصحّت وسقم تركيبات وغيره ، از اين علم شناخته ميگردد ؛ ولذا متكلّم بعربي در اعراب أواخر كلمات متوجّه بدين علم است وغرض از آن دورى از خطا در مقام تأليف كلام بوده ، وموضوع آن لفظ است از حيث مفرد ومركّب بودن وفايده‌اش اقتدار متكلّم در صحّت تركيب جملات از جهت حركات وسكون است .\r\n\r\n4 - علم الإشتقاق :\r\nاگر در ميان دو لفظ ، تناسبى از حيث أصل معنى وتركيب پديد آيد ، آنرا اشتقاق نامند ؛ ودر اينصورت يكى از آندو بديگرى ردّ ميگردد ومردود را مشتقّ ومردود اليه را مشتق منه نامند وبتعبير بهتر ، هرگاه لفظي را از لفظ ديگر بگيريم ، بشرط اينكه مناسبتى از حيث معنى وتركيب بين آنها موجود باشد ، آنرا اشتقاق خوانند ، اگرچه مغايرتى در ميان آنها از حيث صيغه هم وجود داشته باشد ؛ أهل أدب اشتقاق را بر سه قسم دانند : 1 - اشتقاق صغير وآن اينستكه در بين مشتقّ ومشتقّ منه تناسبى در لفظ وترتيب موجود باشد ؛ مانند ضرب وضرب . 2 - اشتقاق كبير وآن اينستكه در بين مشتقّ\r\n\r\n","description":"","footnote":"","page_name":" 31 ","page_number":42},
  {"content":"\r\n\r\nومشتقّ منه ، تناسبى در لفظ وجود داشته باشد ونه در ترتيب ، مانند جبذ وجذب . 3 - اشتقاق أكبر وآن عبارت از اينستكه در بين ايندو تنها تناسبى در مخرج حروف باشد ، نظير نعق ونهق ؛ واشتقاق در اصطلاح أهل علم بديع اينستكه از اسم علم معنايى مشتقّ شود كه متكلّم در مقام مدح يا هجو كسى آنرا قصد كرده باشد ، وگاهى نيز در غير اعلام مورد استعمال دارد ؛ جناس اشتقاق هم اينستكه متكلّم از تصاريف افعال وأسماء آنچه ميسّر است متذكّر شود ، ومباحثى ديگر در اشتقاق وجود دارد كه آوردن آنها در اين مختصر لازم نيست .\r\n\r\n5 - علم معاني :\r\nملكهء راسخى كه انسانرا در كاربرد ألفاظ وكلمات وجمله وعبارات با مقتضاى حال ومقام وشأن شنونده توانا ميكند ، علم معاني نام دارد . اين علم داراى أصول ومعيارها وقواعدى است كه شناخت ورعايت آنها آدميانرا در تطبيق سخن با مقتضاى أحوال مخاطب احاطه وتسلّط ميدهد ، زيرا مقتضاى حال شنونده يا مخاطب گاهى ايجاز است وزماني إطناب ، واين اقتضاء را دانايى يا ناداني وگنجايى فهم وهوش يا كندى ذهن وغباوت شنونده ايجاب ميكند كه از آن به « حال » تعبير ميشود ؛ پس مخاطب دانشمند وزيرك‌سار ، معنى فاخر وفخيم را در الفاظى كم وفصيح وبليغ مىپسندد وبهمين ملاحظه مستدعى ايجاز وكوته‌سخنى است ؛ در صورتيكه شنوندهء بليد وكندفهم ، همان معنى را بوصف ايجاز واختصار نفهميده واقتضاء حال وشأن أو بيان مسئله با ألفاظ بسيار ومكرّر وإطناب ميباشد ؛ وبالمآل اقتضاى حال مخاطب ملاك كاربرد هريك از دو وصف سخن به ايجاز واطناب بوده ؛ چنانكه براي شنوندهء متوسّط الحال ، نه ايجاز مناسب است ونه اطناب ، بلكه بايد گويندهء كلام ، سخن خود را در چنين حالي به مساواة موصوف دارد كه حالتي متوسّط در بين آندو ميباشد ومراد از ملكهء نفساني در علم معاني ، كيفيّت نفساني بطور مطلق نيست ؛ بلكه مراد آن ملكهء يا هيأتى نفساني است كه مقيّد برسوخ در نفس باشد وتعبير از علم به ملكه كه تفتازانى در « كتاب مطوّل » وفاضل دمنهورى در « شرح حلية اللّب المصون » آورده است ؛ گرايش بمعنى مجازى وبقرينهء سبب ومسبّب ميباشد وسكّاكى در « مفتاح العلوم » از علم معاني به تتبّع در خواصّ تركيبات كلام تعبير كرده كه آگاهى بدان موجب احتراز گوينده از خطا در تطبيق سخن بمقتضاى حال شنونده ميباشد ، وقطب الدّين شيرازي در كتاب « درّة التّاج » تعريف سكّاكى را بدين عبارات نقل كرده است : « علم معاني وآن معرفت خواصّ\r\n\r\n","description":"","footnote":"","page_name":" 32 ","page_number":43},
  {"content":"\r\n\r\nتراكيب كلام باشد در أفادت وآنچه متّصل شود بتراكيب از استحسان وغيره ، تا محترز شوند بسبب وقوف بر آن خواصّ از خطا در تطبيق كلام بر آن وجه كه حال مقتضى آن باشد » . البتّه منظور از معاني در علم معاني ، آنگونه از معاني نيست كه در برابر ألفاظ بكار ميرود ؛ بلكه مقصود معناى تركيبات وعباراتى است كه بهيأتى واحد ، غرض گوينده را ابلاغ ميكند وبهمين مناسبت معاني ألفاظ را به « معاني اوّل » اطلاق كرده‌اند وافادهء مقصود ومراد را بوسيلهء سخن به « معاني ثانوي » نام نهاده‌اند ؛ ومقصود گوينده كه در نهانگاه ذهن اوست ، بوسيلهء تركيبات وجملات أداء ميشود ونه كلمه واز سوى ديگر معنى كلمات در خود آنهاست وبا شنيدن آنها ميتوان بمعانى وضعي هريك پى برد ، امّا مقصود گوينده تا در عبارات وجملات تجلّى نيابد ، بر شنوندهء آنها مفهوم نخواهد شد ؛ ونكتهء ديگر اينكه مقتضى حال ، تعبيراتى بسيار دارد كه آنها را به « كمّ وكيف » سخن ميتوان خلاصه كرد ، وعبد اللّه بن مقفّع در كتاب : « أدب الوجيز للولد الصّغير » بفرزند خود گفته است : « هيچيك از سبب سخنورى وزمان ومقدار « چگونگى وچندى » وجاى سخن را فراموش مكن واز آن بىخبر مباش :\r\n لا تغفلنّ سبب الكلام ووقته * والكيف والكمّ والمكان جميعا \r\nامّا موضوع علم معاني ، ألفاظ وعباراتند از حيث معاني ثانوي آنها كه متضمّن اغراض سخنور بوده وآنرا بشنونده انتقال ميدهد ، والبتّه اين اغراض بايد موافق حال وطبع شنونده وشايستهء أو باشد ؛ وفايدهء علم معاني هم شناختن نكات دقيق آيين بلاغت وروانى وعذوبت ألفاظ وشيوائى كلمات وخوبى سبك بيان وشكوه ولطافت آن است . « 1 »\r\n\r\n6 - علم البيان :\r\nدر اصطلاحات الفنون آمده است : « فلان ذوبيان ، أي فصيح وهذا أبين من فلان ، أي افصح منه وأوضح كلاما ؛ پس بيان ، علم الفصاحة بوده وبقول صاحب كشّاف : البيان هو المنطق الفصيح المعبّر عمّا في الضّمير ، ونيز سيّد سند صدر الدّين دشتكى در حاشيهء خطبهء شرح شمسيّه ، بيانرا بهمين معنى آورده وچلپى در حاشيهء مطوّل تفتازانى گويد : « البيان مصدربان ، أي ظهر ، جعل اسما للمنطق الفصيح ، والتّبيان مصدر »\r\nو \r\n\r\n","description":"","footnote":"\r\n( 1 ) - أصول علم بلاغت در زبان فارسي ، تأليف غلامحسين رضانژاد « نوشين » از انتشارات الزّهراء سال 1368 وبرندهء نخستين كتاب سال مذكور واوّلين كتاب منتخب در بين 443 جلد كتاب انتشار يافته .\r\n","page_name":" 33 ","page_number":44},
  {"content":"\r\n\r\nفرق تبيان وبيان در اينستكه تبيان عبارت است از بيان با دليل وبرهان ، مانند اينكه گفته‌اند : « القرآن تبيان لكلّ شيء » چنانكه در كريمهء مباركه فرمايد :  « وَنَزَّلْنا عَلَيْكَ الْكِتابَ تِبْياناً لِكُلِّ شَيْءٍ »  ودر آيهء ديگر در معنى كلمهء بيان آمده است :  « هذا بَيانٌ لِلنَّاسِ »  وبهمين اندازه كه تبيان در حروف بيش از بيان است ، طبق قاعدهء عقلي : « زيادة المباني دليل على زيادة المعاني » ودر حاشيهء شرح مواقف ، از مولوى عبد الحكيم نقل شده است كه : « البيان ، الكشف والتّوضيح وقد يستعمل بمعنى الاثبات بالدّليل » وبالجملة بيان يا مصدر بان است ودر اينصورت لازم بوده وبمعناى ظهور است ويا مصدر بيّن ميباشد كه باز هم لازم ومانند : « قد بيّن الصبح لذي عينين » بوده وگاهى هم متعدّى است ؛ ودر اينصورت بمعنى اظهار بكار رفته ، چنانكه در قرآن حكيم آمده :  « ثُمَّ إِنَّ عَلَيْنا بَيانَهُ »  يعنى اظهار معاني قرآن با ماست ؛ وبرخى گفته‌اند كه بيان عبارت از امريست متعلّق بتعريف واعلام واعلام نيز بدليل بوده ودليل هم با علم حاصل مىآيد ؛ پس سه امر در بيان معتبر است ، يكى اعلام وديگرى تبيين وسه ديگر دليل علمي ، ودر باور أهل بيان ؛ علمي كه ايراد معنى واحدى بطرق مختلفه بدان شناخته گردد واز حيث دلالت واضح وفصيح باشد ، آنرا علم بيان نامند وبيشتر در تشبيه واستعاره ومجاز وكناية ظهور داشته ودر « محيط المحيط » بستاني آمده است : بيان عبارت از سخن وكلامي است كه چيزى را از حيث دلالت به الفاظى فصيح مبيّن نمايد وفرق بين بيان وتبيان در اينستكه بيان عمل زبان است وتبيان عمل قلب وجنان ودر نتيجة تبيان أبلغ از بيان ميباشد .\r\nبارى ، بيان علمي است كه در آن از چگونگى ادا كردن معنى واحدى بعبارات مختلفه سخن ميرود ، مانند اينكه در شجاعت زيد ، گاهى ميگوئيم : زيد شير است ، وزماني گويند زيد مانند شير ويا بدليرى آن ميباشد ولذا دلالت آن گاهى آشكارا وگاه ديگر پنهان است .\r\n\r\n7 - علم البديع :\r\nبديع بر وزن فعيل بمعنى اسم فاعل ومفعول - هر دو - آمده ودر لغت بمعنى نوآورنده ونوآيين ونوآورده شده وبيرون آوردن چيزى بر وجهي نو وبدون داشتن مثل ويا مثال خارجي ؛ وپديد آوردهء نو وتازه وحيرت‌انگيز وهر چيز ابداعى وابتكارى وزيبا وجميل وباطراوت ودل‌انگيز وبه هر شيئى مادّى وطبيعي يا خيالي وعقلي مورد استعمال دارد ؛ مانند ايندو بيت :\r\n\r\n","description":"","footnote":"","page_name":" 34 ","page_number":45},
  {"content":"\r\n\r\n نامه نويسد بديع ونظم كند خوب * تيغ زند نيك وپهنه سازد وچوگان \r\nدر اين بيت از فرّخى سيستانى ، بديع بمعنى نوشتن نامهء لطيف ونوآيين ودلپسند وبدون مثل ودر بيت ديگر از مسعود سعد سلمان در معنى طبيعي ومادّى است .\r\n ز هر چهار ، نوآيين‌تر وبديعتر است * نگار من ، كه زمانه چو أو ، نديد نگار \r\nپس ، بديع سخن كسى را گويند كه كلامي نو ونيكو ودل‌انگيز آورد ؛ ودر آثار سعدى وديگر شعراء ، بديع شمائل آنرا گفته‌اند كه سرشتى زيبا وخلقتى نيكو دارد ، وبديع صفت وبديع صورت وبديع الجمال وبديع منظر وبديع نگار وبديع قلم وهر چيز مصنوع وطبيعي را موصوف بصفت بديع كرده‌اند .\r\nامّا بديع در اصطلاح أدباء ، يكى از علوم بلاغى است كه در آن از نوآوريهاى سخن وصنايع كلامي وزيبايىهاى ألفاظ وآرايش آن در نظم ونثر تحقيق ميشود ، ونخستين كسى كه صنايع اين علم را از متون عربى استخراج كرده وبتدوين آن پرداخت ، عبد اللّه بن معتز بود كه در سال 296 هجرى قمري درگذشت ومشهورترين صنايع بديعى در كلام شعرا ونويسندگان عبارتست از : ارسال المثل واستدراك واستشهاد واستطراد ، والتفات وبراعت استهلال وترصيع وحسن تخلّص وسجع وعكس وتبديل وقافيه وتضمين وتنسيق الصّفات وبرخى از صنايع ديگر است ؛ وچنانكه مفسّران أديب وبلغاى عرب نوشته‌اند ، در كريمهء :  « وَقِيلَ يا أَرْضُ ابْلَعِي ماءَكِ وَيا سَماءُ أَقْلِعِي ، وَغِيضَ الْماءُ وَقُضِيَ الْأَمْرُ وَاسْتَوَتْ عَلَى الْجُودِيِّ وَقِيلَ بُعْداً لِلْقَوْمِ الظَّالِمِينَ »  در سورهء هود ، طبق نخستين تحقيق ابن أبي الأصبغ ، بيست نوع از صنايع بديعى در هفده لفظ وجود دارد كه عبارتند از : صفت مناسبت تامّه در بين أبلعى وأقلعى ، واستعاره در ايندو كلمه ، وصفت طباق در ارض وسماء ، ومجاز در  « يا سَماءُ »  بمعنى يا مطر كه حقيقي آنست ؛ وصفت اشاره در  « وَغِيضَ الْماءُ »  وصفت ردف در  « وَاسْتَوَتْ »  وتمثيل در  « قُضِيَ الْأَمْرُ »  وتعليل در اينكه  « غِيضَ الْماءُ »  علّت استواء ميباشد ، وصنعت صحّت تقسيم واحتراس وحسن تنسيق وائتلاف لفظ با معنى وايجاز وتسهيم وتهذيب مفردات آية ، وصنعت حسن بيان وعقد تركيب وتمكين وانسجام ، كه جميعا در كريمهء مزبور مورد استفاده واقع گرديده وبطرزى بديع والهى بيان شده است .\r\n\r\n8 - علم قراآت :\r\nمراد از اين علم قرائتهاى مختلف قرآن است كه برخى از كلمات در آيات قرآن مورد اختلاف قاريان وحتّى بعضي از أصحاب پيامبر أكرم بوده وفي المثل\r\n\r\n","description":"","footnote":"","page_name":" 35 ","page_number":46},
  {"content":"\r\n\r\nدر همين سورهء مباركهء حمد ، آيهء :  « مالِكِ يَوْمِ الدِّينِ »  را برخى ملك يوم الدّين خوانده‌اند وگروهى مالك والبتّه در آياتي ديگر نيز هم مالك آمده وهم ملك ؛ مانند كريمهء :  « مَلِكِ النَّاسِ »  وآيهء :  « لا إِلهَ إِلَّا هُوَ الْمَلِكُ الْقُدُّوسُ »  و  « قُلِ اللَّهُمَّ مالِكَ الْمُلْكِ »  وغيره ، كه مفسّر قرآن حكيم بايد نهايت تحقيق را در أرجحيّت يكى از ايندو بكار برده وكلمهء منتخب خود را با دليل وبرهان عقلي ونقلي ومستند ابراز واظهار دارد ؛ ونيز در بيشتر إعراب كلمات وألفاظ قرآن در بين قارئان اختلاف نظر است ؛ چنانكه در همين سورهء حمد ؛ جميع قرّاء كلمهء الحمد را با ضمّ دال وللّه را با كسر لام خوانده‌اند ، وچند تن هم آنرا بكسر دال ولام وبعضي نيز بفتح دال وكسر لام وجمعى هم بضمّ دال ولام قرائت كرده‌اند ، ولى در كلمهء ربّ العالمين ، اجماع قرّاء بر كسر باء بوده ، وتنها از زيد بن علىّ بن الحسين - عليهم السّلام - روايت كرده‌اند كه قرائت آن بنصب باء جايز است ؛ وجميع قارئان كلمهء « مالك يا ملك » را بكسر كاف خوانده‌اند ، بجز أعمش كه أو با نصب قرائت كرده است ، ودر تلفّظ ملك - پس از رجحان آن بر مالك - از ربيعة بن نزار منقول است كه أو لام ملك را بتسكين يا سكون خوانده ؛ وچنانكه شيخ طبرسى در « مجمع البيان » گويد ؛ كسائى از طريق أبى حمدون تلفّظ كلمهء  « الصِّراطَ »  را با سين قرائت كرده است وديگران بصاد ؛ ودر  « أَنْعَمْتَ عَلَيْهِمْ »  حمزه ، هم را بضمّ هاء وسكون ميم قرائت نموده ودر هرجا كلمات « لديهم وإليهم » در قرآن استعمال شده است ، حمزه آنها را با اسكان ميم وضمّ هاء خوانده ويعقوب نامى جميع كلمات « عليهما وفيهما » را با ضمّ هاء قرائت كرده ودر مورد « عليهم وفيهم » نيز همچنين ؛ وحال اينكه حسن بصرى وعمر بن قايد ، هاء را مكسور وميم آخر را مضموم تلفّظ كرده‌اند ، وبالآخرة تا هفت‌گونه قرائت براي كلمات فوق نقل گرديده ، ولى أهل حجاز كلمات ياد شده را بصورت همو خوانده‌اند وباقي بسكون ميم وعاصم وابن عامر « عليهم » را بكسر هاء وضمّ ميم مانند  « عَلَيْهِمُ الذِّلَّةُ » *  قرائت كرده‌اند ، وحمزه وكسائى ، هاء وميم را در « عليهم » مضموم خوانده‌اند ؛ وجالب توجّه‌تر اينكه عمر بن الخطّاب وعمرو بن عبد اللّه زبيرى بجاى  « صِراطَ الَّذِينَ أَنْعَمْتَ عَلَيْهِمْ »  آنرا « صراط من أنعمت عليهم » قرائت كرده‌اند ، وتعدادى از قرّاء نيز  « غَيْرِ الْمَغْضُوبِ عَلَيْهِمْ »  را با نصب باء خوانده وبجاى  « وَلَا الضَّالِّينَ »  آنرا « وغير الضّالّين » قرائت نموده‌اند ، واين اختلاف در قرائت از حيث إعراب وبناء در بسيارى از آيات قرآن حكيم وجود دارد ، وبهمين مناسبت مفسّر قرآن بايد به اختلافات\r\n\r\n","description":"","footnote":"","page_name":" 36 ","page_number":47},
  {"content":"\r\n\r\nمزبور وصحّت وسقم آنها وترجيح عالمانهء يكى بر ديگرى محيط ومسلّط باشد .\r\n\r\n9 - علم أصول الدّين :\r\nاين علم نيز بنابر مذاهب مختلفه ، از حيث كمّ وكيف بتفاوتهايى موصوف است ؛ چنانكه أصول دين در باور أهل تسنّن بسه أصل توحيد ونبوّت ومعاد ، ودر عقيدهء شيعيان به پنج أصل توحيد وعدل ونبوّت وامامت ومعاد متقوّم ومنقسم است . امّا مراد از أصل ، بيخ وبن وريشه ونهاد وپايه وأساس ديانت ميباشد ؛ وبرخى هم آنرا عبارت از توحيد وعدل ومعاد ، ويا توحيد ونبوّت ومعاد شناسند ؛ ودر هر تقسيم بايد دانست كه أصول مزبور در مقابل فروع دين واقع است كه از احكام امرى ونهيي وطاعات وخيرات وسيّئآت ومعاصي سخن گفته واگر فروع را در عقايد استعمال كنند ، مراد از آن مباحث متفرّقهء مربوط بأصول دين است ، مانند بحث در اينكه معاد جسماني با همين بدن مادّى وطبيعي است ، يا بدن با جسم مثالي ؛ زيرا علماء وحكماء گفته‌اند : « انّ الجسم نوعان أو جسمان ، جسم العنصري وجسم المثالي » وبهمين ملاحظه بحث وغور وبررسى در نوع جسم ، با قبول أصل معاد جسماني ، از فروع محسوبست ونه أصول ؛ وعرفاء نيز در اين أصول وأصل الأصول عقايدى بجز متشرّعان داشته وحتّى در علماء أهل باطن وظاهريّون هم در مباحث ولوازم أصول مزبور اختلاف نظر بوده ، وبلحاظ نحوهء استدلال واقامهء حجّت واستشهاد از آيات وأحاديث وأخبار واستناد بقواعد عقلي ومباني برهاني بروشها وطرقي گوناگون انشعاب يافته‌اند ومهمتر اينكه در علماء وحكماء يك مذهب نيز ، در نحوه استدلال در اثبات هر أصل ، اختلاف آراء وجود دارد ؛ در صورتيكه اين دگرگونى نظر وبرهان ، از حيث باطن وعمق در انظار وآراء أهل شهود وعرفائى شامخ بسيار كم وبا تحليل عرفانى ومستندات شهودي نادر وناياب ميباشد ؛ زيرا اگرچه شهود اين حقايق در هر عارفي وولىّ ومقرّبى ، خاصّ شخص اوست ؛ ليكن اختلاف آنان در أصل نبوده ودر نحوهء شهود است ؛ وگاهى هم برخى از عرفاء وأهل شهود وحقايق ؛ فروع بسيار مهمّ ديانت را بجاى أصل آورده‌اند ؛ ليكن بايد خواننده وشنوندهء أهل تدبّر به اشتباه نيفتد وآن بزرگان معارف حقّه را بعدم ضبط فكرى وپريشانى متّهم نكند ؛ مانند اينكه أبو عبد اللّه صبيحى گويد : « أصل صدق عبارتست از افتقار إلى اللّه وحسن اقتداء برسول خدا ( ص ) وفروع آن چهار است :\r\nوفاى بعهود وحفظ حدود ورضا بموجود وصبر بر مفقود » . بديهي است كه اين أصول اگرچه عين حقيقت دين است ؛ ليكن كاربرد آن در مقام صدق ويقين بحقيقت توحيد\r\n\r\n","description":"","footnote":"","page_name":" 37 ","page_number":48},
  {"content":"\r\n\r\nاست ؛ بنابراين ، بايد آنها را پس از قبول توحيد ونبوّت وعدل قرار داد كه في الحقيقة أصل معرفة اللّه وحقيقت آنست وبايد در أصل نخست ، يعنى توحيد گنجانيده گردد ، ولذا هجويرى غزنوى در « كشف المحجوب » گويد : « ظاهر أصول ، قول شهادت وباطنش تحقيق معرفت ، وظاهر فروع آن معاملات وباطن ، تصحيح نيّت وقيام هريك از ايندو بىديگرى محال باشد . »\r\nبرخى هم علم كلام را نيز علم به أصول الدّين تعريف كرده‌اند وأبو حنيفة آن را فقه أكبر ناميد ودر كتاب « مجمع السّلوك » آنرا بعلم نظر واستدلال معرّفى نموده وبعضي هم آنرا علم بصفات وذات شناخته‌اند ؛ وبهروجه با علم كلام اقتدار اثبات عقايد ديني با ايراد ادلّه وحجج ودفع شبههء منكران حاصل آمده ومراد از عقايد ديني ، تنها عقايد مربوط بديانت مقدّس اسلام است ونه هر دين ديگرى وقاضى ارموى موضوع علم كلام را ذات حقتعالى دانسته كه در آن از عوارض ذاتي موسوم بصفات ثبوتي وسلبى سخن ميرود ، وتحقيق در اين علم به افعال حضرت حقّ واحكام آن مانند خلقت وبعث رسل ونصب ولىّ وامام وثواب وعقاب در آخرت مىانجامد ، وملاك وقاعدهء اصلى در اجراء اين علم ؛ أصول ومباني قرآني وحديثي است ، نه احكام عقلي بنحو على الاطلاق ؛ كه اختصاص بعلم فلسفه دارد ، ودر حكمت از جمع بين هردو علم ، بلحاظ ملاك وأصول وقواعد عقل ونقل استفاده ميشود ؛ والبتّه آنهم در حدّى كه سخن در ردّ ذات وأسماء وصفات وافعال وآثا حضرت حقّ ودين اللّه وشبهه در رسالت رسل الهى وولىّ بر حقّ وامام نيانجامد ، ولذا بهمين دليل لغت حكمت از حكمة اللّجام آمده است ، تا مانند دهنه‌اى كه أسب سركش را رام ميكند ، ملاكها وأصول مزبور نيز جلو سركشى عقل يا علم آدمي را در مقام نفى يا ردّ ويا شبهه در ذات وصفات وافعال حضرت حقتعالى را بگيرد ؛ ولذا علم كلام داراى ادلّه واحتجاجاتى خاصّ خود بوده وبا فلسفه وحكمت تفاوت دارد ؛ وبالأخره بايد دانست كه بحث در علم كلام يا أصول الدّين بايد مستند بقوانين اسلامى متّخذ از قرآن وحديث باشد ونه عقل تنها ، وكاربرد عقل در آن از حيث اثبات قوانين ونظريّات اسلامى است ونه صرف مباني عقلي محض ؛ وفي المثل اگر عقل قادر به اثبات معاد جسماني آنهم جسم مادّى نباشد ؛ متكلّم مجبور به استناد بدان نخواهد بود ، ودر اين مقولة بقرآن وحديث استشهاد كرده واز قول الهى وحديث نبوي عدول نخواهد كرد ، وبدين ملاحظه مسائل علم كلام وغايت ومباني آن غير از\r\n\r\n","description":"","footnote":"","page_name":" 38 ","page_number":49},
  {"content":"\r\n\r\nفلسفه وحكمت است ، چه رسد بعرفان ؛ واز طرف ديگر در علم فلسفه وحكمت وعرفان ، الزام أهل شبهه يا معاندين بقول براهين الهى واستشهادات قرآني الزامي نيست ؛ در صورتيكه در علم كلام يا أصول الدّين چنين نبوده ومتكلّم آنگاه از احتجاج فارغ مىآيد كه خصم را بپذيرفتن برهان وحجّت ديني قانع كند ، وگرنه بغايت آن نائل نيامده است ؛ وبالأخره متكلّم فايدهء علم كلام وغايت آنرا ترقّى از حضيض تقليد در أصول دين بذروهء يقين وأوج ايمان وارشاد والزام معاندين بقبول دين اسلام ميداند ، وبدين دليل تعليم وتعلّم أصول دين را مقدّم بر فروع آن دانسته ونهايت ايندو را فوز بسعادت دارين تلقّى ميكند ؛ وچون شرف غايت تديّن بدين اللّه را أصل كلّى از هدف علم كلام ميشناسد ؛ بنابراين ، شرف اين علم را از جميع علوم ديگر برتر دانسته وعقيدة دارد كه صريح عقل نيز در مقام تأييد نقل ميباشد ؛ ودر اينصورت شبهه‌اى در صحّت ادّلهء واطمينان بدان براي منكري باقي نخواهد ماند ؛ وبهمين دليل كلام ؛ علمي أعلى وموثوق بوده واثبات أمور ومسائل شرعي بوسيلهء آن تحقّق مىيابد ؛ وجميع علوم شرعيّه نيز مؤخّر از آن بوده واز حيثيّتى جامع ورياستى فائق بهره‌مند است وعلّت تسميهء اين علم بكلام از جهت قدرت متكلّم بسخنورى در اثبات أصول شرعي ورفع شبهات منكران ومعاندان است ، چنانكه وجه تسميهء آن نيز بأصول دين ، باعتبار ابتناء علوم ديني وشرعي بر مبناى آن ميباشد .\r\nبارى ، مفسّر در علم تفسير بايد بحقيقت توحيد كه وحدت كثرات أسمائي وصفاتى وافعالى وآثاري است رسيده وجز يكى نبيند ودر يكى ديدن وايجاد وحدت حقّه در باطن خود ، اندك غفلتى روا ندارد ودر دار تحقّق ووجود ودر دير وحدت وشهود ، بديّارى بجز حضرت حقتعالى ننگرد وهر ما به التّحقّقى را از خداوند متعال بيند وهر ما به التّمايز وتعيّنى را از ماهيّات وهميّه شمارد ودر هرچيز وهرجا وهرگاه ، غير از خدا را در مدّنظر نيارد ، وطبق كريمهء :  « وَلِلَّهِ الْمَشْرِقُ وَالْمَغْرِبُ ، فَأَيْنَما تُوَلُّوا فَثَمَّ وَجْهُ اللَّهِ »  و  « وَلا تَدْعُ مَعَ اللَّهِ إِلهاً آخَرَ ، لا إِلهَ إِلَّا هُوَ ، كُلُّ شَيْءٍ هالِكٌ إِلَّا وَجْهَهُ لَهُ الْحُكْمُ وَإِلَيْهِ تُرْجَعُونَ »  خداوند تعالى را در همه‌جا وهمه چيز از ذرّهء هباء تا درّة البيضاء بشناسد ودر ضمن اينكه هر شيئى را عين وجود حقّ ديده وحقّ را در آن ملاحظه كند ، ذات خدا وحريم وساحت خاصّ وأخصّ وأقدس ويرا از مقيّد ومطلق وحتّى مطلق فوق الاطلاق والتّقييد مبرّى ومنزّه داند ، وبحقيقت حقّ اليقين وحتّى همانند رسول خدا ( ص )\r\nو \r\n","description":"","footnote":"","page_name":" 39 ","page_number":50},
  {"content":"\r\n\r\nبتحقيق عرفانى برد اليقين ، بمعرفت الهى نائل آمده وبقول سحابى استرآبادي قائل شود كه :\r\n هر چيز بجز خداى ، نامى چند است * نامى چند است وبهر عامي چند است \r\n تكليف نماز وحجّ وهر امر كه هست * جوشى ، ز پى پختن خامى چند است \r\nاينكه در قرآن حكيم نازل است  « هُوَ الْأَوَّلُ وَالْآخِرُ وَالظَّاهِرُ وَالْباطِنُ »  نه بدين معنى است كه أو را اوّل وآخر وظاهر وباطني است ؛ بلكه مراد اينستكه أو اوّل وآخر وظاهر وباطن هرچيز بوده وحال اينكه اوليّت أو عين آخريّت است وآخريّت أو نيز عين اوليّت بوده وظاهر وباطن بودن حضرت حقتعالى نيز از همين مقولة ميباشد ؛ زيرا در عين ظهور باطن ودر عين بطون ظاهر است وبقول حكيم فحل وشاعر عارف وفيلسوف ورع وجامع ، ملّا هادي سبزوارى - عليه شآبيب الرّحمة من اللّه الباري - در منظومهء حكمتش :\r\n يا من هو اختفى لفرط نوره * الظّاهر الباطن في ظهوره \r\n بنور وجهه استنار كلّ شيئى * وعند نور وجهه ، سواه فيئى \r\nشاعرى عارف وعارفي وارف ، بزبان عربى ، مضمون اين بيت فارسي را كه أهل شهودي سروده است :\r\n حجاب روى تو ، هم روى تست در همه‌حال * نهاني از همه عالَم ، ز بسكه پيدايى \r\nچنين بيان كرده وشايد معنى ومضمون توحيدي بيشترى را از شاعر فارسىگو در يك بيت آورده وگويد :\r\n خفيت دقايق فضلها لجلالها * والشّمس من فرط الضّياء لا ترى \r\nبارى ، مفسّر عالم وحكيم وعارف ، آنگاه كه حقّ را بتوحيدى شايستهء ذات أو شناخت ، وبه اوّل بودن حقّ در بود ونمود قائل ونائل گرديد ؛ سپس به آخر بودنش كه حقيقت معاد ويوم الدّين ومحشر ورستاخيز است ؛ پى برده وخواهد شناخت كه معاد وواقعيّت عود أجسام ونفوس وأرواح ، اعمّ از مرسل ومجرّد تا طبيعي ومادّى عنصرى چيست ؟ ؛ وبعد از معرفت بمبدء ومعاد ، خواهد دانست كه در بين ايندو ، مجموعه‌اى از قوانين واحكام الهى براي نيل بسعادت عظمى وجود دارد ، كه بايد بوسيلهء انساني كامل ومكمّل وراه رفته‌اى بمنزل حقيقي رسيده ، بمردمان ابلاغ گردد ؛ تا جميع آدميان نيز طبق\r\n\r\n","description":"","footnote":"","page_name":" 40 ","page_number":51},
  {"content":"\r\n\r\nآن رفتار كرده وهركس در حدّ خود بكمالى متصوّر نائل آيد ، والبتّه چنين انساني جز أنبياء ورسل نبوده واين بزرگواران بويژه خاتم وأكمل آنان ، يعنى سرور كائنات ومفخر ممكنات ، حضرت محمّد بن عبد اللّه ( ص ) مأموريّتى الهى ومستقيم در رهبرى آدميان از مبدء بمعاد داشته ولزوما مسئلهء نبوّت ورسالت مطرح گرديده وبا توجّه بدين مسئله ، بايد دين أو بوسيلهء پاكانى معصوم ، همانند ائمّه شيعهء اثنى عشرى ترويج وروشنگرى شود ، تا طريقهء حقّه ومذهب منتهى بحضرت حقّ كه مبدء وجود ونمود است ؛ تا قيام قيامت برپاى ماند وبهمين ملاحظه پس از نبوّت ، مسئلهء امامت مطرح است ، وگرنه ايجاد شبهات واختلافات فرقه‌هاى مذهبي ، موجب از بين رفتن أصول وفروع حقيقي دين اللّه گرديده وهمانند روزگار منحوس ما ، هر ناكسى بدعوى ديانت وترويج مذهب حقّ ، بخودنمايى وجمع مريد وثروت ونيل بمقامات حكومتى پرداخته وعرصه از صاحبنظران متديّن وحكماء عارف وعرفاء حكيم وفقهاء راستين تهى ميگردد ، ولذا امر امامت يكى از برگزيده‌ترين أمور حاكمه در ابقاء ديانت پايدار الهى بوده والبتّه اين ائمّه كسى بجز معصومان پاك ودور از سهو وخطا نميباشند وگرنه هر نااهلى بدعوى امامت دست يازيده وچنانكه در تواريخ وسيرت وسان ائمّهء معصومين ملاحظه ميشود ؛ اين پاكترين پاكان وبرگزيده‌ترين برگزيدگان ؛ هميشه در طول عمر كوتاه خود ، گرفتار دعاوى باطلهء هر نابكارى بوده وعاقبت بهمين علّت مسموم وشهيد گرديده وبافتخار حضور عند اللّه ومنصب رفيع شهود حقّهء الهى نائل آمدند ؛ وگمان نميكنم هيچ صاحب عقلي بتواند منكر اين حقيقت گردد كه پس از رسول خدا ، محمّد مصطفى ، بايد خلفائي منصوب از خداوند تعالى ومنسوب برسول أو كه خاندان وحى وتوحيد ومعاد وتفكّر وانديشهء سدادند ، در أمر خلافة اللّه اظهار وجود وابراز نمود كند ؛ مگر اينكه طبق كريمهء تطهير ومباهله وآياتي ديگر ، در معصوميّت آنان ، حتّى در سهويّات وخطيّات ، كمترين شبهه وترديدى نباشد ، ونكتهء لطيفتر اينكه مهدى موعود ومصلح كلّ ونهايى كه داراى عظمت وكمال غائى بالمدّة وبالعدّة وبالشدّة در حدّ امكانيّت است ؛ تا قيام رستاخيز ، قائم بأمر اللّه بوده وبايد خود ، معصوم واز نسل پاك معصومين باشد ، وهر فعليّت وكمال ومعنويّت وجلالي كه هريك از ائمّه براي مدّت محدود عمر خود در ادارهء أمور مسلمانان داشته‌اند والبتّه جميع آنان در داشتن اين خصايص عين يكديگر بوده وترجيح وراجح ومرجوحى در ميان آن پاكان الهى نبوده ونيست ؛ در شخص مهدى قائم - صلوات اللّه\r\n\r\n","description":"","footnote":"","page_name":" 41 ","page_number":52},
  {"content":"\r\n\r\nتعالى عليه وعلى آبائه وأجداده - موجود باشد ؛ وچون عمر أو از حيث مدّت تا يوم السّاعه وآخر زمان نامعلوم است ؛ لزوما بايد داراى نفسي واجب العصمة يا معصوم باشد ، تا بشوائب جسمي وروحي ومادّى ومعنوي حوادث آلوده نگردد واز هر حيث مثل اعلاى الهى وجامع كمالات لا يتناهى امكاني بوده وهر قرب ومنزلتي كه جميع أنبياء ورسل وأوصياء وأولياء اللّه داشته‌اند ، در شخص أو به تنهايى موجود باشد ، وگرنه هر مدّعى كذّابى كه بدعوى مهدويّت وقائميت برخيزد ؛ جز مردودى بدتر از إبليس ودور از درگاه خداوندى نبوده وقتل أو بر هر مسلمانى واجب است ؛ وچنين موعودى بجز كسيكه شخص رسول خدا ، أو را به اسم خود واز نسل پاك على وفاطمه - عليهما السّلام - معرّفى كرده ، يعنى حضرت صاحب الأمر والزّمان وفرزند پاك ونازنين امام يازدهم شيعه حضرت امام حسن عسكرى نميباشد كه مادر أو نرجس ودر غيبت كبرى از نااهل ودر عين حضور وظهور در نظر أهل اللّه است ؛ چنانكه بسيارى از نوابغ معرفت وايمان وعقل وبرهان وشهود وايقان بدست‌بوسى آنحضرت نائل ومشرّف آمده ومشكلات عارضه ودفع آنها را از أو پرسيده واز نزديك با آنوجود أقدس گفت وشنيد داشته‌اند .\r\nعجّل اللّه تعالى فرجه الشّريف .\r\n\r\n10 - علم أصول الفقه :\r\nأصول - چنانكه گفته آمد - جمع أصل است كه برحسب عرف يعنى جزء اساسى وبنيادين چيزى ، مانند پايهء ديوار وريشهء درخت بوده وجزء ديوار ودرخت ميباشند ؛ ليكن شالودهء ديوار وريشهء درخت ؛ أساس آن‌دو بوده وهيچيك بدون پايه وريشه وجود نخواهد داشت .\r\nامّا كلمهء أصل در كاربرد علمي هر دانشمندى برحسب نوع دانش أو بيكى از چهار معنى زير استعمال شده است : 1 - بمعنى ظاهر وراجح ، « 1 » مانند : « أصل استعمال حقيقت » 2 - بمعنى دليل ، مانند كتاب اللّه وسنّت رسول أو يا اجماع علماء بر نظري خاصّ 3 - بمعنى استصحاب يا « ابقاء ما كان على ما كان » آنگاه كه شكّى در تغيير شيئى يا حالت ووصفى از آن نسبت بسابق شيئى مزبور پديد آيد 4 - قاعده ، مانند : « كلّ شيئى طاهر حتّى تعلم أنّه قذر » آنگاه كه نجاست يا قذارت چيزى محرز ومعلوم نشده باشد .\r\n\r\n\r\n","description":"","footnote":"\r\n( 1 ) - تقريرات أصول ، خلاصه تقرير دروس علم أصول فقه ، تأليف أستاذ علّامه وحكيم متألّه وفقيه نبيه وورع ، مرحوم آية اللّه ميرزا محمود شهابى تربتى « اسكنه اللّه في فراديس أسمائه وصفاته » ديماه سال 1335 چاپخانهء دانشگاه تهران .\r\n","page_name":" 42 ","page_number":53},
  {"content":"\r\n\r\nفقه هم از حيث معنى وضعي ، فهم را گويند ، ودر اصطلاح فقهاء ، علم به احكام شرعي فرعى از طريق ادّلهء تفصيلي است ؛ پس أصول فقه عبارت از علم بقواعد وقوانينى كلّى است كه در مقام استنباط احكام شرعي فرعى بوسيلهء ادّلهء تفصيلي تمهيد گرديده است .\r\nچون مفسّر عالم در مرتبهء تحصيل احكام فرعى از آيات قرآني برآمده ويا بخواهد بتفصيل مجمل يا رفع ابهام از متشابهات وتوضيح مفاهيم غامضهء كرائم الهى بپردازد ، تا بالنّتيجه بأصل حكم شرعي از قرآن دست يابد ، در اينصورت بايد به استفاده از علم أصول فقه مبادرت كند ، تا از طريق حكومت قواعد عقلي ونقلي بتواند ، به أوامر ونواهى واحكام شرعي دست‌يافته ودر تمهيد حجّت توانا باشد ، والبتّه غير از آيات قرآني بايد به أحاديث رسول خدا وأخبار أهل بيت وديگر امامان معصوم عليهم السّلام وقواعد وموازين عقلي واجماع علماء در مسئلهء مورد تحقيق احاطهء عالمانه داشته باشد ؛ وچون در اين مقدّمه مجال ذكر وآوردن جميع مباحث لازم اين علم نيست ؛ ناگزير بياد آورى برخى از مهمّات آنها بسنده ميشود كه عبارتند از : 1 - وضع معنى براي لفظ چه بتعيين باشد وچه بتعيّن . 2 - اقسام وضع اعمّ از خاصّ وعامّ با توجّه بموضوع له آنها كه موجب پيدايش تقسيم مزبور است . 3 - وضع باعتبار موضوع آن‌كه بر دو قسم است : شخصي ونوعي . 4 - ترادف ألفاظ واشتراك لفظي ومعنوي وهمين مشترك معنوي نيز بر دو گونهء متواطى ومشكّك تقسيم گرديده است . 5 - حقيقت ومجاز وعلاقهء بين ايندو قرينهء لازمه در تحصيل معنى . 6 - اعمّ بودن استعمال نسبت بحقيقت ومجاز ورعايت طرقي مانند تبادر بذهن واطّراد يا كلّيت دادن بأمري وعدم صحّت سلب وتبادر غير وعدم اطّراد وغيره . 7 - استعمال لفظ در بيشتر از يك معنى ووجودات اربعهء كتبي ولفظي وذهني وخارجي . 8 - أوامر وتقسيم آنها بطلب وفعل وشأن وحال وفعل عجيب وشيئى بودن وحادثه وغرض واقسام ديگر آن . 9 - وجوب وندب يا استحباب . 10 - مرّه وفور يا يكبار انجام دادن امرى از فروع ديني يا بمرّات وبتكرار . 11 - فور وتراخى در انجام مأمور به . 12 - وجوب يا عدم وجوب مقدّمهء واجب واقسام مقدّمه بداخلى وخارجي وتقسيم مقدّمهء خارجي به : علّت تامّه وسبب ومقتضى وشرط وعدم مانع ومعدّ وعقلي وعادّى وشرعي ومقدّمهء وجود ووجوب وصحّت ومقدّمهء علم وفرق بين وجوب وايجاب وتحريم وحرمت واتّحاد يا اختلاف آنها . 13 - اقسام واجب باعتبار تعلّق\r\n\r\n","description":"","footnote":"","page_name":" 43 ","page_number":54},
  {"content":"\r\n\r\nخطاب وتكليف ومكلّف وموضوع ومكلّف‌به وزمان أداء تكليف ومطلوب بودن متعلّق آن ونيز باعتبار لزوم قصد قرب وأطاعت امر ، ومقدّمات لازمهء آن وتقسيم واجب به اصلى وتبعي وعيني وكفائي وتعييني وتخييري ومضيّق وموسّع ونفسي وامرى وتعبّدى وتوصّلى ومشروط ومطلق . 14 - نواهى از حيث مادّه وصيغه . 15 - منطوق ومفهوم واقسام صريح وغيرصريح ودلالت اقتضاء وتنبيه وايماء واشاره .\r\n16 - اقسام مفهوم از قبيل موافق ومخالف . 17 - عامّ وخاصّ واعتبارات آنها مانند عامّ أفرادى ومجموعى وعامّ بدلي 18 - مخصّص واقسام آن نظير متّصل ومنفصل وعقلي ولفظي وعمل بعام قبل از تحقيق از مخصّص واينكه هر عامي در معرض تخصيص هست يا نيست وبالأخره تكليف عام پس از ورود مخصّص وحكم اجمال در مخصّص وحالات آن از حيث مفهوم ومصداق وترديد در هريك ، در صورت تباين واقلّ وأكثر واتّصال وانفصال وتعارض عامّ وخاص از لحاظ زمان صدور حكم ومعلوم يا مجهول بودن تاريخ آن وحالات معلوم بودن تاريخ از جهت تقدّم وتأخّر . 19 - نسخ ورفع حكم شرعي واعلام زوال آن وشرايط نسخ ومنسوخ . 20 - مطلق ومقيّد وحمل مطلب بر مقيّد وحالات آن از قبيل تنافى وعدم آن ودو صورت ايجاب وسلب 21 - مجمل ومبيّن لفظي در لفظ مفرد ومركّب واشتراك ذاتي وعرضى ومعنوي وتعدّد مجازات ومجهول بودن مخصّص ومردّد بودن مرجع ضمير ولفظ در ميان تأكيد امر سابق يا تأسيس حكم جديد ومردّد بودن موصوف ومنظور از جملهء موصول واجمال در آيات وأحاديث وروايات 22 - سنّت يا شيوه وروش معصومين از حيث گفتار وكردار وتقرير آنان وحجيّت ومستند بودن وتقسيم آن به احاد ومتواتر ونحوهء حجّت بودن خبر واحد 23 - اجماع وتحقّق وتحصيل آن وطريق كاشف بودن اجماع واقسام آن به محصّل ومنقول 24 - ادّلهء عقلي وأصول آن در راه استنباط حكم شرعي فرعى وو استلزامات عقليّه ونحوهء كاربرد اين قواعد ومباني 25 - أصول علميّه وحالات آن اعمّ از قطع ويقين وظنّ متاخم بقطع ويقين علمي وشكّ وترديد وپست‌ترين آنها يا وهم واحكام علمي وعملي هريك وأصول اربعهء برائت واحتياط وتخيير واستصحاب ومستندات برهاني واستشهاد قرآني هريك از آنها ومجارى استصحاب وشرايط آن وتعارض در دو استصحاب وتعارض آن با برائت وفرق بين أصول وأمارات از جهت حكم وموضوع وكاشف بودن امارات وامتياز آن از أصول بلحاظ حكم وتقدّم اماره\r\n\r\n","description":"","footnote":"","page_name":" 44 ","page_number":55},
  {"content":"\r\n\r\nبر استصحاب در مقام معارضه 26 - اجتهاد وتقليد وجواز آنها بعقيدهء علماء شيعه وأخباريون واقسام اجتهاد بمطلق وتجزّى ولزوم تقييد وارتكاز عقلي بودن رجوع جاهل در امرى مجهول بعالم 27 - تخطئه وتصويب ومعاني وشرايط هريك واينكه هردو مأجور بوده وبراي مصيب دو أجر وبراي مخطى اجرى واحد است كه همان اجر اجتهاد ميباشد .\r\n\r\n11 - علم بأسباب نزول وقصص :\r\nچون آيات وكرائم فرقانى بتدريج وبمقتضاى هر حادثه ومشكلى ، براي رفع حاجات واشكالات نازل گرديده ؛ بر مفسّر آن لازم است كه أسباب نزول آيات را بداند ؛ وبرخى از علماء ، از اين سبب‌هاى نزول ، بشأن نزول آيات تعبير كرده‌اند ؛ وبعض ديگر ميان شأن نزول وأسباب آن فرق نهاده ؛ وشأن نزول را اعمّ از أسباب آن دانسته وگفته‌اند كه سبب نزول آيات ؛ عبارتست از حادثه يا پيش‌آمدهايى كه موجب نزول آية ورفع مشكل وتعيين تكليف در مورد خاصّى گرديده وبلافاصله پس از آن حادثه ، آيه‌اى در موضوع رفع اشكال برسول خدا ( ص ) وحى شده است ؛ در صورتيكه شأن نزول ، عبارت از هر امرى يا چيزى است كه آيه‌اى در مورد آن نازل شده وفرقى ندارد كه مورد مزبور شخصي باشد يا عمومى ومربوط بگذشته باشد يا حال ويا آينده ودر خصوص رفع اشكال حادثى باشد يا بجز آن از مسائل وموضوعات وموارد ديگر ، ولذا شأن نزول ، شامل أسباب نزول هم ميگردد وفرق بين ايندو نسبت عموم وخصوص بوده وشأن نزول عموميّت دارد وأسباب از وصف وجهت خاصّى برخوردارند ؛ ليكن علم بأسباب نزول وحتّى شأن نزول آيات ، بعلّت نداشتن مدارك وفقدان مآخذ ومنابع ، بسيار كم ومحدود بوده وسبب وشأن نزول جميع آيات وسور قرآني تاكنون براي هيچكس بنحوى جامع وكامل فرآهم نيامده است .\r\nامّا قصص قرآني طبق كريمهء :  « فَاقْصُصِ الْقَصَصَ لَعَلَّهُمْ يَتَفَكَّرُونَ »  و  « نَحْنُ نَقُصُّ عَلَيْكَ أَحْسَنَ الْقَصَصِ بِما أَوْحَيْنا إِلَيْكَ هذَا الْقُرْآنَ وَإِنْ كُنْتَ مِنْ قَبْلِهِ لَمِنَ الْغافِلِينَ »  براي تنبّه وتفكر ورفع غفلت وگرفتن عبرت از ماجراى زندگى وتاريخ أنبياء سلف ورسل وأقوام درگذشته وملل ونحل قديم بوده است كه خداوند متعال تذكّر آنها را بر پيامبر خود ومسلمانان لازم دانسته وبه بيان آنها گاهى به اجمال وگاه ديگر بتفصيل وحى كرده است ، ولذا مفسّر قرآن حكيم بايد در تواريخ أنبياء سلف وأقوام وملل گذشته ، احاطهء كافى\r\n\r\n","description":"","footnote":"","page_name":" 45 ","page_number":56},
  {"content":"\r\n\r\nداشته باشد ، تا در صورت اجمال آن در قرآن ، بتفصيل پردازد ودر مورد لزوم از تفصيل به اجمال گرايد .\r\n\r\n12 - علم بناسخ ومنسوخ :\r\nبطور خلاصه ، نسخ يعنى ابطال وازاله ونقل واز ميان برداشتن ورفع حكم پيشين بوسيلهء حكمي نوين ، بطوريكه جمع ايندو حكم امكان نداشته وزمان جريان حكم منسوخ ، سرآمده ومصالح ومقتضيات ، تشريع وتقنين حكمي جديد ولاحق را ايجاب كند .\r\nوجود نسخ حكم سابق با حكم جديد ولاحق بعلّت مصلحت وخيرى است كه در حكم ناسخ براي امّت اسلامى موجود است ؛ با عنايت بدينكه حكم منسوخ فاقد آنهاست ، والبتّه بايد توجّه داشت كه حكم لاحق غير از سابق بوده وبالذّات چيزى ديگر بجز حكم پيشين است ؛ نه اينكه در حكم سابق تبديل وتغييرى صورت گرفته باشد ؛ يعنى برخى از اجزاء حكم قبلي از بين برود وجاى آنها به اجزايى جديد داده شود وبتعبير ديگر حكم قديم در بعض اجزاء وموارد فرق كند ونه جميع وكلّ آن ؛ كه بهمين وصف وخصوصيّت باز هم حكم جديد غير از قديم خواهد بود ، اگرچه كلّ آنرا منسوخ نكرده باشد ؛ زيرا ارادهء حضرت حقتعالى وتجلّى أو تكرارپذير نبوده ودر يك صورت دوبار ظهور وتجلّى ندارد ؛ ولذا عرفاى شامخ در اين معنى گفته‌اند : « انّ اللّه لا يتجلّى في صورة مرّتين » و « لا تكرار في التّجلى » وظهور حكم ناسخ بر كلّ يا اجزاء منسوخ ، چيزى جز ظهور ارادهء حضرت حقتعالى وتجلّى أسماء وصفات وافعال وآثار أو نيست .\r\nمبحث ناسخ ومنسوخ ، خود نيازمند بتحقيقى دقيق ومفصّل است كه در اين وجيزه نمىگنجد وخواننده را بمآخذى مانند كتاب « التّسهيل لعلوم التّنزيل » وتفسير شهرستانى موسوم به « مفاتيح الأسرار ومصابيح الأبرار » و « بيان السّعادة في مقامات العبادة » ارجاع ميدهم .\r\n\r\n13 - علم فقه :\r\nمفسّر قرآن حكيم بايد در علم فقه دستى توانا ونظري عميق وحوصله‌اى فراخ داشته وبا توجّه بقواعد آن بتواند احكام فرعى را از ادّلهء تفصيلي استخراج كرده ودر اينكار اجتهاد كند تا بسبب مصيب واقع شدن يا أصابت رأى أو بحقّ صاحب دو اجر گردد ؛ ولذا علم فقه در پيرامون احكام خمسهء تكليفي : وجوب وحرمت واستحباب وكراهت واباحه ، ونيز احكام وضعي ، مانند سبب وشرط ومانع وصحّت\r\nو \r\n","description":"","footnote":"","page_name":" 46 ","page_number":57},
  {"content":"\r\n\r\nفساد ونظير اينها بحث وتحقيق ميكند ومسئله فقهى عبارت از قضيّه‌ايست كه محمول آن حكم واقعي اوّلى ومتعلّق بفعلى خاصّ يا ذاتي مخصوص باشد ، مانند وجوب نماز وحرمت غيبت كه محمول ايندو ، حكم واقعي اوّلى بوده وبفعلى خاصّ متعلّق است ، وفي المثل در حكم « آب جارى پاك ميباشد » ، محمول يا پاك بودن آب ، حكمي اوّلى وواقعي بوده ومتعلّق بذاتى خاصّى است ؛ وبطور كلّى در علم فقه ، مفسّر بايد بجميع قواعد آن آشنا ومحيط باشد واز جملهء آنها : قاعدهء لا ضرر ولاضرار ، ونسبت آن با ادّلهء احكام وتعارض ميان دو ضرر ونسبت آن با قاعدهء تسليط ، وقاعدهء إعراض وضمان واقسام آن وضمان يد ومقبوض بعقد فاسد وقاعدهء اتلاف وتسبيب وقاعدهء اقدام واستيمان واحسان وادّلهء آنها ، وشرط در متن عقد وشرط مستلزم محال ومخالف با اقتضاى عقد وموارد مشتبهه ومخالف با شرع وشرط فاسد وحكومت وورود وتخصيص وتخصّص وأسباب حجر وشرط نتيجة وفعل وصفت وشرايط صحّت شرط در متن عقد وغيره ، كه احاطه وسلطهء مفسّر در جميع آنها لازم است ؛ « 1 » ولذا تحقيق در قواعد وأصول بيع وازدواج وطلاق وكفالت وعبادات وحجّ وصوم وصلاة وارث واجاره وخيارات وودايع ووصايا وهر مبحث فقهى ديگر كه ذكر آنها در اين وجيزه موجب تطويل كلام است ؛ از موارد لزوم در تفسير قرآن مجيد ميباشد .\r\n\r\n14 - علم الحديث :\r\nلغت حديث بمعنى سخن يا كلام جديد است كه در مقابل كلام قديم يا قرآن بوده وروايت وخبر واثر نيز در رديف آنند ، ودر اصطلاح محدّثان عبارتست از قول يا فعل ويا تقرير پيغمبر أكرم ( ص ) ومراد از تقرير آنستكه كسى در نزد رسول خدا بفعل يا عملي دست زند وپيامبر أكرم در حاليكه آن فعل را مىنگرد ، يا امضاء كند ويا سكوت ، وچون اگر فعلى خلاف حكم خدا باشد ورسول خدا نيز آنرا مىبيند وسكوت يا امضاء ميكند ، همين امر دليل بر تأييد وقبول آن فعل است ، وگرنه بر پيغمبر أكرم ( ص ) واجب بود كه فاعل را از صدور فعل مزبور منع كند ؛ وسنّت رسول خدا نيز با قول وفعل وتقرير يا قرار دادن فعل يا عملي است كه در نزد پيغمبر انجام ميگيرد ورسول خدا آنرا امضاء كرده ويا با ديدن آن سكوت ميكند .\r\nفرق حديث با خبر اينستكه ، حديث قول پيغمبر ( ص ) است ، ولى خبر يا روايت قول\r\n\r\n\r\n","description":"","footnote":"\r\n( 1 ) - قواعد فقه ، تأليف أستاذ ورع وجامع ، آية اللّه آقا ميرزا محمود شهابى « ره » ، فروردين سال 1341 شمسي .\r\n","page_name":" 47 ","page_number":58},
  {"content":"\r\n\r\nائمّهء معصومين « ع » بوده ومعنى حديث واثر وخبر از حيث نقل قول از معصوم يكى بوده وحديث قدسي هم از حيث وحدت معنى با آنها فرقى ندارد ، بجز در مفهوم ومعنى لفظي وضعي ؛ ليكن اختلاف آنها از مبدء صدور ومفهوم ومعنى لغوى است ؛ ودر تعريف حديث قدسي هم گفته‌اند كه حضرت رسول أكرم در مقام فناء في اللّه يا حالاتى خاصّ معنى ومضمونى از حضرت حقتعالى بر قلبش القاء ميگردد كه بهيچ وجه جبرئيل در اين امر دخالتى نداشته وچون پيغمبر ( ص ) بحالت عادى برگردد ، عين آن مضمون ومعنا را در ألفاظ وكلماتي بيان واظهار ميدارد كه بلحاظ قداست در اخذ وتلقّى وتبيين ، آنرا حديث قدسي نامند ؛ واگرچه تعداد اين أحاديث در مقام مقايسهء عددي با أحاديث نبوي بسيار كم است ، ليكن دانشمندان الأزهر مصر آنها را تا چهارصد عدد استقصاء كرده وبطبع رسانده‌اند .\r\nبوسيلهء أحاديث واخبار ائمّهء معصومين ميتوان بمبهمات ومجملات آيات قرآني بنحو صريح ومبيّن ومفصّل واقف گرديد ، وأحاديث رسول أكرم داراى انواعى بسيار است كه عبارتند از : آحاد ومتواتر وقوىّ وصحيح وحسان ومرسل ومستفيض وموثّق وضعيف ومتّفق ومتفرّد ومعنعن ومسند وشاذّ ونادر ومصحف ومحرّف وعالي ونازل ومعروف ومتروك ومردّد ومزيد ومسلسل ومحكم ومتشابه ومقبول ومردود ومنقطع ومعضل ومعلّق ومفرد ومدرج ومقلوب ومضطرب ومدلس ومعلّل وموقوف ومفترق ؛ ونيز برخى از أحاديث مجعول هم انواعى دارد ؛ مانند : مختلق ومصنوع ومفتعل وغيره .\r\n\r\n15 - علم ظاهر وباطن :\r\nاين مبحث را در دو بخش بتحقيق دقيق رسانده ودر پيرامون آن باظهارنظر نهايى مىپردازيم :\r\nاوّل ظاهر - اين كلمه در لغت بمعنى آشكار وواضح بوده ودر نظر علماء أصول ، لفظي است كه معنى مراد از آن بنفس صيغه وبوضع اصلى يا عرفى حاصل آمده وكاربرد آن در اصطلاح متكلّمان غير از نصّ ميباشد ؛ ولذا بقيد ظهور ؛ خفىّ ومشكل ومتشابه ومبهم از آن خارج شده وگويند زيادت ظهور ووضوح در نصّ بيش از ظاهر است ؛ در حاليكه متقدّمان ، وضوح مراد را در ظاهر بيش از نصّ دانسته وآنرا اعمّ از نصّ شناسند ؛ وبعضي هم گفته‌اند كه هر نصّى ظاهر است ؛ ليكن هر ظاهري نصّ نيست ؛ وبهر صورت ، نصّ وظاهر از أنواع كلامند ومفرد ومركّب بودن آنها مؤثّر در مقام نبوده\r\nو \r\n","description":"","footnote":"","page_name":" 48 ","page_number":59},
  {"content":"\r\n\r\nبرخى عقيدة دارند ، اگر قصد گوينده بظاهر مقترن گردد ، نصّ محقّق است ونبايد آنرا بجهتى ديگر سوق داد ؛ ودر اينحال مراد از آن بنفس سماع وبدون تأمّل حاصل است ، مانند :  « أَحَلَّ اللَّهُ الْبَيْعَ وَحَرَّمَ الرِّبا »  وبعضي از أصحاب حنفيّه ظاهر را در أصول فقه ، ظاهر لفظي دانند كه بمجرّد سمع ، مراد گوينده از آن حاصل آيد وهيچ حاجتي بتفكّر ورويّتى نداشته باشد ؛ مانند آيهء :  الزَّانِيَةُ وَالزَّانِي فَاجْلِدُوا كُلَّ واحِدٍ مِنْهُما مِائَةَ جَلْدَةٍ وَلا تَأْخُذْكُمْ بِهِما رَأْفَةٌ فِي دِينِ اللَّهِ  وأبو القاسم سمرقندى گويد : ظاهر آنستكه مراد گوينده از آن واضح وآشكارا بوده ؛ ليكن احتمال فهم ايجاب از آن مانند احتمال تهديد باشد ؛ مانند نهى كه دلالت بر تحريم دارد ، اگرچه بر تنزيه نيز دلالت كند ؛ ولذا در ظاهر دلالت ظنّى كافى است ودر اينصورت نصّ از آن خارج ميگردد ؛ زيرا دلالت نصّ ، قطعي وعلمي بوده وهمينكه در ظاهر ، معنى وأضحى است كفايت در ظهور داشته ودلالت واضح نيز اعمّ از اينستكه بعلم قطعي تحصيل گردد ويا بعلم ظنّى وبنظر آمدى صاحب أصول الاحكام هيچگونه فرقى در اين نيست كه دلالت ظاهر لفظ قطعي باشد يا ظنّى ووضع آن تعيّنى باشد ، يا تعييني وشخصي باشد ، يا عرفى وحجّة الاسلام غزالى عقيدة دارد كه در ظاهر احتمال تأويل هست ، ليكن در نصّ نيست وبالأخره حكم ظاهر ونصّ وجوب عمل بدانها را مقتضى بوده وقطعي يا ظنّى الدّلاله بودن آنها تأثيرى در وجوب عمل نمىنهد ، واحتمال مجاز هم در آنها معتبر نيست ؛ زيرا مجازى بودن لفظ نيازمند بدليل خاصّى است وبگاه تعارض ايندو ؛ نصّ وظاهر أرجح بوده وبهر وجه حكم ظاهر قابل اعتقاد وعمل بدان ميباشد ؛ ودر اين خصوصيّت فرقى با نصّ ندارد .\r\nدوّم باطن - در لغت از بطن است وبطن بمعنى خفاء وامر يا چيز پوشيده از نظر بوده وبطن بمعنى شكم وبطانه چيزيست كه بين آستر ودثار مىنهند ووسط وادى را بطن آن دانند وبطن دستها نيز كف آنهاست وداخل هرچيزى را بطن آن گويند ، وسريرت آدمي باطن اوست وباطنيّه فرقه‌ايست از شيعه كه به سبعيّه واسماعيليّه مشهورند وقرامطه نيز نام ديگر آنان ميباشد ، ودر لغت ، كثير الأكل را بطنه خوانند كه به كلمهء بطين هم ناميده شده ومبطان عظيم البطن واكول را گفته‌اند .\r\nمراد از باطن برخلاف ظاهر اينستكه هرچيزى را ظاهر وباطني است ولذا بطن خلاف ظهر بوده وبجهت بالا ظاهر وبجهت پايين باطن است ، مگر در مراتب وجود كه برعكس ميباشد ؛ زيرا وجود در سير نزول ، پايين وظاهر است ودر جهت صعود ، بالا\r\nو \r\n","description":"","footnote":"","page_name":" 49 ","page_number":60},
  {"content":"\r\n\r\nباطن ، وچون هر امر مشكلى را بزودى نميتوان ببطن آن رسيد ، آنرا باطن نامند ؛ وظاهر وباطن ، مانند اوّل وآخر از صفات خداوند تعالى است ؛ ومراد از باطن در مقابل ظاهر معرفت نهائي وحقيقي بوده ولذا در شناخت حضرت حقّ گفته‌اند : « ظاهر بآياته وباطن بذاته » ونيز آمده است : « ظاهر بأنّه محيط بالأشياء مدرك لها ؛ باطن من أن يحاط به » وبرخى عقيدة دارند كه مراد از ظاهر نبوّت است واز باطن ؛ عقل واز ظاهر محسوسات واز باطن معقولات ، ونيز در حديث آمده است كه : « انّ للّه حجّتين : حجّة ظاهرة وهو الشّرع - أو النّبى - وحجّة باطنة وهو العقل » ودر قول حضرت حقّ :  « وَأَسْبَغَ عَلَيْكُمْ نِعَمَهُ ، ظاهِرَةً وَباطِنَةً »  كه نعمت ظاهري نبوّت است وباطني عقل .\r\nدر حديث آمده است كه قرآنرا ظاهريست وباطني وبراي باطن آن هفت تا هفتاد بطن است كه تا رستاخيز وطامّة الكبرى هر بطني از آن در روزگارى ظاهر گرديده ودر عين اينكه حقيقت قرآن بتناسب ادراك وعقل وشهود ومعرفت مردمان در هر عصري ظاهر است ، همان ظاهر براي ديگران باطن بوده وبرعكس ؛ پس بقول جلال الدّين بلخى عارف وارف در مثنوى خود :\r\n حرف قرآن را مبين كه ظاهرست * زير ظاهر ، باطني هم قاهر است \r\n زير آن باطن يكى بطن دگر * خيره گردد اندر أو فكر ونظر \r\n زير آن باطن ، يكى بطن سوم * كاندر أو گردد ، خردها جمله ، گم \r\n بطن چارم را ، ز قرآن ، كس نديد * جز خداى بىنظير وبىنديد \r\n همچنين ، تا هفت بطن اى بو الكرم * ميشمر تو ، زين حديث معتصم \r\n تو ز قرآن ، اى پسر ، ظاهر مبين * ديو ، آدم را نبيند ، غيرطين \r\n ظاهر قرآن ، چو شخص آدمي است * كه نقوشش ظاهر وجانش خفى است \r\nدر حديثي آمده است « انّ للقرآن ظهرا وبطنا وحدّا ومطّلعا » يعنى قرآنرا آشكارا ونهاني بوده وحدّ ومطلّعى دارد كه از حدّ بتفسير واز مطلّع بتأويل يا مراد حقّ طبق علم أو تعبير كرده‌اند ، وشادروان ، أستاذ حكيم وعارف سيّد كاظم عصّار گويد : بين ظهر وبطن هم مرتبه‌ايست ، چنانكه در بين بطن وحدّ ، وحدّ ومطلّع نيز دو مرتبه ميباشد كه جمعا بمراتب سبعه از أدنى تا أعلى ناميده شده است ، ودر تعريف « مطلّع » گويد : « المطلّع ما يستشرف به إلى الحقيقة الأحديّة الكلامية » . بهمين ملاحظه بر مفسّر لازم است كه بظاهر ومثال وباطن وحدّ ومرتبهء فيما بين حدّ ومطلّع بعلم ظنّى يا قطعي وأحيانا بعلم شهودي\r\n\r\n","description":"","footnote":"","page_name":" 50 ","page_number":61},
  {"content":"\r\n\r\nآگاه باشد .\r\n\r\n16 - علم بوجوه ونظائر :\r\nدر تعريف وجوه گفته‌اند : هرگاه در لفظي چندين معنى مورد احتمال باشد ، آنرا وجوه نامند ؛ زيرا ميتوان يك لفظ را بوجوهى گوناگون از معاني شناخت ؛ چنانكه در كتاب « الإتقان » آمده است : « فالوجوه للّفظ المشترك الّذى يستعمل في عدّة معان ، كلفظ الامّة » يعنى : وجوه براي لفظي مشترك در قرآن بكار رفته است كه در معاني متعدّد استعمال ميشود ، مانند « امّت » كه گاهى در كريمهء :  « جَعَلْناكُمْ أُمَّةً وَسَطاً »  آمده وگاه ديگر در آيهء :  إِنَّا وَجَدْنا آباءَنا عَلى أُمَّةٍ وَإِنَّا عَلى آثارِهِمْ مُقْتَدُونَ  وجاى ديگر بصورت :  « وَقالَ الَّذِي نَجا مِنْهُما وَادَّكَرَ بَعْدَ أُمَّةٍ »  ودر كرائم نازله در سورهء بقره هم در مواردى متعدّد ومعاني مختلف نازل است ، مانند :  « تِلْكَ أُمَّةٌ قَدْ خَلَتْ لَها ما كَسَبَتْ وَلَكُمْ ما كَسَبْتُمْ » *  و  « كانَ النَّاسُ أُمَّةً واحِدَةً »  ودر آيات واقعه در سورهء عمران ومائده وأعراف ويونس وهود ورعد ويوسف وحجر ونحل وأنبياء ومؤمنون ونحل وقصص وسوره‌هاى ديگر هم از لفظ امّت بچندين وجه تعبير گرديده است ، كه جميع آنها را وجوه معاني يك لفظ دانند .\r\nبديهي است كه براي هروجهى ، معنى ومفهومي غير از معاني وجوه ديگر است . امّا نظائر در ألفاظ يا جملات وتعبيرات گوناگون بكار آمده وهرگاه چندين لفظ يا عبارت وجمله‌اى ، مفيد معنايى واحد باشند ، آنرا نظائر نامند ؛ وموارد استعمال آن بيشتر در الفاظى است كه مترادف يكديگر بوده وداراى معاني متقاربي باشند ؛ بطوريكه امتيازى در آنها تحقّق نيافته وجدا از هم نباشد ويا جدا كردن معاني هريك بدشوارى انجام گردد ؛ ودر قرآن حكيم از اين كلمات وألفاظ بسيار است كه از آنها به نظائر تعبير ميشود ؛ وبهمين ملاحظه نميتوان كسى را مفسّر يا فقيه شناخت ، مگر اينكه در وجوه ونظائر قرآن بكمال خبرگى واطّلاع واحاطه رسيده باشد ، وبرخى از علماء گفته‌اند : نظائر مانند ألفاظ متواطئه بوده ومعاني آنها نزديك بهم ويكسان مىباشد ، واز علي عليه السّلام ( ع ) نقل كرده‌اند كه فرمود : « القرآن حمّال ذو وجوه » يعنى قرآن داراى وجوهى مختلف است كه بدانها حمل ميشود ، واز رسول أكرم ( ص ) روايت شده است كه : « القرآن ذلول ذو وجوه ، فاحملوه على أحسن الوجوه » يعنى قرآن همانند شترى رام است كه ميتوان آنرا بهرجهت راند ؛ ليكن شما آنرا ببهترين معانيش حمل كنيد . نظائر ووجوه را اقسامى است كه در كتب معتبره مذكور بوده ودر اين مقولة به برخى از آنها\r\n\r\n","description":"","footnote":"","page_name":" 51 ","page_number":62},
  {"content":"\r\n\r\nاشاره ميشود :\r\nكلمهء آخرت در قرآن حكيم بر شش وجه آمده كه هريك داراى معنى ديگرى ميباشد ، وشش معنى مزبور عبارتند از : رستاخيز وبهشت ودوزخ وگور ووعدهء پسين وعالم ديگر ؛ وكلمهء آل بر سه وجه بكار رفته كه هريك از ديگرى جدا ميباشد ؛ مانند گروه وخاندان وفرزندان ؛ وآية داراى دو معنى است : يكى عبرت وديگرى نشان ؛ وكلمهء إثم بر هفت وجه استعمال شده ، كه عبارتند از : نافرمانى وگناه كردن وزنا وخطا وشرك وخمر خوردن وعقوبت كه هريك در آيهء خاصّى بكار رفته است ؛ وكلمهء أحد داراى ده وجه است مانند : خدا وپيغمبر وزيد يا أبازيد وبلال ويكى از أصحاب كهف بنام يمليخا ودقيانوس وبت ويكى از كفّار ويكى از مسلمانان وإصطخر جنّى ؛ وكلمهء أحزاب در قرآن بر چهار وجه ميباشد : كفّار بنى اميّه وبنى مغيره ، وترسايان نسطورى ومار يعقوبي وملكايى وقوم نوح وعاد وثمود وفرعون ولوط وأصحاب إيكه ، وقبيلهء أبو سفيان .\r\nاينك بمنظور خاتمه دادن بدين مبحث ، يكى از كلمات ذي وجوه را كه بدوازده معنى مختلف آمده است ، مورد تحقيق قرار داده ودر هر مورد ومعنى خاصّى به كريمه‌اى از آيات قرآني استشهاد مىكنيم وآن كلمهء حقّ است :\r\nكلمهء حقّ « 1 » گاهى بمعنى خداوند تعالى است ، مانند آيهء :  « وَلَوِ اتَّبَعَ الْحَقُّ أَهْواءَهُمْ ، لَفَسَدَتِ السَّماواتُ وَالْأَرْضُ وَمَنْ فِيهِنَّ »  يعنى : أتبع اللّه ، پس حقّ در اين آية بمعنى اللّه تعالى ميباشد . وجه ديگرى از كلمهء حقّ ، قرآن است ، نظير آيهء :  « فَلَمَّا جاءَهُمُ الْحَقُّ مِنْ عِنْدِنا » *  يعنى : جائهم القرآن . سه ديگر حقّ بمعنى اسلام است ، مانند :  « لِيُحِقَّ الْحَقَّ »  ويا در آيهء ديگر :  « وَقُلْ جاءَ الْحَقُّ »  يعنى جاء الإسلام . چهارم ، حقّ بمعنى توحيد است ، نظير كريمهء :  « بَلْ جاءَهُمْ بِالْحَقِّ »  كه مراد از حقّ در كريمهء مزبور توحيد است ، چنانكه در آيهء ديگر نيز بهمين معنى نازل گرديده :  « بَلْ جاءَ بِالْحَقِّ »  . وجه پنجم ، حقّ بمعنى عدل است ، همانند كريمهء :  « وَيَعْلَمُونَ أَنَّ اللَّهَ هُوَ الْحَقُّ الْمُبِينُ »  و  « فَاحْكُمْ بَيْنَنا بِالْحَقِّ »  يعنى بالعدل .\r\nوجه ششم بمعنى راست آمده ، نظير :  « وَيَوْمَ يَقُولُ كُنْ فَيَكُونُ قَوْلُهُ الْحَقُّ »  يعنى قوله\r\n\r\n\r\n","description":"","footnote":"\r\n( 1 ) - وجوه قرآن ، تصنيف أبو الفضل حبيش بن إبراهيم تفليسى ؛ باهتمام دكتر مهدى محقّق ؛ سال 1340 شمسي چاپخانهء دانشگاه تهران .\r\n","page_name":" 52 ","page_number":63},
  {"content":"\r\n\r\nالصّدق . وجه هفتم بمعنى درست ، مانند آيهء :  « ذلِكَ بِأَنَّ اللَّهَ هُوَ الْحَقُّ » *  يعنى درست وبالنّتيجه در مقابل باطل آمده ؛ پس ما دونه باطل . وجه هشتم حقّ بمعنى آشكارا استعمال شده ، مانند :  « وَإِنَّ فَرِيقاً مِنْهُمْ لَيَكْتُمُونَ الْحَقَّ  » يعنى علانيه وآشكارا . وجه نهم ، حقّ بمعنى سزاوار بكار رفته است ؛ نظير  « نَحْنُ أَحَقُّ بِالْمُلْكِ »  يعنى أولى بالملك منه . وجه دهم ، حقّ بمعنى واجب شدن ، چونان كريمهء :  « وَلكِنْ حَقَّ الْقَوْلُ مِنِّي »  يعنى : وجبت كلمة العذاب منّى . وجه يازدهم ، حقّ بمعنى دين ووأم آمده ، مانند كريمه :  « فَإِنْ كانَ الَّذِي عَلَيْهِ الْحَقُّ »  يعنى عليه الدّين ، ووأم بعهده داشتن . وجه دوازدهم ، حقّ بمعنى بهره ميباشد ، نظير آية :  « فِي أَمْوالِهِمْ حَقٌّ مَعْلُومٌ »  يعنى حظّ مفروز وبهره‌اى معيّن ، چنانكه در كريمهء ديگر فرمايد :   وَالَّذِينَ فِي أَمْوالِهِمْ حَقٌّ مَعْلُومٌ لِلسَّائِلِ وَالْمَحْرُومِ   .\r\n\r\n17 - محكم ومتشابه :\r\nطبق كريمهء قرآني :  « هُوَ الَّذِي أَنْزَلَ عَلَيْكَ الْكِتابَ ، مِنْهُ آياتٌ مُحْكَماتٌ ، هُنَّ أُمُّ الْكِتابِ وَأُخَرُ مُتَشابِهاتٌ »  كتابي را كه خداوند متعال بر رسول خود فرستاده است ، داراى آياتي ميباشد ، كه بيشترين آنها محكم بوده ، وبرخى از آن نيز متشابه است ؛ ولذا بايد دانستكه محكم آيتي را گويند كه هيچگونه خدشه وشبهه وخللى در آن راه ندارد ومتشابه آيتي را نامند كه با هر تفسير وتأويلى باز هم مورد شبهه وتأمّل وتأويل ديگر باشد واز اتقان وثبات محكمات برخوردار نبوده وبتشابه ووجود شبهه وابهام موصوف گردد ، وتشابه نيز داراى اقسامى مانند شأني واصلى وعرضى بوده وبرخى از مفسّران آيات منسوخه را متشابهات دانند وبعضي هم آنها را در ذات حقّ دانسته وجمعى هم در قيامت وآخرت ، وبالآخرة گروهى نيز متشابهات را آياتي دانسته‌اند كه نيازمند بتحقيق وتوضيح بوده وبالنّتيجه با اينكه ميتوان براي آن بتفاسير وتأويلات مختلفه قائل شد ، امّا بهيچوجه نبايد بصحّت وقطعيّت آن عقيدة داشت ؛ ولذا اختلاف مفسّران در آيات مزبور بسيار بوده وبا اينهمه صددرصد نميتوان بطور جازم وقاطع در آنها اظهارنظر كرد ؛ وسرانجام بايد پذيرفت كه محكمات از پايدارى واستحكام وغيرقابل شبهه وتشابه بهره‌ورند ؛ درحاليكه آيات متشابهه از اين أوصاف برخوردار نيست ، وچون هر مفسّرى اين آيات را برحسب عقل وادراك وفهم وبرهان خود تفسير ميكند ؛ در نهايت بايد گفت ، معنى وحقيقت آنها را كسى جز حضرت حقتعالى ندانسته ونخواهد دانست ؛ واز نظر ديگر هم ميتوان گفت : چون متشابه دو چيز شبيه بيكديگرند ، ولذا هر معنى ومفهومي كه از آية در ذهن مفسّر نقش بندد ، شبيه\r\n\r\n","description":"","footnote":"","page_name":" 53 ","page_number":64},
  {"content":"\r\n\r\nحقيقت معنى آن در علم الهى است ؛ ليكن در شباهت وتشبيه ، تحقّق همانندى يك چيز يا يك امر كافى است ؛ ومشبّه از همان حيث يك چيز يا يك امر شبيه با مشبّه‌به خواهد بود ونه از جميع جهات ؛ بنابراين ، هر مفهوم ومعنئى كه از آيات متشابهه در نظر مفسّر آيد ، ممكن است از جهتي صحيح باشد واز جهات ديگر منطبق با حقيقت معنى نبوده وهمانندى موجود فقط از يك حيث موجّه بنظر آيد ؛ ليكن مفسّر از معاني ومفاهيم ديگر آن‌كه مراد حضرت حقتعالى است غافل وبيخبر ماند ، والعلم عند اللّه الحكيم .\r\n\r\n[ 18 - علوم ديگرى نيز همانند أوامر ونواهى وعامّ وخاصّ و . . . 
  ]\r\n18 - علوم ديگرى نيز همانند أوامر ونواهى وعامّ وخاصّ ووعده ووعيد ومجمل ومفصّل ومطلق ومقيّد ومفرد ومركّب ومبهم ومبيّن ومكّى يا مدنى بودن ، براي تفسير صحيح وجامع قرآن حكيم وجود دارد كه بيشترين آنها در بخشهاى مذكور ، نظير علم أصول دين وعلم فقه وعلم حديث وظاهر وباطن وعلوم أدبي از قبيل صرف ونحو ومعاني وبيان وبديع ، مندرج ومنطوى ميباشد ، وچنانكه در مباحث وفصول وبخشهاى آينده ملاحظه خواهد شد ، دو علم ديگر را اين نويسنده بدانها مىافزايم كه عبارتند از حكمت وعرفان ؛ تا مفسّر قرآن بجميع علوم لازم در تفسير دسترسى يابد .\r\n\r\n","description":"","footnote":"","page_name":" 54 ","page_number":65},
  {"content":"\r\n\r\n\r\nفصل سوّم لزوم حكمت متعاليه در تفسير قرآن\r\n\r\nمقدّمه\r\n- مراد از حكمت متعاليه علمي است كه انسانرا طبق ضوابط وقواعد عقلي ونقلي وموازين صحيح برهاني وكشف قوانين ايقانى بحقيقت وجود مطلق وبلكه وجود مطلق از همين قيد اطلاق وتقييد راهنمايى كرده وبا اثبات ذات حقتعالى وأسماء وصفات وافعال وآثار أو ؛ از أعلى مرتبهء وجود آغاز كرده وپس از سير تحقيقى در مراتب وجود در قوس نزول بقوّهء وجود يا هيولى پايان مىپذيرد ، وسپس در رهنمود استكمال ، از همين امر عدمي شروع نموده ودر سير صعودى بأعلى درجه از آخرين مرتبهء آن ، يعنى حقيقت هستى يا ذات وأسماء وصفات حقّ خاتمه مىپذيرد ، ودر اثبات جميع مراتب ودرجات مزبور ، بجز اتّكاء بأصول وقواعد منطقي وعقلي ومستندات برهاني ، به استشهاد از آيات قرآني وأحاديث واخبار وسيرت وسان معصومان پرداخته واز دريافت والهام ومكاشفات أولياء اللّه استمداد ميكند ؛ وفي الجملة در اثبات حقيقت وجود ومراتب نزولى وصعودى آن ، هم از عقل برهاني وهم از عقول قدسيّه استفاده مىنمايد ، وعجب اينست كه برخى از علماء رسوم ويا محدّثان وفقهاء ، بتخطئه اين علم كارساز ومتكّى بأدلّه وأصول خردمندانه پرداخته ودر طول تحوّلات فكرى وعقلي واستكمال جوهري وحركات حبّى وعشقى ذاتي ، مصرّانه در تكفير حكماء وفلاسفه وعقلاء وحتّى متكلّمان كوشيده وبا اينكه خود نيز از اين معركه‌آرايى بهره‌اى نبرده وبلكه بطور انهزام از آن بيرون جسته‌اند ؛ مانع تحوّل وتكامل علوم عقلي وحكمي الهى گرديده واز منع وتعطيل آن كمترين دريغى\r\n\r\n","description":"","footnote":"","page_name":" 55 ","page_number":66},
  {"content":"\r\n\r\nنورزيده‌اند ؛ اگرچه برخى ديگر از همين طايفه ، بلزوم قاطعانهء اين علم پى برده وخود نيز در عين اجتهاد در فروع باكتساب علوم عقلي از مظانّ ومصادر آن بكمترين غفلتى تن در نداده وبلكه خود هم از نام‌آوران حكمت اسلامى در أعلى مرتبهء آن گرديده‌اند .\r\nاينك ما پس از فحص وتحقيق در اين دانش انساني وبينش برهاني ، بتعريف وتثبيت مباني وأصول وقواعد كلّى وعقلي آن پرداخته ؛ وبا استشهاد از آيات وكرائم قرآني وأحاديث واخبار معصومان - عليهم السّلام - حضور همه‌جانبهء اين علوم را در صحنهء اثبات أديان الهى وأنبياء ورسل وأوصياء مقرّبين وأولياء شامخين ، وبويژه ديانت فخيم اسلام ومذهب فاخر تشيّع وعظمت مقام فلاسفه وحكماء متألّه را نمودار ميكنيم ، تا آيندگان به ننگ قصور يا تقصير برخى از درگذشتگان گرفتار نشده ودر تعلّم وتعليم اين فرهنگ انسان‌ساز وجاودانه بكمترين دريغى آلوده نگردند ؛ واز تأثير شگفت‌انگيز واعجاب‌آور اين رشته از دانش الهى در تفسير كتاب اللّه وآيات وكشف حقايق باطني آن در غفلتى جانكاه ومرگبار نمانند .\r\n\r\nتعريف حكمت\r\n- يونانىها طبق نقل از رسالهء نهم از نفسانيّات العقليّات اخوان الصّفا « 1 » ، گفته‌اند كه معناى لفظ فيلسوف ، حكيم است ؛ پس فلسفه همان حكمت بوده وحكيم كسى را گويند كه افعالش محكم وصناعتش متقن وگفته‌هايش راست واخلاقش پسنديده وآراء وى صحيح واعمالش پاكيزه وعلوم أو حقيقي است ؛ واين علوم عبارت از معرفت بحقايق أشياء وكميّت يا مقدار أجناس وأنواع وخواصّ هريك از آنها بوده وبحث از علل وبطور كلّى : « هل هي وما هي وكم هي وأي شيئى هي وكيف هي وأين هي ومتى هي ولم كانت هي ومن هي » يا مقولات نهگانهء ارسطويى ميباشد ؛ ومهمتر ومشكلترين مقولات مزبور ، بحث وتحقيق در لميّت است كه سوآل از علّت ومعلول كثير ودقيق وغامض وژرفى ميباشد كه نيازمند بغور وبررسى كامل وفهم مستقيم وصادق ونفس زكيّه ونظر باريك‌بينى دارد ؛ ولذا در شناخت حقايق أشياء وبراي پاسخ صحيح دادن بمقولات ياد شده ، پاسخهايى ويژهء هريك وخبر صحيح از علل آنها وجود دارد كه با خبر ديگرى متفاوت بوده ومعرفت كيفيّت پيش از كميّت بوده وهركس كه بشناخت كيفيّت أشياء نائل نيايد ، هرگز بمعرفت ترتيب ونظام وجودي\r\n\r\n\r\n","description":"","footnote":"\r\n( 1 ) - رسائل إخوان الصّفا وخلّان الوفاء ، الجزء الثّالث ، تصحيح خير الدّين زركلى ، مطبعة العربيّة بمصر 1347 هجرى .\r\n","page_name":" 56 ","page_number":67},
  {"content":"\r\n\r\nوعلل ومعلولات آنها آگاه نخواهد گرديد ؛ وكسيكه قصد فهم وشناخت حقايق أشياء را دارد ؛ نخست بايد بدنبال علم بحقايق آنها بوده واز علل وأسباب آنها تحقيق كند ؛ وبمعرفت أصول وقوانين وأجناس وأنواع يا كلّيات آنها فائق وموفّق آيد ؛ سپس ببحث وبررسى در فروع وأنواع وافراد آنها پردازد ؛ وبايد ملاك اين أمور را در حدوث عالم وكيفيّت ابداع واختراع آن را از مرتبهء علّة العلل شناسد ، تا بكيفيّت ترتيب ونظام موجودات وكائنات بدانگونه كه هستند به اندازهء طاقت بشرى آگاه گردد ، وبهمين ملاحظه فلاسفه در مقام تعريف فلسفه وحكمت گفته‌اند : « الفلسفة هي العلم بأحوال أعيان الموجودات على ما هي عليها في نفس الأمر بقدر طاقة البشريّة » كه اين تعريف شامل تحقيق در أحوال كلّ موجودات از امرى وخلقي ومرسل وطبيعي ومجرّد ومادّى ونفسي وعقلي گرديده وهرچه در عالم وجود است در اين تعريف مقيّد شده وحكيم يا فيلسوف در مقام تحقيق بايد بكيفيّت ابداع واختراع وحدوث وتحقّق آنها آگاه شده وبچگونگى صنع وفعل وعمل وآثار حضرت حقّ در هر موجودى با ادّلهء برهاني وظوابط عقلي وايقانى وقواعد كلّى ومنطقي دست يافته واز هيولى در مرتبهء فرودين وجود گرفته تا عناصر وزمان ومكان وجسم وحركات وأدوات وأعراض وطبايع وأفلاك ونفوس جزئي وكلّى وقدسي وعقول نازله وصاعده واوّل وكلّ ، تا أسماء وصفات وافعال حضرت حقّ ، وذات بيزوال أو معرفت وعلم برهاني تحصيل كند ، ولذا برخى از حكماء حكمت را با قيد على ما هي عليها وبقدر طاقة البشريّه تعريف كرده‌اند ، زيرا رسيدن بحقايق منطوى در علم خدا وظهور آن در مظاهر وكيفيّت ونحوهء ابداع واختراع وانشاء وخلق وايجاد هر موجود ، بطور منطبق وبرابر با علم خداوندى براي هر حكيم وفيلسوفى ممكن الوقوع نبوده ولذا هر حكيمى بقدر طاقت وتوان علمي ومعرفت خود ودر حدّ بشرى ميتواند بژرفاى حقايق هر موجودى از ذرّهء هباء تا درّهء بيضاء راه يافته وبتعمّق واستدلال بر وفق ضوابط وأصول كلّى منطقي وبرهاني پردازد ؛ ودر صورتيكه در اين تحقيق موفّق گردد ؛ آنگاه نفس ناطقهء أو شبيه كلّ عالم محسوس ومعقول گرديده وبكمال متصوّر نائل مىآيد وبهمين ملاحظه برخى از حكماء در تعريف حكمت بعبارتي ديگر پرداخته وگفته‌اند : « الحكمة صيرورت الإنسان عالما عقليّا مضاهيّا للعالم العيني » ودر اين تعريف برابرى عالم عقلي وانطباق وشباهت كلّى وجزئي آن بعالم عيني وخارجي ملحوظ گرديده ودر ضمن اين تعريف ، ميتوان بمقام ومرتبهء\r\n\r\n","description":"","footnote":"","page_name":" 57 ","page_number":68},
  {"content":"\r\n\r\nكمال فيلسوف وحكيم الهى پى برد كه وجود شخصي أو با كلّ عالم عين وخارج ؛ از نفس الامرى ومجرّد ومرسل وملكوت وجبروت ومظهريّت كاملهء أسماء وصفات خداوندى انطباق وبرابرى دارد ؛ وآنگاه اين انطباق محقّق است كه علم ومعرفت أو با عمل وى مقارن افتد وهيچگاه يكى از ايندو از ديگرى فاصله نگرفته وجدا نماند ؛ ولذا برخى از فلاسفه وحكماء محقّق ، تكميل نفس را در دو جنبهء علم وعمل وهمپايى وهمسويى آنها دانسته ؛ وحركت قواى نفساني را در جهت كمال ، عين حكمت در شمار آورده‌اند ؛ ودر رسائل اخوان الصّفا ، اوّل فلسفه را محبّت علوم ووسط آنرا علم بحقائق أشياء وموجودات برحسب طاقت انساني ، وآخر فلسفه را بموافقت وتطابق علم وعمل دانسته‌اند ؛ كه به الهيّات بمعناى اعمّ وأخصّ وجواهر واعراض وطبيعي وفلكى وأحوال نفس ومعاد وحكمت عملي يا اخلاقيّات منتهى ميگردد ؛ چنانكه منظومهء حكيم سبزوارى وشرح آن فيلسوف كامل وحكيم بارع نيز بر آن ، با تعليقات وافيهء أو ، بر مباحث انديشه‌گير ودقيق ، با همين هشت مبحث آغاز وپايان يافته است .\r\nحكمت را معاني واطلاقاتى چند است ؛ مانند علم وفلسفه وكلام وحلم وعدل وسخن حقّ وامر موصوف به صواب وسداد ، وحكيم يعنى دارندهء اين أوصاف ، وبرخى حكمت را عبارت از : « أفضل علم بأفضل معلوم » دانند وبعضي آنرا - بقول ملّاصدرا عليه الرّحمة - در كتاب « أسفار أربعة » اقتداء بخالق در عبادات ، باندازهء توان بشرى دانسته وجمعى ديگر آنرا به « معرفت وجود واجب » تعريف كرده‌اند ؛ وگروهى هم حكمت را بعلم تامّ وفعل محكم معرّفى نموده وگفته‌اند : « الحكمة إعطاء كلّ شيئى حقّه » ويا دادن حقّ هرچيز كه بالضّروره در وجود نيازمند بدان بوده باشد ؛ وفرقه‌اى هم حكمت را صناعتي نظري دانند كه در كيفيّت وجود بدانگونه كه در نفس الامر است ، بحث وتحقيق ميكند وعدّه‌اى نيز آنرا عبارت از علم به أسباب وعلل تكميل قواى نفساني دانند وجابر بن حيّان در رسائل خود ، حكمت را علمي دانسته است كه در صورت وغايت أولى نظر كرده وگويد : « انّ ههنا علما واحدا يسمّى حكمة وهو الّذى يختصّ بالنّظر في الصّورة الأولى والغاية » وچون حكمت بنظرى وعملي تقسيم ميگردد ، حكمت عملي را ظاهر در نفس ناطقه ميدانند ، ولذا نفس ، مظهر حكمت است ، وصدر الحكماء ، ملّاصدرا حكمت عملي را عبارت از غايت نيل بسعادت اخروى واستعلاء نفس دانسته است ، ودر جلد اوّل « أسفار أربعة » فرمايد : غايت حكمت نظري ، نقش گرفتن نفس انساني از\r\n\r\n","description":"","footnote":"","page_name":" 58 ","page_number":69},
  {"content":"\r\n\r\nصورت وجود است بر نظام كامل وتمام آن ؛ ونه بمادّهء بدني انسان ؛ زيرا شيئى بودن شيئى ، بصورت آنست ونه بعنصر ومادّه‌اش واين فنّ از فنون حكمت ، مطلوب سيّد رسل ( ص ) ميباشد كه در دعاء خود بپروردگارش گويد : « ربّ أرنا الأشياء كما هي » وحضرت إبراهيم خليل الرّحمان نيز گفت :  « رَبِّ هَبْ لِي حُكْماً »  وحكم چيزى جز تصديق وتصوّر بوجود أشياء نميباشد ؛ وامّا حكمت عملي عبارتست از مباشرت در أمور خير براي تحصيل هيأت استعلائى نفس بر بدن وقواى آن وبهمين معنى ، از آن رسول معظّم روايت كرده‌اند كه فرمود : « تخلّقوا بأخلاق اللّه » وحضرت إبراهيم خليل نيز گفت :\r\n « وَأَلْحِقْنِي بِالصَّالِحِينَ »  وبهردو فنّ حكمت نظري وعملي در صحيفهء الهى نازل است :  لَقَدْ خَلَقْنَا الْإِنْسانَ فِي أَحْسَنِ تَقْوِيمٍ  كه طراز صورت اوست بعالم أمر وسپس بدنبال آن فرمايد :  ثُمَّ رَدَدْناهُ أَسْفَلَ سافِلِينَ  كه عبارت از مادّه مظلمهء بدني وكثافت عنصرى آنست ؛ ومراد از  « إِلَّا الَّذِينَ آمَنُوا »  اشاره بغايت حكمت نظري بوده و  « عَمِلُوا الصَّالِحاتِ »  اشارتى است بحكمت عملي ، وامر معتبر در كمال قوّهء عملي آنستكه هم نظام معاش آدمي بدان باشد وهم نجات در معاد وصلاح أمور اخروى ؛ ولى حكمت نظري راجع بعلم بأحوال مبدء ومعاد وتدبّر وحقّ نظر واعتبار در ما بين ايندو بوده ولذا مولى الموحّدين على أمير المؤمنين - عليه السّلام - فرمود : « رحم اللّه امرء أعدّ نفسه واستعدّ لرمسه ، وعلم من أين وفي أين وإلى أين » ودر مقام اشاره بهمين دو فنّ - حكمت نظري وعملي - است كه فلاسفهء الهى به أنبياء تأسّى كرده وحكمت را عبارت از تشبّه انسان به إله دانسته‌اند وحكيم كامل ملّا محمّد هيدجى - اسكنه اللّه تعالى في أعلى العلّييّن - سروده است :\r\n از اين‌روى گفتند ، مردان راه * كه حكمت ، تشبّه بود ، بر إله \r\nبنابراين ، هركس موصوف بحكمت گردد ، وجه شرف ومقدار مجد وتعالى ونجدت انديشهء أو معلوم بوده ودر سياق احسان ومعرض امتنان است ، چنانكه لقمان حكيم ، طبق كريمهء قرآني بحكمت يا خير كثير موصوف گرديد ، وبمعرفت ذات وصفات معبود خود نائل آمد .\r\nبارى ، نكتهء مهمّ وقابل امعان نظر ؛ اينستكه چنين علمي بكثرت تعلّم حاصل نيامده ودر حقيقت نوري الهى است كه طبق حديث نبوي در قلب هركسى كه خدا بخواهد مىتابد وشرط آن تحرّى حقيقت وايمان بهدايت وحركت در صراط مستقيم است ؛\r\n\r\n","description":"","footnote":"","page_name":" 59 ","page_number":70},
  {"content":"\r\n\r\nوگرنه بسيارى از اشخاص از طريق فلسفه گمراه شده وبحكمت الهى دست نيافته‌اند واز همين معنى ميتوان فلسفه را از حكمت فرق نهاده وايندو را از يكديگر جدا كرد ؛ بدين طريق كه حكمت را بهمان معنى دهنه ولجام أسب دانست كه مانع سركشى آنحيوان شده ورام انسان ميگردد ؛ وبدين مناسبت در « محيط المحيط » آمده است : « والفرس جعل للجامه حكمة » « 1 » وآنچنانكه أسب سركش ووحشى را ميتوان با لگام وفشار دهنهء افسار رام كرد ، نفس سركش آدمي هم با حكمت يماني وقوانين ايقانى وبرهاني رام گرديده وبمزاياى علمي وعملي ودر نتيجة بمعرفت اللّه نائل مىآيد وبچندين خصيصه متّصف ميگردد : اوّلا - در فلسفه چنين قيدى نيست كه فيلسوف در نهايت بكمال روح ونفس وعقل وتفكّر منتهى بمعرفة اللّه وأسماء وصفات وافعال وآثار أو نائل آيد ، در صورتيكه در حكمت چنين نبوده ولزوما حكمت عبارت از قيد وافسارى نفساني وعقلي است كه حكيم را جز از راه حقّ ، از رفتن بهر بيراهه وتمشّى بطرق غيرالهى مانع ميگردد ، بدانگونه كه أسب وحشى را رام كرده ودر تحت سلطه وانقياد سوارش در مىآورد . ثانيا - در فلسفه تمسّك بكلام وأحاديث واخبار وآيات قرآني يا سخنان أنبياء ورسل حجّت نبوده وهميشه لازم است كه هر مبحث ومطلب وهر مسئله وجواب ، بر وفق قوانين جاريهء منطقي - علم منطق - باشد ، ونه قول أنبياء ورسل وائمّه وأصفياء وأولياء اللّه ؛ وكتاب وكلام الهى وقرآن ؛ وحال اينكه در حكمت بايد علاوة بر حكومت عقل ومنطق ، بشواهد قرآني وأحاديث واخبار أنبياء ورسل ومعصومين - عليهم السّلام - نيز استشهاد واستناد كرد ؛ ومتوجّه بود كه حديث وخبر أنبياء ورسل وآيات وكرائم قرآني ، نتيجة ومحصول عقول كلّى وقدسي وكلام أقدس الهى بوده وصورت نقلي آنها ، فاقد حقيقت عقلي وبرهاني نميباشد ؛ زيرا هر نقلي حامل معنى وحقيقتي عقلي بوده وبتعبير ديگر معاني مندرج در أحاديث وكلام اللّه واخبار ائمّه ؛ حاوي وحامل حقائقى برهاني ولطائف ودقايقى منطقي وايقانى بوده وعين حكومت عقل سالم ومبتنى بر معيارها وقواعد كلّى وأصولي است ؛ ونه نقل بدون وصف عقل ؛ زيرا اين بزرگان ؛ حجّت الهى ومظاهر كامله أسماء وصفات خداوندند ، وهر خبر واثر وحديث ونظر آنان ؛ حاكى از حقايق يقيني ومستدلّ ومستند بعلم وارادهء وكلام\r\n\r\n\r\n","description":"","footnote":"\r\n( 1 ) - قاموس مطوّل للّغة العربية - تأليف معلّم بطرس بستاني ، لبنان - بيروت 1977 .\r\n","page_name":" 60 ","page_number":71},
  {"content":"\r\n\r\nخداوندى بوده وطبق حديث نبوي : « انّ للّه حجّتين : حجّة الظاهرة وهو النّبى والشّريعة وحجة الباطنة وهو العقل » ولذا ، اگر عقل نتواند با معيارها وقواعد وأصول وموازين خود ، مفهوم ومعنى نقلي را اثبات كند ؛ يا آن كلام منقول ، از أنبياء ورسل نيست ؛ ويا حكم عقل برموازين وقواعد مذكور نبوده وسست وسطحى وبىاعتبار است ؛ وبالمآل هرگز احكام نقل وعقل از حيث اتّكاء واستناد بقواعد وأصول صحيح وموجّه نظري جدا نبوده ومخالفتي بأهم ندارند ؛ ودر نتيجة نقل عين عقل وبلكه عين عقل قدسىّ والهى است كه از زبان ائمّه وأنبياء ورسل وآيات وكرائم قرآني صادر گرديده است وهرگز مخالفت ومغايرتى در بين ايندو موجود نيست .\r\nپس هدف ومآل حكيم در تحقيق نهائي خود غير از فيلسوف بمعناى اصطلاحى آن بوده وامكان دارد كه فيلسوفى نيز در سير كمالى وتفكّر صحيح ونهائي خود به هدف ونتيجهء حكيم برسد ؛ ليكن شأن حكيم طبق كريمهء قرآني :  « مَنْ يُؤْتَ الْحِكْمَةَ فَقَدْ أُوتِيَ خَيْراً كَثِيراً »  خيرات محضه بوده وببرخى از شروريكه امكان دارد در نظريّهء فيلسوف وبويژه متصلّب در طبيعت ، از حيث انحراف فكرى وبرهاني أو پديدار گردد ؛ گرفتار نشده واز طريق وصراط مستقيم وهدايت كاملهء الهى جدا نشود .\r\nثالثا - هيچ فيلسوفى را نميتوان عارف ناميد ؛ زيرا فلسفه وعرفان در تعريف لغوى واصطلاحى وموضوع ونهايت ونتيجهء آنها مغاير يكديگرند ؛ در حاليكه حكمت وعرفان در حقيقت كشفى واحدند ، واختلاف آنها در نحوهء كاربرد قواعد وأصول وبراهين بوده ، وبويژه با تعريف قرآن حكيم از حكمت ووجود خير كثير در دارندهء آن ؛ از حيث هدف ونتيجة ونهايت طريق در سير استكمالى ؛ فرقى با عرفان نداشته وايندو از بسيارى جهات وموضوع ونتيجة عين يكديگرند ؛ وحدّاكثر اختلاف در حكمت وعرفان بويژه با تعاريف شيخ أكبر - محيى الحكمة والمعرفة والدّين - در اعمّ واخصّ بودن آنهاست ؛ بدين تعبير كه در عرف عموم هر عارفي حكيم است ؛ ليكن امكان دارد كه هر حكيمى عارف نباشد ؛ در حاليكه در عرف خصوص ومتألّهان ، هر حكيمى عارف وهر عارفي حكيم بمعنى دارندهء حكمت الهى است ؛ وعرفان هم چيزى بجز همين خير كثير نبوده ولذا با منطق قرآن حكيم ؛ بلقمان خير كثير ، يعنى تحقّق بحكمت داده شد ؛ زيرا در آيات مزبور نازل است :  « مَنْ يُؤْتَ الْحِكْمَةَ ، فَقَدْ أُوتِيَ خَيْراً كَثِيراً »  و  « لَقَدْ آتَيْنا لُقْمانَ الْحِكْمَةَ »  ونتيجهء منطقي از اين كبرى وصغرى اينستكه : « لقد آتينا لقمان خيرا\r\n\r\n","description":"","footnote":"","page_name":" 61 ","page_number":72},
  {"content":"\r\n\r\nكثيرا » وچگونه ممكن است حكمت يا خيرى را كه خداوند وهّاب بكثير توصيف كرده ، فاقد معرفة اللّه يا عرفان حقيقي باشد ؟ ! .\r\nبنابراين ، حكمت ، هم بمعنى علم اكتسابى از معلّم وأستاذ آن ، وهم بمفهوم خير كثيرى كه از جانب خداوند وهّاب بشخص مورد ارادهء حضرت حقتعالى اعطاء ميشود ، علم وموهبتى بس بزرگ بوده وبا داشتن آن ميتوان در كلّ عالم وموجودات وممكنات امرى وخلقي بتحقيق وبررسى ژرف ودقيق پرداخت ؛ ودر الهيّات بمعناى أخصّ در ذات وصفات وأسماء وافعال وآثار الهى وارد بحث وتعمّق شده وبه نتايجى بس پراهميّت ومنطبق با مفادّ آيات وكرائم قرآني دست يافت ؛ وبا امعان نظر در شموخ امر تفسير وتأويل قرآن حكيم ؛ بر مفسّر وتأويل‌كنندهء آيات قرآن لازم است كه اين علم را از مظانّ فاخره واستادان مبرّز وحكيم آن فراگرفته وبگاه تفسير ، علاوة بر مجموعهء علوم مورد بحث وبررسى وبرشمرده‌ايكه تعداد آنها با تعريف وغور در موضوع وفايدهء هريك بنظر رسيد ؛ بموازين وأصول وقواعد عقلي ومنطق متعارف ووجوه قرآني وأحاديث واخبار معصومين - عليهم السّلام - نيز استناد كند .\r\nاز حضرت صادق عليه السّلام منقول است كه فرمود : « الحكمة ضياء المعرفة وميزان التّقوى وثمرة الصّدق ؛ وما أنعم اللّه على عبد بنعمة أعظم وأنعم وأرفع وأجزل وأبهى من الحكمة للقلب » « 1 » يعنى حكمت فروغ معرفت اللّه وميزان تقوى وثمرهء راستى بوده وخداوند متعال بر هيچ بنده‌اى نعمتي برتر وكاملتر وبزرگتر وبالاتر وپرارزش‌تر وروشن‌تر از حكمتى كه در قلب أو پديدار ميكند ، اعطاء نكرده است . سپس بدنبال آن اضافه كرده است : « والحكمة هي النّجاة وصفة الحكيم الثّبات عند أوائل الأمور والوقوف عند عواقبها » يعنى حكمت همان نجات يافتن از گرفتاريهاى ظاهري وباطني بوده وكسى بصفت حكمت موصوف است كه در پيش‌آمد أمور وحوادث داراى ثبات واطمينان بوده ودر عاقبت آنها بمصالح خود واقف باشد ودر كمال رضا وصبر وتسليم رفتار كند ؛ ولذا در عظمت واهميّت حكمت فرموده‌اند : « الحكمة ضالّة المؤمن أينما وجدها ، أخذها » يعنى حكمت گمشدهء انسان مؤمن است ودر هرجا آنرا يافت ، فرا ميگيرد وهرگز از دست نميدهد .\r\n\r\n\r\n","description":"","footnote":"\r\n( 1 ) - مصباح الشّريعة ومفتاح الحقيقة ؛ باهتمام حسن مصطفوي ؛ نشر انجمن حكمت وفلسفه ؛ سال 1360 شمسي .\r\n","page_name":" 62 ","page_number":73},
  {"content":"\r\n\r\n\r\nفصل چهارم موارد ونحوهء كاربرد حكمت در تفسير قرآن\r\nاين فصل را بلحاظ وسعت دامنه وگسترده بودن مبحث ، به بخشهايى مختلف تقسيم كرده ودر هر بخش بنحوهء استدلال عقلي وموازين وقواعد ومباني آن پرداخته وسرانجام با استفاده از كاربرد حكمت ؛ بتفسير برخى از آيات قرآني مبادرت مىكنيم .\r\n\r\nبخش اوّل - در الهيّات بمعنى اخصّ قرآن :\r\nدر كريمهء قرآني نازل است :  شَهِدَ اللَّهُ أَنَّهُ لا إِلهَ إِلَّا هُوَ وَالْمَلائِكَةُ وَأُولُوا الْعِلْمِ قائِماً بِالْقِسْطِ لا إِلهَ إِلَّا هُوَ الْعَزِيزُ الْحَكِيمُ  ونيز در سورهء بقره فرمايد :  « وَإِلهُكُمْ إِلهٌ واحِدٌ ، لا إِلهَ إِلَّا هُوَ الرَّحْمنُ الرَّحِيمُ »  ودر سورهء آل عمران آمده است :  « وَما مِنْ إِلهٍ إِلَّا اللَّهُ وَإِنَّ اللَّهَ لَهُوَ الْعَزِيزُ الْحَكِيمُ »  وبسيارى از آيات ديگر در همين مفهوم ومعنى در قرآن حكيم نازل است كه حاكى از الهيّات بمعنى أخصّ قرآن وكتاب الهى بوده وجز با مباني وأصول حكمت يماني نميتوان بتفسير يا تأويل آنها پرداخت ؛ بويژه كه خداوند در اينگونه آيات خود را بصفت ذاتي حكيم شناسانده ، وبهمين دليل بايد در فهم وشناخت حضرت حقتعالى بدين صفت عظيم از علم حكمت استفاده كرد ، ودر صورتيكه اين علم منتهى بمرتبهء شهود وتعليم الهى گردد ، انسان بأعلى مرتبه ودرجهء علم نائل آمده است ، واگر بدان مرتبه نرسد ، حدّاقل ميتواند ذات حقّ اوّل را با مباني وقواعد علم كلّى وتمهيدات خردمندانه وعقلي اثبات كرده وهر منكري از تابعان هر نبىّ ورسول وكتابي را بحقيقت وحدت حقّ واقف كرده ومباني ايمانى أو را تقويت نمايد ومقدّمات وزمينهء اعتقادي ويرا بذات حقّ وسپس به أسماء وصفات وافعال وآثارش بكمال رسانده وبدين اللّه ورسول خاتم أو ( ص ) رهنمونى كند ؛\r\nو \r\n","description":"","footnote":"","page_name":" 63 ","page_number":74},
  {"content":"\r\n\r\nفي الجملة ، چون هر محقّقى را نميتوان واجد شرايط معنوي وآنهم در حدّى دانست كه خداوند تعالى بطور مستقيم خير كثير يا اعطاء حكمت يماني را در قلب ونفس أو قرار دهد ؛ ناگزير ، چنين شخصي بايد از طريق اكتساب اين علم ، وانتخاب استادى والا وشامخ ، وصرف مقدارى بسيار از عمر خود ، آنهم از دوران جوانى ، بفراگرفتن مباني وأصول وتحقيق در مباحث وفروع آن بپردازد ، تا بتواند در ألفاظ وجملات كرائم قرآني ، در الهيّات بمعنى أخصّ تحقيق كرده ودر حدّ طاقت بشرى وكمال عقلي خود ، بمراتبى از حقيقت آن نائل آيد ؛ وما براي نمونه به برخى از مباحث عقلي وحكمي در پيرامون اين بخش والبتّه آنهم بنحو اختصار وايجاز ، بفحص وبررسى پرداخته ودر مقدّمات حكمي وأصولي آن ، بژرف‌نگرى وباريك‌بينى مبادرت مىكنيم ، تا به نتايج مورد نظر دست يابيم .\r\nحقيقت اينستكه در هر مورد كه سخن بكنه ذات وصفات وأسماء حقتعالى ختم ميشود ؛ لزوما وبفحوى ومنطوق خبر : « ولا تتفكّروا في ذات اللّه بل تفكّروا في آلائه » نبايد به انديشه وتفكّر در ذات خداوندى پرداخت ؛ بلكه بايد از راه تفكّر در آلاء ونعماء أو ، بوجود وذات منعم وأسماء وصفاتش رسيد ؛ ولذا در اين مبحث ، ما جز بمفاهيم - ونه حقيقت ذات وصفات - قادر بتحقيقى حقّانى نميباشيم وهمين مقدار هم كافى است ؛ زيرا زائد بر آن از عهدهء ممكنات هم بيرون بوده واين معنى ونظر مورد تأييد آيات قرآني وأحاديث واخبار ائمّه معصومين است ولذا از حضرت صادق - عليه التّحيّة والثّناء من الصّامت والنّاطق - روايت شده : « كلّما ميّز تموه بأوهامكم بأدقّ معانيه ، فهو مخلوقكم فردّوه إليكم » بنابراين ، با اينكه نميتوان بكنه ذات حقتعالى رسيد ، در عين حال هرگز نبايد به انكار أو مبادرت كرد ، كه در كريمهء نازله فرمايد :  « أَ فِي اللَّهِ شَكٌّ ، فاطِرِ السَّماواتِ وَالْأَرْضِ »  وچون يكى از صفات عاليهء ذات حقّ ، ظهور بوده واسم ظاهر دالّ بر آنست ؛ حضرت حسين بن علي - عليهما السّلام - در اين معنى فرمايد : « متى غبت حتّى تحتاج إلى الدّليل » وبقول شاعر عارف فروغى بسطامى :\r\n كي رفته‌اى ز دل ، كه تمنّى كنم ترا * پنهان نگشته‌اى تو كه پيدا كنم ترا \r\n با صد هزار جلوه ، برون آمدى ، كه من * با صد هزار ديده ، تماشا كنم ترا \r\nبارى ، اگر در اين بخش ، سخن از تحقيق در ذات ووجود حضرت حقتعالى ميرود ؛ نه بمعنى اكتناه در وجود اوست ؛ بلكه از نظر موازين حكمت الهى وتحقيق مفهومي در\r\n\r\n","description":"","footnote":"","page_name":" 64 ","page_number":75},
  {"content":"\r\n\r\nتحرّى حقّ معرفت اوست ؛ وگرنه ماهيّت هيچ‌كجا ووجود همه‌چيز ؟ ، و « ما للتّراب وربّ الأرباب ؟ » وبقول حكيم سبزوارى :\r\n ما ذاته ، بذاته ، لذاته * موجود الحقّ العلى صفاته \r\nيعنى آنچه ذاتش بخود وبراي خود باشد ؛ موجودى است كه مستحقّ حمل مفهوم خود وثابت بوده وصفات أو در مراتبى أعلى ودور از دسترس خرد وانديشهء متفكّران ميباشد ؛ وهمين معنى با عمق ولطافتى بيشتر در كريمهء :  « شَهِدَ اللَّهُ أَنَّهُ لا إِلهَ إِلَّا هُوَ »  آمده ، كه سلب ونفى حيثيّت تقييدى از ذات واجب الوجود ، بگاه اطلاق موجوديّت براوست ؛ ودر اين معنى برخلاف اطلاق لفظ موجود بر ماهيّت ممكناتست ؛ زيرا حمل وجود بر آنها نيازمند بعلّت ومرجّح وجوبي بوده ولذا حيثيّت ممكنات تقييدى است ؛ در صورتيكه ذات حقّ اوّل ؛ با قطع نظر از ما سوى ، مستحقّ حمل وجود را بحيثيّتى اطلاقى وبلكه فوق اطلاق وتقييد دارد ؛ وما سوى اللّه وممكنات اگرچه استحقاق حمل وجود را دارند ؛ ليكن باعتبار ذات آنها نبوده واز حيث خود هيچ واز هيچ هم كمترند وپيش از عروض وجود بدانها واتّصاف هريك بوجود ، هرگز نميتوان مفهوم وجود را از ذات ممكنات انتزاع نمود ؛ وفرق ميان ايندو حيثيّت - اطلاقى وتقييدى - اينستكه در اوّلى نه تنها چيزى بر موضوع اضافه نميگردد ؛ بلكه اعتبار حيثيّت در آن بمنزلهء تأكيد است ؛ امّا در حيثيّت تقييدى ممكنات چنين نبوده وموضوع در آنها مقيّد ومضيّق است وهمين تقييد در آنها سبب كثرت در موضوع ميباشد ، در حاليكه در حيثيّت تعليلى ، حيثيّت عين عروض محمول بر موضوع است ؛ بدون آنكه قيدى براي موضوع باشد ، وبتعبير بهتر مراد از حيثيّت اطلاقى ، مقيّد گرديدن محيّث بهمين اطلاق است چه رسد بتقييد وبدين ملاحظه بايد دانست كه هر حيثيّت تقييدى واسطهء در عروض است ، در حاليكه تعليلى آن واسطهء در ثبوت بوده وبا امعان نظر در ايندو وجه ميگوييم : حضرت حقتعالى - جلّ جلاله - در موجود بودنش هرگز نيازمندى بچيزى نيست ، تا موجوديّت أو بدان چيز تصوّر گردد ، بلكه ذات أو ، بذات خود أو موجود بوده واز حيثيّت تقييدى وواسطهء در عروض مبرّى است ؛ وبهمين دليل ذات أو را موجود حقيقي نامند وغير از أو هرچه باشد ؛ غيرحقيقى بوده واز حيثيّت تقييدى بهره‌ورند ؛ ودر نتيجة ذات واجب الوجود ، في نفسه وبنفسه مستحقّ حمل وجود است ؛ ولى ممكنات در تحقّق وجود خود ، نيازمند بعلّت وجوبي بوده وبدون آن از حيث خود هيچند ؛ وشيئيّت در آنها از ناحيهء مشيّئى\r\n\r\n","description":"","footnote":"","page_name":" 65 ","page_number":76},
  {"content":"\r\n\r\nالأشياء وذات واجب تعالى ميباشد ، وبنابر سرودهء اين مؤلّف حقير :\r\n برى دان ذاتش از اطلاق وتقييد * براين آيين بود ، مبناى توحيد \r\nپس ، چون وجود بذات خود واجب باشد ، چنين وجودي را واجب الوجود يا حضرت حقّ اوّل نامند واگر در وجود خود نيازمند بغير بوده وبدون آن تحقّق نيابد ، ممكن الوجود بوده ونخستين ، عين غنى وبىنيازى است ودومين ، عين فقر وحاجتمندى ميباشد .\r\n\r\nبخش دوّم - در برهان صدّيقين :\r\nاشرف وأوثق براهين در اثبات ذات حقتعالى همين برهان است كه بمفادّ كريمهء :  « أَنَّ إِلى رَبِّكَ الْمُنْتَهى »  در سلسلهء وجود ، با توجّه ببطلان تسلسل ، نهايت كلّ مراتب ودرجات وجود بمبدء أعلى وعلّت أولى خاتمه يافته ؛ وذات حقّ صرف الوجود وعين شاهد ومشهود بوده ودر اين برهان از ذات حقّ بذات خودش استدلال ميشود ؛ وچنانكه حضرت علىّ بن الحسين ، سيّد السّاجدين وامام العارفين فرمايد : « الهى بك عرفتك وأنت دلّلتنى عليك ودعوتني إليك لولا أنت ، لم أدر ما أنت » وحضرت علي عليه السّلام در دعاى صباح ، در معنى برهان صدّيقين فرمايد :\r\n« يا من دلّ على ذاته بذاته » ومولانا در مثنوى ، همين برهانرا در بيتي معروف در زبان أهل معنى ، سروده است :\r\n آفتاب آمد ، دليل آفتاب * گر دليلت بايد ، از وى رخ متاب \r\nحكماء وعلماء در اثبات ذات واجب الوجود از طريق معلول بوجود علّت پرداخته وبعلّة العلل رسيده وتسلسل علل را نيز باطل دانسته‌اند ؛ وحال اينكه ائمّهء معصومين - عليهم السّلام - وبه تبعيّت از آنان ، عرفاء شامخ نيز از راه برهان صدّيقين ، مطلوب خود را كه همين اثبات ذات واجب الوجود از طريق ذات خودش ميباشد ونه ممكن الوجود ؛ مبرهن نموده‌اند .\r\nشيخ فلاسفهء مشّاء ، أبو على سينا - كرّم اللّه وجهه وقدّس نفسه - در تعليقات خود در مقام اثبات ذات واجب الوجود ، ببرهان مزبور تمسّك جسته وعقيدة دارد آنچه وجودش براي خود واز ذات خود أو باشد ، حقّ وهرچه غير از اوست باطل بوده وشناخت حضرت حقّ بدانگونه كه در آيهء قرآني  « شَهِدَ اللَّهُ أَنَّهُ لا إِلهَ إِلَّا هُوَ »  آمده ؛ از طريق ذاتش ميباشد ونه از راه تحقيق در معلولات ، زيرا هرچه وجودش براي خودش باشد ، واجب است وصدر المتألّهين شيرازي - سقاه اللّه تعالى من رحيق رحمته - در\r\n\r\n","description":"","footnote":"","page_name":" 66 ","page_number":77},
  {"content":"\r\n\r\nموقف وفصل اوّل از سفر سوّم كتاب كبير أسفار اربعهء خود ، در مورد برهان صدّيقين فرمايد : در برهان مزبور ، وسطى غير از خود ذات واجب الوجود نبوده وراه بمقصود ، همان عين مقصود است كه عبارت از سبيل صديّقان ميباشد وپس از اثبات ذاتش از طريق ذات أو ميتوان به اثبات صفات حق پرداخت واز صفات بافعال وى نائل آمد ، والبتّه اين روش غير از روش متكلّمان وعلماء طبيعي است كه معرفت حقّ وصفات أو را بواسطهء امرى اعتباري ، غير از ذات حقّ جسته واز امكان وحدوث وحركت وجز اينها ، به اثبات حقّ پرداخته‌اند ، واگرچه از اين طريق با دلائلى به اثبات ذات حقّ وصفاتش رسيده‌اند ؛ ليكن منهج صدّيقين استوارتر واشرف ادّله بوده ودر قرآن حكيم نيز ببرهان مزبور اشاره شده وفرمايد :  « سَنُرِيهِمْ آياتِنا فِي الْآفاقِ وَفِي أَنْفُسِهِمْ ، حَتَّى يَتَبَيَّنَ لَهُمْ أَنَّهُ الْحَقُّ »  ودر كريمهء ديگر آمده است :  « أَ وَلَمْ يَكْفِ بِرَبِّكَ أَنَّهُ عَلى كُلِّ شَيْءٍ شَهِيدٌ »  . آنگاه ملّاصدرا - عليه الرّحمة والرّضوان - در تقرير أصل برهان فرموده است : وجود ، حقيقت وواحدى بسيط ميباشد كه اختلاف در ميان افراد آن ذاتي نبوده وبكمال ونقص وشدّت وضعف ويا به أموري زائد بر ذات است ؛ ونهايت كمال وجود را حقيقتي است اتمّ وأكمل واشرف كه تعلّقى بغير ندارد ؛ وبتحقيق پيوسته است كه وجود كامل وتمام ، پيش از ناقص بوده وفعل قبل از قوّه ووجود ؛ سابق بر عدم نسبى وإضافي ميباشد ؛ ولذا وجود مستغنى از غير ودر ذات خود بىنياز وصرف الحقيقة بوده وعين وحدت حقّه‌ايست كه نه كثرت مىپذيرد ونه نقيصهء عدم وأمر عدمي وهرچه جز ذات واجب باشد ، مرتّب بمراتب شدّت وضعف ونقص وكمال واشرف وأخسّ واز افعال وآثار ذات واجب الوجود است كه جز بذات حقّ ، قوام وتحصّلى نخواهد داشت ؛ ووحدت حقّ وتبوت ذاتش بوسيلهء همين برهان شناخته آمده ووجود أو حقيقتي است عين وحدت وتعدّدى در آن متصوّر نخواهد بود ، وحتّى با برهان صدّيقين ، ميتوان بعلم واجب الوجود بذات خود وبديگر ممكنات پى برد وآنرا شامل حوادث آتى الوقوع دانست .\r\nمراد صدر الحكماء والمتألّهين از نظريّهء فوق اينستكه با برهان صدّيقين هم ميتوان بمعرفت واثبات ذات واجب الوجود وهم به اثبات صفات وافعال وى نائل آمد ؛ زيرا آنگاه كه برهان مزبور در اثبات ذات حقتعالى كافى باشد ، چون صفات أو نيز عين ذاتش بوده وجدا از آن نيست ؛ در نتيجة با همان برهان ميتوان به اثبات صفات وافعال وى هم مبادرت كرد ؛ وحتّى ملّاصدرا با منهج صدّيقين به اثبات قدرت واراده أو نيز كه تابع\r\n\r\n","description":"","footnote":"","page_name":" 67 ","page_number":78},
  {"content":"\r\n\r\nحيات وعلم حقّند پرداخته وقيّوميت وجود واجب را نيز بجهت فيّاض وفعّال بودنش اثبات كرده وچون مراتب اشدّ وشديد ، طبق قاعدهء الأشرف فالأشرف ، تابع ذات اوست وذات أو برابر با برهان صدّيقين از ذات خود أو شناخته واثبات ميگردد ؛ پس جميع مراتب وجود اعمّ از أمر وخلق ومرسل ومقيّد وملك وملكوت هم با همين برهان در حدّ معرفت انسان درآمده وبالمآل برهان صدّيقين با اثبات ذات حقّ ؛ جميع مراتب وجود را اثبات كرده واز صفات حق گرفته تا مرتبهء هيولاى مبهمه وذرّات هباء با آن برهان ثابت ميگردند .\r\nبنابراين ؛ هركه را قدرت وقوّت استنباط احكام فروع از اصلى واحد نيست ؛ واز مسلك صدّيقين جدا افتاد ، ناگزير مانند متكلّمان وبرخى از فلاسفه بايد از راههايى ديگر در اثبات ذات واجب الوجود كوشيده وهريك از ذات وصفات وافعال وآثار أو را با ادّله وبراهين ديگرى به اثبات رساند ؛ ودر اينصورت از مفادّ كريمهء :  « شَهِدَ اللَّهُ أَنَّهُ لا إِلهَ إِلَّا هُوَ »  غافل وجدا مانده وبايد بترتيب وتمهيد قواعد وأصولي غيرمستقيم ، به اثبات وحدت حقّهء واجب الوجود وصفات وافعال وآثار أو مبادرت كند ، كه با وجود رنجها ودقّت فكرى بسيار ، شايد بمرتبه‌اى از مراتب اعلاى معرفت صدّيقين دست نيابد .\r\n\r\nاشكال بدو حكيم معاصر در إنّى يا شبه الّلمّ بودن برهان صدّيقين :\r\nمرحوم حكيم متألّه سيّد حسين طباطبايى صاحب الميزان ، در حاشيهء خود بعنوان تعليقه‌اى بر برهان صدّيقين مندرج در أسفار چاپ جديد ، گويد : « برهان صديقين با اين بيان - يعنى نظر ملّاصدرا - همان برهان « انّى » بوده ودر آن از برخى لوازم كه همان حقيقت وجود داراى مراتب تشكيكى وتامّ وصرف ووجود ناقص ومشوب ، به بعض ديگر از لوازم وجود كه همان مرتبهء تامّ وصرف واجب الوجودي است ؛ سلوك نظري شده وآنچه ملّاصدرا - رحمة اللّه عليه - آورده است كه : « فيكون الطّريق إلى المقصود ، هو عين المقصود وهو سبيل الصّدّيقين » سلوك از ذات باريتعالى بذات أو واز ذاتش بصفات واز صفاتش بافعال وآثار أو ميباشد ، وشايسته است كه اين برهان ، حمل بر برهان « إنّى » گرديده ودر ميان ديگر براهين إنّى ، آنرا به برهان « لمّ » شبيه‌تر دانست ، وگرنه براي علّيت ذات واجب ، نسبت بنفس وصفاتش كه عين ذاتند ، معنئى نخواهد بود ، ونيز براي سلوك نظري از چيزى بنفس آن واز نفس بصفاتى كه عين نفس آن چيز باشند ؛ هيچ معنئى\r\n\r\n","description":"","footnote":"","page_name":" 68 ","page_number":79},
  {"content":"\r\n\r\nمتصوّر نيست » .\r\nبنظر ميرسد كه اين معاصر - أعلى اللّه مقامه في الجنّة - بيان خود را از تعليقهء مدرّس وحكيم نحرير ، آقا ميرزا مهدى آشتيانى گرفته است ؛ زيرا آن فيلسوف در تعليقهء خود بر مصراع نخست بيت منظومهء حكيم سبزوارى ، مىنويسد : « ساير براهينى را كه در آنها از غير واجب استشهاد بدو كنند ، براهين « إنّى » نامند ؛ برخلاف برهان صدّيقين كه به برهان « لمّ » شبيه‌تر است ، تا به « انّى » زيرا در افادهء يقين علمي وجزم تامّ وكامل ، داراى شباهتى به « برهان لمّى » بوده ، ودر آن از غير ذات واجب ، بر اثبات ذاتش استدلال نشده است .\r\nليكن قول آشتيانى عليه الرّحمه متين‌تر ميباشد ؛ زيرا برهان مزبور به « انّى » ربطى ندارد .\r\nبا توجّه بقول ايندو حكيم متألّه ، بايد گفت : برهان « انّى » عبارتست از روش استدلال از وجود معلول بعلّت كه به برهان اكتشاف هم ناميده شده ، در صورتيكه برهان « لمّى » طريقهء استدلال از وجود علّت است بمعلول ؛ امّا برهان صدّيقين بهيچيك از ايندو شباهت نداشته ؛ ودر حقيقت نه انّى است ونه لمّى ؛ بلكه از ذات ، بذات استدلال ميكنند وفي الحقيقة ذات حقّ ووجود مطلق وفوق اطلاق وتقييد أو را كه أتمّ وأكمل ودر عين حال جامع كلّ مراتب وجودي از كامل وناقص وشديد وضعيف وأشرف وأخسّ ميباشد ؛ دليل بر ذات ووجود ونفس نفيس حضرت حقتعالى دانند ، بر وجهي كه نه از معلولات بعلّت وعلّة العلل پردازند ونه از علّت وجوبي بلحاظ همين علّيت ، بمعلولات ووجودات ديگر در مرتبهء نازل استدلال كنند ، بلكه حقيقت وكلّ هستى را يك وجود اشرف وأكمل شناسند كه كلّ مراتب امرى وخلقي داخل در حقيقت آن بوده ودر عين حال با اين تصوير ومعنى ، جايى براي علّت ومعلول باقي نخواهد ماند ؛ تا براهين انّى ولمّى تحقق يابد ؛ وبتعبير ديگر برهان صدّيقين ، خاصّ أنبياء ورسل ووارثان علمي آنان است ، كه وجود را در كلّ هستى از ذات واجب تا هيولاى عالم طبيعت ، يك حقيقت واحد بوحدت حقّه مىشناسند ، كه جز ذات وصفات وأسماء وافعال وآثار أو چيزى ديگر وجود نداشته وهرچه بقول فلاسفه وحكماء در تحت قانون علّيت ومعلوليّت درآيد ، همگى مظاهر أسماء وصفات وافعال وآثار ظاهر حقيقي وذات الهى است ؛ وعلى الأصول كثرتى در كلّ هستى از حيث تحقّق وجودي نيست ، تا علل ومعلولي از آن پديدار شده ومرتّب بمراتب شديد وضعيف وجزئي وكلّى وجزء وكلّ ونقص وكمال باشد وبقول شاعر عارف ، ميرمختوم :\r\n\r\n","description":"","footnote":"","page_name":" 69 ","page_number":80},
  {"content":"\r\n\r\n آنكس كه جز أو نيست ، بعالم موجود * قيّوم وجود است وهمو ، أصل وجود \r\n در هر اسمى ، اگرچه خود را ، بنمود * از اسم ، كجا شود ، مسمّى ، معدود \r\nدر نتيجة ، برهان صدّيقين ، استدلال از ذات ووجود خداونديست بر ذات ووجود وحقيقت أو ، واستدلال‌كننده بايد در كلّ هستى چيزى بجز خداوند يكتا ننگرد وبمراتب ديگر وجود از امرى تا خلقي اعتناء وتوجّه نكرده وبجز حضرت حق را در نظر نياورد وچنانكه علي عليه السّلام فرمود : « يا من دلّ على ذاته بذاته » بقول خواجهء طوسي :\r\n موجود بحقّ ، واحد اوّل باشد * باقي همه موجود مخيّل باشد \r\n هرچيز جز أو ، كه آيد اندر نظرت * نقش دومين چشم أحول باشد \r\nبنابراين ، حضرت حقّ اوّل بحقيقت وجودي خود ، كلّ هستى را فراگرفته وچيز ديگرى جز وجود أو نيست تا بعنوان معلول ، داراى علّتى باشد واين علّت هم بعلّتى برتر محتاج بوده وسرانجام بعلّة العلل خاتمه يابد ؛ وهرچه تحت عناوين علّت ومعلول ، وجود دارد ، همگى مظاهر أسماء وصفات وافعال وآثار حقّند ، كه جدائى آنها از ذات حقّ ، عين عدم محض بوده وبقول ظهيرا تفرشى :\r\n از دانش مبدء ومعاد اشيا * بشنو سخنى ، كه نشنوى ، جز از ما \r\n عالم ، ز أزل تا به أبد يك سخن است * گويندهء آن خدا ، نيوشنده ، خدا \r\nپس ، اگر عارف وحكيمى با چنين عقيده‌اى كه در رباعىهاى فوق مندرج است ، بكلّ وجود وصرف الحقيقة بنگرد ، ديگر كثرت ومراتبى از علل ومعلولات را در حقيقت وجود نمىبيند ، تا به براهين إنّى ولمّى توسّل جسته واثبات حقّ را با برهان صدّيقين ندانسته واثبات صفات وافعال ويا مراتب وجود خلق وامر را با براهين لمّى وشبه اللّم دريابد ؛ پس اثبات ذات حقّ نه عين برهان لمّى است ونه شبه الّلمّ وانّى وتنها به برهان صدّيقين است وبس ؛ واين برهان خاصّ اثبات ذات حقّ بوده وربطى بعلل ومعلولات ومراتب وجود ندارد .\r\nامّا هرگز نميتوان در محلّ خود ، به انكار دو برهان مزبور پرداخت ؛ وحكومت ايندو طبق قانون وقاعدهء علّيت ومعلوليّت صحيح بوده ، واشكال اين فقير در براهين انيّت ولميّت وشبه اللّم بودن در جايگزينى آنها در مقام كاربرد برهان صدّيقين است ، ونه ناتمامى ويا غلط بودن آنها ؛ زيرا بقول شاعر : « هر سخن جايى وهر نكته مكاني دارد » چنانكه در اين بيت آمده است :\r\n\r\n","description":"","footnote":"","page_name":" 70 ","page_number":81},
  {"content":"\r\n\r\n آفتاب آمد ، دليل آفتاب * گر دليلت بايد ، از وى رخ متاب \r\nدر آفتاب ، سخن از مراتب شدّت وضعف ونقص وكمال نور آن نيست ، تا از مراتب مزبور ، قويتر را علّت ضعيفتر دانيم ويا سايه را معلول نور ضعيفتر شناسيم ؛ زيرا اگرچه برهان علّت ومعلول ودر نتيجة انّى ولمّى در مراتب نقص وكمال حاكم است ؛ ليكن در اين بيت ، سخن از شناخت حقيقت وذات آفتابست كه خود دليل بر نفس خويش ميباشد ، وبحثي از سايه وظلمت در ميان نيست ، تا به براهين انّى ولمّى وشبه اللّم استناد گردد ؛ بلكه مراد نفس آفتاب وذات آنست كه دليل بر نفس وذات خود ميباشد .\r\nدر أخبار ائمّه معصومين نيز مفادّ بيت مزبور آمده است ، كه : « عرفت ربّى بربّى ؛ ولولا ربّى ما عرفت ربّى » واين عبارت دليل بر صحّت برهان صدّيقين بوده ومفهوم آيات وأحاديث حاكى از برهان مزبور در اشعار شاعرانى عارف نيز بكار رفته است ؛ چنانكه خواجة عبد اللّه انصارى گويد :\r\n توحيده ايّاه توحيده * ونعت من ينعته ، لاحد \r\nامّا استشهاد از ذات بذات حقّ وبدون ملاحظهء غير را توحيد جمعى نامند ؛ واعتبار صفات وافعال وآثار وجميع مخلوقات را توحيد اطلاقى دانسته‌اند ودر صورتيكه صفات وافعال وآثار ، مورد ملاحظه واقع گردد ، آنرا توحيد فرقى گويند ؛ ولذا پرداختن از  « شَهِدَ اللَّهُ »  در آيهء مزبور ، بملائكة وأولو العلم ، تعبيرى ديگر از توحيد فرقى بوده واگر طبق آيهء شريفه ، ذات حقّ بنفس خود وبراي نفس خود باشد ، آنرا توحيد حقيقي شناخته‌اند وچون صفات وأسماء عين موصوف ونفس مسمّى ميباشد ، بهمين مناسبت صفات وافعال حقّ معلول أو نبوده واز شؤون ذات حضرت حقّند ؛ ولاجرم تمشّى از راه صفات وافعال حقّ بذات أو سلوك بر وفق برهان انّى نيست ؛ چنانكه ره‌يابى از ذات بصفاتش نيز برهان لمّى نخواهد بود وتسميهء چنين برهاني به صدّيقين ، دليل بر انحصار طريق وعدم ربط آن به انّى ولمّى است وچون ظهور أشياء مغايرتى با ظاهر نداشته وجميع مخلوق وموجودات ، مظاهر ومجالي حضرت حقّند ؛ سوايى ومغايرتى با ذات أو ندارند وتمشّى از طريق مظاهر بظاهر حقيقي هم ، مصداق برهان انّى وبرعكس آن يعنى لمّى نخواهد بود ؛ وبدين دليل است كه أولياء اللّه برهان صدّيقين را شريفتر ومحكم‌ترين براهين دانسته وحقيقت آنرا غير از دو برهان مزبور وعين توحيد حقيقي شناسند ؛ وامّا مراد از برهان شبه الّلّم اينستكه از چيزى شبيه علّت بمعلول پىبرند\r\nو \r\n","description":"","footnote":"","page_name":" 71 ","page_number":82},
  {"content":"\r\n\r\nبهمين ملاحظه هرگاه از ذات بصفات واز صفات به افعال حقّ نائل آيند ، از چنين برهاني ميتوان به شبه الّلّم تعبير كرد ؛ وحال اينكه مراد ايندو حكيم از برهان مزبور ، حتّى اين معنى هم نيست ؛ زيرا صفات حقّ عين ذات أو بوده وتفاوت آنها در مفهوم است ونه در مصداق .\r\n\r\nبخش سوّم - وصف وجود بواجب :\r\nيكى از مسائل مهمّهء الهيّات بمعناى أخصّ كه در تفسير آيات مربوط بدان بايد مورد رعايت مفسّر واقع گردد ؛ همين وصف وجود بواجب حقّانى ميباشد ، كه در تاريخ علم تفسير وبا شيوهء قدماء وعلومى كه در تفسير لازم ميدانستند ، بهيچ‌وجه مورد امعان نظر قرار نگرفته است . بطور خلاصه بايد گفت چگونه ممكن است كه وجود موصوف بواجب نگردد ، در حاليكه فراگرفتن عدم بر حقيقت مرسلهء وجود ، محال بوده وهر حقيقتي كه شمول عدم بر آن ممتنع باشد ، واجب الوجود است .\r\nصغراى اين قضيّه ، حقيقت مرسلهء وجود ، ومحال بودن فراگرفتن عدم آن ؛ بدليل اينستكه هيچ‌چيز ، مقابل خود را قبول نميكند ، زيرا قابل بايد بتواند با مقبول جمع گردد ؛ ووجود هميشه مقابل خود يا عدم را طرد ميكند وعدم نيز دافع وجود است ؛ امّا ماهيّت در قبول وجود يا عدم از حيث خود يكسان بوده وبعقيدهء حكماء ؛ در صورتيكه وجود عارض بر آن شود ، خواه‌ناخواه موجود ميگردد ، وبالأخره بايد دانست كه اگر ماهيّتى سپيد بود هرگز سياهى را نمىپذيرد ؛ بدين دليل كه « الذّاتى لا يعلّل ولا يختلف » پس امر ذاتي يعنى سپيدى يا سياهى ، نه علّت‌پذير است ونه ماهيّت مقابل خود را مىپذيرد ؛ امّا موضوع آن ، مانند كاغذ وپنبه يا پارچه ، هريك از سياهى وسپيدى را قبول ميكند ، واز همين نكته است كه بوجود هيولى در أحوال مختلفه قائل گرديده‌اند ؛ زيرا اتّصال هرگز قبول انفصال را نخواهد كرد ؛ امّا جسمي كه موضوع ايندو ميباشد ؛ هريك از ايندو را خواهد پذيرفت ؛ وامّا كبراى قضيّه ؛ يا هر حقيقتي كه اشتمال عدم بر آن محال باشد ، واجب الوجود است وبسبب ظهور امر ، نيازمند بتوضيحى نيست .\r\nامّا از طرف ديگر ، وجود يا واجب است كه در اينصورت مطلوب حاصل بوده وجاى سخنى نيست ؛ ويا غيرواجب وممكن است ، ودر اينحالت امكان ؛ عين ربط وتعلّق وفقر بغير خود بوده ، ليكن چنين غيرى نه ميتواند عدم باشد ونه ماهيّت كه امر عدمي ودر حكم عدم است ؛ ودر نتيجة حاجت ممكنات كه عين تعلّق بغير است ، بچيزى ديگر\r\n\r\n","description":"","footnote":"","page_name":" 72 ","page_number":83},
  {"content":"\r\n\r\nغير از وجود نخواهد بود ؛ زيرا حقيقت وجود نه از سنخ خود تكرارى مىپذيرد ونه ثاني وثالثى ؛ تا نيازمند ومتعلّق بدان باشد ؛ وبرعكس هرچه را دوّم يا مكرّر وجود پندارند ، هم آن عين وجود بوده وچيزى ديگر بجز وجود نيست ؛ وحال عدم وامر عدمي يا قوّهء وجود نيز معلوم بوده وفاقد شيئى نميتواند معطى آن گردد ، وبقول سخنسراى بزرگ شيرازي ، سعدى ، عليه الرّحمه :\r\n ذات نايافته از هستى ، بخش * كي تواند كه شود ، هستى بخش \r\n خشك أبرى كه بود ، ز آب تَهى * نايد از وى ، صفت آب‌دِهى \r\nاين برهان ، بدون لزوم به برهان خلف در بيان ، بدين معنى وتعبير است : مراد از وجوديكه علّت ممكنات وواجب است ، مرتبه‌اى أعلى از همين حقيقت بسيط وكلّ الأشياء وعامّ بوده ؛ واگر فرض شود كه اين مرتبهء أعلى ، خود در وجود نيازمند بغير باشد ؛ بايد آن غير ، غنّى بالذّات بوده وبعبارت ديگر واجب الوجود باشد ، وگرنه امر مورد بحث ، مستلزم دور وتسلسل باطل خواهد بود وبهمين ملاحظه در مقام دفع دور وتسلسل ، بايد وجود أعلى را علّت العلل كلّ موجودات وواجب الوجود دانست ؛ امّا برهان ذاتي نسبت به برهان خلف ، اشرف واز حيث دلالت ذاتي وحصول بمطلوب ، مطمئن‌تر بوده وبا اينكه شرح آن بتفصيل گذشت ، كوتاهترين براهين در اثبات ذات واجب الوجود در شمار است .\r\nبهروجه ، هر شيئى يا وجود دارد ، ويا در حال عدم است ويا داراى ماهيّتى ميباشد ؛ امّا وجود حقيقي وصرف ، از سنخ خود ثاني ندارد تا بدان تعلّق يابد ؛ زيرا در صرف الشّيئى امتيازى نيست وچنين وجودي نه ثاني دارد ونه تكرارى مىپذيرد . امّا عدم عبارت از نفى محض وباطل صرف است ، وباقي نميماند بجز ماهيّت كه آن نيز نه موجود است ونه معدوم ؛ ليكن اگر وجود عارض بر آن گردد موجود خواهد شد وگرنه بهمان سيرت‌وسان خود باقي ميماند ؛ ودر مآل ، صلاحيّتى براي قابليّت نفس الامرى ندارد ؛ وبا اين وصف چگونه ماهيّت را شايستگى صدور وجود است ؟ ! ؛ وسرانجام بايد ما معتقد بوجوب وجود شويم وبثبوت آن هدايت يافته واز سرگشتگى در اين وادى نجات يابيم ؛ وسپس به اثبات صفات وأسماء وافعال وآثار حقّ اوّل پرداخته وبحقيقت وحدت حقّهء وجود ومراتب آن از أعلى تا أدنى واز اشرف تا أخسّ واز اشدّ تا أضعف ، مبادرت كرده ودر هر مرتبه بامتياز آن از مرتبهء ديگر وخصائص ذاتي هريك دست\r\n\r\n","description":"","footnote":"","page_name":" 73 ","page_number":84},
  {"content":"\r\n\r\nيابيم وعلم الهيّات بمعناى أخصّ را با برهان لمّى بپايان برسانيم .\r\n\r\nبخش چهارم - برهان حاجت ممكن الوجود بواجب :\r\nممكنات از حيث ذات امكاني خود ، هيچگونه ترجّحى بر عدم نداشته ولا محالة چنين ترجّحى از واجب الوجود است ؛ زيرا موجود برحسب مفهوم يا واجب است ويا ممكن ؛ پس اگر موجود از حيث ذات خود داراى ترجّح باشد واجب بوده واين امر با فرض ممكن بودن مناسبت ندارد ؛ وبهمين دليل بايد ترجّح ممكن بجانب وجود يا عدم ممتنع باشد ؛ پس ممكن را از حاجت بواجب الوجود گزيرى نيست ؛ امّا اگر موجودى واجب باشد ، در اينصورت اعتراف بواجب انجام يافته واگر نباشد ، از طريق همان موجود ميتوان با سلسلهء علل ومعلولات در قوس صعود بواجب رسيد وگرنه كار بتسلسل باطل خواهد كشيد واين برهان نزديكترين مناهج به برهان صدّيقين است ؛ وبالأخره بايد دانست كه علاوة بر ادّلهء مزبور در اثبات واجب ، ميتوان از طريق صفات كمالى هم به اثبات آن پرداخت ولذا در صورتيكه في المثل صفات علم واراده را در نظر آوريم ؛ ايندو صفت كمالى يا واجبند كه با اين وصف مطلوب حاصل است ؛ ويا ممكنند كه در حصول وتحقّق نيازمند بوجود مرجّحى بوده كه لزوما بايد از آن بواجب تعبير كرد ؛ چنانكه از برخى حكماء مشاء منقول است كه گفته‌اند : واجب ميشود كه صفت حيات نيز داراى حياتي ذاتي بوده واراده واختيار هم به اراده واختياري ذاتي منتهى گردند ؛ وبالأخره اين صفات ممكنه بايد بذات امكاني خود باقي نمانده وسرانجام منتهى بوجوب گردند ؛ زيرا هر ما بالعرضي بايد بما بالذّات پايان يافته وبالمآل صفات هم بايد بذات واجب الوجود منتهى شوند ، تا در حالت امكان عامّ كه مستلزم دور وتسلسل است باقي نمانند ونكتهء قابل توجّه اينستكه علم ووجود يكى بوده ومغايرت آنها در مفهوم است ؛ بنابراين ، بايد جميع صفات عالي را ارجاع بذات واجب الوجود داده وبا مصداق خود متّحد كنيم ودر اينحال بايد درنظر داشت كه كثرت حاصله در مفاهيم ، انتزاعي است ونه در مصداق آنها ؛ يعنى صفات حقتعالى با ذات واجب الوجود ؛ برحسب مصداق متّحد بوده ، اگرچه از حيث مفهوم متغاير باشند ، مانند مغايرت در مفهوم علم با اراده وحيات وسمع وبصر وكلام ؛ ولذا مصداقا تعدّد وتكثّرى لازم نيامده وانتزاع مفاهيم بسيار از ذات واحدى جايز بوده واين كثرت وتعدّد در ذات تحقّق ندارد ، وبدين دليل هيچگونه رخنه يا خدشه‌اى بوحدت حقّه وارد نخواهند كرد ، تا بقول اشاعره بقدماى هشتگانه قائل گرديده\r\n\r\n","description":"","footnote":"","page_name":" 74 ","page_number":85},
  {"content":"\r\n\r\nوبگوييم : هريك از صفات هفتگانهء حيات وعلم واراده وقدرت وسمع وبصر وكلام نيز همانند ذات حقتعالى واجب بالذّات بوده ولزوما قديمند ولذا تكثّر قدماء هشتگانه وقدمت ذاتي آنها جايز است .\r\nبنابراين ، نظريّهء اشاعره بويژه قدماء واقدمين آنها باطل بوده وانتزاع مفاهيم مختلفه از ذاتي واحد جايز ميباشد وهرگز خدشه‌اى در وحدت حقّهء آن وارد نخواهد كرد ، ودر نتيجة جميع صفات كماليهء حضرت حقّ با ذات أو متّحد در مصداقى واحدند .\r\n\r\nبخش پنجم - اثبات حضرت حقتعالى از طريق برهان حركت :\r\nفلاسفه وحكماء ومتكلّمان ، هريك در اين برهان از راهى خاصّ خود رفته‌اند كه مورد تحقيق قرار خواهد گرفت :\r\n\r\n1 - فلاسفه :\r\nبرهان اين متفكّران بزرگ ، در فلسفهء طبيعي براي اثبات واجب الوجود ، اينستكه : هر حركتي را از وجود محرّكى خاصّ آن گزيرى نبوده وبهمين ملاحظه هر محرّكى نيز لا محالة بايد بمحرّك ديگرى منتهى گردد كه در نهايت سلسله ، خود آن محرّك حاجتي بمحرّك ديگر نداشته ودر معرض تغيير وتحوّل وزوال قرار نمىگيرد ؛ وچون بجز برخى از فلاسفهء اقدم كه موضوع علم طبيعي را جسم از حيث عدم تحرّك ميدانستند ، قدماء ومتأخّران برخلاف آنها موضوع مزبور را جسم از لحاظ تحوّل وتغيير وحركت دانند ؛ چنانكه شيخ الرّئيس أبو على سينا - رحمة اللّه عليه - موضوع علم طبيعي را جسم از حيث تغيير وكون وفساد وانقلاب ، اعمّ از دفعي يا تدريجي دانسته است ؛ وبالآخرة بايد حركت در هرچيزى بمحرّكى پايان يابد كه خود آن محرّك در نهايت سلسله واقع شده ودر ذات خود هيچگونه حاجتي بمحرّك ديگر نداشته ، وآن محرّك نهايى كسى جز ذات واجب الوجود نميباشد ؛ وبقول شاعر خمسه ، نظامى گنجوى قهستانى :\r\n بلى ، در طبع هر داننده‌اى هست * كه با گردنده ، گرداننده‌اى هست \r\n از آن چرخه ، كه گرداند زن پير * قياس چرخ گردون را ، همىگير \r\n اگرچه ، از خَلَل يأبى ، درستش * نگردد ، تا نگردانى نخستش \r\n چو گرداند ورا ، دست خردمند * بدان گردش بماند ، ساعتي چند \r\n هميدون ، دور گردون زين قياس است * شناسد ، هركه أو ، گردون‌شناس است \r\n\r\n2 - برهان حكماء :\r\nاين انديشه‌مندان در اثبات ذات واجب الوجود از طريق برهان\r\n\r\n","description":"","footnote":"","page_name":" 75 ","page_number":86},
  {"content":"\r\n\r\nحركت ، عقيدة دارند كه أفلاك بمعنى أخصّ ، طبيعي نبوده وداراى حركتي نفساني بسوى غايتى ميباشند كه نه شهوى است ونه غضبى ؛ بدين معنى كه آنها مبرّى از خشم وشهوتند ؛ زيرا ايندو در جلب ملايم ودفع مزاحم بكار آيند ، وأفلاك در سير وحركت خود بدين دو امر حاجتي نداشته وچون بقاء نوعي وبدل مايتحلّل را نيز فاقدند ؛ ونوع فلك منحصر در شخص آنست ، واز طرفي هم مادونى در تحت أفلاك نيست ؛ تا نفعي بدان رسانند ، ومنفعت يكى از آنها بديگرى هم نميرسد ؛ تا ايصال نفع ، مستلزم داشتن طبيعت غضب وشهوتي باشد ؛ باقي نميماند مگر حركت نفساني آنها بسوى غايتى وآنهم بحركت دورانى ونه مستقيم ؛ ولذا بايد حركت آنها نفساني بوده وبسوى مطلوبى حركت كنند كه غيرجسمانى باشد وچنين مطلوبى ، كسى يا چيزى بجز ذات واجب الوجود نيست كه غايت غايات ومنتهى النّهايات بوده ومحرّك اصلى وغايى أشياء است .\r\n\r\n3 - حركت نفس :\r\nبسا كه از طريق حركت نفس نيز بتوان به اثبات واجب الوجود پرداخت ؛ زيرا نفس انساني در آغاز تولّد امريست بالقوّه ودر خروج آن از قوّه بفعل وكمال ، نيازمند بخارج‌كننده‌ايست كه فاعل در نفس از حيث خروج باشد ، وگرنه نفس هميشه در قوّه مانده وبفعليّت نخواهد رسيد ؛ ودر اينحال لازم مىآيد كه خارج كنندهء نفس از قوّه بفعل ، خود در نهايت فعليّت وكمال باشد ، وچنين فاعلى جز ذات واجب الوجود نخواهد بود ، والّا امر ، مستلزم دور وتسلسل باطل است ، ودر نتيجة نفس جز بدرگاه مطلوب نهايى ، بار حركت نمىافكند ، واين مطلوب ، اطمينان‌بخش نفوس بوده ومطلوب كلّ طالب يا ذات واجب الوجود ميباشد .\r\n\r\n","description":"","footnote":"","page_name":" 76 ","page_number":87},
  {"content":"\r\n\r\n\r\nفصل پنجم در وحدت حقّهء واجب الوجود وبساطت أو\r\nاين فصل نيز با علوم تفسيري قدماء - بدانگونه كه حقّ وشايستهء آنست - به اثبات نرسيده واگر در اثبات توحيد ذاتي حضرت باريتعالى از مباني وقواعد حكمت نظري وايمانى وبرهاني استفاده نشود ؛ هر بحثي در آن ناتمام مانده ومحقّق انديشه‌مند را بجايى نخواهد رساند ؛ وبهمين مناسبت ، مفسّر بايد علاوة بر علوم مورد تذكّر ، دستى توانا در حكمت يماني ومباني برهاني داشته باشد ، واز جمله اينكه در اثبات توحيد ذاتي پس از اثبات واجب الوجود ، به ادّله‌اى متعدّد توسّل جسته ودر مقام تحقيق مسئلهء مزبور معتقد گردد كه حضرت حقتعالى وجود صرفى است كه هرگز اشرف وأكمل وأتمّ بر آن در تعقّل انسان در نمىآيد وچون صرف الحقيقة وأتمّ مراتب وجودي است ، نه تكرار مىپذيرد ونه كثرت وتعدّد ؛ زيرا كثرت بصرف وجود عارض نگرديد وچنين وجودي ناگزير مقتضى وحدت است كه در اينوجه مطلوب حاصل است ؛ ودر غير اينوجه يا أصلا وحدتي بحصول نمىپيوندد ، ويا در صورت حاصل آمدن آن ، موصوف ومعلّل بغير خواهد بود ، ولا محالة بايد گفت كه صرف الوجود را امكان عروض كثرت نيست ، وبهمين دليل هم متعدّد نبوده وهم واحد بوحدت حقّه يا عين احديّت است ؛ چنانكه در كريمهء اخلاص فرمايد :   « قُلْ هُوَ اللَّهُ أَحَدٌ »   امّا در صورتيكه صرف وجود را مقتضى وحدت ندانيم ، بناچار دو امر حاصل آن خواهد بود : يكى اينكه اقتضاء كثرت داشته باشد ، كه در اينوجه على الأصول واحدى بحصول نپيوسته است ؛ وصرف الوجودي محقّق نيست ؛ دوّم اينكه صرف الوجود نه مقتضى وحدت است ونه كثرت ؛ ودر اينحال نيز كثرتى\r\n\r\n","description":"","footnote":"","page_name":" 77 ","page_number":88},
  {"content":"\r\n\r\nپديد نمىآيد ، زيرا كثرت ، تأليفى از واحد است ، وهريك از وحدت وكثرت نسبت بصرف الوجود عرضى است وواجب الوجود بايد در وحدت خود معلّل بغير باشد واين تعليل علاوة بر وحدت أو ، بر وجود ووجوبش نيز شامل گرديده وبايد عقيدة داشت كه وحدت هرگز عين وجود ووجوب نبوده واين امر خلاف فرض صرف الحقيقة بودن ذات واجب الوجود ميباشد .\r\nمخفى مماناد كه عدم تكرار وتعدّد ووحدت حقّه با حقيقت وجود ، امرى بديهي بوده وصرف هرچيزى از أوصاف تعدّد وتكرار مبرّى است ، زيرا صرف الوجود عبارت از وجود بشرط لا ميباشد كه تعبيرى ديگر از واجب الوجود بوده وصرف الوجود بشرط لاشيئى ، يعنى بشرط عدم نقائص امكاني وحدود عدميّه ، كه حكماء آنرا همان حقيقت مرسله وبسيط وبلكه ابسط البسائط ميدانند .\r\nمراد حكيم سبزوارى از جملهء : « الوجود بشرط لا ، وهو واجب الوجود » در كتاب شرح منظومهء « 1 » خود اينستكه : وجود بشرط لا ، داير در السنهء عرفاء شامخ وحكماء متألّه ، وجوديست غيرمقيّد بقيود وصف واسم ورسم كه بوجود حقّ موسوم بوده وميتوان آنرا بوجود لا بشرطى هم تسميه كرد ، ليكن لا بشرط مذكور غير از لا بشرط قسمي است كه بقيد اطلاق وعموم مقيّد بوده وبفيض مقدّس ونفس رحماني وفعل سارى الهى وسعهء وجودي موسوم گرديده است ؛ ووجه تسميهء وجود بشرط لا وتوضيح آن بواجب الوجود بدين منظور ميباشد كه منسوب بودن ذات حقّ بماهيّات امكاني مورد توهّم واقع نگرديده ومحقّق حكيم آنرا با اين درنياميزد ، زيرا چنين وجودي فوق اطلاق وتقييد است .\r\nپس وجود بشرط لا را نبايد با وجود لا بشرط مقسمى اشتباه كرد ، زيرا اين يك مقيّد بقيد اطلاق است وآن‌يك از همين اطلاقيت - در مقابل تقييد - هم مبرّى بوده وبتعبير ديگر فوق اطلاق وتقييد ، يا مطلق عن الاطلاق والتّقييد ميباشد .\r\nدر تحليل نهايى بايد دانستكه صرف الوجود ، اگر مقتضى كثرت باشد ؛ ديگر نه\r\n\r\n\r\n","description":"","footnote":"\r\n( 1 ) - اين كتاب را اين مؤلّف در دو مجلّد وحدود دو هزار ويكصد صفحه تحت عنوان « حكمت‌نامه » شرح كرده‌ام وحواشي حكيم وحكماء بعد از أو را نيز در هر مبحثى آورده‌ام ودر انتشارات الزّهراء در سال 1380 طبع ومنتشر شده است ، وبشرح كبير موصوف ميباشد .\r\n","page_name":" 78 ","page_number":89},
  {"content":"\r\n\r\nواحدى متحقّق است ونه كثيرى ؛ بدين دليل كه كثرت مبتنى بر واحد بوده وچون وحدتي محقّق نباشد ، كثرت كه عبارت از تعدّد واحد ومشكّل از آنست ، از كجا پديد خواهد آمد ؛ ودر نتيجة وجود كثرت معلّل بوجود واحد بوده ومتوقّف بر آن ميباشد ؛ وچون كثيرى نبود ، واحدى هم موجود نيست ؛ وبالمآل هرگاه صرف الوجود را كثير بالذّات دانيم ، عالما به ابطال آن پرداخته‌ايم ؛ زيرا مقتضى ذات آنرا كه عين وحدت است ، از آن گرفته وآنرا بكثرت منسوب داشته‌ايم واين فرض منافى صرف الوجود بودن است كه طبق قاعدهء محكم عقلي « اقتضاء منافى چيزى ، منافى خود آنچيز هم خواهد بود » . امّا اگر صرف الوجود را نه مقتضى وحدت دانيم ونه كثرت ؛ در اينحالت بايد هريك از كثرت ووحدت را عرضى صرف الوجود پنداريم ، ودر اينوجه هر امر عرضيئى ناگزير معلّل بغير خود است ؛ زيرا ذاتي هيچ‌چيز معلّل نبوده وعرضى عكس مستوى آن ؛ يعنى معلّل بغير ميباشد ؛ ودر مقام توجيه بيشتر بايد دانست كه عكس قضيّه ، لازم أصل است ؛ يعنى : أصل آن بهيأتى است كه هرگاه تحقّق يافته وصادق آيد ؛ در هر مادّه‌اى كه باشد ، عكس آن نيز صادق است ؛ پس در صدق وكيف قضيّه ، عكس با أصل آن متّحد بوده وبا صادق بودن أصل ، عكس آن نيز ، از دليل وسند عقلي بىنياز ميباشد ؛ ولذا هرچه در وحدت خود ، معلّل بغير بود ، در وجودش نيز معلّل بغير خواهد بود ، وچون از پيش به اثبات پيوست كه ذات واجب الوجود ، خود علّة العلل است ومعلول هيچ علّتى نميباشد ، وصرف الوجود وبشرط لا بوده وحتّى از قيد اطلاق هم منزّه ومبرّى است ، در نتيجة وجود أو عين وحدت حقّه وأحديّت صرفه ميباشد وتعدّد وكثرت را در ساحت أقدس أو راه نيست .\r\nامّا دليل عقلي وحكمي ديگر در اثبات وحدت حقّهء واجب الوجود ، اينستكه : اگر صرف الوجود يا ذات واجب - تعالى شأنه العزيز - را تعدّدى باشد ؛ در اينوجه از دو چيز تركيب مىيابد : يكى ما به الامتياز وديگرى مابه‌الاتّحاد يا مابه‌الاشتراك ؛ كه علاوة بر باطل بودن تركيب در ذات واجب الوجود ؛ وحدت أو نيز موصوف بواحدى مركّب گرديده واز وحدت حقيقي وذاتي محروم است ؛ زيرا هم ما به الامتياز ذاتي اوست وهم مابه‌الاتّحاد يا ما به الاشتراك ؛ كه بهروجه اينگونه أوصاف در شأن ذات واجب - تعالى شأنه - نبوده ودر نتيجة بايد پذيرفت كه وحدت حقّهء أو از شائبه هرگونه كثرت وتعدّدى بدور وبركنار مانده وصرف الحقيقة الّذى ما كثرا عين شأن اوست .\r\n\r\n","description":"","footnote":"","page_name":" 79 ","page_number":90},
  {"content":"\r\n\r\nاز طرف ديگرى تركيب در ذات حقّ مقتضى تعدّد واجب الوجود بوده ؛ وهريك از ما به الاتّحاد وما به الامتياز ذاتي أو ميباشد ؛ وچون ايندو جزء ، موجب تركيب ذات واجب الوجود است ؛ هريك از ايندو هم بصفت وجوب موصوفند ؛ وگرنه بايد هريك ممكن الوجود باشند وتركيب ذات واجب از امكان ووجوب لازم آمده وبالبداهة باطل است ؛ ودر غير اينصورت يكى از ايندو ممكن است وديگرى واجب ، كه تركيب ذات حقّ از ايندو هم بديهي البطلان بوده وباقي نميماند ، جز وحدت حقّهء بدون قيد وشرط كه آن عين حقيقت ذات حقّ است .\r\nدر خاتمه پس از اتمام اين مبحث ، بنحو اختصار ، در مسئلهء بساطت وجود در ذات واجب - تعالى شأنه - پرداخته وميگوييم :\r\nذات واجب ، واحد وأحد بسيطى است كه از هرگونه شائبه تركيب واجزاء خارجي وجنس وفصل مبرّى بوده وعلى الاطلاق هيچ‌گونه شريك در وجود فردى أو نيست ؛ وبقيّهء افراد وجود در حقيقت بمنزلهء اظلال وفروع واطوارى از أو در شمار آمده واز بساطتى محضه برخوردار ميباشد ؛ وجملهء « ليس في الدّار غيره ديّار » حاكى از حقايق مزبور است .\r\nبعلاوة در طبيعت وجوب ، فردى جز أو نيست ووحدت وواحديّت ، مرتبهء اعتبار أسماء وصفات خداوند بوده وبدين ملاحظات واحد ، اسم ذات حقّ وأحديت مطلقه صفت اوست ؛ كه با ملاحظهء آن ، كثرات صفاتى وأسمائي از أو مرتفع گرديده وجميع تعيّنات از أو بركنار ميشود ، وبتعبير ديگر مقام أحديّت جمعى در حقيقت ذات أو مندرج ميباشد ؛ ولذا از مادّه وصورت خارجي وذهني وهر كمّ وكيفيّت مورد تصوير وتصوّرى بدور است ؛ وهمچنين از اجزاء حدّى وحملى ونيز لا بشرطى وتركيبي وغيره منزّه بوده وحتّى از اجزاء مورد اعتبار ذهني هم كه بشرط لا محسوبند فارغ ومبرّى است ؛ وهيچگونه شائبهء جنس وفصلى در وجود أو نبوده ودر اين معنى بقول شاعرى عارف :\r\n نه أشارت مىپذيرد ، نى گمان * نه كسى زو ، نام دارد ، نى نشان \r\nبهر تقدير ، ذات واجب الوجود از بساطت حقّه‌اى بهره‌مند است كه هرگونه اجزاء خارجي وذهني وكلّى وجزئي ومقدارى وتعليمي وطبيعي وعلّتى نداشته ودر بسيط الحقيقة وكلّ الأشياء وليس بشيئى منها بودن خود ، از جميع آنها منزّه ميباشد ؛\r\nو \r\n","description":"","footnote":"","page_name":" 80 ","page_number":91},
  {"content":"\r\n\r\nتحقيق دقيق در اين‌گونه مسائل را در مبحث مورد تحقيق ؛ بمطالعهء همين عنوان از كتاب « حكمت‌نامهء » اين مؤلّف توصيه ميكنم وخوانندهء خواهنده را بدان ارجاع داده واين مبحث را در همين عبارت بپايان ميرسانم ، تا از طور تحقيق اين مقدّمه بركنار نيفتد .\r\nامّا بنحو مختصر در پيرامون صفات حضرت حقتعالى بايد دانست كه : بطور كلّى صفات يا محسوسند ويا معقول وهريك از ايندو يا عين موصوف ويا غير از موصوف ميباشند ؛ ولى صفات حضرت حقّ از قبيل محسوس نبوده وفرقهء مجسّمه ومشبّهه ويا اشاعره كه صفات را زايد بر ذات دانسته‌اند ، ويا برخى از كرّاميّه كه بمفارقت صفات از ذات عقيدة دارند ؛ راهى بضلالت پيموده وبخطا رفته‌اند ؛ زيرا اينان بايد ذات حقتعالى را از صفات كماليّه عارى پنداشته ويا استكمال ذات أو را بأمري زايد بر ذات كه همان صفات است تصوّر كنند ، وسرانجام با قبول اين عقايد بايد ذات حقّ را فاقد كمال وفعليّت خاصّ صفاتى دانيم وتعالى اللّه عن ذلك علوّا كبيرا ؛ بهمين ملاحظه صفات حقّ براي ذاتش عين وجوب بوده وبقول أبو نصر فارابى ، در وجود ، واجب است كه وجوب علم وقدرت واراده بالذّات بوده ودر غير واجب الوجود يا ممكنات ، ذاتي نباشد ، تا مرتبت ايندو از يكديگر ممتاز گردد ؛ ونكتهء مهمّتر اينستكه هر صفتي عين ذات حقّ بوده وبا ديگرى از حيث مفهوم متفاوت وبلحاظ حقيقت وجودي عين يكديگرند وبا اين وصف ، عين ذات حضرت حقّ نيز ميباشند ؛ وسرّ اين مسئله هم در وحدت وبساطت وجود است وبرخى از أرباب كلام وفلاسفه بدين نكته دست نيافته وبعيني بودن صفات ، اوّلا با يكديگر وثانيا با ذات حقتعالى نائل نيامده‌اند .\r\n\r\n","description":"","footnote":"","page_name":" 81 ","page_number":92},
  {"content":"\r\n\r\n\r\nفصل ششم در لزوم مباني عرفان در تفسير قرآن حكيم\r\nعرفان يعنى شناخت ذات وأسماء وصفات وافعال وآثار حضرت حقتعالى ، وفرق آن با علم در اينستكه ضدّ علم جهل است وضدّ عرفان ، انكار ، ولذا عارف كسى را نامند كه بشهود ذات وأسماء وصفات وافعال خداوند متعال پرداخته وأو را انكار نكند ؛ ومعرفت حالتي است كه از شهود حقّ حاصل ميگردد ، وفرقى ديگر بين علم ومعرفت وجود دارد وآن عبارت از جزئي وثابت ودائمي بودن موضوع علم است ؛ درحالىكه موضوع عرفان كلّى بوده وبتجربه وملاحظه ومباشرت در شهود شخصي تحصيل ميگردد ؛ وامتيازى كه در ميان علم ومعرفت وجود دارد در اينستكه ؛ علم ومعرفت هردو خاصّ انسان است ؛ در صورتيكه معرفت را در حضرت حقّ مورد استعمالى نبوده ونسبت علم بخداوند تعالى حقيقت دارد ونه معرفت ؛ زيرا معرفت يعنى شناخت اجمالي وكلّى ، وعلم يعنى دانستن جزئي وتفصيلي ، كه اوّلى خاصّ انسان است ودوّمين اختصاص بحضرت حقتعالى دارد ؛ واز طرف ديگر علم گاهى مبناى عقلي دارد وگاه ديگر نقلي ، امّا معرفت كه شناخت كلّى است ؛ با شواهد وعلاماتى حاصل مىآيد كه عارف در تحصيل آن از تجارب ومباشرت در شهود بهره ميگيرد ؛ وكريمهء قرآني نمايانگر اين معنى است كه در سورهء محمّد فرمايد :  « وَلَوْ نَشاءُ لَأَرَيْناكَهُمْ فَلَعَرَفْتَهُمْ بِسِيماهُمْ ، وَلَتَعْرِفَنَّهُمْ فِي لَحْنِ الْقَوْلِ وَاللَّهُ يَعْلَمُ أَعْمالَكُمْ »  وبوضوح در اين آية ميتوان بفرق معرفت از علم پرداخت ؛ زيرا خداوند فرمايد : آنانكه در دل آنها مرضى است ومىپندارند كه خدا كينهء آنها را آشكارا نخواهد كرد ؛ بايد بدانند كه : اگر ما - خداوند\r\n\r\n","description":"","footnote":"","page_name":" 82 ","page_number":93},
  {"content":"\r\n\r\nتعالى - بخواهيم آنها را بتو مىنمايانيم وتو آنها را از سيمايشان بازخواهى شناخت ، ويا البتّه از لحن قول وشيوهء سخن گفتن ميشناسى ، وخداوند باعمال آنها عالم است . در اين آية ، بوضوح ميتوان بموارد كاربرد معرفت وعلم آگاه گرديد ودانست كه علم به اعمال تعلّق گرفته ومعرفت بلحن قول ؛ ونخستين كه اعمال أهل كينه ومرض قلبي است ، جزء بجزء وبطور مفصّل در علم الهى ميباشد ، در حاليكه دانستن با لحن قول ، جملي وبطور كلّى در حدّ شناخت يا معرفت است ؛ كه خاصّ انسان ميباشد ؛ ودر كريمهء ديگر فرمايد :  الَّذِينَ آتَيْناهُمُ الْكِتابَ يَعْرِفُونَهُ ، كَما يَعْرِفُونَ أَبْناءَهُمْ *  يعنى بكسانيكه كتاب را فرستاديم ؛ آنرا چنان ميشناسند كه فرزندان خود را ؛ وچون فعل شناخت براي فرزند بكار ميرود ؛ آنانكه خداوند كتابرا برآنها نازل كرده ، كتاب اللّه را مانند فرزندان خود بنحو اجمال وكلّى ميشناسند ونه بطور جزئيّات ومفصّل .\r\nبنابراين ، عرفان يا علم اجمالي براي شناخت كتاب اللّه وتفسير وتأويل آن لازم است ، كه البتّه موارد كاربرد آن بيشتر در الهيّات بمعناى أخصّ بوده وحتّى فروع احكام آن نيز كه در حيطهء علم انسان واقع ميگردد ؛ بعلم ظنّى است ونه جزمى وقطعي ، كه جز خداوند متعال كسى را از چنين علمي بقرآن امكان تحقّق ووقوف جازم نيست ، ومراد اين مؤلّف نيز از لزوم عرفان در تفسير وتأويل ، مربوط به معرفت اللّه وأسماء وصفات وافعال وآثار حضرت حقتعالى است كه در حدّ علم ممكنات درنيامده ودر سراسر كتاب اللّه ، بوفور از ذات وأسماء وصفات حقّ سخن رفته است وهرگز انسان بعلم جزئي وتفصيلي قادر بر دانستن آنها نيست ؛ چنانكه در كلام اللّه آمده است :  « وَما يَعْلَمُ تَأْوِيلَهُ إِلَّا اللَّهُ ، وَالرَّاسِخُونَ فِي الْعِلْمِ يَقُولُونَ آمَنَّا بِهِ ، كُلٌّ مِنْ عِنْدِ رَبِّنا »  يعنى : تأويل كتاب را كسى بجز خدا نميداند وآنانكه راسخان در علم واستواران در دانشند ، ميگويند : ما بدان ايمان آورديم ، وهمهء آن از جانب پروردگار ما ميباشد .\r\nدر اين كريمه نيز لطيفه‌اى پنهان است كه همان علم بجزئيّات تفصيلي قرآن بوده وچون چنين علمي در تأويل آن براي كسى حاصل نمىآيد ؛ در آيهء مزبور صريحا نازل است :  « وَما يَعْلَمُ تَأْوِيلَهُ إِلَّا اللَّهُ »  وامّا راسخان در علم نيز بدان ايمان آورده وعقيدة دارند كه كتاب حاوي محكمات ومتشابهات ، بطور كلّ از جانب خداوند نازل گرديده وچنين علمي اجمالي بوده وبتفصيل جزءبجزء نمىپردازد ؛ ودر نتيجة بموارد استعمال علم وعرفان يا معرفة اللّه ، آگهى يافته وفرق بين ايندو بطور وضوح دانسته آمد .\r\n\r\n","description":"","footnote":"","page_name":" 83 ","page_number":94},
  {"content":"\r\n\r\nاگر اشكال كنند كه علم حضرت حقّ اجمالي در عين كشف تفصيلي است ؛ يعنى در عين اجمال ، مفصّل ودر عين تفصيل ، مجمل ميباشد ؛ واگر عرفان عبارت از علم اجمالي است ؛ بنابراين ، ميتوان حضرت حقّ را داراى عرفان شناخت ؛ در پاسخ اشكال ودفع اين شبهه بايد گفت ؛ على الأصول عرفان ، خاصّ بينش انسان بوده وعبارتست از شهود ذات وأسماء وصفات وافعال خداوند متعال ، وچنين معرفتي كه اجمالي است ، اختصاص به انسان داشته ونميتوان حضرت حقتعالى را عارف ناميد ؛ زيرا علم اجمالي حقّ بذات خود وكلّ ممكنات أمرى وخلقي ، اجمال در عين كشف تفصيلي بوده ودر نتيجة كاربرد اين اسم ويژهء انسان ميباشد ووصف حضرت حقّ بدان وتسميهء أو باسم عارف ، از نحوه‌اى كفر خفىّ بىبهره نيست ونه خداوند متعال نفس خود را ونه هيچ نبىّ ورسول وولىّ وامام وحكيمى حقّ را بنام عارف ناميده وچنين اسمى جز براي انسان شايسته نيست .\r\nامّا مراد از مباني عرفان ، كه در سرفصل اين مبحث آمده است ؛ أصولي كلّى ومحقّقانه ميباشد كه عرفاء شامخ بيشتر بجنبهء نظري وعلمي آن توجّه داشته ودر مباحث ومسائل مهمّهء عرفانى بويژه در الهيّات بمعناى أخصّ ، اعمّ از أحديّت وواحديّت وأسماء اللّه ، بخصوص اسم أعظم وحسنى وكنز مخفى وشؤون ذاتي وفيض أقدس ومقدّس وجلاء واستجلاء ووجود علمي وعيني وأعيان ثابته يا صور مرتسم در ذات حقّ بنحو ارتسام عيني واين همانى ، ونيز در طبيعت كلّى وأنواع حقايق وعماء ربّانى وتجلّيات حقّانى وحدوث ذاتي وأزلي واسمى بكار برده ودر هريك از مباحث ياد شده بژرف‌انديشى ودقّتى بسيار پرداخته‌اند ؛ وبجز مباحث ياد شده در عرفان نظري ومستند بعقل ونقل ؛ بتحقيق وتعمّق در مسائل ومباحث انديشه‌گير ديگر از قبيل : مظهر اسم أعظم ومجالي وهياكل توحيد وتطابق نشئآت عقلي وخارجي وعوالم خلقي وامرى وآفرينش انسان بصورت اللّه ووجود أرباب وربّ الأرباب وسلطنت أسمائي وصفاتى ومظهريّت انسان كامل وجامعيّت آدمي واستخلاف مستقيم أو از حضرت حقتعالى در عالم عين وتوحيد افعالى ومعنى حقيقي فقر وتماميّت آن در أنبياء ورسل وأئمّهء معصومين - صلوات اللّه تعالى عليهم أجمعين - وبالأخره اوّل وآخر وظاهر وباطن بودن حضرت حقتعالى ، پرداخته وبه نتايجى بس شگرف ودقيق دست يافته‌اند ، كه در هيچيك از علوم ومعارف جزئي وكلّى ديگر ، بدين سيرت وسان وشيوهء عارفانه ودر\r\n\r\n","description":"","footnote":"","page_name":" 84 ","page_number":95},
  {"content":"\r\n\r\nعين حال لطيف ، مورد توجّه وژرف‌نگرى واقع نشده است . اكنون بتفسير برخى از آيات بر مباني عرفان نظري پرداخته وچون دامنهء سخن وسيع است ، آنرا در بخشهايى چند مورد بررسى وتحقيق قرار ميدهيم .\r\n\r\nبخش نخست - تفسير قُلْ هُوَ اللَّهُ أَحَدٌ :\r\nدر كريمهء مزبور كه به اخلاص ناميده شده ووجه تسميهء آن بلحاظ خلوص قلب عبد از هرگونه ريا وعبادت أصنام وأوثان مصنوعه ، اعمّ از مادّى ومعنوي يا أوهام وتصوّرات ميباشد ؛ ودر مكّهء مشرّفه نازل گرديده ؛ مراد از « هو » همان هوّيت غيبى حقّ است كه ظهور آن ممكن نبوده واشارتى بباطن ذات وواحديّت الهى است كه اختصاص بهيچ اسم ووصف ونعت يا مرتبه‌اى نداشته ومطلق بدون اعتبار أسماء وصفات وحتّى الوهيّت است كه جامع كلّ أسماء اللّه ميباشد ؛ ولذا در كريمهء ياد شده هو پيش از اللّه آمده ولذا الوهيّت مرتبهء ظهور هويّت محسوب ميشود ، ودر عين حال بر سبيل اجمال وانفراد وشأن خود ، اشارتى بر جميع مراتب مزبور وهم ببطون غيبوبت بوده وبهمين ملاحظه هويّت ، لفظي است كه داراى معنى اشاره بغائب ونيز بكنه ذات حقّ باعتبار أسماء وصفات أو با فهم غيب مطلق بودن آنهاست وبنا بسرودهء شيخ عارف عبد الكريم گيلانى :\r\n إنّ الهويّة غيب ذات الواحد * ومن المحال ظهورها في الشّاهد \r\n فكأنّها نعت وقد وقعت على * شأن البطون وما لذا من جاحد \r\nاسم هو باطن وسرّ اللّه بوده وهرگاه از اسم اللّه كه پنج حرف است ، سه حرف اوّل حذف گردد ، ه باقي ميماند كه راجع بحقّ بوده واگر ه از اللّه حذف گردد ، بقيّهء حروف آن افادهء هيچ معنايى نكرده ولى اگر همزهء اوّل آن حذف شود « للّه » باقي ميماند كه فايده‌اى در آن است ، واگر از آن لام نخست حذف شود كلمهء « له » ميماند كه داراى معنى است وهمچنين با حذف لام دوّم « للّه » حرف « ه » باقي ميماند كه بدون واو بوده ودر مقام اشباع آن از تلفّظ ، أفضل أسماء اللّه ميباشد ؛ وكلمهء « هو » مفيد معنى وجود محضى است كه عدم را در آن راهى نبوده ودر شهود درنمىآيد ودر عين حال محيط بر كلّ كمالات وجودي ، اعمّ از غيب وشهود است ؛ ولى در حدّ ادراك واستيفاء درنخواهد آمد ، اگرچه حضرت حقتعالى از آن حيث كه غائب است ، داراى شهود بوده واز همين حيث شهود نيز غائب وظهور أو عين خفا وخفايش عين ظهور ميباشد ؛ ليكن انسان بكنه اين غيب وشهود راه نيافته ودر حدّ علم كسى واقع نميگردد .\r\n\r\n","description":"","footnote":"","page_name":" 85 ","page_number":96},
  {"content":"\r\n\r\nامّا اسم اللّه وأحد كه ناظر بر الوهيّت وأحديّت حقّهء خداوندى است ، در تفسير بسملة ودر متن كتاب آمده ودر اين مقال از تكرار آنها خوددارى ميشود وخواننده ميتواند ايندو مبحث را در آغاز تفسير ، مورد مطالعهء خود قرار دهد .\r\n\r\nبخش دوّم - در تفسير لَيْسَ كَمِثْلِهِ شَيْءٌ :\r\nدر اين كريمهء قرآني ، هم تنزيه آمده وهم تشبيه ، زيرا تنزيه حقّ عين تشبيه بوده وتشبيه أو عين تنزيه است ؛ ودر اين آية  « لَيْسَ كَمِثْلِهِ شَيْءٌ »  تنزيه حق و  « كَمِثْلِهِ »  و  « السَّمِيعُ الْبَصِيرُ »  تشبيه اوست وبرخى از مفسّران هم كه كاف كمثله را إضافي دانسته‌اند ، راهى بخطا رفته‌اند ؛ زيرا هيچ كلمه ولفظ وحرفى در كتاب اللّه زائد نبوده ، وداراى كاربردى مناسب وبمقتضاى بلاغت است ؛ كه بر غير أهل علم وحتّى گاهى بر راسخان در علم نيز پوشيده مانده ، وبتدريج وگاهى در قرون واعصار بر بعضي از أولياء اللّه آشكارا وظاهر ميگردد ، ودر اين كريمه نيز بايد توجّه داشت كه خداوند حكيم فرمايد : مانند مثل أو هم نيست ، چه رسد بمثل خداوند ؛ وامّا سمع وبصر حقتعالى هم غير از هر سمع وبصر خلقي است ولذا مانند مثل سمع وبصر أو هم سمع وبصرى نيست ؛ پس در عين تشبيه ، تنزيه ودر عين تنزيه تشبيه است ؛ وچون در هر تشبيهى دوگانگى مشبّه ومشبّه‌به وجود دارد وگرنه تشبيه تحقّق نخواهد يافت ؛ بقول شيخ أكبر محيى الدّين بن عربى « فشّبه وثنّى » ليكن چون ذات حقتعالى باعتبار سميع وبصير بودن خود در هر مظهرى متناسب با خلقت آن ظهور دارد ؛ بنابراين ، هر سمع وبصرى از أو بوده ودر حقيقت هيچ سمع وبصرى تحقّق نيابد مگر بظهور دو اسم سميع وبصير وجملهء ابن عربى در فصوص الحكم خود حاكى از همين معنى است كه « فنزّه وأفرد » زيرا تنزيه حقيقي در آن لايح وواضح بوده وفردانيّت وجود حقّ حاكى از اين معنى ميباشد .\r\nبارى ، اگر چشم عقل آدمي بينا گردد ، مطلق را در مقيّد بهمان مقدار قيد مىنگرد وبا همين نگرش در تشبيه هم بديدار تنزيه نائل مىآيد ؛ ولذا از عارف وارف علىّ بن سهل أصفهاني ، بنقل از نفحات الأنس جامى ، حقيقت توحيد را پرسيدند ؛ وأو در پاسخ گفت :\r\n« قريب من الظّنون بعيد من الحقايق » واضافه كرده است كه توحيد چون خورشيد بوده ؛ نور آن نزديك ، ولى ادراك حقيقت آن بسيار دور ميباشد ؛ ونيز إبراهيم بن فاتك بغدادي ، شاگرد حلّاج المعارف والحقايق وسلطان العاشقين ، وبرهان الواصلين - حسين بن منصور - فرمايد : « إفراد القدم عن الحدث » وشيخ الاسلام هروى ، در توحيد گفته است :\r\n\r\n","description":"","footnote":"","page_name":" 86 ","page_number":97},
  {"content":"\r\n\r\n« نفى الحدث وإقامة الأزل » وابن عربى ، امام ائمّة العرفان فرمايد : « سبحان من أظهر الأشياء وهو عينها » ودر اين عبارت تنبيهي است بر اينكه حضرت حقتعالى عين هر شيئى است ونفس الأمر بودن آن شيئى بهمين استناد بوده وظهور حضرت حقّ باسم الظّاهر در ملابس أشياء مورد ترديد هيچ موحّدى راستين نميباشد ؛ ودر عين أشياء بودن ، حقيقت أو غير از أشياء بوده وبتعبير ديگر جمع حقّ وأشياء ، جمع فيه است نه معي كه عرضى در شمار مىآيد ؛ ولذا در أشياء بودن أو بممازجت نيست وغير از أشياء بودنش هم بمفارقت نميباشد ؛ وبقول پير توحيد شيخ محيى الدّين بن عربى :\r\n فإن قلت بالتّنزيه كنت مقيّدا * وإن قلت بالتّشبيه كنت محدّدا \r\nپس چهار تشبيه وتنزيه در كريمهء قرآني :  « لَيْسَ كَمِثْلِهِ شَيْءٌ وَهُوَ السَّمِيعُ الْبَصِيرُ »  موجود است ؛ يك تنزيه در ليس كمثله ، وتنزيه ديگر در سميع وبصير بودن حقّ بعنوان دو اسم از أسماء اللّه كه عين ذاتند وذات أو منزّه از هر شائبه تشبيه ميباشد ، ويك تشبيه در كمثله كه همانندى ومثال بودن ذات أو با موجودات خلقي است ، وتشبيه ديگر در داشتن مطلق سمع وبصر است كه هر حيواني هم واجد آن بوده ودر عين مشبّه بودن منزّه ودر عين تنزيه ، مشبّه ميباشد . محيى المعرفة والدّين ابن عربى در باب چهارصد ونود ونه از كتاب « فتوحات مكّيه » در مورد كاف كمثله گويد : « وقتا على زيادة الكاف ووقتا على كونها صفة لفرض المثل وهو مذهبنا » پس اختيار شيخ اينستكه كاف زائد نبوده وصفتي است براي فرض مثل ذات حقتعالى .\r\n\r\nبخش سوّم - در تفسير حَتَّى نَعْلَمَ :\r\nأصل كريمهء موردنظر كه بسيارى از محقّقان والامقام وعارفان اسرار الهى بدان دست نيافته‌اند اينست :   وَاللَّهُ يَعْلَمُ أَعْمالَكُمْ ، وَلَنَبْلُوَنَّكُمْ حَتَّى نَعْلَمَ الْمُجاهِدِينَ مِنْكُمْ وَالصَّابِرِينَ وَنَبْلُوَا أَخْبارَكُمْ   يعنى خداوند بهمهء كارها واعمال مصنوع شما داناست ؛ والبتّه شما را در مقام امتحان مخاطب قرار داد ، تا اوّلا دوگانگى سائل ومسؤول معلوم گردد وثانيا حقيقت آنچه را عيسويان دربارهء الوهيّت أو ومادرش ميگويند ، از زبان خود حضرت عيسى بشنوند ؛ با توجّه بدينكه حقيقت وجود داراى وحدت وبساطت محضه بوده واز دوگانگى امتناع دارد ؛ وثالثا مهمّتر از همه اينكه خداوند تعالى نفس وذات خود را در مرتبه‌اى قرار ميدهد كه علم به آفريدگان خود را از آنها اخذ ميكند ، با اينكه علم أو عين ذاتش بوده وسابق بر وجود مخاطب ميباشد ؛ وحضرت عيسى نيز ناگزير برعايت أدب در پاسخگويى پرداخته وبر وجه كمال\r\n\r\n","description":"","footnote":"","page_name":" 87 ","page_number":98},
  {"content":"\r\n\r\nأدب وعبوديّت بجواب دادن مبادرت كرده است وابن عربى در فصّ حكمت عيسوى گويد : « قام لها الحقّ في مقام حتّى نعلم » يعنى خداوند متعال در مرتبه ومقام فرقى ، با مخاطب خود عيسى قرار گرفت ؛ تا پرسنده از پاسخ دهنده ممتاز گرديده وآنحضرت در عين مرتبهء حقّى وجمعى ، بمفهوم فرقى وعبديّت پاسخ دهد واز جميع مردمانى كه قائل به الوهيّت أو ومادرش گرديده‌اند ، دفع شبهه نموده وبا رعايت مرتبهء عبديّت وأدب ، در عين جمع بتفرقه گرايد ودر عين تفرقه مجموع بوده وهيچيك از ايندو قادح مرتبهء ديگرى نباشد ؛ وامّا بودن حقّ طبق كريمهء فوق الذّكر والتّرجمه ، در مقام « حتّى نعلم ويعلم » كامل وصحيحتر از بودنش در مقام  « حَتَّى نَعْلَمَ »  است ، زيرا در وجه نخستين ، انحصار علم حقّ در اخذ از معلوم تنها نيست ؛ بلكه نعلم فرع بر يعلم ميباشد ؛ ودر وجه دوّم ، معنى انحصار محقّق بوده واين معنى با علم ذاتي حضرت حقتعالى مناسبت ندارد ؛ زيرا علم حقّ بطور كلّى وحقيقي ذاتي بوده واز مخلوق أو حاصل نميشود ، تا  « حَتَّى نَعْلَمَ »  بدون  « وَاللَّهُ يَعْلَمُ أَعْمالَكُمْ »  قابل توجّه ومحقّق باشد ؛ وبهمين دليل جملهء قرآني  « وَاللَّهُ يَعْلَمُ أَعْمالَكُمْ »  پيش از جملهء :  حَتَّى نَعْلَمَ الْمُجاهِدِينَ مِنْكُمْ وَالصَّابِرِينَ  آمده است ؛ اگرچه جملهء اوّل در آيهء پيشين است وجملهء دوّم در آيهء پس از آن ؛ وبهروجه ، جملهء :\r\n وَلَنَبْلُوَنَّكُمْ حَتَّى نَعْلَمَ الْمُجاهِدِينَ مِنْكُمْ وَالصَّابِرِينَ  دلالت دارد كه علم أزلي حقّ عين ذات اوست وبجميع اعمال مخلوقات واز جمله صبر ايّوب ورضاى وى بقضاء وقدر الهى تعلّق داشته وهيچ‌چيز از علم حقتعالى بيرون وبركنار نيست ؛ وامّا معنى  « حَتَّى نَعْلَمَ »  پس از امتحان وابتلاء ورضا وصبر ايّوب - على نبيّنا وآله وعليه السّلام - اينستكه علم حقّ در عين ذاتي وأزلي بودن ؛ بر وجه امتحان وابتلاء ايّوب وصبر ورضاى أو تعلّق گيرد ، وهمين نحوه از علم كه تابع معلوم است ، در علم ذاتي حقّ بوده ونه اينكه حضرت حقتعالى تا پيش از امتحان وابتلاى ايّوب وصبر ورضاى أو ، علمي در اين مورد نداشته ودر نتيجة با امتحان وابتلاء وصبر ايّوب ، بدان علم دست يافته ومعاذ اللّه علم ذاتي أو تابع معلوم بوده يا پس از امتحان وابتلاء تحصيل گرديده است . امّا بهترين تفسير اينستكه : علم ذاتي حضرت حقتعالى ، پس از امتحان وابتلاء وتشخيص مجاهدين وصابرين ، با معلوم عيني منطبق ميگردد ، ومراد از جملهء :  « حَتَّى نَعْلَمَ »  انطباق علم الهى با معلوم عيني وخارجي است ، ونه اينكه علم حقّ تابع معلوم باشد .\r\n\r\nبخش چهارم - تفسير هُوَ الَّذِي يُصَلِّي عَلَيْكُمْ :\r\nهر نمازى داراى دو بخش است ؛\r\n\r\n","description":"","footnote":"","page_name":" 88 ","page_number":99},
  {"content":"\r\n\r\nبخشي با افعال واقوالى معيّن از انسان مصلّى سر ميزند وبخش ديگر طبق كريمهء :  هُوَ الَّذِي يُصَلِّي عَلَيْكُمْ وَمَلائِكَتُهُ  خاصّ خدا وملائكة بوده ، ودر حقيقت اين قسمت در ميان عابد ومعبود مشترك وهردو در بخش أخير شريكند ؛ زيرا خداوند بندگانش را أمر بصلات وتسبيح خود كرده ودر مقابل ، أو نيز در مقام تجلّيات حقّانى خود باسم الظّاهر وربّ خاصّ در مظاهر وجودي عباد ؛ بر آنها بصلات مىپردازد وبديهي است كه صلات هر موجودى متناسب با وجود أو ومرتبهء خاصّ وى بوده وبفرمودهء أبو نصر فارابى در فصّ بيست ونهم از كتاب « فصوص الحكمهء » خود « صلّت السّماء بدورانها ، والأرض بر ججانها ، والماء بسيلانها والمطر بهطلانه » وفي الحقيقة صلات آنها عين وجودشان بوده وصلات حضرت حقتعالى نسبت به انسان اينستكه أو را از وجود علمي وعين ثابت بعين خارجي لباس هستى پوشيده واز ظلمت عدم بنور وجود وهدايت تكويني رسانده است ؛ پس اقتضاء صلات در هريك از عبد وربّ از ذات آنان نشئت يافته ، وچون حضرت حقّ مصلّى بندهء خود باشد ؛ ناگزير بندهء أو هم بايد مصلّى حقّ بوده وربّ خود را برحسب معتقدات خاصّ خود نيايش كند وبرعكس ، ربّى هم كه بمربوب خود صلات ميكند ، بر وفق عقايد آن مربوب بصلات مىپردازد والبتّه اين صلات چيزى جز تجلّى أو بر عبد نيست ؛ وبتعبير ديگر « لكلّ عبد ربّ خاصّ » واين ربّ نيز اسمى از أسماء اللّه ميباشد كه با قابليّت عبد متناسب است ؛ وهيچ بنده‌اى در داشتن اين قابليّت با ديگرى برابر وهمسان نبوده ولذا براي هر بنده‌اى تجلّئى خاصّ است كه براي ديگرى نيست ؛ وجملهء : « لا تكرار في التّجلى » يعنى همين ، واز سوى ديگر خداوند در يك بنده دو تجلّى ندارد ؛ وعبارت : إن الله لا يتجلى في صورة مرتين مفيد عدم تكرار تجلّى در يك صورت ميباشد ؛ وبدين ملاحظه خدا يا ربّ هر عبدي بصورت معتقدات أو بر آن عبد صلات گزارده وعبد نيز در عين اعتقاد خود بربّ خويش نماز ميگزارد ؛ وچون عبد از كمال وجودي بيشترى برخوردار باشد ، اين هردو صلات هم از كيفيتى برتر بهره‌ور بوده وآنگاه كه مصلّى برترين موجود عالم هستى باشد ، خدا وملائكة بر أو صلات ميكنند وكريمهء :  إِنَّ اللَّهَ وَمَلائِكَتَهُ يُصَلُّونَ عَلَى النَّبِيِّ  دليلي قرآني بر صدق اين امر بوده ولذا ربّ هر مخلوقى برحسب معتقدات وكمالات وجودي وشأن ومرتبت أو در هستى ومقدار مظهريّت أو نسبت بظهور أسماء خداوندى است ؛ در صورتيكه ذات حقّ با اينكه فوق اطلاق وتقييد ميباشد ؛ با جوهر ، جوهر بوده ودر عرض ، عرض ودر\r\n\r\n","description":"","footnote":"","page_name":" 89 ","page_number":100},
  {"content":"\r\n\r\nهر مرتبه از مراتب تقييدى ، ظهورى خاصّ آنمرتبه دارد ؛ چنانكه بايد گفت كه ربّ هركس فرآوردهء كمال واعتقاد وى بوده وشيخ أبو القاسم جنيد بغدادي را از معرفة اللّه پرسيدند ، وأو گفت : « لون الماء لون إنائه » يعنى رنگ آب همان رنگ ظرف آنست ؛ زيرا وجود مطلق در اصطلاح عرفاء كه حضرت حقتعالى است ؛ لا بشرطى ميباشد كه با هزار شرط جلوه‌گر شده واز همين معنى بايد با امعان نظر ومعرفت حقيقي فهميد كه هويّت غيبى وحقيقت لاريبى حقّ اوّل ، در حدّ شناخت هيچ بنده ومخلوقى از أمر وخلق نمىگنجد وبدين دليل ربّ خاصّ هر عبدي برحسب معتقدات وكمالات خود أو بوده وتجلّى وظهور الهى نيز در عبد بر وفق وبر مبناى همين خصايص اعتقادي أو خواهد بود .\r\n\r\n","description":"","footnote":"","page_name":" 90 ","page_number":101},
  {"content":"\r\n\r\n\r\nفصل هفتم وجوه مختلفهء اعجاز در قرآن\r\nأكثر أنبياء ورسل در طول مدّت عمر خود ، داراى معجزاتى برحسب ضرورت اظهار بوده‌اند ، واز جملهء آنان رسول خدا ( ص ) بظاهر كردن معجزاتى پرداخته است ، كه بيشتر آنها در أوقات ومناسبات واماكنى خاصّ بوده وبا اينكه دلالتى تمام بر رسالت آن نفس نفيس داشته ودر قطعيّت وتواتر آنها ترديدى نيست ؛ امّا اين معجزات بطور ناگهانى وطبق أوضاع وأحوالي ويژه بوقوع پيوسته ودر تواريخ ضبط گرديده است ، مانند تسبيح حصاء در كف دست آن بزرگوار ، ومعجزات ديگرى كه ذكر آنها در اين وجيزه ، موجب اطناب بيمورد بوده ومراد ما در اين مقدّمه بيان معجزهء خالدهء اوست كه بزرگترين اعجاز بشرى ميباشد واز حيث عظمت وشرف وعمق ولطافت ولفظ ومعنى وفصاحت وبلاغت وظاهر وباطن وقدر ومنزلت ، واحتواء بر كلّ كمالات وجمع مراتب ومقامات ، بىهمانند مانده ونوابغ أدب وبيان وبرگزيدگان حكمت وعرفان در ادراك معاني ژرف وانديشه‌گير وأصول وفروع تشريعي وسير تحقيقى در أطوار مختلفهء آن عاجز وناتوانند ؛ وآنچه تاكنون از حقايق آشكار ونهان قرآن مكشوف است ؛ در قبال بواطن ومعارف مكتوم آن بسيار ناچيز واندك بوده وبسبب انطباق مراتب معنوي آن با كلّ هستى ؛ هرگز دست هيچ بشرى بكنه وبژرفاى بطون هفت تا هفتادگانهء كلام الهى وكتاب اللّه نميرسد وبقول مولانا در مثنوى :\r\n بطن چارم را ، ز قرآن ، كس نديد * جز خداى بىنظير بىنديد \r\n ظاهر قرآن ، چو شخص آدمي است * كه نقوشش ظاهر و ، جانش خفى است \r\n\r\n","description":"","footnote":"","page_name":" 91 ","page_number":102},
  {"content":"\r\n\r\nبنابراين ؛ ما بصدق فحواى « ما لا يدرك كلّه ، لا يترك كلّه » در اين مقال تنها بمبحث وجوه اعجاز قرآن پرداخته واز بيان حقايق ديگر آن اجتناب ميورزيم .\r\n\r\nوجه عقلي اعجاز قرآن :\r\nكتاب اللّه داراى دو مقام جمعى وفرقى است كه با كتب آسمانى ديگر از هيچ حيث بجز مبدء ارسال آنها قبول مقايسه وبرابرى نميكند ، زيرا كتابي كه هرگز از حكم وصلاحيّت ارشاد خلق ساقط ومنسوخ نشده وتا سير وحركت كمالى براي نيل بمبدء وجود باقي باشد ، همچنان از حيث رهنمونى در أوج اهميّت وبرقرارى وخلود وجاودانگى بوده وحقيقت آن در عوالم مثالي وامرى ومرسلات نيز پس از اتمام مرحلهء عالم خلق باقي است ؛ چگونه از رونق الهى وحكومت ذاتي أو كاسته شده وهمانند تورات وإنجيل وكتب ديگر أنبياء منسوخ ميگردد ؟ ! .\r\nالبتّه اين نكته شايستهء تذكّر است كه كتب آسمانى أنبياء پيشين ؛ طبق روايات وأحاديث ما از حيث احكام عملي وعبادي منسوخ گرديده ونه از جهت أصول اعتقادي ومباني عقلي ومعرفة اللّه ؛ زيرا در هيچ كتابي كه بر رسولي نازل گرديده است ؛ امر متزلزل ويا خلاف حقّى از جانب خداوند متعال نازل نشده ، تا مباني وأصول اعتقادي وبنيان خداشناسى آن دستخوش خدشه وتغييرى واقع شود ؛ ليكن فروع عملي آن در معاملات وعباديّات بعلّت تعالى وفعليّت نفس واستكمال انسان منسوخ گرديده ودر نتيجة قرآن حكيم نمايانگر جميع يكصد كتب آسمانى بوده وبا اينكه خود آن نيز داراى ناسخ ومنسوخى ميباشد ؛ مع الوصف كتاب وكلام اللّه بوده وشأن ورفعت ومرتبهء جمع وجمع الجمعي وفرق وفرق الفرقى آن در هردو عالم امرى وخلقي پايدار وبرقرار است ، وهيچگاه از اعتبار الهى آن بدليل كلام اللّه بودنش كاسته وكم نخواهد شد ؛ وبحقيقت باطني وبلكه جمع الجمعي آن ، كسى بجز ذات حقتعالى عالم وواقف نيست .\r\nصدر حكماى جهان ، ملّاصدرا در أسفار أربعة عقيدة دارد : قرآني كه از جانب خداوند تعالى فرستاده شده با وجود هزار حجاب بلحاظ ضعف بينايى وفقدان بصيرت ونبود معنويّت كامل در انسان ، شناخته نگرديده است واز حيث عظمت آن بايد دانست كه اگر باء بسم اللّه آن با عظمتي كه در لوح محفوظ دارد ، بعرش نازل ميشد ، هرآينه كرسي را مضمحل وعرش را نيز ذوب ميكرد ، چه رسد به آسمان دنيا ونجوم واقمار وشموس آن ؛ چنانكه در خود قرآن نازل است :  « لَوْ أَنْزَلْنا هذَا الْقُرْآنَ عَلى جَبَلٍ ، لَرَأَيْتَهُ خاشِعاً مُتَصَدِّعاً مِنْ خَشْيَةِ اللَّهِ »  بنابراين ، قرآن اگرچه حقيقتي است واحد ؛ ليكن از مراتب\r\nو \r\n","description":"","footnote":"","page_name":" 92 ","page_number":103},
  {"content":"\r\n\r\nمواطن بيشمارى بهره‌مند بوده وحتّى أسامي آن در هر موطن ومرتبه در مقام نزول متفاوتست ؛ وفي المثل در موطن مجد   « ق وَالْقُرْآنِ الْمَجِيدِ »   ودر مرتبهء عزّت  « وَإِنَّهُ لَكِتابٌ عَزِيزٌ »  ودر موطن كرم  « إِنَّهُ لَقُرْآنٌ كَرِيمٌ »  ودر مقام پوشيده بودن حقايق وبواطن آن  « فِي كِتابٍ مَكْنُونٍ »  ودر جايگاه تبيين حقايق وجودي :  « لا رَطْبٍ وَلا يابِسٍ إِلَّا فِي كِتابٍ مُبِينٍ »  ودر مرتبهء اشتمال بر هر كوچك وبزرگى از هر حيث  « وَلا أَصْغَرَ مِنْ ذلِكَ وَلا أَكْبَرَ إِلَّا فِي كِتابٍ مُبِينٍ » *  در مرتبهء أسماء وصفات وحكمت :    « يس وَالْقُرْآنِ الْحَكِيمِ »    ودر موطن أصول اعتلاء وفرازمندى معنوي :  « وَإِنَّهُ فِي أُمِّ الْكِتابِ لَدَيْنا لَعَلِيٌّ حَكِيمٌ »  ناميده شده ودر أمور محكمه « أم الكتاب » ودر مقام محو أمور اثباتى واثبات أشياء وأمور محو شده فرمايد :  « يَمْحُوا اللَّهُ ما يَشاءُ وَيُثْبِتُ وَعِنْدَهُ أُمُّ الْكِتابِ »  وغيره .\r\nعلاوة بر أسماء مزبور ، أوصاف قرآن عظيم وفرقان حكيم ، برحسب وجدان مقامات آفاقي وانفسى ومراتب طولى وعرضى از قوسين صعود ونزول وفروع وأصول ، حجم كلّ هستى را فراگرفته وهدايت متعيّن وهادي مكونّات در هدايت تكويني ورهنمون انسانها در مسائل تشريعي ورابط بين انسان وخدا بوده وبه أسامي وصفاتى چونان مبين ومسطور ومكنون وحفيظ ومرقوم وموقوت ومتشابه ومحكم وناسخ ومنسوخ وحقّ ومصدّق وبجز اينها موسوم وموصوف است ؛ وعلاوة براينها بحدّ ومطلّع وظاهر وباطن واوّل وآخر نيز موصوف بوده واگر كسى بجميع أوصاف أحدى وأسماء اللّه در مراتب ظهور وبطون در كلّ عوالم ونشئات هستى دست يافته ودانا ميگردد ، بقرآن مجيد وعمق وبطن وشمول كلام اللّه حكيم هم دسترسى خواهد داشت ولذا بهمين مناسبت عارف وارف وحكيم واصل وشاعر بزرگ ، مولانا جلال الدّين بلخى در مثنوى خود فرمايد :\r\n بطن چارم را ، ز قرآن كس نديد * جز خداى بىنظير بىنديد \r\nمراد از كلمهء نديد در قافيهء مصراع دوّم ، بىهمانند وشريك بودن يا نداشتن ضدّ وندّ است ؛ وبهروجه ، حكماء وعرفاى بزرگى چونان ملّاصدرا ومحيى المعرفة والدّين حتّى در معاني ومفاهيم ظاهري قرآن درمانده ، ودر بسيارى از موارد ، ببطن اوّل ودوّم آن نائل نيامده‌اند ؛ چه رسد ببطون سوم وچهارم ، وبا اينوصف چه محلّ وجايى براي تعدادى از فقهاء وعلماء رسوم وظاهربينان ومريدسازان وقائلان يجوز ولا يجوز وإفعل ولا تفعل است ، كه دين وقرآن وخدا ورسول وائمّه وأحاديث وأخبار براي آنها\r\n\r\n","description":"","footnote":"","page_name":" 93 ","page_number":104},
  {"content":"\r\n\r\nچيزى بجز وسائل ووسايط حكم ومنصب ومقامات دروغين وپوچ نميباشد ودر رديف غاغهء غوغاييان به اتلاف عمر خود ومريدان سرگرمند ؛ وبهمين ملاحظه قرآن حكيم فرمايد :  « لا يَمَسُّهُ إِلَّا الْمُطَهَّرُونَ »  ومراد از مطهّر نه مطهّر از نجاست جسمي وظاهري تنها ميباشد ؛ بلكه بيشتر ناظر بطهارت باطن از ادناس جهالت وخودكامگى وعدم معرفت ومخالفت با تعلّم علوم عقلي وعرفانى وقواعد حكمت يماني ومباني وأصول برهاني وايمانى است كه خدا آنها را بهر نابايسته وبهر ناشايسته‌اى نداده ودر مقام نفرين آنان بايد گفت : زادهم الله في جهالتهم الراسخة بنابراين ؛ مطهّر منظور قرآن كسى است كه معارف الهى وحقايق ربّانى را با جوهر عقل وشناخت حقيقي از عوالم امرى ومستقيما از ذات پروردگار خود اكتساب نموده وبعلوم ظاهري ومحفوظات محدود وفاقد كاربرد علمي وعملي خود دل نبسته وگوياى أقوال وجوياى خصائص خصال محمّديّين بوده وآنانرا با خداى خود اوقاتى است كه در آن هيچ نبىّ مرسل وفرشته‌اى نميگنجد واگرچه اين مقام خاصّ ائمّه أطهار - سلام اللّه تعالى عليهم أجمعين - است ؛ ليكن برخى از صحابه وتابعان وتوابع تابعان نيز بدان نائل آمده وبارگاه أحديّت مختصّ به بعضي دون بعض نبوده واز غير معصومان نيز تعداد بسيارى از انسانها بسبب أطاعت عالمانه بدان مرتبه نائل آمده وبكمالى نسبى ومتصوّر دست يافته‌اند ، واينهمه امكان‌پذير نيست ؛ مگر از دولت تلقّى أصول واحكام قرآن در مرتبهء جمعى وفروع آن در مرتبهء فرقى وفرق الفرقى .\r\n\r\nتبصرهء تحقيقى در فهم قرآن :\r\nصدر حكماء الهى در كتاب أسفار فرمايد : « طبقه‌اى از انسانها از قرآن جز قشور آنرا ندانسته وانسان قشرى ، همان علماء ظاهرند كه جز بمفهومات قشرى ونكات بيانى وسياسات شرعي وجزائيّات ومعاني ألفاظ از حيث وضعي نرسيده وهرگز روح قرآن واسرار وبواطن ولبّ آنرا ادراك نكرده‌اند ؛ زيرا كسى بحقيقت حكمت الهى جز بموهبت أو نائل نيامده وبمرتبهء حكمت واصل نشده است ، مگر با فيض الهى وعلمي كه از نزد اوست ؛ بدين معنى كه علم وحكمت از صفات كمالى خداوند بوده وانسان ناگزير از داشتن بهره‌اى از آن ميباشد ؛ واين موهبت نيز بكسى تعلّق نخواهد گرفت ، مگر بخواست خدا وكريمهء :  « وَيُعَلِّمُهُمُ الْكِتابَ وَالْحِكْمَةَ » *  وآيهء  « ذلِكَ فَضْلُ اللَّهِ يُؤْتِيهِ مَنْ يَشاءُ ، وَاللَّهُ ذُو الْفَضْلِ الْعَظِيمِ » *  حاكى از اين حقيقت معقول است » .\r\n\r\n","description":"","footnote":"","page_name":" 94 ","page_number":105},
  {"content":"\r\n\r\nسپس بايد متوجّه بود كه فهم اسرار وبواطن كلام اللّه ودرك رموز وعجائب آن ، براي هيچكس حتّى زيركان محصّل وحكماء وفلاسفه هم ميسّر نيست ؛ مگر آنانكه در مدرسهء آل ياسين وطه ، تتلمذ بدروس حقّ اليقين وعين اليقين كرده وبشاگردى چنان استادانى ربّانى مفتخرند ؛ واز مدرّس :  « عَلَّمَكَ ما لَمْ تَكُنْ تَعْلَمُ »  و  « عَلَّمَهُ شَدِيدُ الْقُوى »  و « ادّبنى ربّى وأحسن تأديبى » تعليم يافته وآيات الهى را از لوح محفوظ وأصل نسخهء كتاب تكوين وتشريع ومحو واثبات وقلم أعلى وكتب علّيينى وسجلّينى وآفاقي وانفسى فراگرفته وبكمال تعليمات أسمائي وصفاتى وافعالى وآثاري حقّ بقدر استعداد واستدعاء عيني وأزلي خود دست يافته‌اند .\r\nنكتهء ديگر اينكه قرآن در مرتبهء جمع الجمعي أحدى وغيب هويّت ذات حقتعالى ، عين حقيقت وصفت كلام بوده وكسى از اشخاص ممكنه را طريق ورخنه‌اى بوصول آن نيست ؛ وظهور اين كلام بعلّت سنخيّت مظهر با ظاهر ، در نفس نفيس خاتم الأنبياء والمرسلين ( ص ) تجلّى يافته واز دين وطريقت حقّهء أو با لحاظ استحقاق ذاتي ومظهريّت كامله به أمير مؤمنان وأولاد أو تا حضرت مهدى موعود - عجّل اللّه تعالى فرجه الشّريف - رسيده است ، ودليل قرآني صدق اين مدّعى ، كريمهء تطهير وولايت است كه هيچ با انصافى از آن بىخبر وغافل نيست .\r\n\r\nتحقيق عقلي در برخى از أسماء قرآن :\r\nبسيارى از أسامي قرآن حكيم در مباحث پيشين آورده شد واينك مزيد فايده را به آوردن برخى از أسامي وأوصاف ديگر آن با توجّه بتحقيقى مختصر در معاني ومفاهيم آنها مبادرت ميشود .\r\n\r\n1 - فرق ميان قرآن وكتاب وفرقان وكلام :\r\nقرآن ناظر بمرتبهء جمعى وجملي بوده وكتاب ، جميع مراتب جمعى وفرقى وفرق الفرقى را در بر دارد ؛ چنانكه در بيشتر آيات با انزال آمده ودر برخى ديگر با تنزيل ؛ ودر حقيقت ، كتاب جامع مراتب انزالى وتنزيلى بوده ودر آياتي از سور قرآني با حكمت مقرون است ؛ مانند كريمهء :  « يُعَلِّمُهُمُ الْكِتابَ وَالْحِكْمَةَ » *  ودر برخى از سوره‌ها ، بمعنايى جامع بين قرآن وفرقان بكار رفته است ، مانند كريمهء :  « مِنْهُ آياتٌ مُحْكَماتٌ هُنَّ أُمُّ الْكِتابِ »  كه محكمات مرتبهء فرقى قرآن است وامّ الكتاب مرتبهء جمعى آن ؛ وگاهى كتاب ، مفيد معنى فرق الفرقى بوده وقرآن بدين معنى نيست ؛ مانند آيهء :  الَّذِينَ آتَيْناهُمُ الْكِتابَ يَعْرِفُونَهُ كَما يَعْرِفُونَ أَبْناءَهُمْ *  يعنى آنانكه كتابرا برآنها فرستاديم ، اين كتاب را آنچنان ميشناسند كه پسران خود را ؛ وبديهي\r\n\r\n","description":"","footnote":"","page_name":" 95 ","page_number":106},
  {"content":"\r\n\r\nاست كه اينگونه از شناخت تفصيلي بوده وبا مشخّصات كتاب توأم است ؛ ودر آيهء ديگر نازل آمده :   « كِتابٌ أُحْكِمَتْ آياتُهُ ثُمَّ فُصِّلَتْ »   كه مراد از محكم بودن ، فرق هر آية با آيهء ديگر از حيث فروع واحكام بوده وتفصيل آنها با تأخير ، يعنى مرتبهء فرق الفرق بودن كتاب اللّه ؛ ودر كريمهء ديگر فرمايد :  « إِنَّ عِدَّةَ الشُّهُورِ عِنْدَ اللَّهِ اثْنا عَشَرَ شَهْراً فِي كِتابِ اللَّهِ »  كه تقسيم ماهها بدوازده در كتاب خدا حاكى از همين مرتبهء فرق الفرقى كتاب است ، ولذا كتاب اعمّ از مراتب جمعى وجملي وانزالى ، وفرقى وفرق الفرقى وتنزيلى يا تفصيلي ميباشد .\r\nاز سوى ديگر گاهى در كلام اللّه مجيد ، كتاب با واو عطف ، بقرآن معطوف است وگاه ديگر برعكس آن بوده وقرآن بكتاب عطف شده ومهمّتر اينكه هردو موصوف بصفت مبين گرديده‌اند ، چنانكه فرمايد :   « تِلْكَ آياتُ الْكِتابِ وَقُرْآنٍ مُبِينٍ »   و   « تِلْكَ آياتُ الْقُرْآنِ وَكِتابٍ مُبِينٍ »   كه بوضوح كتاب وقرآن را بصفتي واحد معرّفى كرده ؛ وبا واو عطف بهم مربوط ومعطوف نموده است ؛ اضافه‌تر اينكه گاهى آيات بكتاب وگاه ديگر بقرآن اضافه گرديده ولذا ناظر بهمين مرتبهء فرق الفرقى كتاب است كه قارئان بحفظ وكتابت آن پرداخته وبجمع وتدوين كتاب اللّه اقدام كردند ؛ چنانكه ابىّ بن كعب كه از حافظان قرآن بود ؛ همانند زيد بن ثابت وعبد اللّه مسعود وعبد اللّه زبير ، بجمع آن نيز پرداخته وبسفارش أبو بكر وعمر وعثمان بكار خود ادامه دادند ؛ وچنانكه در فصول آينده خواهد آمد ؛ علي عليه السّلام نيز كه بزرگترين حافظ وبلكه حقيقت جمعى وفرقى قرآن حكيم بود ، بجمع‌آورى كتاب خدا اهتمام فرمود واين قرآن اكنون در نزد ولىّ قائم موعود ، يعنى حجّة بن الحسن العسكري عليهما السّلام ميباشد .\r\nامّا كلام اللّه نيز علاوة بر اطلاق آن بعنوان صفت الهى ، معرّف ذات حقتعالى هم بوده ودليل اين معنى ، كريمهء :  « كَلِمَةُ اللَّهِ هِيَ الْعُلْيا »  ميباشد واضافه‌تر اينكه شامل وجودات كاملهء أنبياء ورسل وأئمّهء معصومين نيز ميگردد وعبارت منقول از حضرت صادق عليه السّلام : « نحن كلمات اللّه التّامّات » وكريمهء :  « إِنَّ اللَّهَ يُبَشِّرُكِ بِكَلِمَةٍ مِنْهُ اسْمُهُ الْمَسِيحُ ، عِيسَى ابْنُ مَرْيَمَ »  و  تَمَّتْ كَلِمَتُ رَبِّكَ الْحُسْنى  وغيره ، دليل بر صدق اين معنى است ؛ وبالنّتيجه ، اگر قرآن را كلام بمعنى وجود أتمّ وأكمل بدانيم ، مرتبهء آن از قرآن وكتاب وفرقان برتر ومفهوم آن جامعتر ميباشد واگر آنرا ذات حقّ - تعالى شأنه الحكيم - شناسيم كه أجمع وأرفع از آنهاست واگر صفت خداوندى ويا از أسماء حسنى بدانيم ، باز هم\r\n\r\n","description":"","footnote":"","page_name":" 96 ","page_number":107},
  {"content":"\r\n\r\nبرتر از قرآن وكتاب وفرقان است ؛ ودر صورتيكه مرتبهء أخير آنرا لحاظ كنيم ، با كتاب وفرقان همشأن ميباشد ؛ ودر قرآن حكيم آياتي دليل بر صدق اين معنى نازل است كه علاوة بر كلام در معاني فخيم وفاخر آن ؛ در معنى فرق وفرق الفرقى هم آمده است ؛ مانند كريمهء :  « وَمَثَلُ كَلِمَةٍ خَبِيثَةٍ كَشَجَرَةٍ خَبِيثَةٍ »  وآيهء :  « وَلَقَدْ قالُوا كَلِمَةَ الْكُفْرِ »  و  « لَوْ لا كَلِمَةُ الْفَصْلِ »  و  « جَعَلَها كَلِمَةً باقِيَةً »  و  « أَلْزَمَهُمْ كَلِمَةَ التَّقْوى »  مؤيّد ومصدّق معنى مزبور ميباشد .\r\nامّا كتاب مكنون حاوي قرآن حكيم است ، چنانكه فرمايد :   « إِنَّهُ لَقُرْآنٌ كَرِيمٌ فِي كِتابٍ مَكْنُونٍ »   وكلام اللّه بصامت وناطق موصوف بوده ورسول أكرم ( ص ) مصداق بارز آن است ، وبجز آن وجود نازنين ، جميع أئمّهء معصومين - صلوات اللّه عليهم أجمعين - نفس كلام ناطق ميباشند ؛ چنانكه مولى الموحّدين ، علىّ أمير المؤمنين فرمود : « أنا كلام اللّه النّاطق ، بىيجتمع المتفرّق وبىيتفرّق المجتمع » يعنى من كلام گوياى الهى هستم كه متفرّقان حقّه ؛ بوسيلهء من مجتمع گرديده وجمع شدگان باطل ، پراكنده ميشوند ، وايندو صفت در قرآن وكتاب اللّه نيز وجود دارد ؛ زيرا قرآن ناظر بمرتبهء جمعى است وكتاب نيز اگرچه همين حكم جمعى را دارا ميباشد ، امّا مرتبهء جملي قرآن است ؛ ولذا از أبى عبد اللّه عليه السّلام از معنى :  « وَأَنْزَلَ الْفُرْقانَ »  سوآل شد ، آنحضرت فرمود : « الفرقان هو كلّ أمر محكم ، والكتاب هو جملة القرآن الّذى يصدّقه من كان قبله من الأنبياء » .\r\n\r\n2 - معاني أسماء مختلفهء قرآن :\r\nاين أسامي قرآن وفرقان را در چند مبحث مورد تحقيق وبررسى قرار ميدهيم : قرآن ، در عين موسوم بودن بنور ، موصوف بدان نيز ميباشد ، يعنى نور هم اسم قرآن حكيم است وهم وصف آن ، وكريمهء :  « قَدْ جاءَكُمْ مِنَ اللَّهِ نُورٌ وَكِتابٌ مُبِينٌ »  كه نور در اين آية بهردو معنى اسمى ووصفى آمده ؛ پس كتاب مبين همان نور است ونور جز كتاب مبين نميباشد ؛ وقرآن از اين حيث نور ناميده شده كه انكشاف تامّهء مبدء ومعاد وفاصلهء بين ايندو از حيث سلوك بوسيلهء فروغ هدايت تشريعي وتكويني قرآن بوده وبعلّت نور ذاتي آن ؛ حقايق ممكنات وراه وصول بسعادت واستكمال عقل ونفس وحسّ ، شناخته ميشود وكلمهء نور در كريمهء مزبور اشارتى است بمرتبهء عقل بسيط يا قلم أعلى وكلمهء كتاب ، اشاره بعلم تفصيلي ميباشد كه در لوح محفوظ ثبت شده است .\r\nامّا حكمت الهى بودن قرآن بدليل اينستكه برترى وفضيلت هر علمي بعلم ديگر ،\r\n\r\n","description":"","footnote":"","page_name":" 97 ","page_number":108},
  {"content":"\r\n\r\nباعتبار معلوم وموضوع علم است ؛ وبدين جهت حكمت را أفضل علوم دانند كه حكيم على الاطلاق حضرت حقّ بوده وحكمت موهبتى الهى ميباشد كه بسبب استعداد ذاتي در اشخاص وداشتن قابليّت اصلى وخدادادى فرآهم آمده وچنين حكمتى از طريق اكتساب وتعلّم حاصل نميگردد ودو كريمهء :  « مَنْ يُؤْتَ الْحِكْمَةَ فَقَدْ أُوتِيَ خَيْراً كَثِيراً »  و  « آتَيْنا لُقْمانَ الْحِكْمَةَ »  دليل وشاهدي صادق بر اين معنى است ؛ بنابراين ، علم قرآن يا حكمت ، من عند اللّه بوده وتوفيق دريافت وفهم آن نصيب هر فيلسوف ودانشمندى نيست ، مگر بموهبت الهى واعطاء خدايى كه العلم نور يقذفه الله في قلب ما يشاء .\r\nيكى ديگر از نامهاى قرآن حقّ است ووجه تسميهء قرآن بحقّ ؛ عبارت از عدم تغيير وثبوت أبدى آنست ؛ واگرچه حقّ گاهى مقابل باطل وگاه ديگر در برابر سخن كذب ، يعنى راست بكار ميرود ؛ با اينوصف بمعانى مطابقت چيزى با نفس الأمر وواقعيّت وبدون ترديد وحقيقت خارجي هم بكار رفته وجميع اين معاني بر قرآن صادق بوده ودر آيهء مباركه نازل است كه :  « نَزَّلَهُ رُوحُ الْقُدُسِ مِنْ رَبِّكَ بِالْحَقِّ »  مشتمل بر جميع معاني ياد شده ميباشد .\r\nديگر از أسماء قرآن ، تنزيل است كه حاكى از نزول تدريجي قرآن از مرتبهء عقل اجمالي بمرتبهء تفصيل بوده وبفحواى كريمهء  « تَنْزِيلٌ مِنْ رَبِّ الْعالَمِينَ » *  و  « تَنْزِيلٌ مِنَ الرَّحْمنِ الرَّحِيمِ »  بايد قرآن را در مرتبهء جمعى واجمال ودفعي ؛ جامع مراتب تدريجي وتفصيلي آن شناخت ؛ كه بفرقان موسوم است .\r\nاز أسماء ديگر قرآن ، ميزان است كه معيار ومقياس صحيح وحقيقي شناخت حقّ از باطل بوده وسبكى وسنگينى وطاعت وصواب وسيّئه وخطاى اعمال وعقايد بوسيلة اين ترازوى الهى سنجيده ميگردد ؛ وآياتي مانند :  « لَقَدْ أَرْسَلْنا رُسُلَنا بِالْبَيِّناتِ وَأَنْزَلْنا مَعَهُمُ الْكِتابَ وَالْمِيزانَ »  ونيز   « وَالسَّماءَ رَفَعَها وَوَضَعَ الْمِيزانَ ، أَلَّا تَطْغَوْا فِي الْمِيزانِ »   حاكى از آنست .\r\nيكى ديگر از نامهاى قرآن شفاء است ؛ كه در سورهء يونس نازل گرديده وفرمايد :  « قَدْ جاءَتْكُمْ مَوْعِظَةٌ مِنْ رَبِّكُمْ وَشِفاءٌ لِما فِي الصُّدُورِ »  وبهمين دليل قرآن شفاى آجل امراض جهالت ورذائل اخلاقى بوده وهر مرضى كه مانع سلامت نفس از تقرّب بذات وأسماء وصفات حقتعالى گردد ؛ بوسيلهء قرآن بهبود يافته وبزرگترين طبيب حاذق ، با دستور عملي صادق است كه نفس آدمي را از بيمارىهاى روانى واخلاقى همانند : جهل وحسد\r\nو \r\n","description":"","footnote":"","page_name":" 98 ","page_number":109},
  {"content":"\r\n\r\nغضب وشهوت وانتقام وخودخواهى وشرارت ونفاق وريا وحماقت وحبّ جاه ومقام وثروت‌اندوزى وسرقت وربودن أموال اشخاص وبيت المال وتظاهر بعلوم نداشته وداشته ؛ وافراط وتفريط ؛ معالجه ودرمان ميكند وكريمهء :  نُنَزِّلُ مِنَ الْقُرْآنِ ما هُوَ شِفاءٌ وَرَحْمَةٌ لِلْمُؤْمِنِينَ  زبان گوياى اين حقيقت ميباشد ؛ زيرا شفاى قرآن عين رحمت بوده ورحمت نيز بسريانى وانتشارى وجودي وايجادى ، ورحمت رحيمى تقسيم گرديده است .\r\nحضرت حقتعالى در قرآن وجناب ختمى مآب نبوي ( ص ) براي قرآن جمعا هفتاد وهشت نام ذكر نموده‌اند كه استيفاء آنها باسامى زير است : يكى از أسامي قرآن ، فرقان است كه فارق حقّ از باطل بوده وحاكى از جنبهء فرقى وفرق الفرقى در احكام وفروع بوده ومعاني ديگرى هم دارد ، وديگر از أسامي آن بيّنات است كه تبيين حقايق ومعارف كتاب اللّه را اعلام ميدارد وكريمهء :  « يُنَزِّلُ عَلى عَبْدِهِ آياتٍ بَيِّناتٍ »  دليل برآنست ، ونام ديگر آن بصاير بوده وآيهء :  قَدْ جاءَكُمْ بَصائِرُ مِنْ رَبِّكُمْ  دليل برآنست وبرهان نيز نام ديگرى از قرآن بوده وخداوند در كتاب خود فرمايد :  « قَدْ جاءَكُمْ بُرْهانٌ مِنْ رَبِّكُمْ »  وأسامي ديگر كلام اللّه عبارتند از : بيان كه آيهء :  هذا بَيانٌ  من ربكم  لِلنَّاسِ  دليل برآنست ؛ وبشرى نام ديگر آن بوده وكريمهء :  « وَبُشْرى لِلْمُؤْمِنِينَ » *  حاكى از اسم مزبور است وبالأخره : نامهاى بشير ونذير وبلاغ وتبيان وتذكره وتفصيل وتبصره وأحسن الحديث وأمر وحكم وحبل وذكرى وذكر ورحمت وصدق وعدل وصراط مستقيم وطيّب وعزيز وعلىّ وعظيم وعجب وعربى وفصل وعروة الوثقى وقسم وكلام وقيّم وكوثر وكريم ومثاني وموعظه ومفصّل ومكنون ومنادى وروح ومهيمن ومصدّق ومجيد ومتشابه ونجوم ونعمت ونبأ ووحى وهدى وتصديق وصحف مطهّر وحجّت بالغه وقول وجوامع الكلم وشافع ومصدّق ومشفّع وماحل يعنى سعىكننده در خصومت با دشمن خود ؛ ومتين وعصمت ومأدبه وثقل وسبب ميباشد ، كه براي هريك از آنها آية ويا آياتي در كتاب خدا نازل گرديده است وهر خواننده را قصد تحقيق در آنها باشد أو را بتأليف منيف دانشمند بزرگوار شيعه مرحوم ، ملّا حسين كاشفي سبزوارى موسوم به « جواهر التّفسير » رهنمونى ميكنم . « 1 »\r\n\r\n\r\n","description":"","footnote":"\r\n( 1 ) - جواهر التّفسير با تصحيح دكتر جواد عبّاسى ، نشر ميراث مكتوب سال 1376 شمسي .\r\n","page_name":" 99 ","page_number":110},
  {"content":"\r\n\r\n\r\nتبصره‌اى در معنى فرقان :\r\nچون در بين أسماء قرآن حكيم ؛ چندين اسم بيش از اسماى ديگر مورد استعمال واقع ميباشد ، ويكى از آنها فرقان است ، ناگزير مختصرى در معاني مختلف اين اسم بتحقيق مبادرت ميشود . در كريمهء نازله در سورهء آل عمران فرمايد :   « وَأَنْزَلَ التَّوْراةَ وَالْإِنْجِيلَ مِنْ قَبْلُ هُدىً لِلنَّاسِ وَأَنْزَلَ الْفُرْقانَ »   « 1 » كه با توجّه بكلمهء  « أَنْزَلَ »  فرقان نيز همانند تورات وإنجيل ، حاكى از مرتبهء جمع احكام أصول وفروع بكار رفته است ، وچون هدايت مردم هم با أصول دين تحقّق مىيابد وهم با فروع احكام ، ولذا فرقان بمعنى جمع هردو ميباشد . معنى ديگر فرقان ، جداكنندهء حقّ از باطل وفرق‌گزار بين ايندو بوده ودر سورهء فرقان نازل است :   « تَبارَكَ الَّذِي نَزَّلَ الْفُرْقانَ عَلى عَبْدِهِ »   يعنى بتدريج فرقان را بر بنده‌اش فرستاد ، تا حقّ را از باطل جدا كند . معنى سوّمى كه براي فرقان آمده در سورهء بقره ميباشد وبمعنى نصرت استعمال گرديده ، چنانكه فرمايد :  « وَإِذْ آتَيْنا مُوسَى الْكِتابَ وَالْفُرْقانَ »  يعنى نصرت ؛ زيرا آوردن فرقان پس از كتاب ، ديگر بمعناى قرآن يا چيز ديگرى جز نصرت نيست ، چنانكه در كريمهء ديگر فرمايد :  وَما أَنْزَلْنا عَلى عَبْدِنا يَوْمَ الْفُرْقانِ  كه در اين آية نيز بمعنى نصرت يا يوم النّصرة آمده است . چهارم اينكه فرقان بمعنى بيرون شدن از ضلالت ودخول در دين خداست ونيز بمعنى خارج شدن از شبهه ووارد گرديدن در يقين ميباشد ، چنانكه در آيهء نازله در سورهء بقره فرمايد :  « وَبَيِّناتٍ مِنَ الْهُدى وَالْفُرْقانِ »  يعنى خارج شدن از ضلالت وشبهه ودخول در دين ويقين ، ودر سورهء انفال هم نازل است :  يا أَيُّهَا الَّذِينَ آمَنُوا إِنْ تَتَّقُوا اللَّهَ يَجْعَلْ لَكُمْ فُرْقاناً  يعنى از ضلالت وشبهه خارج ميكند وبدين خدا وارد مى نمايد ، ودر بحار الأنوار ، باب فضل القرآن واعجازه ، از حضرت صادق ( ع ) روايت شده است : آيا قرآن وفرقان يكى است يا دو تا ؟ . فرمود : « القرآن جملة الكتاب والفرقان المحكم الواجب العمل به » ودر خبر ديگر از همين امام همام وارد است : « القرآن جملة الكتاب وأخبار ما يكون ، والفرقان المحكم الّذى يعمل به وكلّ محكم فهو فرقان » .\r\n\r\n3 - عدم امكان معارضه وتحدّى با قرآن :\r\nاين نكتهء دقيق در خور إمعان نظر است كه معجزات أنبياء ورسل سلف ؛ از حيث كمّ وكيف وأوصاف وشرايط وحدّ وجودي آنان از يكسو ، وزمان ومكان واستعداد أقوام آنروزگاران از سوى ديگر ، بطور دفعي\r\nو \r\n\r\n","description":"","footnote":"\r\n( 1 ) - وجوه قرآن تصنيف حبيش بن إبراهيم تفليسى ، به اهتمام دكتر مهدى محقّق . تهران 1340 چاپخانهء دانشگاه تهران .\r\n","page_name":" 100 ","page_number":111},
  {"content":"\r\n\r\nناگهانى ونيز متناسب با موقعيّت هريك ، متفاوت بوده وفاقد وصف استمرار ودوام وبقاء ميباشند ؛ وفي المثل تبديل عصا به اژدها وشكافتن آب نيل وفرود آوردن مائدهء آسمانى براي قوم بني إسرائيل ، بوسيلهء حضرت موسى عليه السّلام ، وشفاء أبرص وأكمه وامراض بيماران وساختن پرنده از گل وزنده كردن مرده‌اى بنام عازر بتوسّط حضرت عيسى - على نبيّنا وآله وعليه السّلام - اختصاص بزمانى خاصّ داشته واز وصف استمرار وخلود وبقاء تا روزگار ما واز اين روزگار تا رستاخيز وقيامت كبرى بهره‌ور نبوده است . در حاليكه اعجاز رسول خاتم وپيامبر أكرم ( ص ) پاينده ومداوم بوده وعقلي محض وداراى فعليّت صرفه ميباشد وبا بقاى دهور ومرور از منه باقي مانده وحتّى پس از رستاخيز عامّ نيز پايدار وخالد است ؛ زيرا قرآن كلام اللّه بوده وكلام نيز از أسماء سبعهء الهى در شمار ميباشد ؛ ولذا اعجاز پيغمبر خاتم بدوام هستى ؛ پاينده وماندگار است ؛ وعجب‌تر اينكه چهرهء تابناك آن با ارتقاء وتعالى انسان ، تابنده وپرفروغتر ميگردد ، وهدايت آن تا يوم الدّين از جهات مختلف علمي وعقلي وانطباق با ترقيّات حاصلهء فردى واجتماعي گسترده ودامنه‌دارتر ميشود ، وحقايق مخفى در بطون آن آشكارا ميگردد .\r\nالبتّه دليل استمرار معجزهء باقيه وخالدهء رسول خاتم ، از حيث ابعاد زمان ومقتضيات هرمكان ، جامعيّت موجود كتاب اوست كه از وصف كمال آورنده‌اش ، يعنى نفس نفيس محمّدى ( ص ) حكايت داشته وبدانگونه كه رسول خدا در رسالت خود خاتم است ، كتاب أو نيز از همان وصف خاتم بودن وكفايت حقّه وخلود وجاودانگى برخوردار ميباشد ؛ وچون أوصاف پيامبرى وآوردن كتاب اللّه در آنحضرت ختم گرديده است ؛ وصف اعجاز هم در قرآن بتماميّت وكمال بوده واز پايندگى ودوام واستمرارى ويژه بهره‌مند ميباشد ؛ در صورتيكه نه اعجاز أنبياء سلف پاينده مانده است ونه رسالت وكتاب آنان .\r\nبنابراين ، پيامبر اسلام كه خود از اصالتى الهى بهره‌ور بوده وبتعبيرى ديگر ، خلاصهء كونين وبرگزيدهء نشئتين وجامع أسماء وصفات حضرت حقتعالى ومظهر كامل حقايق ربّانى ولطايف صمدانى است ؛ كتاب أو نيز با خرق حجب ظلمانى تا ابد الدّهر پاينده مانده ومستمرّ وبرقرار وباقي وپايدار خواهد بود ؛ در صورتىكه نه يكصد كتب ديگر أنبياء كه حقيقت آنها در قرآن است ، از چنين اوصافى برخوردارند ونه نفس أنبياء ورسل سلف . پس قرآن ناسخ جميع كتب أنبياء ميباشد وآورندهء آن نيز ختم أنبياء\r\nو \r\n","description":"","footnote":"","page_name":" 101 ","page_number":112},
  {"content":"\r\n\r\nالمرسلين بوده وبهمين دليل جامعيّت كمالى است كه فرياد آن هميشه ودر هر زمان بدعوت انسانها بمعارضه وتحدّى بلند بوده وبه آوايى جان‌بخش ودل‌نشين ميگويد :\r\n « فَأْتُوا بِعَشْرِ سُوَرٍ مِثْلِهِ »  وچون مىبيند كه هيچكس را ياراى آوردن ده سوره همانند قرآن نيست ؛ از ده سوره بيك سوره اكتفا كرده ميفرمايد :  « فَأْتُوا بِسُورَةٍ مِنْ مِثْلِهِ »  وجنّ وانس از آوردن يك سوره وبلكه يك آية مثيل وعديل آيات الهى قرآن ناتوان مانده وفاقد امكان معارضه وتحدّى با كتاب اللّه ميباشند ؛ وبهمين مناسبت فرمايد :  قُلْ لَئِنِ اجْتَمَعَتِ الْإِنْسُ وَالْجِنُّ ، عَلى أَنْ يَأْتُوا بِمِثْلِ هذَا الْقُرْآنِ ، لا يَأْتُونَ بِمِثْلِهِ  بگو اى رسول من ، اگر انس وجن براي آوردن يك سوره همانند قرآن اجتماع وهمكارى كنند ؛ هرگز نخواهند توانست كه مثل آنرا بياورند ، واين خطاب الهى كه در مقام وحى بر حقيقت أخفايى نفس رسول خدا القاء گرديده است واين وحى به انزال ناگهانى تحقّق يافته ودر اين هنگام از مرتبهء جمعى قرآني برخوردار بوده ، از آنچنان اطمينانى بهره‌مند ميباشد كه خداوند متعال با علم وارادهء ذاتي خود پشتوانهء آن است ؛ وسرانجام چون جنّ وانس از آوردن يك سوره همانند قرآن حكيم عاجز ميمانند ، بندايى بلند ودر سطح كلّ هستى فرمايد :  فَإِلَّمْ يَسْتَجِيبُوا لَكُمْ ، فَاعْلَمُوا أَنَّما أُنْزِلَ بِعِلْمِ اللَّهِ  كه با توجّه به آيهء پيشين گويد :\r\nاز آنها كه قرآن را بافتهء تو دانسته وآنرا دروغى بيش نميدانند كه بخدا منسوب نموده‌اى ؛ بخواه كه ده سوره همانند آن را بياورند وچون نتوانند بيك سوره اكتفاء مىكنيم واگر اين خواسته را نيز أجابت نتوانند ؛ بدانيد كه قرآن بعلم خداوندى نازل گرديده واز وصمت هرگونه تهمتى مبرّى ومنزّه است .\r\nبارى ، جميع اين آيات وكرائم قرآني حاكى از بقاء وخلود وپايندگى معجزهء پيغمبر أكرم ( ص ) در آوردن كتابي راهنما چون قرآن است كه برتر وبهترين برنامهء سعادت انسان تا قيام رستاخيز عامّ بوده وهيچ‌كس از جنّ وانس را ياراى معارضه وتحدّى با آن نيست ؛ وكمترين وناچيزترين موضوع استكمال انسان را فرو نگذاشته واز جميع پيچ وخمهاى عالم مادّه وطبيعت گذشته واز معابر وهم وخيال ونفس وعقل عبور كرده وپس از سير در عالم مثال منفصل ؛ روح آدمي را بنفوس كلّى وقدسي پيوندى جاودانه ميدهد واز آن نيز در مرتبهء عود وبازگشت بمبدء وجود ، همراهى كرده وانسانرا بمظهريّت كاملهء أسماء وصفات پروردگارى ميرساند ودر آخرت هم بحقيقت جمعى خود كه أحديّت ذاتي حضرت حقتعالى است مىپيوندد ومصداق :  كَما بَدَأَكُمْ \r\n\r\n","description":"","footnote":"","page_name":" 102 ","page_number":113},
  {"content":"\r\n\r\n تَعُودُونَ »  تحقّق مىيابد .\r\n\r\n4 - انطباق نظام هستى با قرآن :\r\nكلّ عوالم وجود از ذرّهء هباء تا درّة اليضاء در كتاب اللّه بوجه تصريح ودر طىّ آيات تكويني آمده وچيزى در نظام هستى يافت نميگردد كه در قرآن مورد توجّه وتذكّر نباشد ، وفي المثل از ذات واجب الوجود گرفته تا صفات وأسماء وافعال وآثار أو آنهم بنحوى هرچه كامل وفصيحتر مذكور آمده ودر كرائم الهى از آنها سخن رفته است ؛ مانند آيهء  « شَهِدَ اللَّهُ أَنَّهُ لا إِلهَ إِلَّا هُوَ »  و  « لا إِلهَ إِلَّا اللَّهُ » *  و  « لا إِلهَ إِلَّا أَنْتَ »  و   « قُلْ هُوَ اللَّهُ أَحَدٌ »   و  « الْحَيُّ الْقَيُّومُ » *  و  « عالِمُ الْغَيْبِ وَالشَّهادَةِ الْكَبِيرُ الْمُتَعالِ »  و  « هُوَ اللَّهُ الَّذِي لا إِلهَ إِلَّا هُوَ الْمَلِكُ الْقُدُّوسُ »  و  « هُوَ اللَّهُ الْخالِقُ الْبارِئُ الْمُصَوِّرُ لَهُ الْأَسْماءُ الْحُسْنى يُسَبِّحُ لَهُ ما فِي السَّماواتِ وَالْأَرْضِ وَهُوَ الْعَزِيزُ الْحَكِيمُ »  وبسيارى از آيات ديگر كه همگى دلالت بر ذات وأسماء وصفات حضرت حقتعالى داشته وسپس طبق كريمهء :  « أَلا لَهُ الْخَلْقُ وَالْأَمْرُ »  جميع مرسلات امرى وملكوتي مورد تذكّر در كتاب اللّه بوده ونه‌تنها عالم جبروت وملكوت ، كه ملكوت كلّ أشياء در آن آمده وطبق كريمهء  « وَإِلَى اللَّهِ تُرْجَعُ الْأُمُورُ » *  و  « هُوَ عَلى كُلِّ شَيْءٍ قَدِيرٌ » *  و  « لَهُ مُلْكُ السَّماواتِ وَالْأَرْضِ » *  وغيره ، هرچه در هستى از أفلاك وأجرام آسمانى وثوابت وسيّارگان وشمس وقمر وكواكب ونجوم موجود است ، در كرائم قرآني وآيات فرقانى مورد تذكّر قرار گرفته است ؛ چنانكه در آياتي مانند :  « وَزَيَّنَّا السَّماءَ الدُّنْيا بِمَصابِيحَ »  و  « بِزِينَةٍ الْكَواكِبِ »  و  « خَلَقَ الْأَرْضَ فِي يَوْمَيْنِ »  و  « فَقَضاهُنَّ سَبْعَ سَماواتٍ فِي يَوْمَيْنِ »  وتفاصيل خلقت ونحوهء آن وهرچه در بين آسمانها وزمين واقع بوده وبنحوى مستقلّ آفريده شده‌اند ودر كريمهء :  « خَلَقَ السَّماواتِ وَالْأَرْضَ وَما بَيْنَهُما فِي سِتَّةِ أَيَّامٍ » *  مورد تذكّر قرار گرفته واينكه اين آسمانها بدون ستون خلق شده وآيهء :  « اللَّهُ الَّذِي رَفَعَ السَّماواتِ بِغَيْرِ عَمَدٍ تَرَوْنَها »  وخلق شب وروز ومسخّر بودن ماه وخورشيد ، و  « يُولِجُ النَّهارَ فِي اللَّيْلِ » *  وبرعكس  « يُولِجُ اللَّيْلَ فِي النَّهارِ » *  ومدّت عمر هركدام از اقمار ونجوم وثوابت وسيّارات ومدار اختصاصى هريك ونحوهء سير وحركت آنها وتسبيح هركدام بر وفق وجود وخلقت وجنبشهاى دورانى خود وتصريف رياح وتسخير سحاب وانزال ماء واحداث برق ورعد وصواعق وسبب هريك از اينها در كلام اللّه مجيد وقرآن حكيم مورد توجّه وتذكّر قرار گرفته است ؛ ونيز از آفريدن وحدوث باران وأنهار وچشمه‌ها ودريا واقيانوسها وحتّى كشتيها وبرزخهاى بين آنها هم سخن رفته است ؛ چنانكه از\r\n\r\n","description":"","footnote":"","page_name":" 103 ","page_number":114},
  {"content":"\r\n\r\nخلقت نباتات وحيوانات وجنّ وانس وجميع ممكنات ومخلوقات طبيعي وجسماني تا امرى وروحاني ومجرّد ومرسل مورد تذكّر واقع گرديده واز نحوهء آفرينش هريك از ذكر وأنثى وخنثى وأوصاف واعمار وخصايص وحيات وممات وحضور عند اللّه ورستاخيز وبهشت ودوزخ ومراتب ودرجات قرب وبعد هر موجودى نسبت بحضرت حقتعالى وبرنامه حركت استكمالى وسير حبّى وعشقى وقرب وبعد وسعادت وشقاوت ووجود وارسال أنبياء ورسل وأئمّه ( ص ) وأولياء اللّه براي تكميل نفوس جزئي وكلّى ودستور ونظام اخلاقى وقوانين وأصول معارف حقّهء الهى براي تكامل اشرف مخلوقات يا آدميان در قرآن حكيم نازل است .\r\nبرخى از علماء « 1 » عقيدة دارند كه عوالم تكوين وتدوين ، در جهت عرض مطابقت وتساوى داشته ودر جهت طول متّفق ميباشند ؛ وايندو در عرض واحدى واقع بوده ويكى از ديگرى برترى ندارد ، مگر اينكه عالم تدوين سايهء عالم تكوين ومرآت آن در شمار است ؛ وبر مراتب كلّى وحقائق الهى ولوامع نوري در كينونت نخستين اشتمال داشته وبا فتح باب وكشف حجابى بيشتر ؛ بايد دانست كه صادر اوّل يا نور منبسط بر كلّ وجودات مقيّده ، خود عبارت از تجلّى وظهورى در عالم تكوين ميباشد ومعبّر بمشيّت فعلى است كه وجود مطلق بوده وجميع كائنات از آن موجود شده است ودر حقيقت ميتوان آنرا وجه حقّ يا حقّ مخلوق به ناميد كه در عالم تدوين نيز داراى تجلّى وظهورى بوده ونخستين تجلّى وظهورش ، حروف كائنه نوري وعلمي است كه در جميع حقايق در عالم أنوار سرايت داشته ؛ سپس در عالم عقول وبعد از آن در عالم أرواح وبترتيب در عوالمى ديگر مانند نفوس ومعاني كلّى وجزئي وحروف نفسي ولفظي ونقشى متجلّى بوده واين حروف از ظهورات أعلى تا أدنى ، أصل قرآن حكيم وحقيقت وبسائط آن ميباشد ؛ وبلكه بايد گفت كه أصل كلّ أشياء در صقع تدوين است كه حضرت رضا عليه السّلام از آنها بعمران صابى از متكلّمان عصر مأمون خبر داده واين خبر دادن سبب هدايت أو بديانت فخيمهء اسلام ومذهب فاخر تشيّع گرديد وبالآخرة در مقابل علم نامتناهى آن امام همام سر تسليم بزير افكنده وحقيقت بر أو ظاهر ونمايان شد . بارى ،\r\n\r\n\r\n","description":"","footnote":"\r\n( 1 ) - مراد علّامه بزرگ شادروان سيّد حسين بروجردي مؤلّف كتاب تفسير صراط المستقيم است كه انتشارات صدر بطبع آن همّت گماشته است .\r\n","page_name":" 104 ","page_number":115},
  {"content":"\r\n\r\nحروف بسيطه كه بتعبير رسول أكرم ( ص ) بحروف يا كتاب معجم تعبير گرديده است ؛ نخستين كتابي بود كه بر حضرت آدم - على نبيّنا وآله وعليه السّلام - نازل شد ومراد از بسيط بودن آن ، اشاره به بساطت عوالم مجرّده ومركّبه بوده وكلّيات وحقائق وروابط وأضافت ونسبتهاى متّصل را در برميگيرد واين حروف معدود با اندك بودن آن ، وعاء جميع حقائق نوري وشبكهء صيد معارف وعلوم كلّى وجزئي است ؛ ولذا مطلب وحقيقتي ويا چيزى در صقع امكان يا عرصهء أكوان وجود ندارد ، مگر اينكه تعبير از آنها بجمله‌اى از حروف بسيطهء مزبور ممكن بوده واز آنها تأليف گرديده‌اند ؛ ونسبت اين حروف بسيطه بحقايق أكوان همانند نسبت روح بجسد ميباشد ، ومهمّتر اينكه دو عالم تكوين وتدوين بعالمى ديگر شمول خواهد يافت كه بتشريع موسوم بوده وقرآن حكيم در أصل وجود خود ، داراى جبروتي از نور الهى وتجلّى شعشعانى است كه از عوالمى بسيار تنزّل يافته وسرانجام در عالم طبيعت ناسوتى وظلمانى بصورت حروف وكلمات ملفوظ يا منقوش بر صفحهء كاغذ وألواح ديگر پديدار گرديده است ؛ ولذا هر نبىّ ورسولي داراى كتابي بوده كه مبيّن علوم شريعت وروشنگر رسوم طريقت ومتكفّل مراتب حقيقت اوست ؛ وبعبارت ديگر كتاب هر نبىّ ورسولي مساوق رتبهء وجودي ومقام شهودي أو محسوب بوده وتفضيل هر رسولي بر رسول ديگر ، طبق مفادّ كريمهء قرآني :\r\n « تِلْكَ الرُّسُلُ فَضَّلْنا بَعْضَهُمْ عَلى بَعْضٍ ، مِنْهُمْ مَنْ كَلَّمَ اللَّهُ وَرَفَعَ بَعْضَهُمْ دَرَجاتٍ وَآتَيْنا عِيسَى ابْنَ مَرْيَمَ الْبَيِّناتِ وَأَيَّدْناهُ بِرُوحِ الْقُدُسِ »  امرى حقيقي بوده وبهمين دليل قرآن مجيد بر جميع كتب آسمانى تفوّق وهيمنه‌اى مالا كلام وبرتر از حدود توصيف داشته وآورندهء آن يا رسول معظّم اسلام ( ص ) نيز خاتم أنبياء ورسل وأصل كمال ومظهر جميع أسماء وصفات وافعال حضرت حقتعالى ميباشد ، وحقيقت محمديّه ، مبدء تكوين وديباچه كتاب تدوين بوده وبعلّت تماميّت وكمال فوق كلام اوست كه بر جميع حقايق عوالم بسيطه ومركّبه اشتمال داشته وديانت وشريعت أو نيز از همين مناعت وعظمت وطهارت وجامعيّت كلّ أديان ومذاهب وملل ونحل برخوردار ميباشد .\r\n\r\nوجه نقلي اعجاز قرآن حكيم :\r\nپس از نزول قرآن مجيد وحكيم بر رسول خدا ( ص ) وشيوع آن در جامعهء اعراب صدر اسلام ؛ هر شنونده‌اى بر طبق كمال وبشيوهء خود به اظهارنظرى پرداخت . برخى قرآنرا شعر وبعضي سحر مبين وجمعى هم أساطير الأوّلين دانستند ؛ وعدّه‌اى اين سخنان را از خود محمّد بن عبد اللّه ( ص ) دانسته وگفتند نثر\r\n\r\n","description":"","footnote":"","page_name":" 105 ","page_number":116},
  {"content":"\r\n\r\nمسجّع وكلامي شبيه بكلام منظوم است ؛ وگروه ديگر عقيدة داشتند كه اظهار اينگونه سخنان از شخص محمّد ( ص ) در طول چهل سال سابقه نداشته وجز كلام الهى ووحى نيست .\r\nبارى ؛ اگرچه حقّ قرآن را در مرتبهء جمعى وحتّى فرقى آن ، نه اعراب زمان پيغمبر دانسته‌اند ونه مردمان اين روزگار ؛ ليكن شيوهء بيان وفصاحت وبلاغت تعالى قرآن واحتواى آن بر اسرار ورموز وجامعيّت گفتار ودل‌انگيزى عبارات وطنين دلنشين جملات وشمول آن بر أحسن أحاديث وقصص ؛ واندرز وهدايت ومعارف وعلوم عقلي وتبيين قواعد وأصول وموازين وضوابط علمي وشؤون ديگر از قبيل طهارت باطن وتوحيد ومعاد ومسائل قابل تحقيق وملاحظه سبب گرديد ، تا انديشه‌مندان ومتفكّران وعقلاء هر قوم در پيرامون آن بتحقيق پرداخته وجمعى در گيرائى كلام وگروهى در ژرفاى عبارات ودسته‌اى در مسائل عقلي وفرقه‌اى در هدايت فردى وبرخى در معارف تابناك آن در علوم رسمي وبالآخرة جماعتى از ممتازان انساني در معاني توحيد ومراتب معرفة اللّه ومعاد وآيات ناظر بدان بتحقيق وژرف‌بينى پرداخته وسرانجام بكلام اللّه بودن آن اعتراف واقرار كنند . چنانكه قاضى أبو بكر باقلانى در كتاب اعجاز القرآن گويد : جبير بن مطعم بر رسول خدا ( ص ) وارد شد ، وآن بزرگوار در حال اقامهء نماز صبح سورهء    « وَالطُّورِ وَكِتابٍ مَسْطُورٍ »    را ميخواند ، تا رسيد به   « إِنَّ عَذابَ رَبِّكَ لَواقِعٌ ، ما لَهُ مِنْ دافِعٍ »   جبير گويد با شنيدن اين آية از عذاب الهى ترسيده بلافاصله اسلام آوردم .\r\nعمر بن خطّاب گفت ؛ آنگاه كه سورهء طه را شنيدم مسلمان گرديدم ؛ ودر همين كتاب آمده است كه سعد بن أبي وقّاص وعمر وأبو بكر وساير امراى لشكر مسلمانان ، براي تهييج سپاهيان اسلام ، آيهء :  « هُوَ الَّذِي أَرْسَلَ رَسُولَهُ بِالْهُدى وَدِينِ الْحَقِّ لِيُظْهِرَهُ عَلَى الدِّينِ كُلِّهِ وَلَوْ كَرِهَ الْمُشْرِكُونَ » *  را ميخواندند ؛ ودر نفوس آنها اطمينان بفتح وظفر را القاء ميكردند .\r\nبهروجه ، هيچ كتابي از كتب الهى وتصنيفات انساني تدوين نگرديده كه سراسر از جودت كلام وعذوبت بيان ولطافت گفتار وكمال بلاغت وآرايه‌هاى لفظ وتعالى معنى ؛ همانند وجهي از وجوه متعدّد قرآن انباشته باشد ؛ واز لطايف تاريخي وظرائف قصص آنهم در كمال اصالت وجزالت برخوردار بوده وزبانش به آوايى جهانگير\r\nو \r\n","description":"","footnote":"","page_name":" 106 ","page_number":117},
  {"content":"\r\n\r\nدل‌نواز به  « اللَّهُ نَزَّلَ أَحْسَنَ الْحَدِيثِ »  و  نَحْنُ نَقُصُّ عَلَيْكَ أَحْسَنَ الْقَصَصِ  مترنّم باشد ؛ ودر عين حال معارف وحكم ونصايح جان‌پرور واحكام انسان‌ساز آن ببهترين أسلوب سخنورى ونحوهء الهى بيان ، از طنينى آسمانى انباشته بوده وبا نظمى بديع وتركيبي رشيق وخطابي آهنگين ومفاهيمى أعلى بيان شود ، وآنگاه ببانگى رسا وعالمگير بجهانيان بگويد :  « لا يَأْتُونَ بِمِثْلِهِ وَلَوْ كانَ بَعْضُهُمْ لِبَعْضٍ ظَهِيراً »  وجميع دانشمندان وحكماء وعرفاء وأولياء اللّه در عمق آراء وفحواى خطاب واحكام ومعارف آن درمانده ومتحيّر گرديده ؛ وهمهء فصحاء وبلغاء وادباى عرب در وجوه بلاغت قرآن وآنهم در حدّ اعجاز اعتراف كنند .\r\n\r\n« نظريّات أدباء ودانشمندان در اعجاز قرآن »\r\nفصحاء وبلغاء وادباى عرب در معجزهء جاودانه بودن قرآن ، به ابراز نظريّات واظهار عقايد وآرائى پرداخته‌اند كه در اين مقولة به آوردن برخى از آنها از باب وجازت گفتار واختصار قناعت ميشود وتحقيق بيشتر را در تأليف ديگر خود موسوم به « لطايف حكمت وعرفان ، در روابط خدا وانسان » آورده‌ام كه خواننده خواهنده را بدان اثر هدايت ميكنم .\r\n\r\n[ 1 - إبراهيم بن سيّار 
  ]\r\n1 - إبراهيم بن سيّار - أستاذ جاحظ كنعانى - معروف به نظّام معتزلي ، عقيدة دارد كه خداوند خاطر وتصميم اديبان وسخنوران نامبردار عرب را درآوردن وتنظيم جملات وعباراتى همانند قرآن منصرف ميكند ونميگزارد كه آنان در مقام تحدّى ومعارضهء با قرآن مجيد ، بتوانند آيه‌اى مثل قرآن را بسازند واين رأى به « قول بصرفه » شهرت يافته است ، وبتعبير ديگر مانند اينستكه دست وپاى پهلوانى را بهنگام زورآزمايى با حريف خود ، به‌بندند وسپس پهلوان مقابل را بزورمندى وشجاعت بستايند ، والبتّه اين رأى در غايت سخافت بوده وموجب امتياز واعجازى براي آيات الهى نخواهد بود .\r\n\r\n[ 2 - برخى از انديشه‌مندان عرب 
  ]\r\n2 - برخى از انديشه‌مندان عرب گفته‌اند كه اعجاز قرآن در إخبار از غيب است ؛ زيرا واقعات آينده را عينا بيان واظهار كرده وفي المثل فرمايد :    « ألم ، غُلِبَتِ الرُّومُ »    كه إخبار از غيب بوده وبزودى غلبهء لشكريان اسلام بر روم بوقوع پيوست ؛ چنانكه در خصوص أهل بدر نازل گرديد :  « سَيُهْزَمُ الْجَمْعُ وَيُوَلُّونَ الدُّبُرَ »  وآياتي ديگر از اين قبيل .\r\n\r\n[ 3 - ابن زملكانى 
  ]\r\n3 - ابن زملكانى ، صاحب « البرهان الكاشف عن إعجاز القرآن » عقيدة دارد : قرآن تأليف خاصّى است كه در هر فنّى از فنون با رعايت اعتدال مفردات از حيث تركيب\r\n\r\n","description":"","footnote":"","page_name":" 107 ","page_number":118},
  {"content":"\r\n\r\nلطيف وعالي لفظ ومعنى وبلندى واعتلاء ، همانندى نداشته ومعجزهء پيامبر ( ص ) است .\r\n\r\n[ 4 - نظريه بعضي دانشمندان 
  ]\r\n4 - بعضي اعجاز قرآن را در إخبار از قصّه‌هاى تنبّه‌آميز گذشتگان آنهم به أحسن وجوه دانسته وگفته‌اند ؛ خواننده با مطالعهء قصص قرآني چنين مىانديشد كه قرآن وآورنده‌اش در جزئيّات مباحث ودقايق قصّه‌هاى أنبياء ورسل سلف ، با آنان بوده وكمترين قصور وتقصيري در نقل صحيح ومطابق با آنها را روا نداشته است ؛ وبديهي است كه اين نظريّه نيز ناقص بوده ودر حقيقت آيات قصص وأساطير الاوّلين وداستان أنبياء گذشته ، بخشي كم از قرآن را تشكيل ميدهد ، واين مقدار در قبال آيات تكوين وتشريع وكرائم قرآني ديگر ، بسيار اندك بوده وبتعبير ديگر جزئي از كلّ كتاب اللّه را بيان ميكند ، كه البتّه اين مقدار نيز در نفس خود معجزه ميباشد .\r\n\r\n[ 5 - قاضى أبو بكر باقلانى 
  ]\r\n5 - قاضى أبو بكر باقلانى در « اعجاز القرآن » وجه اعجاز كتاب اللّه را در تركيب دلنشين ونظم بديع وحسن پيوند وتركيب كلمات بيكديگر شناخته وخارج بودن آن از شيوه‌هاى مرسوم ومعتاد وأساليب متداول در بلاغت را معجزهء خالدهء قرآن ميداند ؛ بنحويكه معارضه وتحدّى وآوردن يك آية همانند آنرا در حدّ امكان هيچ انساني نمىشناسد ودر اثبات اين نظريّه ، به آوردن نمونه‌هايى بارز از فصاحت وبلاغت قرآن مبادرت كرده كه نمونهء كمي از آنرا در زبان نام‌آوران بلاغت در عرب نميتوان يافت .\r\n\r\n[ 6 - جمعى از محقّقان 
  ]\r\n6 - جمعى از محقّقان ، اعجاز قرآن را در خبر دادن از ضماير وبواطن دانسته وبه آياتي از آن در صدق نظريّهء خود استناد كرده‌اند ؛ مانند خبر دادن از يهودان كه اين جماعت هيچگاه بمردن نينديشيده وآنرا از خدا تمنّى نمىكنند ، ودر ردّ ونقصان اين نظريّه نيز آنچه در شقّ چهارم گفته آمد ، در اين مبحث ونظر هم وارد بوده وفي الواقع نظر ياد شده ، بخشي ناچيز از اعجاز قرآن است ونه جميع آن .\r\n\r\n[ 7 - علم حضرت حقتعالى 
  ]\r\n7 - خداوند تعالى بعلم خود كه صفتي ذاتي است ، بجهات كلام از جميع وجوه محيط بوده ودر جهت ترتّب لفظ واولويّت يك معنى بر معنى ديگر ، ووضع الهى ألفاظ براي معاني ، از احاطه‌اى مالا كلام وتوصيف‌ناپذير برخوردار است وبا علم ذاتي خود ميداند كه براي هر معنى ، چه لفظي را بكار برده وجملات وعبارات قرآني را تركيب كند ، ولذا قرآن حكيم از اين حيث نيز سرمشق بلاغت ونمونهء الهى فصاحت در بيان ميباشد وهيچ أديب فصيح ومتكلّم بليغى را توان تحدّى ومعارضهء با قرآن نبوده وبا اينكه قصائد حوليّه در ادبيّات عرب محسود بلغاء وفصحاء نام‌آور واقع ميشد ، باز هم\r\n\r\n","description":"","footnote":"","page_name":" 108 ","page_number":119},
  {"content":"\r\n\r\nاز نوعي ايراد واشكال خالى نبوده ومورد خرده‌گيرى شاعران واديبان قرار ميگرفت وحال اينكه حوليّه در عرب قصيده‌اى را ميگفتند كه سرايندهء آن ، يك سال تمام پس از سرودن ؛ به اصلاح قصيدهء خود ميپرداخت ؛ ليكن هيچ سراينده وأديب وسخنور ودانشمندى نتوانست بكوچكترين وكمترين موردى در قرآن خرده گرفته وبه ايراد واشكال ويا اصلاح آن پردازد .\r\n\r\n[ 8 - فخر رازي 
  ]\r\n8 - فخر رازي وجه اعجاز قرآن را در فصاحت وغرابت أسلوب وسلامت از جميع عيوب ونواقص كلام دانسته است ؛ وبه آوردن آياتي از قرآن كه معارضان را بتحدّى دعوت كرده وهيچ‌كس در مقام پاسخگويى واقع نشده استشهاد كرده است .\r\n\r\n[ 9 - محمّد بن علي سكّاكى 
  ]\r\n9 - محمّد بن علي سكّاكى در مفتاح العلوم ميگويد : شأن اعجاز در اينستكه قابل ادراك بوده ، امّا توصيف‌پذير نباشد ؛ مانند وزن كلام ودلپذيرى وملاحت ولطف نغمه‌هاى عارض بر أصوات كه ادراك ميشوند ، ليكن در حدّ توصيف در نمىآيند ؛ وجز صاحبان فطرت مستقيم وطبع سليم ، راهى بتحصيل آن ندارند ، مگر با تمرين وتتبّع دائمي در دو علم معاني وبيان .\r\n\r\n[ 10 - صاحب « منهاج البلغاء » حازم بن محمّد قرطاجنى 
  ]\r\n10 - صاحب « منهاج البلغاء » حازم بن محمّد قرطاجنى گفته است : اعجاز قرآن از حيث استمرار فصاحت وبلاغت ؛ از جميع انحاء آن ودر سرتاسر كتاب اللّه بوده ، بطوريكه كمترين فتورى در جملات وعبارات وآيات آن با دقيقترين ملاحظات ديده نميشود وأحدى از نوع انساني را توان آوردن همانند آن نيست ؛ زيرا در خلال تركيبات فصحاء فترت وسستى راه يافته وبهمين جهت از موازين لطيف ودقيق بلاغت بدور مىمانند ، وبهروجه عوارضى در سخنان واشعار آنها پديدار است كه كلام وآثار أدبي آن فصحاء وبلغاء از وصف يكدستى ويكسانى ودلنشينى لازم بدور افتاده وداراى آفاتى مانند غثّ وسمين ميگردند .\r\n\r\n[ 11 - امام المصنّفين - أبو منصور ثعالبى 
  ]\r\n11 - امام المصنّفين - أبو منصور ثعالبى كه أعيان فصحاء عرب از أو بنام « جاحظ نيشابور » نام مىبرند ؛ معجزهء قرآنرا در جوامع الكلم وايجاز آن دانسته است كه با ألفاظ كم ، معاني بسيار را بيان كرده وايجاز قرآن ، مخلّ معنى نبوده وفي المثل در اين كريمه :\r\n « إِنَّ الَّذِينَ قالُوا رَبُّنَا اللَّهُ ثُمَّ اسْتَقامُوا » *  كلمهء استقاموا ، شامل كلّيهء طاعات وامتثال أوامر ونواهى ميباشد ؛ در صورتيكه كلمه‌اى مفرد بيش نيست ؛ ونمونهء ديگر مانند :  « لا خَوْفٌ عَلَيْهِمْ وَلا هُمْ يَحْزَنُونَ » *  كه در دو كلمه خوف وحزن ، جميع افراد مكروهه ومضرّه\r\nو \r\n","description":"","footnote":"","page_name":" 109 ","page_number":120},
  {"content":"\r\n\r\nگرفتاريهاى نفس را دربردارد ؛ ومثال ديگر جوامع الكلم وايجاز قرآن ، كريمهء :   « أَوْفُوا بِالْعُقُودِ »   و  « كُلُّ مَنْ عَلَيْها فانٍ »  و  لَكُمْ فِي الْقِصاصِ حَياةٌ  وبسيارى ديگر ميباشد .\r\n\r\n[ 12 - أحمد بن محمّد خطّابى 
  ]\r\n12 - أحمد بن محمّد خطّابى ، مكنّى به أبو سليمان ، در مورد اعجاز قرآن عقيدة دارد كه : أجناس كلام مختلف ومراتب آن در بيان متفاوت است . گاهى سخن بليغ داراى جزالت ومحكمى بوده وگاه ديگر فصيح ونزديك بذهن وساده وزماني روان وآسان ميباشد ؛ واعجاز قرآن در اينست كه جميع اين موارد ومختصّات ديگر را بأهم داشته وبصفت عذوبت وفخامت موصوف بوده وبشر را ياراى آوردن مثل آن نيست ؛ زيرا اوّلا علم انسان بجميع أسماء ولغات عرب محيط نبوده وأوضاع آنها را كه ظروف معاني ميباشد ، نميداند ولذا بهمهء تركيبات كلامي واقف نيست ودر نتيجة به ألفاظ حامل معاني ومعاني قائم به ألفاظ وپيوند انتظام دهنده در بين آنها وقوف كامل ندارد وقرآن مهمترين كتابي است كه شامل هر سه شرط مزبور بوده وهيچ كتابي تاكنون بدين پايهء بكر وابداع‌آميز ديده نشده است . ثانيا از حيث مفهوم ومحتوى نيز معجزه است ؛ زيرا داراى حسن تأليف وافصح ألفاظ واصحّ معاني ميباشد ، آنهم بنحويكه هرگز بهتر از آن ديده نشده ودر عقل آدمي نيز شايسته‌تر از آن تعقّل نميشود وچنين اتّساق وانتظامى آنهم بطور وحدت كامل ومطلوب ، از قدرت بشر خارج است ، ولذا براي منكران لاشعور ودشمنان مغرور ، چاره‌اى جز تسليم ببلاغت آن باقي نيست . ثالثا اينكه قرآن را اختصاص ديگرى است كه در هيچ كتابي وجود ندارد ، وآن تأثير قرآن در نفوس ونشستن بر دلهاست كه با شنيدن آن ، دل وجان آدمي را در لذّت وحلاوتى زايدالوصف فرو برده وتأثير ونفوذ آن هميشگى وجاودانه ميباشد .\r\n\r\n[ 13 - قولي ديگر در اعجاز قرآن 
  ]\r\n13 - قولي ديگر در وجه اعجاز قرآن وجود دارد وآن اينستكه : قرآن حكيم تنها از يك نظر خاصّ ومورد معيّن معجزه نيست ؛ بلكه اعجاز كتاب اللّه متحقّق بجميع وجوه ونظريّات وآراء بوده وشؤون ظاهر وباطن آن فوق تصوّرات انساني است وبالمآل كلّيهء انظار علمي دانشمندان وأدباء در ظواهر آيات از حيث معاني وبيان وايجاز واختصار ، در ضمن سلامت لفظ وشيوايى معنى آنهم بكمال خود ميباشد ؛ وحال اينكه مفاهيم دلنشين ومعاني جان‌پرور وعمق حكمت ومعرفت ونفس حقايق تعالى والهى آن از حدود توصيف خارج است .\r\n\r\n[ 14 - عبد الرّحمان بن أبو بكر ، معروف بجلال الدّين سيوطى 
  ]\r\n14 - عبد الرّحمان بن أبو بكر ، معروف بجلال الدّين سيوطى ، در تأليف مفصّل خود\r\n\r\n","description":"","footnote":"","page_name":" 110 ","page_number":121},
  {"content":"\r\n\r\nموسوم به « معترك الأقران في اعجاز القرآن » ميگويد : دانشمندان ما بتصنيف كتبي بسيار در اعجاز قرآن پرداخته وبرخى از آنان تا هشتاد وجه در معجزه بودن قرآن تحقيق كرده‌اند ؛ وبرخى از آنان ، مانند علىّ بن عيسى رمّانى وزملكانى وخطّابى وفخر رازي وابن سراقه وباقلانى وغير از اينان در وجوه اعجاز قرآن ؛ غور وبررسى نموده‌اند ؛ ليكن سخن وتحقيق صواب اينستكه وجوه اعجاز قرآن را حدّ ونهايتى متصوّر نيست .\r\n\r\n[ 15 - علّامهء حيصى ، معروف بقاضى عياض 
  ]\r\n15 - علّامهء حيصى ، معروف بقاضى عياض در تأليف لطيف خود موسوم به « الشّفاء بتعريف حقوق المصطفى » گفته است : اگرچه منكران ومعاندان قرآن ، پس از شنيدن آن بانكار وعناد خود درافزودند ؛ ليكن سرانجام در مقابل فصاحت كلام ونوع بلاغت غيرمعتاد ودگرگونهء قرآن سر تعظيم وتكريم فرود آورده ويكى از دهات عرب بنام وليد بن مغيره ، آنگاه كه آيهء  « إِنَّ اللَّهَ يَأْمُرُ بِالْعَدْلِ وَالْإِحْسانِ »  را شنيد گفت : بخدا سوگند كه بشر نميتواند سخنى بدين حلاوت ودلنشينى بگويد ، وأبو عبيد نيز ميگويد يكى از اعراب ، از مردى شنيد كه ميخواند :  « فَاصْدَعْ بِما تُؤْمَرُ »  پس سجده كرد وگفت براي فصاحت اين كلام بسجده پرداختم واصمعى گويد از كنيزى سخنى فصيح شنيدم ؛ بدو گفتم از اين سخن فصيحتر سراغ دارى ؟ . در پاسخ گفت : چگونه قول مرا در مقابل اين گفتهء الهى فصيح ميدانى وسپس اين آية را تلاوت كرد  « وَأَوْحَيْنا إِلى أُمِّ مُوسى أَنْ أَرْضِعِيهِ »  وديگرى از مردى اين كريمهء قرآني را شنيد :  فَلَمَّا اسْتَيْأَسُوا مِنْهُ خَلَصُوا نَجِيًّا  آنگاه گفت : شهادت ميدهم كه هيچ مخلوقى قادر به آوردن كلامي تا بدين حدّ فصيح نميباشد .\r\n\r\n[ 16 - موارد ديگر از اعجاز قرآن 
  ]\r\n16 - ديگر از موارد اعجاز قرآن ، عدم تحريف وتغيير نيافتن آن است كه تا روز رستاخيز باقي مانده وامكان تحريف آن نيست ؛ زيرا خداوند در اين معنى فرموده است :\r\n « نَحْنُ نَزَّلْنَا الذِّكْرَ وَإِنَّا لَهُ لَحافِظُونَ »  وحال اينكه هيچ كلام وتصنيف وتأليفى تا قيامت باقي نخواهد ماند وهيچ معجزه‌اى از أنبياء ورسل از وصف خلود وپايندگى آنهم تا قيامت بهره‌مند نيست .\r\n\r\n[ 17 - موارد ديگر از اعجاز قرآن 
  ]\r\n17 - معجزهء ديگر كلام اللّه ، عبارت از سهولت حفظ وذكر آنست ، بطوريكه در قرآن نازل است :  « وَلَقَدْ يَسَّرْنَا الْقُرْآنَ لِلذِّكْرِ » *  بطوريكه هر كودكى ميتواند آيات بسيارى از آنرا در ياد خود نگه داشته وگاهى تمامى قرآنرا محفوظ دارد ، ومهمتر اينكه حافظان قرآن از مرض فراموشى وحمق وبلاهت وغيره در امانند ؛ وبطور كلّى از دستبرد اينگونه\r\n\r\n","description":"","footnote":"","page_name":" 111 ","page_number":122},
  {"content":"\r\n\r\nامراض مصون وبركنار ميباشند .\r\n\r\n[ 18 - سيوطى 
  ]\r\n18 - سيوطى در كتاب « معترك الأقران » بيكى ديگر از موارد اعجاز قرآن اشاره كرده وگويد : مناسبت آيات با سور وپيوند معنوي برخى به بعض ديگر وتقدّم وتأخّر ووقوع فاعل در موقعيّت مفعول وفاصلهء ميان صفت وموصوف وتأخير وصف بليغ از أبلغ ، آنهم در كمال تناسب ونظم تعبير ، يكى از عجائب بلاغت كلام اللّه بوده وكمتر ميتوان نمونه‌هايى از آن را در كتب فصحاء يافت . « 1 »\r\n\r\n[ 19 - اعجاز در برخى از آيات 
  ]\r\n19 - اعجاز در برخى از آيات ؛ علاوة بر موارد مذكور ، در اينست كه چون اوّل آية خوانده شود ؛ ما بقي آن بسهولت در ذهن سبقت تبادر يافته وشنوندهء مستعدّ ، بقيّه آنرا پيش‌بينى ميكند ، چنانكه ابن أبي حاتم از طريق شعبى وأو از زيد بن ثابت نقل ميكند كه چون حضرت رسول ( ص ) اين آية را بر من املاء ميكرد :  « وَلَقَدْ خَلَقْنَا الْإِنْسانَ مِنْ سُلالَةٍ مِنْ طِينٍ »  ومعاذ بن جبل آنرا شنيد ، بلافاصله گفت :  « فَتَبارَكَ اللَّهُ أَحْسَنُ الْخالِقِينَ »  وحضرت رسول أكرم ( ص ) خنديد ، ومعاذ سبب خنده را پرسيد ، فرمود : آية بهمين عبارت ختم ميگردد . بنابراين ، آيات قرآني از حيث بلاغت داراى حسن تبادر بذهن شنونده ميباشد .\r\n\r\n[ 20 - محمّد بن أحمد انصارى قرطبى 
  ]\r\n20 - محمّد بن أحمد انصارى قرطبى در تفسير خود بنام « الجامع لأحكام القران » وجوه اعجاز قرآنرا در ده اختصاص برشمرده است كه عبارتند از نظم بديع ودر عين حال غريب ، كه با هر نظم معهودى در زبان عرب مغايرت كلّى دارد . أسلوب عجيب كه بر ورأى ساير أساليب عرب است . جزالت بيان مختصّ بخود كه در هيچ اثرى ديده وشنيده نشده است . تصرّف در قواعد زبان عرب بر وجهي كه مسبوق بسابقهء پيشين نبوده است ونيز وضع هر كلمه در عبارت بجاى خاصّ خود كه مورد اعجاب فصحاى عرب گرديده است . خبر دادن از أمور واقعه وآنهم از ابتداى دنيا تا زمان نزول آيات ، از زبان يتيمى درس ناخوانده وامّى . وفاى بوعده وعهد ، چه مطلق وچه مشروط ، بنصرت رسول أكرم ( ص ) . خبردادن از مغيبات وأمور پنهانى كه صدق آنها بوقوع پيوست .\r\n\r\n\r\n","description":"","footnote":"\r\n( 1 ) - شواهدى براي موارد مزبور در تأليف ديگر اين نويسنده بنام « لطايف حكمت وعرفان ، در روابط خدا وانسان » آورده‌ام وخواننده را بدان اثر راهنمايى مىكنم . اين كتاب در سال 1381 در انتشارات الزّهراء بطبع ونشر رسيده است .\r\nغلامحسين رضانژاد « نوشين »\r\n","page_name":" 112 ","page_number":123},
  {"content":"\r\n\r\nعلومى كه قوام زندگى انسانها در جميع ادوار متوقّف بر دانستن آنهاست . تناسب در آنچه بدون كمترين اختلافى متضمّن ظاهر وباطن آيات است . بلاغت در أعلى درجهء مورد تصوّر از حيث جودت لفظ وتركيب وتعبيرات واعتدال وزن وعذوبت بيان وايجاز غيرمخلّ كه راه معارضه وتحدّى را برجميع أدباء وشعراى عرب بسته وبا همين خصايص عاليه ، معجزهء خالدهء پيغمبر أكرم ( ص ) ميباشد .\r\n\r\n","description":"","footnote":"","page_name":" 113 ","page_number":124},
  {"content":"\r\n . \r\n","description":"","footnote":"","page_name":" 114 ","page_number":125},
  {"content":"\r\n\r\n\r\nباب دوّم در نزول وجمع وحجّيّت ظواهر قرآن وتبيان كلّ شيئى بودن وعظمت وقرائت آن\r\nچون مبحث نزول قرآن ، اعمّ از انزال وتنزيل بوده وبايد آنها را در فصولى مختلف مورد تحقيق قرار داد ، واز سوى ديگر نيز مبحث جمع قرآن وتدوين صوري كتاب اللّه بدانگونه كه بسفارش رسول خدا ( ص ) انجام وتحقّق يافته است ؛ مستلزم دقّت‌نظر وامعان ژرف ومراجعه بمتون آنست ؛ بنابراين ، هريك از مباحث مزبور را در تحت فصلى جداگانه مطرح كرده وبا عنايت حضرت حقتعالى والهام أو ، بتحقيق در هر فصل مبادرت ميشود وحسن ختام وتطبيق آن با حقيقت امر را از ذات بىزوال أو خواهانم .\r\n\r\n","description":"","footnote":"","page_name":" 115 ","page_number":126},
  {"content":"\r\n\r\n\r\nفصل اوّل در حقيقت نزول وإنزال دفعي قرآن\r\nدر قرآن حكيم نازل است :   « إِنَّا أَنْزَلْناهُ فِي لَيْلَةِ الْقَدْرِ »   ومراد از ضمير « ه » مرجع آن ، يعنى قرآن است كه در ليلة القدر بر وجه جمعى بر حقيقت أخفائى محمّدى نازل گرديده وطبق همين كريمه ؛ نحوهء نزول آن دفعي وعين انزال است ، ومراد از شب قدر كه بنيهء محمّدى در آن بكمال استقامت نائل آمده وبشهود ذاتي حقّ رسيده ؛ استعداد أخذ حقايق جمعى قرآني برطبق استدعاء وجودي أو در علم الهى وعين ثابت احمدى بوده است ؛ بنابراين ، قرآن از كلمهء قرء أي جمع بوده واگر ليلة القدري تحقّق نداشت ؛ وقرآني در آن شب گرانقدر انزال نميشد ؛ حقيقت وجود آن سرور كائنات وصفاى اخصّ الخواصّى آن برگزيدهء مخلوقات به استحقاق أزلي خود نائل نيامده ووظيفهء روح الأمين نيز در تنزيل معطّل مىماند ؛ وبتعبير ديگر اگرچه برخى از مفسّران ، انزال قرآن را در مرتبهء جمعى واجمالي هم با وحى الهى بواسطهء حضرت جبرئيل - عليه السّلام - دانسته وببعضى از آيات نيز ، مانند كريمهء :   « نَزَلَ بِهِ الرُّوحُ الْأَمِينُ عَلى قَلْبِكَ »   استناد كرده‌اند ؛ ليكن بيشتر آنان از اين حقيقت غافل مانده‌اند كه در آيات قرآني تنزيل آن بوساطت جبرئيل - عليه السّلام - بوده وانزال كتاب وقرآن در مرتبهء جمعى ليلة القدر دفعي وبطور مستقيم از حضرت حقتعالى بر حقيقت اخفائى احمدى ( ص ) نزول يافته است وكريمهء :  شَهْرُ رَمَضانَ الَّذِي أُنْزِلَ فِيهِ الْقُرْآنُ هُدىً لِلنَّاسِ  ناظر بر همين معنى ميباشد ؛ ليكن چون قرآن حكيم شامل مراتب تنزيلى وفرقانى هم بوده واين مراتب در جمع قرآني مندرج است ، بدنبال آية فرمايد :  « وَبَيِّناتٍ مِنَ الْهُدى وَالْفُرْقانِ »  وبهمين دليل در بيشتر آيات\r\nو \r\n","description":"","footnote":"","page_name":" 116 ","page_number":127},
  {"content":"\r\n\r\nكرايم كتاب اللّه ؛ از « انزال » در صيغه‌هاى مختلف آن سخن رفته واين انزال متعلّق بكتاب بوده ، چنانكه در مورد إنجيل وتورات نيز با همين فعل آمده وفرمايد :  « وَأَنْزَلَ التَّوْراةَ وَالْإِنْجِيلَ »  ليكن تنها آيه‌اى كه در كلام اللّه دليل بر دو وجه انزالى وتنزيلى قرآن ميباشد ، كريمهء واقعه در سورهء إسراء است كه فرمايد :   « وَبِالْحَقِّ أَنْزَلْناهُ ، وَبِالْحَقِّ نَزَلَ وَما أَرْسَلْناكَ إِلَّا مُبَشِّراً وَنَذِيراً ، وَقُرْآناً فَرَقْناهُ لِتَقْرَأَهُ عَلَى النَّاسِ عَلى مُكْثٍ وَنَزَّلْناهُ تَنْزِيلًا »   يعنى اين قرآن را بطور انزال ودفعي وجمعى وبحقّ نازل كرديم وترا - اى محمّد ( ص ) - نفرستاديم مگر بشارت وبيم‌دهنده‌اى ؛ وبدين جهت قرآن را بطور تفاريق وهر آية وسوره را جدا از هم فرستاديم تا تو آنرا با تأنّى ومكث بر مردم بخوانى وبهمين جهت آنرا نازل كرديم ، آنهم با تنزيلى بكمال وبتدريج . ليكن اين تنزيل پس از انزال قرآن در حقيقت أخفائى وجود رسول خاتم ( ص ) بوده ودر همين آية نيز نخست سخن از انزال است ونه تنزيل ، زيرا مرتبهء جمعى قرآن كه دفعي ميباشد ، مقدّم بر جنبهء تنزيل وتدريج بوده ؛ در انزال ، نزول از مرتبهء كلام حقتعالى بباطن رسول اوست ، ودر تنزيل كه لازمهء آن تدريج ميباشد ؛ خواندن آن با مكث وتأنّى براي مردم است ، تا بمعانى ومراد وحكم آن نائل آيند ؛ ولذا تقدّم انزال بر تنزيل در همين كريمه نيز دليل بر اختلاف وتفاوت مراتب انزالى وجمعى از تنزيلى وفرقى كتاب اللّه ميباشد ، ودر آيات ديگر نيز اين حقيقت مسلّم بوضوع معلوم است ؛ زيرا در كريمهء  « إِنَّا أَنْزَلْناهُ فِي لَيْلَةٍ مُبارَكَةٍ »  و  « هذا كِتابٌ أَنْزَلْناهُ مُبارَكٌ » *  و  « هذا ذِكْرٌ مُبارَكٌ أَنْزَلْناهُ »  بهترين شاهد صدق معنى مذكور است .\r\nپس قرآن حكيم را دو جنبه ووجههء انزالى وتنزيلى است كه در كريمهء مورد استشهاد با تقدّم انزال بر تنزيل ، جاى ترديدى در صحّت اين نظريّه باقي نميماند ؛ وبديهي است كه در كلمهء  « أَنْزَلْناهُ »  ضمير آن در هر سه آية ؛ ناظر وراجع بقرآن يا مرجع آنها ميباشد ؛ وبعبارت ديگر ميتوان گفت كه روح الأمين يا حضرت جبرئيل ، قرآن را از مرتبهء أخفائى حقيقت محمّدى بر قلب أو واز آن نيز بر زبان آنوجود مبارك نازل ميكرده است ؛ ولذا صريح كريمهء :    وَإِنَّهُ لَتَنْزِيلُ رَبِّ الْعالَمِينَ ، نَزَلَ بِهِ الرُّوحُ الْأَمِينُ عَلى قَلْبِكَ    كه قرآن را در مرتبهء تنزيل ، روح الأمين بر قلب پيغمبر أكرم ( ص ) نازل كرده است ؛ ونزول قرآن از لوح محفوظ در بيت العزّه يا قلب محمّدى ( ص ) عين تنزيل آنست وبا توجّه بمراتب هفتگانهء طبع ونفس وروح وقلب وسرّ وخفىّ وأخفى ؛ نزول قرآن از مرتبهء حقيقت أخفائى بقلب رسول خدا ( ص ) عين تنزيل آنست ؛ وامّا نكتهء شايستهء\r\n\r\n","description":"","footnote":"","page_name":" 117 ","page_number":128},
  {"content":"\r\n\r\nتحقيق اينست كه پيش از انزال قرآن بر حقيقت اخفائى محمّدى ، ليله‌اى وجود نداشته است تا بخاطر قدر آن ؛ ونزول قرآن در آن شب ؛ حقيقت كتاب وكلام اللّه تحقّق يابد ؛ بلكه نزول قرآن موجب تحقّق ليلة القدر بوده وچون تاريكى شب موجب وحدت نمود است وكثرات نمودى بسبب ظلمت شب ملاحظه وديده نميشوند ؛ بهمين دليل در مرتبهء انزالى قرآن در ليلة القدر ، كثرات احكام وفروع يا مرتبهء فرقانى كتاب اللّه نيز ملحوظ ومشهود نبوده ودر نتيجة اين شب عزيز مظهر جامع اسم رحمانيّت ورحيميّت حضرت حقتعالى است وبتعبير ديگر شب قدر ، تعيّن فيض مقدّس وواحديّت حقّه بر مبنى وأساس فيض أقدس الهى ميباشد ؛ وهر مستدعى وطالبى در اين شب ، بجميع مقدّرات خود نائل آمده وايجاد بر پايهء وجود بحقيقت عيني وخارجي خود مىپيوندد ، وبالمآل هيچيك از تقوّم بنيهء محمّدى ( ص ) وانزال قرآن وليلة القدر بر يكديگر تقدّم ذاتي يا تأخّرى ندارند وبلكه نفس انزال قرآن در مرتبهء جمعى وحالت دفعي واجمالي آن در حقيقت أخفائى محمّدى ، از واقعيّت ليلة القدر جدا نبوده وسنخيّت كامل در بين آنها برقرار ميباشد وبهمين دليل ؛ بقول عارف بزرگ قشيرى در تفسير لطائف الإشارات تأويل ليلة القدر بدو معنى است : يكى وجود قدر وديگرى شهود آن‌كه با اوّلين مقدّرات نفوس معيّن ميگردد وبا دوّمين ، عابد بشهود معبود حقيقي نائل مىآيد ؛ وهركس بتحقيق بيشترى در اين مورد نيازمند باشد ، أو را بمطالعهء تأليف ديگر خود موسوم به « لطايف حكمت وعرفان در روابط خدا وانسان » رهنمايى مىكنم .\r\nراويان ومحدّثان با اينكه بجهات تأويل أحاديث كم توجّهند ، مع الوصف گاهى در خصوص اين مسأله باظهارنظر پرداخته‌اند ؛ واز جملهء آنان شيخ صدوق بدين عبارت گويد : « وإنّ اللّه أعطى نبيّه العلم جملة » « 1 » يعنى همانا خداوند تعالى در ليلة القدر علم بحقايق الهى وأصول وفروع احكام قرآن را في الجملة وبنحو اجمالي وكلّى به رسول خود اعطاء كرد ؛ وكريمهء قرآني :   « كِتابٌ أُحْكِمَتْ آياتُهُ ، ثُمَّ فُصِّلَتْ مِنْ لَدُنْ حَكِيمٍ خَبِيرٍ »   حاكى از همين معنى است كه حقيقت كتاب اللّه در مرتبهء جمعى به باطن پيغمبر خدا بنحو مجمل انزال گرديده وسپس در طىّ بيست سال بطور فرقى وبتدريج ويا بمنطوق كريمهء قرآني بتفصيل نازل شد ؛ ودر هر مورد كه لازم بود براي كسب تكليف وبوسيلهء جبرئيل\r\n\r\n\r\n","description":"","footnote":"\r\n( 1 ) - علوم قرآني تأليف محمّد هادي معرفت ، مؤسّسه فرهنگى تمهيد قم سال 1380 .\r\n","page_name":" 118 ","page_number":129},
  {"content":"\r\n\r\nفرود آمده است ومراد از كتاب مكنون بودن قرآن در آيهء   « إِنَّهُ لَقُرْآنٌ كَرِيمٌ فِي كِتابٍ مَكْنُونٍ »   همين معنى موردنظر وبحث است ، بويژه كه بدنبالهء آية فرمايد :  « لا يَمَسُّهُ إِلَّا الْمُطَهَّرُونَ »  ولذا مسّ حقيقت وباطن قرآن نيز همانند مسّ ظاهر وحتّى كتاب تدوينى ومادّى آن بايد بطهارت مس‌ّكننده تحقّق يابد ؛ نهايت اينكه مسّ حقيقت قرآن بنوعى از طهارت باطن از أدناس علوم ظاهري وتعلّمى بوده ومسّ ظاهر آن با علوم تفسيري وتأويلى است ومسّ صورت جسمي ومادّى ، يا حروف وكلمات وآيات مكتوبش ؛ بطهارت جسماني ميباشد وبهمين دليل هر مرتبه از مراتب كلام اللّه را خصوصيّتى است كه بطهارتى خاصّ ممتاز بوده وبدون طهارت لازم آن مرتبه ، ممسوس نيست ؛ وبالأخره بايد دانست كه مجموعهء آيات كلام اللّه در مرتبهء فرقى وتفصيل در طول مدّت بيست سال نازل گرديده وسه سال نيز دوران فترت بوده است كه در آن مدّت آيه‌اى بر پيغمبر خدا ( ص ) نزول نيافته ، وجابر بن عبد اللّه انصارى روايت كرده است كه از رسول خدا در پيرامون فترت سه سأله از حيث عدم وحى قرآن شنيده است كه آنحضرت فرمود : در طريقي ميرفتم كه ندايى بگوشم رسيد وچون سر برافراشتم ، فرشته‌اى را ديدم كه از پيش در كوه حراء ديده بودم ؛ پس از ديدار آن فرشته وحشت كرده وبر زانوهاى خود قرار يافتم وآنگاه بخانه برگشتم ودر حالت احساس سردى ، گفتم : « زمّلونى زمّلونى » وچون مرا پوشاندند ؛ اين آية بر من نازل گرديد :    يا أَيُّهَا الْمُدَّثِّرُ ، قُمْ فَأَنْذِرْ    الخ وسپس آيات قرآني يكى پس از ديگرى بر من نازل شده وديگر منقطع نگرديد .\r\nبارى ، اگر كلّ حقيقت قرآن در ليلة القدر بر پيامبر ( ص ) نازل نميشد ورسول خدا بر وجه اجمال وجمعى از آن آگاه نبود ، اوّلا - آيات خاصّ انزال در ليلة القدر ويا ليلة المباركة تحقّق نمىيافت ؛ وبا قبول اين معنى لازم مىآيد كه يا اين آيات را بمعانى غير از منطوق لفظي آن تأويل وتفسير كرد ؛ ويا آنها را جزء قرآن ندانيم . ثانيا - لازم مىآمد ، ليلة القدر نيز كه شب تقدير وجود وايجاد وكلّ خصايص ولوازم وشؤون مخلوقات است ؛ فاقد حقيقت باشد وچون اين نتايج باطل است ؛ پس با صحّت وحقّ بودن نتايج ؛ مقدّمات آنها نيز كه همان انزال قرآن در مرتبهء جمعى ودفعي وجملي ميباشد صحيح بوده وليلة القدر هم حقيقتي غيرقابل انكار است .\r\n\r\n","description":"","footnote":"","page_name":" 119 ","page_number":130},
  {"content":"\r\n\r\n\r\nفصل دوّم در جمع‌آورى آيات قرآن حكيم بوسيلهء علىّ ( ع ) وعثمان\r\nپس از تنزيل قرآن عزيز وگذشتن دوران سه سالهء فترت يا عدم نزول كتاب اللّه ومرور بيست سال ؛ جمع تمامى آيات موردنظر پيغمبر أكرم ( ص ) وصحابه وأمير المؤمنين علي عليه السّلام قرار گرفته واهتمام آنان بتدوين قرآن مجيد قرار گرفت ، وحتّى در حيات رسول خدا ( ص ) نيز بگرد آوردن آيات روى آوردند وطبق نظر مورّخان أهل تسنّن بعد از فراغت از جنگ با مسيلمهء كذّاب كه به « يوم اليمامة » موسوم است ويازده سال پس از هجرت بود ؛ أبو بكر امر بجمع‌آورى قرآن كرده وزيد بن ثابت بدستور أو بدين كار اقدام نمود وقارئان ، آنرا از روى خطّ نوشته‌ها وحفظ حافظان در يكجا گرد آوردند ؛ وعمر بن الخطّاب نيز دستور داد تا قرآن را در تكميل نسخهء أبو بكر در مدّتى طويل جمع كرده وپس از فوت أو بدخترش حفصة انتقال يافت وچون عثمان بحكومت رسيد شامىها وعراقىها در أمر قرآن باختلاف گراييده وهر جماعتى نسخه‌اى از قرآن در دست داشت ، كه با نسخهء ديگر مختلف بوده واين اختلاف بدانجا رسيد كه برخى از آنها بعض ديگر را تكفير ميكرد ، وسرانجام حذيفة بن يمان از اين درگيرى بعثمان بن عفّان خبر داد ، وأو را برفع اختلاف در نسخه‌ها برانگيخته وبدو گفت : پيش از اينكه اختلاف ، همانند اختلاف يهود ونصارى شود ، انديشه وچارهء اينكار را بعهده بگير وعثمان كسى را به نزد حفصة دختر عمر فرستاد ونسخهء قرآن أو را گرفت وبالأخره بجمع\r\n\r\n","description":"","footnote":"","page_name":" 120 ","page_number":131},
  {"content":"\r\n\r\nومقابلهء نسخه‌ها پرداخت وبقولي چهار تن را كه بنامهاى زيد بن ثابت « 1 » وعبد اللّه بن زبير وسعيد بن عاص وعبد الرّحمن بن حارث بن هشام بود ، بتدوين قرآن برانگيخته ودستور داد تا قرآنرا بزبان - يا بلهجهء - قريش كه بدان لهجه نازل شده است بنويسند ؛ وسرانجام با اينكار اختلاف در لهجه‌هاى عرب مانند هوازن ونجد وطىّ وهزيل وثقيف ويمن كه در تدوين نسخه‌ها وجود داشت ؛ با ضبط بلهجهء قريش از بين رفت ؛ وچون قرآن عثمان تدوين شد ؛ دستور داد نسخه‌هايى از روى آن نوشته وبشهرها وايالات وممالك اسلامى فرستادند ؛ وديگر كسى با نسخهء مدوّن عثمان بمخالفت نپرداخت ؛ مگر ابىّ بن كعب وعبد اللّه بن مسعود ، كه به امر عثمان غلامي براي آوردن أو رفته وابىّ بن كعب را بر دوش گرفت ودر حين آوردن آنقدر أو را بزمين زد كه دنده‌هايش شكست واز آن درد بمرد وهردو نسخهء مزبور متروك گرديد وسپس همين نسخهء مجموع بأمر عثمان وبا نظارت زيد بن ثابت وسعيد بن عاص وتطبيق با نسخهء أبو بكر وعمر را كه در دست حفصة بود ؛ بفرمان عثمان در مسجد مدينه نهادند وآنرا به « نسخهء امام » موسوم كرده واز روى آن نسخه‌هايى ديگر تهيّه نمودند وبمكّه وكوفه وبصره وشام وبحرين ويمن فرستاده واعلام داشتند ، قرآني مورد قبول مسلمين نيست ، مگر اينكه از روى « نسخهء امام » نوشته شده باشد . ابىّ بن كعب چون مخالف نسخهء مجموع بوسيلهء أبو بكر وعمر وعثمان بود ، پس از ديدن نسخهء مزبور آنرا آتش زد وبهمين جهت به « حرّاق المصاحف » مشهور گرديد ، تا بالأخره بوسيلهء غلامي وبأمر عثمان بعلّت شكستن دنده‌هاى أو بمرد ونسخهء عثمان بلامعارض باقي ماند ، وسعى عبد اللّه بن مسعود هم در مخالفت با نسخهء عثمان بجايى نرسيد والبتّه چندين نسخه از قرآن بلحن‌ها وبقرائات ولهجه‌هاى مختلف عرب هم در دست بود كه پس از تطبيق با نسخهء فرآهم آمده بدستور عثمان ، طعمهء آتش قرار گرفته وتنها نسخهء عثمان متداول گرديد . در مردن ابىّ بن كعب كه برخى از راويان أو را بنقل از رسول خدا ( ص ) « سيّد المسلمين » ناميده‌اند ودر تاريخ آن ، اختلاف نظر بسيار است ، وبعضي از راويان فوت أو را در بيست ودو هجرى وبرخى در بيست - يعنى زمان عمر - وبيشتر در سال سى هجرى ضبط كرده‌اند .\r\n\r\n\r\n","description":"","footnote":"\r\n( 1 ) - مفاتيح الأسرار ومصابيح الأبرار - تفسير قرآن - محمّد بن عبد الكريم شهرستانى ، المجلّد الأوّل ، تحقيق دكتر محمّد على آذرشب ، نشر ميراث مكتوب 1376 .\r\n","page_name":" 121 ","page_number":132},
  {"content":"\r\n\r\nامّا نسخهء قرآن جمع‌آورى شده بوسيلهء علىّ امام همام وأمير المؤمنين وبرهان الصّدّيقين عليه السّلام بدين نحوه بود كه نفس آنحضرت عين كلام اللّه ومفسّر وحافظ وراوي وقارى قرآن تلقّى ميشد ، ولذا حضرت رسول أكرم ( ص ) پس از نزول آيات بر أو ، آنها را بر علىّ عليه السّلام املاء ميفرمود وعلىّ ( ع ) آيات املاء شدهء رسول خدا ( ص ) را بخطّ خود مينوشت ؛ وبهمين لحاظ معتزلي حنفي از أمير المؤمنين ( ع ) نقل كرده است كه : « 1 » « اتّفق الكلّ على انّه كان يحفظ القرآن على عهد رسول اللّه ( ص ) ولم يكن غيره يحفظه ؛ ثمّ هو اوّل من جمعه » . يعنى كلّ بزرگان وحفّاظ وقارئان عرب اتّفاق نظر دارند كه علىّ عليه السّلام بحفظ قرآن ميپرداخت واينكار در زمان حيات حضرت رسول أكرم ( ص ) تحقّق مىيافت وهيچ‌كس بجز علىّ عليه السّلام حافظ كلّ قرآن نبود ؛ سپس همو نخستين كسى است كه بجمع قرآن اقدام فرمود . از حضرت أبى جعفر عليه السّلام نيز روايت شده است كه « ما أحد من هذه الامّة جمع القرآن ؛ الّا وصىّ محمّد ( ص ) » يعنى هيچكس از اين امّت بجمع قرآن نپرداخت ، بجز وصىّ رسول اللّه علىّ عليه السّلام ؛ وبعضي ديگر نيز گفته‌اند : نخستين كسيكه در اسلام بتأليف وجمع قرآن اقدام فرمود ؛ علىّ بود كه كتاب اللّه را فرآهم آورد ؛ واز امام همام جعفر بن محمّد الصّادق ( ع ) مرويست كه « ما ادّعى أحد من النّاس : انّه جمع القرآن كما أنزل الّا كذّاب ؛ وما جمعه وحفظه كما أنزل الّا علىّ بن أبي طالب والأئمّة بعده » يعنى هيچيك از مردمان ادّعاى جمع‌آورى قرآن را چنانكه نازل گرديده است نكردند ، مگر دروغگويان ، وهيچكس بجمع وحفظ قرآن بدانگونه كه نازل شده است نپرداخت ، مگر علىّ وپس از آنحضرت ، ائمّهء معصومين - صلوات اللّه وسلامه عليهم أجمعين - واز خود علىّ عليه السّلام نيز روايت شده كه فرمود : « ما نزلت على رسول اللّه آية من القرآن الّا أقرأينها ، وأملأها عليّ ، فكتبتها بخطّى ، وعلّمنى تأويلها وتفسيرها وناسخها ومنسوخها » يعنى هيچ آيه‌اى از قرآن ، بر رسول اللّه ( ص ) نازل نگشت ، مگر اينكه آنرا بر من خواند وبمن املاء فرمود ؛ پس من آنرا بخطّ خود نوشتم ؛ ورسول خدا ( ص ) تأويل وتفسير وناسخ ومنسوخ آن آية را بمن تعليم كرد ، ولذا علىّ عليه السّلام آنرا در صفحاتى از كاغذ نوشته ودر پشت بستر خود مىنهاد ، تا قرآن همانند تورات وإنجيل ضايع نشده\r\nو \r\n\r\n","description":"","footnote":"\r\n( 1 ) - حقائق هامّة حول القرآن الكريم ، تأليف السيّد جعفر مرتضى العاملىّ ؛ مؤسّسهء نشر اسلامى قم .\r\n","page_name":" 122 ","page_number":133},
  {"content":"\r\n\r\nتحريف نگردد ، وبقولي جميع قرآنرا در پارچه يا پيراهنى زردرنگ گرد آورده وفرمود ردايى بر تن نخواهم كرد ، تا آنگاه كه از جمع ونوشتن وضبط آيات قرآن فارغ شوم ، وبقول بعض ديگر قرآن علي عليه السّلام ، نخستين مصحفى بود كه از قلبش بر زبان آنحضرت مىآمد وجمع ميشد ؛ والبتّه جمع قرآن حكيم بوسيلهء علىّ بن أبي طالب - عليهما السّلام - پيش از اقدام زيد بن ثابت بگرد آوردن قرآن به امر أبو بكر وبعد از معركهء يمامه وفراغت از جنگ با مسيلمهء كذّاب ، يعنى در سال يازدهم هجرى بود .\r\nشيخ مفيد در ارشاد ورسالهء سرويّه گويد : « انّ عليّا كتب في مصحفه تأويل بعض الآيات وتفسيرها بالتّفصيل » يعنى البتّه علىّ عليه السّلام در مصحف مجموع خود بتأويل برخى از آيات وتفسير آنها پرداخت وآنهم بنحو تفصيل ؛ ونيز بايد دانست كه مصحف أمير المؤمنين ( ع ) حاوي تأويلات آيات وتفسير معاني آنها بر حقيقت تنزيل بوده وشأن نزول وسبب نزول آيات را در أطراف مصحف خود مرقوم نموده وشامل محكم ومتشابه وناسخ ومنسوخ وتأويل وتنزيل وأمور ديگر مربوط بقرآن حكيم ميشد ؛ ولذا حتّى يك الف ولام از جميع آيات كتاب اللّه از قلم عصمت نصيب آنحضرت ساقط نگرديد وعلاوة بر اين بايد دانست كه قرآن ومصحف مجموع بوسيلة مولاي متّقيان بترتيب نزول آن بر نفس نفيس پيامبر خاتم ( ص ) بوده وبا قرآن مجموع بوسيلهء عثمان وعمر وأبو بكر ، از اين حيث فرق واختلاف دارد ؛ يعنى قرآن علىّ ( ع ) برحسب ما أنزل اللّه على رسوله بوده وحتّى يك حرف از آن كم ويا بر آن زياد نشده است ؛ وبهمين ملاحظهء تأويل وشأن وسبب نزول بود كه چون علىّ ( ع ) مصحف مكتوب خود را به أبو بكر نشان داد ، أو نخستين صفحهء آنرا گشود وخواند ، ودر سبب نزول آن فضايح قوم ، يعنى مهاجرين وأنصار را ديد ؛ أبو بكر بمصلحت خود وأنصار ومهاجرين ، بجمع ديگرى از قرآن پرداخت تا فضايح آنها مكتوم مانده ومصالح قوم مزبور در خطر نيفتد ؛ ولذا بوسيلهء زيد بن ثابت انصارى مبادرت بجمع قرآن كرده وتوصيه نمود كه در قرآن أو از سبب نزول آيات سخنى نرفته وتنها بجمع آن اقدام كند كه همين قرآن موجود كنونى است ؛ امّا قرآن علىّ ( ع ) حاوي ناسخ ومنسوخ ومحكم ومتشابه وتأويل وتفسير مفصّل بود ؛ كه شامل بيشترين علومى هم در شمار مىآمد كه دانستن آنها براي مفسّران ضرورت دارد .\r\nاين قرآن ، دست بدست از علىّ به امامان معصوم وخاندان عصمت وطهارت\r\n\r\n","description":"","footnote":"","page_name":" 123 ","page_number":134},
  {"content":"\r\n\r\nميرسيد ، تا اينكه امام هشتم شيعه ، علىّ بن موسى الرّضا ( ع ) آنرا به بزنطى سپرد ومدّتى هم در دست أو بود ، تا آنگاه كه قرآن مذكور را از أو گرفت ومجدّدا دست‌بدست از هر امامي به امام ديگر رسيد ، واكنون نيز همان مصحف در دست حضرت صاحب الأمر والزّمان - عجّل اللّه تعالى فرجه الشّريف - موجود است ؛ وآن قرآن با قرآن موجود تفاوتهايى دارد كه از اينقرار است : 1 - قرآن علىّ عليه السّلام مرتّب برحسب نزول آيات بر رسول اللّه ميباشد . 2 - در آن قرآن آيات منسوخ بر ناسخ مقدّم آمده وخواننده نخست آيهء منسوخ را ميخواند وسپس ناسخ را وبهمين ملاحظه سبب نسخ احكام منسوخه را درمىيابد . 3 - تفسير وتأويل تفصيلي آيات در قرآن علىّ عليه السّلام مكتوب بوده وخواننده با خواندن آن علاوة بر قرآن بر تفسير وتأويل آن نيز واقف ميگردد . 4 - حقائق تنزيلى وأمور خاصّ آنها در قرآن مزبور بطور حاشية بوسيلهء علىّ عليه السّلام مرقوم است . 5 - محكمات ومتشابهات قرآن حكيم در هر آيه‌اى معلوم ومشخّص است 6 - هيچ حرفى ، حتّى الف ولامي از كلّ ما أنزل اللّه ساقط وحذف نشده است . 7 - أسماء ومشخّصات أهل حقّ وباطل در آن نمودار بوده وقابل شناخت كامل ميباشد . 8 - اين قرآن به املاء رسول اللّه ( ص ) وبخطّ أمير المؤمنين وامام الموحّدين است كه واجب العصمة بوده ونفس نفيس أو كلام اللّه ناطق وصراط مستقيم الهى است . 9 - جميع فضايح باصطلاح خلفاء ثلاثة وبعضي از أصحاب وأقوام اخلال‌گر ، يعنى مهاجرين وأنصار ، وشخصيّاتى كه على الظّاهر اسلام آورده ودر باطن مانند أبو سفيان وبرخى ديگر بكفر جلىّ وخفىّ خود باقي بودند ، در قرآن علىّ عليه السّلام مكتوب ومرقوم است ؛ وبالأخره دهمين امتياز قرآن ياد شده بر قرآن عثمان يا قرآن فعلى ، سهولت تعلّم در حقايق ومعارف خاصّهء آنست ؛ وگرنه از حيث مجموعهء آيات وحروف وسور ، كمترين فرقى با قرآن فعلى ندارد ، وعلّت مكتوم وپنهان ماندن وعدم شيوع آن در بين مسلمين بلحاظ اعلام فضاحتهاى برخى از مهاجرين وأنصار بود كه سه خليفهء اصطلاحى ، مانع شيوع وانتشار قرآن ياد شده گرديده وبدينوسيله در مقام حفظ مصالح شخصي خود برآمدند .\r\n\r\n","description":"","footnote":"","page_name":" 124 ","page_number":135},
  {"content":"\r\n\r\n\r\nفصل سوّم در حجّيت ظواهر قرآن\r\nدر اينكه آيا ظواهر قرآن حجّت است ، يا نه ، اختلاف نظري غيرقابل اهميّت وبسيار ضعيف ، در بين جميع علماء ومفسّران قرآن ، اعمّ از سنّى وشيعي موجود است ؛ ولى جمهور أهل نظر وآنهم از جميع فرقه‌هاى اسلامى قائل بحجّت بودن ظواهر آيات قرآني بوده ونه‌تنها در فروع احكام ، كه در أصول جميع علوم وفنون ، ظواهر آيات را حجّت دانسته واز زمان رسول خاتم ( ص ) تا دوران ائمّهء معصومين - صلوات اللّه عليهم أجمعين - تاكنون برسر اين عهد واستدلال بظواهر قرآن باقي مانده وجز چند تنى بسيار كم ومعدود از علماء قرون أخير ، كسى در حجيّت ظواهر قرآن ترديد وانكارى نداشته است ؛ واگر شبهه‌اى هم در ميان افتاده ، هرگز منكر استدلال بظواهر محكمات نشده وبيشتر در متشابهات قرآني مردّد بوده‌اند ؛ وهمين امر نيز بيشتر در ميان محدّثان پديد آمده وأخيرا علماء أخبارى هم بدين معنى دامن زده وبه عدم حجّيت برخى از ظواهر آيات به احتجاج پرداخته‌اند ؛ ودر تبيين مسئله ، حتّى در محكمات نيز اشكال كرده وگفته‌اند ؛ كه اينگونه از آيات را جز بتفسير أصحاب عصمت وتفصيل بين نصّ وظاهر وتعريف وكاربرد هريك نميتوان شناخت .\r\nبعضي از مخالفان استدلال بظواهر وحجّيت آن ؛ محكمات قرآني را نيز نسبت بغير معصوم متشابه دانسته وگفته‌اند جز با توجّه بتفسير أئمّه ( ع ) نميتوان بچيزى از آيات دست يافت ونه همين كلام اللّه را از حيث ظواهر نيازمند بتفسير معصومين ( ع ) ميدانند ، كه أحاديث پيامبر أكرم ( ص ) را نيز از همين خصيصه برخوردار دانسته وظواهر\r\nو \r\n","description":"","footnote":"","page_name":" 125 ","page_number":136},
  {"content":"\r\n\r\nنصوص مفاهيم لفظي ووضعي آنها را - اعمّ از وضع تعييني يا تعيّنى - محتاج بتفسير ائمّه ( ع ) اعلام داشته واستدلال وعمل بدان ظواهر را مجاز نشناخته‌اند ؛ ومحدّث كبير شيخ حرّ عاملي - عامله اللّه تعالى بألطافه الخفىّ والجليّ - از متأخّرانى است كه استدلال بكتاب وسنّت را بأهم جايز دانسته وعمل بدين دو را مجاز ميداند . امّا معتقدان بحجّيت ظواهر قرآن چنين استدلال كرده‌اند كه قاطبهء مسلمانان از زمان نبىّ معظّم اسلام وائمّهء كرام - عليهم السّلام - تا عصر علماى اخبارى وبطور كلّى در جميع اعصار وأمصار ، همهء علماء أصول وفروع از هر فرقه ومذهب ، بظواهر قرآن تمسّك واستدلال كرده وبه اخذ احكام از محكمات ونيل بحقائق از محكمات قرآني موفّق بوده‌اند ، ولذا مقاصد ديني وشرعيّات ومواعظ وقصص وحتّى أصول عقايد خود ، مانند توحيد وعدل ومعاد وجنّت ودوزخ وثواب وعقاب وبجز اينها را از ظواهر كتاب اللّه استنباط كرده وچون هر استنباطى جلوهء استدلال است ؛ بظواهر قرآن حكيم استدلال نموده وبا اين سيرت وسان ، بحجّيت ظواهر آيات قرآني پرداخته‌اند وكمترين مناقشه‌اى از آنان در عدم حجّيت آن مشاهده نشده است ؛ وفي الحقيقة توقّف در استنباط حكم از طريق نصّى از معصوم كه بتفسير آيهء منظور پرداخته باشد ؛ تكلّفى بيمورد وتوقّفى تعطيل مانند بوده وهيچگاه عقل غيرمشوب بوهم ، اجازهء تعطيل در احكام اعمّ از اصلى وفرعى را بمجتهد ومحقّق نداده واز سوى ديگر اگر خبري واحد وروايتي نامتواتر در تفسير آيه‌اى موجود باشد ، كه راه استدلال بظواهر يا نصّ آن آية را مسدود كند ؛ چون عمل به خبر واحد در فروع جايز نيست ودر أصول عقايد نيز فاقد حجّيت ميباشد ، مگر اينكه با موازين ومباني وقواعد عقلي سازگار افتد ؛ بنابراين ؛ عمل بظواهر آيات قرآني در أصل حجّيت ظواهر ومفاهيم لفظي ونصّى بقوّت خود باقي مانده وعمل بدان مجاز است ؛ النّهايه برخى از همين مفسّران وأهل فتوى نيز در فرق بين نصّ وظاهر وحجّت بودن هريك باظهار نظري عالمانه پرداخته‌اند كه ذيلا مورد تحقيق قرار ميگيرد ؛ ليكن حقّ اينستكه نميتوان ظواهر كتاب اللّه را از حجّيت ساقط كرد ؛ زيرا اوّلا براي جميع آيات قرآني چه محكم وچه متشابه از معصومين ( ع ) روايات واخبارى در دست نيست ؛ وثانيا در إسناد آنها به ائمّه ( ع ) واطمينان خاطر محقّق در اين مسئله محلّ تأمّل بسيار است .\r\nامّا نصّ ، عبارت از مفهوم لفظي صريحى است كه معنى كلمه يا جملهء صريح ، بلافاصله در ذهن انسان آمده واحتمال معاني ديگرى جز معنى متبادر واحدى را ندارد ، وحتّى\r\n\r\n","description":"","footnote":"","page_name":" 126 ","page_number":137},
  {"content":"\r\n\r\nقابل احتمال تأويل هم نيست ؛ ونصّ يا كلام مفهوم وصريح امريست معيّن ودر كتاب وسنّت نيز جريان دارد ؛ يعنى نصّ بدانگونه كه در كلام اللّه موجود است ؛ در أحاديث نيز موجود بوده ، النّهايه وضوح نصّ ، بيش از ظاهر ميباشد ونسبت بدان داراى عموم وخصوص من وجه است ؛ زيرا هر نصّى ظاهر بوده ؛ ولى هر ظاهري نصّ نيست ودر مآل ؛ نصّ اعمّ از ظاهر وظاهر أخصّ از نصّ ميباشد .\r\nاكنون با توجّه بمباحث مذكور ، گاه آنستكه به ادّلهء قائلان بحجّيت ظواهر آيات ، از كرائم قرآني وأحاديث واخبار پرداخته وبدنبال آن به آوردن نظريات وآراء مخالفان ومنكران پردازيم وبه اخذ نتيجهء نهايى ومقايسهء ايندو مبادرت ورزيم :\r\n\r\n1 - وجوه استدلالي موافقان :\r\nمعاني مندرج در آيات قرآن بر چهار وجه است :\r\nنخست ؛ آنچه اختصاص بعلم خداوندى دارد وبر هيچ‌كس روا نيست كه در آن معاني بسخن پرداخته وباظهارنظرى مثبت يا منفى اقدام نموده وبتكلّف اقوالى پردازد . دوّم ؛ آنچه ظاهر آن مطابق ومنطبق بر معنى بوده وهركس كه بلغت عرب عالم است ، بمعنى آية پىبرده ودر فهم معنى ، مشكلى بهم نميرساند ، مانند اين كريمه :  « وَلا تَقْتُلُوا النَّفْسَ الَّتِي حَرَّمَ اللَّهُ ، إِلَّا بِالْحَقِّ » *  كه معنى مراد از ظاهر ألفاظ آن معلوم بوده وحاجتي به تفسير يا تأويلى ندارد وأهل عربيّت به آسانى بمعنى آية رسيده ودر فهم مقصود حاجتي به أقوال متكلّفانه نيست . سوّم ؛ آياتي كه داراى معاني مجملى بوده وظاهر وألفاظ آنها از مراد ومقصود حاكى نيست ونيازمند به تفصيل ميباشند ، نظير كريمهء :  « أَقِيمُوا الصَّلاةَ » *  كه بنحو تفصيل از آن نميتوان دانست ، كه چگونه وبا چه كميّت ونحوهء اقامه وتعداد ركعات وساير مسائل ديگر آن تحقّق يابد ؛ مگر با بيان نبىّ أكرم ( ص ) وتوضيحات لازمهء ائمّه معصومين ، عليهم السّلام . چهارم ، آن آياتي از قرآن كه ألفاظ آنها بين دو يا چند معنى مشترك بوده وبوجوهى مختلف قابل تفسير يا تأويل ميباشد ؛ وامكان دارد براي هر لفظي مرادي خاصّ بوده وعلى الظّاهر نميتوان يك معنى ومفهوم آنرا بر معاني ومفاهيم ديگر بعلّت عدم تبادر يكى از آنها بذهن تقدّم داد ، ومراد الهى را از ظاهر آية تحصيل كرد ؛ ولذا احتمال فهم ودرك آن ممكن نيست ؛ مگر با قول رسول خدا وامام معصوم عليهم السّلام واين نظريّه را شيخ طوسي در كتاب تبيان خود اظهار داشته\r\nو \r\n","description":"","footnote":"","page_name":" 127 ","page_number":138},
  {"content":"\r\n\r\nسخنى در كمال اتقان وتقسيمى قابل امعان نظر ميباشد . « 1 »\r\nبارى ، موافقان حجّت بودن ظواهر آيات ، اعمّ از نصوص وارد در بيان احكام وقصص ، به تفاسير حضرات معصومين ( ع ) استناد كرده وعقيدة دارند كه اخبار صادره از نفس نفيس آن بزرگواران وآنهم بنحو تواتر با ظواهر آيات منطبق وموافق بوده ودر أبواب گوناگونى مانند ارث واحكام نكاح وطلاق ومدّت عدّهء مطلّقات وظهار وايلاء وكفّارات ومطاعم ومصارف خمس وصدقات ومناسك حجّ وكيفيّت وضوء وغسل وتيمّم وبجز اين موارد ، نظير قصص أنبياء ومواعظ ومواعيد وأحوال معاد وغيره ؛ بصدور اخبار ورواياتى مبادرت نموده‌اند كه همگى با ظواهر كتاب اللّه سازگار وبرابر بوده وترديدى در حجّيت ظواهر قرآن واستناد واستدلال بدانها جايز نيست ؛ وبه آشكارا علم قطعي ويقيني براي خوانندهء آية تحصيل گرديده وحتّى جاى ظنّى هم باقي نميماند ؛ وأحاديث رسول خاتم واخبار صادره از ائمّه نيز اين حقيقت را تأييد كرده وجاى ابهامي باقي نمىگزارد وهيچ فرقه ومذهبي نيز در مقام انكار آن نيست .\r\nپس ، بسيارى وحتّى جميع محكمات قرآني ، مفيد علم قطعي بوده وداراى سبقت تبادر بذهن خواننده ميباشند وهر عرب زبانى بسهولت ميتواند بدلالت واضحهء آن دست يابد ؛ مانند اين آيات وكرائم قرآني :  « لَوْ أَنْزَلْنا هذَا الْقُرْآنَ عَلى جَبَلٍ ، لَرَأَيْتَهُ خاشِعاً مُتَصَدِّعاً مِنْ خَشْيَةِ اللَّهِ وَتِلْكَ الْأَمْثالُ نَضْرِبُها لِلنَّاسِ لَعَلَّهُمْ يَتَفَكَّرُونَ »  و  إِنَّ هذَا الْقُرْآنَ يَقُصُّ عَلى بَنِي إِسْرائِيلَ أَكْثَرَ الَّذِي هُمْ فِيهِ يَخْتَلِفُونَ  و  « وَلَقَدْ يَسَّرْنَا الْقُرْآنَ لِلذِّكْرِ فَهَلْ مِنْ مُدَّكِرٍ ؟ » *  و  « يا أَيُّهَا النَّاسُ قَدْ جاءَتْكُمْ مَوْعِظَةٌ مِنْ رَبِّكُمْ وَشِفاءٌ لِما فِي الصُّدُورِ »  وبسيارى ديگر از همين قبيل كه ظواهر آنها حجّت بوده ونيازى بتفسير ندارند واگر أحاديث وأخبارى هم در تفسير آنها در دست باشد ، چيزى بيش از مفاهيم لفظي وظاهري آنها را نميفهماند ، ويا بالمآل راجع بظواهر آياتند ، وبهمين جهت قائلان بعدم حجّيت آيات وكرائم قرآني ، قادر به آوردن هيچگونه دليلي عقل‌پسند وقانع‌كننده نميباشند ، ودر صورتيكه بهرگونه سخنى تكلّف‌آميز وبدور از خرد وبرهان دست يازند ؛ پاسخگوى اين كريمه قرآني نخواهند گرديد كه فرمايد :  أَ فَلا يَتَدَبَّرُونَ الْقُرْآنَ *  الخ وچون خداوند متعال جميع مردمان را بتدبّر در قرآن برانگيخته است ؛ اين آية ميتواند دليلي الهى بر فساد\r\n\r\n\r\n","description":"","footnote":"\r\n( 1 ) - تفسير الصّراط المستقيم ، تأليف علّامه سيّد حسين بروجردي ، وبا تعليقات غلام رضا مولانا بروجردي ؛ از انتشارات صدر .\r\n","page_name":" 128 ","page_number":139},
  {"content":"\r\n\r\nقول كساني باشد كه بحجّيت ظواهر كتاب اللّه عقيدة ندارند ؛ واگر مردمان قادر بتدبّر در قرآن نباشند ؛ برانگيختن خدا مردم را بتفكّر وتدبّر در آن امرى عبث وبيفايده مىنمود وبديهي است كه نسبت دادن امر عبث بحضرت حقتعالى گونه‌اى از كفر در شمار بوده ودر نتيجة قرآن از حيث ظواهر ألفاظ آن ميتواند موضوع استدلال وحجّت قرار گيرد ؛ ونكتهء قابل ملاحظه در قرآن اينستكه فرمايد :  « هُوَ الَّذِي أَنْزَلَ عَلَيْكَ الْكِتابَ ، مِنْهُ آياتٌ مُحْكَماتٌ هُنَّ أُمُّ الْكِتابِ وَأُخَرُ مُتَشابِهاتٌ فَأَمَّا الَّذِينَ فِي قُلُوبِهِمْ زَيْغٌ ، فَيَتَّبِعُونَ ما تَشابَهَ مِنْهُ ، ابْتِغاءَ الْفِتْنَةِ وَابْتِغاءَ تَأْوِيلِهِ ، وَما يَعْلَمُ تَأْوِيلَهُ إِلَّا اللَّهُ ، وَالرَّاسِخُونَ فِي الْعِلْمِ يَقُولُونَ آمَنَّا بِهِ كُلٌّ مِنْ عِنْدِ رَبِّنا وَما يَذَّكَّرُ إِلَّا أُولُوا الْأَلْبابِ »  يعنى - اى محمّد - اوست كه اين كتابرا بر تو نازل كرد ، كه برخى از آيات آن محكمند واين آيات امّ الكتاب ميباشند وبعض ديگر متشابهند . ليكن كساني كه در دل آنها ميل بباطل است ، بسبب فتنه‌جويى وميل بباطل بتأويل متشابهات روى كرده وبقصد فتنه بتأويل ميگرايند ، وحال اينكه تأويل متشابهات را جز خداوند كسى نميداند وآنانكه راسخ در علمند ميگويند ما بقول خداوند تعالى ايمان آورده‌ايم وقرآن چه محكم وچه متشابه از جانب حضرت حقتعالى بوده وكسى از آن بجز خردمندان پند نميگيرد . در اين كريمه بوضوح معلوم است كه محكمات آياتي را گويند كه معاني آنها ظاهر وواضح بوده ومفهوم ومعنى آن از ألفاظ وكلمات آشكار است ؛ ومتشابهات آياتي ميباشند كه معاني آنها واضح وظاهر نبوده ومحتمل بين دو يا چند مفهومند ، وخداوند تعالى اين آيات متشابهه را « امّ الكتاب » يا أصل وريشهء كتاب خود ناميد ، وچون معاني آنها واضح نيست ؛ آنانكه دلشان بباطل گرايش دارد وسوداى فتنه‌اى در سويداى خود مىپرورند ؛ بتأويل از متشابهات پرداخته وبرأي خود مبادرت بتأويل آن ميكنند ؛ در صورتيكه تأويل متشابهات بمعناى مراد خداونديرا كسى بجز حضرت حقّ نميداند وآنانكه قدمي استوار ونفسي راسخ در علم دارند ، ميگويند همهء قرآن از جانب خدا بوده وجز خردمندان از آيات الهى پند نخواهند گرفت ، واز اين تقسيم خداوندى بمحكمات ومتشابهات ، معلوم است كه هيچگونه ذمّ وسرزنشى متوجّه بكسانى نيست كه بمحكمات عمل كرده وبمعانى ظاهر آن ميگرايند وبرعكس تأويل‌كنندگان محكمات چيزى جز ابتغاء وانگيزش فتنه در دل نمىپرورند وامّا تنها آنانكه متشابهات را بمحكمات ردّ ميكنند ، مشمول حكم ابتغاء فتنه نخواهند بود ؛ وسرانجام بصراط مستقيم قرآن هدايت ميشوند ؛ وخداوند متشابهات را\r\n\r\n","description":"","footnote":"","page_name":" 129 ","page_number":140},
  {"content":"\r\n\r\nبدين دليل امّ الكتاب ناميد كه أصل وامّ وريشهء قرآن بوده وبحقيقت معنا ومفهوم آنها كسى جز حضرت حقتعالى عالم نيست ؛ نهايت اينكه هريك از عرفاء وحكماء وعلماء برحسب مرتبهء علمي وعقلي خود ، آنهم بر وجه انطباق با موازين وأصول صحيح بتأويل متشابهات پرداخته وبنواختن نغمه‌اى جديد در طنبور نظريّهء خود ميپردازند ؛ ليكن حقيقت معاني ومفاهيم محكمات را كسى جز خداوند عليم وحكيم نخواهد دانست ، والبتّه ظنيّات علماء كجا وعلم قطعي ويقيني وجازم رسول أكرم وائمّهء معصومين - عليهم السّلام - در حاليكه علم اين بزرگواران نيز نسبت بعلم حضرت حقتعالى همانند علم علماء نسبت به ائمّه ( ع ) ميباشد .\r\nدر نتيجة ، تأمّلى نسبت بحجّت بودن ظواهر قرآن يا محكمات ؛ شايسته نبوده وبلكه استدلال بدانها ضرورت دارد واين معنى از أحاديث واخبارى بسيار تأييد گرديده ولزوما محكم آيه‌ايست كه تأويل آن در تنزيلش بوده ودر تأويل حاجتي به بيش از تنزيل آن نيست ؛ مانند كريمهء :  « حُرِّمَتْ عَلَيْكُمُ الْمَيْتَةُ وَالدَّمُ »  كه تأويل اين آية در تنزيلش بوده واحتمال معنايى ديگر از آن نميرود ؛ وبتفسيرى بيش از تنزيل نيازمند نميباشد ؛ ويا كريمهء ديگر :  حُرِّمَتْ عَلَيْكُمْ أُمَّهاتُكُمْ وَبَناتُكُمْ وَأَخَواتُكُمْ  الخ كه جز تحريم آميزش ونكاح با مادران ودختران وخواهران ، كه مقصود ومراد از تنزيل آنست ؛ نه محتمل بمعانى ديگر بوده ونه نيازمند بتأويل يا تفسيري بيش از معنى ومفهوم كلمات وألفاظ آن ميباشد ؛ ويا آيهء وافى هدايهء :  « أَحَلَّ اللَّهُ الْبَيْعَ وَحَرَّمَ الرِّبا »  كه داراى هيچ مفهوم ديگرى جز حلال بودن بيع وحرمت ربا نيست ؛ وكريمهء :  « أُحِلَّ لَكُمْ صَيْدُ الْبَحْرِ »  و  « لا تُحَرِّمُوا طَيِّباتِ ما أَحَلَّ اللَّهُ لَكُمْ »  ونيز آيهء :  أُحِلَّ لَكُمْ لَيْلَةَ الصِّيامِ الرَّفَثُ إِلى نِسائِكُمْ  وامثالى ديگر از آيات محكمه كه همگى دليل وسند بر حجّت بودن ظواهر قرآني بوده وتأويل آنها عين تنزيل هريك در شمار است وبرعكس آيات متشابه را تأويلى حقّانى جز علم حضرت حقّ بمراد خود از آنها نيست .\r\nاضافه بر آيات مذكور ، أحاديث وأخبارى هم از رسول أكرم وائمّهء معصومين ( ع ) بما رسيده است كه همگى دليل بر استدلال وعمل بظواهر آيات قرآن حكيم ميباشد ؛ چنانكه در خصال الشّيعه منقول است كه نبىّ خاتم ( ص ) فرمود : « امّا القرآن فاعملوا بمحكمه وآمنوا بمتشابهه » ودر عيون أخبار الرّضا آمده است : « من ردّ متشابه القران إلى محكمه فقد هدى إلى صراط مستقيم » ونيز در خبر ديگر از حضرت صادق ( ع ) نقل\r\n\r\n","description":"","footnote":"","page_name":" 130 ","page_number":141},
  {"content":"\r\n\r\nكرده‌اند كه : « لو أنّ رجلا دخل في الإسلام فأقرّبه ، ثمّ شرب الخمر وزنى وأكل الرّبا ؛ ولم يتبيّن له شيئى من الحلال والحرام ، لم أقم عليه الحد إذا كان جاهلا ، الّا أن تقوم عليه البيّنة ، انّه قرء السّورة الّتى فيها الزّنا والخمر وأكل الرّبا » . يعنى اگر همانا مردى باسلام گراييد واقرار بشهادتين ودين خدا كرد ؛ آنگاه بشرب خمر وزنا وخوردن ربا پرداخت وهيچ‌چيز از حلال وحرام بر أو مبيّن نبود ، حدّ بر أو اقامه وجارى نخواهد شد ؛ مگر اينكه بيّنه وشاهدانى عليه أو پيدا شود كه أو سوره‌هاى زنا وشرب خمر وخوردن ربا را خوانده است وبا اينهمه باز هم بدين اعمال محرّمه مرتكب گرديده است .\r\nبا عنايت وامعان نظر بدين روايات ، معلوم است كه با صرف خواندن آيات دالّه بر محرّمات ، ميتوان بظواهر آنها استدلال وعمل كرد ، وگرنه اجراء حدود براي مرتكب آنها ، در صورت خواندن آيات مزبور ، ويا اقامهء بيّنه وشهادت بر اينكه مرتكب محرّمات ياد شده ، با خواندن آيات تحريم باز هم باعمال حرام دست زده وبايد مورد حدّ واقع شود معنى نداشت وهمين خبر بهترين دليل بر استدلال بظواهر محكمات بوده وجاى هيچگونه ترديدى براي شبهه‌گر ومنكر حجّيت ظواهر قرآن باقي نميگزارد ؛ وبهمين لحاظ ضرورت بر لزوم عمل بظواهر كتاب اللّه قائم وحاكم بوده وجميع فرقه‌ها ومذاهب اسلامى در همهء اعصار وأمصار وحتّى أخباريّون در اين معنى متّفق بوده وتعداد كمي از آنها در اين مسئله بايراد شبهه پرداخته واز نزد خود در مقولهء مزبور سخنانى گفته‌اند .\r\n\r\n2 - عقيدهء مخالفان حجّيت ظواهر قرآن :\r\nاز بين قاطبهء علماء اسلامى ، تنها شيخ حرّ عاملي - عليه الرّحمة والرّضوان - ومحدّث بزرگ ملّا محمّد امين استرآبادي - عليه شآبيب الغفران - وبرخى از تابعان ايندو برفض حجّيت كتاب از حيث استدلال وعمل بظواهر آن پرداخته وشيخ حرّ در كتاب كبير وسائل الشّيعه كتاب قضاء باب سيزدهم بعقد عنوان وبابى جداگانه در عدم جواز استنباط احكام نظري از ظواهر آيات مبادرت نموده است وبا اعتقاد بعدم حجّيت ظواهر قرآن گويد : بجز پس از معرفت يافتن بتفسير ائمّهء معصومين ( ع ) استنباط احكام نظري از قرآن جايز نبوده وهشتاد حديث در كتاب خود ودر اثبات مدّعاى خويش نقل كرده است ؛ وبا اينهمه در أبواب پيشين همين كتاب هم در باب تحريم عمل بغير كتاب وسنّت ورجوع در جميع احكام به ائمّهء شيعه ( ع ) وعدم جواز تقليد از غيرمعصوم واتّكاء بر نصوص وارده از آن بزرگواران ؛ بنقل أحاديث\r\nو \r\n","description":"","footnote":"","page_name":" 131 ","page_number":142},
  {"content":"\r\n\r\nاخبارى بسيار اقدام كرده ودر نخستين خبر منقول از حضرت صادق ( ع ) گويد : « 1 » « فعرفت أنّ القرآن لا يكون حجّة الّا بقيّم ، فأشهد أنّ عليّا كان قيّم القرآن وكانت طاعته مفروضة وكان الحجّة على النّاس بعد رسول اللّه » ودر روايت ديگرى از امام همام حضرت صادق عليه السّلام نقل كرده است كه فرمود : « نحن الرّاسخون في العلم ونحن نعلم تأويله » ومفادّ اين خبر را از طرق مختلفي واز خبرگزارانى مختلف نيز در همين كتاب القضاء آورده است ودر جميع آنها حضرت علىّ وأئمّهء ديگر عليهم السّلام را ؛ راسخ در علم قرآن وتفسير وتأويل معرّفى كرده است ، وخاندان نبوّت ورسالت را به عين آيات بيّنات وأوتوا العلم شناسانده وبا تأكيد در تأكيد فرموده است : « علم الكتاب كلّه واللّه عندنا ، علم الكتاب كلّه واللّه عندنا » ودر خبري ديگر منسوخات قرآن را از متشابهات دانسته وناسخات آنها را از محكمات شمرده است ؛ ودر خبر منقول از صادق الأئمّه عليه السّلام ، در پاسخ سائلى كه پرسيده آيا قرآن وفرقان شيئى واحدى ميباشند يا نه ؟ ، فرمايد : « القرآن جملة الكتاب والفرقان المحكم الواجب العمل به » يعنى قرآن مرتبهء جملي كتاب اللّه بوده وفرقان عبارت از محكمات آنست كه عمل بدان واجب ميباشد ؛ ودر اخبار ديگر ، بتفسير آيه‌اى بر وفق تفسير آيتي ديگر دستور داده وبصدق خبر : « انّ القرآن يفسّر بعضه بعضا » از حضرت صادق نقل كرده است : « هو أن يجيب الرّجل في تفسير آية بتفسير آية أخرى » ونكتهء مهمتر اينكه شيخ حرّ عاملي عليه الرّحمة والرّضوان ؛ باب چهاردهم كتاب قضاء خود از « وسائل الشّيعه » را نيز اختصاص بعدم جواز استنباط احكام نظري از ظواهر كلام نبىّ معظّم اسلام ( ص ) داده وتفسير آنرا جز از طريق حملهء علم ، يعنى ائمّهء معصومين - سلام اللّه عليهم أجمعين - جايز نميداند ودر اين مقولة وعنوان نيز چندين خبر نقل كرده است .\r\nمولى المحدّث ، محمّد امين استرآبادي ، در كتاب « فوائد المدنيّة » « 2 » چندين فصل به ابطال جواز تمسّك به استنباطهاى ظنّى از آيات وأحاديث اختصاص داده وبحصر رعاياى اسلامى بمقلّد ومجتهد حمله كرده است ؛ وعمل بظنون مجتهدان أصولي در\r\n\r\n\r\n","description":"","footnote":"\r\n( 1 ) - وسائل الشّيعة إلى تحصيل مسائل الشّريعة ، تأليف شيخ محمّد بن حسن الحرّ العاملي مجلّد هجده ، چاپ بيروت - لبنان 1387 هجرى .\r\n( 2 ) - چاپ سنگى ، بخطّ أحمد بن علي موسوى خيابانى حسب ، چاپ مطبعهء مشهدي أسد آقا بكوشش ميرزا محسن كتابفروش ؛ 1321 هجرى .\r\n","page_name":" 132 ","page_number":143},
  {"content":"\r\n\r\nمسائل شرعي را اعمّ از تخطئه وتصويب آراء آنان ، در زمان غيبت جايز نميداند وسراسر تأليف أو از مقولهء عدم جواز عمل به استنباط ظنّى ، مشحون ميباشد وبديهي است كه استدلال بظواهر قرآن را بدون تصويب ائمّهء معصومين جايز نميداند ؛ زيرا آنگاه كه اين محدّث اخبارى منكر اجتهاد نظري علمايى بس بزرگ مانند علّامهء حلّى وغيره باشد ؛ بديهي است كه استدلال بظواهر قرآنرا بصرف دانستن عربى جايز ندانسته واين معنى بوضوح وبتكرار در كتاب فوائد المدنيّهء وى مشهود است ؛ وبالمآل نتيجهء مباحث معتقدان بعدم حجّيت ظواهر آيات قرآني اينستكه بصرف دانستن لغت عرب ، حتّى در ظواهر آياتي همانند :  « أَحَلَّ اللَّهُ الْبَيْعَ وَحَرَّمَ الرِّبا »  و   « أَوْفُوا بِالْعُقُودِ »   و  حُرِّمَتْ عَلَيْكُمُ الْمَيْتَةُ وَالدَّمُ  و  حُرِّمَتْ عَلَيْكُمْ أُمَّهاتُكُمْ وَبَناتُكُمْ وَأَخَواتُكُمْ  الخ استدلال وعمل بدانها روا نبوده وجز از طريق خاندان عصمت وطهارت آنهم با اخبار واحاديثى اطمينان‌بخش جايز نيست .\r\nبارى ، حقّ اينستكه كتاب اللّه داراى ظهور وبطونى است تا هفت يا هفتاد بطن وظواهر آن قابل استدلال وعمل به أوامر ونواهى بوده وفرضا حرمت خوردن حيوانات غير مذبوح وخود مرده ؛ آنچنان سبقت تبادر بعقل وذهن انسان دارد كه بصرف خواندن آن ميتوان در هر مصداقى آنرا بكار برده ومنتظر وصول حديث وخبري نماند ، ومبالغهء محدّثانى چونان شيخ حرّ عاملي ومحمّد امين استرآبادي - عليهما الرّحمة - در اينگونه ظواهر از آيات بيّنهء قرآني فاقد وجههء عقلي وبسيار معدود واندك مايه ومخالف نظريّات جمهور فرقه‌ها ومذاهب اسلامى بوده وبدون شبهه مردود است .\r\nشيخ الفقهاء ، مرتضى انصارى - عليه الرّحمة من اللّه الباري - در تأليف خود موسوم به « الأنظار التّفسيريّة » « 1 » بنقل نظريّهء علماء أخبارى پرداخته وعمدهء رأى آنان را در دو دليل خلاصه كرده است : يكى تمسّك أخباريها به متواتراتى مانند : « من فسّر القرآن برايه فليتبوّء مقعده من النّار » و « من قال في القرآن بغير علم الخ » و « من فسّر القرآن برأيه فأصاب ، فقد أخطأ » وغيره ، وديگرى اينكه بسبب عدم تشخيص مجازات قرآني از حقائق آنها وظاهرشان از باطن ووجوه ألفاظ در معاني متعدّدى كه فهم حقيقت آنها متعسّر وگاهى پوشيده از نظر است ، مانند لفظ « صعيد » كه آيا معنى آن مطلق وجه الأرض است ، يا تراب خالص ؟ ؛ وأمثال آن‌كه نيازمند بتفسير معصومين است ، وما اجازهء عمل بظواهر آيات قرآن را نداريم ؛ ودر مجمع البيان از حضرت رسول\r\n\r\n\r\n","description":"","footnote":"\r\n( 1 ) - الانظار التفسيريه تأليف مستقل شيخ انصارى نيست چنانكه مؤلف محترم تصريح نموده بلكه اثرى است كه توسط فاضل محترم سيد محمد على ايازى از مجموعه آثار شيخ انصارى گردآورى نموده است .\r\n","page_name":" 133 ","page_number":144},
  {"content":"\r\n\r\nأكرم ( ص ) روايت شده است : « انّ تفسير القرآن لا يجوز الّا بالأثر الصّحيح والنّص الصّريح » ولذا جز با توجّه بتفسير ائمّه وپيغمبر أكرم ( ص ) نميتوان بظواهر آيات ونصوص آنها عمل كرد .\r\nآنگاه ، پس از نقل ادّلهء اخباريها بدادن پاسخ وردّ نظريّهء آنان پرداخته وگويد : در ظواهر واضحهء آيات ؛ پس از فحص از نسخ وتخصيص آنها وفهم ارادهء خلاف ظواهر در أخبار ؛ امكان عمل وجود دارد وحاجتي بتفسير آنها نيست ؛ زيرا اگر يكى از عقلاء در نوشته وكتاب مولاي خود بزبان متعارف ، بانجام كار يا چيزى امر شده باشد ؛ وبنصّ آن نوشته عمل كند ؛ آنرا تفسير نميدانند ؛ زيرا تفسير اينستكه ألفاظ را برخلاف معنى ظاهر آنها حمل كرده ويا يكى از دو معنى محتمل را با نظري قاصر وعقلي سست وفاتر ، بر ديگرى ترجيح دهيم ؛ واين كار اگرچه در متشابهات قرآني به دقيقترين تأويل وتفسير جايز نميباشد ؛ زيرا شناخت حقيقت معنى آيات متشابهه بركسى معلوم نيست ؛ ليكن در محكمات چنين نبوده وپس از تحقيق از ناسخ ومنسوخ وخاصّ وعامّ ، ومطلق ومقيّد ووضوح مراد از آنها ، عمل بظواهرشان حجّت بوده وفي المثل ظاهر آيهء :\r\n  « أَوْفُوا بِالْعُقُودِ »   و  « أَحَلَّ اللَّهُ الْبَيْعَ »  و  « لا تُؤْتُوا السُّفَهاءَ أَمْوالَكُمُ »  و  « لا تَقْرَبُوا مالَ الْيَتِيمِ » *  و  « عَبْداً مَمْلُوكاً لا يَقْدِرُ عَلى شَيْءٍ »  و  « إِنَّمَا الْمُشْرِكُونَ نَجَسٌ »  وآياتي مانند غسل ووضو وتيمّم ، بدون تفسير ويا تأويلى قابل عمل بمفادّ ظواهر آنها بوده وداراى حجّيت ميباشند .\r\nبارى ، أحاديث وأخبار منع تفسير برأي وبغير علم وبنظر شخصي ، اگرچه در عموم آيات قرآني وبويژه در متشابهات مورد كاربرد وقابليّت عمل داشته وحقّ اينستكه على الأصول كسى برأي خود وغيرعالمانه بتفسير نپردازد ؛ ليكن در ظواهر آياتي كه معنى آنها بدون تفسير ، واضح است چنين نبوده وعمل بظواهر آنها حجّيت داشته وحاجتي بتفسير ندارند ؛ مگر اينكه از پيش در ناسخ ومنسوخ وعامّ وخاصّ ومطلق ومقيّد آنها تحقيقى نشده باشد ، كه در اينصورت با چنين تحقيقى ديگر نبايد در عمل بظواهر معنى آنها ترديد كرد ، مانند اينكه حضرت صادق عليه السّلام دوانقى را از قبول خبر شخص نمّام وفاسقى نهى كرد وفرمود خداوند متعال فرمايد :  « إِنْ جاءَكُمْ فاسِقٌ بِنَبَإٍ فَتَبَيَّنُوا »  ونيز امام كاظم به پسرش إسماعيل بتصديق قول مؤمن امر كرده وبدين آية استناد نمود :  « يُؤْمِنُ بِاللَّهِ وَيُؤْمِنُ لِلْمُؤْمِنِينَ »  ودر حلال بودن ازدواج مرد با زن مطلّق بسه\r\n\r\n","description":"","footnote":"","page_name":" 134 ","page_number":145},
  {"content":"\r\n\r\nطلاق شرعي وازدواج آن زن با غير بعقد غير منقطع ، بظاهر كريمهء قرآني :  « حَتَّى تَنْكِحَ زَوْجاً غَيْرَهُ »  و  فَإِنْ طَلَّقَها فَلا جُناحَ عَلَيْهِما  استناد فرمود ، چنانكه ازدواج با زنان نصارى ويهود را كه داراى كتابند جايز دانسته وبا مشركات تجويز ننموده وفرمايد :  « وَلا تَنْكِحُوا الْمُشْرِكاتِ »  .\r\n\r\n","description":"","footnote":"","page_name":" 135 ","page_number":146},
  {"content":"\r\n\r\n\r\nفصل چهارم در تبيان كلّ شيئى بودن قرآن\r\nقرآن حكيم بمصداق كريمهء :  « وَنَزَّلْنا عَلَيْكَ الْكِتابَ تِبْياناً لِكُلِّ شَيْءٍ »  داراى جامعيّت در علوم وحقايق الهى است ؛ اعمّ از اينكه علوم ومعارف مزبور ديني باشد ، ويا فنون متعارف ديگر ، ليكن فخر رازي در تفسير اين آية گويد : « 1 » علوم ومعارف ياد شده يا ديني ميباشند ويا غيردينى ؛ امّا علوم غيردينى ربطى بدين آية نداشته ومتعلّق بدان هم نخواهند بود ؛ زيرا بالضّروره معلوم است كه خداوند متعال در اين آية بمدح قرآن پرداخته وآنرا مشتمل بر علوم ديني قرار داده است وبعلومى كه تعلّقى بدين ندارد التفاتى ننموده وامّا علوم ديني هم يا اصولند ويا فروع ؛ وعلوم أصول دين بتمامى در قرآن موجودند ودر مورد علوم فروع ، أصل برائت ذمّه است ، مگر آنچه بر سبيل تفصيل در قرآن حكيم آمده باشد ؛ واين معنى دلالت دارد كه تكليفي از خداوند تعالى بر بندگانش نيست ، مگر اينكه در اين قرآن نازل گرديده وچون چنين باشد ؛ قول برحسب قياس ورأى باطل بوده وقرآن در بيان كلّ احكام فرعى وافى است ؛ وامّا فقهاء قائلند كه قرآن تبيان همهء أمور وأشياء ميباشد ودر اثبات اين مدّعى بر اجماع وخبر واحد وقياس ؛ احتجاج واستدلال ميكنند ؛ پس چون حكمي از احكام با يكى از أصول مزبور ثابت گردد ؛ آن حكم بالبداهة با قرآن ثابت بوده واين مسئله باستقصاء تمام از پيش ودر سورهء أعراف گفته آمد ؛ وواحدى به اسناد خود از زجاج روايت كرده است كه در آيهء\r\n\r\n\r\n","description":"","footnote":"\r\n( 1 ) - التّفسير الكبير ؛ النّاشر ، دار الكتب العلميّة طهران ، الجزء العشرون .\r\n","page_name":" 136 ","page_number":147},
  {"content":"\r\n\r\n189 از سورهء نحل ، تبيان در معنى اسمى ، همان بيان است ، مانند تلقاء وثعلب از كوفىها ومبرّد از بصريها نقل نموده كه از مصادر بر وزن تفعال جز دو حرف نيامده است وآنهم تبيان وتلقاء ميباشد ؛ وچون از ايندو لفظ صرفنظر شود ، بقيّهء مصادر بر وزن تفعال آمده است ، مانند : تذكار وتكرار ؛ در صورتيكه علاوة بر تبيان وتلقاء ؛ تمثال وتقصار نيز مورد استعمال است .\r\nحقّ اينستكه فخر رازي كريمهء مزبور را با نظري مقيّد ومحدود بعلوم ديني تنها نگريسته واز تفسير دنبالهء آن ، يعنى جملهء :  « وَهُدىً وَرَحْمَةً وَبُشْرى لِلْمُسْلِمِينَ »  چشم‌پوشى كرده است ؛ در صورتيكه با توجّه بماقبل اين جمله ؛ خداوند فرمايد : اى رسول من ، ما اين كتابرا بر تو تنزيل نموده وآنرا مبيّن وبيانى براي هرچيز بطور كلّى قرار داديم وهمين كتاب هدايت ورحمت وبشارتيست براي مسلمانان ، از گاه نزول آن تا قيام يوم الدّين ، ودر جميع عوالم امر وخلق ونيز براي كلّيهء مخلوقات موجود در آسمانها وزمين وما بين آنها كه بعموم خود صور مثاليّه وبرزخي را نيز شامل است ، زيرا همين معنى در آياتي ديگر بوضوح آمده ، وكرائم الهى بر جميع آنها محيط ومبيّن ميباشد ؛ چنانكه هيچ‌چيز در كتاب اللّه مورد تفريط وغيرملحوظ واقع نشده وفرمايد :  « ما فَرَّطْنا فِي الْكِتابِ مِنْ شَيْءٍ »  وبالأخره رطب ويابسى نيست ، مگر اينكه در كتاب الهى موصوف به مبين آمده وآنگاه كه تر وخشكى نباشد كه در قرآن وآنهم بنحو مبيّن آمده ، چگونه ميتوان علوم ومعارف يا فنون وأصولي را يافت كه از تر وخشك هم كمتر بوده ودر قرآن نيامده ويا كتاب اللّه از آن خالى مانده باشد ؛ بويژه كه در كريمهء ديگر فرمايد :  « وَكُلَّ شَيْءٍ أَحْصَيْناهُ فِي إِمامٍ مُبِينٍ »  وبا توجّه بتوصيف كتاب وامام به مبين ، كتاب اللّه عين حقيقت راهنما وامام است ؛ واحصاء هر شيئى در كتاب ونفس امام مبين ، يعنى شمول ايندو بر هرچيز ويا هر علم وحكمت ومعرفت وفنّ ، اعمّ از ديني وغيردينى كه شامل تكوين وتشريع گرديده ، وتكويني آن همهء أمور وأشياء غائب وحاضر وظاهر وباطن خلقت را در بر خواهد گرفت ؛ وآيهء قرآني :  وَما مِنْ غائِبَةٍ فِي السَّماءِ وَالْأَرْضِ إِلَّا فِي كِتابٍ مُبِينٍ  دليل الهى بر صحّت اين مدّعى بوده ، بخصوص كه باز هم وصف مبين در اين كريمه ، دلالت بر آشكارا ومبيّن بودن اين حقيقت داشته وكتاب وامام را بوصفى واحد موصوف ميدارد ؛ اگرچه امام را كتاب وكتابرا امام دانسته ويا امام را بحضرات معصومين - صلوات اللّه عليهم أجمعين - تلقّى كنيم كه در اينصورت عيّاشى\r\n\r\n","description":"","footnote":"","page_name":" 137 ","page_number":148},
  {"content":"\r\n\r\nدر تفسير خود از حضرت صادق ( ع ) روايت كرده است كه فرمود : « نحن واللّه نعلم ما في السّماوات وما في الأرض وما في الجنّة وما في النّار وما بين ذلك » سپس آنحضرت اضافه نمود : « إنّ ذلك في كتاب اللّه » آنگاه در اثبات قول خود بكريمهء قرآني مورد نظر استناد واستشهاد كرده وبتلاوت اين آية پرداخت :  « وَنَزَّلْنا عَلَيْكَ الْكِتابَ تِبْياناً لِكُلِّ شَيْءٍ وَهُدىً وَرَحْمَةً وَبُشْرى لِلْمُسْلِمِينَ »  ونكتهء مهمّ وقابل توجّه اينستكه تا رستاخيز وقيامت كبرى هيچ دو تن انساني در امرى اختلاف نخواهند كرد ؛ مگر اينكه أصل آن امر در كتاب اللّه آمده ، ليكن بعلّت اختفاء أصل در مرتبهء جمعى وجملي كتاب خدا ، عقول مردمان بدان راه نيافته وتقصير خود را حمل بر قصور كتاب اللّه مىكنند ونميدانند كه أصل هرچيز وامرى ، ريشهء آنست واقتضاء ريشه مخفى وپوشيده از نظر بودن آن ميباشد ؛ واگر كسى بموارد اختلاف با چشم امام معصوم بنگرد ، خواهد ديد كه هيچ‌چيز از نظر أو پوشيده نيست ؛ ولذا از عبد الأعلى ، مولاي آل سام روايت شده كه گفته است از حضرت صادق عليه السّلام شنيدم كه فرمود : « واللّه إنّى لأعلم كتاب اللّه من أوّله آخره ، كأنّه في كفّى ؛ فيه خبر السّماء وخبر الأرض وخبر ما كان وخبر ما هو كائن ؛ قال اللّه عزّ وجلّ : فيه تبيان كلّ شيئى » . بنابراين ، حصر فخر رازي علوم ديني تنها را در تفسير كريمهء :\r\n تِبْياناً لِكُلِّ شَيْءٍ  الخ گونه‌اى از عدم دقّت وباريك‌بينى در شمار آمده وحقّ قول بتمام حقّ اينستكه كتاب اللّه مبيّن جميع حقائق تكويني وتشريعي بوده وبسيار بجا مىنمايد كه در اثبات اين معنى بفرمودهء مولى الموحّدين ، أمير المؤمنين وامام المتّقين عليه السّلام استشهاد كرد كه اصبغ بن نباته از آنحضرت روايت كرده است : « ما من شيئى تطلبونه ، الّا وهو في القرآن ، فمن أراد ذلك فليسئلنى عنه » واين روايت بدو حقيقت حقّه تصريح دارد : يكى جامعيّت وشمول قرآن در هردو مرتبه جمعى وفرقى بر هرچيز مورد طلب انسانها تا قيامت كبرى ، وديگرى مرتبهء جمعى نفس قدّيس وعلياى علىّ أمير المؤمنين عليه السّلام ؛ بر محتواى جامع تكوين وتشريع قرآن حكيم ، واطمينان آنحضرت بدين معنى وبرانگيختن منكران بسوآل از هرچيزيكه در دايرهء عوالم تكويني وأصول ومباني وفروع تشريعي موجود است ؛ چنانكه شيخ القميّين ، أبو جعفر محمّد بن حسن صفّار - عليه آلاف الرّحمة - در كتاب « بصائر الدّرجات ، في المقامات وفضائل أهل البيت » بوسائطى از حضرت صادق عليه السّلام نقل كرده است كه فرمود : « انّ في القرآن ما مضى وما يحدث وما هو كائن » كه عالي وجامعتر از اين سخن ، گفته نشده ؛ زيرا در عين\r\n\r\n","description":"","footnote":"","page_name":" 138 ","page_number":149},
  {"content":"\r\n\r\nوجازت واختصار ، فرمايد : آنچه از آغاز خلقت تاكنون موجود است - ما مضى - وآنچه تا قيامت حادث گردد - ما يحدث - وآنچه در حال حاضر در كلّ كائنات وجود دارد ؛ همگى در قرآن موجود است ؛ وتبيان كلّ شيئى ، يعنى همين ونه آنچه فخر رازي در تفسير اين كريمه ، با تنگ‌چشمى وعدم امعان‌نظر آورده است .\r\nبنابراين ، در قرآن حكيم با اينكه داراى ألفاظ وحروف وكلمات نقشى ومتناهي است ؛ يعنى ظاهر آن از بيست وهشت حرف از الف تا ياء تركيب گرديده است ؛ ليكن بهيچ وجه مانع از كثرات لا يتناهى معاني ومقاصد وحقائق آن نبوده ؛ واز عوالم برين تا زيرين را به انضمام جميع أصول وضوابط وقواعد وفروع ، دربرميگيرد وبتعبير ديگر از پست‌ترين ذرّهء هبا ، تا بالاترين مرتبهء درّة البيضاء را در احاطه وشمول خود داشته وجميع أزمنة وأمكنه وشؤون ومراتب ومقامات وأحوال وأطوار وحركات ومقتضيات ومقامات غيب وشهادت وفلكيّات وعنصريّات ومركّبات وبسايط ومعادن وخزائن ونبات وحيوان وانسان را با مراتب حكمت عملي شامل ومحيط بوده ودر مقام استكمال موجودات امكاني وبويژه انسانها از هيچ امر ضروري ولازمى فروگزار نكرده وحتّى أرش الخدش نيز مورد توجّه شارع الهى ميباشد ؛ وبدين مناسبت براي قرآن مراتبى مانند ظهور وبطون وحدّ ومطلّع بوده وهر بطن آنرا بطني ديگر تا هفت يا هفتاد بطن است كه در مجموع كلّ مراتب امرى وخلقي ومرسل وملكوتي وجبروتي را نيز در احاطه واشتمال خود دارد ؛ وبا نظري وسيعتر براي قرآن مجيد - چنانكه از پيش ودر مبحث أسماء قرآن گذشت - هفتاد وهشت اسم وجود دارد كه برخى از آنها مانند نور يا كلام وتفصيل ويا قيّم وجوامع الكلم وحقّ ؛ به تنهايى شامل بر كلّ وجود وجميع مراتب وشؤون آن ميباشد ؛ وخلاصهء كلام اينكه در قرآن مجيد همه چيز در حدّ تبيين وتعريف اجمالي وتفصيلي درآمده وبكشف حجاب وفتح الباب ، چه از حيث تدوين وتشريع وچه بلحاظ وجود وتكوين بيان شده است ؛ اضافه‌تر اينكه از آثار وافعال حضرت حقتعالى گرفته ، تا صفات وأسماء وذات وغيب هويّت وأحديّت ووحدت مطلقه بلكه فوق اطلاق وتقييد ، وأسماء حسنى واسم أعظم أو مورد تذكّر وتبيان قرار گرفته است ؛ واز جميع قواعد وقوانين وأصول وفروع استكمال از مرتبهء قوّهء وجود يا هيولى ، تا أعلى مقامات دنى فتدّلى فكان قاب قوسين أو أدنى ، يا مراتب علم اليقين وعين اليقين وحقّ اليقين وبقول عرفاء برد اليقين يا ثلج اليقين - بدليل اينكه نوريّت وشعاع تابناك\r\n\r\n","description":"","footnote":"","page_name":" 139 ","page_number":150},
  {"content":"\r\n\r\nخداوندى حرارتي ندارد - سخن گفته وضامن تكامل موجودات در سير إلى الحقّ وحضور عند اللّه در يوم المعاد ميباشد ، ودر عين حال راهنماى جميع انسانها بصراط مستقيم يا حققت خود بوده وبرنامهء جاودانهء قرآن ؛ حاوي سعادت وتعالى ونهايت كمال وشرافت وخلود در جنّات صفاتى وذاتي حضرت حقتعالى است ؛ وضمن اينكه انسانرا بأعلى مرتبهء كمال امكاني ميرساند ، أو را همرتبهء خود قرار داده وآنجا كه طبق حديث ثقلين ، قرآن ثقل أكبر باشد ؛ انسان الهى را كه حضرات ائمّهء معصومين عليهم السّلام ميباشند ، ثقل أصغر معرّفى كرده وبفرمايش نبىّ أكرم ( ص ) : « إنّى تارك فيكم الثّقلين : كتاب اللّه وعترتي أهل بيتي ، ما إن تمسّكتم بهما لن تضلّوا بعدى ، وإنّهما لن يفترقا ، حتّى يردا علىّ الحوض » واين حديث از طرق مختلفه وبا عباراتى كم‌وبيش متفاوت هم منقول است كه هيچ اختلاف وفرقى در مضمون آن نبوده ودر برخى نيز به ثقل أكبر وأصغر يا قرآن ونفوس قدسيّهء ائمّه وخاندان رسالت مآب أو اشاره شده است . بارى ، چون همه چيز در قرآن آمده ودر امام مبين مورد احصاء قرار گرفته است ؛ علاوة بر اينكه مرتبهء جمعى قرآن جامع كلّ علوم است ؛ شناخت وعلم بهرچيز از جهتي خاصّ ، مستلزم دانستن آن علم ميباشد ودر اينصورت علوم لازمه براي تفسير وتأويل قرآن از حيث كمّ وكيف نهايتى ندارد .\r\n\r\n","description":"","footnote":"","page_name":" 140 ","page_number":151},
  {"content":"\r\n\r\n\r\nفصل پنجم در فرّ وشكوه وثواب قرائت قرآن حكيم\r\nبا اينكه در برخى از فصول ومباحث گذشته از تعالى وكمال وفرّ ورفعت وجمال قرآن كريم سخن رفت ؛ ليكن عظمت اين كتاب مقدّس در حدّى متصوّر نيست كه با نوشتن هزاران مجلّد كتب تحقيقى ، بتوان بذرّه‌اى از خروارها وقطره‌اى از دريابارهاى آن نائل آمده وحقّ اين كلام الهى را بمقدارى بسيار ناچيز هم برآورده كرد ؛ ليكن از آنجا كه بايد اين مقدّمه بتعهّد تحقيق در اين مقولة خاتمه يابد ؛ ناگزير در كمال وجازت واختصار در بيان انديشه‌گير اين عنوان وژرف‌نگرى در حقيقت آن مىپردازيم ؛ وتوفيق تطبيق اين مقال را با واقعيّت استحقاقى وشؤون ومقام قرآن با عجز در پندار ونارسايى گفتار خود از خداوند منّان وقادر غنىّ سبحان آرزومنديم .\r\nنخست بايد دانستكه قرآن در تعيّن جمع الجمعي خود ، عين كلام اللّه است كه صفت حضرت حقتعالى وعين ذات اوست ؛ ولذا در انزال اين حقيقت بمرتبهء أخفائى باطن محمّدى ( ص ) جز ذات خداوند حكيم وعليم ، كسى از نحوهء آن آگاه نيست ؛ ولذا فرمايد :  « إِنَّا أَنْزَلْناهُ » *  تا كسى در مقام تأويل بوساطت حضرت روح الأمين قائل نگردد وبداند كه در جميع كرائم الهى در انزال اين حقيقت جمع الجمعي ، هيچ موجود ومخلوقى را سنخيّت وشأن وساطت نيست ؛ زيرا بدانگونه كه در قذف نور علم در صدور شايستگان آن ، تناسب وسنخيّتى در ميان قاذف يا حضرت حقتعالى ومقذوف فيه يا سينه ووجود مستحقّان آن لازم است ؛ بهمان شيوه نيز بايد در ميان منزل وفرستندهء قرآن با حقيقت أخفائى وجود محمّد بن عبد اللّه مناسبت وسنخيّتى باشد وگرنه عمل وفعل انزال\r\n\r\n","description":"","footnote":"","page_name":" 141 ","page_number":152},
  {"content":"\r\n\r\nمعطّل وبىعائده مانده وبديهي است كه تعطيل در كار حضرت حقتعالى باطل وعقيدهء بدان كفر است ؛ ولذا بين كلام بعنوان صفت ذاتي حقّ در مرتبهء تعيّن آن بباطن جمعى رسول خدا ( ص ) ومتعيّن گرديدن آن حقيقت مالاكلام بمرتبهء اجمالي وجمعى وسپس بمرتبهء فرقى وتفصيلي ؛ سنخيّتى بين دهنده وگيرنده وموضوع دادوستد وجود داشته باشد ؛ تا بملاحظة اين هرسه وحكومت قاعدهء عقلي « السّنخيّة علّة الانضمام » آنهم انضمامى در مرتبهء وحدت حقّه ، اتّحادى بىتكيّف وبىقياس در ميان صفت كلامي حقّ ونفس نفيس احمدى ( ص ) وموضوع انزال دفعي يا قرآن در مرتبهء جمعى وجملي ، تحقّق يافته وكمترين خدشه‌اى كه همان عدم تناسب است ملاحظه نشود ؛ ودر اينصورت چون از قوس نزول بنگريم ، حقيقت قرآن همانند نفس محمّدى ( ص ) وعقل كلّ وروح أعظم است كه در مقام انزال ، عين ظهور كلام بعنوان صفت ذاتي حقّ واز أسماء مقدّسهء سبعه ، يعنى : حيات وعلم واراده وقدرت وسمع وبصر وكلام ميباشد ؛ ودر مرتبهء تنزيل وفرق وتفصيل ، شامل كلّ مراتب وجود از حقّ مخلوق به وبسيط الحقيقة وكلّ الوجود والأشياء وكلّه الوجود بودن ، بسير نزول گراييده وبا تعيّن دادن بمرسلات جبروتي وملكوتي وآسمان وزمين وما بين آنها ، بظهور در طبيعت وختم مراحل نزولى تا هيولاى عالم زيرين خاتمه مييابد ، وچون اين حقيقت وجودي را بصورت تدوينى بنگريم ؛ نقطهء باء بسم اللّه آن تشكيل دهنده تقوّم الف ميگردد واز سيرالف در كشش ومدّ حروف وجودي ، كلّ الف باء تا ياء پديدار ميشود واز اين الفباء تا ياء ، كلّيهء كلمات وألفاظ صورت ظاهري قرآن پديدار ميگردد ، وبديهي است اگرچه اين الفباء بيست وهشت حرف از كشش نقطهء باء بسم اللّه ميباشد ؛ ليكن بتركيب ألفاظ وكلماتي نامعدود مىانجامد كه حامل معاني حقايق وأسماء وأوصاف وشؤون واحكام وآثار بىنهايتى است كه در مجموع از حيث حقيقت شعاع ، دايرهء هستى است كه با گردش خود دايرهء وجود را هستى مىبخشد ودر صورت مكتوب ولفظي ، منتهى بايجاد دايرهء تشريع شده وظاهر وباطن شرايع ومذاهب حقّه والهى را شامل ميگردد ، كه كتاب تدوينى در بردارندهء آن است ؛ وهمانطور كه كتاب تكوين داراى كلمات وجودي بوده ودر كريمهء قرآني ناظر بدين معنى فرمايد :  « وَكَلِمَةُ اللَّهِ هِيَ الْعُلْيا »  وخداوند تعالى را أعلى كلمهء وجود يا مبدء آن معرّفى ميكند ، نفوس كاملهء أنبياء ورسل وأوصياء وأولياء اللّه را نيز با عنوان « كلمه » تعريف كرده ونازل است :  إِنَّ اللَّهَ يُبَشِّرُكِ بِكَلِمَةٍ مِنْهُ اسْمُهُ الْمَسِيحُ عِيسَى ابْنُ \r\n\r\n","description":"","footnote":"","page_name":" 142 ","page_number":153},
  {"content":"\r\n\r\n مَرْيَمَ  والبتّه كلمات الهى نيز همانند كلمات ملفوظ ومكتوب ، بسيط ومركّب واز حيث مقام ومرتبه ، أتمّ وتمام وناقص وناقصتر داشته وبالأخره كلّ عوالم هستى را از وجود خود انباشته‌اند ؛ چنانكه از مجارى ائمّهء معصومين هم روايت كرده‌اند كه امام همام جعفر بن محمّد الصّادق - عليهما السّلام - فرمود : « نحن كلمات اللّه التّامات » ودر قرآن حكيم كلمهء وجودي وايجادى با اوصافى همچون  : « تَمَّتْ كَلِمَةُ رَبِّكَ *  و  حَقَّتْ عَلَيْهِمْ كَلِمَتُ  و  كَلِمَةٌ سَبَقَتْ مِنْ رَبِّكَ *  و  كَلِمَةَ الْكُفْرِ  و  كَلِمَةُ الْعَذابِ *  و  كَلِمَةً طَيِّبَةً  و  كَلِمَةٍ خَبِيثَةٍ  و  كَلِمَةُ الْفَصْلِ  و  كَلِمَةً باقِيَةً  و  كَلِمَةَ التَّقْوى »  بكار رفته است كه مؤيّد معنى مورد بحث بوده وبا جمع آن مانند :  « لا تَبْدِيلَ لِكَلِماتِ اللَّهِ »  و  لَوْ كانَ الْبَحْرُ مِداداً لِكَلِماتِ رَبِّي لَنَفِدَ الْبَحْرُ قَبْلَ أَنْ تَنْفَدَ كَلِماتُ رَبِّي  و  « يُرِيدُ اللَّهُ أَنْ يُحِقَّ الْحَقَّ بِكَلِماتِهِ »  و  « لا مُبَدِّلَ لِكَلِماتِهِ » *  و  « يُحَرِّفُونَ الْكَلِمَ عَنْ مَواضِعِهِ » *  و  « إِلَيْهِ يَصْعَدُ الْكَلِمُ الطَّيِّبُ »  وبالآخرة و  كَلَّمَ اللَّهُ مُوسى تَكْلِيماً  تأييداتى قرآني در مسئله مورد بحث وتحقيق ما ميباشد ؛ وبقول عارف وارف وسرايندهء گلشن راز شيخ شبسترى :\r\n بنزد آنكه جانش ، در تجلّى است * همه عالَم ، كتاب حقتعالى است \r\n عَرَض ، إعراب و ، جوهر ، چون حروف است * مراتب ، همچو آيات وقوف است \r\n از أو ، هر عالَمى ، چون سورهء خاصّ * يكى زان فاتحه ، ديگر چو اخلاص \r\n نخستين آيتش ، عقل كلّ آمد * كه در وى ، همچو باء بسمل آمد \r\n دوم ، نفس كل آمد ، آيت نور * كه چون مصباح ، شد در غايت نور \r\n سوم آيت در أو شد ، عرش رحمان * چهارم ، آية الكرسي ، همى خوان \r\n پس از وى ، جرمهاى آسمانى است * كه در وى ، سورهء سبع المثاني است \r\n نظر كن باز در جرم عناصر * كه هريك ، آيتي هستند ، باهر \r\n پس از عنصر ، بُوَد جرم سه مولود * كه نتوان كردن اين آيات معدود \r\n به آخر گشت نازل ، نَفس انسان * كه برناس آمد آخِر ، ختم قرآن \r\nبارى ، جميع حروف وألفاظ وكلمات در كتاب تدوين با كتاب تكوين منطبق بحقيقت انطباق بوده وكلّ مراتب وشؤون وجزئيّات واجزاء وكلّيات وأركان عالم با كتاب منزل برابر مىافتد وچون در سير صعودى وبحركت جوهري استكمالى از هيولاى عالم طبيعت بسوى صورت مقوّم جسم عنصرى حركت كرده وبطبع ونفس رسيم ، آنگاه از نفس بسوى عقل وروح وسرّ وخفىّ وأخفى سير كنيم ، بنهايت قوس\r\n\r\n","description":"","footnote":"","page_name":" 143 ","page_number":154},
  {"content":"\r\n\r\nصعودى يا عروج بمبدء وحضور عند اللّه نائل خواهيم شد كه در اينحال دو سر خطّ سلسلهء هستى بهم پيوند يافته وآخر به اوّل وظاهر بباطن مىانجامد ، ودر طىّ جميع اين مراحل ومراتب ، نه ما از حقيقت قرآن ومعيّت فرقان جدا ميشويم ونه قرآن از ما ؛ نهايت اينكه اين مظهريّت ومعيّت در جميع موارد يكسان نبوده ، وجمعى مظهر اسم الهادي وبرخى مظهر اسم المضلّ ميباشند ودر بين ايندو اسم نيز مراتب ومقامات بسيارى است كه بقول سراينده‌اى عارف :\r\n از تبتّل ، تا مقامات فنا * پايه‌پايه ، تا ملاقاة خدا \r\nامّا انسان كامل كه صدق حقيقي آن در أنبياء ورسل بوده وأكمل از آنان عبقريّت پيامبر أكرم ( ص ) وائمّهء معصومين عليهم السّلام ميباشند ؛ بعلّت كمال غايى وتقدّم در شرافت ذاتي بر جميع موجودات عالم ؛ برحسب صورت ؛ نسخهء منتخب كتاب هستى بوده ودر آخرين مرتبهء كماليّه وجود واقع است ؛ وبتعبير بهتر همهء موجودات جزئند وأو كلّ وبهمين دليل نسخهء كلّ الوجود در دست أو ميباشد ؛ ليكن برحسب معنى وحقيقت عين قرآن مجيد در مرتهء جمعى وجملي است ، وبدين مناسبت علي عليه السّلام خود را صراط مستقيم وقرآن ناطق خواند واين مسئله نه از حيث حفظ كلّ آيات قرآني وشأن نزول آنها بود ؛ زيرا حفّاظ ديگرى نيز بجز علىّ عليه السّلام وجود داشت كه همانند زيد بن ثابت وابىّ بن كعب وعبد اللّه بن مسعود وسعيد بن عاص وغيره ، در جمع‌آورى وحفظ قرآن كوشيدند ، ليكن هرگز وجود آنها نسخهء كتاب هستى نبوده وحتّى كمترين نمونهء آنهم در شمار نيامدند ؛ وبعبارت ديگر آخرين آيت الهى كه در قرآن تكويني منطبق با تدوين نازل گرديده است ؛ انسان كامل ميباشد كه مجموعهء كلّ كمالات ومظهر جميع أسماء وصفات خداوندى بوده وفي الحقيقة غرض از وجود وايجاد ، خلقت اوست كه نسخهء وجود أو از حيث معنى با حقيقت جمعى قرآن مطابقت دارد ، واز لحاظ صورت نيز با مرتبهء فرقى ونسخهء تدوين كتاب اللّه همسان است ؛ ولذا رفعت مقام وعظمت قرآن حكيم ، در انسان كامل محمّدى ( ص ) نيز ظهور وبروز داشته وايندو نسخهء معتبر از كتاب هستى مؤيّد مرتبه وشؤون ظاهر وباطن يكديگر درشمارند ؛ وبهمين دليل قرآن با جميع مراتب نزولى وتنزيلى وجمعى وفرقى خود بر حقيقت وجود رسول خدا ( ص ) نازل شد ؛ چنانكه فرمايد :  « وَلَقَدْ آتَيْناكَ سَبْعاً مِنَ الْمَثانِي وَالْقُرْآنَ الْعَظِيمَ »  كه از توصيف قرآن بعظيم ميتوان بنفس نفيس محمّدى ( ص ) پىبرد ، كه\r\n\r\n","description":"","footnote":"","page_name":" 144 ","page_number":155},
  {"content":"\r\n\r\nمرسل اليه ومحلّ نزول قرآن ميباشد ؛ واگرچه نفوس ائمّهء اثنى عشر شجرهء طيّبهء گلستان قرآنند ؛ فتنه‌انگيزان دنياطلب ويزيدان اين عصر نيز شجرهء ملعونه در شمار مىآيند كه آيهء نازله در سورهء إسراء ناظر بنفوس خبيثهء اين گروه سوداگر است . بارى ، همين كتاب الهى وقرآن كه شفا ورحمت وعين حكمت وتبيان هرچيز وردّكننده آدمي بمعاد وذي ذكر ومجيد ومكنون ومحتواى لوح محفوظ بوده واگر كتابي بتواند كوهها را به جنبش درآورده وزمين را پاره‌پاره كند ويا مردگان را بسخن گفتن برانگيزد ، همين قرآن است وبس ، وكريمهء نازله در سورهء رعد فرمايد :  « وَلَوْ أَنَّ قُرْآناً سُيِّرَتْ بِهِ الْجِبالُ أَوْ قُطِّعَتْ بِهِ الْأَرْضُ أَوْ كُلِّمَ بِهِ الْمَوْتى ، بَلْ لِلَّهِ الْأَمْرُ جَمِيعاً »  وچون غير از مباحث عقلي وأصولي قرآن كريم وحكيم ؛ مسائلي انسان‌ساز در آن وجود دارد كه بسيار پراهميّت ميباشد ؛ لذا ما در خاتمه بذكر برخى از آنها در اين وجيزه مىپردازيم .\r\nعظمت قرآن مجيد را در سه امر دانسته‌اند : يكى اينكه أصل جميع علوم ومعارف وفنون است ؛ وديگر بزرگترين ثواب در قرائت عالمانهء آن ميباشد وسه ديگر هر سعادت وخير وفلاح وشرفى در قبول قرآن وعمل بمحتواى آن است ؛ چنانكه در هر خانه كه بخواندن قرآن اهتمام شود ؛ آنخانه مسير ملائك ومعدن بركت دنيا وآخرت شده وديو از ساكنان آن بگريزد ؛ وفي الحقيقة قرآن بذرى در غايت لطافت وپربار است كه چون در زمينهء نفس انسان كاشته گردد ، نتيجهء اعجاب‌انگيزش موجب سعادت دارين وفوز بكمال رستگارى است ؛ وبرخى از حكماء گفته‌اند كه قرآن را ده فضيلت است : كلام وكتاب حضرت رب العزّه بوده ونمايندهء خدا در زمين ونور الهى وامر خداوندى وعدل أو ونهى از محرّمات ووعيد وعدهء پروردگار عالميان وقانون هستى ميباشد ؛ ونيز از جهات ديگر بايد دانست كه در فضيلت قرآن واعجاز آن همين بس‌كه هيچگاه از ترقّيات علمي ازمنهء مختلف ونيز تا روز طامّة الكبرى وعامّة البلوى عقب نمىافتد ومهم‌ّترين ودقيقترين فضيلت ديگر آن در اينستكه بكثرت قرائت ، اگرچه هزاران بار اتّفاق افتد ؛ تكرارپذير نبوده وطبق دستور : ( اقرأ وارقَ ) در هر قرائتى از آن - براي قرائتگر حكيم وعارف - ارتقائى در نفس وروح وعقل وتفكّر ونظر ورأى أو پديدار ميگردد كه از پيش فاقد آن بوده ودر تأمّل وقرائت جديد در وجود أو حاصل مىآيد ؛ وبهمين ملاحظه قرآن ، بذكر مبارك موصوف بوده ودر سورهء أنبياء نازل است :  « وَهذا ذِكْرٌ مُبارَكٌ أَنْزَلْناهُ »  ودر جامعيّت آن فرمايد :  « وَلَقَدْ صَرَّفْنا فِي هذَا الْقُرْآنِ لِلنَّاسِ مِنْ كُلِّ \r\n\r\n","description":"","footnote":"","page_name":" 145 ","page_number":156},
  {"content":"\r\n\r\n مَثَلٍ »  ودر كريمهء ديگر در سورهء زمر آمده است :  « اللَّهُ نَزَّلَ أَحْسَنَ الْحَدِيثِ كِتاباً مُتَشابِهاً مَثانِيَ »  يعنى خداوند متعال بهترين سخن وحديث را نازل كرد كه متشابه ودوتا دوتا ميباشد ومراد از « مثاني » اينستكه امر ونهى ونور وظلمت وعامّ وخاصّ وبهشت ودوزخ بأهم آمده ودر معنى « متشابها مثاني » سخنان ديگر هم مذكور است كه محلّ ذكر آنها در اين مبحث نيست ؛ ونكتهء ديگر اينكه خصوصيّت قرآن از بين كتب آسمانى در حقّ وميزان كلّ شيئى بودن آنست ؛ وبدين منظور در كريمهء نازله در سورهء شورى وارد است كه : « 1 »  « اللَّهُ الَّذِي أَنْزَلَ الْكِتابَ بِالْحَقِّ وَالْمِيزانَ »  وبملاحظهء همين حقّ بودن فرمايد :\r\n   « إِنَّهُ لَقَوْلُ رَسُولٍ كَرِيمٍ ، ذِي قُوَّةٍ عِنْدَ ذِي الْعَرْشِ مَكِينٍ ، مُطاعٍ ثَمَّ أَمِينٍ »    وبدنبالهء اين آية فرمايد :  « وَما هُوَ بِقَوْلِ شَيْطانٍ رَجِيمٍ »  و  « إِنْ هُوَ إِلَّا ذِكْرٌ لِلْعالَمِينَ » *  كه امعان‌نظر در آيات ياد شده ، روح وباطن وسرّ انساني را در أوج شكوه واعتلاء واعتقاد عارفانه وحكيمانه بقرآن نازل بر سينهء محمّد بن عبد اللّه رسول بزرگوار اسلام سوق داده ونفس جزئي آدميان را بنفوس كلّى وبلكه بنفوس قدسي الهى پيوند ميزند ؛ وبقول حضرت علىّ بن موسى الرّضا ، امام الانس والجانّ ( ع ) : « 2 » أعظم حجج واعجاز در نظم وحبل متين الهى وعروة الوثقى ورسانندهء آدمي به بهشت ونجات دهندهء از آتش دوزخ ، كه در هيچ زماني بكهنگى نميگرايد ودر زبانها به غثّ وسمين مبتلا نميگردد ، ودر جميع از منه بحقانيّت خود پابرجا بوده ودليل ، برهان وحجّت كلّ انسان است كه هرگز هيچ باطلى در پيش وپس آن متصوّر نيست ؛ همين قرآن حكيم ميباشد كه تنزيلى از خداوند حميد است وبس ؛ ونيز از امام جعفر صادق عليه السّلام در بحار الأنوار منقول است كه خداوند تعالى قرآن را براي زماني معيّن بدون زمان ديگر وبراي مردمانى بدون مردمان ديگر قرار نداد ودر هر زماني جديد بوده ودر نزد هر قومي تازه‌روى وخوش‌سيما ميباشد .\r\nحسين بن علي عليهما السّلام فرمايد : « القرآن ظاهره أنيق وباطنه عميق » « 3 » يعنى قرآن ظاهرش بسيار نيكو وخوش‌آيند بوده وباطنش ژرف وپرعمق است ؛ ورسول خدا ( ص ) فرموده است : « فضل القرآن على سائر الكلام كفضل اللّه على خلقه » وباز فرموده است : « القرآن غنى لا غنى دونه ولا فقره بعده » ونيز از قول معصوم منقول است\r\n\r\n\r\n","description":"","footnote":"\r\n( 1 و 2 ) - بحار الأنوار ، جلد 89 و 90 چاپ بيروت - لبنان ، الطّبعة الأولى ، 1412 هجرى .\r\n( 3 ) - جلد 89 بحار الأنوار علّامهء مجلسي عليه الرّحمة ، باب فضل قرآن واعجاز آن ، چاپ بيروت - لبنان ، طبع اوّل سال 1412 هجرى .\r\n","page_name":" 146 ","page_number":157},
  {"content":"\r\n\r\nكه قرآن را بخوانيد وبدان پشت‌گرم باشيد كه همانا حضرت حقتعالى قلبي را كه وعاء قرآن است معذّب نخواهد داشت ؛ وحضرت رسول أكرم ( ص ) بسلمان فارسي - عليه السّلام - فرمود : اى سلمان بر تو باد بقرائت قرآن ، كه خواندن آن - با معرفت واعتقاد - كفّارهء گناهان وپوشش انسان از آتش دوزخ وأمان از عذاب بوده وبراي خوانندهء هر آيه‌اى ثواب صد شهيد في اللّه وبراي سوره‌اى ثواب عمرانهء نبيّى از أنبياء است ؛ ورحمتي بر صاحب آن نازل ميگردد كه جميع فرشتگان بر أو استغفار كرده وبهشت جاودانه مشتاق ديدارش شده ومولاي وى از أو راضى ميشود ؛ وچون مؤمني بقرائت قرآن پردازد ، خداوند تعالى بر أو بنظر رحمت نگريسته وبراي هر آيهء آن هزار حور بدو مىبخشد ؛ وبراي هر حرفى نور وفروغى بگاه عبور از صراط بدو مىتاباند ؛ وچون قرآني را ختم كند ثواب سيصد وسيزده نبىّ را بدو عطا ميكند كه به تبليغ رسالت پروردگار خود موفّق آيند ، وگويى جميع كتب أنبياء گذشته را كه خدا بدانان انزال فرموده است خوانده وحقتعالى جسد ختم‌كنندهء قرآن را بر آتش دوزخ حرام كرده وپس از ختم قرآن ؛ از جاى خود برنخواهد خاست ، مگر اينكه خدا أو وپدرش را بيامرزد ؛ وبراي خواندن هر سوره ، شهرهايى مزيّن در بهشت بدو بدهد كه هريك از درّهء خضراء ساخته شده وهركدام را هزار خانه وهر خانه را صد هزار حجره ودر هر حجره‌اى صدهزار خانهء ديگر از نور بوده وهر بيت آن صد هزار باب رحمت وهر بابرا صدهزار دربان ودر دست هر دربانى هديّه‌اى برنگ ديگر باشد وبر سر هر دربان ، منديلى از إستبرق خير دنيا وهرچه در آنست نهاده ودر هر بيتي صد دكّان از عنبر بهشتى ووسعت هر دكّان فاصلهء ما بين مشرق ومغرب است وبالاى هر دكّانى صدهزار سرير وبر هر سريري صدهزار فراش يا بستر خواب واز هر بستر تا بستر ديگر هزار ذرع فاصله بوده وبر روى هر بستر زنانى زيبا وسيه‌چشم خوابيده است كه گردى سرين هريك هزار ذرع ميباشد وهريك از حوران بهشتى را هزار ديبا وپرنيان برين بوده وتا آن اندازه لطيف ونازك اندامند كه مغز ساق پا ودست هريك از پشت تن‌پوش ديبا ديده ميشود ، وبر سر هركدام تاجى از عنبر است كه به إكليل درّ وياقوت آراسته شده وبر سر هريك شصت‌هزار رشته از گيسوان معنبر از مشك وعنبر غاليه فرو آويخته وبر هردو بناگوش أو دو گوشوارهء غلطان است ؛ ودر گردنش هزار سينه‌بند از جواهر خوشاب بوده ودر ميان هريك از آنها هزار ذرع فاصله است ودر پيش هريك از حوران ؛ هزار خدمتگزار ودر دست\r\n\r\n","description":"","footnote":"","page_name":" 147 ","page_number":158},
  {"content":"\r\n\r\nهركدام پياله‌اى از طلا ميباشد كه در هر پيالهء آن صدهزار رنگ از شراب ريخته شده كه هيچيك از آنها بديگرى شبيه ومانند نيست ؛ ودر هر خانه‌اى در بهشت ؛ هزار مائده وسفره وبر سر هر سفره‌اى هزار بشقاب ودر هر بشقابى صدهزار گونه از طعامهاى بهشتى وگواراست كه هيچيك بديگرى همانند نبوده ؛ وخوانندهء ختم‌كنندهء قرآن عزيز از هر رنگى از غذاهاى لذّت‌بخش فردوس بصد گونه لذّت زايد الوصف ، متلذّذ ومتنعّم ميگردد .\r\nالبتّه در اين حديث اعجاب‌انگيز كه در صحّت مفادّ آن كمترين شبهه‌اى نيست ، معاني ولطائفى عرفانى وحقايقى الهى است كه جميع موارد آن قابل تعبير وتأويل وانطباق با ظهور وبطون آيات قرآني ومراتب نفس ودرجات آن در انسان كامل محمّدى ( ص ) است ؛ اللّهمّ ارزقنا توفيق ختم القرآن وحلاوة فهم معانيه .\r\n\r\n","description":"","footnote":"","page_name":" 148 ","page_number":159},
  {"content":"\r\n\r\n\r\nباب سوّم در حكمت عملي قرآن يا علم الأخلاق\r\nچون حكمت عملي يا علم الأخلاق قرآن حكيم ، بسيار دل‌انگيز وقابل تحقيقات عميق ووافى است ؛ بنابراين ، فصل مورد نظر را به بخشهايى مختلف تقسيم كرده ودر هر بخش علاوة بر مباحث حكمي وعلمي مختصر به آوردن آيات استشهادى ومستندات قرآني ميپردازم ؛ وخوانندهء محقّق را بمطالعهء آخرين مقصد وفوائد وغرر شرح كبير اين مؤلّف بر شرح وحواشي منظومهء حكمت حكيم متألّه ؛ حاجّ ملّا هادي سبزوارى - اسكنه اللّه تعالى في غرفات الجنّة - موسوم به « حكمت‌نامه » رهنمونى وهدايت ميكنم :\r\n\r\nمقدّمه - در تعريف حكمت عملي واقسام آن :\r\nدر فصل سوّم از باب اوّل بتعريف نظري وعملي حكمت پرداخته آمد وفرق بين ايندو را با شواهد قرآني وآيات الهى بيان كرديم وتكرار آنها در اين فصل جز به اختصار موردى ندارد ، ولذا بايد دانست :\r\nحكمت عملي عبارت از مباشرت در أمور خير براي تحصيل هيأت راسخهء نفساني در استعلاء وكسب سعادت جاويد در دنيا وآخرت ميباشد ؛ وبهمين دليل بايد آنچه در حكمت نظري معلوم گرديده ودر صحّت آن ترديدى نباشد ؛ با عمل مقرون افتد تا نفس آدمي بمرتبهء راضى ومرضىّ رسيده وبپروردگار خود رجوع كند ، وچون در اينصورت اخلاق انسان متّصف واضافه به اللّه ميگردد ؛ حكمت عملي موجب تخلّق به اخلاق اللّه شده وبغايت حكمت كه عبارت از انتقاش نفس از صورت كماليّه ونظام وجود ميباشد رسيده است ؛ واين مرتبه همان معنى قول شيخ الأنبياء إبراهيم خليل است كه گفت :  « رَبِّ \r\n\r\n","description":"","footnote":"","page_name":" 149 ","page_number":160},
  {"content":"\r\n\r\n هَبْ لِي حُكْماً »  وچون بحكم مورد درخواست خود نائل آمد ، اضافه كرد :  « وَأَلْحِقْنِي بِالصَّالِحِينَ »  وبلقمان حكيم نيز چنين حكمتى اعطاء شد وبهمين مناسبت در قرآن مجيد نازل است :  آتَيْنا لُقْمانَ الْحِكْمَةَ  وچون اين قضيّهء صغرى وجزئي را با قضيّهء كبرى وكلّى قرآني :  « مَنْ يُؤْتَ الْحِكْمَةَ فَقَدْ أُوتِيَ خَيْراً كَثِيراً »  در نظر گيريم ، نتيجهء آن اينستكه : وآتينا لقمان خيرا كثيرا كه شكل اوّل از قضاياى اربعهء منطق ارسطويى از تركيب ايندو كريمهء قرآني حاصل خواهد آمد .\r\nبنابراين مقدّمه ؛ بايد دانستكه نفس ناطقهء لقمان كه محلّ قذف حكمت الهى بود ، با فعل قاذف ونفس مقذوف سنخيّت كامله داشت ، وگرنه اعطاى حكمت از جانب حضرت حقتعالى بدو بىفايده ميماند وفعل قذف حكمت در نفس نفيس لقمان ، بعلّت عدم سنخيّت محقّق نميگرديد ؛ زيرا در انضمام يا پيوستن چيزى بچيز ديگر ، هم سنخى شرط اصلى بوده واين شرط در نفس لقمان فرآهم بود .\r\nامّا در انسانهاى ديگر تا مقدّمات إعدادى واستعدادي فرآهم نيامده باشد ؛ قذف علم وحكمت در نفوس آنها عملي لغو وبيهوده ميباشد ؛ وگرنه هر حكيمى بصرف تحصيلات عاليه در حكمت متعاليه ، بايد لقمان گردد ؛ وحال اينكه از صرف تحصيل علم حكمت نظري وبدون عمل بمفاهيم آن ، هيچكس بمرتبهء  « يُؤْتَ الْحِكْمَةَ »  نائل نيامده وبمقام وموقعيّت قذف علم نخواهد رسيد ؛ زيرا : « السّنخيّة علّة الانضمام » و « ليس العلم بكثرة التّعلّم ، بل العلم نور يقذفه اللّه في قلب من يشاء » وبهمين ملاحظه اين مقدّمات إعدادى نيز برحسب استعداد ذاتي اشخاص انساني است ؛ وگرنه نور الهى بر همه مىتابد ، ومثل آن در عالم طبيعت ، همانند نور خورشيد ميباشد كه چون برآينه بتابد ، آينه آن نور را گرفته وبجاهاى ظلمانى ديگر نيز منعكس ميكند ، ودر صورتيكه بر ديوار خشت يا گلين بتابد ، هرگز براي ديوار اخذ واقتباس نور خورشيد وانعكاس آن بجايگاه ديگر ممكن نيست ؛ مگر با صيقلى كردن ديوار مزبور ، ونفس انساني هم در مرتبهء امّاره ومسوّله بودن ، مانند ديوار گلين است كه تا از كسب حكمت نظري ونيل بحكمت عملي صيقل نپذيرد ؛ هرگز قابل اخذ وقذف نور علم از حضرت حقتعالى نخواهد گرديد ؛ وبدين مناسبت است كه هر حكيمى لقمان نيست ، زيرا تا با عمل بمفادّ حكمت نظري ، به إعداد نفس خود براي قبول واقتباس نور الهى نپردازد ، هرگز خود بخود بدان مقام ومرتبهء منيع وفاخر نخواهد رسيد ، ودر نتيجة حكماء براي نيل بدين سعادت عظمى ،\r\n\r\n","description":"","footnote":"","page_name":" 150 ","page_number":161},
  {"content":"\r\n\r\nبحكمت عملي يا علم الأخلاق توجّه كرده وبا ملاحظهء آن ، زمينهء نفس خود را بمنظور غرس اين نهال وبارآور شدن آن مستعدّ كردند ، واين إعداد واستعداد جز با عمل بمفادّ حكمت نظري فرآهم نخواهد آمد ، تا سرانجام نفس امّاره ومسوّله به مرتبهء مطمئنّه رسيده واز آنهم درگذشته براضيّه ومرضيّه گرايد وبالأخره در حقيقت عبديّت گام نهد وبپروردگار خود وبهشت صفات وأسماء الهى رجوع كند وقوس نزول خود را با عمل بحكمت وايجاد ملكه راسخه وهيأت كاملهء نفساني به آخرين درجهء كمالى قوس صعود رسانده ودايرهء هستى را كامل نمايد .\r\nبعضي حكمت عملي را ملكهء راسخه‌اى شناسند كه أخصّ حكمت واز أنواع آن در شمار آمده وبتعبير ديگر هيأتى است نفساني كه افعال صادره از آن بين افراط وتفريط بوده وفي المثل در ميان تهوّر وجبن واقع ميباشد ، وچنين هيأتى موصوف بعدالت است ؛ زيرا در هر كارى بتوسّط پرداخته وگفته‌اند مراد از كريمهء :  « ادْعُ إِلى سَبِيلِ رَبِّكَ بِالْحِكْمَةِ »  همين توسّط در أمور است ؛ ليكن صفات ذاتي از تعريف مزبور خارج است ، ولذا شجاعت وجبن ذاتي اشخاص از تعريف حكمت بيرون بوده وبالأخره بايد متوجّه بود كه حكمت عملي بسه قسم تقسيم گرديده است : 1 - علم بمصالح شخصي وفردى يا تهذيب اخلاق كه بحكمت خلقي موسوم است وفايدهء آن تنقيح طبايع وتزكيهء نفس آدمي واجتناب از رذائل وكيفيّت توفيق بطهارت ظاهر وباطن ميباشد . 2 - تدبير منزل ، مانند بكار بردن أصول وقوانين اخلاقى والهى در بين زن وشوهر وفرزندان وپدر ومادر وخدمتكار وحسن انجام ادارهء أمور هريك بر وفق مصالح دين ودنياي آنان ميباشد كه بحكمت منزليّه موسوم است . 3 - سياست مدنيّه كه عبارت از علم بمصالح ساكنان شهرها وكشور بوده وبحكمت سياسي ويا علم السّياسه ناميده شده وفايدهء آن ادارهء عاقلانهء شهرها وساكنان آن وايجاد تعاون در عمل بمصالح حال وآيندهء آنان وراحت وسلامت نوع وكيفيّت مشاركت در أمور خصوصي وعموم أهل شهر وروستا از حيث دخل وخرج وامنيّت واشتغال وتدبير صلح وجنگ وتمهيد قواى حفظ ونگهبانى شهر ودهات ومرزهاى كشور ونحوهء توطّن بيگانگان در آن وبكار بردن عدالت در مضارّ ومنافع وحدود وحسن روابط با مديران كشورهاى خارجي واستخراج معادن وترتيب وجريان صحيح أمور ادارى ومناسبات آن با افراد واشخاص ومعاملات داخلي وخارجي ونحوهء قانوني وشرعي درآمدهاى كشورى وانتظام أمور\r\n\r\n","description":"","footnote":"","page_name":" 151 ","page_number":162},
  {"content":"\r\n\r\nلشكرى ومراعاة در عفّت وفجور وتربيت فرزندان ذكور وإناث وتعليم وتعلّم آنان بعلوم وفنون متداوله وايجاد فرهنگ معقول وانسجام در تجسّس وسركوبى ياغيان واجراء بموقع حدود وحسن ادارهء زندان‌ها واقامهء عدل وصوالح اعمال وعبادات جمعى ورسيدگى بمعاش فقراء وبكار گرفتن أهل استعداد وبرگزيدن نوابغ واحترام بعلماى حقيقي وامتناع وبازدارى أهل شهر ومملكت از فحشاء وسرقات وخطّيات وسيّئآت وترغيب آنان بطاعات الهى ونيكوكارى وطهارت ظاهر وباطن وآگاه كردن مردم بحقائق ومعارف وعلوم حقّه وترويج روابط حسنه وقرار دادن آنها در مسائل وحوادث خير وشرّ وعقايد حقّ وباطل وحسن وقبح أمور ومنافع ومصالح فردى واجتماعي وبزرگداشت حكماء وعرفاء ودانشمندان وترفيه زندگى تنگدستان وريشه‌كن كردن فقر وفساد فردى وجمعى است .\r\nبارى ، چون اقسام سه‌گانهء حكمت عملي ، در تحقّق نفس الامرى خود ، متوقّف بر شروط ومقدّمات بنيادين وتمهيداتى لازم ميباشد كه بدون آنها ، امكان حصول علم الاخلاق وآراستن نفس بصفات كمالى وپيراستن از مضلّات شيطانى فرآهم نخواهد شد ؛ وبتعبير ديگر مصالح فردى وجمعى اعمّ از تدبير منزل وسياست مدنيّه ، جز بر شروط ومقدّمات آتى الذّكر ، حقيقت عيني نخواهد يافت ؛ بنابراين ؛ ما در اين فصل بذكر مهمّترين آنها پرداخته ومقدّمهء تفسير سورهء حمد را نيز با تحقيق در مسائل ذيل بپايان ميرسانيم .\r\n\r\n","description":"","footnote":"","page_name":" 152 ","page_number":163},
  {"content":"\r\n\r\n\r\nفصل اوّل در حقيقت ايمان\r\nدر محيط المحيط بستاني آمده است كه : الايمان ، التّصديق مطلقا ، والإعتقاد باللّه ورسله ووحيه ونقيض الكفر ، أو هو الثّقة والإظهار الخضوع وقبول الشّريعة ؛ والإيمان عند الفقها هو فعل القلب فقط ، أو اللّسان ، أو فعلهما جميعا وذلك ووحدّهما أو مع سائر الجوارح ؛ وقيل الإعتقاد بالقلب والإقرار باللّسان ؛ المؤمن المصدّق وخلاف الكافر .\r\nپس ، ايمان در معنى لغوى عبارتست از مطلق تصديق واعتقاد بخدا ورسولان أو ، ونيز وحى حضرت حقّ بدانها ودر اين معنى ، نقيض كفر بوده ويا ثقة واطمينان قلبي واظهار خضوع در قبال حضرت حقتعالى وأنبياء ورسل وخاتم آنان محمّد مصطفى وأوصياء وأولياء - سلام اللّه عليهم أجمعين - وپذيرفتن شريعت حقّه والبتّه ايمان ، فعلى قلبي است كه ظهور آن در قالب وزبان وعمل بأركان وجوارح بوده وبعبارت ديگر مؤمن بخدا ورسول وشريعت الهى ، مصدّق حقايق وظواهر آن نيز ميباشد ، ولذا ايمان يعنى گرويدن بدين اللّه وتصديق ما جاء به النبي ( ص ) واظهار خشوع وفروتنى واعتراف بحقيقت وحقّيت آن ولازمهء اين امر ، اعتقاد بخدا ورسول وقبلهء واحد وكتاب اللّه وأصول دين واعتماد بر آنها واعتقاد بر صحّت وجامعيّت وحقانيّت اين أمور ومسائل بوده وبجز قبول قلبي ومعنوي ؛ عمل بفرمان خدا ورسول وأوصياء وأولياء آنان هم از شرايط كمال تصديق وگرايش كلّى وپذيرش أصول وفروع دين اللّه بوده واينهمه ؛ آنگاه بحقيقت ايمان مىپيوندد ، كه يكى از موارد مزبور مورد انكار مؤمن حقيقي قرار نگرفته ومصداق :  « نُؤْمِنُ بِبَعْضٍ وَنَكْفُرُ بِبَعْضٍ »  واقع نگردد ؛ اگرچه عدم\r\n\r\n","description":"","footnote":"","page_name":" 153 ","page_number":164},
  {"content":"\r\n\r\nجزم وقطع در فروع ، يا در مسائل آن از جنبهء برهاني وعلمي ، واحتجاج در نحوهء تحقّق برخى از موارد فرعى ، وبطور خلاصه اختلاف نظر غير أصولي ، هيچگاه مانع وقادح حقيقت ايمان بخدا وما جاء به النّبى وتصديق آنها نخواهد بود .\r\nبارى ، نه همين اختلاف نظر وتفاوت آراء در فروع مسائل شرعي ، موجب كفر نيست ، بلكه حتّى در برخى از أصول مانند نحوهء جسماني بودن معاد نيز ، قادح در مقام ايمان وتصديق بما جاء به النّبى نبوده وفي المثل پس از اينكه فيلسوف على التّحقيق عالم اسلام وتشيّع ، أبو علي بن سينا در مسئله معاد جسماني گويد : « لا سبيل إلى اثباته ، وإني إعتقدت بقول الصّادق المصدّق » همين مقدار ، در تحقّق ايمان أو بمعاد جسماني كافى بوده ولازم نيست كه نحوهء جسم ونوع آن ، اعمّ از عنصرى يا مثالي هم داخل در اعتقاد بدان باشد ؛ ويا هر مؤمن بمعادى بتواند از حقيقت عالمانهء نحوه ونوع جسم آگاه بوده واز چند وچون آن عالم باشد ؛ وصرف اعتقاد بمعاد جسماني ، عين ايمان وتصديق بدان است ؛ اگرچه حكيم وفيلسوف ، يا عارف وعالمي از عهدهء اثبات عنصرى بودن جسم معاد در يوم المعاد برنيامده ويا علي الأصول قائل بمثالى بودن جسم در مسئلهء معاد باشد ؛ وبهمين دليل كسى نميتواند در اعتقاد آنان به أصل معاد جسماني ترديدى داشته ويا أو را تكفير كند ، ونيز بايد دانست كه ضرورت دين در شرعيّات ، همانند ضرورت عقل است در عقليّات ، وبدانوجه كه نظريّات عقلي از مبادى تصديقي عقل اقتباس ميشود ؛ ضرورات ديني هم بايد از مبادى دين وادّلهء آن ، يا كتاب اللّه وسنّت معصومين وعقل موجّه نظري واجماع أهل تحقيق تحقّق يابد ؛ ومراد از دليل عقلي ؛ أصولي است كه عقلاء بني آدم ، باصالت وصحّت جريان آنها يقين داشته وبهمين دليل در عمل بمفادّ آنها دريغ ودرنگى ندارند ؛ مانند : « أصل صحّت وبرائت » و « استصحاب يا ابقاء ما كان على ما كان » واستنباط حكم جزئي از كلّى واخذ نتايج از مقدّمات صحيحه ومنطقي وغيره ، وبطور عموم ، حلّ وعقد أمور امّت مرحومه ، بايد با قبول وتصديق واعتقاد همه‌جانبه بضروريّات ديني تحقّق پذيرد ؛ واگر نحوهء عمل به برخى از ضروريّات مزبور با معيارهاى عقل جزئي منطبق وموافق نباشد ؛ بايد اين عدم انطباق را از قصور عقل ويا تقصير عاقل در نحوهء كاربرد أصول ومعيارهاى عقلي دانست ؛ وبهيچ وجه آنرا بحقايق شرعي والهى منسوب ومربوط ندانست ؛ بويژه كه قرآن ، كلامي است الهى كه داراى ظهر وبطني تا هفتاد ميباشد ودر هر عصر ودوره وزمان ، بطني از آن هفتاد بطن آشكارا\r\n\r\n","description":"","footnote":"","page_name":" 154 ","page_number":165},
  {"content":"\r\n\r\nگرديده وتا قيامت بايد بجلوه‌اى از رخسارهء تابان اين كتاب مستطاب ، راه يافته ودر طىّ طرق إلى اللّه از فروغ جاودانهء آن هدايت جست .\r\nپس تصديق بضروريّات ديني ، مناط ايمان بوده وانكار آنها دليل كفر است ، وبا قبول واعتقاد بدانها ، در وجود ايمان شخص مؤمن ترديدى نيست ؛ وچنانكه رسيدن بحقيقت محكمات قرآني امرى است مشكّك وهر محقّقى به برخى از مراتب ودرجات آنها ميرسد ؛ كه براي ديگرى مقدور نيست ؛ نيل بحقايق ضروريّات شرعي نيز در أصل ايمان بدانها معتبر نبوده وهركس بصرف قبول واعتقاد بدانها مؤمن بوده ودر ايمان أو ترديدى روا نيست ؛ وحتّى بسيارى از فقهاء بزرگ ، بحكمت الهى تعداد ركعات وسجود واختصاص هر ذكر وحمد وتسبيحات وقيام وقعودى ، بمرتبه‌اى از مراتب وجود امكاني ، اعمّ از تكويني وتشريعي درمانده وبحقيقت آن دسترسى نيافته‌اند ؛ وجز اوحدى از رجال حكمت وعرفان وأهل شهود حقائق ، آنهم ببعضى از آنها نائل نيامده‌اند ؛ در حاليكه در أصل ايمان وتصديق آنان به ما جاء به النّبى ، كمترين ترديدى نيست ؛ وخلاصه اينكه آنچه تاكنون از حكمت الهى نمازهاى پنجگانه وأذكار وادعيّه ومستحبات ومندوبات ديگر ، بنحو اعتقاد جازم وايمان صحيح بر بنى نوع آدم مكشوف گرديده است ، در قبال مجهولات آنها ، ذرّه‌اى از درّة البيضاء وقطره‌اى از اقيانوس ودريابار در حساب نخواهد آمد ، وعقل محض وصريح حكم ميكند كه دين خالد وكتاب باقي وقوانين أصول وفروع آن ؛ براي سير انسان از قوّه بمراتب عاليهء فعل وكمال تا وصول بغاية الغايات ومنتهى النّهايات ، يعنى أسماء وصفات عليا وذات حضرت حقتعالى - عزّ اسمه - بوده وهر مرتبه ودرجه‌اى از حقائق لا يتناهى بالعدّه وبالمدّه وبالشدّهء آن ، در هر عصر ودور وزمان وكورى بارز وظاهر خواهد شد وهر اندازه نفس مطمئنّهء انساني باستعلاء وتبرّك وقرب إلى اللّه نائل گردد ؛ نصيب وى از مراتب ظهور حقايق قرآني در مرتبهء جمعى وفرقى بيشتر خواهد گرديد .\r\nبارى ، نتيجهء مباحث فوق الذّكر اينستكه ايمان بسه گونهء : تقليدى وبرهاني وعيانى « شهودي » تقسيم شده ، وايمان تقليدى همان زبانى است ؛ مانند ايمان كافهء عوام النّاس ، وبرهاني آن نظير ايمان أهل معقول وعلماء وحكماء وصاحبان نظر وخردمندان ومتفكّران ؛ وايمان عيانى همچون گرويدن أهل معرفت وقرب وحضور است كه همانند پروانگان در شعلهء اين شمع پرفروغ وهستىبخش جان بأخته وبحقيقت توحيد\r\n\r\n","description":"","footnote":"","page_name":" 155 ","page_number":166},
  {"content":"\r\n\r\nمىرسند .\r\nامّا ايمان بزبان ، فرودترين مرتبه وشهود آن برترين مراتب ايمان بوده وآنچنانكه وجود لفظي وكتبي نسبت بذهني وعيني از فعليّت كمترى بهره‌مند است ؛ ايمان زبانى هم از مرتبه‌اى نازل برخوردار بوده وبا اينهمه موجب خروج كافر از كفر ومشرك از شرك خواهد بود ؛ واگر مؤمن بلفظ وزبان ، فاسق يا منافق باشد ، فاصلهء أو تا كفر حقيقي فاصلهء عدم است با امر عدمي يا هيولى ، كه آخرين قوّهء وجود بوده ودرجهء پست‌تر آن عدم ميباشد ، وحتّى مصداق كريمهء :  « قالَتِ الْأَعْرابُ آمَنَّا ، قُلْ لَمْ تُؤْمِنُوا وَلكِنْ قُولُوا أَسْلَمْنا ، وَلَمَّا يَدْخُلِ الْإِيمانُ فِي قُلُوبِكُمْ »  نيز نخواهد بود ، زيرا در ايمان بمعناى قبول اسلام ، نفاق وفسق موردى ندارند ؛ وجمع اسلام با ايندو ممكن نيست وايمان آوردن بلفظ وزبان ، بدون نيّت وصدق عقيدة وگرايش قلب وباطن - اگرچه برهاني هم نباشد - وبصرف تظاهر ، مصداق بخش اوّل كريمهء مزبور نبوده واينگونه از مؤمنان به اسلام هم ، گرايش نيافته‌اند ، چه رسد بايمان حقيقي ؛ بدين دليل كه كفر بمعنى حدّى ورسمي عبارت از عدم تحصيل واكتساب ايمان ، براي كسى است كه داراى امكان آن باشد ؛ امّا چون آدمي بالفطرة مفطور بتوحيد بوده وشرك امرى عارضى است ؛ وهر عارضى زوال‌پذير ميباشد ؛ بنابراين ، ايمان مورد نظر در آيات قرآني ، گرايش بوحدت حقّهء الهى با قبول واعتقاد برسالت رسول خاتم وكتاب اللّه وبطور كلّى بما جاء به النّبى ميباشد ، كه في الحقيقة ايمان تفصيلي بوده وبزبان وبرهان واعتقاد قلبي وعمل به أركان وقالب وجوارح مقرون است ؛ اگرچه بدانگونه كه شايد نباشد .\r\nانكار خدا وپيامبر وملائك ويوم المعاد نيز گاهى بدون استكبار است وگاه ديگر با گردنكشى وعناد ؛ در صورت نخست ، اگر حقايق ايمان بگونه‌اى مدلّل به برهان مقتضى با سيرت وسان شخص منكر اقامه شود ، امكان هدايت أو بصراط مستقيم ايمان بخدا ورسل وغيره موجود است ؛ زيرا فطرت توحيد در منكر با تبلور براهين علمي وعقلي ، أو را بتصديق مفادّ معارف وعلوم نظري برمىانگيزد ؛ در صورتيكه همين ادّله وعلوم در شخص مستكبر ، ويرا باستكبارى احتجاج‌آميز برانگيخته وموجب تقويت ظاهري نفس وى در لجاجتى بيشتر ميگردد ، مانند أبو سفيان وفرزندش معاوية - عليهما النّيران والهاوية - كه هدايت پيامبر ( ص ) وعلي عليه السّلام جز به استكبار آن نابكاران نيفزود ؛ والبتّه نبايد اين معنى موجب عدم هدايت آندو بزرگوار بچنين ناكسانى گردد ؛ وبهترين\r\n\r\n","description":"","footnote":"","page_name":" 156 ","page_number":167},
  {"content":"\r\n\r\nشاهد در اين مورد بيت دل‌انگيز سعدى است كه سرود :\r\n باران ، كه در لطافت طبعش ، خلاف نيست * در باغ لاله رويد و ، در شوره‌زار ، خس \r\nامّا كفر نيز داراى جنود وأفنانى است واز جملهء آن انكار يا جحد بوده وديگر از اقسام كفر ، نفاق ميباشد كه دارندهء آن على الظّاهر مؤمن است ؛ در حاليكه برحسب باطن منكر وكافر محسوب بوده وكريمهء :  « وَمِنَ النَّاسِ مَنْ يَقُولُ آمَنَّا بِاللَّهِ وَبِالْيَوْمِ الْآخِرِ وَما هُمْ بِمُؤْمِنِينَ »  ونوع ديگر كفر عبارتست از كفر تهوّد ، كه در باطن معترف بوحدت حقّه وتوحيد ونبوت ورسالت پيغمبر اكرمند ، ولى در ظاهر بگفتن كلمهء توحيد وشهادتين موفّق نميگردند ؛ وبسا كه على الظّاهر ودر نزد يهودان ديگر بتهوّد ، خود را مخالف با قرآن ورسالت پيغمبر أكرم ( ص ) نيز بنمايانند ، وبكتمان حقّ بپردازند . كريمهء مباركهء :\r\n الَّذِينَ آتَيْناهُمُ الْكِتابَ يَعْرِفُونَهُ كَما يَعْرِفُونَ أَبْناءَهُمْ وَإِنَّ فَرِيقاً مِنْهُمْ لَيَكْتُمُونَ الْحَقَّ وَهُمْ يَعْلَمُونَ  كه اينان نيز بدليل كتمان حقّ - اگرچه با اظهار باطل هم نباشد - مورد لعنت الهى واقعند .\r\nاقسام ديگرى از كفر نيز وجود دارد كه عبارتند از استبداد رأى ، وسرپيچى از حكم امام واجب الطّاعه ومعصوم ، وتجاهل وفسق ورزيدن وگونه‌هايى ديگر كه برخى از آنها در نظر أصحاب شريعت وفقهاء مبرّز يا علماى رسوم از اقسام كفر نيست ؛ ولى از نظر عرفا وأرباب طريقت از مصاديق بارزهء كفر در شمار است ؛ وعلّت اين اختلاف نظر بلحاظ تعريف ايمان وكفر است كه أهل ظاهر يا فقهاء ؛ صرف ايمان بظواهر ألفاظ وتفوّه بشهادتين را موجب ايمان ميدانند ودر اسلام گوينده ترديدى ندارند ؛ ليكن عرفاء وأهل طريقت ، وجود اين صفاترا دليل كفر دانسته‌اند ، اگرچه كفر آنها ظاهري نباشد ، وشايد اطلاق لفظ كافر بر چنين كساني از باب مبالغه در حقيقت ايمان بكار رفته ، مانند اين كريمهء الهى در مسئله بحجّ نپرداختن مستطيع ، كه فرمود :  « وَلِلَّهِ عَلَى النَّاسِ حِجُّ الْبَيْتِ ، مَنِ اسْتَطاعَ إِلَيْهِ سَبِيلًا ، وَمَنْ كَفَرَ فَإِنَّ اللَّهَ غَنِيٌّ عَنِ الْعالَمِينَ »  كه نرفتن بحجّ براي مستطيع غيرمنكر ، از باب مبالغه ، گونه‌اى از كفر در شمار آمده است .\r\nدر نتيجة چهارگونه از كفر در مقابل ايمان بكار رفته كه عبارتند از : جحود ونفاق وتهوّد واستبداد برأي ؛ وايمان نيز بچهار گونهء : زبانى وتقليدى وبرهاني وشهودي است ودر ميان دو منزل ايمان وكفر ، علىرغم نظر برخى از معتزله ، منزل وواسطه‌اى نيست ؛ زيرا معتزلي مذهبان عقيدة دارند كه معترف ومقرّ بشهادتين اگر بنفاق وجحد واستبداد\r\n\r\n","description":"","footnote":"","page_name":" 157 ","page_number":168},
  {"content":"\r\n\r\nبرأي در مقابل احكام قطعي اسلام بپردازد ، از أصل وحقيقت اعتراف واقرار خود خارج نشده ومسلمان محسوبست ؛ چنانكه اجراء حدود وقصاص واحكام اسلامى در أو نيز دلالتى بر صدق اعتراف واقرارش داشته ، ودر نتيجة چنين شخصي كافر نبوده وبايد جنازه‌اش را در قبرستان مسلمانان دفن كرد واحكام ارث در ورثهء أو جاريست ؛ در صورتيكه كافر از اين امتيازات اسلامى برخوردار نميباشد . حكيم محدّث ، فيض كاشاني - عليه شآبيب الرّحمة والرّضوان - نيز در « كلمات مكنونه » اش - كساني را كه دعوت نبوّت ورسالت نبىّ أكرم ( ص ) بگوش آنها نرسيده ويا بتقليد از رسوم اجدادى ، باسلام ايمان نياورده‌اند ، كافر ميشناسد ؛ ليكن نه مستبدّ برأي ومنكر ومعاند ؛ ودر نتيجة عذاب آنها را از كفّار سبكتر شمرده وطبق كريمهء :  « إِلَّا الْمُسْتَضْعَفِينَ مِنَ الرِّجالِ وَالنِّساءِ وَالْوِلْدانِ لا يَسْتَطِيعُونَ حِيلَةً وَلا يَهْتَدُونَ سَبِيلًا »  اين جماعت را مشمول كفر بجهالت دانسته است ؛ وحقّ اينستكه كفر هم داراى انواعى خفىّ وجلى ومراتبى بسيار است .\r\n\r\nصفات مؤمن در قرآن حكيم :\r\nدر آيات قرآني ، براي ايمان صادقانه ومؤمن مصدّق ، نشانه‌ها وصفاتى قابل اهميّت برشمرده است كه ذيلا مورد تحقيق وتتبّع قرار گرفته وخصائص ايمان ومؤمن حقيقي را بيان ميدارد . در كرائم الهى ايمان بغيب واقامهء نماز وانفاق از رزق حلال وانزال كتب واحكام برسولان پيشين ويقين بوجود آخرت وانجام صوالح اعمال واعتقاد بعدم تفرّق بين رسل وتمسّك بعروة الوثقى يا توحيد حقيقي ، واتياء زكات وخمس ورعايت تقوى در هرحال ووفاى به أجور وخشوع بخداوند متعال وعقيدة داشتن بملائكة بطور كلّ وبويژه رقيب وعتيد آنان وطلب نصرت وفتح از خدا واعتصاب بحبل أو ، ودخول در جنّات نعيم وأكل از فوق وتحت أرجل ، وهدايت ديگران ونداشتن خوف وحزن ، واهتداء بصراط مستيم وورود بدار السّلام ، آنهم در نزد پروردگار خود ، ونزول فرشتگان برآنان وعدم تكليف بنفس خويش مگر به اندازهء وسع وتوانائى قبول ، وپذيرفتن آيات الهى وحلال شمردن طيّبات وحرمت خبائث ومجاهدت في سبيل اللّه وپناه دادن به آوارگان ومهاجرت براي اعتلاء حقّ وديانت الهى وبرداشتن قدم صدق واقامهء برهان بر دين حنيف وقيّم وآشكارا نمودن حقّ وعدم تضييع حقوق ديگران وتوبهء پس از گناه ، آنهم بحقيقت آن ، وخشوع وحفظ وقت در نماز وتقيّد به إخراجات شرعيّه وعدم اظهار سيّئآت وتلاوت آيات وتوكّل برخدا وبفرود افتادن وسجده\r\nو \r\n","description":"","footnote":"","page_name":" 158 ","page_number":169},
  {"content":"\r\n\r\nتسبيح بحمد پروردگار خود وخضوع بمؤمنان وبشارت فضل كبير بر مؤمن ومغفرت ورزق كريم بر أو ، وداشتن اجر بسيار در اخلاص عمل واستقامت در أمور خيريّه وپيروى از حقّ در جميع أحوال ، وداشتن سلوك خاطر وتسكين باطن در طريق حقّ ، والزام نفس بكلمهء تقوا وأهل بودن برآن ، وتزيين قلب بصفات ايمانى وتوحيد ذاتي وصفاتى وافعالى وآثاري ، وكراهت از كفر وفجور وفسق وعصيان وتوجّه قلبي به رشد وارشاد وتذكّر دائم بنفس خود وديگران برستگارى وخروج از ظلمات جهل وضلالت بنور علم وهدايت ، ونيل بمراتب صدق وشهود وسبقت بر غير بمغفرت وآمرزش ووصول بفوز عظيم وداخل بودن در أنصار اللّه واعتقاد بيوم الجمع ويوم التغابن وهدايت قلب بدين أمور ومسائل ، وداشتن ذكر وفكر ، وكسب رزق حلال از مجارى حقّه كه در قرآن حكيم به  « أَحْسَنَ اللَّهُ لَهُ رِزْقاً »  تعبير شده است ؛ وطلب تماميّت نور وجود وفروغ هدايت از حقّ ، ومستظهر برحمت وكرم والطاف الهى بودن ، وداشتن صبر وثبات در طاعات وخيرات ومتّكى بودن بفضل خدا ووصول بمرتبهء راضيّه ومرضيّهء نفس وتشرّف بحقيقت عبديّت وعبوديّت محضه وخالصه ، وخواستن استعانت از خداوند رحمان ورحيم در انجام مراسم بندگى واستغفار دائمي وروزانه از أمور مكروهه وملزم گرديدن برعايت حقوق والدين وهر ذيحق ديگر ، وقضاء وحكميّت حقّه در تنازع بين افراد مسلمان وداشتن صلاحيّت در پذيرفتن اين‌كار از حيث علم وتقوى بر طبق شؤون اسلامى ؛ واجراء حدود وقصاص بموقع كه مفيد تنبيه مجرم وتنبّه جامعهء مسلمين باشد ، ندادن ونگرفتن رشوه در أمور انتظامى وقضاء وادارهء كشور ، وبرپاى داشتن حقّ ومحقّ وخذلان مبطل وباطل ، وترويج شعائر اسلام وايمان ، واجتناب وامتناع از كفر وشرك وتعطيل در مراسم دين وشريعت حقّه ؛ وتعلّم وتعليم فرهنگ وعلوم وفنون اسلامى وتربيت نوباوگان مسلمين وجوانان آنان در مكتب رسول خدا وخاندان پاك أو - عليهم السّلام - بر وجهي كه بهدايت قرآني وبسوى صراط مستقيم اهتداء يافته وبكمال معرفت خدا وأنبياء ورسل وائمّه وملائك وأولياء اللّه نائل آيند ، وبالأخره بايد شادى وخوشرويى مؤمن در سيماى أو آشكارا بوده واندوه وغمش را در دل نگاه دارد ، تا دوستان وخانوادهء خود را بغم مبتلا نكند وبدين سبب موجب اندوه كسى نگردد .\r\n\r\n","description":"","footnote":"","page_name":" 159 ","page_number":170},
  {"content":"\r\n\r\n\r\nفصل دوّم در اخلاص وحقيقت آن\r\nخلص الشّيئى يخلص خلوصا وخالصا ؛ يعنى چيزى از آلودگى پاك ويا آب صافي شد ونيز نجات يافتن از تلف وبسلامت ماندن وبپايان رساندن كارى ، وخلاص شدن از آن وبمعانى ديگر مانند فارغ آمدن از امرى ونجات يافتن از حبس يا گرفتارى ومجرّد شدن از هر ناپاكى ، مانند ناب وبىغش بودن طلا يا نقره از فلزّات ديگر بكار رفته است .\r\nامّا خالص بمعنى پاك بودن از آلودگى وصافي بمعنى پاك كردن آب از شوائب آمده واخلاص مسلمانان ، تبرّاى آنان از تشبيه صرف يهود وتثليث نصارى است ، چنانكه در كريمهء مباركه آمده :  وَنَحْنُ لَهُ مُخْلِصُونَ  - و  مُخْلِصِينَ لَهُ الدِّينَ *  ونيز آياتي مانند :  « لَقَدْ كَفَرَ الَّذِينَ قالُوا إِنَّ اللَّهَ ثالِثُ ثَلاثَةٍ »  و  « أَخْلَصُوا دِينَهُمْ لِلَّهِ »  و  « إِنَّهُ كانَ مُخْلَصاً »  وبتعبير ديگر اخلاص يعنى تبرّى از هرگونه آلودگى در دين وعقيدة ، وتوحيد حقيقي از هر شائبه شرك وريا وآفاتى ديگر همانند حبّ جاه ورياست ومقام وزينت وشهوات وآلايشهايى ديگر در دين خدا واعتقاد انسان ، چنانكه در كريمهء قرآني نازل است :  « أَلا لِلَّهِ الدِّينُ الْخالِصُ »  كه امر حضرت حقتعالى بدان بوده وفرمايد :  وَما أُمِرُوا إِلَّا لِيَعْبُدُوا اللَّهَ مُخْلِصِينَ لَهُ الدِّينَ  وبرحسب حكايت از زبان إبليس پرتلبيس آمده است :   « فَبِعِزَّتِكَ لَأُغْوِيَنَّهُمْ أَجْمَعِينَ ، إِلَّا عِبادَكَ مِنْهُمُ الْمُخْلَصِينَ »   واز قول معصوم عليه السّلام منقول است : « من أخلص للّه أربعين صباحا ، جرت ينابيع الحكمة من قلبه على لسانه » پس هر خواهندهء قربى بحضرت حقتعالى ، بدون هرگونه غرض وچشمداشتى از حيث ترفيعات دنيوي ولذّات اخروى ، در آنچه قصد رسيدن بدان را دارد ، مخلص ناميده شده واعمال أو در نيل بدين\r\n\r\n","description":"","footnote":"","page_name":" 160 ","page_number":171},
  {"content":"\r\n\r\nنتيجة عين خلوص واخلاص ميباشد ، ولذا جميع عبادات ومعاملات انسان بايد خالصا مخلصا لوجه اللّه بوده وبدينوسيله بحقيقت ايمان دست يابد وبقول مولانا :\r\n از خدا ، غير از خدا را خواستن * ظنّ افزونى است ، كلّى كاستن \r\n زندگى بىدوست ، جان فرسودن است * مرگ حاضر ، غائب از حقّ بودن است \r\n عمر ومرگ ، اين هردو بأهم خوش بود * بىخدا ، آب حيات ، آتش بود \r\nشيخ حكماء مشّاء ، أبو علىّ بن سينا در كتاب « إشارات وتنبيهات » خود فرمايد :\r\nعارف ، حقّ را نه براي غير أو ميخواهد ونه هيچ‌چيزى را بشناخت وى ترجيح ميدهد وتنها قصد أو عبادت حقّ است وجز حقّ را مستحقّ پرستش نمىبيند ، واين نسبت شريف را نه براي بيم از أو ونه اميدى ميطلبد . چنانكه امام پرهيزگاران ويكتاپرستان ، أمير المؤمنين علىّ بن أبي طالب - سلام اللّه عليهما - فرمايد : « انّى عبدتك لا طمعا بجنّتك ولا خوفا من نارك ، بل إنّى وجدتك أهلا ومستحقّا للعبادة فعبدتك » .\r\nامّا قربى كه معيار اخلاص بوده وجميع حركات عبدي در نهايت آن واقع است وسرانجام بغايت آن خواهد رسيد ؛ نه زماني ونه مكاني بوده ونه بمعيّت ذاتي وطبيعي است ؛ زيرا خداوند متعال از هيچ‌چيز بينونت عزلى نداشته واز خلق خود جدا نيست ؛ واگر جدايى وبينونتى متصوّر باشد ، آن از آن خلق است ونه حقّ والبتّه اين بينونت ، بصفت بوده ومراد از قرب وى ، تخلّق باخلاق اللّه وداشتن يا پيدا كردن وتحصيل مظهريّت جامعه وتامّهء أسماء اللّه الحسنى وصفاته العليا ميباشد ؛ وگرنه نور آفتاب بپاكان وپليدان يكسان تافته ويا رويش خار وگل ، از همين حيث خار يا گل بودن بذات يا ماهيّت آنها تعلّق دارد ونه بنحوهء فروغ خورشيد ؛ چنانكه نور در آنجا كه بگل مىتابد ، بوى ورنگى از گل نمىپذيرد وآنجا كه بپليدى بتابد ، بنجاست آن آلوده نميگردد ؛ وخداوند أجلّ واعزّ وأنزه از آنست كه دامن كبرياى أو از شائبه وخلوص عبادت عباد خود ، پاك يا آلوده گردد ؛ واين معنى چيزى يا ثمره‌اى جز براي شخص عابد حقيقي ويا تصنّعى بهمراه ندارد ؛ وبهمين دليل شخص غيرمخلص وناپاك در عبادت وعمل خود از گونه‌هاى شرك وكفر ، اعمّ از جلىّ وخفىّ وأخفى جدا نبوده واز شوائب جانكاه وذلّت‌آميز وضلالت‌بار آن بركنار نيست ؛ زيرا شرك وكفر آنچنان بطور نهاني ودور از نظر دقيق وژرف ، در نهانگاه وجود آدمي جاى ميگزيند كه بفرمودهء حضرت رسول معظّم اسلام ( ص ) : « انّ دبيب الشّرك في امّتى ، أخفى من دبيب النّملة السّوداء ، على\r\n\r\n","description":"","footnote":"","page_name":" 161 ","page_number":172},
  {"content":"\r\n\r\nالصّخرة الصّماء في اللّيلة الظّلماء » يعنى خزيدن بسيار آهستهء شرك خفى در نفس وقلب امّت من ؛ همانا از خزيدن مورچه‌اى سياه بر تخته سنگى خارا وآنهم در شبى تاريك وسياه ، پنهان ونهانتر است ؛ پس دارندهء شرك وگونه‌هاى كفر خفىّ وأخفى ، كمتر امكان مقابله ونابود كردن آنرا بدست خواهد آورد ، زيرا نميداند كه در خفاياى قلبش چگونه شرك يا كفرى ريشه دوانده است ، تا در مقام اخلاص ويا تخليص قلب برآمده وخفاياى ضمير خود را از شايبهء آن پاك كند ؛ وبهمين دليل بهراندازه بينش آدمي از سراير وبواطن وجدان خود بيشتر گردد ، بضعف خود از ستردن آلودگيهاى باطني بيشتر پى برده وباستمداد واستعانت از حضرت حقّ توجّهى كاملتر خواهد كرد ، وبهمين ملاحظه شيخ عارف ، عطّار نيشابورى فرمايد :\r\n مىپندارى كه ، جان توانى ديدن * اسرار همه جهان ، توانى ديدن \r\n هرگاه كه ، بينش تو ، افزون گردد * كورىّ خود ، آن زمان توانى ديدن \r\nپس صفت اخلاص كمتر نصيب هركسى خواهد شد ؛ ولذا اخبارى متعدّد از حضرات معصومين - سلام اللّه عليهم أجمعين - در مجامع روايى شيعه منقول است كه اين فقير به آوردن برخى از آنها بسنده ميكنم .\r\nدر باب اخلاص از كتاب وافى « 1 » فيض كاشاني - عليه الرّحمه - از أبى عبد اللّه ، حضرت صادق عليه السّلام روايت شده است كه فرمود  « حَنِيفاً مُسْلِماً »  در آيهء قرآن ، يعنى :\r\nخالصا مخلصا ، ليس فيه شيء ء من عبادة الأوثان .\r\nبارى ، چون كمتر امكان رهايى از كيد شيطان وفرار از دام إبليس ، براي غير معصومين دست ميدهد ، بنابراين ، كمتر عبادتي بطور خالص از شوائب ومخلصا لوجه اللّه براي آدمي فرآهم آمده ودستخوش وساوس اهريمنانهء نفس امّاره قرار نميگيرد ، وناظر بدين معنى است كه مولى الموحّدين علىّ عليه السّلام فرمود : « طوبى لمن أخلص للّه العبادة وادّعاء ولم يشغل قلبه بما ترى عيناه ، ولم ينس ذكر اللّه بما تسمع أذناه ولم يحزن صدره بما اعطى غيره » ومرحوم فيض در تفسير كريمهء :  « إِلَّا مَنْ أَتَى اللَّهَ بِقَلْبٍ سَلِيمٍ »  در كتاب وافى « 2 » بنقل از معصوم آورده است : « القلب السّليم الّذى يلقى ربّه وليس فيه أحد سواه » پس هر قلبي كه در آن شرك يا شكّى باشد ، از درجهء اخلاص ساقط بوده ومراد از\r\n\r\n\r\n","description":"","footnote":"\r\n( 1 و 2 ) - كتاب الوافي ، المجلّد الرّابع ، از انتشارات كتابخانهء امام أمير المؤمنين ( ع ) أصفهان ، 1406 هجرى قمري .\r\n","page_name":" 162 ","page_number":173},
  {"content":"\r\n\r\nزهد در دنيا يعنى فارغ آمدن دلها براي آخرت ؛ آنگاه فيض كاشاني در تفسير زهد در دنيا گويد : خود زهد لذاته مقصود نبوده وامر كردن مردمان بزهد ، از حيث اينستكه دلهاى آنان فارغ از محبّت دنيا گرديده وصالح وخالص براي محبّت خدا شود وچنين خلوصى جز برفع شرك وروى برتافتن از هرچه جز حقتعالى است محقّق نخواهد گرديد ؛ ولذا اخلاص يعنى زدودن هرگونه شرك وكفر .\r\n\r\n","description":"","footnote":"","page_name":" 163 ","page_number":174},
  {"content":"\r\n\r\n\r\nفصل سوّم در توكّل\r\nتوكّل ومشتقّات لغت وكل يكل وكلا باللّه ، در « معجم متن اللّغة » « 1 » بمعنى تفويض وواگزارى أمور بخداوند متعال وطلب سلامت از أو آمده ، وصيغهء وكلا ووكولا إليه الأمر ، يعنى امر را بخدا واگزار كرده وذات حقّ را در انجام أمور وانهادهء بدو كافى دانست وإتّكل عليه في امره ، أي إعتمده والتّكلان يعنى توكّل بخدا كردن وبرحمت وكرم أو مستظهر بودن ووكالت بكسر وفتح واو ، اسم است از باب تفعيل يا توكيل ووكيل يكى از أسماء اللّه بوده وبمعنى كفيل وكافى بودن در رزق بندگان آمده است ، ودر علم فقه وحقوق يعنى كسى كه بأمور موكّل خود ميپردازد وتكله وتكلان اسمند ؛ وكلة الأمر إلى مالكه ، يعنى اعتماد وتكيه كردن ووانهادن أمور بخداوند تعالى كه مالك اصلى جميع أشياء است ، وفرق آن با تفويض الأمر إليه اينستكه : توكّل بعد از وقوع ، سبب آنست ؛ وتفويض هم قبل از سبب وهم بعد از آن استعمال شده است ونيز در عين حال معنى آن از توكّل لطيفتر ميباشد ؛ زيرا متوكّل أمور خود را بوكيل واگزار مىنمايد وآن وكيل در مقام واقع شدن در جاى موكّل ، نسبت بأمور مورد وكالت عمل ميكند ؛ امّا در تفويض چنين نبوده ، ومفوّض از حول وقوّهء خود برائت جسته وجميع أمور وأحوال را بصاحب آن‌كه مصدر وجود است وانهاده ومصالح خويش را بخدا واميگزارد ؛ يعنى در توكّل ، شخص متوكّل خود را داراى أموري مىپندارد كه انجام آنها را بخدا\r\n\r\n\r\n","description":"","footnote":"\r\n( 1 ) - تأليف شيخ احمد رضا ، مجلّد پنجم دار مكتبة الحياة ، بيروت 1380 هجرى .\r\n","page_name":" 164 ","page_number":175},
  {"content":"\r\n\r\nوا مىنهد ، در صورتيكه در تفويض چنين نبوده ومفوّض براي خود وافعالش ، وجودي مستقلّ وصاحب امر نميداند ، ولذا رسول خدا ( ص ) هرشب پيش از خفتن در دعاى خود ميگفت : « أللّهمّ أنّى أسلمت نفسي إليك وألجأت ظهري إليك ، وفوّضت أمرى إليك » تا از رعونت نفس در صحابت وجود وأمور وافعال آن بدور مانده ودر قبال حضرت حقتعالى ، وجود ولوازم وتوابع آنرا در خود ننگرد ؛ ولذا در كريمهء قرآني نازل است :  « وَعَلَى اللَّهِ فَتَوَكَّلُوا إِنْ كُنْتُمْ مُؤْمِنِينَ »  پس ، يكى از أركان مهمّهء ايمان توكّل است ؛ زيرا مؤمن آنگاه كه بوجود واجب ايمان آورد وبجز ذات أو ، نمود عوالم هستى را عين نيستى دانست ؛ وخود را نيز همانند غير ، يكى از همان نمودها پنداشت ؛ براي هيچ نمودى واز جملهء آنها شخص خود دعوى وجود نخواهد كرد وبديهي است كه در اينصورت زبان أو مترنّم بدين گفتار است كه در قرآن فرمايد :  « أُفَوِّضُ أَمْرِي إِلَى اللَّهِ »  زيرا :  « مَنْ يَتَوَكَّلْ عَلَى اللَّهِ فَهُوَ حَسْبُهُ ، إِنَّ اللَّهَ بالِغُ أَمْرِهِ »  با توجّه بدينكه خداوند تعالى :\r\n « نِعْمَ الْمَوْلى وَنِعْمَ النَّصِيرُ » *  است وتوكّل وتفويض أمور عبد بمولاى آفرينندهء خود از عاليترين نوع اعتماد واتّكال واتّكاء بحضرت حقّ در شمار بوده ودر اينصورت توكّل بايد بتمام حقيقت آن‌كه عبارت از اعتماد دل وجان وقلب وباطن وسرّ وخفىّ وأخفى است تحقّق يابد ونه بصرف ظواهر ولقلقهء زبان وبهمين ملاحظات ؛ متوكّل بايد معرفت يابد كه حكيم على الإطلاق ، هيچ امرى را جز بر وفق مصلحت وحكمت انجام نداده وكار أو هرگز بلغو وعبث وگزاف وخيانت موصوف نيست ؛ پس عقل در چنين وضعيّتى حاكم است كه انسان در مقام توكّل ، جميع أمور خود را بخداوند متعال وانهاده وهمهء افعال را بمقدّر آنها واگزار كند ؛ ودر اين امر لازم است بداند كه خلّاق جميع موجودات وتقديرگر كلّ أشياء در كمال مرتبهء اعطاء هر ذي حقّى بحقّ آن بوده واز مختصّات موحّد حقيقي آنستكه در دار تحقّق ووجود ، في الحقيقة هيچ‌كس وهيچ‌چيز را نه‌تنها با خالق فرد أحد وذات يكتاى صمد مقايسه نكند ؛ بلكه در كلّ نظام هستى ؛ جريان وبود ونمود هيچ موجود را جز به علم وارادهء هستىبخش حقتعالى نداند ودر صفت توكّل بعلّت وسبب آن متوجّه باشد كه هيچ موجودى جز آفرينندهء آن ، بجميع شؤون وأمور ومصالح وجودي وايجادى وى اصلح وأوفى نبوده وهرچه أو بخواهد همان تحقّق خواهد يافت وبس ؛ كه البتّه اينگونه از تفكّر از خواصّ موحّد حقيقي است وهركس در مقام توكّل بدين سيرت وسان عمل نخواهد كرد ؛ چنانكه بزرگترين موحّد عالم هستى ، خواجهء\r\n\r\n","description":"","footnote":"","page_name":" 165 ","page_number":176},
  {"content":"\r\n\r\nكائنات وبرگزيدهء موجودات ، حضرت رسول أكرم ( ص ) مورد خطاب خداوند متعال قرار گرفته وبدو فرموده است :  « لَيْسَ لَكَ مِنَ الْأَمْرِ شَيْءٌ »  وآنگاه كه حائز مقام دنى فتدلّى ، وكان قاب قوسين أو أدنى ، ومقيم در مقام برد اليقين ، مورد چنين خطابي واقع گردد كه :\r\n نيست چيزى براي تو ز أمور * جز نمودى ز من ، بگاه ظهور \r\nتكليف ما بىنوايان أزل وأبد روشن بوده . بنابراين ، عبارت : وعليه التكلان في كل الأمور در حقّ بندگان دل‌آگاه حقّ صادق بوده وبدين ملاحظه است كه عارفي وارف فرمود : كسيكه از أسرار قدر آگاه گردد ، از طلب آسوده واز هر جدّ وجهدي فارغ گردد ؛ ومراد از « سرّ القدر » ايجاد أشياء وافعال وأمور وخواصّ ولوازم هريك ، بر وجه شأن ومقدار وحقّ آنها در علم حضرت حقتعالى وارادهء اوست كه در مرتبهء فيض أقدس الهى يا أحديّت ذاتي أو در ثوابت اعيانى معيّن گرديده وبا فيض مقدّس يا مرتبهء واحديّت بعالم عين خارجي موجود ميگردد ، وهر موجودى بدان ميرسد كه در مرتبهء علمي از خدا خواسته است ؛ وكم وبيشى در آن بتحقّق وتعيّن نخواهد پيوست ، وبقول عارف حنفي مذهب ، ملّا عبد الرّحمن جامى :\r\n چون قوابل ، نقاب بگشودند * مستعدّان ، سوآل ، بنمودند \r\n طلب فعل نيك وبد ، كردند * هريكى ، فعل خود ، بخود كردند \r\n گر در آتش روند ، ور در آب * خود ، طلب كرده‌اند ، هان ، درياب \r\nبارى ، در همين نكته بايد به امعان‌نظر نگريست ودانستكه معنى توكّل حقيقي ، اين نيست كه از هر جدّ وجهد وتلاش وكوششى دست كشيده ونفس وأعضاء وجوارح خود را عاطل وباطل نهاد ؛ زيرا خداوند به انسان قوايى ظاهر وباطن داده است كه شأن ومرتبهء حقّهء هريك در مقام كاربرد آنها معلوم ونحوهء عمل وواسطه ووسيله بودن هركدام معيّن بوده ومشيّت الهى بر اين معنى جارى است كه كارها وأمور بوسائط ووسائلى بانجام رسد كه ارادهء خالق بوساطت مخلوق أو در تهيّهء أسباب وإعداد علل موجبه تعلّق گرفته است ؛ وجملهء قاعده‌وار : أبى الله أن يجرى الأمور الا بأسبابها وتهيّؤ أسباب وقرار دادن آنها بر وصفى كه معدّ ايجاد فعل گردد ، با عبد وخلق است ؛ وايجاد آن به تبعيّت از وجودش ، از حقتعالى بوده ودر اين حقيقت حقّه كمترين تأمّلى روا نيست ؛ ومعنى جملهء عرفاء بزرگ ، بدينكه : « من اطّلع على سرّ القدر استراح من الطّلب »\r\n\r\n","description":"","footnote":"","page_name":" 166 ","page_number":177},
  {"content":"\r\n\r\nاينستكه عالم باسرار قدر ميداند : تحقّق هيچ‌چيز در عالم خارج ، چه از حيث وجود وچه ايجاد امكان ندارد ، مگر اينكه از پيش در مرتبهء عين ثابت آن ، معلوم ومعيّن باشد ؛ ولذا هرگز در ايجاد چيزى نخواهد كوشيد ، كه آنچيز در عين ثابت يا وجود علمي خود در ذات حقّ ، آنرا از خدا نخواسته است ؛ وبهمين دليل كمتر كسى از معاريف وبزرگان أهل شهود بدين مرتبه دست يافته وبپايگاه منيع وبعيد المنال آن نائل آمده ومشرّف گشته‌اند .\r\n\r\n[ نكتهء پراهميّت ولطيف در وحدت شخصي وجود 
  ]\r\nنكتهء پراهميّت ولطيف ديگر اينستكه با قبول وحدت ذو مراتب وجود نيز ؛ بحاقّ حقيقت اين معنى هم ، چنانكه شايد نميتوان رسيد ؛ زيرا اگرچه مراتب وجود نيز معلول أصل ومبدء آن بوده وهر معلول وعلّتى در حدّ وبرهان متشارك ميباشند ؛ ودر نتيجة فعل وايجاد در هر مرتبه متوقّف برخواست علّت است وخواست ايجادى جميع علل ، سرانجام ودر نهايت بعلّة العلل منتهى ميگردد ، وبا نظري وحدت شعار ، همه‌چيز بحضرت حقتعالى كه غاية الغايات ومنتهى النّهايات ميباشد ، متّصل بوده وهيچ مرتبه‌اى جز به اراده وعلم حقّ - جلّ جلاله - بعلّيت يا معلوليّت خود نخواهد پرداخت واين شيوه ؛ خاصّ متألّهان بزرگ وحكمايى سترگ است كه بالمآل كلّ هستى را از آن حضرت باريتعالى دانسته وگفته‌اند :\r\n كارها ، جز خداى نگشايد * بخدا ، گر ز خلق ، هيچ آيد \r\nمع الوصف ، بهتر اينستكه از همين مراتب هم صرفنظر كرده وبوحدت حقّه وشخصي وجود معتقد شويم كه از كثرات مراتب وجود هم درگذشته ودر هيچ امر ومسئله ، يا وجود وايجاد افعال ، جز بذات واجب - بدون توجّه بممكنات - ننگريم وبرهان صدّيقين را شعار خود قرار دهيم ؛ تا آنچنانكه بايد همه را از خدا وخدا را در همه دريافته ودر هستى ، حقيقتي جز معبود كلّ عابد ومسجود كلّ ساجد نيابيم وآلودگى دامن توقّع خود را جز به آب پاك وحدت شخصي حقّ نشوييم ، وگرنه از طريقت حضرات معصومين - صلوات اللّه وسلامه عليهم أجمعين - بدور افتاده واز حقيقت تشييع وتشيّع جدا مانده‌ايم ؛ ودر نتيجة شيعهء خالص ، اگرنه جميع أمور خود را بتفويضى دلخواه وعقل‌پسند ، بخدا ميگزارد ؛ بطور يقين بايد ذات حقّ را وكيل خود گرفته وجز بدو بهيچ موجودى توكّل نكند ، وأموري را كه در تحقّق آنها بتهيّهء أسباب حاجت است ، بدانگونه بسبب بودن أسباب وإعداد آنها انديشد ؛ كه براي هيچ ممكنى جز انجام علم\r\nو \r\n","description":"","footnote":"","page_name":" 167 ","page_number":178},
  {"content":"\r\n\r\nارادهء خداوندى ، كمترين فعل وايجادى را محقّق نداند ودر اينصورت ؛ بيقينى عارفانه ، أو در چنين موقعيّتى گام خويش را در توحيد ، بجاى گامهاى موالى معصوم خود عليهم السّلام نهاده است ونه هيچ موجود ديگر ، ودر اين معنى بايد بفرمودهء الهى در كريمهء قرآني امعان نظر كرد كه فرمايد :  « إِنَّ الْأَمْرَ كُلَّهُ لِلَّهِ »  پس ديگر چيزى باقي نخواهد ماند تا در اختيار عبد واقع گردد ؛ واگر عبد آنها را بخدا واننهد ، چه كند ؟ وچه ميتواند بكند ؟ ؛ وبقول عارف وشاعر آرتيمان ، رضى الدّين :\r\n اى ذرّهء سرگشته ، قرار تو كجاست ؟ * وى مشت غبار ، اعتبار تو كجاست ؟ \r\n در آمدن ورفتن وماندن ، مجبور * اى عاجز مضطر ، اختيار تو كجاست ؟ \r\nالبتّه مجبور بودن در اين رباعي بمعناى آن جبر عامّهء خودكامه نيست ؛ تا اشكالى كه بجبريّه وارد است ، براين رباعي هم وارد باشد ؛ وعارفي در حدّ رضى الدّين از حقيقت آن باخبر وآگاه است ؛ نهايت اينكه بايد روح سراينده را مخاطب قرار داده وگفت : نه ذرّه از خود ذرّه شد ونه بىقرار آن از اوست ؛ وبمصداق مصراع دوّم اعتباري براي ذرّه ومشتى غبار در وجود وايجاد نيست ودر كتاب كافى از حضرت أبى عبد اللّه ( ع ) منقول است كه : « من اعطى ثلاثا ، لم يمنع ثلاثا : من اعطى الدّعاء ، فقد اعطى الإجابة ومن اعطى الشكر فقد اعطى الزّيادة ، ومن اعطى التّوكّل فقد اعطى الكفاية » وبهمين دليل خداوند در تفويض أمور متوكّل بدو كافى است .\r\n\r\n","description":"","footnote":"","page_name":" 168 ","page_number":179},
  {"content":"\r\n\r\n\r\nفصل چهارم در تسليم\r\nيكى از مهمّترين مباحث حكمت عملي ، برگرداندن وجود وتوابع آن بذات قديم لا يزال ولم يزل است ، كه عين تسليم ميباشد ؛ واين مبحث تا آن اندازه در اسلام معتبر است كه گفته‌اند : « الإسلام هو التّسليم » زيرا برگشت كلّ ماهيّات امكاني وآنچه مضاف بعالم كثرت وافعال ذوات موجودات است ، بذات حقتعالى عين تسليم بوده وبقول حكيم سبزوارى :\r\n إرجاع ما لنا إلى القديم * يملك كلّا ، سمّ بالتّسليم \r\nدر اين بيت ، مراد از جملهء « يملك كلّا » اشاره بكريمهء قرآني :  « لِمَنِ الْمُلْكُ الْيَوْمَ ؟ ؛ لِلَّهِ الْواحِدِ الْقَهَّارِ »  بوده ودر اين آية سوآل وجوابي وجود دارد ، كه پس از فناى كلّى موجودات در آستان أقدس حضرت حقّ اوّل ، ويوم قبض وحضور ، اين نداء از ذات ذو الجلال الهى كه بصفت وحدت وقهاريّت متجلّى است ؛ بگوش جميع موجودات طنين مىافكند ، كه :  « لِمَنِ الْمُلْكُ الْيَوْمَ ؟ »  چون هيچ ممكنى موجود نيست كه بدعوى استقلال در وجود پاسخ دهد ؛ خود ذات حق بپرسش خود پاسخ ميدهد :  « لِلَّهِ الْواحِدِ الْقَهَّارِ »  وبهمين دليل در كريمهء ديگر نازل است :   « لَهُ الْمُلْكُ وَلَهُ الْحَمْدُ وَهُوَ عَلى كُلِّ شَيْءٍ قَدِيرٌ »   كه بطريق حصر ، ملك وجود را خاصّ مالك حقيقي آن اعلام ميدارد ؛ وبتعبير ديگر اين ملك در هر اندازه ووصف وكم وبيش ، با مالكان آنها از حضرت حقّ بوده ودر نزد مخلوقات أو بنحو عارية ميباشد كه بقول غزل‌پرداز نابغة حافظ شيرازي :\r\n\r\n","description":"","footnote":"","page_name":" 169 ","page_number":180},
  {"content":"\r\n\r\n اين جان عاريت ، كه بحافظ سپرده دوست * روزى رخش به‌بينم وتسليم وى كنم \r\nپس آنانكه بخودپسندى وانانيّت مبتلا بوده وبا اين صفت مهلك بميرند ؛ در عين اينكه در بعد از مبدء وجود مرده‌اند ؛ بديهي است كه جايگاهى جز قعر جهنّم بعد از حقّ - عزّ اسمه - ندارند ومثل اين جماعت ، مثل كساني است كه همهء عمر خود را در عكسهايى كوچك وبزرگ با رنگهايى گوناگون نگريسته وهميشه از ذي عكس يا عاكس بيخبر مانده وبدان عكسها دل باخته‌اند ؛ ولذا كسانيكه از مبدء وحقيقت وجود غافل زيسته وهيچگاه بدان نينديشده‌اند ؛ جز در ماهيّات عاطله وظواهر كثرات پراكنده ؛ فكر نكرده واز تمسّك بعروة الوثقاى وحدت حقّهء وجود محرومند ؛ وبا توجّه بدين گرفتارى جانكاه است كه بايد تسليم را از حيث مقام ومرتبه ، فوق رضا وتوكّل دانست ؛ زيرا آنجا كه متوكّل پروردگار خود را در أمور وافعال وحوادث ، وكيل امر خويش قرار ميدهد ، وكارهاى خود را بخدا واميگزارد ، از نوعي بىادبى نسبت بحضرت حقّ خالى نيست ؛ زيرا خودى شخص خويش را با داشتن افعال وآثاري مىبيند كه آنها را بخدا واميگزارد ؛ واگرچه اين امر از حسنات ابرار است ؛ ليكن از سيّئآت مقرّبان الهى بوده وأولياء أهل شهود ، جز تسليم در قبال ذات مالك الملك تؤتى الملك من تشاء وتنزع الملك ممّن تشاء بهيچ امر ديگرى رضايت نداده وكمترين انيّت وانانيّتى براي خود قائل نشده‌اند ؛ وبديهي است كه در اين موقعيّت ، عارف أهل تسليم ؛ نه وجودي ونه صفت ولوازم وتوابع وافعال وآثاري براي خود منظور دارد ؛ تا در مقام توكّل ، آنها را بخدا وا گزارد ؛ بلكه اگر چيزى از وجود وايجاد وافعال وصفات در خود مىنگرد ، حدّاكثر اينستكه آنها را در خود عاريه‌اى بيش نمىبيند كه بالأخره طبق قاعدهء عقلي : كل شي ء يرجع إلى أصله بايد هر ماهيّت ممكنى به أصل ومبدء وجود برگشته وهر ذرّهء هبا بدرّة البيضا ، وهر قطره‌اى بدريا متّصل گردد ؛ وبصدق كريمهء :  « إِنَّ اللَّهَ يَأْمُرُكُمْ أَنْ تُؤَدُّوا الْأَماناتِ إِلى أَهْلِها »  وجود عارية وأمانتي را كه شخص انساني است بمالك حقيقي آن تسليم وتأديه گردد وبمفادّ كريمهء :  « أَلا إِلَى اللَّهِ تَصِيرُ الْأُمُورُ »  آدمي بايد در مقام محو يا فناى افعال وطمس يا فناى صفات ومحق يا فناى ذات وبطور كلّى ، همه‌چيز خود را در ذات حقّ وصفات وافعال أو فانى نمايد ، تا بمرتبهء فاخر تسليم بحقّ نائل آيد .\r\nبرخى از عرفاء ، تسليم را به انقياد امر الهى وترك اعتراص در ناملايمات تعريف\r\n\r\n","description":"","footnote":"","page_name":" 170 ","page_number":181},
  {"content":"\r\n\r\nكرده وثبات تسليم شونده را بگاه نزول بلاء وبدون تغيير نفس آنان در ظاهر وباطن ، عين تسليم شناسند . بعضي نيز تسليم را تن‌دردادن بمقدّرات الهى واستقبال از قضاء دانسته وگويند هركسى بدين مرتبت نائل نيايد ، مگر آنانكه درجات ومراتب كمال را پيموده وبه أعلى ذروهء يقين رسيده باشند ؛ وبعبارت ديگر : « التّسليم هو الثّبوت عند نزول البلاء من غير تغيّر منه في الظّاهر والباطن » وعدّه‌اى هم در توصيف تسليم گفته‌اند :\r\n« لا يجتمع التّسليم والدّعوى بحال » زيرا ادّعاء با تسليم قابل جمع نيست وبراي تسليم هم اقسامى قائلند ، مانند تسليم توحيدي وتعظيمى واقسامى . تسليم توحيدي آنستكه بدانچه از ذات وأسماء وصفات خداوندى بانسان رسيده وأنبياء ورسل گفته‌اند ، در پذيرفتن آنها درنگى روا نداريم وتسليم تعظيمى آنستكه در شناخت حقّ جهد كرده ووجود خود را از فضل أو شناسيم ودر اين نكته به بزرگداشت حقّ پردازيم ؛ وتسليم اقسامى هم اينستكه بحسن ظنّ كامل ، أمور خود را بحق سپاريم وبدو اعتماد كرده وهرچه از جانب اوست چه زشت وچه زيبا بپذيريم .\r\nدر اينكه مرتبهء فاخر تسليم ، پس از ايمان ، از أعلى مراتب اخلاقى در سير إلى اللّه ميباشد ، كمترين ترديدى در بين محقّقان اسلامى وحكماء وعرفاء شامخ نبوده ودر آيهء بيست ودو از سورهء أحزاب ، حضرت حقتعالى آنرا بعد از كلمهء ايمان نازل كرده ، فرمايد :  وَلَمَّا رَأَ الْمُؤْمِنُونَ الْأَحْزابَ ، قالُوا هذا ما وَعَدَنَا اللَّهُ وَرَسُولُهُ ، وَصَدَقَ اللَّهُ وَرَسُولُهُ ، وَما زادَهُمْ إِلَّا إِيماناً وَتَسْلِيماً  .\r\nبدين لحاظ ، بزرگ‌ترين مرتبهء مؤمن باللّه وموحّد حقيقي ؛ تسيم شدن بمشيّت وارادهء خداوند متعال است ، وهيچ حكيم وعالم وعارفي بدين حقيقت مسلّم ويقيني ، ترديد نكرده وخلاف آنرا اثبات نكرده است ؛ ومفهوم صحيح وجامع تسليم هم اينستكه مؤمن پس از قبول وحدت حقّهء وجود ، وفناء ذاتي وصفاتى وافعالى كلّ ممكنات در ذات حقتعالى ؛ ديگر براي خود وصفات وافعالش اعتباري قائل نشده وبا تفويض جميع أمور وحتّى وجود خويش ، بحضرت باريتعالى ؛ بكمال تسليم نائل آمده واز چند وچون حوادث ووقايع وتبعات آنها نهراسيده ومطمئن است كه هيچ خير وشرّ وسود وزيانى در أو تأثيرى جانزدا نخواهد گذاشت ومالك حقيقي هر تصرّف وتغييرى كه در ملك خود دهد ، جز در جهت استكمال وصلاح وخير وسلامت ظاهر وباطن آن نخواهد بود ، وچون وجود مقيّد أو بكلّ الوجود پيوندد ، ديگر غم جزئي وجزء براي\r\n\r\n","description":"","footnote":"","page_name":" 171 ","page_number":182},
  {"content":"\r\n\r\nسالك راه خدا بىمعنى است وزبان حال تسليم شونده وعارف وأصل اين رباعي خواجة على نعيم است كه سرود :\r\n يا ربّ ، بچه ، تحصيل رضاى تو كنم * خود را ، بچه حيله ؟ ، آشناى تو كنم \r\n عمر أبدى ، بخضر ، ارزانى باد * من ميخواهم ، كه جان فداى تو كنم \r\n\r\n","description":"","footnote":"","page_name":" 172 ","page_number":183},
  {"content":"\r\n\r\n\r\nفصل پنجم در تقوى\r\nكلمهء تقوى اسم است از أتقآء ، واز ريشهء وقى يقى ووقايه ، بمعنى حفظ وحذر وصيانت آمده ودر نزد أهل حقيقت عبارت از احتراز از عقوبت خدا وحفظ ونگهداشتن نفس از صفات يا افعالى است كه مستوجب ومستحقّ مجازات وپاداش بد است ، به الزام نفس بطاعات الهى وانجام عبادات وخيرات ، ودر برخى از تركيبات واشعار عرب بمعنى ترسيدن وخوف از گناه نيز بكار رفته است ، وتقىّ صاحب تقوى را گويند وأتقياء جمع آنست .\r\nبزرگترين كرامت انسان كه جز براي موحّدان حقيقي وبرخى از بزرگان وأعيان علمي حاصل نمىآيد ، تقوى ميباشد ، كه هيچ سالك راه حقيقتي از داشتن آن چاره وگريزى ندارد ؛ وبتعبير ديگر هر انساني آنچنانكه در حفظ سلامت بدن بايد از بسيارى خوردنيها ومشروبات حرام وحلال پرهيز كند ، تا گرفتار امراضى گوناگون نگردد ، همچنان نيز بايد در حفظ نفس وقواى روحي وباطن خود ، از امراض خاصّ آن‌كه عبارتند از : حسد وشرارت واتهام بغير وعشق بجمع مال وبخل ودروغ وكينه وغضب وغيبت وايذاء مؤمن وظلم وسخن‌چينى وأعانت ظالم ونمّامى وسوءظنّ وترويج فحشاء ومكر وريا وسمعه وغدر وعقوق وقطع رحم واتّباع هوى وطمع وسوء خلق وعجب وكبر وافتخار وطلب رياست ومقام وتظاهر به لغوگويى ونوميدى وكفر وشرك ورذائل ومعاصي وسيّئآت ديگر ، خوددارى وامتناع كرده وبنقيض هريك از بديهاى مزبور متّصف گردد ، تا در مقام حفظ ووقايهء نفس از آفات جانكاه ، برعايت تقوى پرداخته\r\nو \r\n","description":"","footnote":"","page_name":" 173 ","page_number":184},
  {"content":"\r\n\r\nمراتب آنرا نسبت به ارتقاء يا تنزّل وسقوط نفس خود از مقياس الهى ، در نظر گيرد .\r\nامّا دليل بزرگترين كرامت بودن تقوى براي انسان ، كريمهء الهى است كه فرمايد :  « إِنَّ أَكْرَمَكُمْ عِنْدَ اللَّهِ أَتْقاكُمْ »  كه خداوند متعال بصراحتى تمام ، در بيان آن با فصيح‌ترين عبارت اراده فرموده ، وأعلى مرتبهء تقوى عبارت از پرهيز واجتناب از غير لقاء اللّه ميباشد ، وحكيم سبزوارى آنرا در مقصد آخر شرح منظومهء خود ، ودر فرائد حكمت عملي ، سروده است :\r\n كدرج التّوب ، مراتب التّقى * من حرمة ، أو حلّ ، أو دون اللّقاء \r\nيعنى : « 1 » مراتب پرهيزگارى هم ، مانند درجات توبه بوده ، وآن عبارت از تقواى از حرام شرعي وحلال آن ، واجتناب از هرچه غير از لقاء اللّه ميباشد . بنابراين ، كمال قرب خدا براي سالك إلى اللّه . رعايت تقوى وحفظ وصيانت جسم وجان از آفات مادّى ومعنوي آن است ؛ كه مهمترين نسخهء طبيب حاذق الهى در عدم ابتلاء بدان ، طاعت خدا وعبادات ورياضات شرعي ومورد تأكيد شارع اسلامى است ؛ بطوريكه از مجارى معصومين ( ع ) ودر مجامع روايى آنان از حضرت صادق عليه السّلام مرويست كه فرمود : « فو اللّه ما شيعتنا الّا من اتّقى اللّه وأطاعه » وبدنبال همين روايت فرمايد : « وما تنال ولا يتنا الّا بالعمل والورع » ودر وافى « 2 » فيض كاشاني - عليه الرّحمة والرّضوان - از علىّ بن الحسين ، امام سجاد ، عليهما السّلام ، منقول است كه فرمود : « لا حسب لقرشىّ ولا لعربي الّا بتواضع ، ولا كرم الّا بالتّقوى » ودر همين كتاب از رسول أكرم ( ص ) روايت شده است : « حسب المرء دينه ومروّته عقله وشرفه جماله وكرمه تقواه » از أمير المؤمنين علي عليه السّلام ، بنقل از حضرت صادق عليه السّلام در همين كافى آمده است كه در مقام اشاره به آيهء :  « إِنَّما يَتَقَبَّلُ اللَّهُ مِنَ الْمُتَّقِينَ »  فرمود : لا يقل عمل مع تقوى وكيف يقل ما يتقبل الله .\r\nامّا پرهيز از محرّمات شرعيّه را تقواى عوام نامند ، وپرهيز از حلال - در مقام قناعت وورع - را جز در موارد لزوم وآنهم بمقدار كم ، تقواى خواصّ دانند ، وپرهيز از هرچيز بغير از خدا ولقاء اللّه را تقواى اخصّ الخواصّ خوانند ؛ وبدين ترتيب هر دارندهء\r\n\r\n\r\n","description":"","footnote":"\r\n( 1 ) - حكمت‌نامه ، در شرح كبير بر شرح وحواشي منظومهء حكمت سبزوارى ، در دو مجلّد ، تأليف غلامحسين رضانژاد « نوشين » از انتشارات الزّهراء .\r\n( 2 ) - مجلّد چهارم ، از منشورات مكتبهء أمير المؤمنين ( ع ) أصفهان .\r\n","page_name":" 174 ","page_number":185},
  {"content":"\r\n\r\nهر مرتبهء عاليترى از تقوى ، واجد مرتبهء مادون خويش ، با زيادتى در موقعيّت ومرتبهء خود را داراست ، وبالنّتيجه در تقواى أخصّ الخواص ، هم تقواى عامّى وهم خاصّى موجود بوده واضافه‌تر اينكه داراى تقواى متعلّق بمرتبهء خويش نيز ميباشد ، ولذا در سلسله مراتب آن ، تا دارندهء مرتبهء عالي وأعلى در مرتبهء مادون خود كامل نگردد وتمامى درجات آنرا طىّ نكند ؛ بمرتبهء عالي واز عالي به أعلى نائل نخواهد شد ، وصاحب مرتبهء اعلاى تقوى بايد از هرچيز جز لقاء اللّه بپرهيزد ، وحفظ وصيانت نفس براي دارندهء اين مرتبه از حرام وحلال ، بايد هيأت وملكه‌اى راسخه در شؤون باطني وى گردد ، ودر اصطلاح عرفاء ، متّقى كسى است كه در محاسن وخوبىها ومحامد ، حضرت حقّ را وقايهء خود دارد ؛ وهرگونه نيكى وطاعت وفضيلت وكرامتي در نفس خود يابد ، آنرا بخداوند تعالى نسبت دهد ؛ ليكن در انتساب أمور عدمي وقبايح وسيّئآت وشرور ونقايص ، خود را وقايهء حضرت حقّ قرار دهد وبمصداق : الخير في يديك ، والشر ليس إليك وآيهء مباركهء :  ما أَصابَكَ مِنْ سَيِّئَةٍ فَمِنْ نَفْسِكَ  وحديث نبوي : « من وجد خيرا فليحمد اللّه ؛ ومن وجد غير ذلك فلا يلومنّ الّا نفسه » بهيچ‌وجه شرور وآفات وقبايح را بحضرت ربّ العزّه نسبت نداده وآنها را بنفس خود منسوب دارد تا في الحقيقة بمفادّ كرائم الهى در تقوى عمل كرده وبفرمايش صداقت اثر مولى الكونين وأمير النشأتين علي عليه السّلام كه فرموده است : ولا يحمد حامد الا ربه ولا يلوم لائم الا نفسه عمل كرده ودر حفظ ورعايت تقوى وأدب بندگى ، گناه را از خود بداند وهمانند حضرت آدم وحوّا ، ظلم را بنفس ونافرمانى را بخود نسبت داده وبگويد :  « رَبَّنا ظَلَمْنا أَنْفُسَنا ، وَإِنْ لَمْ تَغْفِرْ لَنا وَتَرْحَمْنا لَنَكُونَنَّ مِنَ الْخاسِرِينَ »  ونه چونان إبليس فعل غوايت ونافرمانى خود را با استدلالي نابجا ومستكبرانه بخدا منسوب داشته وبگويد :  « خَلَقْتَنِي مِنْ نارٍ وَخَلَقْتَهُ مِنْ طِينٍ » *  وچنين استدلال كند كه آتش بفطرت سركش خود نميتواند خم شده وبسجدهء تكريم آدم پردازد ؛ پس عصيان خود را بخدا منسوب نمايد وحضرت حقّ را گمراه كنندهء خود دانسته وبگويد :  « فَبِما أَغْوَيْتَنِي »  و  « قالَ رَبِّ بِما أَغْوَيْتَنِي »  وبالأخره آدم با انتساب فعل ظلم بنفس خويش ، بمرتبهء پاكى از آلودگى گناه رسيده وبصفى اللّه ملقّب گرديد وإبليس بلحاظ بىادبى در انتساب فعل غوايت ، بكريم متعال ولطيف وحكيم وغفّار وتوّاب مطلق ؛ مشمول بخطاب :  « وَإِنَّ عَلَيْكَ لَعْنَتِي إِلى يَوْمِ الدِّينِ »  شد ، وبهمين دليل آدم وإبليس مقابل يكديگر واقع ، وتا رستاخيز ، يكى مظهر توبه وتقوى وديگرى\r\n\r\n","description":"","footnote":"","page_name":" 175 ","page_number":186},
  {"content":"\r\n\r\nغوايت وگناه گرديد ؛ ولى مرتبهء أعلى در توحيد اينستكه موحّد متّقى مترنّم بكريمهء قرآني شده وبگويد :  « كُلٌّ مِنْ عِنْدِ اللَّهِ »  امّا با مراعاة وقايه‌هاى مذكور در فوق ، كه با عدم رعايت آنها ، در مرتبهء فرودين وبسيار پست عاصيان قرار ميگيرد ولذا نصير فرقهء ناجيه ، محقّق طوسي - قدّس اللّه نفسه القدّوسى - فرمايد : هرگاه عارف از نفس خود جدا شده وبحقّ پيوست ؛ هر قدرت وعلم واراده ووجودي را در قدرت وعلم واراده ووجود حقّ مستغرق دانسته ودر اين صورت عارف متخلّق باخلاق اللّه گرديده وبمبدء كلّ وجود پيوند مىيابد .\r\n\r\n","description":"","footnote":"","page_name":" 176 ","page_number":187},
  {"content":"\r\n\r\n\r\nفصل ششم در محاسبه ومراقبت نفس\r\nنگهداشت وحفظ نفس وجوارح وأركان بدنرا از لغزشهاى موجب گناه مراقبه نامند ، وبرابر يكديگر نهادن طاعات ولغزشهاى جسم وجانرا بمنظور پيدا كردن علم بزيادت يكى بر ديگرى محاسبه خوانند . ايندو كلمه از باب مفاعله ميباشند كه نخستين آن يعنى بحساب خوب وبد وخير وشر ومصلحت ومفسدت وطاعت وعصيان رسيدن ودر تحت سنجش درآوردن يا موازنهء آنهاست ، ودوّم يا مراقبت بمعنى دوام حفاظت نفس از ارتكاب معاصي وبديها ميباشد ؛ چنانكه در محاسبهء روايت : « حاسبوا أنفسكم قبل أن تحاسبوا » ودر مراقبه كريمهء قرآني :  « فَارْتَقِبْ إِنَّهُمْ مُرْتَقِبُونَ »  نازل است ، ولذا محاسبه ومراقبه را بايد از مراتب عالي نفس دانست ورعايت هميشگى ايندو موجب ارتقاء كمالى انسان بأعلى درجه از برترين مرتبهء قرب إلى اللّه در شمار ميباشد ؛ وحكيم بزرگ ، ملّا هادي سبزوارى در اين معنى سروده است :\r\n صونك عن زلّاتك المراقبه * وحذوها طاعاتك المحاسبه \r\nيعنى صيانت وحفظ نفس وأركان بدن از لغزشهاى گنه‌آلود را مراقبه نامند وبرابر نهادن طاعات را با زلّات ارتكابي بمنظور يافتن علم بزيادت هريك بر ديگرى ، محاسبه خوانند . آنگاه اگر محاسب ، معصيت خود را زائد بر طاعتش دريابد ، بايد بتدارك وجبران آن پرداخته وبه ازدياد طاعات وريشه‌كن نمودن ومحو معاصي بكوشد ، ورنة بدبختى ونكال بر أو مستولى شده ونفس ناطقه وقدسي أو را تا مرتبهء بهيميّت تنزّل ميدهد ، ودر مقابل اگر طاعات وخيرات وعبادات وى بر معاصي افزون باشد ؛ لازم است\r\n\r\n","description":"","footnote":"","page_name":" 177 ","page_number":188},
  {"content":"\r\n\r\nكه در اينصورت طاعات خود را با نعمتهاى بيشمار الهى برابر نهد ، تا به اندك بودن آن يقين كرده وبداند هر اندازه كه به ازياد أطاعت از حقّ وعبادت كوشد در قياس با نعمتهاى بيشمار خداوند قابل توجّه وحساب نيست ؛ وناگزير بايد در حدّ استطاعت وتوان بطاعت وعبادت سعى كرده واز شمار اندك معاصي نيز بكاهد ، تا بتواند بشكرانهء نعم نامتناهى حضرت حقّ در آماده كردن كلّ نظام عالم وجود براي حيات أو وادامهء آن پرداخته وذرّه‌اى از خروار وقطره‌اى از دريا بار آنرا برآورده كند ، وبمفادّ ابيات نغز سخنور أديب ونام‌آور شيرازي سعدى عمل كند ، كه سرود :\r\n ابر وباد ومه وخورشيد وفلك در كارند * تا تو ، نانى بكف آرى وبغفلت نخورى \r\n همه از بهر تو ، سرگشته وفرمان بردار * شرط انصاف نباشد ، كه تو فرمان نبرى \r\nآيهء مباركهء قرآني بدين معنى مشعر است كه :  « وَإِنْ تَعُدُّوا نِعْمَةَ اللَّهِ لا تُحْصُوها »  وچون نعمتهاى خدادادى بانسان از حدّ شمارش بيرون است ، اگر در مقام محاسبه ومقايسهء نيك وبد اعمال واخلاق وملكات ، طاعات وخيرات وعبادات ، بر معاصي وسيّئآت افزون بود ، هرگز نبايد بدين افزونى غرّه شد وآنرا بسنده كرد ، زيرا عبادت ثقلين در برابر نعم الهى قابل مقايسه نيست ؛ ولذا آدمي با مراقبت دائمي در اعمال واخلاقيّات خود ومحاسبهء نيك وبد أمور ، در صورت كاستى طاعات وخيرات ، بايد به ازدياد آنها واز بين بردن بديها پردازد واگر افزون بود ، اين زيادت را بچيزى نشمرده ودر قبال نعمتهاى بيدريغ وافزون از حدّ شمار ، لمحه‌اى از عبادات وطاعات نكاسته ودمبدم بر كمّ وكيف آنها درافزايد ؛ تا بتواند بنده‌اى در رديف أولياء اللّه قرار گيرد ؛ واگر بمرتبهء معرفة اللّه وقرب نسبى حضرت حقتعالى نائل آمد ؛ آنگاه بايد بينديشد كه همين توفيق انجام صوالح اعمال واجراء فرمانهاى خدا ورسول وائمّهء معصومين عليهم السّلام ، خود نيز نعمتي غيرقابل شمار وبسيار پراهميّت بوده ولزوما بايد در شكرانهء آنهم بعبادت وطاعت وخدمت بخلق وتهجّد وقيام وقعود وانجام مراسم عبادي پردازد ، كه باز هم در صورت توفيق در امر ، لازم است در مقام حمد الهى برآمده وباز به استعانتى جامع وكاملتر مبادرت كند وتا آخر عمر بدين رويّت وسيرت وسان الهى ادامه دهد ، وهميشه بداند كه با هر مقدار عبادت وطاعت وحمد وشكر ، هرگز قادر نخواهد بود كه بديهاى\r\n\r\n","description":"","footnote":"","page_name":" 178 ","page_number":189},
  {"content":"\r\n\r\nعمرانهء خود را در قبال توفيقات عبادي گذشته پاياپاى كند ؛ چه رسد كه از عهدهء تمامى آن برآيد .\r\nقرآن حكيم در اين معنى فرمايد :  « قُلْ لا تَمُنُّوا عَلَيَّ إِسْلامَكُمْ ، بَلِ اللَّهُ يَمُنُّ عَلَيْكُمْ أَنْ هَداكُمْ لِلْإِيمانِ »  يعنى : اى رسول من بگو - اى مسلمانان - بر اسلام آوردن خود بر من منّت منهيد ؛ بلكه منّت از آن خداوند است كه بر شما توان قبول ايمان وهدايت داده وشمايان را به ايمان رهنمونى كرد . امّا برخى از محاسبان أهل سلوك ، اضافه بر محاسبهء اعمال نيك وبد بلطايفى ديگر هم توجّه كرده ومعتقدند كه خواطر ربّانى وملكوتي وسوانح نفساني وشيطانى خود را در هر شبانه‌روز مورد محاسبهء دقيق قرار داده‌اند ؛ ودر نتيجة اگر سوانح نفساني وتلقينات شيطانى را در خود بيش از رحماني وربّانى آن يافته‌اند ، بتدارك وجبران دست زده وبا استغفار وتوبه وتوجّه بيشتر بطاعات وعبادات خود بجبران ما فات پرداخته ولغزشهاى خويش را با طاعات تلافى كرده‌اند ؛ وسپس بسجده درافتاده ودر مقام پوزش از خدا برآمده‌اند ومستند خود در اين نظريّه را كريمهء قرآني ميدانند كه فرمايد :  إِنْ تُبْدُوا ما فِي أَنْفُسِكُمْ أَوْ تُخْفُوهُ يُحاسِبْكُمْ بِهِ اللَّهُ  يعنى آنچه را در دل داريد ، چه آنرا آشكارا كنيد وچه پنهان داريد ، خداوند شما را بدان بازخواست كرده وبزودى مورد محاسبه قرار خواهد داد .\r\nحال بايد دانست كه خواطر مزبور بر چهار گونه‌اند : 1 - خواطر ربّانى كه در اصطلاح به « نقر الخاطر » موسوم بوده وبمعنى تسلّط بر نفس كه عبارت از عدم اندفاع ميباشد ومراد از آن ، سلطهء حقّ بر عبد وربّ بر مربوب خود بوده ، ودر اينحالت حضرت حقّ ، عبد را بايجاد أسباب وتمهيدات عبادت وطاعات برمىانگيزد وبرحسب ارادهء خود بتوفيق طاعات عبد مىافزايد . 2 - خواطر ملكوتي يا الهامات غيبى كه در اينحالت عبد با استفاده از قواى رحماني موفق بانجام مستحبّات ومندوبات وواجبات وفي الجملة هرگونه امرى در اصلاح باطن خود ميشود . 3 - خواطر نفساني كه أهل أشارت آنرا « هواجس » نامند ، وآن انگيزه‌هايى است كه آدمي را بحظّ نفس وكسب لذّات واميالى از اين قبيل واميدارد ، اگرچه انجام آنها مخالفتي با شرع مبين نداشته باشد . 4 - خواطر شيطانى كه آدمي را گرفتار وأسير هواي نفس امّاره ببدى كرده وأو را بمخالفت با احكام شريعت حقّه برانگيخته وبهرزگى وبدسيرتى وكردار ونيّات وگرفتار اهريمنانه واميدارد ؛ وأو را مصداق كريمهء :  « الشَّيْطانُ يَعِدُكُمُ الْفَقْرَ وَيَأْمُرُكُمْ بِالْفَحْشاءِ »  قرار ميدهد ؛\r\n\r\n","description":"","footnote":"","page_name":" 179 ","page_number":190},
  {"content":"\r\n\r\nچنانكه پيامبر أكرم ( ص ) در حديثي فرمود : « انّ في القلب لمّتين : لمّة من الملك ، تصديق بالحقّ ووعد بالخير ، ولمّة من الشّيطان تكذيب بالحقّ وإيعاد بالشّر » جامى در سلسلة الذّهب اين معنى را در مثنوى خود سروده است :\r\n سرّ مقصود را مراقبه كن * نقد أوقات را محاسبه كن \r\n باش در هر نفس ، ز أهل شعور * كه بغفلت گذشت ، يا بحضور \r\n هرچه جز حقّ ، ز لوح دل بتراش * بگذر از خلق و ، جمله حقّ را باش \r\n رخت همّت بخطّهء جان كش * بر رخ غير ، خطّ نسيان كش \r\n\r\n","description":"","footnote":"","page_name":" 180 ","page_number":191},
  {"content":"\r\n\r\n\r\nفصل هفتم در توبه\r\nواژهء توبه در زبان عرب ، از تاب يتوب توبا وتوبة ومتابا وتابا وبمعنى رجوع آمده ورجع عن المعصية أو ندم على الذّنب ، مستقرّا بأن لا عذر له في إتيانه وهو تائب أو توّاب : وتاب اللّه عليه وفّقه للتّوبة ، أو رجع به من التّشديد إلى التّخفيف ومن الحظر إلى الإباحة ، أو رجع عليه بفضله وقبوله وهو التّوّاب على عباد . پس توبه بمعناى برگشت از انجام افعال گنهكارانه بسوى حضرت توّاب است ، اگرچه از گناهان بزرگ بكوچك ويا از كوچك بكوچكتر پردازد ، تا بالأخره موفّق بترك آن گردد ، واستتابه بمعنى طلب توبه ورجوع بخداوند تعالى از ارتكاب معاصي است ، وأخفش گويد التّوب جمع توبه ، مانند عوم وعومه ؛ وتوبه مصدر تاب بوده ودر شرع عبارتست از ندامت بر معصيت با عزم بدينكه هرگز بدان برنگردد وتا حدّ امكان در ارتكاب مجدّد گناه مزبور استقامت ورزد وتوبه بر سه قسم است : در صورتيكه تائب از خوف عقاب از معاصي برگشت كند ، آنرا توبه نامند ودر حاليكه بطمع ثواب از صدور معاصي پشيمان گردد ، آنرا انابه وصاحبش را منيب خوانند ، واگر مرتكب گناه ، صرفا بخاطر برگشت بسوى خدا ومحض مراعاة امر أو از فعل معصيت نادم شده وبرگردد ، آنرا أوبه دانند وتوبهء نصوح در باور ابن عبّاس همان ندامت بقلب واستغفار بزبان وقلع ريشهء گناه از ضمير وأركان وجوارح بدن است ؛ بگونه‌اى كه هيچگاه بدان برنگردد ؛ وتوّاب بمعناى بسيار توبه‌پذير ، صفت حضرت باريتعالى است .\r\nمراد از گناهى كه باعث توبه در نفس عاصى ميشود ؛ سيّئه‌ايست كه منجر بترك واجب\r\n\r\n","description":"","footnote":"","page_name":" 181 ","page_number":192},
  {"content":"\r\n\r\nويا ارتكاب حرامى گردد ؛ والبتّه اين معنى نسبت بشخص تائب ونحوهء سيّئه ومقدار وتعداد گناه ومعرفت أو بأحكام وأوامر الهى متفاوت بوده ؛ گاهى توبه از ترك أولى است مانند استغفار رسول أكرم كه روزى هفتاد بار استغفار كرده وميفرمود : « انّه ليغان على قلبي ، وانّى لأستغفر اللّه في كلّ يوم سبعين مرّة » يعنى من روزى هفتاد بار از خدا طلب مغفرت ميكنم ؛ زيرا پوششى ابرمانند از ترك أولى بر قلب من سايه مىافكند . نكتهء دقيق در غين سايه‌افكن بر قلب حائز مقام قاب قوسين أو أدنى ورسول خدا وعابر از معابر دنى فتدلّى ولمس‌كنندهء سردى أنامل اللّه بر كتف مبارك خود در حالات وصل وواصل بمقام برد اليقين - طبق حديث قدسي ، كه شيخ أكبر ، محيى المعرفة والدّين ، آن مرتبه را « ثلج اليقين » دانسته ، آنگونه از ترك أولايى نيست كه تاليان عصمت وعرفاء أهل شهود مرتكب ميشوند ؛ زيرا بهمانگونه كه درجات معاصي نسبت به پير وجوان وعالم وجاهل فرق دارد ، مراتب توبه هم يكسان نبوده واختلاف در ميان تائبان بسيار است ؛ لذا بهمين دليل ترك أولى هم از همين وصف برخوردار بوده وترك أولى در أنبياء بني إسرائيل غير از حضرت موسى - على نبيّنا وآله وعليه السّلام - ميباشد ؛ چنانكه همين امر در حضرات مرسلين جميعا ، بجز ترك أولى در خاتم آنان ، محمّد بن عبد اللّه ( ص ) است ؛ وبهمين ملاحظه ترك أولى گاهى از ذات بأسماء وصفات پرداختن است وگاه ديگر از أسماء وصفات به افعال وآثار توجّه داشتن بوده ؛ چنانكه براي أوقات وحالاتى از غيب هويّت حقّ متعال ، بصريح ذات أو پرداختن ، غينى الهى است كه از مصاديق ترك أولى در شمار مىآيد ؛ وترك أولى در شخص پيامبر أكرم ( ص ) كه نقاوهء اخصّ الخواصّى معرفت وتوجّه بوحدت حقّهء الهى است ، غير از ترك أولى در حضرات إبراهيم وموسى وعيسى عليهم السّلام بوده ؛ چنانكه اسم أعظم نيز براي آنان متفاوت است ؛ وبهمين سيرت وسان كه اسم أعظم هر امام وولىّ اللّه بر حقّ با يكديگر متفاوت است ؛ ترك أولى نيز بهمين وتيرة وشيوه بوده وهر عارف وأهل شهودي از گونه‌اى وبنوعى از آن گرفتار است ، وبهمين دليل توبهء وانابهء وأوبهء هريك از آنان با ديگرى متفاوت ميباشد . بارى ، بدين مناسبت توبه نيز داراى درجات ومراتبى سه‌گانه بوده وبتوبهء عوام وخواصّ واخصّ الخواصّ تقسيم ميگردد .\r\nتوبهء عوام عبارت از ندامت وپشيمانى از ارتكاب معاصي كبيره وصغيره ، مانند قتل وزنا ولواط وسرقت واز اين قبيل است كه خواص بارتكاب وصدور آنها نميپردازند ؛\r\n\r\n","description":"","footnote":"","page_name":" 182 ","page_number":193},
  {"content":"\r\n\r\nوتوبهء خواصّ مانند بازگشت أنبياء ورسل وأولياء اللّه از ترك أولى است ، وتوبهء اخصّ الخواصّ ؛ يعنى توبه از توجّه بغير حقّ والتفات بما سوى اللّه ، وبنظر اين نگارنده ، توبهء ديگرى هم وجود دارد كه همان مرتبهء « ليغان على قلبي » حضرت خاتم الأنبياء والمرسلين است كه توجّه از حضرت غيب الهويّه ، بمرتبهء ذات وأسماء وصفات است ، وبدين ملاحظه پيامبر أكرم ( ص ) آنرا « غين » ناميد كه همانند سايه‌هاى متراكم أسماء وصفاتند ، وبديهي است كه حالات آدمي برحسب مقامات واقعهء در آنها مختلف بوده وغيبت از هر مرتبهء أعلى بعالى واز عالي بسافل ، گونه‌اى از ترك أولى در شمار آمده وصعود از مراتب مزبور نسبت بپايين وپايين‌تر ، عين تنزّل مرتبهء واصل وشاهد بوده ، بدانگونه كه از نازل به أنزل نيز موصوف بحكم ومشمول امر ياد شده ميباشد ؛ ليكن زبان شريعت حقّه براي هر مرتبه وبرحسب شأن وموقعيّت صاحب آن ، اصطلاح واسمى نهاده است كه بمعاصى كبيره وصغيره وأكبر از كبيره وأصغر از صغيره وبالأخره ترك أولى معروف بوده وحتّى چنانكه گفته آمد ؛ ترك أولى هم داراى مراتبى بسيار است ، وبقول شاعرى عارف :\r\n از تبتّل ، تا مقامات فنا * پايه‌پايه ، تا ملاقاة خدا \r\nبارى ، در توبه سه چيز بايد مدّ نظر تائب باشد : يكى از دست دادن عصمت نسبى نفس در حين ارتكاب بمعاصى ؛ ديگر سرور ولذّت وفرح از انجام گناه است كه در تائب بايد به ندامت وانصراف وپشيمانى واشمئزاز گرايد ؛ سه ديگر اصرار بتدارك وتلافى تقصيرات ومحو آثار آنها در مقام خسارت وضرر به اشخاص از حيث مالي ومعنوي ، در حدّ امكان وملاحظهء اينكه اظهار تلافى موجب گناهان كبيرهء ديگر نگردد .\r\nشرايط تحقّق توبه نيز در سه چيز است : يكى ندامت قلبي وباطني از ارتكاب گناه .\r\nدوّم اعتذار وپوزش‌طلبى واستغفار بزبان ، آنهم بحقيقت آن از خداوند تعالى . سوّم انخراط در سلك مراجعان بحقّ وبرنگشتن بگناه ، وگرنه توبهء صحيح تحقّق نخواهد يافت . اضافه اينكه حقيقت توبه نيز بسه چيز است : يكى بزرگداشت قلبي جنايت ومعصيت ؛ وديگر قبول تقصير توبه ، بدين معنى كه تائب هميشه بداند ؛ هيچگاه بحقّ توبهء شايسته ، توبه نكرده واز نقصان هر توبه‌اى پس از توبهء ديگر بهراسد ؛ وباظهار توبه‌اى كاملتر پردازد . سه ديگر در مقام جبران وتدارك ضرر وزيانهاى مادّى ومعنوي بشخص زيان رسيده واعتذار از أو مبادرت كند . نكتهء جالب توجّه اينستكه علاوة بر موارد مزبور ،\r\n\r\n","description":"","footnote":"","page_name":" 183 ","page_number":194},
  {"content":"\r\n\r\nنظر تائب همواره بايد بقصد تقرّب بحق وتحصيل رضا ومغفرت الهى بوده وبه الزام عرفى وكسب عزّت وجاه نباشد ؛ وخالصا مخلصا لوجه اللّه بتوبه پردازد ؛ ديگر اينكه پس از توبه وانابهء وأوبه خود بصفاى با خدا مبادرت نموده واز جفا يا بياد آوردن خطا وتوبهء از آن بپرهيزد ؛ وناشى از همين معنى است كه عرفاء شامخ فرموده‌اند : « ذكر الجفاء في وقت الصّفاء جفاء » مانند اينكه كسى بمعشوق خود بدى كند وسپس بكار بد خود پى برده وتوبه كند واز معشوق نيز عذر بخواهد ؛ وبا اينهمه بگاه وصل با معشوق ، باز هم بياد گناه وتوبهء خود افتد ، كه در اينصورت آنرا ذكر جفا در وقت صفا كردن دانند ، كه بنوبهء خود جفا وخطايى ديگر است ؛ وعرفاء توبهء از اين جفاء را نيز لازم دانسته وآنرا آخرين توبه‌اى شناسند كه توبهء ديگرى برتر وپس از آن - در مرتبهء نيل بحقّ وصعود بدون تنزّل - نيافته‌اند ، وبتعبير ديگر در مرتبهء وصول بحقّ والتذاذ معنوي از اين وصال ، بايد همهء چيز از لوح خاطر واصل زدوده گردد ، ودر اين هنگام است كه ياد خطا وتوبهء از آن ، خود گناهى ديگر بوده وتوبهء از آن لازم است ؛ ولذا يكى از مراتب عاليهء توبه ، وپىبردن به اسرار آن ؛ همين مسئلهء توبه از توبه ميباشد ؛ زيرا أقامت در موطن گناه وتوبه ، بگاه وصل ؛ موجب عدم تحقّق لذّت وصل حقيقي با معشوق است كه اين نيز در مرتبهء خود گناه بوده وبايد بتوبهء ديگر انجامد ؛ وعجب‌تر اينكه توبهء از اين گناه نيز بايد در همان وقت ارتكاب محقّق گردد ؛ وگرنه چه‌بسا كه موقعيّت وصل از دست برود وديگر هرگز تحصيل آن فرآهم نشود .\r\nأولياء از اينگونه توبه ، به توبه از رؤيت علّت توبه ، نيز تعبير كرده وگفته‌اند در حال شهود ورؤيت وجه اللّه ، توجّه بهرچيز جز لقاء أو گناه بوده ، بدين معنى كه بگاه غلبهء سلطان وجد وحكومت آن ، توجّه بتوبه وعلّت موجبهء آن ، سبب خروج از قلمرو وجد وحال بوده وبدون كمترين درنگى توبهء از اين غفلت ، آنهم در حضور معشوق أزل وأبد واجب بوده ، ودر چنين مرتبه‌اى از تمكين ، هرگونه تلوينى بايد ملوّن بلون خاصّ آن باشد ونه به ألوان ديگر كه ربطى بمرتبهء موصوف ندارند ؛ پس بايد توجّه داشت كه بعد از فناء انيّت عبد در وجه اللّه العظيم وجماله الجميل ؛ تلوّن بهرگونه تلوينى جز آنچه خاصّ مرتبهء تكوين مذكور ميباشد ؛ عين ظهور انيّت وانانيّت عبد بوده وادامهء آن موجب بعد وجدا شدن از اين مرتبهء فاخره در شمار است ، كه في الحقيقة بزرگترين ظلم عارف باللّه بنفس قدسي خود است ؛ زيرا لذّت وصال را با اندك غفلتى از دست دادن ، از أعظم\r\n\r\n","description":"","footnote":"","page_name":" 184 ","page_number":195},
  {"content":"\r\n\r\nخيانات بنفس خود ميباشد .\r\n\r\nكيفيّت تبديل سيّئه بحسنه :\r\nاگرچه توبه كردن آسان مينمايد ؛ ليكن اگر خداوند عزم توبه را در دل ونفس عاصى راسخ نكند ؛ هيچ گنهكارى موفّق بتوبهء نصوح نخواهد شد ؛ وتوبه‌اى كه لقلقهء زبان تائب است ، مقبول نبوده وعاصى براي نيل بحقيقت توبه ، راهى جز ابتهال وتضرّع بدرگاه توّاب مطلق نخواهد جست ؛ ولذا پس از توبه بايد بتدارك ما فات پرداخته وبه ايمان وعمل صالح توسّل كرد ؛ وبهمين ملاحظه است كه خداوند حكيم در قرآن كريم فرمايد :  مَنْ تابَ وَآمَنَ وَعَمِلَ عَمَلًا صالِحاً ، فَأُوْلئِكَ يُبَدِّلُ اللَّهُ سَيِّئاتِهِمْ حَسَناتٍ  يعنى كسيكه بمعنا ومفهوم ومصداق حقيقت توبه ، بسوى خدا برگردد وهرگز گرد گناه نگردد وبه ايمان وعمل صالح پردازد ، خداوند توّاب ، جميع گناهان أو را مبدّل بحسنات كرده وهر معصيت وسيّئه‌اى را بحسنه‌اى متناسب با آن تبديل خواهد كرد ؛ وبعبارت ديگر اينكه مجموعهء اعمال انساني يا مبادرت بحلال است ويا حرام ويا مكروه ويا مستحبّ ومندوب ، ويا مباح بوده ، در حلال ومستحبّ ومباح سخنى نيست ، زيرا موافق شرع مبين بوده ودر صدور آنها از نفس وجوارح جاى اشكالى نميباشد ؛ ليكن سخن در حرام ومكروه است كه بيشتر عمر انسانها در انجام آنها ميگذرد ؛ وچون جميع سيئآت مرتكبه در طول عمر تبديل بحسنه گردد ؛ بديهي است كه انسان در مدّت حيات خود بدون گناه زيسته ، واگرچه معصوم آفريده نشده ؛ ليكن با عصمت فعلى زندگى كرده وبا همين صفت بدرود زندگى خواهد گفت ؛ وشخص مؤمن ومتفكّر از مفادّ اين كريمه درمىيابد كه پروردگار جهان وجهانيان تا چه اندازه برحمت رحماني ورحيمى ظهور دارد كه سيّئه را با توبهء نصوح ، آنچنان بحسنه مبدّل ميكند ، كه اگر بجز اين كريمهء مباركه ؛ هرگز قرآني نازل نشده بود ؛ انسان با عمل بدان ، بجميع مباحث توحيد ونبوّت ومعاد وولايت وامامت وأصول وفروع آيات واحكام دست مىيافت ؛ واگر اين وجيزه را مجال گسترش مبحث مزبور بود ، اين فقير ميتوانست بيكدوره توحيد ومعاد ومسائل ديگر وآنهم با استدلال وتفصيل سخن گويد ؛ ليكن بناى اين مقدّمه بر اجمال است ولذا حديث صداقت اثر خواجهء كائنات وزبدهء ممكنات رسول خاتم ( ص ) در تأييد مفادّ آيهء مزبور فرمايد : من تاب من الذنب كمن لا ذنب له ومصداق بارز اين مفهوم ، آدم صفىّ اللّه است كه با توبه‌اى راستين ورجوع بخداوند متعال نه تنها گناه أو محو گرديد ، كه بصفى اللّه بودن هم ملقّب وموصوف شد ؛ پس همين خصوصيّت الهى أو در مورد أبناء\r\n\r\n","description":"","footnote":"","page_name":" 185 ","page_number":196},
  {"content":"\r\n\r\nوى هم تا قيامت جريان دارد . بجز آيهء مذكور آيات وكرائمى ديگر در كتاب اللّه موجود است ، كه حاكى از پوشش سيّآت گنهكاران مؤمن ومتّقى ميباشد ، مانند كريمهء :  وَالَّذِينَ آمَنُوا وَعَمِلُوا الصَّالِحاتِ لَنُكَفِّرَنَّ عَنْهُمْ سَيِّئاتِهِمْ وَلَنَجْزِيَنَّهُمْ أَحْسَنَ الَّذِي كانُوا يَعْمَلُونَ  ونيز آيهء 65 از سورهء مائده ، و 195 از سورهء آل عمران و 5 از سورهء الفتخ و 2 از سورهء محمّد ، دليل بر پوشش گناهان مؤمن است .\r\n\r\n« استصحاب أصل قبول توبه تا موت انسان »\r\nقبول توبه از گناه ؛ اصلى است مورد استصحاب واستصحاب يعنى « ابقاء ما كان على ما كان » پس أصل مزبور قابل هيچگونه خدشه واستثنايى نبوده ، تا انسان زنده است ، در معرض خطيّات وسيّئآت ومعاصي كبيره وصغيره ميباشد ، وتا خداوند سبحان باقي است توبه‌فرما وتوبه‌پذير بوده وتا انسان وخدايى هست ؛ شريعت مطهّرهء الهى حاكم ميباشد ويكى از أصول محكمه آن امر بتوبه است وبهمين دليل راه توبه بر انسان باز بوده وتا گاه وفات اين باب بروى كسى بسته نيست ؛ زيرا توّاب اسمى از أسماء اللّه بوده وهمانند جميع أسماء بايد حكومت وظهورى داشته باشد ؛ وهر ظاهري نيز مظهرى ميطلبد وتنها آن مظهر قلمرو ظهور وحكومت اسم ظاهر است ؛ پس ، شخص تائب از اين حيث محلّ ظهور ومقرّ سلطنت اسم توّاب بوده وحقّ تحقيق اينستكه بدانيم ، هر انساني تا زماني كه زنده است در معرض خطا وعصيان بوده وحتّى برخى از أنبياء نيز با ترك أولى خطاكارند ، وهر خطاكارى اعمّ از مرتكب كبيره يا صغيره ويا ترك أولى ميتواند بتوبه واستغفار روى آورده وگرد گناه را از دامن نفس خود بسترد ؛ ولذا باب توبه بروى همه ودر جميع ادوار عمر بروى آدمي فراز بوده وتا نفس در گلوى أو باقي است ، حتّى در لحظات آخر عمر ، توبهء أو مقبول وتوّاب توبه‌فرما ، توبه‌پذير هم خواهد بود ؛ زيرا توبه يعنى برگشت از خطا وعصيان وعدم قبول آن ، يعنى رضايت حقّ بانجام سيّئآت ؛ وچون چنين رضايتى كفر است ؛ نسبت كفر بحضرت حقّ محال است ؛ زيرا حضرت حقّ در نفس ذات خود بچه چيز يا كسى ايمان آورده ويا كفر بورزد ، ومعنى كريمهء :  « شَهِدَ اللَّهُ أَنَّهُ لا إِلهَ إِلَّا هُوَ »  اينستكه حضرت حقّ خود بخدايى خود شهادت ميدهد ، كه آنرا شهود حقّ وبحقّ وبا حقّ ومن الحقّ وإلى الحقّ دانند ؛ ودر نتيجة قبول توبه در پسينگاه عمر وحتّى در آخرين نفس تائب عين حقّ ومقبول اوست ، وگرنه بايد عقيدة داشت كه خداوند متعال راضى بعدم قبول توبهء حين الموت بوده وبكفر بندهء تائب رضايت داده\r\n\r\n","description":"","footnote":"","page_name":" 186 ","page_number":197},
  {"content":"\r\n\r\nاست ؛ واين معنى علاوة بر نسبت امر عدمي بمبدء وجود ، مستلزم كافر از دنيا رفتن تائب است ، كه عين خدشه وورود استثناء بر أصل مستصحب قبول توبه از خداوند تعالى بوده ومردود عقل ونقل است ؛ واستناد يا استشهاد بواقعهء توبهء فرعون در حالت « تغرغر » ناشى از ندانستن أصل موضوع وعدم تفكّر در آيات قرآني بدان واقعه ميباشد ، كه ما آنرا بنحو اجمال مورد تحقيق دقيق قرار خواهيم داد .\r\nبطور جملي بايد دانستكه امكان ندارد ، خداوند در ظهور اسم توّاب ، لمحه وآنى فاقد آن گردد ؛ زيرا أسماء اللّه ذاتي أو بوده وهر صفتي بالمآل راجع بذات اوست ؛ يعنى چه انسان در أوائل عمر خود تائب باشد وچه أواسط وچه أواخر ودر آخرين نفس ؛ بهر صورت آنگاه كه چنين تائبى بأمر توبه گردن مىنهد ؛ در هماندم حضرت توّاب كه قبول توبه صفت ذاتي اوست ؛ اگر توبه تائب را در آخرين دم حياتش نپذيرد ، بايد پذيرفت كه چنين مظهرى بدون ظاهر مانده وأصلا در سلطنت دائم اسم توّاب بايد ترديد كرد ، وچون هرگز چنين ترديدى بهيچ اسمى از أسماء اللّه جايز نبوده ونوعي از كفر جلى است ، در نتيجة هيچگاه حضرت توّاب از قبول توبه امتناع نكرده واين امر در جوانى وپيرى ونفس آخر تائب يكى بوده وبعبارت ديگر هيچ توبه‌اى نيست كه پذيرفتهء خدا نباشد ، وگرنه بايد حضرت باريتعالى را با عدم قبول توبهء آخرين دم حيات تائب ، راضى بكافر از دنيا رفتن تائب دانست ، وطبق حديث نبوي : « انّ الرّضا بالكفر كفر » رضايت بكفر كسى ، عين كفر بوده وذات توّاب رحيم از انتساب چنين نسبتي منزّه ومبرّى است وحتّى معتقدان بدين عقيدة از نوعي كفر بركنار نيستند .\r\nامّا در مسئله توبهء فرعون در حين سكرات وتغرغر در آب نيل ، بايد با تفكّر در ألفاظ وكلمات كريمهء مباركه بمراد حضرت حقتعالى از آيهء نازله دست يافت ، تا حقيقت معنى آن روشن وواضح گردد . سه آية در سورهء يونس در خصوص بني إسرائيل وغرق فرعون - نود ونود ويك ودو - نازل است كه فرمايد :  وَجاوَزْنا بِبَنِي إِسْرائِيلَ الْبَحْرَ *  يعنى ما بني إسرائيل را از بحر نيل گذرانديم ؛ و  فَأَتْبَعَهُمْ فِرْعَوْنُ وَجُنُودُهُ بَغْياً وَعَدْواً ، حَتَّى إِذا أَدْرَكَهُ الْغَرَقُ  يعنى پس فرعون ولشكريانش با قصد تعدّى وستم به تعقيب بني إسرائيل در بحر نيل پرداختند ، تا اينكه غرق شدن فرعون را فراگرفت ؛ و  قالَ آمَنْتُ أَنَّهُ لا إِلهَ إِلَّا الَّذِي آمَنَتْ بِهِ بَنُوا إِسْرائِيلَ وَأَنَا مِنَ الْمُسْلِمِينَ  يعنى فرعون در حالت غرق شدن يا « تغرغر » گفت : ايمان آوردم كه هيچ خدايى بجز آن خداوندى كه بني إسرائيل بدان مؤمنند وجود\r\n\r\n","description":"","footnote":"","page_name":" 187 ","page_number":198},
  {"content":"\r\n\r\nندارد ، ومن از اسلام‌آورندگان يا تسليم‌شوندگان بدان خدا ميباشم ؛ سپس در آيهء ديگر بدنبال همين كريمهء مباركه فرمايد :  آلْآنَ وَقَدْ عَصَيْتَ قَبْلُ وَكُنْتَ مِنَ الْمُفْسِدِينَ  يعنى اكنون ايمان مىآورى وحال اينكه تو پيش از اين عصيان ميكردى واز تباه‌كاران بودى ؟ ! ؛ وسرانجام فرمايد :  « فَالْيَوْمَ نُنَجِّيكَ بِبَدَنِكَ لِتَكُونَ لِمَنْ خَلْفَكَ آيَةً وَإِنَّ كَثِيراً مِنَ النَّاسِ عَنْ آياتِنا لَغافِلُونَ »  يعنى : پس امروز بدن يا جسم ترا از بحر نيل نجات داده وبر بلنداى ساحل مىافكنيم ، تا براي آنانكه پس از تو خواهند ماند ، نشانه‌اى از عبرت باشى ؛ وحال اينكه بسيارى از مردم از آيات ما در غفلت بسر ميبرند . اين سه آية دلالت براين دارد كه فرعون با لشكريانش بدنبال حضرت موسى وپيروان وى در بحر نيل قدم نهادند ، وچون آب براي موسى وپيروانش بأمر الهى جزر وقبض يافت وآنان بدون غرق شدن بساحل نيل قدم نهادند ؛ فرعون نيز بهمين دليل غرق نشدن بني إسرائيل ، در بحر رفته وآب بأمر الهى بمدّ وبسط گراييد وچون فرعون در حالت غرق شدن يا تغرغر رسيد ، يعنى در آخرين نفسها كه آب نيل را غرغره ميكرد ، گفت : اكنون ايمان آوردم كه نيست خدايى جز آنكه بني إسرائيل بدو ايمان آورده‌اند ومن از تسليم‌شدگان بخداى آنانم . سپس از خداوند ندى رسيد : اكنون كه در حال غرق شدني ايمان مىآورى وحال اينكه پيش از اين از مفسدان بودى ؟ . در كريمهء :  آلْآنَ وَقَدْ عَصَيْتَ قَبْلُ وَكُنْتَ مِنَ الْمُفْسِدِينَ  كلمه يا لفظي كه دلالت بر عدم قبول توبهء از جانب خداوند رحيم باشد ، بنظر نميرسد ؛ زيرا ميفرمايد اكنون توبه كردى وايمان آوردى كه خيلى دير است وپيش از اين ميبايد توبه ميكردى ، ونفرمود : من توبهء ترا اكنون كه در حال غرق شدني قبول نميكنم ، بلكه فرعون با اقرار بوحدت حضرت حقتعالى وشهادت بخداى بني إسرائيل وتسليم شدن بدو ، با ايمان ومرتبهء تسليم بخدا از دنيا رفت ودليل آن هم كلمهء  « نُنَجِّيكَ »  ميباشد كه بفرعون تعلّق گرفت ؛ اگرچه ببدن أو ؛ زيرا حضرت حقتعالى در هر حالت تائب ، اگرچه در آخرين نفس ، توّاب ورحيم است ويكى از بهترين وناگزيرترين مصاديق تائبان ؛ فرعون است كه بصراحت آيهء مباركه گفت :  آمَنْتُ أَنَّهُ لا إِلهَ إِلَّا الَّذِي آمَنَتْ بِهِ بَنُوا إِسْرائِيلَ  ودليل اين گفته آنستكه از پيش ، آنگاه كه ساحران در اعجاز موسى واژدها گرديدن عصا وبلعيدن مارهاى ساختگى ، بسجده درافتاده وگفتند :   « آمَنَّا بِرَبِّ الْعالَمِينَ ، رَبِّ مُوسى وَهارُونَ » *   فرعون في الجملة ودر باطن بحقانيّت خداى موسى وهارون پى برده بود ، وبهنگام غرق در بحر نيل نيز ايمان مكتوم در نفس خود را آشكارا كرد وبا\r\n\r\n","description":"","footnote":"","page_name":" 188 ","page_number":199},
  {"content":"\r\n\r\nاعتراف بوجود خداى واحد ورحيم وتوّاب ، بحقيقت توحيد معترف گرديد وبسيار بعيد است كه كسى عمرى را در شرك بگذراند وبدون اراده والقاء وهدايت الهى مقرّ بوحدانيّت حضرت حقتعالى گردد واين ايمان آوردن وتسليم شدن بدون اراده وحتّى هدايت وتلقين خداوندى تحقّق پذيرد ومهمّتر اينكه حضرت توّاب ورحيم نيز توبه‌اى را كه خود اراده وتلقين فرموده است قبول نكند . امّا سخن در دير شدن زمان است كه آنهم در علم وارادهء حضرت حقّ وبفيض أقدس ومقدّس در عين ثابت فرعون بوده وهرگز قبل از انقضاى عمر وغرق در نيل نميتوانسته است كه در ادوار ديگر عمر خود ايمان آورده وعلى الظّاهر تسليم بحقّ گردد ؛ با توجّه بدينكه كمتر كسى پس از ايمان آوردن ، بمرتبهء تسليم رسيده است ، واگر تسليم را بمعنى اسلام بدانيم باز هم از مراتب عاليهء كمال ايمان در شمار ميباشد .\r\nپس از فراغ از اين بحث وقبول توبهء فرعون در حالت تغرغر ، سخن قابل طرح اينستكه آيا فرعون مشمول حديث نبوي ( ص ) : « من تائب من الذّنب كمن لا ذنب له » وكريمهء قرآني :  مَنْ تابَ وَآمَنَ وَعَمِلَ عَمَلًا صالِحاً ، فَأُوْلئِكَ يُبَدِّلُ اللَّهُ سَيِّئاتِهِمْ حَسَناتٍ  خواهد بود يا نه ؟ .\r\nدر پاسخ اين مسئله بايد گفت : اگر توبهء فرعون بحقيقت ندامت ورجوع حقيقي بمبدء وجود وذات باريتعالى بوده ودر حين توبه گرفتار انحراف وترديدى نبوده است ، توبه‌اش بفرمان توبه‌پذير بوده ومقبول ميباشد ؛ وفي الواقع در موقع غرق شدن ديگر جايى براي دروغ وتظاهر وريا براي كسى وازجمله فرعون ، باقي نميماند تا ايمان وتسليم أو بخدا رياكارانه ودروغين نمايد ؛ ودر نتيجة آنكه أو را بتوبه واعتراف به الوهيّت حضرت حقتعالى واداشته ، كسى جز ذات أحدى صفات خداوند سبحان نيست ؛ ودر نهايت بسلامت ايمان وتسليم شدن فرعون كمترين اشكالى متصوّر نخواهد بود ، تا مشمول مفادّ حديث نبوي وكريمهء قرآني نگردد ؛ ولذا برخى از عرفاء گفته‌اند توبهء قبل از موت ، اگرچه بمقدار فواق يا سكسكه‌اى هم باشد مورد قبول حقّ است ؛ ودر اثبات نظر خود بدين حديث قدسي استشهاد كرده‌اند : « بعزّتى وجلالي ، لا أحجب التّوبة عن عبدي ، حتّى يغرغر » يعنى سوگند بعزّت وجلال خودم ، هيچگاه توبه را بر بنده‌ام نمىپوشانم ، حتّى در موقعيّت تغرغر ، ومراد از تغرغر اينستكه در موقع غرق شدن انسان در آب عميق ، آنگاه كه آخرين نفسها را از گلو بيرون مىآورد وآب با فشار داخل ريهء أو\r\n\r\n","description":"","footnote":"","page_name":" 189 ","page_number":200},
  {"content":"\r\n\r\nميشود ، غريق بحالت غرغره كردن گلو مىافتد واين صدا بسبب برخورد وفرو رفتن آب وبيرون آمدن نفس بگوش أو ميرسد . پس هرگز باب اللّه بروى هيچ‌كس مسدود نخواهد شد وزبان حال توّاب حقيقي بعاصيان وگناهكاران ؛ مضمون اين بيت شاعرى عارف است كه سرود :\r\n اى باز هوا گرفته ، باز آي ومَپَر * كز رشتهء تو ، سرى در انگشت من است \r\n2 در آخرين مبحث اين فصل بفرق در ميان انابه وتوبه وأوبه پرداخته ومعاني آنها را بيان ميكنيم . واژهء انابه بمعنى رجوع پىدرپى ويا با فاصلهء زماني است ، وإليه رجع مرّة بعد أخرى و « ناب إلى اللّه أي تاب » والتزام بطاعت از خداوند تعالى « أناب إليه ، أي رجع مرّة بعد مرّة » و « إلى اللّه أقبل وتاب » وامّا در قاموس محيط المحيط در معنى أوبه آمده است آب يأوب أوبا وإيابا وأوبة وأيبة يعنى از هر ناحية ومكاني آمدن ورجوع كردن بخدا وتوبهء از گناه وآبة الشمس يعنى غائب شدن خورشيد از نظر وآبه يأوبه أوبا قصد كردن بسويى است ؛ وكلمهء « أوّب » در قرآن مجيد ودر آيهء :  « يا جِبالُ أَوِّبِي مَعَهُ »  يعنى اى كوهها با داوود به تسبيح خداى پردازيد و « آئب » بمعنى راجع و « تأوّب » رجوع كردن واوب يعنى رجوع وأوّاب بسيار رجوع‌كنندهء بخدا ، بكار رفته ودر قرآن حكيم با عبارات گوناگونى آمده ، مانند :  « وَاذْكُرْ عَبْدَنا داوُدَ ذَا الْأَيْدِ إِنَّهُ أَوَّابٌ »  يعنى از داوود يادآور كه بندهء ما بوده وهمواره مؤيّد بتأييدات الهى بوده وبخدا رجوع وتوبه كننده است ؛ ودر آيهء :  « إِنَّا وَجَدْناهُ صابِراً ، نِعْمَ الْعَبْدُ إِنَّهُ أَوَّابٌ »  كه جميع اين آيات حاكى از معناى رجوع وتوبه بدرگاه خداوند منّان ميباشند ؛ بنابراين ؛ هر أوّابى داراى مطلق رجوع بخداوند بوده وبجاى توبه‌گر يا تائب هم بكار رفته است ، ليكن هر اوّابى تائب از معاصي نيست ونسبت آن بتوبه ، عموم وخصوص بوده وهر انابه‌اى فوق توبه وأواب بمعنايى عامتر از انابه وتوبه ميباشد ودر ضمن بمعنى آيندهء بسوى حقّ وتضرّع وتسبيح كننده نيز بوده وشمول مصداقى آن از توبه وانابه كه خاصّ انسانهاست بيشتر ميباشد ، ودر نتيجة ميتوان كوه ودشت وپرنده وچرنده وخزنده را « اوّاب » دانست نه تائب يا انابه‌گر ؛ ليكن انسان داراى هر سه قسم توبه وأوبه وانابه بوده وبهمين دليل حيثيّت كمالى أو نيز از جميع مخلوقات بيشتر است ، وبدين لحاظ خداوند تعالى ، عالم وعالميان را بطفيل وجود أو خلق كرد . وويرا اشرف آفريدگان خود قرار داد .\r\nالحمد للّه الّذى وفّقنى بإتمام مبحث الأخير ، ومنّ علىّ بختام هذا التّفسير ،\r\n\r\n","description":"","footnote":"","page_name":" 190 ","page_number":201},
  {"content":"\r\n\r\nمعترفا بالعجز والتّقصير ، وجعلني من الّذين أنعم اللّه عليهم بالعلم والمعرفة والتّحرير . اللّهمّ أتوسل إليك بلسان الذّل والافتقار وأتذلّل إليك بجنان الخضوع والإنكسار ؛ أللّهمّ اجعل مآلى خيرا وافعل بي ما أنت أهله ولا تفعل بي ما أنا أهله ، واحشرنى مع محمّد وأهل بيته ، صلوات اللّه عليهم أجمعين . تهران ، غلامحسين رضانژاد « نوشين » دوّم فروردينماه سال يكهزار وسيصد وهشتاد ودو شمسي ؛ وبرابر با هجدهم محرّم الحرام سال يكهزار وچهارصد وبيست وچهار هجرى قمري ومطابق با بيست ودوّم مارس سال دو هزار وسهء ميلادي .  هُوَ الْأَوَّلُ وَالْآخِرُ وَالظَّاهِرُ وَالْباطِنُ   وَهُوَ عَلى كُلِّ شَيْءٍ قَدِيرٌ . * \r\n\r\n","description":"","footnote":"","page_name":" 191 ","page_number":202},
  {"content":"\r\n\r\n\r\n[ در اهميت علم تفسير سوره حمد از قول سيوطى وقونوى 
  ]\r\n« بسم اللّه الرّحمن الرّحيم »\r\nبيهقى در شعب الايمان از حسن نقل كرده است : هركس علم تفسير فاتحة الكتاب را بداند ، مانند كسى است كه علم تفسير جميع قرآن را بداند وعلم تفسير قرآن مانند علم تفسير جميع كتب نازل شده از حضرت حقتعالى بر أنبياء ميباشد .\r\nاز علّامه جلال الدّين سيوطى بنقل وترجمه از تفسير الدّر المنثور الجزء الاوّل صفحهء پنجم .\r\nصدر الدّين قونوى در كتاب « إعجاز البيان ، في تأويل امّ القرآن » از قول علي عليه السّلام نقل ميكند كه آنحضرت در پيرامون تفسير فاتحة الكتاب يا سورهء حمد فرمود : « لو اذن لي في تفسير الفاتحة ، لحملت منها سبعين وقرا » يعنى : اگر در تفسير سورهء حمد يا فاتحة الكتاب اجازه داشتم ، هر آينه تفسير آنرا بر هفتاد بار استر حمل ميكردم .\r\nصفحه 146 كتاب مذكور طبع حيدرآباد دكن هند ، سنهء 1368 هجرى قمري .\r\n\r\n","description":"","footnote":"","page_name":" 192 ","page_number":203},
  {"content":"\r\n\r\n\r\n[ مقدمه‌ايى در آغاز تفسير سوره حمد 
  ]\r\n« بسم اللّه الرّحمن الرّحيم »\r\nالحمد للّه الّذى هدانا ونوّر قلوبنا باشراق لمعات القرآن وافتتح كلامه الحكيم وكتابه العظيم ، بباء البسملة واختتمه بالسين في سورة النّاس ؛ ليكشف لنا ربط الأوّل بالآخر في كلمة  « بِسْمِ »  كما انشد الشّاعر بالفارسيّة :\r\n اوّل وآخِر قرآن ، ز چه با آمد وسين * يعنى اندر دو جهان ، رهبر تو قرآن بس \r\nفسبحان اللّه ذي الجبروت والجلال وذي العزّة والجمال ، أشهد أن لا إله الّا هو ، جاعل الظّلمات والنّور ومسبّب الأسباب والأمور . عزّت من سجوده الأذلّة ، وخضعت لعزّته الأعزّة ، ورفعت من عبادته العبّاد في يوم الحشر والمعاد ، وسبّحته مخلوقاته بأسمائه الحسنى وصفاته العليا ، الّتى لا تحصى بكلّ الألسنة والأعداد .\r\nثمّ أفضل السّلام والصّلوة بأتمّها بأفصح الكلام وأبلغ البيان على خير خلقه محمّد « ص » الّذى جعله اللّه تعالى سيّد ولد آدم ومظهر اسم عظيم الأعظم ، ولا تنال قربه وشرفه عند اللّه تعالى نهاية عقول الأمم وغاية إمداد الهمم ، وعلى ابن عمّه ووصيّه ، خليفة اللّه في العالمين ، سرّ الأسرار ومشرق الأنوار ، وجامع برازخ الوجوب ، والإمكان ، شخص العصمة والقرآن ، والنّقطة تحت باء بسم اللّه ، مولى النّشأتين وسلطان الكونين ، سيّد الأوصياء والمقرّبين وبرهان الصّديقين ، أمير المؤمنين ، علىّ بن أبي طالب ( ع ) وعلى كفوه وزوجته امّ الأئمّة وأصل الإمامة ، فاطمة الزّهراء وأولاده وأحفاده البررة المكرّمين ، والحافظين للقرآن من تفسير المضلّين وتأويل الضّالّين ، الّذين هم مجامع أسرار الآيات ومجمل صورة المفصّلة من صور الممكنات ، وهم أعلام الاسلام والأئمّة الكرام ؛ صلاة وسلاما دائمين ما دامت الدّهور والأعوام ،\r\nو \r\n","description":"","footnote":"","page_name":" 193 ","page_number":204},
  {"content":"\r\n\r\nأفضل التّحيّات الزّاكيّات على فيّاض حقائق الوجود وقسّام ارزاق الشّهود ، سلطان الزّمان ومنعم آلاء الرّحمان ، النّاموس الأكبر وغاية فعليّات كلّ البشر ؛ ولىّ اللّه الأعظم والمولى المعظّم ، ربّ نوع الانسان ، وامام الإنس والجانّ ؛ ناظم القواعد والأصول لما ظهر ، المهدىّ القائم والموعود المنتظر ، ومفتاح الأسرار لما بطن ، المسمّى بمحمّد حجّة بن الحسن - عجّل اللّه تعالى فرجه الشّريف - .\r\nوالسّلام على من انتفع بحقائق معارفهم وعلومهم ومن رزقه اللّه تعالى ، التّدبر والتّحقيق في دقائق أحكامهم ولطايف أنظارهم إلى قيام يوم الدّين . فها أنا أشرع بعون اللّه الوهّاب ، في تفسير سورة الحمد ، المسمّاة بفاتحة الكتاب وامّ القرآن وفي تأويلها نقلا وعقلا بوجوه مختلفة ، على سيرة علماء الشّامخين والحكماء المتألّهين والعرفاء الرّاسخين ؛ فأقول مستعينا باللّه بلغة الفارسيّة :\r\n\r\n","description":"","footnote":"","page_name":" 194 ","page_number":205},
  {"content":"\r\n\r\n\r\nباب اوّل در تفسير بِسْمِ\r\n\r\n","description":"","footnote":"","page_name":" 195 ","page_number":206},
  {"content":"\r\n\r\n\r\nفصل اوّل در پيدايش وتركيب وجهر ومتعلّقات بسملة\r\nدر اينكه آيا بسم اللّه در ابتداء سورهء فاتحه وكلّ سوره‌هاى قرآن حكيم جزو سورهء مزبور وهر سورهء ديگر ميباشد ، يا نه ؟ ، عقايد ونظرياتى مختلف موجود است كه در اين مبحث به استيفاء آنها پرداخته مىآيد . « 1 » از پيش بايد دانستكه لفظ باء در بسملة يا براي الصاق ابتداى قرائت به اسم اللّه است ، ويا مصاحبت ويا استعانت از اسم اللّه ويا از حيث سبب بودن بكار رفته است ومتعلّق محذوف نيز يا از مادّهء ابتداء ميباشد ويا فعل .\r\nباء بسم اللّه متعلّق به محذوفى قبل از آنست ، خواه آن محذوف ، فعل أقرء وأبدء باشد وخواه كلمه : الشّروع بسم اللّه والابتداء بسم اللّه ، وبهروجه اين افعال خواندن وابتداء وآغاز كردن بنام خدا در هر امرى ، محذوف بوده وهركس در هر امر وكار وموقعيّتى كه بسم اللّه ميگويد ؛ استعانت خود را بملابست اسم اللّه مىنمايد ؛ ليكن انسب اينستكه اوّل بسم اللّه بگويد وسپس قصد فلان امر يا كار وارادهء خود را اظهار كند ، مانند بسم اللّه مجريها ومرساها ودر حديث آمده است : « بسم اللّه خرجنا وبسم اللّه ولجنا » يعنى بنام خداوند تعالى داخل وخارج ميشويم .\r\nصاحب تفسير كشّاف گويد : براي باء بسم اللّه دو معنى است ، يكى استعانت وديگرى مصاحبه ؛ وتبرّك باسم اللّه در هر كار وامرى ، براي تأدّب وتعظيم اوست ؛ بنابراين ، شروع وآغاز كردن هر كارى بايد بنام مسمّاى اللّه ومدلول اين لفظ بوده ودر تلفّظ\r\nو \r\n\r\n","description":"","footnote":"\r\n( 1 ) - التّسهيل لعلوم التّنزيل لابن جزّى الكلبي ، دار الكتاب العربيّة ، بيروت - لبنان ؛ الطّبعة الثّانية 1393 ه - 1973 ميلادي .\r\n","page_name":" 196 ","page_number":207},
  {"content":"\r\n\r\nكتابت از باب تبرّك وتيمّن ، منظور گردد ، واگر تنها بلفظ واسم آن توجّه شود ، آنهم بر ميمنت وبركت مدلول ومسمّى دلالت دارد ، اگرچه مورد قصد نباشد .\r\nأنس بن مالك ، يكى از أصحاب حضرت رسول أكرم ( ص ) عقيدة دارد كه بسم اللّه در ابتداء سورهء فاتحه الكتاب ، جزء وداخل در آن نبوده ونيز جزء وداخل در هيچ سوره‌اى از سوره‌هاى فرقان نيست ؛ مگر بخصوص در سورهء نمل ؛ وحجّت يا دليل شخص أنس بن مالك اينست كه در حديث صحيح از حضرت رسول أكرم ( ص ) وارد است كه فرمود : « أنزلت علىّ سورة ، ليس في التّوراة ولا في الإنجيل ولا في القرآن مثلها » سپس اضافه نمود :  « الْحَمْدُ لِلَّهِ رَبِّ الْعالَمِينَ  ، فبدأ بها دون البسملة » ونيز در حديث صحيح وارد است كه خداوند تعالى فرمود : « قسمت الصّلوة بيني وبين عبدي نصفين : يقول العبد :\r\n الْحَمْدُ لِلَّهِ رَبِّ الْعالَمِينَ  ، فبدأ بها دون البسملة » وبهروجه طبق نظر وعقيدهء مالك بسم اللّه جزء وداخل در هيچ سوره‌اى حتّى حمد نميباشد ؛ ولى شافعي بسم اللّه را جزء سورهء فاتحة الكتاب ميداند ، وحال اينكه ابن عبّاس عقيدة دارد كه بسملة در آغاز هر سوره‌اى از قرآن حكيم ميباشد وامّا حجّت شافعي در اينكه بسملة داخل وجزء سورهء حمد ميباشد اينستكه : در حديثي از حضرت رسول أكرم ( ص ) منقول است :   « بِسْمِ اللَّهِ الرَّحْمنِ الرَّحِيمِ ، الْحَمْدُ لِلَّهِ رَبِّ الْعالَمِينَ »   ولذا آنحضرت بسملة را جزء سورهء حمد خواند ؛ ليكن حجّت ابن عبّاس كه بسملة را در آغاز هر سوره‌اى از كلّ قرآن مجيد دانسته ونازل وداخل در آن سوره ميباشد ، اينست كه بسملة بطور ثبوت در هر سوره‌اى از قرآن عظيم ومصحف حكيم نازل از خداوند تعالى است ، بجز سورهء برائت ؛ وأبى عمرو الدّانى گويد كه انسان در ترك يا خواندن بسملة مخيّر است ، در صورتيكه برخى از صاحبنظران بترك گفته وبعضي ديگر خوانده‌اند ؛ ودر مسئلهء جهر يا إخفات بسملة در صلاة ، شافعي بجهر آن عقيدة دارد ، چنانكه شيعهء اماميّه - كثّر اللّه تعالى أمثالهم - بر اين باورند ، ولى شافعي بجهر بسملة در نمازهاى جهرى مانند صبح ومغرب وعشاء وإخفات وسرّى خواندن آن در نمازهاى إخفات وسرّى مانند ظهر وعصر عقيدة دارد ، در حاليكه بزرگان علماء تشيّع وبويژه مولى الموحّدين أمير المؤمنين ( ع ) در جميع نمازهاى جهرى يا سرّى ، بجهر وآشكارا وبلند خواندن بسملة تأكيدى بسيار داشته وشيعيانرا در جهر آن سفارشى بليغ ميفرمايد وحتّى شيعيانى را كه بطور عمد بسملة را در هر نمازى به إخفات بخوانند ، معاقب دانسته ومسؤول ميشمارد ؛ امّا أبو حنيفة را عقيدة به إخفات وسرّى بودن بسملة در\r\n\r\n","description":"","footnote":"","page_name":" 197 ","page_number":208},
  {"content":"\r\n\r\nهر نمازى اعمّ از سرّى يا جهرى است . مالك بن أنس را در نخواندن بسملة در هر نمازى ، دو دليل وحجّت است : يكى اينكه بسملة داخل وجزء سورهء فاتحه نيست وگويد در حضور پيامبر أكرم نماز ميخواندم وأبو بكر وعمر وعثمان هم حضور داشتند وآنان نماز خود را بدون بسملة خوانده وتنها با حمد آغاز كردند وبسملة را در سورهء حمد وتوحيد نميخواندند ؛ وبهمين دليل مالك ميگويد ، منهم از آنها پيروى ميكنم . امّا شافعي را نيز در خواندن سورهء با بسملة در ابتداء آن دو حجّت است : يكى اينكه بسملة را جزء وداخل ونازل در سورهء فاتحه ميداند ، وديگر اينكه قرائت آن بوجوب در حديثي وارد است . گروهى از مسلمانان وعلماى آنها بر اين باورند كه بردن نام خداوند متعال در ابتداى هر كارى واز جملهء آنها خواندن نماز بطور « بإسمه » ويا « باسمك » ويا « اللّهم » مورد تأكيد وسفارش بوده ؛ چنانكه پيش از اسلام نيز در آغاز هر كار بنام بتها ابتداء كرده وبا آوردن أسامي آنها ، شروع بكار يا هر امرى ديگر ميكردند ؛ تا اينكه بسملة نازل گرديد وآنرا در مجارى مزبور جريان دادند ودر آغاز هر أمر يا كارى بنام خدا شروع كرده ودر هر نامه نيز آنرا مىنوشتند ، تا اينكه آيهء  « أَوِ ادْعُوا الرَّحْمنَ »  نازل گرديد وبهمين ملاحظه  « بِسْمِ اللَّهِ الرَّحْمنِ »  را در آغاز هر نامه‌اى نوشتند ، تا بالأخره آيهء  « إِنَّهُ مِنْ سُلَيْمانَ ، وَإِنَّهُ بِسْمِ اللَّهِ الرَّحْمنِ الرَّحِيمِ »  نازل شد وهمه آنرا نوشتند والف در ابتداى اسم را بعلّت كثرت استعمال حذف نمودند ، ونيز از حضرت صادق عليه السّلام منقول است كه : « من تركها من شيعتنا امتحنه اللّه بمكروه الخ » . از حضرت امام باقر عليه السّلام نيز منقول است كه فرمود : « أوّل كلّ كتاب نزل من السّماء ، بسم اللّه الرّحمن الرّحيم » .\r\nاما بسملة بر وزن دحرجه ، مصدر قياسي براي كلمهء بسمل بوده ومخفّف بسم اللّه است ؛ ليكن بطور مجاز بسبب علاقهء لزوميّه بر مفعول اطلاق شده وسپس از مجاز بحقيقت تبديل گرديده وعرف آنرا در زبان جارى نموده است واز باب تركيب از دو كلمهء « باسم » و « اللّه » بصورت تخفيف وبشكل « بسملة » مانند : « حوقله » و « حمدله » بكار برده‌اند واين‌گونه از تركيب را در زبان عرب « باب النّحت » گويند ، وأمثال آنرا نظير : « سمعله » يعنى السّلام عليكم ، و « حوقله » يعنى   قُلْ هُوَ اللَّهُ   ، و « سبحله » يعنى سبحان اللّه و « حيصل » يعنى حىّ على الصّلاة ، و « حيفل » يعنى حىّ على الفلاح و « حمد له » يعنى الحمد للّه بكار برده‌اند ؛ وآنرا بعدا بهردو صورت بسمل وبسملة درآورده‌اند كه در ادبيّات عرب استعمال شده است .\r\n\r\n","description":"","footnote":"","page_name":" 198 ","page_number":209},
  {"content":"\r\n\r\nصحيحترين « 1 » نظر در نزد متأخّران حنفي مذهب ؛ اينست كه « بسملة » آيتي جداگانه ومخصوص بوده وجزء سورهء فاتحه الكتاب يا امّ القرآن نيست ، ولذا براي فصل يا جدا گرديدن هر كار وأمرى از كار وأمر ديگرى بكار ميرود ، ونيز در آغاز اعمال وافعال وأمور مهمّه از باب تبرّك بنام خداوند متعال بكار رفته است ؛ ونزول آن در واقع بمنزلهء كليدى براي افتتاح باب قرآن حكيم بوده ونخستين چيزيست كه قلم أعلى در لوح محفوظ بدان جريان يافته وهم اوّلين أمرى است كه بحضرت آدم - على نبيّنا وآله وعليه السّلام - نازل گرديد وحكمت متأخّر بودن بسملة از « استعاذه » عبارت از تقديم تخليه بر تحليه وإعراض از ما سوى اللّه واقبال وتوجّه بحضرت حقتعالى است ؛ وكفّار آغاز هر كارى را به نام خدايانى چونان لات وعزّى شروع ميكردند . سيوطى در « محاضرة الأوايل » نقل كرده است : نخستين كسيكه در مكّه اسم اللّه را نوشت « اميّة بن أبي الصّلت » بود وأو جملهء « باسمك اللّهمّ » را تحرير كرد ، تا بالآخرة اسلام بوسيلهء حضرت محمّد بن عبد اللّه ( ص ) ظاهر آمد ونوشتن  « بِسْمِ اللَّهِ الرَّحْمنِ الرَّحِيمِ »  مرسوم گرديد ؛ ليكن در جاهليّت همان جملهء « باسمك اللّهمّ » را مينوشتند ؛ وقريش نيز همين جمله را مىنوشت ؛ وبرخى گويند پيامبر أكرم نيز جملهء مزبور را مىنوشت ، تا بالآخرة سورهء اسراء وسپس سورهء هود نازل گرديد كه در اوّلين :  « قُلِ ادْعُوا اللَّهَ أَوِ ادْعُوا الرَّحْمنَ »  ودر دوّمين :\r\n « بِسْمِ اللَّهِ مَجْراها وَمُرْساها »  ودر سورهء نمل :  « إِنَّهُ مِنْ سُلَيْمانَ وَإِنَّهُ بِسْمِ اللَّهِ الرَّحْمنِ الرَّحِيمِ »  نازل گرديد . وبهمين ملاحظه بر مسلمانان وموحّدان نيز واجب گرديد كه در اسم اللّه ؛ معنى اختصاص را مقصود خود از هر كارى قرار دهند ولذا بايد اوّل هر كار بسملة را بخوانند يا بنويسند ؛ سپس به انجام دادن منظور ومقصود خود آغاز كنند ؛ واز همين معنى است كه گويند جميع علوم در باء بسملة يا همان كلمهء « بي » عربى موجود است ، ومراد از « بي » يعنى بمن بودن هر كار وأمر وشيئى ؛ بنابراين ، ما كان وما يكون ووجود عوالم از ناسوت تا لاهوت ، از حضرت حقتعالى واز أو وبسوى أو ميباشد ؛ وجز براي خداوند متعال اسمى حقيقي نيست ، مگر بر وجه مجاز وغير حقيقي وبطور لفظي ؛ وسرانجام بايد دانست كه شيعهء اماميّه « 2 » بر اينكه بسملة آيتي جداگانه از هر سوره ميباشد كه\r\n\r\n\r\n","description":"","footnote":"\r\n( 1 ) - تفسير روح البيان ، الشّيخ إسماعيل حقّى بروسوى المطبعة العثمانيّة 1330 هجرى .\r\n( 2 ) - البيان في تفسير القرآن الموسوي الخوئي 1394 - المطبعة العلميّة قم .\r\n","page_name":" 199 ","page_number":210},
  {"content":"\r\n\r\nسورهء مزبور بدان آغاز ميگردد ، اتّفاق نظر داشته وابن عبّاس وابن مبارك وأهل مكّه مانند ابن كثير وأهل كوفه نظير عاصم وكسايى وغيره ، برآنند ، وبيشترين أصحاب شافعي ونيز قارئان مكّه وكوفه هم بر عقيدة ونظريّهء مزبورند ، واين قول از ابن عمر وابن زبير وأبو هريره وعطاء وطاووس وسعيد بن جبير وزهرى ومكحول وأحمد بن حنبل وإسحاق بن راهويه وأبو عبيد ، قاسم بن سلام نيز نقل گرديده است ؛ ومحمّد بن كعب وثوري نيز داراى همين نظريّه بوده وامام فخر رازي - أبو عبد اللّه ، محمّد بن عمر بن حسين قرشي ، طبرستانى أصل - كه داراى مذهب شافعي ومتكلّمى دانشمند وأصولي است ، در تفسير خود موسوم به « مفاتيح الغيب » وموصوف به « تفسير كبير » معتقد بنظريّهء مورد بحث ميباشد ، وچون اين مفسّر متكلّم در مبحث « مسائل مورد استنباط از سورهء فاتحة الكتاب » بجمع وتحقيق در آراء ونظريّات مربوط بجهر يا اخفات بسملة پرداخته وانصافا در استقصاء آن موفّق آمده است ، به آوردن آن از تفسيرش بسنده مىكنيم . امام فخر در مبحث « الحجّة الثّالثه » « 1 » گويد : آشكارا نمودن ذكر ونام خداوند تعالى دلالت براين دارد كه چنين ذكرى آلوده به انكار منكر أو نبوده وبدون ترديد خوش‌آيند عقل آدمي است ؛ واين معنى در شرع نيز مورد پسند ميباشد وحضرت رسول أكرم ( ص ) نيز فرمايد : « ما رآه المسلمون حسنا ، فهو عند اللّه حسن » وآنچه نيز اين سخن را تقويت ميكند اينستكه سرّ واخفاء هرچيز بلحاظ عيب ونقصان آن بوده وبهمين ملاحظه انسان باختفاء وپوشيدن آن‌چيز ميكوشد تا عيب مزبور بر كسى آشكارا نگردد ؛ امّا چيزيكه افادهء أنواع فخر ومباهات وفضيلت ومنقبت را ميكند ، چگونه عقل به إخفاء وكتمان آن اجازه ميدهد ؟ ! ؛ وبخوبى معلوم است كه هيچ منقبت وفخر ومباهاتى براي بندهء خدا برتر وكاملتر از ذكر خداوند تعالى وبردن نام أو بتعظيمى شايستهء الوهيّت أو نخواهد بود ؛ وبهمين جهت حضرت خواجهء كائنات وسرور ممكنات فرمود : طوبى لمن مات ولسانه رطب من ذكر الله وعلىّ بن أبي طالب عليه السّلام ميگفت : « يا من ذكره شرف للذّاكرين » وچگونه مرد عاقل را شايسته است كه در إخفاء وپوشيدن بسملة برخلاف كلام علىّ عليه السّلام سعى كند ، وبهمين دليل منقول است كه مذهب علىّ عليه السّلام جهر در بسملة بود ودر جميع نمازهاى جهرى واخفائى ، به آشكارا وبلند گفتن بسملة\r\n\r\n\r\n","description":"","footnote":"\r\n( 1 ) - التّفسير الكبير للإمام فخر رازي ، دار الكتب العلميّة ، طهران ، الطّبعة الثّانية .\r\n","page_name":" 200 ","page_number":211},
  {"content":"\r\n\r\nتأكيد ميفرمود ؛ ومن - كه فخر رازي وشافعي مذهبم - ميگويم : حجّت علىّ عليه السّلام در جهر بسملة بسيار قوى وراسخ در عقل من بوده والبتّه بسبب كلمات مخالفان از بين نميرود . سپس فخر رازي در « الحجّة الرّابعهء » تفسير كبير گويد : به إسناد شافعي ؛ معاوية - عليه دركات الهاوية - در مدينه نماز خواند وآيهء بسملة را در ابتداى سورهء حمد بزبان نياورد وبگاه فرود آمدن در ركوع وسجود ، تكبير - اللّه أكبر - نگفت ؛ وچون سلام داد واز نماز فارغ شد ؛ مهاجران وأنصار بدو گفتند : اى معاوية ، از نماز ما بسم اللّه وتكبير در ركوع وسجود را دزديدى ؛ آنگاه دوباره باقامهء نماز پرداخت وبسم اللّه را با تكبير خواند . شافعي گويد معاوية بسيار مقتدر ومسلّط وقوى شوكت بود ، واگر جهر به بسم اللّه أمرى معهود ومقرّر وواجب در نزد جميع صحابه اعمّ از مهاجران وأنصار نبود ؛ هرگز به انكار أو نمىپرداختند وتوان چنين اظهارى را نداشتند .\r\nبيهقى در سنن كبير از أبو هريره نقل ميكند كه حضرت رسول أكرم بگاه نماز خواندن ومواقع ديگر بجهر بسملة ميپرداخت ، وابن عبّاس وعمر بن الخطّاب وابن زبير وابن عمر وعلىّ عليه السّلام نيز به آشكارا وبلند خواندن تسميه مبادرت ميكرد ؛ واين معنى بتواتر رسيده است .\r\nآنگاه امام فخر اضافه ميكند : « ومن إقتدى في دينه بعلىّ بن أبي طالب فقد اهتدى ، والدّليل عليه قوله » - عليه السّلام - « اللّهمّ أدر الحقّ مع علىّ حيث دار » ومراد آنحضرت اينست كه هرجا على باشد ، حقّ با اوست وهرجا كه حقّ است ، علىّ با آن ميباشد ، ونيز از أمير المؤمنين عليه السّلام منقول است كه فرمود : « انّ التّسمية من الفاتحة وانّ رسول اللّه ( ص ) يقرؤها ويعدّها آية منها » .\r\nبرخى از علماء شافعي نيز گفته‌اند كه بسملة تنها خاصّ سورهء فاتحة الكتاب بوده ودر ابتداء كلّ سوره‌هاى قرآن نازل نگرديده است وبعضي هم مانند مالك وأبو عمرو ، ويعقوب بر اين نظريّه‌اند كه بسملة آيتي مخصوص بخود بوده ودر حمد ودر سوره‌هاى ديگر داخل ونازل نيست ، ولذا جزء هيچ سوره‌اى نميباشد ، وتنها از حيث تيمّن وتبرك بنام خدا وبراي بيان رؤوس سوره‌هاى قرآن وفصل وجدايى در بين آخر واوّل هر سوره بكار رفته است واين نظر در بين حنفيّه مشهور بوده ودر تفسير آلوسى مذكور است .\r\n\r\n","description":"","footnote":"","page_name":" 201 ","page_number":212},
  {"content":"\r\n\r\nدر تفسير كشّاف « 1 » عن حقايق التّنزيل وعيون الأقاويل ، في وجوه التّأويل جار اللّه زمخشري ، با دو حاشية از سيّد شريف جرجانى وكتاب « الإنصاف فيما تضمّنه الكشّاف من الاعتزال » از أحمد بن محمّد اسكندرى مالكي ، آورده‌اند كه بسملة برحسب قرائت علماء وفقهاء شام ومدينه وبصره ، از آيات سورهء فاتحه ونيز هيچ سورهء ديگر نبوده وآنرا در ابتداى سوره‌ها براي فصل وجدا شدن هر سوره‌اى از سورهء بعدى آن بكار برده‌اند وبيشتر از باب تبرّك وتيمّن بنام اللّه - تقدّست أسمائه وصفاته - بكار رفته وأبو حنيفة وپيروان وى بر اين نظريّه‌اند وبهمين دليل است كه جهر آنرا در نماز لازم يا واجب نمىدانند ؛ ولى قارئان كوفه ومكّه وفقهاء ايندو ديار ونيز شافعي وأصحاب أو برآنند كه بسملة هم در سورهء فاتحه وهم در جميع سوره‌هاى ديگر ، جزء آنها بوده وجهر آن در نماز لازم است ؛ وبهمين جهت از آغاز تحرير مصاحف وقرآن ، در ابتداى هر سوره بنوشتن آن پرداخته‌اند ، وحتّى ابن عبّاس گويد كسيكه بسملة را از آغاز هر سوره حذف كند ؛ يكصد وچهارده آية از كلام اللّه را عمدا حذف كرده است ؛ واگر سوآل شود كه بسم اللّه بچه چيز تعلّق مىيابد ، پاسخ اينستكه بمحذوف مقدّر آن در قرائت وتلاوت قرآن ؛ زيرا فعل أمر إقرأ وأتلو ، يعنى باسم خدا بخوان وتلاوت قرآن كن ؛ كه ايندو كلمه از ابتداى آن محذوف است ؛ چنانكه در عرف أعراب جاهليّت ودوران بت‌پرستى نيز هر كار وأمرى را بنام لات وعزّى آغاز ميكردند ؛ وبگاه سر بريدن حيوانات هم أسامي بتها را ميخواندند ؛ وبهمين سابقهء تاريخي موحّدان ومسلمانان نيز ابتداى أمور وهركارى را با بسملة آغاز نمودند ، وكريمهء :   « اقْرَأْ بِاسْمِ رَبِّكَ »   خود دليلي الهى بر استعمال بسملة در ابتداى هر سوره وهر كار بوده ودر نماز بطور لازمتر ومناسبتر بكار رفته است وبالأخره :\r\nجمعى از علماى أعلام نيز بر اين باورند كه بسملة جزء وداخل در هر سوره‌ايست ، امّا بدون تكرار وحتما بايد در ابتداء آن بكار رود ؛ وسعيد بن جبير وزهرى وعطاء وابن مبارك وشافعي بر اين عقيده‌اند ، وچنانكه گفته آمد ، گروهى نيز بدين عقيده‌اند كه بسملة أصلا از قرآن نيست واين نظريّه از ابن مسعود ومالك بن أنس وأبى حنيفة ميباشد ، ولى متأخّران حنفي مذهب گويند كه تسميه به اسم اللّه ، آيه‌ايست واحد از قرآن حكيم وجزء همهء سوره‌ها نيست ؛ وتنها براي فصل وجدا شدن هر سوره از سوره‌اى\r\n\r\n\r\n","description":"","footnote":"\r\n( 1 ) - از انتشارات آفتاب تهران .\r\n","page_name":" 202 ","page_number":213},
  {"content":"\r\n\r\nديگر استعمال شده ودر حقيقت فصل مميّز آنها بوده وبيشتر جنبهء تبرّك وتيمّن دارد ، وبهمين ملاحظه مالك بن أنس گفته است كه بطور عمد وقصد در نماز شايسته نيست بسملة را آشكارا يا در سرّ وخفا خواند . امين الإسلام شيخ طبرسى در تفسير لطيف وفاخر خود « مجمع البيان » « 1 » آورده است : از ابن عبّاس روايت شده كه براي هر چيزى أساس وأصل وريشه‌ايست وأساس وأصل قرآن نيز بفاتحة الكتاب ميباشد وأساس فاتحة الكتاب هم به سورهء بسم اللّه بوده وبهمين جهت فاتحة الكتاب را « امّ القرآن » خوانند ، زيرا امّ بمعناى أصل آمده ، چنانكه در فرهنگ « محيط المحيط » « 2 » پطرس بستاني گويد : « وأمّ كلّ شيئى أصله وعماده ، ومن القرآن الفاتحة ؛ وامّ القرى مكّة وامّ الكتاب ، أصله أو اللوح المحفوظ أو الفاتحة أو القرآن جميعه » بنابراين ، آنگاه كه فاتحة الكتاب ، أصل وعماد قرآن وجميع آن باشد ، چگونه امكان دارد كه اين سورهء عظيم ، مصدّر بنام خدا نباشد وبسملة جزء آن در شمار نيايد ، وحال اينكه از أمير مؤمنان علىّ بن أبي طالب ( ع ) منقول است كه فرمود : جميع قرآن در فاتحة الكتاب وفاتحه در بسم اللّه وحقيقت بسملة در باء آن ميباشد ووجود باء هم بنقطهء تحت آنست ومن همان نقطهء تحت الباء در بسم اللّه الرّحمن الرّحيم ، هستم .\r\nأبو المحاسن ، حسين بن حسن جرجانى در تفسير گازر « 3 » در مسئله جهر به بسم اللّه در نمازهاى جهرى وأخفاتى گويد : جهر در نمازهاى جهرى واجب است ودر نمازهاى إخفاتى سنّت بوده ودليل بر اين مسئله را ، إجماع أهل بيت دانسته واز حضرت رضا وأو از پدرش كاظم وأو نيز از حضرت صادق - عليهم السّلام - نقل ميكند كه فرمود : « اجتمع آل محمّد ، على الجهر ببسم اللّه الرّحمن الرّحيم ، وعلى قضاء ما فات من الصّلاة في اللّيل بالنّهار وفي النّهار باللّيل » ولذا حتّى در نمازهاى مستحبّى نيز بايد اين سنّت نبوي وأهل بيت وآل وأولاد پيامبر را مؤكّدا ولزوما رعايت كرد .\r\nسيّد هاشم بن سليمان بحراني « 4 » در تفسير خود بنقل از تهذيب محمّد بن حسن طوسي وإسناد أو مينويسد : محمّد بن مسلم گفت از أبا عبد اللّه پرسيدم آيا سبع المثاني وقرآن\r\n\r\n\r\n","description":"","footnote":"\r\n( 1 ) - المجلّد الأول والثّانى ، طبع تهران خيابان بوذر جمهرى سنهء 1382 هجرى ، چاپ افست اسلاميّه .\r\n( 2 ) - مكتبة لبنان - بيروت 1977 م .\r\n( 3 ) - جلاء الأذهان وجلاء الأحزان ، با تصحيح جلال الدّين محدّث ارموى ، چاپ اوّل سال 1378 قمري .\r\n( 4 ) - كتاب البرهان في تفسير القرآن بتصحيح محمود بن جعفر زرندى ، تهران چاپخانهء آفتاب .\r\n","page_name":" 203 ","page_number":214},
  {"content":"\r\n\r\nعظيم همان فاتحه است ؟ ؛ پاسخ فرمود بلى ، وسپس پرسيدم آيا بسم اللّه جزء سورهء سبع المثاني است ؟ ؛ فرمود آرى وبرترين همهء آيه‌هاى سبع المثاني در شمار ميباشد ؛ وهمين مفسّر نامبردار بروايت ديگر از عبد اللّه بن يحيى كاهلي نقل ميكند كه أو از أبا عبد اللّه حضرت صادق الأئمّه راجع بفضيلت بسملة سوآل فرمود ، وآنحضرت پاسخداد :\r\nبسم اللّه به اسم أعظم بودن خداوند متعال ، نزديكتر از سياهى چشم بيننده بسپيدى چشم خود اوست ؛ وسيوطى هم در تفسير « الدّر المنثور » خود اين حديث را نقل كرده است ، ونيز از طريق راويان معصوم شيعه ، يعنى امام حسن عسكرى وأو از پدرش تا أمير المؤمنين ( ع ) ، نقل ميكند كه آنحضرت گفت از رسول خدا ( ص ) شنيدم كه فرمود :\r\nبسم اللّه آيتي از فاتحة الكتاب بوده وسورهء فاتحة نيز هفت آية ميباشد ، وخداوند محمّد ( ص ) را بشرف انزال اين آية از پيامبران ديگر ، بجز حضرت سليمان تخصيص داد ؛ وكسيكه آنرا با اعتقاد بدوستى محمّد ( ص ) وخاندان پاك وى بخواند واز حيث ظاهر وباطن منقاد ومطيع أوامر واحكام ومعارف آنان باشد ؛ خداوند تعالى بهر حرفى از بسم اللّه الرّحمن الرّحيم ، بسى برتر از دنيا وآنچه در آنست از أصناف أموال وخيرات ، بدو عطا ميكند وحتّى بشنوندهء آن نيز همچنين ؛ تا آخر روايت .\r\nابن بابويه عليه الرّحمه بنحو مرسل از أمير المؤمنين علىّ عليه السّلام نقل ميكند كه از وى پرسيدند : بما خبر بده ، آيا سورهء بسملة جزء فاتحة الكتاب است ؟ ؛ فرمود : « كان رسول اللّه يقرأها ويعّدها منها ويقول فاتحة الكتاب هي السّبع المثاني » وهمين مفسّر بحراني باسناد ابن بابويه از أبو حمزهء بطائنى وأو از پدرش نقل كرده است كه أبو عبد اللّه - حضرت صادق عليه السّلام - گفت : اسم اللّه الأعظم مقطع في امّ الكتاب ؛ وهم از حضرت رضا ( ع ) منقول است كه : « بسم اللّه الرّحمن الرّحيم أقرب إلى اسم اللّه الأعظم من سواد العين إلى بياضها » وعلىّ بن إبراهيم رحمة اللّه تعالى عليه در تفسير منيف خود گويد أبو عبد اللّه فرمود : « بسم اللّه الرّحمن الرّحيم ، احقّ ماجهر به ، الخ » ونيز يونس بن عبد الرّحمن به إسناد از ديگران روايت كرده است كه از أبو عبد اللّه از سورهء :  « وَلَقَدْ آتَيْناكَ سَبْعاً مِنَ الْمَثانِي وَالْقُرْآنَ الْعَظِيمَ »  پرسيدند ؛ فرمود : « هي سورة الحمد وهي سبع آيات منها  بِسْمِ اللَّهِ الرَّحْمنِ الرَّحِيمِ  وإنّما سمّيت المثاني لأنّها تثنى في الرّكعتين » وأبو حمزه از أبو عبد اللّه نقل ميكند كه آنحضرت فرمود : « سرقوا أكرم آية في كتاب اللّه : بسم اللّه الرّحمن الرّحيم » وصفوان جمّال نيز روايت كرده است از حضرت صادق عليه السّلام كه خداوند\r\n\r\n","description":"","footnote":"","page_name":" 204 ","page_number":215},
  {"content":"\r\n\r\nتعالى هيچ آيه‌اى نفرستاد مگر اينكه افتتاح آن به بسملة بوده است وپايان هر سوره‌اى نيز آنگاه شناخته مىآيد كه ابتداى سورهء بعدى آن نيز به بسم اللّه باشد ؛ ونيز از عيسى بن عبد اللّه وأو از پدر وجدّش وأو از علىّ عليه السّلام روايت كرده است كه فرمود : « بلغه انّ أناسا ينزعون بسم اللّه الرّحمن الرّحيم ، قال هي آية من كتاب اللّه ، أنساهم ايّاها الشّيطان » وابن مسعود از پيغمبر أكرم ( ص ) نقل ميكند : هركس بخواهد خداوند تعالى أو را از نوزده زبانيهء آتش دوزخ نجات دهد ؛ بايد بسم اللّه الرّحمن الرّحيم را قرائت كند ؛ كه نوزده حرف است ، كه هر حرفى از آن در مقابل يك زبانيه قرار دارد ؛ چنانكه در قرآن حكيم آمده است : « عليها تسعة عشر » وباز ابن مسعود از نبىّ أكرم ( ص ) نقل وروايت كرده است ؛ كه آنحضرت فرمود : « من قرء بسم اللّه الرّحمن الرّحيم ، كتب اللّه له بكلّ حرف أربعة آلاف حسنة ، ومحى عنه ، أربعة آلاف سيّئة ، ورفع اللّه له أربعة آلاف درجة » .\r\nحال با توجّه بروايات وأخبار مستند به إسنادي بسيار موثوق ومطمئن از أصحاب وآنان از حضرت أئمّهء معصومين - صلوات اللّه عليهم أجمعين - چگونه ميتوان پذيرفت كه بسملة با اينهمه فضيلت وأصالت وشرف ، جزء سورهء فاتحه الكتاب نبوده ويا در آغاز هر سوره بعنوان جزء آن نازل نگرديده باشد ؟ ! ؛ وچگونه ميتوان اينهمه روايات وأخبار مسند را با توجّه به ثقة بودن رواة ومخبران آنها ، در عظمت فوق الكلام والتّصور ، آيهء  بِسْمِ اللَّهِ الرَّحْمنِ الرَّحِيمِ *  را در ابتداى يكصد وچهارده آية وداخل در سورهء نمل - آيهء 29 -  « إِنَّهُ مِنْ سُلَيْمانَ وَإِنَّهُ بِسْمِ اللَّهِ الرَّحْمنِ الرَّحِيمِ »  ندانست ؟ ! .\r\nإسماعيل بن كثير « 1 » قرشي دمشقي در تفسير خود ، به آوردن إسناد وأسامي كلّيهء أصحاب اعمّ از مهاجران وأنصار پرداخته وعقيدة آنان را در جهر يا إخفات بسم اللّه نقل كرده است ؛ ودر آخرين مبحث ميگويد : برخى بر اين باورند كه نبايد بجهر بسم اللّه در نماز پرداخت ونظر خلفاء - أهل تسنّن - براين پندار است كه بايد به اخفات بسملة معتقد بود ، وبطوايفى از تابعين سلف وخلف استناد كرده وگويد : مذهب أبي ضيفه وثوري وأحمد بن حنبل بر همين إخفات بسملة در نماز است ؛ وحال اينكه مالك بن أنس بكلّى بسملة را نميخواند - نه جهرا ونه سرّا - وگروه مزبور در اثبات اين نظر بدانچه مسلم در صحيح خود از قول عايشه نقل كرده احتجاج ميكنند كه أو گفت : حضرت رسول\r\n\r\n\r\n","description":"","footnote":"\r\n( 1 ) - تفسير قرآن العظيم المجلّد الأوّل دار المعرفة للطّباعة والنّشر ، بيروت - لبنان 1388 هجرى .\r\n","page_name":" 205 ","page_number":216},
  {"content":"\r\n\r\nأكرم ( ص ) نماز خود را با تكبير وبلافاصله با قرائت حمد آغاز ميكرد ودر هردو كتاب صحيح از مالك بن أنس روايت شده كه گفت : « صلّيت خلف النّبى ، وأبى بكر وعمر وعثمان ، وكانوا يفتتحون بالحمد ولا يذكرون بسم اللّه في اوّل قرائت ولا في آخرها » وحال اينكه حاكم أبو عبد اللّه نيشابورى در مستدرك خود بطور مرسل از بسيارى صحابه نقل ميكند كه : حضرت رسول ( ص ) فصل بين سوره‌ها را نمىدانست تا بسم اللّه نازل شد وآنرا در اوّل سورهء فاتحه ميخواند ، وبرخى مانند داوود ميگفتند : بسملة آيه‌اى است مستقلّ در ابتداى هر سوره ولى نه از آن . ليكن اگر در مقام استقصاء تعداد أصحابي كه قائل باستقلال بسملة از هر سوره باشند قرار گيريم ؛ تعداد آنان بسيار معدود بوده وبرعكس آنان كه بجزء سوره بودن بسملة در آغاز هر سوره اعتقاد دارند ، جمعيّت بسيارى از صحابه را تشكيل ميدهند وهمين نظر وحكم در خصوص جهر بسملة در صلاة يا اخفات آن موجود است ؛ ولذا به آوردن نظريّات مفسّران ديگر نيز مىپردازيم تا حقّ از باطل وصحيح از سقيم شناخته آيد .\r\nجلال الدّين عبد الرّحمن سيوطى « 1 » در تفسير خود از دارقطنى وبيهقى در سنن از أبو هريره نقل ميكند كه رسول خدا ( ص ) فرمود : « انا قرأتم الحمد فاقروا بسم اللّه الرّحمن الرّحيم ، انّها امّ القرآن وأمّ الكتاب والسّبع المثاني ، وبسم اللّه الرّحمن الرّحيم ، احدى آياتها » ونيز بهمين إسناد از عبد خير نقل كرده است كه از علىّ عليه السّلام سوآل شد كه سبع المثاني چيست ؟ ، فرمود :  « الْحَمْدُ لِلَّهِ رَبِّ الْعالَمِينَ »  بدانحضرت گفتند كه آن شش آية است ؛ پس فرمود : « بسم اللّه الرّحمن الرّحيم آية » بديهي است مراد علىّ عليه السّلام از اينكه سبع المثاني را از الحمد شروع كرد واز حمد تا  وَلَا الضَّالِّينَ  شش آيت است ؛ در حاليكه سبع المثاني هفت آية ميباشد ، اين بوده است كه از بسم اللّه ، بطور مستقيم وجداگانه سوآل شود وعلىّ عليه السّلام آنرا جداگانه پاسخ دهد ، تا بدين پاسخ هفت آية تمام گردد وهمه بدانند كه بسملة تأكيدا جزء سورهء سبع المثاني است وعلىّ عليه السّلام آنرا موضوع سوآل جداگانه‌اى قرار داد .\r\nأبو بكر بن انبارى از امّ السلمه نقل كرده است كه أو گفت : « قرء رسول اللّه ( ص ) بسم اللّه\r\n\r\n\r\n","description":"","footnote":"\r\n( 1 ) - الدّر المنثور في التّفسير بالمأثور ، لمؤلّفه جلال الدّين عبد الرّحمن السّيوطى ، الناشر المكتبة الإسلاميّة بطهران ودار الكتب العراقيّة 1377 هجرى .\r\n","page_name":" 206 ","page_number":217},
  {"content":"\r\n\r\nالرّحمن الرّحيم إلى ولا الضّآلّين ، وقال هي سبع - المثاني - يا امّ السّلمة » ونيز ابن ضريس از ابن عبّاس روايت ميكند كه گفت : « بسم اللّه الرّحمن الرّحيم ، آية » وهم دارقطنى از ابن عمر نقل كرده است كه رسول أكرم ( ص ) فرمود : « كان جبرئيل إذا جاءني بالوحي ، اوّل ما يلقى علىّ بسم اللّه الرّحمن الرّحيم » . وواحدى نيز از ابن عمر روايت كرده كه پيغمبر ( ص ) فرمود : « نزلت بسم اللّه الرّحمن الرّحيم في كلّ سورة » ودر مورد جهر بسملة در صلاة ، از حضرت نبىّ أكرم ( ص ) منقول است كه : « علّمنى جبرئيل الصّلاة فقام فكبّر لنا ثمّ قرء بسم اللّه الرّحمن الرّحيم ، فيما يجهر به في كلّ ركعة » وثعلبى از أبو هريره نقل ميكند كه گفت با پيغمبر أكرم ( ص ) در مسجد بودم ؛ مردى داخل مسجد شد وبنماز پرداخت وپس از استعاذه نماز خود را با آية  الْحَمْدُ لِلَّهِ  شروع كرد وپيامبر ( ص ) آنرا مىشنيد ؛ پس بدان مرد فرمود : « يا رجل قطعت على نفسك الصلاة ، أما علمت انّ بسم اللّه الرّحمن الرّحيم من الحمد ؟ ، فمن تركها فقد ترك آية ، ومن ترك آية فقد فسد عليه صلاته ؟ » وهمين ثعلبى از علىّ ( ع ) نقل كرده است كه هرگاه بنماز مىپرداخت ، سورهء فاتحه را با بسم اللّه الرّحمن الرّحيم شروع ميكرد وميفرمود كسيكه آنرا ترك كند نمازش ناقص است ، وهميشه ميگفت تماميّت سبع المثاني به آيهء  بِسْمِ اللَّهِ  ميباشد . سيوطى در همين تفسير درّ المنثور نقل كرده است كه پيامبر أكرم ( ص ) : « كان يجهر في المكتوبات ببسم اللّه الرّحمن الرّحيم في فاتحة الكتاب » ودارقطنى از علي بن أبي طالب ( ع ) روايت ميكند كه فرمود : « قال النّبى ( ص ) كيف تقرء إذا قمت إلى الصّلاة ؟ ، قلت : الحمد للّه ربّ العالمين ، قال : قل بسم اللّه الرّحمن الرّحيم » البتّه بايد گفت كه مراد علي عليه السّلام از گفتن بدينكه من نماز را با حمد آغاز ميكنم ، اين بود كه پيامبر اسلام ( ص ) تأكيد وتصريح بخواندن بسم اللّه كند تا همهء مسلمانان بدانند كه نماز بدون بسملة ناقص بوده وسبع المثاني كامل نخواهد شد مگر بخواندن بسملة وگرنه علىّ عليه السّلام أجلّ از اين بود كه نداند سبع المثاني بدون بسملة سبع نيست ، ونه‌تنها علي عليه السّلام - جلّ عظمته - از چنين نسبتها مبرّى است ؛ بلكه أو نفس نبوي وآيت عظماى حضرت حقّ در كلّ ممكنات بود . باز همين دارقطنى از علىّ بن أبي طالب نقل ميكند كه فرمود : « كان النّبى ( ص ) يجهر ببسم اللّه في السّورتين جميعا » يعنى حضرت رسول ( ص ) هم در فاتحه الكتاب وهم در سورهء اخلاص يا توحيد -   قُلْ هُوَ اللَّهُ أَحَدٌ   -  بِسْمِ اللَّهِ الرَّحْمنِ الرَّحِيمِ  را بصورت جلىّ وبلند قرائت ميفرمود ؛ ودر جاى ديگر ميگويد أبو بكر وعمر هم ايندو وسوره را بجهر ميخواندند ونبىّ أكرم ، حتّى\r\n\r\n","description":"","footnote":"","page_name":" 207 ","page_number":218},
  {"content":"\r\n\r\nدر نمازهاى غيريوميّه مانند نماز جمعه هم بسم اللّه را با نداى بلند ميخواند ودر نزد كعبه نيز بجهر بسملة ميپرداخت .\r\nشيخ محمّد بن الحسن الحرّ العاملي در كتاب نفيس « وسائل الشّيعة إلى تحصيل مسائل الشّريعة » « 1 » در باب استحباب الجهر يوم الجمعة في الظّهر والجمعة گويد : « سئل أبو عبد اللّه عليه السّلام عن الرّجل يصلّى الجمعة أربع ركعات ؛ أيجهر فيها بالقراءة ؟ ؛ قال :\r\nنعم ، والقنوت في الثّانية » ونيز به إسناد از زراره وأو از أبى جعفر عليه السّلام در حديثي در مورد نماز جمعه فرمايد : « والقراءة فيها بالجهر » وحتّى نماز جمعه را در سفر نيز تأكيد كرده وجهر بدان را مورد توصيهء خود قرار ميدهد ، ودر « قرب الإسناد » از امام موسى بن جعفر - عليه وعلى أجداده وأولاده الصّلوات والسّلام - منقول است كه از أو پرسيدند ، آيا جهر بقرائت نماز در جمعه وعيدين بر امام ومأموم ضرورت دارد ؟ ؛ فرمود : « لا يجهر الّا الإمام » وبديهي است جهر در هر نمازى مستلزم جهر به بسملهء آن در ابتداى سورهء فاتحة الكتاب است .\r\nمعاوية بن عمّار « 2 » ميگويد بحضرت أبى عبد اللّه ( ع ) گفتم : آنگاه كه بنماز مىايستم بسم اللّه را بخوانم ؟ ؛ فرمود آرى . باز پرسيدم چون سورهء فاتحه را خواندم بسم اللّه را در ابتداى سورهء ديگر - مانند توحيد يا اخلاص - بخوانم ، فرمود آرى .\r\nاز مجموع أحاديث وأخبارى كه از طريق أهل سنّت وجماعت ونيز اخبار آل محمّد ( ص ) وراويان آنان در اين مبحث نقل گرديد ، اين معنى مسلّم است كه در بلند خواندن بسملة وجزء سورهء فاتحه بودن آن كمترين ترديدى جايز نيست ؛ واز نحوهء روايات برخى از مخالفان جهر بسملة وجزء سورهء سبع المثاني نبودن آن با توجّه بمعناى واضح سبع ، بخوبى واضح است كه اگر بسملة را جزء وداخل در سورهء مزبور ندانيم ، معنى سبع المثاني تحقّق نخواهد يافت ، مگر بداخل بودن بسملة در آن ودر هر صورت ما بين الدّفتين قرآن مجيد ، جزء آن بوده ودر اين معنى جاى كمترين ترديدى نيست .\r\n\r\n\r\n","description":"","footnote":"\r\n( 1 ) - الطّبعة الرّابعة ، أحياء التّراث العربي ، بيروت - لبنان ، 1391 هجرى ، المجلّد الرّابع .\r\n( 2 ) - البيان ، السّيد أبو القاسم موسوى خويى ، 1394 هجرى .\r\n","page_name":" 208 ","page_number":219},
  {"content":"\r\n\r\n\r\nفصل دوّم در مكّى يا مدنى بودن وأسامي سورهء فاتحه واهميّت آن\r\nجار اللّه زمخشري در تفسير كشّاف گويد : أكثر أهل تفسير برآنند كه سورهء فاتحه نخستين سوره‌ايست كه بر محمّد ( ص ) نازل شده وپس از آن سورهء قلم نازل گشت ، ولذا فاتحة الكتاب سوره‌ايست مكّى ونزول آن در مكّهء مشرّفه ميباشد ، وسپس همين سوره بار ديگر در مدينه وآنهم در حين تحويل قبله از بيت المقدّس به بيت الحرام يا خانهء كعبه نازل گرديد ودر اين دو نزول ، كمترين اختلافى در سورهء مزبور پديدار نگشت ؛ وبرخى هم عقيدة به نزول آن تنها در مدينه دارند وبس ؛ ودر اينصورت آنان بايد بدين پرسش پاسخى درست بدهند كه با قبول اين نظريّه ، با توجّه بنماز گزاردن پيغمبر أكرم ( ص ) در مكّه ، آيا فاتحه الكتاب را در نماز خود نميخواند ؟ واگر نميخواند ، چه سوره‌اى را بجاى آن تلاوت وقرائت مينمود ؟ ، در حاليكه در حديث از پيامبر أكرم ( ص ) وارد است : « لا صلاة الّا بفاتحة الكتاب » واگر ميخواند ، از دو وجه بيرون نيست : يا فاتحه الكتاب تنها در مكّه نازل گرديده ودر نمازها قرائت ميشد ويا بلحاظ اهميّت وأساس قرآن بودن آن سوره وتأكيد بدين أمر ، بار ديگر در مدينه نيز نازل شد ؛ والبتّه با توجّه بحديث مزبور ، نماز جز بفاتحة الكتاب نماز نيست وپيامبر أكرم ( ص ) در مكّه نيز نماز ميخواند وصحابه هم بدو اقتداء ميكردند ؛ پس بايد فاتحة الكتاب نخست در مكّه نازل شده باشد وبا قبول وصحّت انزال دوّمين بار آن ؛ از حيث تأكيد وأساس قرآن بودنش ، بطور مجدّد وعينا در مدينه هم نزول يافته باشد ؛ واين معنى با ملاحظهء فضيلت اين سورهء مباركه ، قابل پذيرش خردمندان است ؛ واضافه‌تر اينكه در تحقّق وجه\r\n\r\n","description":"","footnote":"","page_name":" 209 ","page_number":220},
  {"content":"\r\n\r\nتسميهء سورهء مزبور به « سبع المثاني » بايد ملتفت بود كه « سبع » اشاره بهفت آية بودن اين سوره بالحاظ بسملة ميباشد و « مثاني » بودنش نيز ، با نظر به انزال مجدّد همين سوره در مدينه خواهد بود ؛ واگر كسى اشكال كند كه تحقّق سبع المثاني بودن سورهء فاتحه ، بوجوب دوبار خواندن آن در ركعات اوّل ودوّم است ، كه در جميع نمازهاى واجب ومستحبّى ونوافل بجز نماز ميّت بكار ميرود ؛ در پاسخ بايد گفت : باز هم بايد بفضيلت وشرف اين سوره متوجّه بود ودانستكه هر أمر مهمّ وبزرگ ، هميشه بسبب تكرار ، مورد توصيه واعتناء وامعان نظر قرار ميگيرد ؛ ودليل صحّت اين نظريّه را ميتوان به أسامي گوناگون اين سوره دانست كه هريك در معنى ، از ديگرى جدا بوده وجمعا حاكى از شرافت وفضيلت وأساس القرآن بودن آنست كه كمترين ترديد وشبهه‌اى باقي نميگذارد .\r\nناصر الدّين عبد اللّه بيضاوى هم در تفسير خود موسوم به « أنوار التّنزيل » « 1 » بهمين معنى بصراحت گويد : « انّها - أي السّورة الفاتحة - نزلت بمكّة حين فرضت الصّلوة ، وبالمدينة لما حوّلت القبلة ، وقد صحّ انّها مكّية لقوله تعالى  وَلَقَدْ آتَيْناكَ سَبْعاً مِنَ الْمَثانِي وَالْقُرْآنَ الْعَظِيمَ  ، وهو مكّى بالنّص بسم اللّه الرّحمن الرّحيم من الفاتحة وعليه قرّاء مكّة وكوفة وفقهائها وابن المبارك والشّافعى » وشيخ طبرسى در « مجمع البيان » گويد : ابن عبّاس وقتادة آنرا مكّى ميدانند ، درصورتيكه مجاهد بمدنى بودن آن رفته وبرخى نيز آنرا هم مكّى وهم مدنى دانسته‌اند ؛ يعنى سورهء فاتحه دوبار نازل گرديده است ؛ وإسماعيل بن حمّاد جوهري در كتاب « صحاح » بتحليل لفظ وكلمهء سبع ومثاني پرداخته وگويد :\r\nمثاني جمع مثنى بوده وبصيغهء مفعول از تثنيه وبمعناى مكرّر واعاده آمده وواحد آن مثناة است وبرخى گويند از مثنيه بر وزن مفعله واز ثنى يثنى است ، واين آيات بسبع المثاني موسوم وشناخته شده ميباشد ؛ زيرا تكرار قرائت آن در نماز دليل بر شرف وفضيلت آن بوده وبرخى هم عقيدة دارند كه اين هفت آية ، هم در مكّه وهم در مدينه براي بار دوّم نازل گرديده وبهمين ملاحظه به سبع المثاني موسوم است ؛ وبرخى هم آنرا « سورة مكّية والمدنيّه » ناميده‌اند .\r\n\r\n\r\n","description":"","footnote":"\r\n( 1 ) - طبع سنگى بخطّ محمّد على خوانسارى وبا حواشي مرحوم شيخ بهايى مطبوع در سال 1282 هجرى .\r\n","page_name":" 210 ","page_number":221},
  {"content":"\r\n\r\n\r\nأسامي سورهء فاتحه وفضيلت آن :\r\nتسميهء حمد بفاتحه الكتاب از اين حيث است كه بعقيدهء جمعى فاتحه در أصل مصدر وبمعناى فتح يا باز كردن وگشودن چيزى بوده ، سپس از باب تسميهء مفعول براي مصدر ، آغاز وشروع بهرچيز را فاتحهء آن گفته‌اند ، وگروهى نيز فاتحه را صفت دانسته‌اند وسپس آنرا بوجهي اسم براي آغاز هرچيز بكاربرده وبمعناى تعلّق فتح به مجموع موردنظر خود استعمال كرده‌اند ، وتاء آخر فاتحه را بعنوان علامت نقل از وصفى به اسمى دانسته وآنرا در مقابل خاتمه قياس نموده ودر خصوص سورهء حمد آنرا به الكتاب اضافه كرده‌اند وفاتحة الكتاب مانند وبمعناى فاتحة القرآن پديد آمده ودر اينصورت بر مجموع آيات وسور مورد نزول ومكتوب در مصحف بكار رفته وبهمين معنى هم اطلاق گرديده است ، ومعناى فاتحة الكتاب ، يعنى اوّل وآغاز آن در مقام گشايش وخواندن مصحف آمده وسپس بدليل غلبهء در كاربرد مورد بحث ، بر وجه اسمى ، براي سورهء حمد علم گرديده است . اسم ديگر سورهء حمد « شافيه » ميباشد ، كه بمعناى شافى بودن وشفاى از هر بيمارى ومرضى بكار رفته وبمنزلهء دوايى مؤثّر است كه بتجويز پروردگارى در شفاى مريضان در هر بيمارى مؤثّر است ؛ واز نبىّ أكرم ( ص ) نقل وروايت شده : « فاتحة الكتاب شفاء من كلّ الدّاء » وامين الاسلام شيخ طبرسى در « مجمع البيان » آورده است كه فاتحه الكتاب را بلحاظ شروع بحمد پس از بسملة ، به « حمد له » نيز ناميده‌اند ، زيرا در آن بحمد حضرت حقتعالى پرداخته آمده است وهيچ عبادتي از حقّ تحميد حضرت حقّ در كلّ أحوال برتر نيست ؛ چنانكه خواندن اين آية  « الْحَمْدُ لِلَّهِ رَبِّ الْعالَمِينَ »  از حيث ستايش خداوند تعالى در مقام ظهور أو به اسم  رَبِّ الْعالَمِينَ  بسيار مورد تأكيد وتوصيهء شارع مقدّس بوده ، ودر هر وضع وحال ومورد ومكان وزمان ، داراى اهميّتى بسزا وتأثيرى شايان تذكّر است ؛ ونام ديگر اين سوره « سبع المثاني » است كه بحث از آن در فصل پيشين وبنحو مستوفى گذشت ؛ اسم ديگر فاتحه الكتاب « امّ القران » است ؛ وچون مراد از قرآن ، كتاب در اضافهء فاتحة الكتاب ، به اسم « امّ الكتاب » نيز آمده وكلمهء « امّ » در « امّ الدّماغ » و « امّ القرى » هم بكار رفته وبمعناى أصل وأساس ومنشأ قرآن بودن سورهء حمد است ، وبا توجّه بدينكه امّ در امّ القرى ، يا سرزمين مكّهء معظّمه ، بمعناى أساس وأصل جميع قرى بوده وبتعبير ديگر مكّه ناف وبطن زمين است ، زيرا خانهء محسوس خداوندى است كه در سرزمينى مشرّف\r\n\r\n","description":"","footnote":"","page_name":" 211 ","page_number":222},
  {"content":"\r\n\r\nومعظّم ، تجسّم وظهور يافته ، بدين مناسبت ، سرزمين مكّه به « امّ القرى » تسميه يافت ، زيرا بسط كلّ زمين از آن نقطهء مقدّسه ميباشد ، وامّ در كلمهء « امّ الدّماغ » نيز از اين حيث است كه دماغ يا مغز انسان وحيوانات را پوستى فراگير مغز است كه در حفظ مغز ونگهداشت دماغ بسيار مؤثّر ميباشد ، وچون سورهء حمد بمنزلهء نقطه بسط وجودي قرآن وأصل وأساس آن است ، بنامهاى « امّ القرآن وامّ الكتاب » نيز ناميده شده ، ولذا در شأن وفضيلت آن گفته‌اند كه شامل جميع قرآن ميباشد ؛ وامّا اين سورهء مباركه بنام « الوافيه » هم تسميه گرديده ، زيرا تماميّت نماز صبح بدان بوده وهيچ نمازى جز بفاتحة الكتاب بتماميّت لازم خود نميرسد ونيمهء اصلى نمازهاى ظهر وعصر ومغرب وعشاء نيز در شمار آمده وخواندن آن در جميع نمازها وافى بمقصود نمازگزار وطبق دستور شارع مقدّس ميباشد كه فرمود : « لا صلاة الّا بفاتحة الكتاب » . بنابراين ، خواندن آن در هر نمازى ، وافى بمقصود شارع از اقامهء نماز خواهد بود ؛ وفاتحه الكتاب به « الكافية » هم موسوم است ؛ زيرا خواندن آن در صدق تسميهء اين عبادت ، كافى بوده ؛ چنانكه هيچ‌چيز ديگر بجاى آن در تحقّق اين عبادت فاخر كفايت نميكند ، چنانكه عبادة بن الصّامت از رسول أكرم ( ص ) نقل كرده است كه : « امّ القرآن عوض عن غيرها وليس غيرها عوضا عنها » وفاتحه يا سورهء حمد بنام « أساس » هم ناميده شده ؛ زيرا از ابن عبّاس ، حبر امّت اسلامى روايت شده است كه : « انّ لكلّ شيئى أساسا وأساس القرآن ، الفاتحة وأساس الفاتحة بسملة » وامّا سورهء حمد به « الصّلاة » هم موسوم است ؛ زيرا بروايت حضرت رسول أكرم ( ص ) از حضرت حقتعالى : « قسمت الصّلوة بيني وبين عبدي نصفين ، نصفها لي ونصفها لعبدي الخ » وبالآخرة اين سورهء فخيمه به اسم « كنز » يا « كنز القرآن » هم موسوم است ؛ وامام فخر رازي در تفسير كبير خود از علي عليه السّلام نقل ميكند كه : « نزلت فاتحه الكتاب بمكّه من كنز تحت العرش » ؛ ولذا از لحاظ جامعيّت وارزش واشتمال بر أصول معاني قرآن وفضيلت آن به كنز تسميه شده وهمانگونه كه كنز ، بمعناى گنج وخزانهء أشياء گرانبها بكار رفته است ، اين سورهء مباركه نيز در حقيقت بمنزلهء گنجى است كه جميع معتقدات كار آمد واساسى واصلى وفاخر وپرفضيلت ونيز تماميّت هر عبادتي ، در آن فراانباشته ومجموع بوده وتمامى كتاب مبين الهى از حيث جمعى وفرقى در آن فرآهم است ؛ واسم ديگر اين سوره شكر است ، زيرا ثناى حقّ در آن بفضل وكرم واحسان أو آمده است ؛ وبالآخرة اين سوره بدعا وسوآل هم موسوم است ، بدين\r\n\r\n","description":"","footnote":"","page_name":" 212 ","page_number":223},
  {"content":"\r\n\r\nلحاظ كه در كلمهء  « اهْدِنَا »  هم دعا وهم سوآل از خداوند متعال محقّق است ؛ وامام فخر رازي وجوه مختلف اين أسامي را در تفسيير كبير خود در مبحث ذكر أسماء سوره آورده است ، كه در خاتمهء اين فصل بوجيزه‌اى از آن بسنده ميكنيم . وبهمين دليل بحث وتحقيق از آنرا در سه مقصد خاصّ ، مورد اهتمام وتوجّه قرار ميدهيم :\r\n1 - ثناء خداوند بدانگونه كه حضرت حقتعالى أهل ومستحقّ آنست 2 - تعبّد بندگان خدا وتكليف آنان به أمر ونهى 3 - وعده بپاداش نيك ووعيد بعقاب ، يا ترغيب وترهيب . امّا ثناء بمعناى اجراء صفات كمال بر حضرت حقتعالى است ، كه امرى ظاهر بوده ودر اين مقولة بايد عبد بحقايق معناى اين صفات در اجراء ثناء تحقّق يابد ؛ وعبادت در  « إِيَّاكَ نَعْبُدُ »  يعنى قيام عبد بحقّ عبوديّت وى وامتثال أوامر مولى ونواهى أو در صراط مستقيم ؛ بدين دليل كه ملّت اسلام بسبب عبادت ، مشمول احكام الهى گرديده ، ودر حقيقت ، امر بچيزى از حيث ايجاب ، مستلزم نهى از ضدّ آن ميباشد ، وتحقّق وعده ووعيد حقّ نيز از آيهء  أَنْعَمْتَ عَلَيْهِمْ  و  الْمَغْضُوبِ عَلَيْهِمْ  استفاده ميشود ؛ چنانكه اجراء ثواب وعقاب هم در آيهء  « يَوْمِ الدِّينِ »  صراحت دارد ؛ وامّا وجه عقلي در انحصار مقاصد به أصول سه‌گانهء مزبور اينستكه قرآن براي ارشاد خلق بمبدء ومعاد آنان نازل گرديده است ؛ تا حقّ مبدء خلقت در امتثال أوامر ونواهى أو ادا شود ، وطبق كريمهء :  كَما بَدَأَكُمْ تَعُودُونَ  بندگان خدا بدانگونه كه پاك آمده‌اند ؛ پاك بمبدء خود برگردند ، وبا تحقّق معاد بوعدهء ثواب اخروى نايل آيند وبعبارت ديگر قرآن حكيم متكفّل سعادت انسان از جميع جهات وحيثيّات بوده وآدمي بايد حقيقت وجودي خويش را بوسيلهء ارشاد مولاي خود دريافته وبا عمل به أوامر وترك مناهى بحضرت حق نزديك گرديده واز آنچه موجب بعد از اوست احتراز جويد ، ونيز بمنظور قرب بخدا وتوصّل بدو ، از موجبات اجراء وعيد وعقاب اجتناب نموده وبداند كه تحقّق وعده ووعيد ، هم در دنيا وهم در آخرت ، أمرى مسلّم است ؛ بطوريكه اگر ايندو نباشند ، كسالت طبيعي بر نفوس بندگان استيلاء يافته ودواعي هواي نفس برآنها غلبه كرده ، وبظلمتى گرفتار مىآيند كه چشم حق‌ّنگر آنان كور شده واز أنوار الهى محروم ميمانند ؛ ونيز امكان دارد كه بر سه مقصد مزبور ، مقصد چهارمى هم درافزود ؛ بدين معنى كه سوآل ودعا را نيز بدانها اضافه كرد ؛ زيرا مراد از دعا ، يعنى رستگارى بندگان در أمور دنيا وآخرت واداى طاعات وترك معاصي بوسيلهء دعا وسوآل كه البتّه اينهم بايد علاوة بر توجّه به عموم آن بهرزبان\r\nو \r\n","description":"","footnote":"","page_name":" 213 ","page_number":224},
  {"content":"\r\n\r\nهدف ونيّت خالصانه ومقصود الهى ، به ادعيّه مأثوره ونحوهء دعا كردن وسوآل نمودن به ائمّه عليهم السّلام وأولياء اللّه عنايت داشت ودعا از مجارى آن پاكان را بر أنواع ديگر ترجيح نهاد ؛ وبهروجه چون از ميان جميع سوره‌هاى قرآني ، تنها فاتحة الكتاب مشتمل براين معاني بوده ودر مقام تفسير وتأويل صحيح آن ميتوان بژرفناى معاني ياد شده دست يافت ؛ لذا جامعيّت وفضيلت امّ القرآن بر كلّ سوره‌هاى ديگر تقدّم جمعى داشته ، وبدانگونه كه از حيث نزول ، اوّل آنهاست ؛ بلحاظ جامعيّت در مقاصد برشمرده نيز از فضائل وأصولي أصيل وفخامت وعظمتي زائد الوصف برخوردار ميباشد ، وشمول وإطّراد اين جامعيّت بر سوره‌هاى ديگر بهيچ‌وجه جايز نيست ، زيرا اين سورهء فاخر منشأ وأساس وأصل قرآن بوده وبه تنهايى مشتمل بر جميع قرآن است ؛ واز نبىّ أكرم ( ص ) روايت شده ، هر مسلمانى كه فاتحة الكتاب را بخواند به أجر قرائت دو سوّم قرآن رسيده ودر روايت ديگر تمامى قرآن ، ونيز بدنبال روايت ، اضافه شده است كه خوانندهء سورهء حمد يا فاتحه ، آنچنان أجرى دريافت ميكند كه گويى بجميع زنان ومردان مسلمان تصدّق كرده باشد ، واز طريق ابىّ بن كعب نيز روايت شده كه فاتحة الكتاب را بر حضرت رسول عاليقدر اسلام ( ص ) خواندم ، بمن فرمود : بخدايى كه نفس من در قبضهء قدرت اوست ؛ مانند ومثل فاتحة الكتاب را خداوند نه در تورات ونه در زبور ونه در إنجيل ونه در قرآن - خالى از سورهء حمد - نازل نكرده است ؛ واين سوره ، سبع المثاني ميباشد كه خدا آنرا بين خود وبنده‌اش بنحو نصف به نصف تقسيم كرده است ؛ ونيز از آنحضرت ( ص ) منقول است كه بجابر بن عبد اللّه فرمود ، يا جابر آيا بتو برترين سورهء قرآن را تعليم دهم كه خداوند در كتاب نازل كرد ؟ ؛ جابر گفت آرى يا رسول خدا ؛ پدر ومادرم فداى تو باد ؛ رسول أكرم ( ص ) سورهء فاتحه را بدو تعليم فرمود . آنگاه پيغمبر خدا بدو گفت : آيا بتو از فضيلت واهميّت اين سوره خبر دهم ؟ . جابر گفت پدر ومادرم فدايت آرى ؛ پس فرمود اين سوره شفاى از هر درد ومرض است مگر مرض مرگ حتمي ؛ ونيز از حضرت صادق عليه السّلام مروى است كه فرمود : « من لم يبرئه الحمد ، لم يبرئه شيئى » . يكى ديگر از فضائل فاتحة الكتاب اينستكه مقصود از جميع كتب الهى وانزال آنها براي مردمان از سه امر خارج نيست ، يكى القاء علم أصول دين وديگرى فروع آن وسه ديگر علم مكاشفات است كه اين سورهء مباركه بر جميع آنها اشتمال داشته وبا حقيقت يافتن اين سه امر در سورهء مزبور اشتمال آن بر جميع مطالب الهى مسلّم\r\nو \r\n","description":"","footnote":"","page_name":" 214 ","page_number":225},
  {"content":"\r\n\r\nمحقّق است ؛ وفخر رازي در باب دوّم از فضائل سورهء فاتحه گويد : هفت حرف از مجموعه حروف در اين سوره بحصول نپيوسته است كه اين هفت حرف مشعر بعذاب الهى وخبر دهندهء از آن در سوره‌هاى ديگر قرآن است ، واين هفت عبارتند از : ثاء - جيم - خاء - زاء - شين - ظاء - فاء كه در آيات عذاب آمده‌اند ، چنانكه ثاء دلالت بر ثبور وويل دارد ، وآيهء :  « لا تَدْعُوا الْيَوْمَ ثُبُوراً واحِداً وَادْعُوا ثُبُوراً كَثِيراً »  دليل بر آنست ؛ وجيم در اوّل اسم جهنّم در مواردى بسيار از آيات بكار رفته وخاء در كلمهء خزى در كريمهء :  « إِنَّ الْخِزْيَ الْيَوْمَ وَالسُّوءَ عَلَى الْكافِرِينَ »  وزاء وشين در ابتداى كلمات زقّوم وزفير وشهيق در آيهء :  « لَهُمْ فِيها زَفِيرٌ وَشَهِيقٌ »  آمده است ، وظاء در كلمهء   « كَلَّا إِنَّها لَظى نَزَّاعَةً لِلشَّوى »   وفاء در كلمهء مندرج در آية :  يَوْمَئِذٍ يَتَفَرَّقُونَ  و  « لا تَفْتَرُوا عَلَى اللَّهِ كَذِباً »  استعمال شده است ، وبا ملاحظهء اين هفت حرف كه در سورهء فاتحه مورد كاربردى ندارند ، ميتوان بفضيلت رحمت واسعهء عامّه وخاصّهء آن پىبرد ؛ ومتنبّه شد كه هركس بقرائت سورهء امّ الكتاب كه به أسامي مختلف باعتبار معاني گوناگون مانند : امّ القرآن وسبع المثاني وحمد وكافيه وشفاء ووافيه وأساس وصلاة وسوآل ودعاء وشكر وفاتحة الكتاب بپردازد ، وبحقايق مندرج در معاني كلمات مباركهء آن واقف گردد ، از دركات هفتگانهء دوزخ در أمن خواهد بود .\r\nامام فخر رازي در همين تفسير كبير خود ؛ مواردى ديگر از جهات تسميهء فاتحة الكتاب را به أسامي مختلفه آورده است وما بذكر برخى از آنها كه در اين مبحث نيامده ميپردازيم . امّا در مقدّمه بايد دانستكه كثرت أسماء ، دلالت بر شرف مسمّى دارد ؛ وچون سورهء حمد از اين مزيّت برخوردار است ؛ بنابراين ، اوّلا قرائت در نماز وثانيا افتتاح قرآن با اين سوره وثالثا بدين مناسبت كه بقول برخى ، نخستين سورهء نازل از آسمان أمر بوده ورابعا در آغاز هركار وچيزى مورد كاربرد دارد ، بفاتحة الكتاب موسوم است .\r\nوهمين سوره بحمد نيز ناميده شده ، زيرا لفظ حمد كه بزرگترين ستايش الهى است در آغاز آن قرار دارد ؛ وامّا سبب تسميهء آن به امّ القرآن مورد تحقيق دقيق قرار گرفت وتكرار آن موجب اطناب غيرضرورى است ؛ وتنها نكته غير مذكور اينست كه ثعلبى گفت از أبو القاسم حبيب واز أبو بكر قفّال بنقل أو نيز از ابن دريد ، شنيدم كه ميگفت كلمهء « امّ » علاوة بر معاني ياد شده ، در كلام عرب بمعناى رايت وپرچم برافراشته نيز بكار رفته ، كه در لشكريان بگاه اجتماع آنها نصب ميشود ، ولذا تسميهء سوره به امّ القرآن از باب\r\nو \r\n","description":"","footnote":"","page_name":" 215 ","page_number":226},
  {"content":"\r\n\r\nبمناسبت برافراشته بودن پرچم أهل اسلام ولواى قرآن حكيم است ؛ وامّا سبع المثاني هم مورد تحقيق دقيق قرار گرفت وبرخى از نكات مورد توجّه اينست كه مثنى عبارت از بدو قسم بودن آن است كه نيمى از ربّ ونيمى از عبد ميباشد ؛ وديگر اينكه مستثنى از كتب آسمانى ديگر بوده وشامل ثناء الهى است ؛ وچون در همين فصل به تحقيق از وجوه وجهات تسميهء سورهء حمد بمعانى وكلمات ديگر پرداخته آمد ، بضرورت ايجاز از بيان آن صرفنظر مىكنيم .\r\nدر تحليل بسملة گويند : « الباء برّه بأوليائه ، والسّين سرّه مع أصفيائه ، والميم منّه على أهل ولائه » واز مرتبت ديگر گفته‌اند كه : « الباء بهاء اللّه ، والسّين سناء اللّه ، والميم ملك اللّه » يعنى باء اشارتى است به بهاء أحديّت ، وسين بسناء ونور ذاتي صمديّت ، وميم نيز اشارتى است بملك الوهيّت ؛ وما طابت الدّنيا الّا باسمه وما طابت العقبى الّا بعفوه وما طابت الجنّة الّا برؤيته ، والبتّه مراد از رويت حقّ در بهشت ، بديدهء بصيرت است ، چنانكه ائمّهء شيعه عليهم السّلام جميعا برآنند .\r\nدر اهميّت بسملة همين بس كه در شأن آن گفته‌اند : « 1 » « كلّ أمر ذي بال ، لم يبدأ فيه ببسم اللّه ، فهو أبتر » ودر عظمت اين آية آمده است كه :  بِسْمِ اللَّهِ  كلمة سالبة للقلوب ، دافعة للكروب ، ساترة للعيوب ، مظهرة للغيوب .\r\n ببسم اللّه يفتتح الكتاب * وترتفع السّتائر والحجاب \r\nبجهت همين شرافت ذاتي است كه سورهء حمد را غير از أسامي مورد بحث در اين فصل ، به أسمائي ديگر هم از قبيل « رقيه » ناميده‌اند ؛ وحديث أبي سعيد خدري از رسول أكرم ( ص ) دلالت بر اين دارد كه « أنّ رسول اللّه ( ص ) قال للرّجل الّذى رقى سيّد الحّى : ما أدراك أنها رقيه ، فقال : يا رسول اللّه شيئى القى في روعى » واهميّت سورهء فاتحه را بايد در اين أمر يافت كه سورهء ياد شده ، با صرفنظر از كلمات تكرارى آن ، جمعا بيست وپنج كلمه ميباشد وحروف آن جمعا يكصد وسه حرف است ؛ امّا همين بيست وپنج كلمه متضمّن وحاوي جميع علوم قرآني بوده وتاكنون نيز هيچ‌كس از مفسّران حكيم وعارف ومتألّه ، نتوانسته‌اند ، بدانگونه كه حقّ تفسير وتأويل اين سورهء مباركه ميباشد ، از عهدهء تأويل وتفسير آن برآيند ، مگر اينكه هركس بقدر همّت ووسعت\r\n\r\n\r\n","description":"","footnote":"\r\n( 1 ) - جواهر التّفسير ، تأليف ملّا حسين واعظ كاشفي سبزوارى بتصحيح جواد عبّاسى ، ميراث مكتوب چاپ اوّل 1379 .\r\n","page_name":" 216 ","page_number":227},
  {"content":"\r\n\r\nقلمرو تحقيق وعلم ومعرفت خود ، بحدّى معيّن واندازه ومقدارى معلوم دست يافته وتحقيقا بايد معتقد شد كه چون جميع قرآن در اين سوره موجود ودر بيست وپنج كلمهء آن جايگزين است ؛ بنابراين ، طبق روايت : « انّ لقرآن ظهرا وبطنا وحدّا ومطّلعا ولبطنه بطن آخر إلى سبعة ابطن ، أو سبعين ابطن » در هر عصر وزماني بطني از بطون اين سورهء مباركه آشكارا ميگردد ، وتا هستى باقي است ، حقايقى بس ژرف وعميق وانديشه‌گير ودقيق در اين كريمهء معظّمه موجود است كه بقول جلال الدّين بلخى :\r\n بطن چارم راز قرآن كس نديد * جز خداى بىنظير بىنديد \r\nملّا محسن فيض در مقدّمهء تفسير صافي « 1 » در تحقيق اينكه قرآن تبيان هرچيزى است ، گويد : در كافى به إسنادش از عمرو بن قيس از أبى جعفر عليه السّلام آمده است كه گفت : « انّ اللّه لم يدع شيئا يحتاج اليه الامّة أنزله في كتابه وبيّنه لرسوله ( ص ) وجعل لكلّ شيئى حدّا وجعل عليه دليلا يدلّ عليه ، وجعل على من تعدّى ذلك الحدّ حدّا » واز أبو عبد اللّه عليه السّلام نقل ميكند كه فرمود : « ما من أمر يختلف فيه اثنان الّاوله أصل في كتاب اللّه ولكن لا تبلغه عقول الرّجال » بنابراين ، با عنايت بدين معنى كه جميع آنچه در قرآن است ، در سورهء حمد نيز موجود ميباشد ، از ايندو خبر وأحاديث وروايات وأخبار ديگر ميتوان بعظمت وشأن وشرف واهميّت فاتحة الكتاب پىبرد ، كه جميع سوره‌هاى قرآن حكيم را شامل بوده ودر بيست وپنج كلمه ، معاني وحقايق يكصد وسيزده سوره را در خود فرآهم دارد .\r\nامّا قريش در جاهليّت در آغاز مكتوبات خود « بسمك اللّهمّ » را مىنوشتند ؛ تا اينكه در سورهء هود آية :  « بِسْمِ اللَّهِ مَجْراها وَمُرْساها »  نازل شد ، ولذا نبىّ أكرم دستور داد كه در ابتداء مكتوبات  « بِسْمِ اللَّهِ » *  را بنويسند ؛ وسپس آيهء  « قُلِ ادْعُوا اللَّهَ أَوِ ادْعُوا الرَّحْمنَ »  نازل گرديد ؛ بنابراين ، پيغمبر ( ص ) امر فرمود :  « بِسْمِ اللَّهِ الرَّحْمنِ »  را در آغاز نامه‌ها وكتب مرقوم دارند ؛ وبالآخرة در سورهء نمل  « إِنَّهُ مِنْ سُلَيْمانَ وَإِنَّهُ بِسْمِ اللَّهِ الرَّحْمنِ الرَّحِيمِ »  به نزول پيوست وحضرت رسول معظّم ( ص ) فرمان داد كه در صدر رسالات وكتب بدين آيهء مباركه ابتداء كنند ؛ وبرخى را نظر بر اينستكه باء بسملة ابتداء اسم البارّ وسين آن آغاز السّميع وميم بسملة اوّل اسم مجيد ومليك والف اسم ابتداء اللّه ولام آن در\r\n\r\n\r\n","description":"","footnote":"\r\n( 1 ) - من منشورات المكتبة الاسلاميّة ، طهران شارع بوذر جمهرى 1387 هجرى .\r\n","page_name":" 217 ","page_number":228},
  {"content":"\r\n\r\nابتداى لطيف وهاء اللّه نيز در آغاز اسم الهادي وراء در الرّحمن ، اوّل اسم رزّاق وحاء آن در آغاز حليم وحكيم ونونش در ابتداء اسم نور ونافع ميباشد .\r\nاز رسول أكرم ( ص ) مروى است كه فضل حاملان سورهء حمد ، يعنى كسانيكه سورهء مزبور را بخوانند ، همانند فضل حاملان عرش الهى است ؛ واگر سورهء فاتحه الكتاب را در يك كفّه ميزان قرار دهند وبقيّهء قرآن را در كفّهء ديگر ، هر آينه اين يك سوره ، هفت برابر كفّهء ديگر برترى دارد .\r\nفخر رازي در تفسير كبير خود در فضيلت اين سوره آورده است كه : خداوند تعالى يكصد وچهار كتاب از آسمان رفعت خود بر بندگانش فرستاد كه علوم مندرج در يكصد كتاب آن در توراة وإنجيل وزبور وفرقان بوديعه نهاده گرديد وعلوم اين چهار نيز در فرقان بوديعه نهاده شد وسپس علوم فرقان در مفصّل ومفصّل در فاتحه جاى گرفت ؛ ولذا كسيكه علم تفسير فاتحه الكتاب را دانست ، همانند كسى است كه علم جميع كتب يكصد وچهارگانهء الهى را دانسته است ونيز هركه فاتحه الكتاب را بخواند ، گويى توراة وإنجيل وفرقان را جميعا خوانده است .\r\nآنگاه خود افزوده است كه : مقصود از جميع كتب الهى ، يعنى علم أصول وفروع ومكاشفات ، ومبيّن داشتيم كه سورهء فاتحه مشتمل بر تمام كلام در علوم سه‌گانهء مزبور بوده وچون علوم مزبور در سورهء فاتحه حاصل است ؛ در نتيجة اين سوره مشتمل بر جميع مطالب الهى ميباشد .\r\n\r\nتذكّر در آثار الهى بسملة :\r\nفخر رازي در باب يازدهم از تفسير خود آورده است كه موسى - على نبيّنا وآله وعليه السّلام - بدل درد شديدي مبتلا گشت ؛ پس بخداوند متعال شكايت كرد ، وحضرت حقّ أو را بگياهى در بيابان رهنمونى نمود ، وحضرت موسى از آن گياه دارويى بنام خدا خورد وبهبود يافت . پس از مدّتى مجددّا بدل درد مزبور مبتلا گشت ؛ واز همان گياه خورد ، ليكن بدون بردن اسم اللّه ، ولى آندرد بيشتر شد . پس گفت خداوندا بار اوّل خوردم وبهبود يافتم وهمان گياه در بار دوّم بدرد دلم افزود ؟ ! ؛ پس خداوند متعال بدو گفت ؛ بار نخست از جانب ومن باسم من بسوى گياه رفته واز آن خوردى ، وبار دوّم از جانب خود وبدون نام من ، وبهمين دليل درد دلت افزون گشت ؛ آيا هنوز هم ندانسته‌اى كه دنيا سمّى كشنده است وترياق ضدّ آن نام من است ؟ .\r\nرابعهء عدويهء بصرى عارفهء بىنظير تمامى شب را در تهجّد ونماز گزاردن پرداخت تا\r\n\r\n","description":"","footnote":"","page_name":" 218 ","page_number":229},
  {"content":"\r\n\r\nبگاه سپيدهء صبح ؛ ودر همين وقت بخواب رفت ، ودر حال خواب دزدى بخانه‌اش راه يافت ، پيراهن وبرخى از أثاث البيت أو را جمع كرد وبا خود بطرف درب رفت ؛ ليكن درب خروجي را نيافت ، برگشت وأثاث البيت را در خانه گذاشت ، بلافاصله درب را پيدا كرد ودوباره بسراغ أثاث البيت رابعه رفت واينكار تا سه بار تكرار شد ، آنگاه در همين حال از گوشهء خانه ندايى شنيد كه قماش خانه را بجاى خود بگذار وخارج شو ، زيرا اگر دوست خدا در خواب است ، سلطان أزل وأبد بيدار ميباشد .\r\nروايت كرده‌اند كه فرعون پيش از دعوى ربوبيّت قصرى ساخت ودستور داد تا بر بالاى درب ورودى آن نام خدا را بنويسند ؛ وپس از آن دعوى ربوبيت كرد وموسى أو را بخداپرستى خواند ، ليكن در أو تأثيرى نكرد ؛ آنگاه موسى گفت : خداوندا چه‌قدر فرعون را بتو بخوانم وخيرى در أو نيابم تا ترا بپرستد ؛ پس خداوند تعالى فرمود : اى موسى ، تو بكفر أو نظر دارى وهلاك أو را ميخواهى ، ومن بدانچه از قديم بر سر در قصرش نوشته مىنگرم . نكتهء قابل تحقيق اينستكه فرعون اين كلمه  « بِسْمِ اللَّهِ » *  را بر باب خانه‌اش نوشت واز هلاكت نجات يافت ؛ امّا اگر آنرا بر سويداى قلبش مىنوشت ، چه حالي بدو دست ميداد ؟ .\r\nحضرت نوح - على نبيّنا وآله وعليه السّلام - آنگاه كه سوار كشتى شد ، گفت :  « بِسْمِ اللَّهِ مَجْراها وَمُرْساها »  وبا بكار بردن نيمى از بسم اللّه الرّحمن الرّحيم از غرق شدن نجات يافت ؛ پس كسيكه در همهء عمر خود مواظب كاربرد اين آية باشد ، چگونه از نجات هميشگى محروم خواهد ماند ؟ ! ؛ ونيز حضرت سليمان كه بسلطنت دنيا وآخرت نائل آمد ، از نوشتن اين آية بود كه در نامهء خود بسوى بلقيس به يمن فرستاد ونوشت :  « إِنَّهُ مِنْ سُلَيْمانَ وَإِنَّهُ بِسْمِ اللَّهِ الرَّحْمنِ الرَّحِيمِ »  پس اگر بنده‌اى آنرا بگويد ، بخواست خداوند متعال در ملك دنيا وآخرت فائز ورستگار خواهد شد ؛ وامّا چرا حضرت سليمان نام خود را بر اسم حضرت حقتعالى مقدّم آورد ؛ از وجوهى مختلف بدان پاسخ گفته‌اند : 1 - اينكه  « إِنَّهُ مِنْ سُلَيْمانَ »  عنوان نامه بوده وشروع آن با بسم اللّه الرّحمن الرّحيم ميباشد ، تا ايندو كلام از يكديگر جدا بوده وشأن هريك محفوظ ماند . 2 - اينكه شايد سليمان در پشت پاكت يا محفظهء نامه نوشته بوده است :  « إِنَّهُ مِنْ سُلَيْمانَ »  ودر داخل نامه پس از گشودن بسم اللّه الرّحمن الرّحيم را مرقوم داشته است . 3 - چون بلقيس كافر بوده ، سليمان ترسيد ، كه اگر بلقيس بطور ابتداء چشمش به نام اللّه بيفتد بدان بىاحترامى كرده يا شتم\r\nو \r\n","description":"","footnote":"","page_name":" 219 ","page_number":230},
  {"content":"\r\n\r\nفحش دهد ، ولذا نامه را با اسم خود آغاز كرد . 4 - نامه‌ها بنام بتها آغاز ميشده ، وسليمان در ابتداء آنرا بنام خود شروع كرد ، تا غيرعادى بودن نامه نسبت بنامه‌هاى ديگر معلوم وتوجّهى بيشتر بدان انجام گيرد وبالأخره با خواندن اسم اللّه تعالى كه معتاد بلقيس نبوده متوجّه وقوع امرى عظيم گردد ونامه را نخوانده از شدّت غضب پاره نكند .\r\nهركس وضوء خود را بدون بسم اللّه بگيرد ، تنها محلّ شستن أعضاء در وضوء پاك ميگردد ، در صورتيكه اگر با بسم اللّه آغازد ، تمامى أعضاء أو مطهّر وپاك ميگردند ، وچون وضوء بنام خدا موجب طهارت كلّ أعضاء بدن گردد ؛ پس ذكر نام اللّه از صميم قلب نيز موجب طهارت انسان از كفر ونفاق وبدعت ودر نتيجة پاكى كامل ظاهر وباطن ميشود .\r\nگويند برخى از مجوس از خالدين وليد آيتي از آيات الهى را خواستند وگفتند تو ما را به اسلام فراميخوانى ، پس آيتي بما بده تا با خواندن آن از هر گزندى إيمن مانيم ؛ پس خالد گفت طاسى از سمّ قاتل آوردند وبا خواندن بسم اللّه آنرا سركشيد وتمامى آنرا نوشيد ، وبه اذن الهى سالم ماند وكمترين ناراحتى عارض أو نشد ؛ در اينصورت مجوسان مسلمان شده وگفتند اين دين حقّ والهى است .\r\nعيسى بن مريم از قبرى ميگذشت وملائكهء عذاب را ديد كه مردهء داخل قبر را عذاب ميكنند ؛ پس بعد از رفتن وانجام كار خود ، در برگشتن ديد ملائكهء رحمت با طبقهايى از نور در آن قبرند ؛ ولذا در شگفت ماند واز خداوند سبب تبديل عذاب را بثواب درخواست كرد ؛ پس بدانحضرت وحى شد كه اى عيسى ، اين بندهء عاصى را بگاه جاندادن ، فرزندى در شكم همسرش بود كه بعدا بدنيا آمد ومدّتى گذشت تا بزرگ شد وبمكتب‌خانه رفت ومعلّم نوشتن بسم اللّه را بدو ياد داد ؛ وأو آنرا نوشت ؛ پس من شرم كردم كه فرزند بنده‌ام نام مرا برحمت رحماني ورحيمى ببرد ومن پدرش را معذّب دارم ، وبهمين دليل عذاب اين ميّت برحمت وثواب از سوى من مبدّل گرديد .\r\nعمرهء فرغانى زنى عارف بود واز أو پرسيدند ، چه حكمتى است كه زن جنب وحايض از خواندن نماز وقرآن ممنوع است ؛ در صورتيكه از بردن ونوشتن اسم اللّه ممنوع نيست ؟ ؛ أو در پاسخ گفت : زيرا تسميهء حقّ ذكر حبيب است وحبيب هرگز از ذكر نام خود مانع حبيب نميگردد .\r\nديگر اينكه قرائت كلمهء رحيم در بسملة موجب رحمت در شش مورد قبر وحشر\r\nو \r\n","description":"","footnote":"","page_name":" 220 ","page_number":231},
  {"content":"\r\n\r\nقيامت وظلمت وميزان ودرجات آنست ، ولى قرائت قرآن تنها در صراط ومخافات آن وجهنّم ودركاتش نافع است . ديگر اينكه عارفي مرد وبسم اللّه را در كاغذى نوشت ووصيّت يا وصايت كرد كه آنرا در كفن وى نهند ؛ پس بدو گفتند : چه فايده‌اى دارد ، گفت در قيامت بخداوند متعال ميگويم : خداوندا تو دين وكتاب خود را بهمين عنوان فرستادى ومن نيز همين عنوان را برگزيدم ، وتو با من چنان خواهى كرد كه با عنوان دين وكتاب خود كردى .\r\nچون سورهء توبه مشتمل بر قتال با كفّار است ، در آغاز آن بسم اللّه الرّحمن الرّحيم نيامد ، ونيز در سنّت نبوي آمده است كه در ذبح يا قتل حيوان « باسم اللّه واللّه أكبر » بگويند ، وچون در قتل وقتال نبايد نام خدا را برحمت رحماني ورحيمى برد ، چگونه انسان در روز هفده‌بار آنرا بخواند وبرحمت وفضل واحسان الهى نائل نيايد ؛ در صورتيكه بسملهء بدون رحمان ورحيم را در قتل وقتال بكار برند ونه بگاه رحمت وفضل واحسان حضرت حقّ .\r\nامام فخر رازي در همين مبحث از تفسير خود آورده است كه قيصر روم نامه‌اى بعمر نوشت واز أو دوايى خواست تا مرض سردرد يا صداع ويرا درمان كند ؛ وعمر قلنسوة يا كلاهى دراز بدو فرستاد ، وقيصر تا آن كلاه را بسر داشت ، از درد سر راحت بود وچون برميداشت ، بصداع مبتلا شده ورنج ميكشيد ، وبهمين دليل در تعجّب بسر ميبرد تا بالأخره كلاه را باز كرد وكاغذى ديد كه در آن نوشته‌اند :  « بِسْمِ اللَّهِ الرَّحْمنِ الرَّحِيمِ » *  .\r\nديگر اينكه اقتضاى حكمت در ذكر بسم اللّه الرّحمن الرّحيم اينستكه مخاطبان الهى در قرآن از سه گروه بيشتر نميباشند كه طبق كريمهء :  « فَمِنْهُمْ ظالِمٌ لِنَفْسِهِ ، وَمِنْهُمْ مُقْتَصِدٌ ، وَمِنْهُمْ سابِقٌ بِالْخَيْراتِ »  بنابراين اللّه ، براي سابقين است ورحمان براي مقتصدين ورحيم نيز از آن ظالمان بنفس خود ؛ ونيز بايد دانست كه اللّه همان معطى عطاء ورحمان در گزرندهء از لغزش گناهان أولياء است ، ورحيم در گزرندهء از جفاء گناهكاران ؛ ونيز حضرت حقتعالى به بنده‌اش ميگويد : اگر آنچه من از تو ميدانم ، پدر ومادر وكسان وهمسر وفرزندانت ميدانستند ، ترا بترك گفته وتنهاى تنها ميگذاشتند ، ليكن من با دانستن حقيقت وجودي تو گناهان واعمال زشت ترا مىپوشم ؛ زيرا ميدانى كه خداوند تو كريم ورحيم است ؛ بدين دليل كه رحمت رحيمى هم بمؤمنان وهم به گنهگاران تعلّق ميگيرد ، در صورتيكه رحمان بدوست وصالحان امّت متعلّق است ، واللّه به أهل ولايت ذاتي\r\n\r\n","description":"","footnote":"","page_name":" 221 ","page_number":232},
  {"content":"\r\n\r\nخداوندى .\r\nيكى از عرفاء شامخ - گويا أويس قرني - گوسفندانى ميچرانيد وگرگى از آنها نگهبانى ميكرد وهيچگاه از گوسفندان أو نمىخورد ، راهگذرى از أو پرسيد : از كي تا بحال گرگ با گوسفند از در آشتى درآمده است ؟ آن عارف در پاسخ گفت : از آنگاه كه من با خدا صلح كرده‌ام . صاحب تفسير غرائب القرآن « 1 » ورغائب الفرقان مينويسد :\r\nپيامبر أكرم ( ص ) فرمود : كسيكه كاغذى كه بر آن بسم اللّه نوشته شده از زمين بردارد وبقصد بزرگداشت نام حقتعالى آنرا در جايى نگهدارد كه زير پاى رهگذران نيفتد ؛ خداوند تعالى أو را در زمرهء صدّيقان قرار داده واگر پدر ومادرش مشرك باشند ، عذاب را از آنان برميدارد ؛ ونظام الدّين نيشابورى اين بخش وبخشهايى ديگر از تفسير خود را از تفسير كبير امام فخر رازي اخذ واقتباس كرده است ؛ وبايد هم آواى شاعر تازى زبان شد كه در اين معنى سروده است :\r\n كانت لنفسي أهواء معرّفة * فاستجمعت إذ رأتك النّفس أهوائى \r\n فصار يحسدنى ، من كنت أحسده * وصرت مولى الورى ، مذصرت مولايى \r\n تركت للنّاس دنياهم ودينهم * شغلا بذكرك ، يا ديني ودنيايى \r\nاز مجارى أهل سنّت وجماعت وتشيّع نيز منقول است كه حضرت رسول أكرم فرمود : خداوند سوره‌اى را بمن نازل نمود كه بهيچ يك از أنبياء ورسل نازل نكرد ، واضافه فرمود كه خداوند تعالى بمن گفت : اين سوره - حمد - را بين خود وبنده‌ام بدين نحو تقسيم كرده‌ام كه نيمى از آن خاصّ بنده‌ام ونيمى ديگر از آن من است . پس هرگاه بنده‌ام بگويد :  « بِسْمِ اللَّهِ الرَّحْمنِ الرَّحِيمِ »  مرا بدو اسم رقيق خوانده كه يكى از آنها از ديگرى رقيق‌تر است ؛ زيرا رحيم رقيقتر از رحمان ميباشد ؛ وچون بگويد :  « الْحَمْدُ لِلَّهِ رَبِّ الْعالَمِينَ »  مرا پروردگار جنّ وانس وملائكة وشياطين وبطور كلّى هرچيزى شناخته وبحمد وتمجيدم اقدام كرده است ؛ وآنگاه كه بگويد :  مالِكِ  يا ملك  يَوْمِ الدِّينِ  مرا ثنا گفته است ؛ زيرا بنده‌ام شهادت داد كه كسى جز من مالك وملك روز جزا نيست ؛ وچون بگويد :  « إِيَّاكَ نَعْبُدُ وَإِيَّاكَ نَسْتَعِينُ »  يعنى خداوندا تنها ترا عبادت ميكنم وتنها از تو\r\n\r\n\r\n","description":"","footnote":"\r\n( 1 ) - علّامه نظام الدّين ، حسن بن محمّد حسين قمّى النّيشابورى ، در حاشيهء تفسير جامع البيان محمّد بن جرير طبري المجلّد الأوّل ، الطّبعة الأولى ، بالمطبعة الكبرى ببولاق مصر ، سنة 1323 هجرى .\r\n","page_name":" 222 ","page_number":233},
  {"content":"\r\n\r\nاستعانت ميطلبم ؛ واين آية بين من وبنده‌ام تقسيم شده ؛ زيرا  نَعْبُدُ  و  نَسْتَعِينُ  از بنده‌ام ميباشد وايّاك در هردو مورد از من ، وآنگاه كه بگويد :  « اهْدِنَا الصِّراطَ الْمُسْتَقِيمَ »  يعنى مرا بديانت اسلام كه بهترين صراط مستقيم است رهنمونى كن ؛ كه در اين آية نيز من وبنده‌ام شريك هستيم ؛ زيرا هدايت بصراط مستقيم بنده‌ام از من وبخواست من ميباشد ونه از هيچ موجود ديگر ، واين معنى عين توحيد حقيقي است ؛ وامّا چون بگويد :  « صِراطَ الَّذِينَ أَنْعَمْتَ عَلَيْهِمْ »  يعنى آن صراطي كه أنبياء ورسل وأولياء ومؤمنين را بنعمت آن إنعام كردى وآنانرا بدين وسيله به ديانت فخيمهء اسلام هدايت نمودى ؛ واين آية خاصّ من است ونه هيچ كس ديگر ، وهرگاه بگويد :  « غَيْرِ الْمَغْضُوبِ عَلَيْهِمْ وَلَا الضَّالِّينَ »  يعنى مرا بديني رهنمونى كردى كه روش وراه مغضوبان تو وگمراهان ، ودين يهود ونصارى نيست ؛ زيرا اين گروه را براه راست خود بردى ، ولى آنها از اين طريق برگشته وبضلالت گراييدند وبهمين دليل مشمول غضب تو واقع گرديدند ؛ ولذا سورهء فاتحه در مقام صلاة بين عبد وربّ خود كه ربّ العالمين يا ربّ الأرباب است قسمت شده واگر كسى در مقام انكار بگويد كه در اين تقسيم نسبت نصف بنصف با توجّه بجميع آيات رعايت نشده است ؛ پاسخ أو اينستكه : اوّلا مراد از تقسيم نصف‌به‌نصف از حيث معنى است ونه شماره وتعداد آيات ، وثانيا مراد از تقسيم مزبور اينست كه برخى از اجزاء صلاة راجع بربّ است وبرخى ديگر راجع بعبد ؛ ثالثا دليلي در دست نيست كه تقسيم نصف‌به‌نصف برحسب عدد آيات باشد ونه ألفاظ مندرج در آن ، ويا كلمات اين سوره ؛ وبهر نحو كلّ اعداد آيات در اين با بسملة كه أصل آنست هفت آية ميباشد ، كه از بسملة تا مالك يوم الدّين خاصّ خداست ؛ واز   إِيَّاكَ نَعْبُدُ وَإِيَّاكَ نَسْتَعِينُ ؛ اهْدِنَا الصِّراطَ الْمُسْتَقِيمَ   ، بين عبد است وربّ ؛ واز  صِراطَ الَّذِينَ أَنْعَمْتَ عَلَيْهِمْ  تا  وَلَا الضَّالِّينَ  بين عبد وحضرت حقتعالى بوده واين نيمه بودن بين بنده وربّ چيزى جز اين نيست ؛ اگرچه در ألفاظ وكلمات آن محقّق نباشد .\r\n\r\n","description":"","footnote":"","page_name":" 223 ","page_number":234},
  {"content":"\r\n\r\n\r\nفصل سوّم در كاربرد باء بسملة ووضع اسم بر حقتعالى\r\nدر حرف باء در اوّل بسم اللّه وانتخاب آن از جميع حروف وبويژه حرف الف واسقاط آن از ابتداى اسم وقرار دادن باء بجاى آن وافتتاح قرآن با اين حرف ، ده قول وجود دارد كه به بحث وتحقيق در آنها مىپردازيم :\r\n1 - برخى از محقّقان گفته‌اند : چون الف بلحاظ استقامت وسركشى ورفعت در نوشتن ، از گونه‌اى تكبّر وترفّع در ذات بهره‌مند است ، وهرگونه تكبّر وسركشى در قبال اسم اللّه وبخصوص در اوّل آن محكوم بكسر درجه وخفض مرتبه ميباشد ، لذا بايد با ظهور باء در ابتداء آن ، الف نابود گردد ، وهمين حكم براي موجود ديگرى هم كه در مقابل اللّه قرار گيرد ، وتكبّر وترفّع ورزد ، بايد اجراء شود ؛ وبرعكس اگر حرف يا چيزى در قبال اللّه انكسار وفروتنى كند ، به بزرگى وشرف ورفعت ميرسد .\r\n2 - باء در ميان حروف ديگر ، اختصاص به الصاق وچسبيدن دارد واز اين خصيصه بيشتر از حروف ديگر برخوردار ميباشد ؛ وبويژه كه الف از حروف قطع بوده وپس از خود بهيچ حرفى متّصل والصاق نميگردد واين سركشى در ذات الف نهفته است .\r\n3 - باء هميشه مكسور است ونسبت انكسار آن ، هم در صورت وهم در معنى محقّق بوده ، وبهمين ملاحظه داراى شرف عنديّت از حضرت حقتعالى گرديد ؛ چنانكه خداوند تعالى فرمايد : أنا عند منكسرة قلوبهم من أجلى بنابراين ، باء كه در مرتبهء حرف بودن مكسور است وبا همين كسره در تلفّظ خود بحروف ديگر الصاق ميگردد ، از نزد حضرت حقّ داراى اين خصوصيّت ذاتي شد كه الف سركش ؛ پس از قرار گرفتن باء در\r\n\r\n","description":"","footnote":"","page_name":" 224 ","page_number":235},
  {"content":"\r\n\r\nابتداى آن بكلّى حذف گردد ونشانى از آن نه در تلفّظ ونه در تحرير باقي نماند .\r\n4 - باء داراى سقوط وكسرهء ظاهري است ، درحاليكه از علوّ درجه ورفعتى حقيقي ومناعتى واقعي برخوردار است ؛ واين صفت از صفات صدّيقين است ، در صورتيكه الف ضدّ آن بوده ؛ يعنى داراى ترفّع وگردنكشى وتكبّر ميباشد ، وبهمين ملاحظه الف از خود هيچ‌چيز نداشته وبا اتّصال بحروف ما قبل آن ، همان تلفّظ الف بودن خود را نيز از دست ميدهد ، ودر مقابل حروف پيش از آن بطور كشيده تلفّظ ميشود ؛ در صورتيكه باء علاوة بر حفظ تلفّظ خود بوجود نقطه‌اى هم كه أصل نقطهء وجود است مفتخر شده وبقول فرقهء حروفيّه أصل پيدائى وجود از همين نقطه است ؛ كه در مقام بسط خود ، سازندهء كلّ حروف وجودي بوده واز عالي تا دانى وصاعد ونازل ، هيچ حرفى را نميتوان يافت كه از بسط اين نقطه موجود نشده وبوجود آن ختم نگرديده وبكمال خود نرسيده باشد ، ولذا باء هميشه بوجود همين نقطهء أزلي وأبدى موجود بوده وبا قبول ذاتي اين نقطه از محبوب خود ، هرگز بقبول نقطه يا نقاطى ديگر تن درنداده وبا همين نقطه همانند حبيبي است كه بمحبوب أزلي وأبدى ومقوّم حقيقت وجودي خود رضايت داده وبدان مفتخر است .\r\n5 - باء را در طلب نزديكى به حقّ ، صدقي ذاتي بوده وبهمين دليل بدرجهء حصول نقطه‌اى در تحت قدم خود نائل آمد ؛ چنانكه در حروف ديگر مانند تاء وجيم تحقّق نيافت ؛ زيرا نقطهء جيم در داخل آن بوده واين حقيقت در مواقع اتّصال بحروف ديگر هم در آن باقي است ؛ اضافه‌تر اينكه از ترفّعى ذاتي هم از حيث تلفّظ برخوردار ميباشد .\r\n6 - الف در ذات خود حرف علّه بوده ، وحال آنكه باء چنين نيست ، وبدليل همين علّه بودن ، محكوم به از دست دادن شكل اصلى خود ميباشد وهمانند حروف ديگر علّه بساير حروف علّه تبديل ميگردد ؛ ولى باء هميشه بدون هيچ تصرّفى در آن باقي است .\r\n7 - باء حرفى تامّ القابلية وتمام است ، واگرچه در صورت تابع ميباشد ؛ ولى در معنى متبوع بود ودر وضع حروف ديگر پس از الف واقع است ؛ زيرا الف از باء تبعيّت ميكند ؛ ليكن باء تابع الف نيست ، وهرچه متبوع باشد ، در شأن وشرف قويتر وتمامتر از تابع بوده وبهمين دليل است كه متبوعان ملل ونحل وأمم بايد ، از صفت ترفّع وسركشى دست شسته وهمانند باء بصفت انكسار متّصف شوند .\r\n8 - باء حرفى است عامل ومتصرّف در حروف ديگر ، در صورتيكه الف را چنين\r\n\r\n","description":"","footnote":"","page_name":" 225 ","page_number":236},
  {"content":"\r\n\r\nتصرّف وعملي نيست ؛ واين صفت ذاتي در باء بسبب همان انكسار وخفض جناح پديدار گرديده است ، كه در ابتداى اسم اللّه مكسور شده وبهمين فروتنى بگرفتن نقطهء وحدت وحكم ذاتي بر الف در جهت حذف آن ، نائل آمد وحال اينكه حروف ديگر از اين امتياز بىبهره‌اند .\r\n9 - باء در صفت خود كامل است ؛ زيرا در الصاق واستعانه وتوسّل بخداوند متعال وصفات أو بكار رفته وبصورت باللّه وبربّ وغيره ظاهر ميگردد ، ولذا در توحيد وارشاد استعمال شده است وبلحاظ همين خصيصهء ذاتي آنست ، كه بزرگترين شخص عالم هستى أمير مؤمنان علىّ بن أبي طالب ( ع ) فرمايد : « أنا النّقطة تحت الباء » وبهمين ملاحظه باء داراى دلالت در توحيد وارشاد است ؛ وگرنه علىّ عليه السّلام خويشتن را بباء بسملة معرّفى نميكرد ومعصوم هرگز فعل غيرعقلايى ولغو انجام نداده وسخنى بگزاف ويافه نميراند .\r\n10 - حرف باء شفوى است ؛ يعنى از بهم خوردن دو لب وباز شدن آن بهنگام تلفّظ پديد مىآيد ؛ در صورتيكه حروف ديگر ، اگرچه شفوى هم باشند ، از اين ويژگى برخوردار نبوده ؛ وبهمين ملاحظه نخستين بازشدن دهان ذرّهء وجود انساني در عهد ألست وعالم ذرّ در پاسخ سوآل پروردگار دو جهان وخداوند منّان :  « أَ لَسْتُ بِرَبِّكُمْ ؟ »  با كلمهء « بلى » در پاسخ  « قالُوا بَلى »  با همين حرف عظيم وشريف است ؛ وحتّى همين كلمهء اثباتى « بلى » هم با حرف باء آغاز گرديده وبهمين اقتضاء ذاتي است كه حكمت الهى در اختيار حروف در جهت اثبات ربوبيّت خود از ميان جميع حروف برگزيد وبا برهاني واضح ورفعتى معنوي وشرافتى ذاتي آنرا نخستين حرف امّ القرآن وفاتحة الكتاب خود قرار داده وبمبدء بودن در كلام حكيم وخطاب عظيم خويش مفتخر نمود .\r\nبصرىها عقيدة دارند كه باء بسم اللّه متعلّق به اسمى است محذوف كه در موضوع ، رفع بوده وكوفىها آنرا متعلّق بفعلى تقديرى دانند كه در موضع نصب است ، ولزوما شايسته مىنموده كه بطور متأخّر از دو وجه در تقدير آيد : يكى افادهء حصر واختصاص ، وديگرى تقديم اسم اللّه ، چنانكه در آيهء  « بِسْمِ اللَّهِ مَجْراها »  مقدّم آمده است .\r\nبرخى از راويان وبه پيروى از آنها جمعى از مفسّران نيز گفته‌اند ؛ حذف الف در كلمهء اسم وبسملة ، بلحاظ وضع خطّنويسى است كه از حيث كثرت استعمال بر اين سياق واقع\r\n\r\n","description":"","footnote":"","page_name":" 226 ","page_number":237},
  {"content":"\r\n\r\nشده وبسبب حذف الف پس از باء بسم اللّه ، باء را كشيده نوشته‌اند ، وگروهى را هم نظر بر اينستكه باء بسملة براي مصاحبت وتبرّك بنام خدا آمده ، يعنى : بسم الله إقرأ يا بسم الله أتلوا ودر ما بين الدّفتّين قرآن حكيم بهمين سيرت وسان بكار رفته است .\r\nفخر رازي در تفسير كبير خود در باء بسملة گويد : اين باء متعلّق به مضمر بوده ، واين مضمر ممكن است اسم باشد ، يا فعل ، وبر هردو تقدير ، امكان دارد كه اين مضمر متقدّم باشد ويا متأخّر وبالنّتيجه در چهار قسم مورد بحث واقع ميشود : 1 - اينكه مضمر مزبور متقدّم وفعل باشد ، مانند : « أبدأ باسم اللّه » 2 - اينكه مضمر متأخّر واسم باشد ، مانند :\r\n« ابتداء الكلام باسم اللّه » 3 - اينكه مضمر ياد شده متأخّر وفعل باشد ، مانند : « باسم اللّه أبدأ » 4 - اينكه متقدّم واسم باشد ، مانند : « باسم اللّه ابتدائي » ودر اين صورت دو چيز مورد بحث واقع ميشود : اوّل اينكه تقديم مضمر أولى است يا تأخير آن ، ودر اين مورد ميگوييم : هردو صورت آن در قرآن مجيد آمده است ؛ چنانكه در تقديم ميگوييم :\r\n بِسْمِ اللَّهِ مَجْراها وَمُرْساها  ودر تأخير مانند :   « اقْرَأْ بِاسْمِ رَبِّكَ »   ومن كه فخر رازي ميباشم عقيدة دارم كه تقديم اسم اللّه شايسته‌تر از تأخير آن ميباشد ودليل آنرا بوجوهى ميتوان مورد بحث قرار داد : مسئلهء نخست اينكه حقتعالى بذات خود واجب الوجود بوده وسابق بر وجود ممكنات است وهر سابق بذاتى مستحقّ سبقت در ذكر نيز ميباشد . مسئلهء دوّم اينكه خداوند متعال در كتاب خود فرمود :  « هُوَ الْأَوَّلُ وَالْآخِرُ »  و  « لِلَّهِ الْأَمْرُ مِنْ قَبْلُ وَمِنْ بَعْدُ »  سوّم اينكه تقديم در ذكر داخلتر در تعظيم از غير است . چهارم اينكه در قرآن آمده است :  « إِيَّاكَ نَعْبُدُ »  واين فعل متأخّر از اسم است ؛ وواجب مىنمايد كه در بسم اللّه نيز چنين باشد ؛ ودر نتيجة تقدير باسم اللّه در ابتداء آمد . پنجم اينكه پدرم شيخ ضياء الدّين عمر ميگفت : از أبو القاسم انصارى شنيدم كه أبو سعيد أبو الخير يا أبو القاسم قشيرى - از مشاهير صوفيّه - گفتند : از محقّقان علوم الهى شنيديم كه چيزى را در عالم وجود نديديم ، مگر اينكه خداوند تعالى را بعد از آن ميديديم ، واين مرتبهء مريدان است ؛ در حاليكه محقّقان برتر گفته‌اند : چيزى را نديديم مگر اينكه حضرت حقّ را پيش از آن ميديديم ؛ وتحقيق كلام اينستكه انتقال از مخلوق بخالق برهان إنّى است ونزول از خالق به مخلوق برهان لمّى بوده در اوّلين از معلول بعلّت ودر دومين از علّت بمخلوق ميرسيم ؛ ومعلوم است كه برهان لمّى اشرف از انّى ميباشد ، وچون اين معنى به اثبات رسيد ؛ بايد گفت كسيكه فعل را در اوّل ضمير قرار ميدهد ، از رؤيت فعل خدا برؤيت وجوب استعانت\r\n\r\n","description":"","footnote":"","page_name":" 227 ","page_number":238},
  {"content":"\r\n\r\nباسم اللّه ميرسد ، وكسيكه ميگويد : باسم الله سپس فعل را ضمير مىآورد ، نخست وجوب استعانت از خدا را مىبيند وسپس به أحوال نفس أو ميپردازد . مسئلهء دوّم اينكه :\r\nضمير قرار دادن فعل أولى است يا اسم ؟ . شيخ أبو بكر رازي گويد : روش خواندن قرآن دلالت بر اين دارد كه مضمر همان فعل است ونه اسم ؛ مانند :  « إِيَّاكَ نَعْبُدُ وَإِيَّاكَ نَسْتَعِينُ »  و  « بِسْمِ اللَّهِ الرَّحْمنِ الرَّحِيمِ »  كه تقدير در ايندو در ايّاك نعبد وبسم اللّه است .\r\nليكن من - فخر رازي - عقيدة دارم كه ضمير قرار دادن اسم شايسته‌تر است ، زيرا اين كار خبر دادن از اينستكه : وجود خداوند مبدء جميع حوادث وخالق همهء ممكنات است ؛ چه گوينده اين معنى را قائل باشد وچه نباشد ؛ وچه متذكّر بدين نكته قرار گيرد وچه نگيرد ؛ وبدون ترديد اين احتمال أولى از احتمالات ديگر است ؛ چنانكه نفس أو بحمد سزاوارتر ميباشد ، خواه گوينده‌اى بدان متذكّر شود يا نه .\r\nمسئلهء سوّم : جرّ بدو چيز حاصل مىآيد : يكى بحرف ، مانند « باسم » وديگرى به اضافه نظير بسم اللّه ، وامّا جرّ حاصل در لفظ  « الرَّحْمنِ الرَّحِيمِ »  براي تبعيّت وصف از موصوف در إعراب آمده ودر اين معنى نيز بحثهايى وجود دارد كه بررسى آن در علم نحو جريان دارد .\r\nمسئلهء چهارم : اسم آنگاه تحقّق مىيابد كه نسبتي بين لفظ مخصوص يا اسم ، وذات معيّنى يا مسمّى حاصل آيد ؛ ودر حقيقت اسم معرّف مسمّى گردد ؛ بطوريكه هرگاه اسمى آورده شود ، معناى آن يا مسمّى در ذهن بحصول پيوندد ؛ ومراد از اضافهء اسم به اللّه همين است وبس .\r\nمسئلهء پنجم : بقول أبو عبيد ، ذكر اسم در « بسم اللّه » صله‌اى زائد وتقدير به اللّه است كه ميگوييم : بالله قال وآوردن لفظ اسم ، يا از باب تبرّك ويا از باب فرق آن با اقسام ديگر ميباشد ؛ ومراد از بسم اللّه اينستكه : « ابدأ وبسم اللّه » والبتّه اين نظر ضعيف بوده ووجه ضعف آن اينستكه : هرگاه ما أمر به ابتداء مىكنيم ، اين امر فعلى از افعال ماست كه با لفظ وقول ما بيان ميشود ؛ در حاليكه مراد ما ابتداء كردن كارها بذكر وياد خداوند متعال ميباشد ، كه بايد به بسم اللّه آغاز گردد ؛ وفايدهء ديگر شروع به اسم اللّه اينستكه چون ذات خداوند شريفترين ذوات در شمار است ؛ پس ذكر وياد أو هم برترين أذكار ويادهاست ؛ وبهمانگونه كه در وجود ، سابق بر ما سوى بسبقت ذاتي است ، لازم مىآيد كه ذكر أو نيز أفضل أذكار بوده ، واسمش هم سابق بر هر اسم يا فعلى آورده شود ، ودر نتيجة\r\n\r\n","description":"","footnote":"","page_name":" 228 ","page_number":239},
  {"content":"\r\n\r\nفوائدى جليل وپرتأثير از ذكر اسم اللّه حاصل وعايد ميگردد .\r\nناصر الدين أحمد اسكندرى مالكي در حاشيهء خود بر كتاب كشّاف « 1 » زمخشري ، در توضيح جملهء : « الباء في البسملة تتعلّق بمحذوف تقديره : بسم اللّه إقرأ أو أتلو » گويد : اين دو كلمهء أخير يا يكى از آنها را علماى نحو مقدّر گرفته‌اند واين امر از وجوهى مورد اختيار است ؛ اوّل اينكه : تقدير فعل ابتداء در هر بسمله‌اى صحيح بوده ونيز غرض از تقدير فعل ابتداء ، مستقلّ بودن آنست ؛ وغرض مزبور عبارت از مبدء قرار گرفتن آن ميباشد ، وظهور فعل ابتداء در آغاز بسملة مانند :   اقْرَأْ بِاسْمِ رَبِّكَ   وبهروجه ، بسملة را دو معنى است بر دو تقدير : يكى خبر بودنش از حضرت حقتعالى بدينكه كتاب خود را بدان آغاز كرده ودوّم اينكه به بندگان خود خبر ميدهد كه هر كارى را مانند قرائت قرآن ، بنام أو آغازند تا ناقص وأبتر نماند ، ودر مواردى از قرآن بدان توجّه شده ، چنانكه  « فَكُلُوا مِمَّا ذُكِرَ اسْمُ اللَّهِ عَلَيْهِ » *  اشاره‌ايست بدانكه جميع أمور را بنام أو ابتداء كنند .\r\n\r\nدر شناخت اسم ووضع أسماء اللّه :\r\nبايد دانستكه اسم را بتعاريفى گوناگون شناخته‌اند ، از جمله آنكه كلمه يا اسم است ويا فعل ويا حرف ؛ واگر معنى كلمه مستقلّ باشد ، از دو حال بيرون نيست ، يا دلايت برانجام كارى در زماني معيّن دارد كه آنرا فعل خوانند ويا با معلوم بودن معناى آن بنحو مستقلّ ، دليل بر انجام كارى در زماني نميباشد ودر اينصورت آنرا اسم نامند ، وبرخى گفته‌اند اسم چيزى است كه خبر دادن از معناى آن در غير زماني معيّن صحيح باشد ، والبتّه بايد دانستكه صحّت خبر دادن از ماهيّت چيزى ؛ پس از تمام بودن ماهيّت شيئى مزبور بوده وچنين تعريفى از باب رسوم است ونه حدود ؛ كه خالى از اشكال نيست . جمعى هم برآنند كه اسم بايد در مقام فاعل يا مفعول ويا مضاف واقع شود ، وبايد دانستكه اين تعريف هم بالمآل بدين معنى برميگردد كه اسم همانست كه خبر دادن از آن بهر نحوى جز در زمان بطور مطلق ، صحيح باشد ؛ ونظريّهء فرقه‌اى از أهل تحقيق هم اينستكه اسم كلمه‌ايست كه در اوّل وضع آن بركسى يا چيزى استحقاق اعراب در جهات فاعل ومفعول واضافه را دارد ؛ واين نيز تعريف برسم است ونه بحدّ ؛ زيرا صحّت إعراب بر اسم ، حالتي است عارضى كه پس از تماميّت ماهيّت محقّق است ؛ واين تعريف هم خالى از اشكال نميباشد . امّا زمخشري در كتاب مفصّل با\r\n\r\n\r\n","description":"","footnote":"\r\n( 1 ) - الكشّاف ، الجزء الأوّل ، از انتشارات آفتاب ، تهران .\r\n","page_name":" 229 ","page_number":240},
  {"content":"\r\n\r\n« شرح ابن يعيش » اسم را چيزى ميداند كه في نفسه وبدلالتى مجرّد از اقتران ، بر معنى معيّنى دلالت كند ومراد از اقتران ، نسبت بزمان بطور مطلق است ، واين تعريف هم از وجوهى قابل ايراد است ؛ وبالآخرة بتعريفى بهتر بايد دانست كه اسم كلمه‌ايست دالّ بر معنى مستقلّ در معلوم بودن ؛ بدون اينكه دلالت بر زماني معيّن نمايد ، تا معنى مزبور در آنزمان واقع گردد ، ومراد از قيد كلمه آنست كه خطّ واشاره وغيره از آن خارج گردد ، ولفظ را نيز بكار نبرديم ، زيرا لفظ جنس كلمه است وكلمه جنس اسم ومقصود از اسم همان جنس قريب است كه در حدّ مذكور بوده وعلامت اسم در زبان عرب اينستكه : يا لفظي باشد ويا معنوي ، ولفظي آن ، حرف تعريف است كه در ابتداء اسم قرار دارد ، ويا اين علامت حرف جرّ بوده ويا حرف تصغير وتكسير ودر آخر لفظ واقع ميشود ، مانند حروف تثنيه وجمع ؛ وعلامت معنوي اسم آنستكه يا صفت ويا موصوف ويا مفعول ومضاف‌اليه بوده وموضوع خبر ، ويا در أصل وضع مستحقّ اعراب باشد .\r\nأهل لغت اسم را عبارت از علامتي ميدانند كه مقترن بيكى از زمانهاى سه‌گانه نبوده ودر نفس خود دلالت بر معنى ويژه‌اى كند ، وباسم عين ومعنا تقسيم گرديده است ، خواه آن معنى وجودي باشد ، يا عدمي ؛ وعلماء منطق اسم را عبارت از لفظي مفرد دانند كه دالّ بر زماني نبوده وخبر دادن آن از چيزى صحيح باشد ونيز مقابل با فعل وحرف قرار گيرد .\r\nفرق ميان اسم وصفت از نظر فلسفي اينستكه : هر معنى وصف‌كننده‌اى كه بشرط لا شيئى ملاحظه گردد ؛ آنرا صفت گويند ؛ وچون لحاظ آن لا بشرط شيئى باشد ؛ آنرا اسم خوانند ؛ وحكماء از نخستين بلفظ مبدء واز دوّمين بلفظ مشتقّ تعبير كرده‌اند ؛ وفي المثل قدرت باعتبار وصفى كه بشرط لا شيئى است ، صفت بوده وباعتبار دوّم يعنى لا بشرط شيئى ، اسم ميباشد .\r\nبهتر وكاملترين تحقيق در پيرامون اسم از جهات مختلف ، از علّامهء لغوى وفقيد بارع ، مرحوم خلد آشيان ، أستاذ على أكبر دهخدا - جعله اللّه تعالى في بحبوحة الجنان - در كتاب عظيم « لغت‌نامه » ميباشد ، كه در اين مختصر بذكر برخى از آن مباحث پرداخته مىآيد .\r\nبصريان اسم را معتلّ اللّام ومشتقّ از سمو بمعناى علوّ دانسته وگويند واو از آخر سمو حذف وسين ساكن شد وچون ابتداء بساكن محال است ؛ همزهء مكسوره بر ابتداى\r\n\r\n","description":"","footnote":"","page_name":" 230 ","page_number":241},
  {"content":"\r\n\r\nآن آمد ، واسم پديدار گرديد ؛ ولى كوفيان اسم را معتل الفاء دانسته وگويند كه مشتقّ از وسم بمعناى علامت وداغ كردن براي شناخت حيوانات است ؛ وحرف واو از ابتداى آن حذف گرديده وبجاى آن همزهء مكسوره آمد ، دليل بصرىها بدينكه اسم را مشتقّ از سمو مانند نصف وسمو بر وزن عضو دانند ، تصغير وتكبير آنست كه در ايندو وجه ، كلمات مصغّر ويا مكبّر به أصول خود برميگردند ؛ ودليل كوفىها كه اسم را مشتقّ از وسم بمعناى علامت وداغ كردن حيوان ميدانند كه همين داغ كردن نيز خود علامتي است براي شناخت حيوان داغ شده ، ظاهرتر در معنى ميباشد ، زيرا اسم علامتي است براي شناخت مسمّى يا موضوع آن ؛ ولى صحيح اينستكه اسم را مشتقّ از سمو بر وزن نصف بدانيم ، زيرا جمع آن أسماء ومصغّر آن سمّى ميشود وسخن بصريها از حيث مباني عربيّت درست بوده واگر آنرا مشتقّ از وسم ، ويا سمه پنداريم ، تصغير آن وسيم وجمع سمه نيز سمات خواهد شد ، ولذا در اشتقاق كلمهء اسم از سمو جاى شبهه وترديدى وجود ندارد ؛ زيرا جمع وسم ، كلمهء اوسام است وبا أسماء مغايرتى تمام پيدا ميكند ، كه نميتوان بقبول آن رضايت داد ولذا اين فقير - مؤلّف - دليل أدباء بصرى را از كوفىها درست‌تر ميدانم . در كتاب « جامع الرّموز » اسم كلمه‌اى را گويند كه بر ذات وصفتي دلالت كند ، چنانكه رحمان ورحيم ، هم اسم است وهم صفت ؛ وبرخى از أهل سلوك اسم را لفظي نميدانند كه بوضعى خاصّ ومعيّن برچيز ديگر دلالت كند ؛ بلكه عقيدة دارند كه اسم باعتبار صفت ، عين مسمّى بوده وصفت مزبور يا وجودي است ويا عدمي ، چنانكه شاعرى سروده است :\r\n عارفانى كه علم ما دانند * صفت وذات ، اسم را خوانند \r\nمير سيّد شريف در شرح مواقف عضد الدّين ايجى گويد : مراد از عين مسمّى بودن اسم ، مدلول آنست كه آيا ذات از حيث هىهى ميباشد ، ويا باعتبار امريست كه بر آن صادق آمده وعارض بدان گرديده است ؛ بدانگونه كه از آن خبر دهد ؛ وأبو الحسن اشعرى گويد : گاه مدلول اسم عين مسمّى بوده ، يعنى ذات آن ميباشد ، واين دلالت بعين مسمّى از حيث هىهى است ، مانند اللّه كه براي ذات حقّ اسمى است علم بدون اعتبار معنى ديگرى ، وگاهى هم از اسم چيزى را اراده كنند ، كه مدلول آن غير از تعريفى است كه مذكور افتاد ، مانند خالق ورازق كه به مخلوق ومرزوق نياز دارد ، وترديدى نيست كه اين نسبت غير از خود اللّه است ، وگاه ديگر نيز اين نسبت غير از خود اللّه وغير از أو مانند\r\n\r\n","description":"","footnote":"","page_name":" 231 ","page_number":242},
  {"content":"\r\n\r\nمخلوق ومرزوق است ؛ نظير عليم وقدير وآنچه برصفات حقيقي حقّ دلالت دارد ؛ وبهمين ملاحظه ذات را باعتبار صفتي از صفات ملاحظه كنند ، تا اسمى مناسب با صفت ملحوظ پديد آيد ، ابن فورك عقيدة دارد كه هر اسمى عين مسمّاى خود است ، وبهمين ملاحظه اسم اللّه دليل بر اسمى است كه عين مسمّاى خود بوده واسم عالم وخالق نيز دلالت دارد بر ذات پروردگارى كه بعلم وآفريدن موصوف است ؛ وهمين ابن فورك مدلول اسم را مطابقي دانسته واز مسمّى چيزى را اراده كرده است كه اسم بإزاء آن وضع شده ، ولذا بطور مطلق اسم را نفس مسمّى دانند ؛ ولى برخى ديگر مدلول را اعمّ از مطابقي دانسته وگويند مسمّى آنستكه اسم بر آن اطلاق گردد ؛ امّا معتزله اسم را همان تسميه دانند وأستاذ أبو نصر بن ايّوب لفظ اسم را مشترك در بين تسميه ومسمّى دانسته ، بطوريكه بر هريك از آنها اطلاق گردد .\r\nفخر رازي بنقل از أصحاب خود گويد كه آنان اسم را عين مسمّى دانسته‌اند ومعتزله به تسميه بودن آن قائلند وقول غزالى با ايندو مغايرت داشته وگويد : نسبت وطرفين آن بطور قطع متغايرند ؛ وبالآخرة فخر رازي عقيدة دارد كه اسم ، لفظي مخصوص است ومسمّى چيزى است كه در مقابل آن وضع شده ، پس اسم گاهى غير از مسمّى است ، وگاه ديگر عين مسمّى بوده واز هر جهت در بين آنها اتّحادى برقرار است .\r\nبايد دانست اسمى كه برچيزى اطلاق ميگردد ، يا از ذات آنست ؛ بدين معنى كه مسمّى عبارت از حقيقت وذات آنچيز از حيث هىهى ميباشد ؛ ويا جزئي از شيئى مزبور ويا از وصف خارجي آن ويا از فعل صادر شده از آنچيز است ؛ آنگاه بايد ديد كه كداميك از آنچه گفته آمد در حقّ حضرت باريتعالى صادق ودرست مىنمايد . امّا انچه از وصف خارجي گرفته شده وداخل در مفهوم اسم است ، دربارهء حقتعالى جائز ميباشد ؛ خواه وصف مزبور حقيقي وخواه إضافي بوده وبايجاب وسلب موصوف گردد . مانند عليم در مثال حقيقي وايجابي وماجد در معناى إضافي وسلبى هم مانند قدّوس وأسماء مأخوذ از فعل چونان خالق ورازق ؛ امّا أسماء مأخوذ از جزء را در مورد حضرت حقّ نميتوان بكار برد ؛ زيرا وضع اسم براي مسمّى يا يك معنى ، فرع بر تعقّل معنى موردنظر بوده ووسيله‌اى براي تفهيم آن ميباشد ؛ وبهمين دليل اگر تعقّل ذات حقّ وتفهيم آن ممكن نباشد ، نهادن اسمى در برابر معناى ياد شده نيز نادرست خواهد بود .\r\nبرخى گفته‌اند وضع اسم براي خداوند تعالى متوقّف بر ادراك كنه ذات أو نيست ؛ زيرا\r\n\r\n","description":"","footnote":"","page_name":" 232 ","page_number":243},
  {"content":"\r\n\r\nجايز است كه ذات حقّ را از وجه خاصّى شناخت واسمى براي حضرت أو بهمان خصوصيّت نهاد ، مانند لفظ اللّه كه اسمى علم براي ذات حقّ ، بدون اعتبار هيچ معنى در آنست .\r\nامّا نكتهء قابل نظر اينستكه كلمهء اللّه اسمى است دلالت‌كننده بر مدلول حقّانى أو بلحاظ جمعيّت اسمايى حقتعالى ونه اسمى معيّن مانند عليم وسميع وبصير وغيره ، در صورتيكه أسماء خاصّهء حضرت أو عبارت از ملاحظهء ذات اللّه است باعتبار صفتي از صفات معيّن ، مانند همان عليم وسميع وبصير ؛ بنابراين ، عليم يعنى ذات لها العلم وبصير ذات لها البصيرة والبصر ، وسميع ذات لها السّمع .\r\nاز سوى ديگر أسماء باعتبار ذات وصفات وافعال خداوندى ، بذاتى وصفاتى وافعالى مانند اللّه وعليم ورازق تقسيم گرديده ونيز بجمالى ، مانند لطيف وجواد وجلالي ، مثل قهّار وشديد الانتقام منحصر است ، وهر مخلوقى را از اسمى بهره‌اى متناسب با مظهريّت وخلقت آن ميباشد ؛ چنانكه فرشتگان از اسم سبّوح وقدّوس بهره‌ور بود ، وشيطان نيز از أسامي ديگر مانند متكبّر ومضلّ واز اين قبيل برخوردار است ؛ در صورتيكه انسان بلحاظ جامعيّت در خلقت ، مظهر جميع أسماء اللّه ميباشد ، وكريمهء :  « وَعَلَّمَ آدَمَ الْأَسْماءَ كُلَّها »  دليل بر اينستكه فطرت آدم وآدميان از كلّ أسماء جلالي وجمالى حضرت حقّ تركيب يافته است ، وملائكهء عذاب مظهر صفات جلاليّهء حقّند ، وعلامت تحقّق موجودى اعمّ از جنّ وشيطان وانسان وحيوان وملائك ملأ أعلى وأسفل بصفت يا صفاتى از أسماء اللّه اينستكه معناى آن اسم در نفس أو ايجاد گردد ، بطوريكه هرگز تغييرى نيابد .\r\nاگرچه اشاعره عقيدة به عيني بودن أسماء يا مسمّى دارند ؛ ليكن معتزله واماميّه بعدم عيني بودن أسماء ومسمّيات آنها عقيدة داشته ؛ وبويژه كه اماميّه بنقل از كافى كتاب توحيد وباب نوادر ، طبق كلام الهى :  « وَلِلَّهِ الْأَسْماءُ الْحُسْنى »  معتقدند كه حضرت صادق ( ع ) فرمود : « نحن واللّه الأسماء الحسنى لا يقبل اللّه من العباد عملا الّا بمعرفتنا » وبدانگونه كه اسم دلالت بر مسمّى داشته وعلامت آنست ؛ همچنان نيز وجود ائمّهء معصومين - عليهم السّلام - دليل بر ذات حقّ وأسماء وصفات أو بوده وبهمين لحاظ شيعهء اماميّه بنفي عيني بودن أسماء ملفوظ با مسمّيات آنها قائل ميباشند ؛ وعقيدة دارند كه أسماء لفظي أسماء الأسماء الهى بوده وبا توجّه بدينكه ائمّهء شيعه أسماء اللّه ميباشند ،\r\n\r\n","description":"","footnote":"","page_name":" 233 ","page_number":244},
  {"content":"\r\n\r\nدر نتيجة أسماء لفظي عبارتند از أسماء أسماء أسماء اللّه كه مسمّيات اين ألفاظ أسماء الأسماء بوده وائمّه عليهم السّلام نيز بنوبهء خود أسماء اللّه الحسنى ميباشند ، ودر عين حال وجودشان مسمّاى موجودات ديگر است ، كه هريك از موجودات مزبور را متناسب ودرخور خود اسمى است غير از اسم ديگران .\r\n\r\n","description":"","footnote":"","page_name":" 234 ","page_number":245},
  {"content":"\r\n\r\n\r\nفصل چهارم تعريف اسم وتقسيم آن بتوقيفى وغيرتوقيفى وتفسير هر بسملة در آغاز هر سوره\r\nدر آغاز سخن بايد متوجّه بود كه منظور از أسماء اللّه ، كلمات ساخته از ماهيّات حروفى نيست كه واضع آن بمعنى معيّنى التفات كرده وبا در نظر گرفتن آن معناى عام ، بوضع اسمى خاصّ از تركيب حروف متعارف ميپردازد ؛ واسمى بر آن معنا مىنهد كه بسبب تداول وكثرت كاربرد آن در مسمّى يا معناى مزبور ، در السنهء مردم جريان مىيابد ، والبتّه اين سنخ از وضع اسم چه تعييني باشد وچه تعيّنى ، از پست‌ترين گونه موجودات بوده ودر مقام تشبيه بمنزلهء هيولاى أولى وفاقد كمال وفعليّت در شمار است ؛ در حاليكه أسماء اللّه بهيچ‌وجه جنبهء لفظي ووضعي بدين نوع نداشته وحتّى أسماء لفظي وارد ونازل در قرآن حكيم را چيزى جز اسم الاسم نبايد دانست ؛ ودر صورتيكه از ائمّهء معصومين - سلام اللّه عليهم أجمعين - منقول است كه نحن والله الأسماء الحسنى اگر آن پاكان بزرگوار را اسم حضرت حقّ شناسيم ؛ أولياء اللّه وأقطاب شامخ اسم الاسم بوده وأسامي لفظي نيز چيزى بجز اسم اسم الاسم نخواهند بود ، ومراد از كرائم قرآني :   « سَبِّحِ اسْمَ رَبِّكَ الْأَعْلَى »   و  تَبارَكَ اسْمُ رَبِّكَ ذِي الْجَلالِ وَالْإِكْرامِ  همين ألفاظ وضعي عرفى نميباشند ؛ وگرنه تحقّق وجودي اينگونه از تسبيح وتبريك از جميع آدميان ممكن الحصول بوده وحال اينكه حروف وألفاظ موضوعه شأني جز دلالت بر معنايى عامّ ندارند واز حيث مرتبه از ساقطترين وأسفل مراتب وجودي ودر حدّ هيولى وفاقد فعليّت كمالى ميباشند وتعالى شأنه عمّا يقول الظّالمون علوّا كبيرا . پس\r\n\r\n","description":"","footnote":"","page_name":" 235 ","page_number":246},
  {"content":"\r\n\r\nأسماء لفظي از سنخ كيفيّات مسموعه وملفوظه بوده وأصل اينستكه موضوع له آنها قابل تصوّر باشد ، واز سوى ديگر چون موضوعات أسماء لفظي محدود بحدود ذهني معيّنى ميباشند وتسميهء مزبور در إزاء ماهيّات وحدود وجودي در أسفل مراتب آنهاست ، وحقايق وجودي حضرت حقتعالى اعمّ از تعيّن أسماء وصفات وذات أو ، از اين وصمت ونقص وحالت هيولايى مبرّى ومنزّه است ؛ ناگزير أسماء اللّه را بايد از حقيقت اعلاى وجودي دانست وبهمين ملاحظه ملّا عبد الرزّاق - أبو الغنائم كاشاني - در تأويلات خود در تعريف أسماء اللّه گويد : « 1 » « أسماء اللّه هي صور النّوعية الّتى تدلّ بخصائصها وهويّاتها على صفات اللّه وذاته وبوجودها على وجهه وبتعيّنها على وحدته ، إذ هي ظواهره الّتى بها يعرف » وچگونه چنين تعريفى را ميتوان براي حروف ملفوظه ومكتوبهء أسماء كه بالمآل موضوع بوضع آدمي ميباشند ، بكار برد ؟ ! ، وآنها را عين أسماء اللّه حقيقي دانست ؟ ! ؛ « زهى تصوّر باطل ، زهى خيال محال » ولذا أبو الغنائم بدنبال تعريف اسم اللّه گويد : « و « اللّه » اسم للذّات الإلهيّة من حيث هىهى على الإطلاق ، لا باعتبار اتّصافها لصفات ، ولا باعتبار لا اتّصافها » وبالمآل ما سوى اللّه در عين وحدت وكثرت عوالم وأنواع وأصناف واشخاص آن از جزء وكلّ ومجرّد ومادّى وأمر وخلق ، همه عين كلمات تامّات الهى بوده وآنگاه آدمي بدين حقيقت نائل مىآيد كه بمرتبهء كشف الغطاء رسيده وكلّ ما سوى را عين دليل بر ذات حقتعالى داند وچشم وحدت‌نگر ونفس وحدت‌گراى أو چيزى در دار تحقّق ووجود جز حضرت باريتعالى را نديده وماهيّات نمودى را در حساب وشمار حقايق وجودي نياورد وبحقيقت دعاى عرفهء حضرت حسين بن علي - عليهما السّلام - آگاه شود كه فرمود : « ألغيرك من الظّهور ما ليس لك حتّى يكون هو المظهر لك ، متى رغبت حتّى تحتاج إلى دليل يدلّ عليك الخ » كه در غايت وحدت حقّهء وجودي وحتّى وحدت شخصي ذات باريتعالى است . بارى ، ذات حقتعالى را أسمائي توقيفى وغيرتوقيفى بوده ؛ ومراد از أسماء توقيفى حضرت حقّ ، آنگونه از أسامي است كه اطلاق آنها برذات باريتعالى ؛ متوقّف بر اذن واجازهء شرعي است ؛ ونه أسماء اعلام موضوعهء در لغات ؛ زيرا نزاع در أسماء مأخوذ از صفات وافعال است ومعتزله وكرّاميه برآنند كه اگر عقل بر اتّصاف خداوند متعال بصفتي وجودي يا سلبى دلالت كند ، اطلاق\r\n\r\n\r\n","description":"","footnote":"\r\n( 1 ) - تفسير القرآن الكريم ، المجلّد الأوّل ، دار اليّقظة العربيّة ، بيروت 1387 هجرى .\r\n","page_name":" 236 ","page_number":247},
  {"content":"\r\n\r\nچنين صفتي بذات أو جائز است ، حتّى اگر شرع اجازه دهد يا ندهد وهمين حكم در افعال حقّ نيز جاريست ؛ چنانكه قاضى أبو بكر باقلانى را عقيدة بر اينستكه : هر لفظي كه دلالت بر معنى ثابتي براي خداوند متعال كند ، اطلاق آن بر أو بدون توجّه بتوقيف شرعي بودن آن اسم جايز بوده ، وتنها شرط در مسئلهء مزبور اينست‌كه اطلاق هر اسمى بدو لائق كبرياى حضرت حقتعالى باشد وگرنه جايز نيست ؛ مانند اطلاق أسامي فقيه وعارف بساحت حقّ ، كه از اطلاق ايندو اسم وهمانند اينها مبرّى است ؛ زيرا در فقيه ، سبقت در جهل ودر عارف سبقت در غفلت لازم است ؛ وهمين حكم در مورد اسم عاقل نيز جريان دارد ؛ بدين دليل كه عقل مأخوذ از عقال بوده وهمچنين است اسم فطن كه بمعناى زيرك آمده وسرعت در ادراك را ميرساند كه ذات حقتعالى از اين قبيل أسماء مبرّى است ؛ ولذا در تسميه ذات حقّ به أسماء ، ناگزير بتوقيف شرعي خواهيم بود تا جانب احتياط مرعى گرديده ودر ورطهء هائل وخطرى عظيم نيفتيم ، ودر همين موقعيّت است كه استناد به اذن واجازهء شرع در امر تسميهء حقّ واجب ولازم الرّعايه ميباشد ؛ وآن أسمائي كه با اذن شرعي بر خداوند تعالى اطلاق گرديده است ؛ نود ونه اسم ميباشند ؛ كه هركس با توجّه بمدلول ومسمّاى حقيقي أسماء مزبور آنها را إحصاء كند ، داخل در بهشت أسماء خواهد شد ؛ اگرچه اين أسماء در صحاح ترمذى وبيهقى تعيين نگرديده‌اند ، ليكن در قرآن حكيم وأحاديث حضرت رسول أكرم ( ص ) مذكورند ، وامّا إحصاء أسماء اللّه ، يا همان نود ونه اسم أو ، عبارت از حفظ وتكرار مجموع آنها وضبط علمي وايمانى وقيام عملي بحقوق أسماء مزبور بوده ، ووجوب بهشت برچنين احصاءكننده‌اى از بابت ادراك حقايق أسامي اللّه است كه البتّه امرى سهل نيست ؛ ونكتهء سزاوار تذكّر اينست كه آيا ميتوان أسمائي را بخداوند نسبت داد كه حتّى آدميان از داشتن چنان أسامي كراهت داشته واطلاق آنها بر انسان ناخوش‌آيند افتد ؟ ، مانند مكّار ومستهزئ وغيره ؟ .\r\nدر پاسخ بايد گفت كه اگرچه دو صفت مكر واستهزاء در آيات مباركهء قرآن بر ذات حقّ - تقدّست أسمائه وصفاته - اطلاق گرديده است ؛ وحتّى أسامي وصفاتى مانند : مذلّ ومنشئ وحارب وزارع وراعى ورامى هم بدو اطلاق شده ؛ ليكن بمجرّد وقوع آنها در كتاب اللّه كه برحسب سياق كلام واقتضاء مقام آمده است ؛ اطلاق اينگونه از أسماء بلحاظ حفظ أدب بندگى ورعايت تعظيم مقام وجلالت قدر وشرف أو بر ما صحيح نبوده ونميتوان خداوند را به أسامي مكّار ومستهزئ وزارع وحارب وراعى ورامى وغيره\r\n\r\n","description":"","footnote":"","page_name":" 237 ","page_number":248},
  {"content":"\r\n\r\nناميد ؛ وبهروجه بايد در حفظ أدب بندگى كوشيد ، وبصرف كاربرد برخى از أسماء يا صفات برحسب اقتضاء مورد وسياقت كلام يا بلاغت معنى ، از اطلاق آنها بر خداوند متعال امتناع ورزيده ودر حفظ أدب بندگى كوشيد ودر مواقع لزوم صرفا بخواندن آيه‌اى كه اسم يا صفت مزبور در آن آمده است ؛ اكتفاء كرد ؛ مانند :  « مَكَرُوا وَمَكَرَ اللَّهُ وَاللَّهُ خَيْرُ الْماكِرِينَ »  يا  « فَلِلَّهِ الْمَكْرُ جَمِيعاً »  و  « مَكَرْنا مَكْراً »  و  « أَ أَنْتُمْ تَزْرَعُونَهُ ، أَمْ نَحْنُ الزَّارِعُونَ »  و  « وَما رَمَيْتَ إِذْ رَمَيْتَ ، وَلكِنَّ اللَّهَ رَمى »  و  « اللَّهُ يَسْتَهْزِئُ بِهِمْ »  وهيچگاه بوضع وكاربرد اينگونه أسامي براي ذات حقتعالى نكوشيد .\r\nامّا نكتهء شايستهء تحقيق اينستكه : رسول بزرگوار ما ( ص ) فرموده است : « انّ للّه تعالى أسماء لم يعلمها أحدا من خلقه واستأثر بها في علم الغيب عنده » ودر كتاب وسنّت نيز اساميئى خارج از أسماء نود ونه‌گانه آمده است ، مانند : بارئ وكافى ودائم ونور ومدبّر ورفيع وذي الطول وذي المعارج وذي الفضل ومليك وناصر وقابل التّوب وصادق ومبين ومحيط وغالب ومولى وشديد العقاب وغافر الذّنب ومولج اللّيل في النّهار ومولج النّهار في اللّيل ومخرج الحىّ من الميّت ومخرج الميّت من الحىّ ودر عبارات حكماء ومتكلّمان نيز أسامي ديگرى از قبيل : شيئى وواجب الوجود وأزلي وأبدى وصانع وموجود وذات وغيره ؛ براي حضرت حقتعالى بكار رفته است كه با توقيفى بودن أسماء اللّه واذن شرعي ، منطبق نبوده وبايد پرسيد كه چه مجوّزى شرعي يا عقلي در اطلاق آنها بحضرت حقّ وجود دارد ؟ .\r\nدر پاسخ بايد گفت : آنچنانكه عقل اجازهء استعمال يا وضع واطلاق أسماء نامتناسب وغير مأذون را بخداوند متعال نميدهد وبا وجود كاربرد برخى از صفات يا أسماء مزبور بحقتعالى در قرآن حكيم ؛ مانند آيات فوق الذّكر ؛ بهمين گونه هم اگر عقل اجازهء اطلاق صفات جمالى وكمالى را بحضرت حقتعالى ميدهد ؛ وضع وتسميه واطلاق آنها بحضرت أو مجاز عقلي بوده وكاربرد اينگونه أسماء براي نام‌گزارى خداوند متعال بدون اشكال است ، واين معنى در صفات سلبى نيز همانند صفات ثبوتي ميباشد ، وخروج آنها از نود ونه اسم اللّه موجب امتناع كاربرد واطلاق بخداوند نيست ، ويكى از معاني نامتناهى بودن اعداد أسماء اللّه همين مورد بوده ووضع هر اسم متناسب وصحيح ومعقول وداراى نسبت با شؤون ذاتي وصفاتى وافعالى حقتعالى ، بر أو فاقد اشكال است ، وميتواند داخل در هزار ويك اسم باشد ؛ چنانكه مراد از عدد هزار ، كثرت بسيار آنهاست\r\n\r\n","description":"","footnote":"","page_name":" 238 ","page_number":249},
  {"content":"\r\n\r\nكه با اضافهء عدد يك بر آن ، ميتوان يقين كرد كه أسماء اللّه از حدود احصاء وشمارش بيرون است ، زيرا ذات حقتعالى باعتبار صفتي از صفات جمالى وكمالى ويا جلالي ، ميتواند به أسمائي متناسب ناميده گردد ونهايتى هم براي آن قائل نگرديد .\r\nامّا بحث در اين مورد كه آيا بسملة تنها در سورهء حمد داخل در آنست ويا در هر سوره‌اى نيز جزء آن در شمار مىآيد ، كمي قابل امعان‌نظر است ؛ زيرا در اينكه معناى بسملة از حيث كلمات آن ، اگرچه بسيار وسيع وپرمحتوا ميباشد ؛ ليكن معناى هر كلمهء آن از اسم گرفته تا رحيم ، قابل تغيير نبوده وهر معنايى كه در بسملهء سورهء حمد عنوان وآورده شود ، بهر گستره ودامنه وژرفاء ، عين همان معنى ومفهوم با همان أوصاف وسعت وعمق وبسط ، براي بسمله‌هاى ديگر در آغاز هر سوره‌اى وجود داشته واگر تعداد بسمله‌هاى داخل در سوره‌هاى قرآني چندين برابر بسمله‌هاى قرآن بود ، آيا معنا ومفهوم ودامنه وگستره وژرفاء هر اسمى از آنها با ديگرى فرق خواهد داشت ؛ يا نه ؟ .\r\nپاسخ سوآل مزبور اينستكه :\r\nمفسّران بطور كلّى ، بسملة را آيه‌اى مستقلّ وداخل وجزء هر سوره‌اى دانسته‌اند ، كه با تعداد آيات آن سوره در شمارش مىآيد ، وبرخى از غيرمحقّقان را عقيدة براينست كه بسملة يكبار با سورهء حمد وجزء آن نازل شده وبعدا از باب فصل هر سوره از سورهء پيشين ويا از بابت تيمّن وتبرّك بنام خداوند متعال ويا از جهت آغاز يافتن هر سوره به اسم حضرت حقتعالى مورد استعمال در جميع سوره‌هاى ديگر واقع گرديده است ؛ ليكن قول صحيح ومعقول اينستكه : بسملة در هر سوره‌اى جزء وداخل در تعداد آيات آن سوره بوده وبطور مستقلّ ، خود آيتي است جداگانه كه با مجموع آيات ديگر هر سوره ؛ تعداد آنرا مبيّن ومحقّق ميدارد . امّا اينكه بسملة در هر سوره‌اى از قرآن حكيم ، داراى معنايى درخور آن سوره باشد ؟ ، اين سخن را قلمرو ودامنهء تحقيقى ديگر لازم است كه بذكر آن مبادرت ميشود : « 1 »\r\nيكى از معاصران را نظر بر اينستكه بسملة در هر سوره‌اى از قرآن مجيد ، متعلّق بدان سوره بوده ودر مقام تفسير آن بايد بسملهء مزبور را بر وفق همان سوره تفسير كرد ، بطوريكه اين تفسير منطبق با تفسير بسمله‌اى ديگر در سورهء ديگر نباشد ؛ وهمين معنى را\r\n\r\n\r\n","description":"","footnote":"\r\n( 1 ) - تفسير القرآن الكريم ، مؤسّسهء مطبوعاتى اسماعيليان .\r\n","page_name":" 239 ","page_number":250},
  {"content":"\r\n\r\nبايد در جميع بسمله‌ها در آغاز هر سوره‌اى بنحو خاصّ آن سوره در نظر داشته ومنطبق با آن تفسير كرد ، واين معاصر از پدر خود نقل كرده است كه أو از برخى مشايخ خود در آثارش نقل نموده ، كه اينگونه از تفسير را از خضر عليه السّلام ياد گرفته وبالمآل بحضرت علىّ بن الحسين - عليهما السّلام - منسوب داشته است ويكى از علماى قرن نهم هجرى نيز بدين عقيدة بوده است ، كه تفسير بسملة در هر سوره‌اى بايد منطبق با محتواى همان سوره بوده ، ودر سورهء ديگر بمعنايى ديگر تا آخرين سورهء قرآن حكيم ، بطوريكه تفسير هر بسملة عين تفسير بسملة در سورهء ديگر نباشد .\r\nاين نظريّه از جهاتى محلّ تأمّل وتحقيق است ؛ نخست اينكه : أساس معاني ومفاهيم بسملة - فارغ از كاربرد آن در هر سوره - بر چهار كلمهء : اسم ، اللّه ، رحمان ورحيم است ، واين كلمات در آيهء بسملة از ابتداء حمد تا آخر قرآن ، يعنى سورهء ناس بنحو يكسان وبدون كمترين تغييرى حتّى در إعراب آن تكرار گرديده وهرگاه اين كلمات چهارگانه در جميع سوره‌ها بنحوى يكنواخت ويكسان بكار رفته باشد ، يا بايد واضع معنى براي هر كلمه بهروضعى از أوضاع ، معنى ديگرى از سورهء حمد تا ناس براي آنها وضع كند ، وبتعبير ديگر براي هر كلمه از كلمات بسملة از ابتداء تا انتهاى قرآن كريم ، معنايى خاصّ محتواى آن سوره در نظر گيرد ، كه چنين ادّعايى تاكنون نشده وسندى براي اثبات آن در دست نيست كه في المثل اگر بسملة در سورهء حمد داراى معنايى خاصّ آنست ، در آغاز سورهء بقره ، همين بسملة با همان چهار كلمه داراى معنى ديگرى منطبق با محتواى سورهء بقره بوده ، وسرانجام بسملة در هر سوره‌اى از قرآن تا سورهء ناس در معنايى موافق ومنطبق با آن سوره نازل گرديده باشد . بهر وجه ، چه وضع معاني كلمات مزبور انساني باشد وچه الهى ؛ هيچ دليلي در دست نيست كه معناى اسم واللّه ورحمان ورحيم ، جز آنچه در سورهء حمد نازل شده است ، بمعانى ديگر هم منطبق با محتواى هر سوره آمده باشد ؛ وحتّى يك تن از مفسّران هم‌چنين سخنى نگفته وهرگز مسموع نشده كه في المثل براي هريك از كلمات اسم واللّه ورحمان ورحيم ، بتعداد سوره‌هاى قرآن مجيد ، يعنى يكصد وچهارده معنى متفاوت ومتناسب با محتواى هر سوره در نظر گرفته شده باشد ؛ مگر اينكه معنى بسملة را در هر سوره‌اى متناسب از محتوى ومفهوم آن سوره در نظر آورده وفي المثل بگوييم ، آنچه از مفهوم بسم اللّه الرّحمن الرّحيم در سورهء حمد دانسته ميشود ، غير از مفهومي است كه در سورهء فيل شناخته ميگردد ؛ زيرا در حمد ، سخن از\r\n\r\n","description":"","footnote":"","page_name":" 240 ","page_number":251},
  {"content":"\r\n\r\nسپاسگزارى پروردگار دو جهان است كه داراى دو گونه رحمت است : يكى رحمت رحماني سريانى وانتشارى ، هم در جهت وجود وهم ايجاد كه بهردو عالم أمر وخلق تعلّق گرفته است وميتوان آنرا برحمت عامّه توصيف كرد وديگرى رحمت رحيمى كه خاصّ گنهكاران در دنيا وآخرت بوده وبرحمت خاصّه موصوف گرديده وخداوندى كه مالك روز جزاست وانسانرا بصراط مستقيم خود هدايت ميكند ، وراهيان هدايت شدهء چنين صراطي را بنعمت توحيد إنعام نموده است ؛ وتكليف حشر ورستاخيز چنين موحّدى ، جز قرب حضرت حقتعالى وبهشت أو نخواهد بود ؛ در صورتيكه بسم اللّه در سورهء فيل در مفهوم سنگباران كردن سپاه فيل سوار أبرهه ، سردار يمنى است كه بفرمان نجاشي پادشاه يمن ، سپاهى از فيلسواران براي تخريب خانهء كعبه فرستاد وخداوند بمرغان أبابيل فرمان داد تا با سنگهاى سجّيل يا جهنّمى ، تمامى فيلها وسواران آنها را بهلاكت رساندند وبعدها اين سال در عرب به « عام الفيل » معروف گرديد ، كه مفهوم ومحتواى اين سوره ، چيزى جز هلاكت ونابودى أصحاب فيل ومخالفان خانهء خدا نيست ؛ درست مانند اينكه انسان گاهى در تولّد نوزادى بسم اللّه بگويد وگاه ديگر براي إعدام كسى بخواندن اين آية بپردازد كه با حفظ لفظ ومعنى آية ، در مورد تولّد واعدام بدو مفهوم وجودي يا ثبوتي وعدمي يا سلبى استعمال ميشود ؛ وهمين مفهوم را ميتوان در محتواى رحمت يا نقمت وايجاد يا إعدام وخير يا شرّ ونور يا ظلمت در تمامى حوادث وواقعات وأمور ديگر هم متناسب ومنطبق با هريك بكار برد ؛ وبهمين سيرت وسان ميتوان بسملة را در هر سوره‌اى از قرآن طبق مفهوم وبر وفق محتواى آن شناخته ودر هر مورد بر طبق آن بمفهومى مخصوص دست يافت ؛ چنانكه شخص مجرمى در حال اعدام شدن ، از جملهء بسم اللّه الرّحمن الرّحيم اعدام‌كننده ، آن مفهومي را دريافت نميكند كه عاقد نكاح ، همين بسملة را بهنگام اجراء صيغهء عقد براي داماد وعروس بكار ميبرد ؛ چنانكه همين عروس وداماد از جملهء بسم اللّه آن مفهومي را درنمىيابند كه مجرم اعدامى از زبان اعدام‌كننده مىشنود ؛ وبهر تعبير ومثال ديگر ، اگر مراد آنان كه بسم اللّه را در هر سوره متناسب با محتويّات آن سوره ومنطبق با مفهوم سورهء مزبور ادراك كنند ؛ اين تفسير در غايت صحّت وبر وفق مباني عقلي ميباشد ، امّا اگر مقصودشان معناى وضعي كلمات چهارگانهء اسم واللّه ورحمان ورحيم باشد كه در آغاز هر سوره نازل گرديده ودر هريك بمعنائى متفاوت با سورهء ديگرى است ؛ قبول اين نظريّه متوقّف\r\n\r\n","description":"","footnote":"","page_name":" 241 ","page_number":252},
  {"content":"\r\n\r\nبر سند شرعي وعقلي است ؛ كه تاكنون در هيچ تفسيري ديده وخوانده نشده ودر روايت وحديث وآيه‌اى مورد تصريح قرار نگرفته است ؛ وچون يكى از دو حجّت الهى در فهم وادراك حقايق ومعارف ، عقل مستند به أصول ومباني وقواعد كلّى است ؛ عقل نيز از پذيرفتن اين نظريّه امتناع دارد ؛ زيرا چنانكه گفته آمد ، هريك از اين چهار كلمه داراى يكصد وچهارده معنى نميباشند وواضع آنها چه الهى باشد وچه انساني ؛ براي آنها يكصد وچهارده معنى ويا مسمّى وموضوع در نظر نداشته است ؛ مگر اينكه براي هر بسملة در هر سوره قائل بيكصد وچهارده تفسير متغاير شويم ؛ ودر اينصورت نيز يكى از مباني وأصول تفسير صحيح ومعقول ، اينستكه كلمات را برمعانى وضعي تعيّنى يا تعييني بكار بريم ، واز تفسير برأي نيز بپرهيزيم تا از نشستن در جايگاه آتشين در أمان مانيم ؛ واگر در مقام تفسير بمعانى وضعي كلمات قرآني دست نيابيم ، بايد كلمه را بر وفق ومتناسب با كلمات ديگر جمله ، چه بطور جداگانه ومستقلّ ، وچه مربوط بهم واز معنى كلّى آن يا مفهوم جمله ، بمعناى آن نائل آييم ويا از آيات ديگر قرآن مجيد وأحاديث نبوي واخبار معصومان عليهم السّلام استمداد واستهداء كنيم ، تا بتوان بتفسيرى صحيح وخدا پسند دست يافت .\r\nدوّم اينكه : اگر مراد تأويل بسملة در هر سوره منطبق وبر وفق سورهء مزبور باشد ؛ اين تأويل هم بايد بر پايگاه اساسى ومستند ومعقول قرار گيرد ، وگرنه با تفسير برأي شخصي تفاوت چندانى نداشته وبالمآل مردود وناصحيح خواهد بود ؛ مگر اينكه عارفي در مقام شهود حقائق بچنين تأويلى دست يابد .\r\nحقّ اينستكه بسملة در سه كلمهء اللّه ورحمان ورحيم ، داراى معاني كلّى بسيار بوده ؛ في المثل كلمهء اللّه دلالت بر جامعيّت أسماء حضرت حقتعالى داشته وافادهء معنى از الوهيّت مطلقهء أو ميكند كه جامع جميع صفات وأسماء ميباشد ، ورحمانيّت أو نيز بلحاظ اينكه خليفة الأسماء الهى است ؛ پس از الوهيّت قرار داشته وبنسبت خلافت جامعهء خود از صفات وأسماء از معنايى وسيع وفراگير وپرشمول برخوردار است ؛ وهمچنين رحيميّت أو هم شامل عفو گنهگاران در دنيا وآخرت گرديده وهيچ اسمى در أسامي حقّ بجز هو از سعة وگسترهء وجودي اين سه اسم برخوردار نيست ؛ ودر نتيجة اگر كسى بحقيقت حقّهء اين سه اسم مبارك واقف بوده ودر حيطهء كامله آنها واقع باشد ؛ بعيد نيست كه بتواند براي بسملة در آغاز هر سوره ، تفسيري متناسب ومنطبق با محتواى سورهء\r\n\r\n","description":"","footnote":"","page_name":" 242 ","page_number":253},
  {"content":"\r\n\r\nمزبور بيان كند ؛ ليكن تاكنون بجز ائمّهء معصومين - صلوات اللّه تعالى عليهم أجمعين - كسى را چنين معرفت وجامعيّتى فرآهم نيامده است ، تا بتواند هر بسملة را بتفسيرى منطبق وموافق با محتواى آن سوره كه بسملهء مزبور جزء وداخل در آنست ، بيان كند ؛ ليكن امكان آن هست ؛ واگر كسى به بخشي از علوم ومعارف ائمّه ( ع ) دست يابد ، بعيد عقلي نيست كه از عهدهء اين مهمّ برآيد .\r\nدر خاتمهء اين فصل بايد دانستكه : جمهور أهل سنّت را در اينكه آيا بسملة جزء مستقلّ هر سوره‌اى است يا نه ده قول ذكر نموده‌اند : يك ، گروهى أصلا آنرا جزء مستقلّ سوره‌ها نشمرده‌اند ، بغير از سورهء نمل . دو ، برخى غير از سورهء برائت ، بسملة را در جميع سوره‌ها داخل شمرده وجزء آنها دانسته‌اند . سه ، جمعى هم آنرا آيه‌اى مستقلّ در سورهء فاتحة الكتاب شناخته‌اند . چهار ، فرقه‌اى نيز بسملة را يكى از آيات فاتحة الكتاب وغيرمستقلّ شمرده‌اند . پنج ، عدّه‌اى هم آنرا آيتي جداگانه ويگانه براي بيان رؤوس سوره‌ها ونيز براي جدا شدن هر سوره از سورهء ديگر دانسته ؛ وعقيدة دارند كه بودن آن در آغاز هر سوره‌اى ، دليل بر اتمام وپايان سورهء پيشين است . شش ، برخى گفته‌اند ، هم قرار دادن بسملة بصورت آيه‌اى از سوره جائز است وهم ميتوان آنرا بسبب تكرار در نزول آيه‌اى مستقلّ از سوره ندانست . هفت ، جمعى را عقيدة بر اينستكه بسملة يك آية بوده ودر جميع سوره‌ها بكار رفته است . هشت ، فرقه‌اى گويند كه بسملة آيه‌اى است از فاتحة الكتاب وجزء آيهء سوره‌هاى ديگر ميباشد . نه ، گروهى را نظريّه بر اينستكه بسملة از فاتحة الكتاب وهم جزء آيات سوره‌هاى ديگر نيست . ده ، شمارى از أهل نظر بسملة را در جميع سوره‌ها ، يك آية دانسته‌اند كه بمرّات نازل گرديده است .\r\nجميع علماى شيعهء اثنى عشريّه كه بسملة را آيتي مستقلّ وجزء هر سوره‌اى دانسته وكلّ قرآن حكيم را در فاتحه وفاتحه را در بسملة مجموع شناخته‌اند ، بر اين عقيدة كه بسملة در هر سوره داراى تفسيري جدا وخاصّ آن سوره ميباشد ، اتّفاق نظر ندارند ؛ وبرخى از مراجع أخير كه در علوم حكمي وعرفانى هم يدي طولى داشته وبيشتر متون ايندو علم را در نزد استادان ماهر وخبير خوانده وعمرى در مباحث ومسائل دقيق آن كوشيده‌اند ، قائل بدين نظريّه‌اند كه بسملة در هر سوره ، علاوة بر اينكه خود آيتي مستقلّ بوده وهربار با هر سوره‌اى بطور جداگانه نازل شده است ؛ بطور جداگانه هم داراى تفسيري متناسب با هر سوره بوده وبتعبير ديگر بسملة در فاتحة الكتاب بيك تفسير است\r\n\r\n","description":"","footnote":"","page_name":" 243 ","page_number":254},
  {"content":"\r\n\r\nودر بقره وآل عمران ونساء ومائده ونيز تا سورهء ناس ، وبطور كلّى در هريك داراى تفسيري مستقلّ ومتناسب با همان سوره ميباشد ؛ اگرچه تاكنون هيچكس بچنين تفسيري همّت نگماشته است ، ليكن بايد دانستكه در معناى اللّه ورحمان ورحيم اين گسترهء لا يتناهى ومراتب وشمول فراگير موجود است .\r\n\r\n","description":"","footnote":"","page_name":" 244 ","page_number":255},
  {"content":"\r\n\r\n\r\nفصل پنجم در ظهور موجودات از باء بسم اللّه وأسرار آن\r\nنخست بايد دانست بقول شيخ سيّد حيدر آملي ، « 1 » حضرت حقّ - جلّت عظمته - تنزّل وتعيّن كرده وهمانند الف كه بصورت حروف وكلمات ظاهر ميگردد ، أو نيز از مرتبهء اطلاق بصورت خلق مقيّد شده ومعبود بسبب نقطهء تعيّنى وجودي مسمّى به إمكان ، كه در تحت وجود باء واقع است ؛ گاهى بعقل اوّل وگاه ديگر بروح أعظم ظهور وتنزّل ميكند وبدين ظهور ، عابد وعبد از معبود وربّ متمايز ميگردد ؛ زيرا تعيّن الف مجرّدى كه بمثابهء ذات است بصورت باء مقيّد ، جز بسبب نقطهء تعيّن بائى نبوده وبهمين ملاحظه باء از الف متمايز ميشود ؛ چنانكه الف نيز چون از حضرت اطلاق خود بحضرت تقييد ودر صورت باء يا نخستين مرتبه از مراتب عالم كثرت مقيّد گردد ؛ اين تمايز جز بنقطهء بائى تحقّق نخواهد يافت ؛ بهمين مثابه حضرت حقتعالى چون از حضرت ذات ومقام اطلاق وصورت أحدى در حضرت واحديّت وصورت امكان تنزيل نمايد ؛ تمايز اين وجه مقيّد از حضرت حقّ ؛ جز بنقطهء عنديّت إمكانى نبوده ، واوّلين صورت مقيّد حضرت حقّ بممكنات را گاهى عقل اوّل وگاه ديگر روح أعظم وبملاحظهء ديگر بنور نامند ؛ چنانكه صورت مقيّد حروفى را نيز بباء وجيم ودال ولام وحروف ديگر موسوم داشته‌اند ؛ وبلحاظ اهميّت راز وسرّ همين معنى است كه از حضرت رسالت پناهى وارد\r\n\r\n\r\n","description":"","footnote":"\r\n( 1 ) - تفسير المحيط الأعظم والبحر الخضم ، في تأويل كتاب اللّه العزيز المحكم ؛ حقّقه وقدّم له : السيّد محسن الموسوىّ ، وزارت ارشاد 1416 .\r\n","page_name":" 245 ","page_number":256},
  {"content":"\r\n\r\nاست : « ظهرت الموجودات من باء بسم اللّه » زيرا بسم اللّه بر سبيل اجمال شامل جميع عالم ومراتب علوي وسفلى بوده والف اسم چنان در تحت باء پنهان است كه حقّ - جلّ جلاله - در حضرت واحديّت نهان بوده ويا در تحت تعيّن اوّل كه بعقل اوّل وآدم ناميده گرديده است ، پنهان ميباشد ؛ ولذا نظر بهمين معنى است كه علىّ عليه السّلام فرمود :\r\n« واللّه لو شئت لأوقرت سبعين بعيرا من باء بسم اللّه » چنانكه شيخ أبو مدين مغربى نيز در تأييد همين معنى گفت : « ما رأيت شيئا الّا ورأيت الباء مكتوبة عليه » وشيخ أكبر محيى المعرفة والدّين - قدّس سرّه - نيز گفته است : « بالباء ظهر الوجود ، وبا النّقطة تميّز العابد عن المعبود » وابن فارض مصرى ، عارف كبير هم در تائيّهء معروف خود ، در مقام اشاره بهمين معنى سروده است :\r\n فلو كنت بي من نقطة الباء خفضة * رفعت إلى ما لم تنله بحيلتى \r\nسعيد الدّين فرغانى « 1 » در شرح خود بر بيت بالا گويد : الف در كتابت صورت وجود ونفس مطلق ذات حقّ است كه مثال آن در نسخهء انساني ، صورت نفس انسان ميباشد كه از باطن قلب بدون اعتبار تعيّن وتقيّدى در مراتب ومخارج حروف ؛ منبعث وبرانگيخته ميشود ، واز آن جهت كه همزه است ؛ در اوّلين مرتبهء مخرجها در ظاهر كتابت ومصوّر بصورت مبدء بودن وأصل جميع حروف ميباشد ؛ وناگزير الف در جملهء حروف جريان داشته وهيچ حرفى بدون آن وجود ندارد ؛ در صورتيكه - ب - صورت وجود ظاهر ومتعيّن ومضاف در عالم شهادت بوده ، وچنانكه از معنى اضافه برمىآيد ، اثبات‌كنندهء تعيّن ومعيّن دوگانگى - بين مضاف ومضاف اليه - حقيقي است ؛ وبهمين لحاظ دلالت بر دو بودن ميكند ونقطهء باء كه اثبات‌كنندهء باء وصورت حقيقي آنست ؛ مقتضى تعيّن واضافهء وجود به بنده بوده وچنانكه محيى المعرفة والدّين ابن عربى گفته است : « بالباء ظهر الوجود » يعنى بالمتعيّن ظهر المطلق ، و « بالنّقطة تميّز العابد عن المعبود » يعنى : بمقتضى حقيقة العبوديّة ، عابد وعبد از معبود وربّ متمايز ميگردد ؛ وعارف بزرگ شبلى نيز به تقليد از أمير مؤمنان علىّ عليه السّلام ، گويد : « انا النّقطة الّتى تحت الباء » يعنى حقيقت وجود من اقتضائى جز عبوديّت نداشته واز نفس خود غير از عدم نيست وظهور\r\nو \r\n\r\n","description":"","footnote":"\r\n( 1 ) - شرح تائيّهء ابن فارض مصرى ، تأليف سعيد فرغانى با مقدّمه وتعليقات سيّد جلال الدّين آشتيانى . انجمن اسلامى فلسفه 1398 هجرى .\r\n","page_name":" 246 ","page_number":257},
  {"content":"\r\n\r\nوجودي جز در ضمن باء ندارد .\r\nطبق تحقيقات عرفانى در آيهء بسملة ، اين نظريّه مسلّم است كه باء آن عبارت از اشارهء بمرتبهء صادر نخستين يا عقل اوّل وكلّى ميباشد ؛ زيرا از حروف ظلمانى بوده وپس از الف كه حرفى است نوراني واقع شده والف حاكى از أحديّت ميباشد ولذا اولين صادر از ممكنات عقل كلّى است كه حاكى از ظلمت امكان در برابر نور خويشتاب أحدى قرار دارد ؛ وباء در حالت خفضى وكسر حركت آن ، دلالت بر عالم ملك از حيث شروع وآغاز دارد ؛ كه پس از مرتبهء احديّت است ؛ وبهمين ملاحظه محيى المعرفة والدّين ابن عربى فرمود : « بالباء ظهر الوجود وتميّز العابد عن المعبود » ومراد از سين بسملة همان نفس كلّى ، زيرا زبر وبيّنهء آن برابر بوده وهر كلمه‌اى كه با سين نوشته شود با خود سين از حيث عدد برابر ميباشد ؛ ولذا سين را بنفس نفيس حضرت رسول أكرم ( ص ) تشبيه كرده‌اند كه بين عالم ملك وملكوت أعلى وبلكه ناسوت وجبروت واقع بوده وشامل ملكوت هم ميشود ؛ ودليل صحّت اين معنى خطاب سورهء « ياسين » بدان مقام اشرف است ؛ چنانكه حرف ميم در بسملة نيز اشارتى بعالم موادّ بطور كلّى واطلاقى است ؛ كه جميع مراتب حدوث وتغيّر آنرا دربرميگيرد ؛ ونكتهء ديگر در بسملة ، عبارت از حذف الف در كتابت آنست كه در مباحث پيشين گذشت ؛ والبتّه حذف الف اشاره بدان است كه با ظهور باء ، الف أحديّت در بطون موطن خود قرار ميگيرد ، وجايى براي ظاهر بودنش در شروع عالم ممكنات امرى وخلقي نيست ؛ مگر بوصف شأن باطني آن ؛ برخى هم گفته‌اند كه عوالم جبروت وملكوت وناسوت در كلمهء باء جمع آمده ؛ بدين دليل كه نقطهء آن وحدت جبروتي است كه محلّ جمع مجرّدات بوده ، وكلّ فعليّات وكمالات در آن واقعند ؛ وصورت شكلى ب نيز رمزى بعالم نفوس وأرواح ملكوتي وبرزخي ومثالي است ؛ وحركت كسرهء باء حاكى از عالم ملك وشهادت بوده ؛ وخفض ذاتي باء اشارتى بدان ميباشد ؛ زيرا عالم ملك وشهادت در فرود مرتبهء ملكوت است ؛ ولذا الف باء بدين لحاظ حذف ميشود كه اوّلا أحدى است ودر مراتب سافله نمىگنجد ؛ وثانيا حقيقت آن در جميع عوالم سارى است ؛ چنانكه حروفيّه بر اين عقيده‌اند كه كلّ كلمات امكاني از همين حرف الف ، تكوين پذيرفته‌اند ؛ ودر هر كلمه‌اى بصورت وجودي آن نهان است ، وجمعى هم برآنند كه باء اشاره بمرتبهء جبروت دارد وسين بملكوت وميم در بسملة بعالم ملك وناسوت ؛ وفرقه‌اى نيز آنرا رمزى از أسماء وصفات\r\nو \r\n","description":"","footnote":"","page_name":" 247 ","page_number":258},
  {"content":"\r\n\r\nافعال ذات حقتعالى دانسته وعدّه‌اى هم كلمهء بسم را اشاره بمرتبهء اللّه ورحمان ورحيم دانند ؛ وگروهى نيز باء بسملة را ببدايت وجود وسين بمرتبهء وسط آن وميم را منتهاى عالم وجودي تعبير كرده‌اند ، وبهروجه چه در اين عقايد مصيب باشند وچه مخطى ؛ إشارات آنان حاكى از شرافت حروف بسملة بوده وهر حرفى از آن رمزى آشكارا يا نهان بمرتبه‌اى از مراتب وجودي وظهور حضرت حقتعالى ميباشد .\r\nامّا گروهى نيز عقيدة دارند كه كلمهء بسم وسه اسم اللّه ورحمن ورحيم ، اشارتى است به كريمهء :  الَّذِي خَلَقَ السَّماواتِ وَالْأَرْضَ وَما بَيْنَهُما فِي سِتَّةِ أَيَّامٍ *  و  « إِنَّ رَبَّكُمُ اللَّهُ الَّذِي خَلَقَ السَّماواتِ وَالْأَرْضَ فِي سِتَّةِ أَيَّامٍ » *  بنابر اينكه هر حرفى از بسم وهر كلمه‌اى از اللّه ورحمان ورحيم را يك روز از ايّام ششگانه بدانيم ؛ بدين ترتيب كه صرف الوجود يا ذات خداوندى را روز اوّل فرض كنيم وحضرت واحديّت را دوّم ومرتبهء أرواح مجرّد ، يا جبروت را سوّم ، وعالم نفوس ومثال وملكوت را روز چهارم ومرتبهء شهادت وملك وناسوت را در روز پنجم وعالم انسان كامل يا كون جامع را در ششم آن ونيز هريك از اين عوالم ومراتب را مشتمل بر ابتداء ووسط وخاتمه دانيم ، تا در مجموع هجده گرديده وبا ملاحظه الف كه مقوّم جميع عوالم وجودي است نوزده شود وبا كلّ حروف نوزده‌گانهء بسم اللّه الرّحمن الرّحيم برابر افتد والبتّه اگرچه اين محقّقان در تطبيق عوالم مزبور با بسملة بسيار كوشيده وسخنانى دور از تحقيق وخالى از مباني برهاني نگفته‌اند ؛ ليكن دليلي هم بر جازميّت وقطعيّت عقائد آنان در دست نيست ؛ ودر خصوص آن بزرگواران بايد گفت : « سعيهم مشكور وتحقيقاتهم عند اللّه مأجور » . بويژه سيّد حكيم وعلّامهء كبير وعارف جليل القدر ، مرحوم عصّار - سيّد محمّد كاظم - تهرانى لواسانى - عظّم اللّه تشريفه - كه در جمع‌آورى وتفكّر مباحث بسملة سعيى وافى مبذول داشته است .\r\nبنابراين ؛ خفض وانكسار ، لازم وجودي باء بوده واين لزوم نيز از فاعل وجود است ؛ زيرا صورت - ب - از الف است ؛ ليكن در مرتبه‌اى ديگر كه نقطهء حقيقت عبوديّت بر آن طارئ شده وبدين نقطه از الف متمايز گشت وشكل آن از ارتفاع واستقامت ، بكسر وخفض مبدّل گرديد ، ولذا لزوم منكسر وخفض بودنش ، بسبب نقطه‌اى است كه اضافهء وجود را بدان معلوم كرده وانفعال از خصايص آن ميباشد .\r\nباء باتّفاق محقّقان ، صورت وجود ظاهر ومتعيّن مضاف وممكن است ؛ چنانكه الف\r\n\r\n","description":"","footnote":"","page_name":" 248 ","page_number":259},
  {"content":"\r\n\r\nنيز صورت وجود باطن عالم ؛ براي مطلق واجب بالذّات بوده ؛ ونخستين موجودى كه وجود مطلق در اصطلاح عرفاء ، بدان اضافه گرديد ، عقل اوّل وروح أعظم بود كه همانند باء است نسبت به الف وبموجود اوّل وتعيّن نخست ناميده شد وواسطهء تكوين ورابطهء تعلّق وجود از ذات واجب بممكن گرديد ونقطهء واقع در زير باء عبارت از صورت ممكن وتعيّن ونيز عين آن بوده ، وبعلّت اينكه موجب تمايز از غير ومركز تعيّن ميباشد ، آنرا بزبان شرع نقطه نامند وبدانگونه كه باء بوجود نقطه تعيّن مىيابد واز الف متمايز ميشود ؛ وجود مضاف نيز بذات ممكن تعيّن يافته واز وجود مطلق متمايز ميگردد ، ومراد از الف هم حضرت أحديّت مطلقه‌ايست كه عبارت از انتفاء تعدّد صفات وأسماء ونسبتها وتعيّنات از حضرت ذات مطلقه ، پس از اعتبار آنها در علم است ، وحضرت واحديّتى كه همان اعتبار ذات از حيث پديد آمدن أسماء وصفات است بباء بوده واين واحديّت بتعيّنات متكثّر ظهور ميكند وبنقطهء ربوبيّت هم كه عبارت از ذات حقّ از حيث صدور افعال وكمالات است ؛ موجودات ومخلوقات در خارج بوجود آمده والبتّه اين مرتبه بعد از تعيّن موجودات در علم الهى است ، وبالآخرة بايد دانستكه جميع إشارات گذشته بحرف باء وحروف ومظاهر ديگر كنايه‌ايست از ظهور حقّ بصورت خلق در عالم عماء كه همان تعيّن اوّل ومرتبهء دوّم در وجود است كه بعضي آنرا خفاء وكمون در حضرت ذات وأحديّت دانند ؛ امّا قول نخست قويتر ونزديكتر بحقّ بوده وسبب آن مضمون حديثي است نبوي كه كسى مكان ربّ را از آنحضرت ، قبل از آفرينش خلق پرسيد ؛ در پاسخ فرمود : « كان في عماء » چنانكه ابن ماجة در سنن خود به إسناد از أبو رزين عقيلى نقل ميكند كه نامبرده از رسول خدا ( ص ) پرسيد : « أين كان ربّنا قبل أن يخلق الخلق ؟ » ؛ قال : « كان في عماء ، ما تحته هواء وما فوقه هواء ، وما ثمّ خلق ، عرشه على الماء » وهمين حديث را ابن حنبل نيز در مسند خود آورده است . امّا عماء عبارت از برزخي بين دو مرتبهء عالي ودانى بوده وبرخى نيز آن را از وجهي به أحديّت واز وجه ديگر بواحديّت هم تعبير كرده‌اند ؛ وآنچنانكه عماء مقام جمعى است ، غماء را مرتبهء تفصيلي دانند ؛ وابن أبي جمهور أحسايى در تأليف لطيف خود معروف به « مجلى » عماء را همان مرتبهء أحديّت دانسته است كه صفات وأسماء وافعال را در آن مرتبه لزومى نبوده وعقل از وصول بدان قاصر ميباشد ؛ وچون از اين مرتبه بواحديّت تنزّل كند ، أسماء وصفات وأفعال ظاهر شده وتميز ومعرفتي بدان حاصل ميگردد وبظهور مسمّى منتهى\r\n\r\n","description":"","footnote":"","page_name":" 249 ","page_number":260},
  {"content":"\r\n\r\nميشود .\r\n\r\nحرف باء وتعيّن اوّل :\r\nبراي تعيّن نخست كه در برابر وبإزاء حرف باء واقع است ؛ برحسب هر كمالى در ذات آن ويا هر موجود ديگرى كه از آن صادر ميگردد ، اسم مناسبى با كمال موجود مزبور وجود دارد ؛ وباء هم يكى از أسماء آن ميباشد ، وحكمت اين امر را بايد در خليفة اللّه بودن تعيّن ياد شده دانست وبرخليفه واجب است كه با مستخلف عنه خود مناسبتى از حيث صورت ومعنى داشته باشد ، وچون حضرت حقتعالى را أسماء وصفاتى بسيار برحسب هر كمالى است ؛ پس واجب خواهد بود كه خليفه را نيز چنان أسماء وصفاتى باشد ، وأسماء در دو صورت ظاهر ومظهر از حيث جزئي بودن نامتناهى ميباشند ؛ ليكن از نظر كلّى بودن بدانگونه كه در شرع آمده نسبت بحضرت حقّ ، عبارتند از : عليم وقدير ومريد ومتكلّم وغيره تا نود ونه اسم ، ولى خليفه را برحسب كلّى ، برزخ جامع وعماء وتعيّن اوّل وحقيقة الحقايق وأسامي ديگرى از همين قبيل نامند ؛ كه بنحو اختصار عبارتند از : برزخ جامع بين خلق وخالق يا حقّ ، وظاهر وباطن ووجوب وامكان ؛ كه همان انسان كبير است ؛ وبزعم برخى از حكماء بروح أعظم نيز ناميده شده ، ووجه جامعيّت خليفه اينستكه : داراى وجهي بحقّ ووجهي بخلق بوده وفيض را برحسب استعداد خود از حقّ گرفته وبما دون ومتنزّل از خود ، يعنى بممكنات ميدهد وبا أخذ وحى والهام از خداوند متعال ، مفادّ مضمون آنرا بخلق ميرساند ، ووجه تسميهء آن به برزخ جامع همين است كه حدّ فاصل بين دو چيز يا دو عالم بوده واز هريك نصيب وبهره‌اى شامل دارد ، ودر حقيقت مصداق كريمهء   « مَرَجَ الْبَحْرَيْنِ يَلْتَقِيانِ ، بَيْنَهُما بَرْزَخٌ لا يَبْغِيانِ »   ونيز آيهء  وَمِنْ وَرائِهِمْ بَرْزَخٌ إِلى يَوْمِ يُبْعَثُونَ  ميباشد ؛ والبتّه برزخ يا مبتدايى ويا منتهايى است ويا بين ايندو واقع بوده وهريك از ويژگى وخصوصيّتى برخوردارند .\r\nيكى ديگر از عناوين خليفه ، اتّصاف آن به أعظم بودن است ، بدين معنى كه خلافت أو از حقّ بوده وبحوائج بندگان در دو عالم صورت ومعنى قيام كرده ومصداق حقيقي  « إِنِّي جاعِلٌ فِي الْأَرْضِ خَلِيفَةً »  و  « يا داوُدُ إِنَّا جَعَلْناكَ خَلِيفَةً فِي الْأَرْضِ ، فَاحْكُمْ بَيْنَ النَّاسِ »  ميباشد ؛ واين خلافت به نسبت انسان صغير وكبير ، بخلافت كبرى وصغرى ، موسوم بوده ، وبهرحال حجّت الهى ميباشد . يكى ديگر از أسماء تعيّن اوّل ، حقيقة الحقايق است واين عنوان از حيث رجوع كلّ حقائق وصدور آنها از حضرت أو\r\n\r\n","description":"","footnote":"","page_name":" 250 ","page_number":261},
  {"content":"\r\n\r\nبوده وبسه‌گونه تقسيم گرديده است : يكى حقيقت مطلق بالذّات كه وجودش واجب وعين آن حقيقت بوده وهرگز وجود أو زائد بر ذاتش نميباشد وبه اللّه ناميده شده ومستجمع كلّ أسماء وصفات است . ديگر حقيقت منفعل بالذّاتى است كه وجود خود را از حقيقت واجب وبفيض وتجلّى يا ظهور آن استفاده كرده ومتأثّر ومقيّد وواقع در بين اطلاق وتقييد ميباشد واز فعل وانفعال وتأثير وتأثّر برخوردار بوده واز وجهي مطلق وفعّال واز وجه ديگر مقيّد ومنفعل است ، وداراى مرتبهء اوّليت كبرى وآخريّت عظمى واعتبارات ديگرى هم ميباشد . سوّم ؛ عقل اوّل است كه هم در نفس خود أشياء موجوده را بنحو اجمال تعقّل ميكند وهم آنها را بطور تفصيل تعقّل كرده ودر اين مرتبه آنرا نفس كلّى نامند ، واز سوى ديگر نيز ممكن بودن ذات خود وعلّت صدور خويش يا واجب الوجود را تعقّل كرده واعتباراتى ديگر را هم شامل است ؛ واين عقل اوّل همان است كه در حديث نبوي از آن سخن رفته وفرمايد : « اوّل ما خلق اللّه العقل ، فقال له :\r\nأقبل فأقبل وقال له : أدبر فأدبر ، فقال : ما خلقت خلقا أعزّ إلىّ منك ، بك أعطى وبك آخذ ، وبك أثيب وبك أعاقب . . . » واين حديث از سماعة بن مهران وأو از حضرت صادق عليه السّلام ، نقل كرده ونيز صدوق به إسناد خود از علىّ أمير المؤمنين عليه السّلام وأبو نعيم در كتاب « حلية الأولياء » نيز به نقل آن پرداخته است . ديگر از أسماء تعيّن اوّل ، نور است كه بنفس خود فروغ‌بخش بوده وبموجودات ديگر هم نور هستى مىپراكند ، وحديث نبوي : « اوّل ما خلق اللّه تعالى نوري » دليل بر آنست ، ولذا نور ياد شده هم مستفيض است وهم مفيض بغير ، واسمى ديگر از تعيّن اوّل ، قلم أعلى است كه بطور خصوص اضافهء علوم بنفس كلّى كرده وبنحو عموم وبوسيلة تسطير رقومات وجودي بموجودات مادون خود افاضهء وجود ميكند ، وبالآخرة تعيّن اوّل را بعناوين واعتبارات ديگر ، اسمايى است كه بحث وتحقيق از آنها در محلّ خود آمده است ؛ ليكن ما بوجيزه ومختصرى از آن اكتفاء مىكنيم : برخى از تعيّن اوّل ، بمادّهء أولى وبعرش وامام مبين يا لوح محفوظ وبمركز دائره هم اطلاق كرده‌اند ؛ كه باعتبارات مختلفه ومناسباتى با واجب الوجود وملاحظاتى ديگر با كلّ عوالم وجودي از حيث فعل وقبول وتأثّر وتأثير وافاضه واستفاضه واطلاق وتقييد ؛ بدين أسماء ناميده شده‌اند ومحيى المعرفة والدّين - ابن عربى - بخشي از مباحث عمدهء آنرا در رسالهء « التّدبيرات الالهيّة في اصلاح مملكة الانسانيّة » آورده است .\r\n\r\n","description":"","footnote":"","page_name":" 251 ","page_number":262},
  {"content":"\r\n\r\nابن أبي جمهور احسائى در تأليف منيف واثر لطيف خود بنام « مجلى » يا « مسلك الأفهام والنّور المنجى من الظّلام » در معنى بسملة گويد : بدانكه باء همان مرتبهء نخستين از عالم است كه از آن بعقل اوّل تعبير گرديده وسين آن مرتبهء دوّمين يا نفس كلّيه ميباشد كه همان لوح محفوظ وكتاب مبين است ؛ وميم بسملة در مرتبهء سوّمين يا طبيعت كلّى بوده وبرخى از عرفاء كه در مقام تطبيق بين عالم ومراتب كلّى وبسملة برآمده‌اند ؛ عقل اوّل را بمثابهء باء بسملة قرار داده وآنرا عالم جبروت ناميده‌اند ؛ ونفس كلّيه را همانند ودر مرتبهء سين بسملة نهاده وبعالم ملكوت موسوم نموده‌اند ؛ وطبيعت كلّى را نيز در قبال ميم آن قرار داده وبعالم ملك يا شهادت نام‌گزارى كرده‌اند وشيخ أكبر - محيى المعرفة والدّين - در « فتوحات مكّيهء » خود بدين معنى اشاره كرده وگويد :\r\nباء از حيث شكل ونقطه وحركت آن ؛ بر سه عالم همانند ومنطبق است : يعنى شكل باء ملكوت ونقطهء آن جبروت وحركت باء عالم ملك وشهادت بوده والف محذوف در بسملة - مراد الف اسم است - عين حقيقتي ميباشد كه كلّ عوالم قائم بدان بوده ورحمت بوجود نقطهء تحت الباء از آن در احتجاب است وجمع هرسه اسم اللّه ورحمان ورحيم ، اشارتى است بعوالم جبروت وملكوت وطبيعت كلّيه يا ملك وشهادت ؛ زيرا اللّه بمنزلهء عالم جبروت ولفظ رحيم عالم ملك واسم رحمان اشاره بمبدئيّت امتنانى است كه همان ايجاد از عدم واظهار از خفاء وانشاء بحكم اختراع وابداع ميباشد ؛ بدين دليل كه كلّ وجود از اسم رحمان وتجلّيات آن بصور مظاهر مختلفه وفيضان حضرت حقّ از طريق اسم مذكور در مجالي متنوّع آن ميباشد ؛ كه عرفاء شامخ از آن بنفس رحماني تعبير كرده‌اند ، ولفظ رحيم وآثار آن اشارتيست برحمت منتهائى يا فناى وجود عارضى ومقيّد ومحدود در وجود حقيقي ابدى ودائمي ، وبالأخره بايد دانست كه بسملة جامع كلّ مراتب أعلى وأدناى عوالم وجودي است .\r\n\r\nنظريّهء ملّاصدرا وبرخى از معاريف در بسملة :\r\nصدر المتألّهين در پيرامون بسملة گويد : در اين آية بحثهايى لفظي است كه برخى از آنها متعلّق بنقوش حروف وهيأت كتبي وصور ألفاظ وصفات سمعي آن ميباشد ؛ كه خوانندگان وحافظان كتاب اللّه ، غايت كوشش خود را در شناختن تجويد وكتابت وأموري از اين مقولة بكار برده‌اند ؛ وبرخى از بحثهاى ديگر بسملة مربوط به أحوال ابنيه واشتقاقات وأحوال إعراب وبناء كلمات ميباشد ، وبعض ديگر متعلق بمعرفت لغات مفرد ومركّب است كه جميع اينها پايين‌تر از\r\n\r\n","description":"","footnote":"","page_name":" 252 ","page_number":263},
  {"content":"\r\n\r\nمقصد نهايى ومنزل نوراني بين آية بوده وهر طايفه‌اى بغايت ونهايت آن عروج كرده‌اند ؛ وحدّ اين خادمان علوم جزئي كه حقايق قرآن نيز متوقّف بر كار آنهاست قابل اهميّت ميباشد وسپس ملّاصدرا اضافه كرده است : بدانگونه كه وجود انسان از غيب وشهادت تأليف وتركيب گرديده ، فهم قرآن هم منوط به اشاره وعبارت است ؛ واز سوى ديگر عبارت از أهل رعايت است واشاره از أهل عنايت ، ودر مقام تمثيل ميتوان عبارت را شبيه ميّتى فرض كرد كه در كفن پوشيده شده واشاره را لطيفه‌اى دانست كه يادآور حقيقت انساني است ويا عبارت را از عالم شهادت وأشارت را از عالم غيب شناخت وبدانگونه كه عالم شهادت سايهء غيب است ؛ تشخّص انساني هم ظلّ حقيقت اوست ؛ ولذا أهل عبارت عمر خود را در تحصيل ألفاظ ومعاني صرف كرده وعقول آنان در ادراك بيان وعلم معاني خوض ميكند ، در صورتيكه أهل حقيقت وخواصّ به محبّتى الهى وجذبه‌اى ربّانى وقرابت معنوي با رسول أكرم ( ص ) ؛ وبهدايت خداوند متعال ، راه فهم حقايق قرآن بر آنان گشوده شده وحتّى با علم زياد ، خدا عمل كم آنان را پذيرفته وبسبب صفاى باطن وخلوص نيّت ، چنان بفهم حقايق ودقايق قرآن وغرائب معاني آن آگاه ميگردند كه از ضبط ظواهر ألفاظ وإعراب وهيأت كلمات بىنيازند ولذا عمر خود را در علم معاني وبيان وآنچه از اين قبيل است نگذرانده ومقدارى اندك از اينگونه دانشها را براي فهم ظواهر ألفاظ وكلمات كافى ميدانند ؛ چنانكه عارف شيعىمذهب شيخ سيّد حيدر آملي بشمارش سوره‌ها پرداخته وآنرا در يكصد وچهارده سوره وتعداد آيات قرآن در ششهزار وششصد وشصت آية وتعداد كلمات كتاب اللّه را در هفتاد وهفت هزار وچهارصد وسى وهفت شماره ، وبالأخره تعداد حروف كلام اللّه مجيد را در سيصد وبيست ودو هزار وششصد وهفتاد حرف احصاء نموده است وعلاوة براينها ، در كتاب تفسير « المحيط الأعظم » تعداد كلّ زبر وزير وضمّه وجزم ومدّ والف وهمزه وتشديد جميع آيات را شمرده ودر تطبيق حروف آفاتى با قرآني بر سبيل تفصيل در مقام تحقيق برآمده است .\r\nبارى ، صدر حكماء وفلاسفهء اسلام ، ملّاصدرا پس از بحث در إشارات وعنايات قرآني ، در فصلى جداگانه به مسئلهء اسم پرداخته وگويد : اسم الاسم در لغت موضوعي است براي لفظ كه دلالت بر معنايى مستقلّ دارد ، زيرا اسم از سمه اشتقاق دارد وبمعنى علامت بكار رفته وبنقل لغوى از مطلق علامت شيئى براي نشانى ويژهء چيزى بنحو\r\n\r\n","description":"","footnote":"","page_name":" 253 ","page_number":264},
  {"content":"\r\n\r\nاستقلال دلالت دارد ؛ وچون نظر عرفاء بأصل هرچيز وملاك أمر آن بدون پرده‌پوشى واحتجاب بخصوصيّات وموادّ أوضاع است ؛ بنابراين ، اسم در باور آنان در شمول ، اعمّ از لفظ وصورت معلوم يا عين موجود بوده ، وعرف آنان در اين مسئله ، مطابق با عرف قرآن وحديث است ؛ چنانكه در سخن الهى :   « سَبِّحِ اسْمَ رَبِّكَ الْأَعْلَى »   و  تَبارَكَ اسْمُ رَبِّكَ ذِي الْجَلالِ وَالْإِكْرامِ  اسم هرگز بمعناى حرف ولفظ وصوت نيست ، زيرا هريك از اينها از عوارض أجسام ميباشند وبا توجّه بدينكه اين معنى حرفى ولفظي وصوتي از پست‌ترين مرتبهء أشياء در شمار مىآيند ، چگونه ميتوانند مسبّح وتقديس‌كنندهء حضرت حقّ باشند وحال اينكه اسم اللّه در نزد أهل اللّه داراى معنايى مقدّس از شائبه حدوث وتجدّد ونقيصهء تغيير وتكوّن بوده ، وبا عنايت بدينكه مؤثّر در جواهر وموجودات كائنه جز حضرت باريتعالى يا فرشته‌اى مقرّب وآنهم به اذن أو نيست وهيچ ايجاد واعدامى بدون اراده ومشيّت حضرت حقّ واقع نميگردد ؛ واز طرفي هم طلب حوائج وكفايت مهمّات در بسم اللّه الشّافى وبسم اللّه الكافي ونيز در ادعيّه ونبويّات مأثور وغير مأثور امرى مسلّم است . پس اين حقايق وجودي بحركت لبها وبيان ألفاظ وأصوات وعبارات تحقّق نيافته ودر حقيقت اينها اسم الاسمند ونه حقيقت خود اسم واگر انسان كامل را اسم الهى بدانيم ، كلّ موجودات امرى وخلقي اسم الاسم بوده وألفاظ وحروف شفوى چيزى جز اسم براي اسم الاسم نخواهند بود . در اينكه جميع موجودات وأعيان عالم وجود ، نسبت به أسماء اللّه وصفات أو ، مجالي ومظاهرند واين أسماء وصفات هم بنوبهء خود آينهء حضرت ذات خداوندى ميباشند ، ابياتى از عارف بلندپايه شاه داعى شيرازي قابل استناد است :\r\n أعيان جهان ، مظهر أسماء وصفاتند * أسماء وصفات ، آينهء حضرت ذاتند \r\n مجموع مراتب كه بهستى شده قائم * أمواج وحَبابند ، كه بر بحر حياتند \r\n در عالم كثرت ، صفت قابل وفاعل * چون مانع وحدت بشود ، لات ومناتند \r\nحكيم سبزوارى - عليه شآبيب الرّحمة والغفران - در شرح جوشن كبير « 1 » خود گويد :\r\nمراد از نقطه همان امكان است واز باء بسملة نيز صادر اوّل بوده وقيام باء در صورت مقام وبجاى الف اسم ، اشاره بخلافت عقل كلّى يا انسان كامل ختمى ( ص ) در سلسلهء\r\n\r\n\r\n","description":"","footnote":"\r\n( 1 ) - شرح الأسماء چاپ سنگى ، ماه شعبان سنهء 1283 هجرى ، دار الطّباعه حاجّ عبد المحمّد تهرانى .\r\n","page_name":" 254 ","page_number":265},
  {"content":"\r\n\r\nصعودى از خداوند متعال است ؛ ديگر اينكه الف از حروف نوراني بوده وباء از حروف ظلمانى ميباشد ؛ وحروف نوراني حروف مقطّعه‌ايست كه فواتح سوره‌هاى قرآن مجيد بوده وپس از حذف مكرّرات آنها ، تركيب مجموع اين مقطّعات جملهء « صراط علىّ حقّ نمسكه » يا « صراط حقّ علىّ نمسكه » را تشكيل ميدهند ؛ وبدين جهت اين حروف را نوراني خوانند كه أسماء اللّه از آنها خالى نيست ؛ بجز اسم « ودود » برخلاف حروف ديگر ، يعنى حروفى غير از اين پانزده حرف با واو در اسم ودود ، كه در مقابل نوراني ، بظلمانى موصوفند ؛ وهيچ اسمى از أسماء اللّه از آنها تأليف وتركيب نگرديده است ؛ واگر هم امتزاجى از آنها واقع شده است ، بدون حروف نوراني نبوده ونيز در انطواء الف اسم در باء ، يا حرف نوراني در ظلمانى ، اشاره‌ايست بدين معنى كه باطن عالم ظلمات وتاريكى ، هم نور اللّه بوده وكريمهء :  « اللَّهُ وَلِيُّ الَّذِينَ آمَنُوا يُخْرِجُهُمْ مِنَ الظُّلُماتِ إِلَى النُّورِ »  اشاره بهمين معنى است ؛ ونيز از مجارى أهل عصمت عليهم السّلام وارد است كه براي هر كتابي از كتب آسمانى سرّ وباطني بوده وسرّ القرآن في الحروف المقطّعة ؛ وامّا مراد از تعبير نقطه به امكان واينكه علي عليه السّلام فرمود : « أنا النّقطة تحت الباء » بدين معنى است كه من نقطه‌اى ميباشم كه در باطن باء وتشكيل دهندهء آنم ، زيرا نقطهء سيّاله سمت راسم بودن كلّيه حروف را داشته وهيچ كلمه وحرفى از ابتداء تا انتهاء بدون آن ترسيم نخواهد شد ، چنانكه فرقهء « نقطويّه » نيز داراى همين عقيده‌اند ؛ وامكان تحقّق هيچ كلمه وحرفى بدون مدّ سير نقطه از شروع تا خاتمهء آن حرف يا كلمه ، محال است ؛ چنانكه از رسم ومدّ نقطهء وحدت حقّه وذاتي حضرت باريتعالى نيز كلّ عوالم وموجودات امكاني از أمر تا بخلق تحقّق وعينيّت يافته وحتّى الف نيز با اينكه حرف نوراني ميباشد ، از مدّ سير همين نقطه پديدار گشته است واز توجّه بنكتهء تحقيقى ياد شده ميتوان برمز فرمودهء علىّ عليه السّلام پى برد وبحقيقت آن دست يافت وبشأن ومنزلت ومرتبت فرازمند وجودي آن سرور عالم امكان معرفت پيدا كرد وچنانكه اين مؤلّف ومفسّر سروده است :\r\n على آن تجلّى ذات حقّ ، على آن بهين جَلَوات حقّ * على آن ظهور صفات حقّ ، على آن سُلالهء أنبياء \r\n ز مثال داور بىمثال ، بكتاب حضرت ذو الجلال * بولايت على از كمال ، بشنو كريمهء  إِنَّما  \r\n\r\n","description":"","footnote":"","page_name":" 255 ","page_number":266},
  {"content":"\r\n\r\n تو چه اسم اعظمى اى على ، چه حصار محكمى اى على * تو كه نَفس خاتمي اى على ، خَلَف گزيدهء مصطفى \r\n بولاى تو كه كشان‌كشان ، كَشَدم بگنبد كهكشان * همه كهكشان ندهد نشان ، چو دل من از صفت ولا \r\nامّا اينكه صدر متألّهان اسلامى ، ملّاصدرا ؛ اسم را از حيث لفظي ، اسم الاسم دانسته است ؛ برمزى دلپذير ومعقول اشاره كرده است ، وآن اينستكه أسماء ملفوظ بسبب مسمّاى خود با اسم حقيقي كه عين مسمّى ميباشد ، مربوط بوده وبملاحظهء همين ربط ظاهري است كه ميتوان از آنها بمسمّى رسيده وبدو توسّل واستعانت نمود . يكى از پيروان صدر المتألّهين شيرازي ، معروف وموسوم بمولى محمّد صالح مازندرانى ، كه داراى شرحي جامع « 1 » بر أصول كافى محمّد بن يعقوب كلينى است ؛ گويد : در ذكر اسم ايماء واشاره‌ايست بدينكه مراد از أسماء شريفه حقيقت مسمّيات آنها بوده واستعانت در طلب فيض بوسيلهء أسماء ميباشد ، واين أسماء را آنچنان شرافت وكمالى است كه غوّاصان درياهاى معرفت وواصفان شرح منافع وأسرار آنها ، از شناخت حقيقت اسرار مزبور درمانده‌اند ؛ ودر ضمن بايد عنايت داشت كه استعانت از اسم اللّه دلالت بر استمداد از مسمّاى آن داشته وعكس اين معنى درست نيست ؛ وأسماء الهى را از آن حيث ذكر ناميده‌اند كه أصل الأصول فيض در هردو عالم بوده ومبدء حصول اميدمندى ورجاء ظاهري وباطني هستند ؛ چنانكه شيخ بهائى - عليه الرّحمة والرّضوان - نيز در تفسير خود بر سورهء حمد « 2 » گويد : داخل شدن باء براسم بدون لفظ جلاله ، التفات بدين معنى است كه هم ميتوان از ذات حضرت حقتعالى استعانت كرد ، مانند آيهء مباركهء  « إِيَّاكَ نَسْتَعِينُ »  وهم از أسماء أو ، ودر استعانت بر سبيل تبرّك ، چنين شايع است كه به اسم باريتعالى باشد ونه بذات أو ، واين معنى يكى از جهات ردّ مشركان است كه باسم لات وعزّى سوگند خورده وطلب كمك ميكردند ؛ چنانكه زمخشري هم در تفسير كشّاف خود بدين مورد نظر داشته است ؛ ونكتهء قابل تأمّل ديگر اينكه أسماء اللّه مانند رحمن ورحيم وعليم\r\nو \r\n\r\n","description":"","footnote":"\r\n( 1 ) - الكافي ، وشرح جامع مولى محمّد صالح مازندرانى ، با تعليقات حكيم ذوفنون وأستاذ بارع حاجّ ميرزا أبو الحسن شعرانى ، ناشر مكتبة الاسلاميّة شارع البوذر جمهرى ، سال 1342 شمسي ، تهران .\r\n( 2 ) - العروة الوثقى ، في تفسير سورة الحمد ، قسم إحياء التّراث الاسلامي ، قم 1380 .\r\n","page_name":" 256 ","page_number":267},
  {"content":"\r\n\r\nمريد وقدير وغيره را بايد از باب تبرّك وتيمّن بنام خداوند بكار برد ونه از باب قسم وسوگند ، وبهمين جهت است كه يمين يا سوگند به أسماء اللّه جائز نيست ، وفرق ميان يمين وتيمّن را از همين مسئله ميشناسند ، ودر نتيجة تيمّن به اسم اللّه است ونه بذات أو ، در صورتيكه يمين بذات اوست ونه بأسماء اللّه كه همان الفاظند ؛ امّا تسبيح هم باسم حقتعالى جائز است ، مانند كريمهء :   « سَبِّحِ اسْمَ رَبِّكَ »   وهم بذات اللّه . نظير :   « يُسَبِّحُ لِلَّهِ ما فِي السَّماواتِ وَما فِي الْأَرْضِ » *   زيرا در تسبيح ، مرتبه ومنزلت وحدّ وشأن مسبّح مطرح بوده وهريك از ممكنات امرى وخلقي را از حيث قرب وبعد بحضرت حقتعالى حدّ ومرتبتي است مناسب با خلقت وكمال وجودي آن ؛ ولذا چون موجودات امرى وخلقي در حدّ شمارش واحصاء درنمىآيند ؛ تسبيح هريك نيز متناسب با وجود وكمالات آن باسمي از أسماء اللّه بوده وأسامي خداوند تعالى نيز از حيث كلّى قابل احصاء ميباشند ، ليكن از لحاظ جزئي بتعداد غيرمتناهى بالعدّه وبالمدّهء ممكنات غيرقابل شمارش بوده وسبب متناهي بودن أسامي كلّى يا أسماء الحسنى ويا امام الأسماء ذات باريتعالى ، بمناسبت تسبيح وذكر وجودات كلّى وعقلي ونفسي أنبياء ورسل وأئمة عليهم السّلام است ، كه عين عالم كبير بوده ووجه اللّه واسم اللّه وخليفة الرّحمن وواصلان بمقام قاب قوسين أو أدنى ميباشند ولازم است كه متناسب با شأن ومرتبهء وجودي خود ، بذكر أسماء كلّى يا امام الأسماء ويا أسماء الحسنى پردازند ، والبتّه وجود هريك از اين أنبياء ورسل وأوصياء وأولياء اللّه بنفس خود اسمى از أسماء حضرت حقّ - تعالى شأنه الأجلّ - بوده وموجودات ديگر بوسيلهء آن بزرگان ومقرّبان الهى متذكّر بأسماء ميباشند وكريمهء قرآني :\r\n « وَابْتَغُوا إِلَيْهِ الْوَسِيلَةَ »  مؤيّد اين حقيقت است ، ومراد از توسّل اين نيست كه نفوس أنبياء ورسل وأوصياء آنانرا هدف غائى ومنظور نهايى در ذكر وتسبيح دانند ؛ بلكه مقصود وسيله قرار دادن اين موجّهان الهى ، براي تقرّب بخداوند متعال بوده وآنچنانكه اسم دليل وعلامت مسمّى ميباشد ، نفوس زكّيهء اين بزرگان نيز ، هريك اسمى از أسماء اللّه بوده وحتّى حقيقت اسمائند ؛ چنانكه اگر كسى يا ذاكرى في المثل متذكّر باسم اللّه باشد وقلب أو نيز مستغرق بدان بوده وبجز خدا از طريق لفظ اللّه اشتغالى در نفس خود نداشته واز معناى اللّه ، قرب حقّ - جلّ مجده - را بخواهد ؛ نصيب أو جز بهرهء زبانى ووهمى نبوده ، وبطور لزوم بايد حضرت حقتعالى را از طريق أسمائي بخواند كه عين ذات حقّند ؛ ونه أسماء الأسماء ؛ چنانكه حضرت صادق عليه السّلام فرمود : « نحن واللّه الأسماء الحسنى »\r\n\r\n","description":"","footnote":"","page_name":" 257 ","page_number":268},
  {"content":"\r\n\r\nبنابراين ، موجودات ديگر وأعيان ممكنات اسم الاسمند ، وچون هريك را اسمى است دليل وعلامت بر مسمّى ، در نتيجة تذكّر بأسماء أسماء الأسماء ، چيزى جز بهرهء زبانى ووهمى نخواهد داشت ، والبتّه اين تذكّر وتسبيح خاصّ انسان وآدميان است وگرنه جميع موجودات وأعيان ممكنات ، هريك بنفس خود اسمى از أسماء اللّه ميباشند ، كه تسبيح وذكر آنها عين تشخّص وجودي وكمال آنها بوده وبتعبير ديگر ذات لها التّسبيح والذّكر در آنها مصداق نداشته وبايد گفت كه ذات عين التّسبيح والذّكر هستند ، وحتّى برخى از مشهوران بعرفان مانند شيخ أبو محمّد عبد القادر گيلانى كه اسم أعظم را اللّه دانسته وملتفت نبوده است كه اسم أعظم متناسب با شأن ومرتبت وجودي هر موجودى با ديگرى متفاوت بوده وفرق دارند ، گويد : ذكر باسم أعظم يا اللّه بشرطى افادهء مطلوب حقّانى را ميكند كه بزبان بگويند ودر قلب بجز خدا بچيزى التفات نداشته ودل وجان مستغرق در اين دريا گردد ؛ وجز بخدا بهيچ موجودى التفات نكرده ونفس خود را در خداوند فانى كند وغير از حقتعالى هيچ موجودى را حقيقي نداند . امّا اين گوينده بدين نكته نرسيده است ؛ كه تلفّظ به لفظ اللّه ، همان تركيب خاصّ حروف آنست ونه حقيقت مسمّى وحتّى مدلول اين اسم هم حضرت حقتعالى نيست ؛ مگر اينكه اسم را عين ذات خداوند رحمان بدانند ومنظور از آنرا حقيقت اسم شناخته واسم را نيز عين مسمّى گيرند ونه صورت لفظي ووضعي آن ، وبنظر ميرسد كه قول شيخ عبد القادر ناظر بهمين معنى است ؛ وپيروان أو در نقل گفتارش بتسامح وغفلت وعدم اعتناء بمفادّ آن قناعت كرده‌اند ؛ چنانكه قاضى أبو على ملقّب به « ارتضا خان بخارى صفوى » از علماى هند ومتوفّاى 1270 هجرى در كتاب « منحة السّراء في شرح الدّعاء المسمّى بكاشف الغطاء » « 1 » بنقل عبارات شيخ عبد القادر پرداخته وعين مبحث مورد نقد را از أو نقل كرده است .\r\nليكن اگرچه حضرت حقّ را اسم أعظم خاصّى است كه كمتر كسى بدان آنهم بحقيقت وصول نائل ميگردد ، واين اسم را مظهرى معيّن وواحد در كلّ عوالم وجودي است ؛ ومعيّن ومشخّص بودن مظهر اين اسم نيز دلالتى بر عدم تعدّد مظاهر كريمهء آن ندارد ؛ ليكن بتحقيق بايد دانست كه هر اسمى از أسماء اللّه به نسبت مظهرى متناسب ، در حقيقت انطباق وكاربرد واقتضاء أعظم بوده وبهمين دليل كسى از حضرت صادق - عليه آلاف\r\n\r\n\r\n","description":"","footnote":"\r\n( 1 ) - چاپ دائرة المعارف حيدرآباد دكن ، الطّبعة الأولى ، سال 1337 هجرى ، مطبعهء مجلس .\r\n","page_name":" 258 ","page_number":269},
  {"content":"\r\n\r\nالتّحية والثّناء من الصّامت والنّاطق - اسم أعظم حقتعالى را پرسيد . آنحضرت بدو فرمود :\r\nلخت شو وداخل آب اين حوض برو وغسل كن ، وآن شخص چنين كرد ، وچون فصل زمستان بود وآب آن حوض بسيار سرد ، آن شخص طاقت نياورد وخواست بزودى بيرون آيد ، ليكن از هر طرف قصد بيرون آمدن كرد ، حضرت صادق ( ع ) به أصحاب خود دستور داد تا أو را در آب حوض افكنند ؛ وچون آنمرد فهميد كه حاضران قصد جان أو را دارند ، روى دل را بحضرت حقتعالى كرد وگفت خداوندا تو ميدانى كه من اسم أعظم ترا پرسيدم ولى اين جماعت قصد كشتن مرا دارند ؛ اى علّام الغيوب تو بداد من برس ؛ در اينحال بدون درنگ آنحضرت دستور داد تا آن مرد را از حوض بيرون كشيده وخشك كردند وجامه‌اش را بر أو پوشانيدند . آنگاه بدو فرمود ، اسم أعظم تو همان علّام الغيوب است كه با وجود تو انطباق دارد وترا از اين مهلكه نجات داد .\r\nبنابراين ، هر مظهرى از مظاهر أسمائي حضرت باريتعالى را اسم اعظمى در حدّ وشأن وجودي ومرتبهء كمالى اوست كه با اسم أعظم ديگرى متفاوت بوده ، وحتّى دو يا چند مظهر همسان را براي يك اسم أعظم ، بلحاظ  « كُلَّ يَوْمٍ هُوَ فِي شَأْنٍ »  از همان يك اسم آثاري گوناگون ومختلف بوده وچون ذات حقتعالى در هر آنى بشأنى خاصّ متشأّن ميباشد ؛ اگر صدها وهزاران ميليارد مظهر يكنواخت براي يك اسم از أسماء اللّه باشد ؛ برحسب اختلاف وتفاوت در خصوصيّات جزئي ناهمسان آن مظاهر واحده از يكسو ونيز بلحاظ تفاوت وتغاير شؤون اسمايى وصفاتى حضرت حقّ وگسترهء دايرهء هريك از آنها از سويى ديگر ، اسم اعظمى متناسب با خصايص وجودي هريك ، با ديگرى متفاوت وغيريكسان بوده وحتّى هر ذرّه‌اى از ذرّات عالم وجود را اسمى شايسته ومتناسب با حدّ وجود وكمالات آن ذرّه ميباشد ، همچنانكه هر موجودى بلحاظ قرب وبعد بشؤون ذاتي وأسمائي وصفاتى وافعالى حقتعالى ، گاهى بمظهريّت چند اسم نيز نائل آمده وهمانند أنبياء ورسل وأوصياء وأولياء اللّه ، امّا نه در مرتبه وشأن هريك ، وبويژگى متمايز وخصيصه‌اى متناسب ومقتضى با وجود وقرب وبعد خود ، مجالي ومظاهرى در پيكره‌اى واحد براي أسماء وصفات حقّ ميگردند كه ديگرى نيز با داشتن امتيازات وخصايصى ديگر ، بمظهريّتى واحد براي أسماء متعدّد وصفات مختلف ميرسد وبتحليل نهايى وتعبيرى بهتر هيچ دو موجودى در عالم وجود ؛ از حيث مظهريّت ، حتّى با داشتن ويژگيها وأوصاف واحد ، يكسان ويكنواخت نبوده وهريك از\r\n\r\n","description":"","footnote":"","page_name":" 259 ","page_number":270},
  {"content":"\r\n\r\nحيثيّتى خاصّ خود برخوردار خواهند بود .\r\n\r\nنكته‌اى مهمّ در اسم أعظم وظهور آن در مظاهر :\r\nاسم اللّه در باور بيشترين علماء بأسماء اللّه وعرفاى شامخ ، ومتألّهان گرانقدر اسلامى ، أعظم أسماء الهى است وچون جامع كلّ أسماء باريتعالى بوده ومفيد معناى الوهيّت است ؛ بنابراين ، هيچ اسمى از حيث جامعيّت ، برتر وكارآمدتر از اسم اللّه ، براي ذكر نيست ، زيرا اين اسم دليل بر ذات جامع صفات وأسماء الوهى ، آنهم از حيثيّتى است كه نه جز ذات باريتعالى بر هيچ‌چيز ديگرى اطلاق ميگردد ، ونه هيچ شيئى واسم وصفت وفعلى از شمول ودايرهء وسيع وأوسع آن خارج است ؛ ولذا اسم اللّه خاصّ جامعيّت وأجمع بودن حضرت حقّ بوده وهرگز نه بر وجه حقيقت ونه مجاز ، بر هيچ موجودى نهاده نشده ومسمّى وموسومى بجز حضرت باريتعالى نخواهد داشت ؛ در صورتيكه أسماء ديگر أو از اين خصيصهء جمع الجمعي برخوردار نبوده وفي المثل سميع وبصير را جز بر ذات حقّ ، بر هر سميع وبصير ديگر هم از باب وضع مجازى ميتوان گفت ، اگرچه وضع اينگونه أسماء بر غير اللّه نيز از اطلاقى حقيقي برخوردار نبوده وكاربرد آنچنانى براي مسمّاى خود - جز اللّه - نخواهد داشت ؛ واز حدّ وضع علامت ودلالت مجازى بر موسوم ومدلول خود فراتر نيست ، وبهتر اينستكه اينگونه أوضاع اسمى را از باب تيمّن وتبرّك به اسم يا صفت اللّه بدانيم وآنهم بر وجه مجاز ونه حقيقت ؛ وگرنه اگر شرك نباشد ، از گونه‌اى كفر جلّى يا خفىّ هم خالى نيست .\r\nامّا نكتهء مورد ملاحظه در اسم أعظم ؛ اعمّ از اينكه اين اسم را اللّه بدانيم يا أسماء ديگر از أسامي حسنى ؛ اينستكه : چون جميع أسماء الهى از حقيقي وإضافي وذات الإضافة وغيره ، در تحليل نهايى وغايى عين ذات حضرت حقّند ؛ ولذا هريك از أسماء مزبور را ربطى به أعظم بودن است ؛ وبدانگونه كه حضرت صادق عليه السّلام ، اسم أعظم خاصّ آنمرد سائل را در اسم علّام الغيوب ويا عليم بدو آموخت ، هر اسمى از أسماء اللّه بوجهي از همين سيرت وسان وعزّ وشان برخوردار بوده وهريك از أسامي أو بلحاظ وشأن وخصيصه‌اى متناسب ومقتضى ؛ عين اسم أعظم بوده ؛ وبراي سائل وداعى ، كار تأثيربخشى اسم أعظم وجامع اللّه را ميكند ؛ وبعبارت ديگر در عين اينكه بقول جمعى از أهل معرفت ، اللّه اسم أعظم است ؛ جميع أسماء اللّه وهريك نيز بنوبهء خود اسم اعظمند ، اگرچه ظهور آنها در مظاهر ومجالي گوناگون بوده وداراى نحوهء تأثيربخشى وظهورى\r\n\r\n","description":"","footnote":"","page_name":" 260 ","page_number":271},
  {"content":"\r\n\r\nمتفاوت باشند ؛ وچون اسم در خصوص ذات باريتعالى ، يعنى ملاحظهء ذات أو باعتبار صفتي از صفات ، وفي المثل ذات حقّ باعتبار صفت علم ، عليم وباعتبار صفت سمع وبصر يا رأفت وحكمت ، سميع وبصير ورئوف وحكيم است ؛ ومعلوم است كه هيچ موجودى جز حضرت باريتعالى را چنين ويژگى واختصاص فرآهم نيست ، ولذا جميع صفات أو ونيز هريك از آنها ، بلحاظى عين ذات أو بوده واين ملاحظه امرى است اعتباري ؛ يعنى اگر ذات را با وجود صفتي از صفات اعتبار نكنيم ، تشخّص اسم عليم يا سميع وبصير معنى نخواهد داشت ؛ چنانكه اگر ذات حقتعالى را باعتبار جميع صفات أو اعتبار ننماييم ، اطلاق لفظ يا اسم اللّه بدو ، موردى نخواهد داشت ؛ وبالمآل اين اطلاق بكيفيّت ووضعي ويژه ، مفيد معناى الوهيّت مطلقه بوده ، وانسان در مرتبهء تعقّل أسماء اللّه نيازمند بدين اعتبار وضعي يا وضع اعتباري ميباشد ، وگرنه هيچكس را طريق ووسيله‌اى بفهم وتعقّل حقيقت حقّ از حيث ذات وأسماء وصفات وافعال نبوده ودر اين امر فرقى بين مقرّبان الهى از أنبياء ورسل وأوصياء وأولياء ، با عوام النّاس وغاغهء مردمان بىمعرفت نخواهد بود وبتعبير ديگر چيزى در دست آنان جز كاسه‌اى خالى نيست ؛ وبا نگاهى بهتر بحقيقت مسئله ، ظهور حضرت حقّ - تعالى شأنه الأجلّ - از باطن ذات وهويّت غيبيّهء خود وبلكه ظهور از غيب الغيوب ، بهويّت غيبيّه وظهور أو از اين هويّت به الوهيّت مطلقه واز اين مرتبهء فخيم وفاخر نيز به مرتبهء أسماء وصفات ، جز به اعتبارات ملحوظ ومرسوم قابل فهم وتعقّل نبوده وذات أو نه همين در مراتب غيب الغيوبى وكنز المصونى وحتّى الوهيّت مطلقه ، كه حتّى در مرتبهء تشأّن ذات ، به اسمى از أسماء هم در حيطهء فهم وعقل برترين أنبياء ورسل درنيامده وحتّى حضرت ختمى مرتبت محمّد بن عبد اللّه - صلوات اللّه وسلامه عليه وعلى آله المعصومين - در مقام أو أدنى كه تصوّر آن در قرب بحقّ ، از هر نزديكى نزديكترين است ؛ وبخود جرأت داده وميگوئيم بمرتبت وصال نهايى حقّ - جلّ مجده - نائل آمد ؛ باز هم اين اتّصال أزلي وأبدى ، بوسيلهء ربّ خاصّى كه در ادعيّهء آنحضرت آمده ، تحقّق يافته است ، اگرچه ربّ خاصّ آن سرور كائنات وصفا وبرگزيدهء مخلوقات ، اسم أعظم حضرت حقّ است ؛ ليكن اين اسم أعظم ، خاصّ آن صفوت موجودات وعصارهء جميع كمالات صفاتى بوده ، وظهور آن اسم بر ديگران ممتنع است .\r\nمحيى المعرفة والدّين ، ابن عربى ، در معنى وصالى اينچنينى در جلد دوّم از فتوحات\r\n\r\n","description":"","footnote":"","page_name":" 261 ","page_number":272},
  {"content":"\r\n\r\nمكّيهء خود سروده است :\r\n رأيت ربّى بعين ربّى * فقلت من أنت ، فقال : أنت \r\nالبتّه مراد از ربّ ، اسمى از أسماء اللّه است كه انسان بلحاظ تناسب وتطبيق صفاتى با خصيصهء آن اسم ، مظهر آن واقع ميشود ، وبتعبيرى بهتر اسم مزبور براي چنين انساني أعظم بوده وظاهر ومظهر بوحدتى حقّه ميرسند ، بدانگونه كه عين ظاهر يا ربّ أو ، همان عين مظهر وعبد گرديده وبرخى از أحاديث قدسي واخبار أهل بيت عصمت وطهارت نيز در تأييد اين معنى وارد است ؛ از جمله : « لنا مع اللّه حالات ، نحن فيها هو ، وهو فيها نحن » وبعضي از شطحيّات عارفانى بزرگ ، دلالت تمامى بر صدق آن دارد ؛ ودر همين خبر از ائمّهء معصوم شيعه - سلام اللّه عليهم أجمعين - سخن از اتّحاد عيني ظاهر ومظهر است ؛ وظاهر در آن بالصّراحه اللّه است ، ونه ربّ ؛ در صورتيكه هر اسمى از أسماء اللّه تعالى بحقيقت خود ربّى از أرباب بوده وميتواند نسبت بمربوب خاصّى ، همان اسم أعظم باشد ؛ ونكتهء قابل توجّه اينكه اسم أعظم يا ربّ خاصّ ومتّحد با آصف بن برخيا وزير حضرت سليمان كه يكى از بزرگان بني إسرائيل بوده ودر علوم غريبه دستى توانا داشت ؛ غير از اسم اعظمى است كه متّحد با نفس سليمان بود ، وهمين معنى در هريك از أنبياء ورسل نيز حقيقت داشته وفي المثل ربّ خاصّ حضرت صالح نبىّ - على نبيّنا محمّد وآله وعليه السّلام - بجز اسم أعظم وربّ متّحد با عزير است ، كه بدان معجزات آشكارا دست يازيده‌اند ؛ چنانكه اسم أعظم موسى با عيسى نيز متفاوت بوده وهريك بر مقدار قرب خود بحضرت حقتعالى واتّحاد با اسم يا أسمائي از أو ، بچنان موقعيّت وتوانايى وسلطه در عالم ملك وشهادت رسيده وبسبب فناى كلّيه در أسماء وصفات حقّ ونحوه وكيف ومرتبهء آن بخوارق عاداتى نائل آمدند ؛ كه كلّ جميع آنها نه‌تنها در شخص شخيص ختمى مرتبت ( ص ) بلكه در ائمّهء شيعهء اماميّهء اثنى عشريّه - عليهم صلوات اللّه الملك المنّان - وبرخى از أوصيا وأولياء آنان ، ليكن هريك بفراخور قرب وبعد وكمالات وشؤون وجودي خود ، بنحوى بارز آشكارا وموجود بوده ، واگر خوانندهء محقّق بخواهد بكمّ وكيف ونحوهء صدور ومطالعاتى پردامنه‌تر وبا ذكر اسناد ومدارك آن دست يازد ؛ أو را بخواندن مبحث شطحيّات از كتاب « لطائف حكمت وعرفان ، در روابط خدا وانسان » رهنمايى ميكنم كه يكى از تأليفات اين نويسندهء فقير است .\r\n\r\n","description":"","footnote":"","page_name":" 262 ","page_number":273},
  {"content":"\r\n\r\n\r\nفصل ششم در حدوث أسماء واسم أعظم\r\nاسم نه‌تنها از حيث وضع لفظي حادث بوده وقديم نيست ؛ زيرا پيش از وضع اسم براي مسمّى ، نه اسم موضوعي موجود بود ونه دلالت بر مسمّايى ، همچنان أسماء اللّه نيز موجود قديم نبوده وطبق خبر منقول از حضرت أبى عبد اللّه ( ع ) در كتاب كافى كلينى :\r\nخداوند متعال اسم را بحروفى بيصدا وبلفظي بدون واقع شدن در نطق وشخصي بدون داشتن جسد وبتشبيهى بجز موصوف بودن وبرنگى غير رنگهاى خلقي وبصبغه‌اى الهى آفريد وآنرا از أقطار وحدود وحسّ هر متوهّمى دور ومحجوب وبركنار داشته وآنرا كلمه‌اى تمام آفريد كه بأهم داراى چهار جزء بوده ويكى از اجزاء مزبور پيش از ديگرى قرار نداشت ، واز اين اسم كه كلمه‌اى تمام وكامل بود ، بسبب حاجت وفقر خلق بدانها ، سه اسم ديگر آفريد ، ويكى از اين سه اسم كه مكنون ومخزون ميباشد ، از خلق پوشيده ماند وخداوند متعال براي هر اسمى از أسماء اربعهء مزبور كه بظهور رسانيد ؛ چهار ركن مسخّر نمود كه جمعا دوازده ركن گرديد ؛ آنگاه براي هر ركنى نيز سى اسم فعل آفريد كه منسوب بدانها شد وآن أسماء بجز اللّه عبارتند از : رحمن ورحيم وملك وقدّوس وخالق وبارئ ومصوّر وحىّ وقيّوم ولا تأخذه السّنة ولا نوم وعليم وخبير وسميع وبصير وحكيم وعزيز وجبّار ومتكبّر وعلىّ وعظيم ومقتدر وقادر وسلام ومؤمن ومهيمن ومنشئى وبديع ورفيع وجليل وكريم ورزّاق ومحيى ومميت وباعث ووارث ؛ پس اين أسماء وآنچه بأسماء حسنى معروفند بسيصد وشصت اسم تمام\r\n\r\n","description":"","footnote":"","page_name":" 263 ","page_number":274},
  {"content":"\r\n\r\nميشوند كه همگى منسوب بدان سه اسم - بجز آن اسم مكنون ومخزون - بوده ودر ضمن همين أسماء سه‌گانه ، أركان وحجابهاى آن اسم واحد مكنون ومخزون ميباشند كه در كريمهء واقعه در سورهء اسراء بدان اشاره شده است :  « قُلِ ادْعُوا اللَّهَ أَوِ ادْعُوا الرَّحْمنَ أَيًّا ، ما تَدْعُوا ، فَلَهُ الْأَسْماءُ الْحُسْنى »  .\r\nحكيم عارف ومتألّه شيعي ، ملّا محمّد محسن فيض كاشاني در كتاب معتبر « وافى » در شرح وتوضيح خبر منقول در فوق ميفرمايد : اسم آنستكه بر ذات موصوف بصفتي معيّن دلالت كند ؛ خواه آن اسم لفظي از ألفاظ باشد ويا حقيقتي از حقائق موجود در أعيان ؛ زيرا دلالت بدانگونه كه بوسيلهء ألفاظ محقّق است ؛ همچنان بذوات نيز تحقّق داشته ودر تأويل آن بمعنى ، فرقى بين آندو وجود ندارد ؛ وبلكه بايد گفت : هر موجودى بمنزلهء كلامي صادر از حضرت حقتعالى بوده ودلالت بر توحيد وتمجيد حقّ داشته وهريك در باور صاحبان بصيرت ، زبانى ناطق بوحدانيّت خداوند متعال بوده وبحمد وتقديس أو برحسب لياقت خود تسبيح ميكنند ؛ وكريمهء نازله در سورهء اسراء متذكّر بدين معنى است كه :  « وَإِنْ مِنْ شَيْءٍ إِلَّا يُسَبِّحُ بِحَمْدِهِ »  وحتّى بايد معتقد شد كه كلّ موجودات ، هريك بوجود خود ، عين ذكر وتسبيح خداوند تعالى بوده وبوحدانيّت وعلم واتّصاف حقّ بديگر صفات كمالى دانا ميباشند وأو را از صفات نقص وزوال مبرّى وبدور دانسته وبسبب ضعف بصيرت وديد حقيقي ، بحقيقت ذات مستور از انظار حضرت باريتعالى پى نخواهند برد ؛ وگويا آن اسم مكنون ومخزون اشارتى به نخستين خلق الهى يا نور محمّدى وروح احمدى وعقل اوّل وكلّى بوده واجزاء چهارگانه‌اش نيز اشاره بجهت الهى آن نفس نفيس وشخص قدّيس باشد ؛ وعوالم سه‌گانه نيز همين عالم عقول مجرّده از موادّ وصور وعالم خيال مجرّد از موادّ ، ليكن با داشتن صورتها ، وعالم أجسام مادّى باشد ؛ وبعبارت ديگر اشاره‌اى است به حسّ وخيال وعقل ومراد از أسماء سه‌گانه ، عوالم شهادت وغيب وغيب الغيوب بوده واز چهار اسم ديگر نيز ، عوالم ملك وملكوت وجبروت ولاهوت را اراده كرده باشد ؛ وجملهء « معية الأجزاء » در كلام معصوم ( ع ) عبارت از وجه لزوم هريك بديگرى وتوقّف وجودي أو در تماميّت كلمه ، بدان باشد وجزء مكنون ومخزون هم ، همان سرّ الهى وغيب لاهوتى است ؛ كه اين اسم واحد مكنون ، به أسماء سه‌گانه مذكور پوشيده بوده واسم ظاهر همان « اللّه » است كه\r\n\r\n","description":"","footnote":"","page_name":" 264 ","page_number":275},
  {"content":"\r\n\r\nمسمّاى آن يا ذات حضرت حقّ ، بدان ظاهر آمده وشناخته ميگردد ؛ ومراد از أركان أربعة نيز همان حيات وموت ورزق وعلم است كه چهار فرشته برآنها موكّل بوده وعبارتند از إسرافيل وعزرائيل وميكائيل وجبرائيل وفعل اوّل هم عبارت از نفخ صور وأرواح ، در قوالب موادّ وأجساد است ؛ كه به اعطاء حركت وحسّ براي برانگيختن شوق وطلب انجاميده وبالمآل شوق وحركت هم براي تحصيل كمال هر شخص ميباشد ؛ واين مبحث مربوط بهمان فعل اوّل است كه مورد تحقيق قرار گرفت .\r\nامّا فعل دوّم ، عبارتست از تجريد أرواح وصور از أجساد وموادّ وإخراج نفوس از أبدان كه مربوط بمصوّر بوده واگر اين تجريد نباشد ؛ استحالات وانقلابات در أجسام ممكن نبوده ودر نتيجة استكمال وانتقالاتى فكرى در نفوس امكان ندارد ؛ ودر عين حال خروج از دنيا وقيام عند اللّه نيز براي أرواح محقّق نميگردد ؛ وبعبارت بهتر جميع أشياء در منزلي واحد ومقام نخست متوقّف خواهند ماند .\r\nامّا فعل سوّم ، عبارت از إعطاء غذا ونموّ يافتن بر مقدار شايسته وميزان معلومى براي هرچيزى بوده ونيز ارتباطي هم با حفظ وامساك دارد ؛ بطوريكه اگر اين فعل نباشد ، نشو ونماى بدنها متوقّف مانده وتطوّرى در أطوار ملكوت در أرواح وعلوم ومعارف نهفته در فطرت ، حاصل نمىآيد ؛ وامّا فعل چهارم ، عبارتست از وحى وتعليم وتأديهء كلام از خداوند سبحان به بندگان أو ، كه در عين حال بقوّهء نطق وادراك كلّى مرتبط بوده واگر اين فعل نباشد ؛ هيچ‌كس حتّى يك معنى از معاني را به بيان وقول دريافت نكرده وقلب ونفس كسى ؛ الهام حقّ والقاء در روح را از جانب خداوند متعال استفاده نمىنمود ، ودر اين مبحث ژرف ، أسرار ديگرى است كه در اين وجيزه نمىگنجد .\r\nدر كتاب كافى ، خبري ديگر از حضرت أبى عبد اللّه عليه السّلام نقل شده است كه در آخر آن فرمايد : « واللّه خلق الأشياء لا من شيئى كان ؛ واللّه يسمّى بأسمائه وهو غير أسمائه والأسماء غيره » يعنى خداوند تعالى أشياء را آفريد ؛ امّا نه از چيزى كه قبلا موجود بوده باشد ، وحضرت حقّ بأسماء خود كه مخلوق اويند ، ناميده شده ، وحال اينكه أو غير از أسماء وأسماء نيز بجز ذات أو ميباشند .\r\nبايد دانست ، مراد از تأكيد حضرت صادق عليه السّلام در خلق أسماء اللّه وحادث بودن آنها ، اعمّ از ملفوظ ومكتوب ، اشاره‌ايست بردّ مذهب برخى از أهل عامّه وجماعت كه\r\n\r\n","description":"","footnote":"","page_name":" 265 ","page_number":276},
  {"content":"\r\n\r\nگمان كرده‌اند ؛ قرآن قديم است وكلام عين متكلّم وأسماء عين مسمّيات خودند ، ولذا حضرت أبى عبد اللّه ( ع ) در ابتداى خبر خود فرموده است : « اسم اللّه غير اللّه وكلّ شيئى وقع عليه اسم شيئى فهو مخلوق ما خلا اللّه » ومراد آنحضرت از اسم ، هر لفظ يا كتابت ويا مفهومي است كه در وجود وتعقّل آن ، نيازى بواضع باشد ؛ بجز اسم اللّه وآنهم نه از حيث لفظي ، بلكه حقيقت مسمّى ومراد از لفظي بودن اسم اللّه ، همين ترتيب حروف وتلفّظ وكتابت آنست ، وگرنه خبر منقول از حضرت أبى عبد اللّه عليه السّلام در تفسير اين كريمهء واقعه در سورهء أعراف :  « وَلِلَّهِ الْأَسْماءُ الْحُسْنى ، فَادْعُوهُ بِها »  فرموده است : نحن والله الأسماء الحسنى ، التي لا يقبل الله من العباد عملا الا بمعرفتنا وچنانكه از پيش مذكور افتاد ، يعنى بدانگونه كه اسم دلالت بر مسمّى داشته وعلامت آن ميباشد ، نفوس معصومان عليهم السّلام عين دليل بر خداوند متعال وعلامت بر أو بوده وبر صفات وافعال وآثار حضرت حقّ دلالت تامّه دارند ؛ واز هيچ بنده‌اى عبادت وعملي مقبول نخواهد بود ، مگر بمعرفت وشناخت كامل اين ائمّه ؛ وبتعبير ديگر معرفت به معبود حقيقي ميسّر وصحيح نيست ، مگر با شناخت كامل امامان شيعه عليهم السّلام ؛ كه همگى آنان علامت ودليل ويا أسماء حضرت حقّند ومعرفت بمسمّى يا ذات حقّ ، بوجود آن بزرگواران محقّق است .\r\n\r\nتحقيق در اسم أعظم ومعنى آن :\r\nاسم أعظم عبارتست از اسم واحدى كه بوحدت خود شامل جميع أسماء بوده وهمهء أسماء بمنزلهء اجزاء آن در شمار آيند ؛ البتّه اسم در اصطلاح أهل معرفت ، لفظ نبوده وبلكه همان ذات است كه باعتبار صفتي از صفات وجودي مانند عليم وقدير ، اثباتى وباعتبار صفات عدمي نظير سلام وقدّوس ، سلبى ميباشد ، وأسماء ذاتي آنگونه از اسمائند كه وجود آنها بر غيرى متوقّف نيست ؛ وأسماء اوّليّه يا مفاتيح الغيب وائمّهء أسماء ، عبارت از أسماء جامعي است كه كلّ أسامي حقّ را شامل بوده وبرخى آنرا اسم ذات موصوف بجميع صفات ، يعنى اللّه دانسته‌اند ، كه بر حضرت الوهيّت اطلاق گرديده است ، وكمال الدّين عبد الرزّاق كاشاني - أبو الغنائم - آنرا عبارت از ذات الهى از حيث هىهى ميداند ؛ ونيز أسماء اللّه باعتبار ذات وصفات وافعال ، مانند اللّه وعليم وخلّاق ، بذاتى وصفاتى وافعالى تقسيم گرديده واز سوى ديگر ، باعتبار انس وهيبت بجمالى وجلالي ، چونان لطيف وقهّار ناميده شده‌اند ، وهر مخلوقى\r\n\r\n","description":"","footnote":"","page_name":" 266 ","page_number":277},
  {"content":"\r\n\r\nبجز انسان از مظهريّت اسمى بهره‌ور بوده وتنها انسان جامع كلّ أسماء اللّه ميباشد وكريمهء :  « وَعَلَّمَ آدَمَ الْأَسْماءَ كُلَّها »  دليلي بر اين معنى است ، ومراد از اين تعليم الهى ، تركيب فطرت آدمي از كلّ أسماء جمالى وجلالي حضرت حقتعالى است ؛ كه بفرض تحقّق آنها در شخص ؛ مظهر اسم عظيم أعظم خواهد بود ؛ وچون برخى از أهل معرفت ، بسم اللّه الرّحمن الرّحيم را نزديكتر به اسم أعظم دانسته‌اند ؛ در اثبات نظريّهء خود بخبري از معصوم استناد كرده‌اند كه آن خبر اينست : « انّ البسملة أقرب إلى الاسم الأعظم ، من سواد العين إلى بياضها » يعنى بسملة به اسم أعظم الهى نزديكتر از سياهى چشم به سفيدى آنست ؛ ودر برخى از أحاديث ، اللّه را همان اسم أعظم معرفى كرده‌اند ؛ ودر كتاب توحيد شيخ صدوق آمده است : مردى از أمير المؤمنين علي عليه السّلام از معناى آيهء  بِسْمِ اللَّهِ الرَّحْمنِ الرَّحِيمِ *  ، پرسيد ؛ آنحضرت فرمود : « اللّه أعظم اسم من أسماء اللّه عزّ وجلّ ، وهو الّذى لا ينبغي أن يسمّى به غير اللّه ويتسمّ به » ليكن شيخ صدوق خبري ديگر از علي عليه السّلام نقل ميكند كه شبى پيش از بدر كامل ماه در آسمان ، حضرت خضر را در رؤيا ديده وبدو گفتم : چيزى بمن تعليم كن تا بسبب آن بر دشمنان پيروز گردم ؛ پس خضر ذكر : « يا هو ، يا من هو ، يا من لا هو الّا هو » را بمن تعليم كرد وچون صبح آنشب ، رؤياي خود را براي رسول اللّه ( ص ) گفتم ؛ آنحضرت بمن فرمود : « يا علي علّمت الاسم الأعظم » . حضرت سيّد عاليقدر ونسل شايسته از أصل دودمان ولايت ، نعمة اللّه ولى كرمانى در تعريف اسم أعظم در رسالهء اصطلاحات خود سروده است :\r\n اسم أعظم ، جامع اسما بوَد * صورت أو ، معنى اشيا بود \r\n اسم دريا و ، تعيّن موج أو * وين كسى داند ، كه أو از ما بود \r\nتوضيح اينكه اگر اسم أعظم را بقولي اللّه دانيم ، ونه هو ، مراد ظهور الوهيّت بنحو اطلاق واستجماع أسماء وصفات حقتعالى است كه از غيب هويّت محضه پديدار ميگردد وبتعبير ديگر تجلّاى هويّت حقّ است ؛ واگر خود هويّت را اسم أعظم شناسيم ، مراد باطن الوهيّت مطلقه ميباشد ؛ كه هيچ اسمى در آن مرتبه معتبر وملحوظ نيست ؛ وبهمين دليل كمترين تفاوت واختلافى در بين ايندو اسم أعظم ملاحظه نميشود ؛ چنانكه علي ( ع ) در جنگ صفّين بذكر آن پرداخت وبر جميع أعداء پيروز ومنصور گرديد ، وچون عمّار ياسر ديد كه لبهاى أمير مؤمنان بذكرى مترنّم است ؛ از آنحضرت پرسيد : « يا\r\n\r\n","description":"","footnote":"","page_name":" 267 ","page_number":278},
  {"content":"\r\n\r\nأمير المؤمنين ، ما هذه الكلمات ؟ » فرمود : « اسم اللّه الأعظم وعماد التّوحيد ، اللّه لا إله الّا هو ، ثمّ قرء : شهد اللّه انّه لا اله الّا هو » . امّا نسبت اسم غيبى « 1 » هو به اللّه در سورهء اخلاص :\r\n  « قُلْ هُوَ اللَّهُ أَحَدٌ »   مانند نسبت وجود است بممكن ، زيرا ذات الهى را ماهيّتى بجز انيّت محضه نميباشد ، ومفهوم أسماء اللّه را حدّى حقيقي نيست ؛ وعقول از احاطهء جميع معاني داخل در حدّ ذات أو قاصرند ، ليكن تنها ميتوان بصورت حدّى هر اسمى واقف گرديد ودر اينحال حدود أسماء اللّه در علم انسان ، مانند ادراك حدود أشياء ميباشد ، وفي الجملة :\r\nحدّ صوري محسن غير از غفور وغفور بجز رحيم ورحيم نيز غير از رحمان واين اسم هم بجز عفوّ است ؛ ولى هرگز كسى را به ادراك معنوي وحدود آن راهى نيست ؛ وهرگاه ذات الهى را به اسم « هو » بخوانند ؛ بايد نسبت بهويّت صرفهء حضرت حقّ اوّل ، كه شائبه عموم وخصوص وتكثّر وتعدّد وتناهى وحدودي ندارد ؛ آگاه باشند ؛ وبديهي است كه اين ذكر بر هيچ‌چيز ديگر جز محض انيّت ذاتي حضرت غيب المصون وكنز مخفى دلالت ندارد ؛ ليكن أسماء مفصّله بنحو اجمال در آن مندرج بوده ؛ وأستاذ وحكيم علّامه ، مرحوم آية اللّه آقا سيّد أبو الحسن رفيعى قزوينى در رسالهء شرح دعاى سحر ، « 2 » فرمايد : « والاسم الأعظم الأكبر ، هو الحقيقة المحمّديه ( ص ) كما قال - من رآني فقد رأى الحقّ » واز ائمّه عليهم السّلام منقول است : « نحن واللّه الأسماء الحسنى » وسپس همين حكيم عظيم اضافه كرده است كه هيچ موجودى نيست ، مگر اينكه بوجهي اسم خداوند متعال بوده وبصورتى ديگر ، تحت عنايت اسمى از أسماء اللّه است ؛ وچون براي مرتبهء غيب مطلق حقّ ؛ اسمى جز الباطن نيست ، ولذا مظهر اسم الباطن ، حضرت مهدى موعود ، سلام اللّه عليه ، وعجّل اللّه تعالى فرجه الشّريف ؛ ميباشد كه كحل البصر جميع مؤمنان وعارفان باللّه است ؛ وبدانگونه كه ذات حقّ ووجود مطلق بلحاظ مفهوم ، اعرف أشياء بوده واز حيث كنه وجودي در غايت خفاء ميباشد ؛ اين مظهر بزرگوار نيز برحسب وجود ذي جودش در باطن بوده ومخفى از انظار ناظران است ؛ وبلحاظ تقويت وحمايت از دين اللّه وپيروان خود ، در عين غيبت ظاهر است .\r\n\r\n\r\n","description":"","footnote":"\r\n( 1 ) - حكمت‌نامه ، جلد اوّل ، از انتشارات الزّهراء ، سال 1380 تأليف غلامحسين رضانژاد « نوشين » .\r\n( 2 ) - مجموعهء مقالات ورسائل فلسفي از حكيم متألّه ميرزا أبو الحسن رفيعى قزوينى ؛ بتصحيح ومقدّمهء غلامحسين رضانژاد « نوشين » از انتشارات الزّهراء ، سال 1367 شمسي .\r\n","page_name":" 268 ","page_number":279},
  {"content":"\r\n\r\nشناخت اسم أعظم ، اختصاص بخواصّ دارد ؛ وعرفاء قلمرو آنرا بر جانب مغرب يا محلّ اسرار دانند ، وگفته‌اند كه اگر اسم أعظم بر جانب مشرق مىبود ، بر خاصّ وعام ظاهر ميشد ، وموجب فساد ميگرديد ؛ وچون اسم أعظم شامل جميع أسماء اللّه ميباشد ، آنرا اسم جامع الهى نيز نامند ؛ واز سوى ديگر بايد دانست كه أسماء اللّه در ظهور متعدّدند ؛ ليكن از همين حيث اسم بودن ، نه متّصف بوحدتند ونه بكثرت ؛ وماهيّات كلّيه همان أعيان ثابته‌اند كه صور أسماء اللّه بوده ودر حضرت علم حقّند ، واگر بوجود خارجي ظاهر گردند ، ماهيّاتى جزئي خواهند بود ؛ ونكتهء ديگر اينكه عرفاء در لوح وجود هر فرد وشخصي ، اسمى از أسماء اللّه را ميخوانند وهر موجودى را مظهر اسمى خاصّ دانسته وعقيدة دارند كه هر اسمى از أسماء اللّه ، بذات خود جامع كلّ أسماء بوده وهر فردى نيز از همين جامعيّت برخوردار ميباشد وانسان كامل جامع جميع أسماء الهى است كه در مرتبهء روح بنحو اجمال ودر مرتبهء قلب كه اسم أعظم است بطور تفصيلي بوده ، وعقل اوّل ونفس كلّيه دو كتاب الهى ميباشند ؛ ولذا انسان كامل صورت امّ الكتاب حضرت علميّه است كه از آن بعقل اوّل هم تعبير شده واز جهت ديگر بايد متوجّه بود كه أسماء بلحاظ ظهور وتعيّن حضرت حقّ بصفات ، متعدّدند ، وگرنه از حيث ذات واحد بوده وامام ائمّهء أسماء نيز اسم جامع كلّ معاني همهء أسماء اللّه ميباشد ؛ وبدليل همين جامعيّت أسمائي است كه انسان خليفة اللّه وشامل حقايق الهى وكونى در ظاهر ومظهر وفاعل وقابل بوده وبقول حضرت سيّد نعمت اللّه ولىّ :\r\n مظهر اسم أعظم است ، آدم * كه خليفه است بر همه عالم \r\n برزخي در ميان عالَم وحقّ * جامع اين وآن بوَد ، فَافهَم \r\nبارى ، جمعى از متكلّمانرا عقيدة بر اينستكه اسم أعظم الهى ، معلوم ومعيّن نيست وهر اسمى از أسماء اللّه براي عابد وعبد متألّه ، در مقام استغراق در معبود وربّ خاصّ خويش ، وبا قطع تعلّق وبريدن پيوند وربط از ما سوى اللّه ؛ همان اسم براي أو أعظم أسماء الهى است ؛ وصدر حكماى متألّه ، ملّاصدرا در شرح نفيس خود بر أصول كافى كلينى - كتاب عقل وجهل ودر باب شرف أسماء - ميفرمايد : صفات « 1 » خداوند تعالى ،\r\n\r\n\r\n","description":"","footnote":"\r\n( 1 ) - حكمت‌نامه ، جلد اوّل ، تأليف غلامحسين رضانژاد « نوشين » از انتشارات الزّهراء سال 1380 شمسي .\r\n","page_name":" 269 ","page_number":280},
  {"content":"\r\n\r\nبويژه ثبوتيّه ، داراى حقيقتي واحد والهى بوده وآنچه بر هريك از آنها مترتّب ميگردد ، بصفات ديگر نيز ترتّب يافته وبهمين دليل است كه برخى از عرفاء شامخ عقيدة دارند :\r\nهر اسمى از أسماء اللّه ، أعظم بوده وتفاضل واختلاف بعضي از آنها بديگر أسامي وصفات ، برحسب أوائل مفهومات كلّى وبه نسبت مرتبهء كاملان ومتوسّطان در سلوك است ونه براي فروماندگان در مراتب نازله وپايين معرفت أو ، وبهمين ملاحظه گويند كسى به نزد پير بسطام أبو يزيد طيفورى آمد واسم أعظم خداوندى را از آن عارف پرسيد ؛ بايزيد در پاسخ گفت : اسم أعظم الهى را حدّى محدود ومعيّن نيست ؛ ليكن قلب خود را از هرچه جز حضرت حقتعالى بپيراى ؛ آنگاه كه بدين درجت رسيدى ، هر اسمى را بخوانى ، همان براي تو أعظم است .\r\nفخر رازي در كتاب « لوامع البيّنات ، في أسماء اللّه والصّفات » از حضرت صادق ( ع ) نقل كرده است كه « هر اسمى از أسماء حقّ در غايت عظمت بوده ؛ ولى اگر انسان اسم اللّه را ياد كند ، در حاليكه دلش بغيري متعلّق است ؛ هيچ نفعي عايد أو نخواهد شد وهرگاه طمع أو از غير خدا بكلّى منقطع گردد ؛ هر اسمى از أسماء الهى را ياد كند ، همان اسم براي أو أعظم است ، ولى بقول ملّا عبد الرزّاق ؛ همان بيت محترم است كه قلب انسان كامل بوده ووسعت گنجايش حق را دارد .\r\nآنان كه معتقدند ، اسم أعظم معيّن ومعلوم نيست ؛ در توجيه نظريّه خود ميگويند :\r\nاسم كلمه‌ايست مركّب از حروفى مخصوص كه بر شناخت مسمّى دليل بوده وعلامت آنست ؛ بنابراين ، شرف ومنقبتى در ذات أسماء موجود نيست تا بخودى خود داراى اهميّتى متناسب با خود باشند ؛ بلكه هر شرف ومنقبتى در آنهاست ، از شرافت وعظمت مسمّى بوده ولذا هرگاه بندهء خدا با توجّه بدين معنى ، وشناخت عظمت وشرافت حضرت حقّ ، وقطع اميد از ما سوى اللّه باسمي توجّه كامل داشته باشد ؛ اسم أعظم أو همان است وبس ؛ وهيچ اسمى بصرف اسم بودن ، مزيّتى به أسماء ديگر نداشته وبتعبير ديگر هر اسمى محصول اعتبار ذات حقّ بصفتي از صفات اوست ؛ وچون صفات عين ذاتند ؛ پس هريك از أسماء أو نيز ، دليل بر وحدانيّت ذاتي وفردانيّت حقيقي حقّ است ؛ امّا شمارى از دانشمندان ، اسم أعظم را اسمى معيّن ومعلوم دانسته وبدو فرقه تقسيم شده‌اند : يكى آنانكه گويند : اسم أعظم براي انسان معلوم ومعيّن است ؛ وديگر كسانيكه\r\n\r\n","description":"","footnote":"","page_name":" 270 ","page_number":281},
  {"content":"\r\n\r\nعقيدة بر نامعلوم وغيرمعيّن بودن آن دارند ؛ امّا فرقهء نخست كه بمعلوم ومعين بودن اسم أعظم رفته‌اند ؛ آنرا « هو » دانسته‌اند ولذا در أذكار وادعيّهء خود ، بيش از همه به اسم هو توسّل جسته وبتقليد از علىّ أمير المؤمنين عليه السّلام به القاء از خضر نبىّ اللّه بجمله « يا هو يا من هو ، يا من لا هو الّا هو » وآنهم در حدّ بسيار زياد مىپردازند ؛ وبيشتر بخصيصهء اين ذكر توجّه داشته وميگويند : كلمهء هو ، يك حرف است وواو آخر آن از بابت اشباع هاء در حالت ضمّه بوده وحرف مستقلّى نيست ، تا بدان پيوسته باشد واين هو را غير از هو دانند ودليل يك حرف بودن آنرا در تثنيه وجمع آن شناخته وگويند : هو در تثنيه هما ودر جمع هم است ودر ايندو كلمه ، جايى براي نمود واو نمىيابيم ، وبعلاوة حرف هو در حالت اشباع از تلفّظ ، از حروفى است كه نه شفوى بوده ونه لساني است ؛ يعنى بگاه تلفّظ آن نه لب بهم ميخورد وحركت دارد ، ونه زبان ، وتلفّظ آن بسيار بسيط بوده واز مجراى گلو ودهان خارج شده ومخارج گلو را تأثيرى در خارج كردن آن اسم از حالت بساطت نيست وبهمين خصايص لفظي ونيز خصيصهء معنوي كه عبارت از مرتبهء باطن وغيب الهويّه وكنز مصون وغيب الغيوب ذات حقتعالى است ؛ آنرا بتوصيف أعظم أسماء بودن محقّق ميدارد ؛ وهرچه در كاربرد آن در سلوك عرفانى مبالغه بعمل آيد ، كم است ؛ چنانكه در طول جنگ صفّين هرگز اين ذكر از مجراى تنفّس علىّ عليه السّلام تا پيروزى كامل بر أعداء قطع نگرديد .\r\nدليل ديگر در اسم أعظم بودن هو ، منقول از كلام الهى ودر توحيد ذاتي حقّ است كه فرمايد :   « قُلْ هُوَ اللَّهُ أَحَدٌ »   كه في الحقيقة در اين سوره به چهار مرتبهء هويّت غيبى والوهيّت محضه وأحديّت صرفه وواحديّت أسمائي حضرت حقتعالى كه عين فردانيّت اوست بترتيب در كلمات : هو واللّه وأحد ولم يلد ولم يولد ، بكار رفته وحاكى از مراتب چهارگانهء بالا ميباشند ؛ وبا توجّه بمعناى غيب المصون وكنز مخفى بودن معنا ومسمّاى هو ، وتقدّم كاربرد آن در سورهء اخلاص وتوحيد ؛ وبه همين استناد حقّانى والهى ، جاى كمترين ترديدى در أعظم بودن اسم هو باقي نميماند ؛ وچون براي تسميهء باطن ذات خداوندى در مرتبهء غيب مطلق ، هيچ اسمى بجز هو مناسب وروشنگر ومبيّن اين حقيقت أخفائى نباشد ؛ بنابراين ، أرجح بودن اسم هو براي أعظم أسماء بودن مسلّم وقطعي است ؛ در صورتيكه اسم اللّه با همهء جامعيّت أسمائي وتبيين مرتبهء الوهيّت مطلقه از چنين\r\n\r\n","description":"","footnote":"","page_name":" 271 ","page_number":282},
  {"content":"\r\n\r\nخصيصه ومرتبه‌اى برخوردار نيست ؛ ودر نتيجة هيچ اسمى جايگزين هو در مرتبهء غيب الغيوبى وكنز المصونى ومقام باطن عماء ومطلق از اطلاق وتقييد بودن ؛ نخواهد گرديد ؛ وبالمآل اسم هو عين حقيقت أعظم بودن از چند وجه گوناگون است كه توضيح آشكار آن بنظر رسيد .\r\nگروه ديگرى كه قائل بمعلوم ومعيّن بودن اسم اعظمند ؛ بنابر ادّله‌اى عقلي ونقلي اسم اللّه را در أعظم دانستن آن بكار ميبرند ؛ ودليل آنان اينستكه : اللّه نشانگر مرتبهء الوهيّت مطلقه بوده وجامع جميع أسماء اللّه است ودر توجيه اين نظريّه گويند : كتاب الهى وامّ القرآن وسبع المثاني كه به ألقاب كافى وشافى وحمد له وفاتحة الكتاب ووافى وأساس وصلاة وشكر وكنز القرآن ، ناميده وملقّب است ، بنام اللّه افتتاح ميشود ، وصحّت وتحقّق وتماميّت صلاة بذكر بسملة ميباشد كه نخستين اسم آن اللّه بوده ودو اسم رحمانيّت ورحيميّت ، با اينكه رحمان خليفة الأسماء است ، ومدار عالم وجود در سريان وانتشار وموجوديّت هردو جهانى وتحقّق كلّ ماهيّات أمرى وخلقي بدان ميباشد ؛ مع الوصف موصوف به أعظم بودن نيست ؛ وكاربرد آنهم فراگيرتر بوده وعموم آدميان را شامل است ؛ وبر همهء زبانها نيز جريان داشته واز تداول استعمال خاصّى برخوردار است كه هيچ اسمى چنين اوصافى را واجد نبوده ودر عين حال كاشف از مرتبهء غيب الغيوبى وكنز المصونى حضرت حقتعالى هم ميباشد ونه‌تنها كلام الهى وقرآن وبسملة با آن آغاز ميگردد ؛ بلكه در جميع سوره‌ها نيز بيش از همهء أسماء اللّه بكار رفته ودر آخرين سوره هم با تركيب  « إِلهِ النَّاسِ »  آمده ولذا از حيث أعظم بودن وكاربرد وتأثير وديگر صفات خاصّه جاى ترديدى باقي نميگذارد ، چنانكه حتّى أسماء حسنى نيز براي اللّه ونشانگر از مرتبهء فخيمه ووالاي آن آمده وفرمايد :  « فَادْعُوهُ بِها »  يعنى اللّه را بدين أسماء بخوانيد ، ونه هو را وكريمهء مباركه :  وَلَئِنْ سَأَلْتَهُمْ مَنْ خَلَقَ السَّماواتِ وَالْأَرْضَ ، لَيَقُولُنَّ اللَّهُ *  كه با نون تأكيد ثقيله بذكر اسم اللّه پرداخته است ؛ وآيهء :  « هَلْ تَعْلَمُ لَهُ سَمِيًّا »  يعنى آيا از اسم اللّه ، بجز اللّه را ميدانيد ؟ ولذا چون اين اسم جز براي ذات حقتعالى در مرتبهء الوهيت مطلقه والاهيّت ، براي هيچ موجودى استعمال نشده است ، هيچ اسمى شايسته وسزاوارتر از اللّه براي اسم أعظم بودن نيست ؛ در صورتيكه هو اگر با اشباع هاء در حالت مضموم بودن آن باشد ، ميتواند مرجع ضمير أسامي كلّيهء ذو العقول وبرخى از\r\n\r\n","description":"","footnote":"","page_name":" 272 ","page_number":283},
  {"content":"\r\n\r\nموجودات ديگر واقع شود ، واگر با پيوستن بواو آخر هو منظور گردد ، نفس ضمير منفصل براي سوّم شخص غائب استعمال شده است ؛ در حاليكه هيچيك از اين موارد در اسم اللّه حقيقت نداشته ودر اختصاص آن به ذات الوهى در مرتبهء استجماع أسماء وصفات وى شبهه وترديدى نيست . ديگر اينكه اگر كافر يا مشركي در مقام تسليم واسلام آوردن وتوبه وغيره بگويد : « لا هو الّا هو » ويا « لا هو الّا هو » اسلام نياورده وحتما بايد تسليم واسلام خود را با اسم اللّه بيان كرده ولا إله الّا اللّه بگويد ؛ زيرا كلمهء هو اسم اشاره بغائب است وممكن است در خاطر ونفس ويا باطن خود ، بمعبود خويش كه بتي باشد اشاره كرده ومرادش از هو همان بت باشد ؛ وحال اينكه در اسم اللّه چنين اشكالى محقّق نبوده وتسليم واسلام آوردن آن كافر يا مشرك خدشه‌اى نداشته وصحيح است ؛ چنانكه در قرآن حكيم نيز نازل است :  « فَاعْلَمْ أَنَّهُ لا إِلهَ إِلَّا اللَّهُ »  كه حتّى با آمدن ضمير ه ، بدو توضيح لا إله والّا اللّه ، مراد از ضمير ه را تصريح كرده است ، وبالمآل در اينكه اسم أعظم الهى همين اللّه است ، محلّ كوچكترين اشكال وترديدى نيست ؛ بطوريكه حتّى فلاح ورستگارى آدميان ، اعمّ از مؤمنان وكفّار بكاربرد اين اسم عظيم أعظم مربوط بوده ، فرمايد : قولوا لا إله الا الله تفلحوا ونيز از حضرت امام سجّاد ، زين العابدين - عليه آلاف التّحية والسّلام من اللّه وأوليائه الرّاكعين والسّاجدين - منقول است كه : اسم أعظم را از خداى خود خواستار شدم ؛ تا هرگاه در شدّت وسختى أو را بدان اسم بخوانم ، دعوتم را به أجابت مقرون فرمايد ؛ پس حضرت حقّ در رؤيا بمن گفت بگو : « اللّهمّ إنّى أسألك باسمك اللّه اللّه اللّه ، الّذى لا إله الّا هو ، ربّ العرش العظيم » وسپس آنحضرت فرمود : هرگز خداى را باسم اللّه نخواندم ؛ مگر اينكه برستگارى نائل شدم .\r\nبرخى هم اسم أعظم واشرف الهى را « الحىّ القيّوم » دانسته ودلائلى بر صحّت نظريّهء خود آورده وميگويند : از ابىّ بن كعب روايت شده است كه أو از حضرت رسول أكرم ( ص ) اسم أعظم را پرسيد ؛ وآن حضرت در پاسخ به ابتداى آية الكرسي اشاره كرده وفرموده است :  « اللَّهُ لا إِلهَ إِلَّا هُوَ الْحَيُّ الْقَيُّومُ » *  ودو اسم أخير را دليل بر عظمت مسمّاى آنها معرّفى كرد ؛ وجمعى ديگر نيز دو اسم ذو الجلال والإكرام را أعظم أسماء اللّه شناخته‌اند ، بدين دليل كه ايندو اسم بر جميع صفات معتبر الهى دلالت دارند ؛ واز علي عليه السّلام نيز مروى است كه در موقع دعا ميگفت : « يا   كهيعص »   ويا  « عسق »  وسعيد بن\r\n\r\n","description":"","footnote":"","page_name":" 273 ","page_number":284},
  {"content":"\r\n\r\nجبير هم بحروف اوّل سوره‌ها ، مانند :   « الر » *   و   « حم » *   و   « ن وَالْقَلَمِ »   كه در مجموع عين حروف اسم الرّحمن ميباشند ، استشهاد كرده وبدانها بعنوان اسم أعظم خداوند متعال توجّه داشت .\r\nحقيقت وانصاف اينستكه : براهين متكلّمان در معلوم ومعيّن بودن اسم أعظم واشرف حضرت حقتعالى ، خاصّ مبتديان ومتوسّطان است ، ولى براي كاملان در معارف حقّهء الهى ؛ حقيقت هر اسمى از أسماء ، عين همان حقيقت ذات بوده وعلم الهى بماسوى وحتّى بذات خود ، عين ذات أو است واضافهء بر أو نخواهد بود ؛ ولذا خداوند تعالى از آن حيث كه عليم است ، سميع وبصير ومتكلّم ومريد هم ميباشد ؛ وبلحاظ هر اسمى ، أسماء ديگر نيز در ذات ملحوظ است وهيچ نحوه از حيثيّتى در مقام ذات وموطن أحديّت مطلقهء أو راه نداشته واز هر نسبت تعليلى وتقييدى وإضافي وحلولى واتّحادى وغيره مبرّى بوده ، وصفات عليا وأسماء حسناى أو نيز ، همگى عين ذات أو ميباشند . النّهايه برخى از صفات در مقام اعتبار متعلّق بغيرند ، مانند خالق ورازق ، كه بمخلوق ومرزوقى در مرتبهء تحقّق عيني وخارجي تعلّق دارند ، در صورتيكه در مرتبهء ذات چنين نيستند ، وبلكه بايد گفت : در مقام لاريبى ذات باريتعالى ، نه غيرى وجود دارد ونه توهّم غيريّت ؛ وبالمآل هر اسمى از أسماء اللّه ميتواند نسبت بمظهر ومجلايى اشرف وأعظم باشد ؛ نهايت اينكه هر اسمى باعتبار مسمّى ودرجهء خلوص وكمال ومقام تبتّل وفناء وانقطاع عارف وسالك إلى اللّه ؛ خاصيّت واثر اسم أعظم را داشته وبتعبير ديگر جميع أسماء الهى ؛ چنانكه صدر حكماى بزرگ جهان ، ملّاصدرا فرموده است ؛ از حيث مزبور يكى بوده وخداوند متعال را علاوة بر أسماء توقيفى ، بتعداد جميع كلمات وجودي ومخلوقات وموجودات ومربوبات أو اسمى است ؛ ليكن نسبت بمراتب وتفاضل ونقص وكمال هريك ؛ بعضي از أسماء مزبور حسنى وبرخى امام الأسماء وتعدادى هم امام ائمّة الأسماء وشمارى لا يتناهى بمدّت وعدّت وشدّت بوده وبا اينهمه متخلّقان بصفات بهائم وحيوانات را هيچ اسمى بخاصيّت اسم أعظم نيست ونخواهد بود ؛ در صورتيكه براي أنبياء ورسل وأوصياء وأولياء اللّه جميع أسماء ونيز هر اسمى أعظم است ؛ ولى شرط لازم وكافى ، انقطاع عبد از كلّ ما سوى اللّه بوده وبا تحقّق شروط ، مداخلهء أسماء بعنوان سبب ووسيله ميباشد وهرگاه رابطه بين خلق وخالق بدون واسطه وسبب تحقّق يابد ؛\r\nو \r\n","description":"","footnote":"","page_name":" 274 ","page_number":285},
  {"content":"\r\n\r\nمخلوق بفقر ذاتي خويش معترف ودر اين معنى محقّق گردد ، با هر ندايى كه محبوب ومعشوق أزلي وابدى خود را بخواند ، همان ندا - اگرچه اسمى از أسماء اللّه هم نباشد - اسم أعظم خواهان وعاشق بوده ونداى مزبور براي أو كار اسم عظيم أعظم را خواهد كرد ، وبهمين دليل است كه اسم أعظم ، اسمى خاصّ ومعيّن ومعلوم نبوده وهريك از ائمّهء معصومين - عليهم السّلام - در مواقع ومناسبات ومقتضيات مختلف ؛ به أسامي متفاوتى توسّل كرده‌اند وبدون درنگ به آثار آن اسم نائل آمده وبمقاصد وخواستها وحوائج معنوي خود دست يافته‌اند ؛ در حاليكه در وضع وموقعيّت ديگر با همان درجهء عالي وبلكه اعلاى معرفت اللّه وعشق بوصال أو ، وبتوسّل اسمى ديگر ، يا ندايى صادقانه ونفسي معصومانه بمقاصد وحوائج خويش رسيده‌اند ؛ وبين أسماء اللّه نسبت بذات الهى وباعتبار حضرت حقتعالى شرف وعظمتي ذاتي ، غير از آنچه از همين خصيصه در ديگرى متصوّر باشد ، موجود نيست ؛ وبقول حافظ شيرازي :\r\n گر انگشت سليمانى نباشد * چه خاصيّت دهد ، نقش نگينى \r\nبنابراين ، اگر ذاكر در مقام انقطاع كلّى وفناى كامل در افعال وصفات وذات باريتعالى ، بكلمات عليا وأسماء حسناى الهى توسّل جويد ؛ امكان دارد كه اثر وخاصيّت مطلوب در أو بيش از ساير كلمات وأسماء باشد وبهمين لحاظ برخى از مشايخ أهل يقين فرموده‌اند كه برخى از أذكار نسبت به ادعيّهء ديگر ودر سنخ دعاء نيز بعضي از آنها از ديگرى مجرّب‌تر وداراى خواصّ وآثاري بهتر وشايان اهميّت ومطلوبتر بوده ولذا از أبو حامد ، حجّة الاسلام غزالى نقل كرده‌اند كه : لا اله الّا اللّه ، توحيد عوام ولا اله الّا هو ، توحيد خواصّ ولا هو الّا هو نيز توحيد أخصّ الخواصّ ميباشد ؛ امّا در پيرامون قول أبو حامد غزالى بايد گفت : جميع أسماء وكلمات أذكار وادعيّه وأوراد مكتوب وملفوظ حادثند وجز با توجّه وعنايت بمعنى ونفس مسمّى وخلوص كامل قلب ، ونيز با عنايت بمرتبهء وجودي سالك ومقامات طريقت عارف ؛ فرقى ديگر در ميان اين كلمات وألفاظ متصوّر نيست ؛ وتقسيم درجات ومراتب توحيد در گفتهء غزالى باعتبار سلوك وطالب وعارف است ونه بلحاظ نفس ذكر ودعاء وخصوصيّات أسماء وكلمات ؛ اگرچه پس از التفات بمقامات طريقت وسلوك عارف وعابد ودرجات قرب وبعد أو از حضرت حقّ - جلّت صفاته وأسمائه - برخى از أذكار وادعيّه نيز نسبت به بعض ديگر مؤثّرتر\r\nو \r\n","description":"","footnote":"","page_name":" 275 ","page_number":286},
  {"content":"\r\n\r\nمجرّب‌تر بوده واين معنى از گفتار بعضي از ائمّهء توحيد وبزرگان ولايت ومعارف حقّهء الهى هم آشكار است ؛ وگرنه بمفاد ومصداق كرائم قرآني :  فَأَيْنَما تُوَلُّوا فَثَمَّ وَجْهُ اللَّهِ  و  « هُوَ مَعَكُمْ أَيْنَ ما كُنْتُمْ »  حضرت باريتعالى را با هر اسمى كه با خلوص قلب وتوحيد كامل وانقطاع از ما سوى اللّه بخوانند ؛ دعوت داعى به لبّيك أجابت مقرون گرديده وبمطلوب وحاجت خود خواهد رسيد ؛ ووساطت أسماء وسهم ونقش ألفاظ وكلمات ، آنهم نه در جميع آنها ، بمأثور بودن از ائمّه وتجربهء مثبت در تأثير آنها ، واين نيز به آزمون صادقانهء أولياء اللّه وبرگزيدگان در توحيد حقيقي است ؛ وگرنه همينكه مقدّمات معنوي آنها در نفس ذاكر فرآهم گردد ، خود أو ميتواند به تأثيرات بيشتر برخى از أذكار وادعيّه پى برده وبكاربرد آنها يقين حاصل نمايد وگرنه همين معلوم ومعيّن نبودن اسم أعظم الهى با اينهمه هيمنه واهميّت وعظمت ؛ دليلي بارز بر اينستكه هر اسمى با توجّه بشروط لازم حصول آن در نفس داعى وذاكر ، وتطبيق آثار اسم مزبور با ضمير وباطن ونحوه وكيفيّت نفساني وخصال ديگر أو ، همانند اسم أعظم مؤثّر افتد ، واز آن نتيجه‌اى را بگيرد كه از اسم أعظم گرفته است .\r\n\r\n","description":"","footnote":"","page_name":" 276 ","page_number":287},
  {"content":"\r\n\r\n\r\nفصل هفتم در احصاء أسماء اللّه وتقسيم آنها بحسنى وأعظم بودن\r\nبراي حضرت حقتعالى در هر تعيّنى ، باقتضاى شؤون ذاتي خود ، تجلّى وظهورى از غيب الغيوب وكنز المصون بوده وذات أو را باعتبار هر صفتي از صفات أو ، اسمى خاصّ ومتناسب با آن صفت ميباشد ، واز پيش گفته آمد كه اسم در اين مرتبه عين مسمّى است ؛ بنابراين ، ذات حقتعالى را علاوة بر امّهات أسماء ، يعنى اوّل وآخر ، وظاهر وباطن ، كه عبارت از ظهور أو در آخريّت وبطونش در اوّليّت ميباشد ؛ وبهمين لحاظ اين چهار اسم به امام ائمّة الأسماء ناميده شده‌اند ؛ هفت اسم ديگر نيز كه عبارتند از : حىّ وعليم ومريد وقادر وسميع وبصير ومتكلّم دارد كه به امام الأسماء موسوم بوده ويكى از أسماء بسيار عظيم الهى ، رحمن است كه خليفة الأسماء در شمار آمده وپس از اللّه از جميع أسماء اللّه پرعظمت وبااهميّت‌تر ميباشد وبدين جهت اين اسم را به « خليفه الأسماء » ناميدند كه خليفه داراى احكام وشؤون وآثار وأوصاف مستخلف‌عنه خود است وچون مستخلف عنه حضرت اللّه ودر مرتبهء الوهيّت مطلقه باشد ؛ جميع شؤون آن را نيز بخليفهء خود خواهد بخشيد ، ولذا بجز رحمن كه داراى منصب خلافت مطلقه از اللّه است ، أسماء ديگر أو كه رحمن هم داخل آنهاست ، تا نود ونه اسم ، موصوف بوصف حسنى بوده وفي الحقيقة رحمان علاوة بر خليفة الأسماء بودن در أسماء حسنى نيز داخل است ؛ ولذا رحمت انتشارى وسريانى آن ، موجب انبساط نفس وجودي وشمول آن بر كلّ وجزء وكلّى وجزئي ماهيّات ممكنه ميباشد وهيچ‌چيز در حوزهء وجود ومنطقهء ظهور ، در خارج از ذات باريتعالى موجود نخواهد شد ، مگر بهمين نفس الرّحمان كه بگاه خروج از\r\n\r\n","description":"","footnote":"","page_name":" 277 ","page_number":288},
  {"content":"\r\n\r\nمخارج الهى ، حروف وجودي كلّ كائنات أمرى وخلقي را ايجاد كرده وهر حرفى بامتيازى ويژه وخصيصه‌اى متمايز از ديگران بوجود خواهد آمد ؛ كه از تركيب آنها كلمات وجودي يا كلّ مخلوقات مجرّد ومادّى شكل خواهند گرفت ؛ ودرست همانند حروف لفظي ونحوهء تركيب آنها كه بايجاد كلمات ملفوظ يا مكتوب منجر ميشوند ؛ جميع كلمات وجودي ممكنات هم از همين حروف صادر شده از مخارج نفس الرّحمان ايجاد ميكردند ؛ كه البتّه برخى از آنها حروف عاليات ونوراني ميباشند وبعضي هم ظلمانى كه در تركيب وايجاد كلمات از همين ويژگى جدا وفارغ نخواهند بود ؛ وبدانگونه كه حروف صادر از مخرج نفس آدمي ، بشفوى ولساني تقسيم شده‌اند ؛ وسبب وتأثير اين خصوصيّت ، كلمات مركّب از اين حروف ، داراى وجه امتيازى خاصّ مانند هو واللّه ميباشند ، كه « هو » نه لساني است ونه شفوى ، و « اللّه » لساني بوده وشفوى نيست ؛ ساير حروف نيز در تركيبات خاصّهء خود ، از همين ويژگى ذاتي برخوردارند ، وبدين ملاحظه است كه از مجارى أهل عصمت جملهء : « نحن حروف العاليات » و « نحن كلمات اللّه التّامات » صادر گرديده كه خود دليلي عقلي ونقلي بر اثبات مدعيّات مذكورند .\r\nامّا رحمت رحيمى هم اختصاص بعفو وغفران گنهكاران وصاحبان معاصي كبيره وصغيره داشته وبر بخشش دنيوي در تبديل سيّئه بحسنه وقبول توبه وانابت تائب ومنيب ، هم در دنيا وهم در آخرت مورد كاربرد ودلالت دارد ؛ وهمين معنى وقلمرو رحمت رحيمى در ادعيّهء معصومان - عليهم السّلام - نيز ظاهر است ؛ آنجا كه فرموده‌اند : « يا رحمان الدّنيا ورحيم الآخرة ، ويا رحمان الدّنيا والآخرة ورحيمهما » كه بحث كامل وشاملتر آن در باب وفصلى جداگانه خواهد آمد .\r\n\r\nبحثي تحقيقى در توقيفى بودن أسماء اللّه :\r\nعلاوة برآنچه در فصل چهارم راجع بتوقيفى وغير توقيفى بودن أسماء اللّه ، مذكور افتاد ، مزيدا بايد دانستكه طبق نظريّهء برخى از أرباب شهود وأولياء محمّدييّن بويژه راهيان طريقت معصومان شيعه - عليهم الصّلوة والسّلام - كاربرد أسماء الهى متوقّف بر اعتبار ذات حقّ در مرتبهء تجلّى وظهور أو بصفتي از صفات ، در تعيّن اوّل خداوندى است ، كه در كتب منزّلهء أو وبويژه در قرآن حكيم آمده ، وهيچ كس را حقّ وضع اسم معيّنى جز آنچه در كتب آسمانى بكار رفته است ، براي مسمّاى الهى نميباشد ؛ وبعبارت ساده‌تر هركسى را حقّ وضع وتعيين اسمى براي حضرت حقتعالى نخواهد بود ؛ ودر صورت وضع وتعيين ، نبايد خدا را بدان أسامي\r\n\r\n","description":"","footnote":"","page_name":" 278 ","page_number":289},
  {"content":"\r\n\r\nخواند ، وچنانكه در وضع وتعيين أسماء لفظي براي أشياء واشخاص ، آنهم در مجازيّات ، صلاحيّت ومناسبت لازم است ؛ چگونه هركسى بخود صلاحيّت وضع اسم براي خداوند متعال ميدهد ؟ ؛ ودر اين‌معنى فرقى بين أسماء تعيّنى وتعييني باختلاف واضع آنها نخواهد بود ؛ وحتّى اگر خداوند در قرآن مجيد ، بدلالت كرائم مباركه در سورهء واقعه :  « أَ أَنْتُمْ تَزْرَعُونَهُ ، أَمْ نَحْنُ الزَّارِعُونَ »  وسورهء آل عمران :  « مَكَرُوا وَمَكَرَ اللَّهُ ، وَاللَّهُ خَيْرُ الْماكِرِينَ »  خود را زارع وماكر وحتّى استهزاءكننده معرّفى كرده است ؛ آيا ميتوان حضرت حقتعالى را ماكر ومستهزء وزارع ناميده وأمثال اين سه اسم را در معرفت أو از حيث استهزاء وزرع ومكر بكار برد ؟ .\r\nحقّ اينستكه هيچ كس را چنين حقّى نيست ؛ وبا اينكه حقيقت زرع ومكر واستهزاء در آياتي از قرآن حكيم از اوست ؛ ليكن اين افعال را بصيغهء اسم فاعل نميتوان براي ذات عديم المثال أو وضع واستعمال كرد ؛ وحتّى پيامبران ومعصومان را نيز در اين كار مجوّزى نيامده است ؛ چه رسد به أولياء وأوصياء ديگر ؛ ولذا اگرچه هر فعل ايجادى وابداعى منسوب بحضرت حقّ است ؛ ليكن نميتوان خدا را باسم فاعل آن فعل ناميد ، وفي المثل ايجاد هر فعل واثرى به تبعيّت از وجود ومصدر آنها ، فرع علّت وجودي بوده وبتعبير ديگر هر ايجادى فرع بر وجود است ؛ وچون نفس أشياء را كه علّت ايجادند ، وجودي نباشد ؛ ايجاد نيز كه فرع بر وجود است ، در آنها نخواهد بود ؛ وبالنّتيجه كلّ ايجادات به تبعيّت از أصل وجود از حضرت حقتعالى ميباشد وهيچ فعل وشيئى واثرى از اين أصل بركنار وبدور نمانده واين صلاحيّت در هيچ موجودى از أمر وخلق ومجرّد ومادّى نيست ، وبا التفات بدين معنى كه فاعل جميع أشياء وأمور وآثار ولوازم آنها حضرت باريتعالى است ؛ آيا ميتوان براي هر فعل وايجادى ، اسمى بصيغهء فاعل براي خداوند ساخت وأو را بدان اسم ناميد ؟ ! .\r\nآشكار وحتّى بديهي است كه پاسخ اين پرسش منفى بوده ، وخدا را جز بأسماء حسنايش نميتوان خواند وفرمان أو در كريمهء  وَلِلَّهِ الْأَسْماءُ الْحُسْنى فَادْعُوهُ بِها ، وَذَرُوا الَّذِينَ يُلْحِدُونَ فِي أَسْمائِهِ سَيُجْزَوْنَ ما كانُوا يَعْمَلُونَ  دلالتى صريح بر منع از اينكار دارد واز نظر حكومت عقل نيز بايد قائل شد ، كه عالي وأعالي وسافل وأسفل اعمال خبيث وطيّب جز به ارادهء حضرت حقّ واقع ومحقّق نميگردد ؛ در صورتيكه عقل آدمي بوضع اسم فاعل از ايجاد آن خبائث وأمور زشت وشرور وعدميّات ، براي حقتعالى تجويز\r\n\r\n","description":"","footnote":"","page_name":" 279 ","page_number":290},
  {"content":"\r\n\r\nنميكند ؛ وهرگز نبايد خدا را بچنين اسمايى موسوم داشت .\r\nنكتهء مهمّ اينكه : برخى از أسماء در غيب ذات حقّند وداراى مظهرى در عين وخارج از ذات نميباشند ؛ وبهمين دليل أعيان آنها بوجود خارجي موجود نشده‌اند ، وچون مسمّاى آنها هنوز قبول وجود عيني نكرده است ؛ بنابراين ، موضوع اسمى هم نخواهند بود ؛ چه رسد به اسم الاسم ، مانند أسماء مستأثره كه در غيب ذاتند ، واز قبول هرگونه جعل وظهورى امتناع دارند ؛ وبلحاظ همين خصوصيّت است كه برخى از أولياء اللّه ، خدا را به أسماء مستأثرهء مورد بحث سوگند داده‌اند ؛ ولذا اطلاق اسم وضعي ولفظي هم برآنها جائز نيست وبلكه على الأصول از حيطهء تعقّل وتفكّر بني آدم بركنار وبدورند ؛ در صورتيكه بسيارى از أسماء ديگر در عالم عين وخارج مجعول وموضوع بوده ودر اينصورت پذيراى اسمى متناسب با نفس خود ميباشند ؛ مانند ظهور حقايق كمالى رحمان ورحيم وعليم ومريد وغيره ، كه در حقيقت ، باعتبار رحمت رحماني ورحيمى وعلم واراده وبجز اينها مظاهر حقّند وبهمين ملاحظه أسماء را به مستأثره وغيرمستأثره تقسيم كرده‌اند ؛ وبنظر ميرسد ؛ اگر هر اسمى از أسماء اللّه ، بقبول عين خارجي وظهور پردازد واز موطن غيب ذات ، بعالم عين خارج شده ومظهر پذيرد ؛ آن اسم را اسمى وضعي ولفظي سزاوار است ؛ مشروط بر اينكه وضع اسم مزبور با خصيصهء بروز واستجلاء آن متناسب باشد ، وفي المثل ظهور حقتعالى بصفت جود ، موجب تحقّق اسم جواد است ؛ واگر اسمى لفظي مانند السّخى بر آن نهند ؛ چنين اسمى متناسب با قابليّت وفاعليّت وظهور صفت جود نبوده ومردود عقل ونقل است ؛ وهمين حكم در مورد صفت ظهورى باسم المعطى است ، كه در مقام تسميه ووضع اسم الاسم ، نميتوان أو را به اسم السّخى ناميد ؛ ولذا برخى از أولياء وضع أسماء اللّه را متوقّف بر استعمال آن در قرآن حكيم وأحاديث واخبار معصومين - عليهم السّلام - دانسته‌اند ؛ چنانكه اطلاق هيچ اسمى بر ذات حقتعالى جايز نيست ؛ زيرا بقول صدر الدّين قونوى اطلاق اسم ذات بر حضرت حقّ صحيح نيست ؛ مگر باعتبار تعيّن اوّل ؛ ومؤيّد الدّين جندي نيز در كتاب « نفحة الرّوح وتحفة الفتوح » از جمهور أهل ذوق وكشف وفتوح نقل كرده است كه أسماء الهى توقيفى بوده ، وموقوف بر إخبار وتوقيف حقّ ، در قرآن وبر زبان رسول أو ( ص ) ويا برزبان علماء وأولياء ووارثان رسول خدا ميباشد ، ودليل اين نظريّه را چنين آورده است كه اطلاق برخى از أسماء مترادفه بر حقّ جائز نيست ، مانند حكيم وعليم كه جائز بوده ، ولى\r\n\r\n","description":"","footnote":"","page_name":" 280 ","page_number":291},
  {"content":"\r\n\r\nاطلاق فقيه وعارف بر أو صحيح نيست ؛ وأدب نيز همين معنى را اقتضاء ميكند ؛ در صورتيكه برخى گفته‌اند ، هر اسم وصفت كمالى را ميتوان بحق اضافه كرد ؛ ليكن اين عارف عقيدة دارد : « مقتضى الأدب الشّرعى الإلهى أن لا تسميّه تعالى ، الّا بما سمّى به نفسه ، مع كمال علمنا وشهودنا بمقتضى الكشف » .\r\nبارى ، با حدّاكثر احتياط در اين مورد ، بايد خداوند را بأسماء مذكور در كلام اللّه موسوم نمود وبا دقّت ودورانديشى بسيار ، از وضع اسمى ، حتّى باستناد أحاديث وأخبار ، امتناع كرد وگرنه كار بفساد انجاميده وأسامي ناشايستى براي ذات وصفات وافعال حضرت حقّ - جلّت عظمته - وضع خواهد شد ، كه نه شريعت حقّه آنرا تأييد ميكند ونه عقل آدميان ؛ ولذا أسماء اللّه توقيفى بوده وهيچ كسى را حقّ وضع اسمى براي خداوند متعال نيست ؛ چنانكه بكار بردن أسماء الهى نيز جز بوضع مجاز ولفظي آنهم نه در جميع أسماء ، براي آدميان جايز نبوده واگر بتوان براي وضع لفظي در مسمّاى مجازى از اسم رحمن ورحيم وعزيز وجليل وقادر وغفور وحكيم وغيره استفاده كرده ودر آدميان بكار برد ؛ بطور يقين نسبت بوضع بسيارى از أسامي حقّ بوضعى لفظي براي آدميان وأشياء ديگر مجوّزى قرآني در دست نيست وهر ممنوع شرعي ، ممنوع عقلي هم خواهد بود ، تعالى اللّه عن ذلك علوّا كبيرا ؛ مگر اينكه آن شخص نفس نفيس معصوم باشد ، كه در اينصورت وجود أو خود اسمى حقيقي از أسماء اللّه بوده وفاقد اشكال است .\r\n\r\nتبصره در نود ونه وهزار ويك اسم حقتعالى :\r\nرمز وافادهء الهى در نود ونه اسم اينست كه هيچكس بر نود ونه ، اسمى در نيفزايد تا صد گردد ونيز هيچ كس بر هزار اسم حقتعالى توقّف نكند ؛ ونكتهء ديگر در نود ونه اسم اينستكه : أسماء اللّه را بهمان تعدادى كه بما رسيده است اكتفاء كنيم وظهور حقيقت كماليّهء أسماء وصفات الهى را در همين مقدار كمّى منحصر نماييم ؛ واز سوى ديگر متوجّه باشيم كه تعداد أسماء اللّه از حيث عدم احصاء وشمارش از عدد بزرگى چونان هزار بيشتر بوده ، وبعبارت بهتر هر اسمى را دليل بر يك تجلّى وظهور أو دانسته وچون تجلّيات وظهورات حضرت حقّ لا يتناهى است ؛ لزوما بايد براي هر تعيّنى اسمى قائل شد ودر نتيجة احصاء اين أسماء بلايتناهى وغيرقابل شمارش مىانجامد ؛ ليكن نكتهء سزاوار تحقيق اينست كه أسماء لا يتناهى وغيرقابل احصاء حقتعالى از قبيل أسامي وضعي ومجازى نبوده وواضع شخصي\r\nو \r\n","description":"","footnote":"","page_name":" 281 ","page_number":292},
  {"content":"\r\n\r\nانساني ندارند ؛ زيرا هر موجودى امرى يا خلقي ، از حيث وجود وتعيّن ذاتي وشخصي خود ، عين اسمى از أسماء نامعدود الهى بوده وحتّى ذرّات عالم امكان نيز هريك برحسب مرتبهء تسبيحى ومسبّح بودن خود ، اسمى از أسماء اللّه ، يا دليلي بر وجود مسمّاى حقّانى ميباشند ؛ وجز حضرت باريتعالى كسى را نميتوان در وضع اين أسامي عيني ووجودي خداوند ، دخيل وكارآمد دانست ؛ وعدد هزار دليل بر كثرت أسماء اللّه است واضافهء يك بدان ، مجوّز اضافه شدن ميلياردها ميليارد اسم عيني ونفسي ميباشد كه غيرقابل احصاء ونامتناهى است ؛ وچون تجلّيات دنيوي واخروى خدايى را نهايتى متصور نيست ؛ لذا احصاء موسوم يا أعيان آنها هم فاقد نهايت بوده واين معنى تا خدا بخداوندى خود باقي است ادامه دارد ؛ وچون نعمتهاى الهى را نميتوان با هيچ عددي شمرد ، همچنين نعمت‌خوارگان أو نيز از حدّ احصاء خارجند وكريمهء قرآني در سورهء مباركهء إبراهيم ونحل ، كه با الفاظى يكسان نازل شده ، دلالتى شامل وصريح بر معنى مذكور است كه فرمايد :  « وَإِنْ تَعُدُّوا نِعْمَةَ اللَّهِ لا تُحْصُوها »  وعدم احصاء نعمت از حيث ناممكن بودن ؛ دليل بر عدم امكان شمارش نعمت‌خوارگان ميباشد ، وچون هريكرا اسمى درخور مرتبه وذات ووصف وشأن وجودي خود ، با تسبيحى معيّن وذاتي باشد ؛ بنابراين ، احصاء أسامي مخلوقات هم به تبعيّت از عدم امكان احصاء نفس آنان ممكن نيست . امّا نكتهء قابل تحقيق در نهادن اسم بر حضرت حقتعالى اينست كه انسان كامل مظهر جميع أسماء اللّه بوده وطبق كريمهء قرآني :  « وَعَلَّمَ آدَمَ الْأَسْماءَ كُلَّها »  فطرت أو را از كلّ أسماء خود آفريده وسرشت أو را مظهر تحقّق قدسيّات جلالي وجمالى خويش قرار داد ، وآنگاه كه چنين مظهرى در مرتبهء اتّحاد عيني عبد وربّ ويگانگى ظاهر ومظهر واقع گردد ؛ ودر عين اتّحاد خداوند را بصفت يا اسمى معيّن بستايد ؛ ميتوان چنين اسمى را با توجّه بصلاحيّت واضع ، ودر خصوص تجلّى حضرت حقتعالى بدو ؛ اسم الهى دانست ؛ ولى اين اسم براي چنين واضعي اسم اللّه است ، اگرچه ديگران آنرا اسم اللّه نشناسند ؛ وشايد جميع أنبياء ورسل وأوصياء در مرتبهء اتّصال ووحدت صفاتى وأسمائي وافعالى با خداوند متعال چنين باشند ، ولى كاربرد آن براي عموم ، بعلّت نرسيدن بدان مرتبت فاخر وفخيم ، خالى از اشكال نيست ؛ زيرا آنچنانكه اسم أعظم هركسى با ديگرى برحسب قرب وبعد أو بخداوند متعال يكى نبوده ومتفاوت است ؛ همچنان نيز هركسى واجد چنين صلاحيّتى نيست ، واگر هم بوضع اسمى براي خداوند متعال اقدام\r\n\r\n","description":"","footnote":"","page_name":" 282 ","page_number":293},
  {"content":"\r\n\r\nكند ، اسم مزبور جز براي أو ، كاربردى براي غير نخواهد داشت ؛ اگرچه همين معنى هم محلّ درنگ نظري وتأمّل بسيار است ، وطبق اين خبر : « إذا تمّ الكلام إلى اللّه فاسكتوا » بالمآل سكوت در اين مقام بهتر از هرگونه اظهارنظرى است ؛ ليكن بهمانگونه كه در خصوص حضرت باريتعالى نميتوان جرأت وجسارت بخرج داد ، در مورد مظهر كامل وجامع اسمايى وصفاتى وافعالى أو نيز كه باقي ببقاء الهى است ، نبايد بنفي اقتدار وسلوب مختلفهء ديگر معتقد گرديد ؛ زيرا چنين انساني بمظهريّت كاملهء حقّانى نائل آمده وبا تخلّق باخلاق اللّه ، خليفة اللّه گرديده وهيكل توحيد وأكبر حجج بالغهء خداوندى است ودر آنمرتبهء أعلى ميداند كه به نسبت قرب خود ، حضرت حقّ را بكدام اسم موضوع ويا غيرموضوع بنامد وملتفت وعالم باشد كه در حين وضع اسمى ، حضرت حقّ با كدام صفت از صفات لا يتناهى خود در أو تجلّى كرده واسم مناسب با آن صفت چيست ؟ ؛ اگرچه هرگز حضرت حقّ بدان اسم ناميده نشده باشد ؛ ولى اين تسميهء الهى در چنين موقعيّت ؛ خاصّ عبدي آنچنانى بوده وكاربرد آن براي غير ، مورد وصحّت وتوصيه‌اى ندارد ، زيرا اسم مزبور براي واضع آن در حال ومرتبه وتجلّى معيّنى بوده وميتوان اين اسم را يكى از أسماء بىنهايت حضرت باريتعالى دانست .\r\nنكتهء قابل اهميّت اينستكه : اسم أعظم نسبت بهر موجودى عبارت از صورت اسمى است كه از معناى حيثيّت آن موجود از جهت استناد بحقّ ؛ اخذ گردد ؛ اعمّ از اينكه صورت مزبور از فرشته حاصل آيد يا آدمي ويا جنّ ، وبالآخرة اسم أعظم در هر مرتبه از أسماء ذاتي وصفاتى وافعالى ، صورتي خاصّ آنمرتبه را داشته وبرخى اسم أعظم در مرتبهء افعال را اسم القادر والقدير دانند كه أسامي ديگر مانند خالق وبارئ ومصوّر وباسط از پرده‌داران آنند ؛ چنانكه در أسماء صفاتى عليم وحىّ وقيّوم ودر أسماء ذاتي نيز هو واللّه را اسم أعظم شناسند .\r\nنكتهء ديگر اينكه بعضي از أسماء اللّه دلالت بر مسمّائى أزلي داشته وبرخى أبدى محسوبند ، مانند اوّل وآخر كه اوّل در بطون ذاتي وأزلي است وآخر در ظهور أبدى بوده ودر نتيجة أسماء أزلي متضمّن مفهوم ابداع وايجادند وأبدى متكفّل خلق واعادهء مخلوقات بحضرت حقّند ، مانند أسماء مبدع ومعيد ، كه در نهايت كلّ أسماء عيني ووجودي ذات خداوندى بچهار اسم مزبور كه امّهات أربعة ميباشند ، ختم گرديده وتحقيقا اگرچه كلّ أسماء اللّه را بدايت ونهايتى از حيث لحاظ واعتبار الهى نيست ؛ ليكن\r\n\r\n","description":"","footnote":"","page_name":" 283 ","page_number":294},
  {"content":"\r\n\r\nهيچ اسمى از حيث ظهور حقيقت آن در خلق ، بىآغاز وپايان نبوده وآنگاه كه جميع موجودات از جزء وكلّ وجزئي وكلّى بمرتبهء فناى كلّيه در وجود حقّانى نائل آمدند ، تمامى أسماء اللّه وهمگى مظاهر آنها نيز از نمود ويژهء خود باتّحاد وحداني در ذات وصفات وافعال حقّ پيوسته وكسى بنداى الهى :  « لِمَنِ الْمُلْكُ الْيَوْمَ ؟ »  پاسخ نخواهد داد ؛ بجز خود أو كه از زبان كلّ مخلوقات خواهد گفت :  « لِلَّهِ الْواحِدِ الْقَهَّارِ »  وبهمين علّت جميع أسماء عيني حضرت حقتعالى نيز در ذات أو فانى گرديده وكريمهء :  « وَإِنْ كُلٌّ لَمَّا جَمِيعٌ لَدَيْنا مُحْضَرُونَ »  در سورهء ياسين و :  « إِنْ كانَتْ إِلَّا صَيْحَةً واحِدَةً ، فَإِذا هُمْ جَمِيعٌ لَدَيْنا مُحْضَرُونَ »  ونيز آيهء :  « ثُمَّ هُوَ يَوْمَ الْقِيامَةِ مِنَ الْمُحْضَرِينَ »  در سورهء قصص ، حاكى وگوياى از اين حقيقت واقعي است ؛ واز حيث ديگر بايد دانست كه دايرهء شمول أسماء اللّه وگسترهء بعضي از آنها بسيار زياد بوده وبرخى هم مختصّ بمواردى معيّن است والبتّه كسى را بحقيقت جميع أسماء اللّه آگاهى ووقوفي نيست ؛ مگر آنانكه خداوند بجميع أسماء وصفات خود برآنها تجلّى وظهور كرده وبمرتبهء :  « قابَ قَوْسَيْنِ أَوْ أَدْنى »  رسيده باشند ، وچنين شخصي جز يكى نيست وآنهم عبارت از طينت الهى محمّدى ( ص ) در مقام مزبور است ، كه فرمود : لي مع الله حالات ، لا يسعني فيها ملك مقرب أو نبي مرسل والبتّه طبق فرمودهء مزبور ، آنهم حالتي است ونه مقامي ، وشايسته است بدانيم كه حالت در تلوين ومقام در تمكين ، ظهور وتحقّق دارد ؛ كه آنحضرت در چنين حالتي بمرتبهء ظهور در بطون وبطون در عين ظهور ميرسد ومصداق كريمهء :   « عالِمُ الْغَيْبِ فَلا يُظْهِرُ عَلى غَيْبِهِ أَحَداً ، إِلَّا مَنِ ارْتَضى مِنْ رَسُولٍ »   وچنين رسولي كسى جز قائم بمقام ارتضى واصطفى يا نفس نفيس محمّدى ( ص ) نخواهد بود ، كه ورثهء پاك وگوهرهاى تابناك آل وخاندان وأولاد معصوم أو نيز از چنين مرتبت ومزيّتى برخوردارند ، و : كلنا من نور واحد وأنا وعلى من نور واحد شاهد صدق اين دعوى است .\r\nامّا برخى از أسماء اللّه نيز داخل در مفاتيح الغيب بوده وبعض ديگر از حيطهء مكوّنات بيرونند ولذا از حدود ادراك كلّ ممكنات أمرى وخلقي بركنار وبدور مانده ودر مرتبهء شهود هيچ كس در نخواهند آمد ؛ ونيز بايد دانستكه در بين دو اسم متقابل هم اسمى وجود دارد كه داراى دو وجه بوده وبتعبير ديگر برزخي جامع در ميان هردو مرتبه ميباشد ، والبتّه چنين اسمايى ذو وجهتين بوده ومتولّد از نكاح الهى أسماء وصفات ديگر است ؛ ولذا هر متولّد جديدى ، داراى اسمى غير از اسم ديگرى خواهد بود ؛\r\nو \r\n","description":"","footnote":"","page_name":" 284 ","page_number":295},
  {"content":"\r\n\r\nلزومى بتركيب دو اسم براي متولّد مزبور نبوده ونيز بتقابل آندو اسم هم نيازى نيست ، كه :  « كُلَّ يَوْمٍ هُوَ فِي شَأْنٍ »  وان الله لا يتجلى في صورة مرتين وبهمين دليل چنين متولّدى باسمي جديد موسوم خواهد بود ، وآنقدر دامنهء شمول اين تولّدها گسترده وفراگير است كه كار به بىنهايت بالعدّه مىانجامد ؛ والبتّه اينگونه أسماء ؛ هم در وجود علمي يا عين ثابت خود وهم در وجود عيني ، محقّق بوده وجاى كمترين ترديدى در تعيّن آنان نيست .\r\nاز سوى ديگر برخى از أسماء افعال بلحاظ حكومت ذاتي ، أزلي وأبدى بوده وبسرمديّت ذات حقّ سرمدي ميباشند ؛ بنابراين ، داراى حاكميتى جاودانه ودائم البقاء بوده ، وبعضي هم دهري وثابت در ثابتات مزبورند ؛ ومرتبت آنها در ملأ أعلى وفرشتگان مهيمن وشيفتهء ذات حقّند ؛ وهمانند أسماء حاكم بر آخرت أبدىّ الحكومة بوده ونيز اسمايى هم موجودند كه با برچيده شدن بساط دنيا وظهور آخرت ، بظهور ميرسند ، واگرچه أزلي نيستند ، ليكن أبدىّ الحكومه‌اند وقيصرى ساوجى عليه الرّحمة والرّضوان در مقدّمهء خود بر شرح فصوص شيخ أكبر ، ابن عربى ، بجز أسماء مزبور بر أسامي ديگرى التفات وتوجّه دارد كه متناهي الحكومة بوده ؛ نه أزلي ميباشند ونه ابدى ؛ واز هردو جهت متناهيند ، وبالأخره مدّت دوام وبقاء هر مظهرى از صور مظاهر ممكنه ، بستگى تمام ومستقيم بدوام يا انقطاع حكم وأثر اسم ظاهر داشته وبا انقضاى دولت وحكومت اسم مزبور ، مدّت عمر وحيات وكار وكيا وكرّ وفرّ آن مظهر وصورت نيز بپايان ميرسد وبالمآل هر صورتي از صور ممكنات را اسمى خاصّ است كه با تغيير آن صورت ، اسم آن تغيير يافته وبر صورت عارضى أسماء عارضى وبر أصل ذات ، اسم ذاتي معيّنى بدون تغيير باقي است ، اگرچه صور آن در تبديل وتغيير باشد ؛ مانند نام انسان در صور جسمي ومثالي وعقلي أو .\r\nدر أسماء متولّده از دو اسم ، نكتهء قابل تذكّر اينستكه : از دو اسم متقابل مانند قهّار وغفّار ، اسمى برزخي در بين ايندو تولّد مىيابد كه داراى هردو وجه وخصوصيّت بوده ، ومانند دو صفت متقابل كه در مرتبهء نكاح بتولّد صفتي برزخي مىانجامد ؛ اين اسم متولّد از نكاح دو اسم متقابل بوده وداراى هردو شأن ميباشد ، ونيز برخى از أسماء از اجتماع بعضي ديگر تولّد يافته ودر اين معنى ، فرقى در بين أسماء متقابل وغيرمتقابل وجود ندارد ؛ ودليل نامتناهى بودن أسماء حقتعالى از همين نكته بوده وهريك از اينگونه\r\n\r\n","description":"","footnote":"","page_name":" 285 ","page_number":296},
  {"content":"\r\n\r\nأسماء را مظهرى خاصّ خود ودر اينصورت گاهى از آنها بعالم ظاهر ومحسوس اراده واطلاق گرديده وگاهى هم اعمّ از غيب وشهادت بوده وكريمهء قرآني  « عالِمُ الْغَيْبِ وَالشَّهادَةِ » *  دليل برآنست ؛ وبالنّتيجه بايد دانست كه اينگونه از أسماء اللّه بوجهي در تحت شمول وحيطهء اسم « الآخر والظّاهر » بوده وأسماء حسنى عبارتند از أصول وامّهات جميع أسماء الهى ؛ وما در تكميل كلام وتماميّت بحث بذكر بعضي از نكات ضروري ولازم مىپردازيم :\r\nبرخى از محقّقان « 1 » براين باورند كه اسم از براي صفت است ؛ وچون ذات حقّ در ميان جميع أسماء مشترك بوده وتكثّر در أسماء بسبب كثرت يافتن صفات ميباشد ، كه باعتبار مراتب غيبى است ؛ ولذا مفاتيح مزبور عبارتند از معاني معقولى كه در غيب وجود حضرت حقتعالى بوده ، واگرچه در عالم عين وخارج معدومند ، ليكن در عقل موجود وداراى أثر وحكم در وجود خارجي ميباشند ؛ چنانكه شيخ أكبر - ابن عربى - در فصل نخست از كتاب نفيس فصوص الحكم بدان اشاره كرده است .\r\nاز وجهي ديگر نيز تكثّر در أسماء وصفات حضرت حقّ بعلم ذاتي أو برميگردد ؛ زيرا علم خداوند تعالى بذات خود وبراي ذات خود ، موجب علم بكمالات ذاتي أو در مرتبهء أحديّت است ؛ ومحبّت الهى مقتضى ظهور ذات أو بر كلّ أسماء وصفات بنحو انفراد متعيّن در حضرت علم أو بوده وپس از آن در عالم عين وخارج پديدار ميگردد وبحصول كثرت مىانجامد ؛ وچون صفات حقتعالى نيز برحسب اقتضاء ذات أو گاهى كلّى ومحيط بوده وگاه ديگر حيطهء كلّى نداشته واز اين ويژگى بركنارند ؛ بنابراين ، صفات تامّ ومحيط أو همان امّهات صفاتند ، كه به « ائمّهء أسماء » ناميده شده‌اند ؛ اگرچه صفات فاقد حيطهء كلّى أو نيز ، به أكثر موجودات خارجي محيط ميباشند ؛ امّا از حيطه وكلّيت ائمّهء أسماء بهره‌ور نبوده وقلمرو خارجي آنها شامل مفصّلات نخواهد شد ؛ وائمّهء أسماء نيز اگرچه كلّى ومحيطند ، ليكن برخى از آنها متوقّف بر بعض ديگر بوده وفي المثل علم ، متوقّف بر حيات واراده بر علم وقدرت بر اراده توقّف دارد .\r\n\r\nتذكّرى در اسم أعظم :\r\nشيخ مؤيّد الدّين جندي در شرح فصوص الحكم شيخ أكبر\r\n\r\n\r\n","description":"","footnote":"\r\n( 1 ) - هداية الأمم يا شرح كبير بر فصوص الحكم ابن عربى تأليف وتحقيق غلامحسين رضانژاد « نوشين » طبع اوّل از انتشارات الزّهراء سال 1380 .\r\n","page_name":" 286 ","page_number":297},
  {"content":"\r\n\r\nگويد : اسم أعظم الهى را حقيقت ومعنى ونيز صورت ولفظي وجود دارد . امّا حقيقت آن عبارت از أحديّت جمع جميع حقايق كمالى بنحو كلّ آنهاست ؛ ومعناى آن نيز انسان كامل در هر عصر وزماني است كه قطب الأقطاب وحامل امانت الهى وخليفة اللّه بوده وبصورت نيز نائب ظاهري حقّ است ؛ چنانكه مولانا جلال الدّين بلخى فرمايد :\r\n چون خدا خود ، مىنيايد در عيان * نائب حقّند ، اين پيغمبران \r\n نى غلط گفتم كه نائب با مَنوب * گر دو پندارى ، قبيح آيد نه خوب \r\n هم دو باشد ، تا تويى صورت‌پَرست * پيش أو يك گشت ، كز صورت‌برست \r\nامّا صورت اسم أعظم عبارت از صورت كامل آن عصر بوده وعلم بدان بر أمم ديگر تحريم گرديده وچون معنى وصورت اسم أعظم بوجود رسول أكرم ( ص ) تحقّق يافته است ؛ خداوند متعال علم باسم مزبور را براي كرامت رسول خود مباح كرد ؛ امّا صورت لفظي اسم أعظم نيز بتركيب ووصفى خاصّ آن ؛ از حروف ويا اسمايى مركّب است وهركس بدون واسطه وبتعليمى الهى وبديد شهودي يا كشف بتجلّى ويا بواسطهء شناخت از مظهر كامل أو ميتواند ، بدان صورت وضعي ولفظي واقف گردد ؛ وصحيحتر اينستكه بجهت مصالح وحكمتهايى ، علم بدان نه تنها از جميع أمم ، بلكه از أكثر امّت اسلامى ومحمّدى ( ص ) نيز مخفى مانده ، ودر ميان كاملان واصل ومقرّب هم اگر تنى چند بسبب تخلّق وتحقّق بدان اسم ، آنرا بدانند از افشاء آن ممنوعند ؛ واگر برخى ديگر از همين امّت مرحومه به بعضي از أسماء اللّه يا حروفى آشنا باشند كه با تركيبي خاصّ به أنواع تأثيرات وتسخيرات نائل آيند ؛ وبسبب چنين اقتدارى بعزل ونصب وإماته وإحياء بپردازند ؛ آنان بحقيقت أسامي : هو واللّه ومحيط وقدير وحىّ وقيّوم ؛ تخلّق يافته وحروف آنرا شيخ كبير در سوآل حكيم ترمذى ودر جاى ديگر از آثار خود بيان كرده كه عبارتند از : الف ودال وذال وراء وزاء وواو ؛ وهريك اشاره بحقيقتى بقرار ذيل است : الف « ا » همان نفس رحماني است كه وجود منبسط باشد . دال « د » حقيقت جسم كلّى است . ذال « ذ » همان متغذّى ، يعنى هر موجود غذا خورنده‌ايست . راء « ر » هر موجود حسّاس ومتحرّكى است . زاء « ز » نيز هر موجود ناطقى ميباشد ، وحرف واو « و » هم حقيقت عالم انساني است ، كه بلحاظ جامعيّت أسمائي وصفاتى وجمالى وكمالى ، عين حقايق عالم ملك وشهادت يا كون وفساد بوده والبتّه حقايق اين حروف بغير ، متّصل نخواهند شد ؛ زيرا اينان حقايق أجناس عاليه‌اند ، ليكن اشخاص بدانها اتّصال مىيابند .\r\n\r\n","description":"","footnote":"","page_name":" 287 ","page_number":298},
  {"content":"\r\n\r\nبرخى از عرفاء در شناسايى اسم أعظم گفته‌اند كه هر اسمى از حيث تعريف كاملتر وتمامتر از أسماء ديگر باشد ؛ همان كاملتر ، اسم أعظم است ؛ والبتّه كاملتر بودن چنين اسمى از حيث تعريف است ونه تأثير ؛ ونيز بايد دانستكه اين‌گونه از اسم أعظم ، بدو قسم لفظي يا كتابت ، ودلالت بمدلول ومسمّى تقسيم گرديده ؛ ولفظي وكتابت آن مذكور افتاد ، امّا در جهت دلالت آن بر مسمّى ، اختصاص به انسان كامل دارد كه از حيث جمعيّت أسمائي وأحدى وبرزخ بودن بين عوالم أمرى وخلقي ، وجوديست كامل الدّلاله از حيث ذات وصفت وفعل ونيز مرتبهء أعلى بر مدلول ومسمّاى خود كه همان حضرت حقتعالى است ، وبديهي است كه چنين دلالتى هرگز در مرتبهء عوارض مسموع مانند لفظ ويا كتابت وغيره ، تحقّقى ندارد .\r\n\r\n","description":"","footnote":"","page_name":" 288 ","page_number":299},
  {"content":"\r\n\r\n\r\nفصل هشتم در أسماء ذاتي وصفاتى وافعالى وجلالي وجمالى وكمالى وتخلّق يا تحقّق بدانها\r\nگاهى اسم باعتبار نسبتها وتعيّن بر ذات حقّ اطلاق ميگردد ، واين‌گونه از اعتبار يا امرى عدمي ونسبى محض است ، مانند غنّى واوّل وآخر ، ويا غيرنسبى است ، نظير قدّوس وسلام ؛ وبهروجه اين قبيل أسماء را ذاتي يا أسامي ذات نامند ؛ وپاكيزه‌ترين نمونهء آن اسم اللّه است كه مستجمع كلّ أسماء ميباشد ؛ وحىّ وواجب الوجود هم از اين گونه بوده واعتبار آن نيازمند به تعقّل غير نيست ؛ وگاه ديگر اعتبار تعيّن ذات متوقّف بر تعقّل غير است ؛ ليكن بدون وجود آن غير ، مانند عالم وقادر كه معلوم ومقدور آنها مورد تعقّل است ؛ اگرچه وجودي در خارج وعين نداشته باشند ؛ واينگونه أسماء را صفاتى نامند ؛ وسه ديگر عبارت از تعيّن ذات باعتبار امرى است كه متوقّف بر وجود خارجي وعيني باشد ؛ نظير خالق ورازق ، كه علاوة بر تعقّل غير ، وجود خارجي غير را نيز لازم دارد ؛ يعنى خالق ورازق ، صفات فعلى بوده وتحقّق آنها مستلزم مخلوق ومرزوق خارجي است ؛ وبعبارت ديگر أسماء ذاتي آنگونه از أسامي در شمارند كه اعتبار ذات با وصف مزبور متوقّف بر امرى خارج از ذات حقّ نباشد ؛ واگر اعتبار ذات با وصف مزبور ، متوقّف بر تعقّل غيرى منظور گردد ، آنرا أسماء صفات خوانند ، امّا تعقّل غير ؛ متوقّف بر وجود عيني وخارجي آن غير نيست ؛ ودر صورتيكه اعتبار ذات حقّ بوصفى از أوصاف ، متوقّف بر غير خارجي باشد ، آنرا اسم فعل نامند ؛ وبرخى نيز گفته‌اند أسماء ذاتي حاكى ودليل بر ذات خداوندى بوده وأسماء صفاتى ، دليل وحاكى از ذات باعتبار\r\n\r\n","description":"","footnote":"","page_name":" 289 ","page_number":300},
  {"content":"\r\n\r\nظهور صفتي از صفات ميباشند ، وأسماء افعال باعتبار ظاهر شدن فعلى در خارج از ذات بوده ، ولى جميع أسماء اللّه اعمّ از ذاتي وصفاتى وافعالى ، عين ذات حقّ درشمارند ونيز أسماء حقّ به ذاتي وذات الإضافة واضافهء محض تقسيم شده وبتعبير ديگر ، ذاتي اسمى را گويند كه در مقام اعتبار وتعقّل ، بجز ذات حقّ ، توقّفى بر غير ندارد ، واگر داشته باشد آنرا ذات الإضافة خوانند ومراد از اضافه نيز همان اضافه شدن بغير است ومقصود از اضافهء محض هم عين اضافهء بغير وموجود خارجي وعيني ميباشد ؛ وشيخ أكبر در رسالهء « انشاء الدّوائر » « 1 » در جدولى مخصوص به أسماء اللّه ، بذكر أسامي ذاتي وصفاتى وافعالى پرداخته وبا نظمى ويژه ، بضبط آنها مبادرت كرده ، كه بدين ترتيب است :\r\n\r\n[ شمارش أسماء صفاتى وذاتي وافعالى 
  ]\r\nأسماء ذاتي عبارتند از : اللّه . ربّ . الملك القدّوس . السّلام . المؤمن . المهيمن . العزيز .\r\nالجبّار . المتكبّر . العلىّ . العظيم . الظّاهر . الباطن . الكبير . الجليل . المجيد . الحقّ . المتين .\r\nالواحد . الماجد . الصمد . الأوّل . الآخر . التعالى . الغنىّ . النّور . الوارث . ذو الجلال . الرّقيب .\r\nأسماء صفاتى عبارتند از : الحىّ . الشّكور . المتكلّم . القهّار . المقتدر . القوىّ . القادر .\r\nالرّحمن . الرّحيم . الكريم . الغفّار . الغفور . الودود . الرّئوف . الحليم . البرّ . الصّبور . العليم .\r\nالخبير . المحصى . الحكيم . الشّهيد . السّميع . البصير .\r\nأسماء افعالى عبارتند از : المبدء . الوكيل . الباعث . المجيب . الواسع . الحسيب .\r\nالمقيت . الحافظ . الخالق . البارئ . المصوّر . الرزّاق . الوهّاب . الفتّاح . القابض . الباسط .\r\nالخافض . الرّافع . المعزّ . المذلّ . الحكم . العدل . اللّطيف . المعيد . المحيى . المميت . الولىّ .\r\nالتّواب . المنتقم . المقسط . الجامع . المغنى . المانع . الضارّ . النّافع . البديع . الرّشيد .\r\nبايد دانستكه تجلّى حقّ بأسماء ذاتي در جبروت است ، وبأسماء صفاتى در ملكوت وبأسماء افعالى در عالم ناسوت يا ملك وشهادت ؛ واضافه ميشود كه برخى از أسماء صفاتى حقّ تابع أصل يا امام خودند ، مانند شكور كه تابع كلام است وقهّار وقاهر ومقتدر وقوىّ وقادر ، كه از توابع صفت قدرتند ، وبعض ديگر مانند الرّحمن والرّحيم والكريم والغفّار والغفور والودود والرّئوف والحليم والبرّ والصّبور از توابع اسم اراده محسوبند ؛ وبرخى هم چونان اسم خبير ومحصى والحكيم والشّهيد نيز از فروع اسم عليم ميباشند .\r\n\r\n\r\n","description":"","footnote":"\r\n( 1 ) - طبع ليدن ، مطبعهء بريل ، سنهء 1336 هجرى ، صفحهء 28 .\r\n","page_name":" 290 ","page_number":301},
  {"content":"\r\n\r\nبا توضيحي جامعتر دربارهء اسم ذات بايد گفت : اگر أسماء داراى حكمي عمومى يا قابل تعلّق بمتقابلات وجامع صفات متبائن ، مانند قدم وتحيّز وتناهى واضداد آنها باشند ؛ آنها را أسماء ذات نامند ، ووجه تسميهء آنها بأسماء ذات اينستكه أسماء مزبور حقايق لازمى براي وجود حقّند ؛ كه بلحاظ اعتبار وجودي ، مستدعى بودن خود بعين ذات أحديّت ميباشند ؛ مانند حيات كه تنها از حيث حىّ بودن وبدون اعتبار تعلّق آن بمظهر وتقيّد بقيدى ، حتّى بقيد عموم تعلّق واطلاق ، حقيقتي لازم براي ذات حقّ است ؛ وگرنه باطلاق خود باقي نخواهد ماند ، وهمين حكم در علم واراده وقدرت وموجوديّت ونوريّت يا ظاهر بودن في نفسه موجود بوده ؛ ولذا أسماء ياد شده از حيث هىهى از ذاتي بوده واز حيث تعلّقات متعدّد ومتعيّن برحسب تعدّد متعلّقات آنها از أسماء صفاتند ؛ وهمين حكم دربارهء وحدت ذاتي چيزى صادق است ، يعنى وحدت بايد عين آنچيز باشد ونه وصف آن ؛ وگرنه از أسماء صفات درشمار بوده ، وصدر الدّين در كتاب « فكوك » خود گويد : اعتبار وحدت از حيث هىهى نه همين مغايرتى با أحديّت ندارد ؛ بلكه عين آن بوده ووحدتي ذاتي درشمار است ؛ امّا اعتبار همين وحدت در حال وصف ونعت بودنش براي واحد ، بوحدت نسبتها وإضافات موسوم بوده واضافهء آن بحضرت حقّ از حيث اسم اللّه ميباشد كه مجمع أسماء وصفات ومشرع وحدت وكثرت معلوم است ؛ سپس بايد متوجّه بود كه يكى از ثمرات أسماء ذاتي اينستكه با قديم قديمند وبا حادث حادث ودر متناهي نيز متناهي بوده ودر متحيّز هم متحيّزند ؛ وبرخلاف أسماء متقابله ميباشند كه از اين خصيصه برخوردار نيستند ؛ وبراي هريك از ايندو اعتبار در أسماء ذاتي ، ميتوان بمواردى در كتاب اللّه وسنّت نبوي ( ص ) دست يافت ؛ چنانكه در خصوص علم حضرت حقتعالى بايد گفت كه خداوند بر جميع أشياء عالم أزلي است ؛ وچنين علمي قديم ميباشد ، ودر مورد حادث نيز بايد بعلم اختبارى حقّ بأشياء حادثه استناد كرد كه طبق كريمهء قرآني :  « وَلَنَبْلُوَنَّكُمْ حَتَّى نَعْلَمَ الْمُجاهِدِينَ مِنْكُمْ وَالصَّابِرِينَ »  كه چنين علمي حادث بحدوث امر اختبار است ، ودليل آن اينستكه علم اختبارى پس از ابتلاء مجاهدين ببلاء حاصل مىآيد ؛ در عين اينكه قبل از ابتلاء آنان ببلاء ، از مثبت يا منفى بودن امر مورد اختبار آگاه وعالم بود ؛ وگرنه گرفتار فساد عدم علم حقّ بمورد اختبار خواهيم شد كه از موارد عدمي است ؛ وهيچ امر عدمي در ذات حقتعالى حقيقت ندارد ؛ در صورتيكه همين علم كه در مرتبهء ذات موجود است ، در مرتبهء فعل بحدوث\r\n\r\n","description":"","footnote":"","page_name":" 291 ","page_number":302},
  {"content":"\r\n\r\nنپيوسته بود ، وبا حدوث آن در فعل ، علم فعلى حقّ را بمورد اختبار حاصل كرد ؛ زيرا أسماء فعلى وصفاتى حقّ نيز به أسماء ذاتي مراجعه دارند ؛ وحدوث علم اختبارى در مرتبهء فعل ، مغايرتى با علم ذاتي حقّ نخواهد داشت ، وفي المثل خداوند متعال پيش از ابتلاء واختبار ايّوب ميدانست كه ايّوب از اين ابتلاء سرفراز وراضى وصبور بيرون خواهد آمد ؛ ليكن بايد ايّوبى بدنيا آيد ومورد ابتلاء واقع گردد ؛ تا در مرتبهء اختبار وفعل نيز معلوم عين علم ذاتي حقّ گردد واگر بچنين علمي وصف حادث نهيم ، بدليل فعلى بودن آن اشكالى نخواهد داشت ؛ وبتعبير ديگر تكوين ايّوب واختبار أو ، تابع قدرت بوده وقدرت نيز تابع اراده واراده هم تابع علم است ؛ واين ترتّب ، امرى لازم بوده ولذا تا از مجارى ومراتب خود نگذرند ، محقّق نخواهند شد ؛ واختبار حادث نيز معلومى است داخل در علم حقّ ، النّهايه در مرتبهء فعل ودر تحليل نهايى ، تكوين هرچيز برحسب قدرت بوده وقدرت هم متعلّق به ارادهء تابع علم ميباشد وهمين علم نيز تابع معلوم است ؛ وحدوث آن منافاتى با قدم ذاتي ندارد ، واز همين قبيل است حدوث ألفاظ وجملات قرآني با وصف قديم بودن ذاتي كلام ودر اينكه كلام از امّهات أسماء اللّه ميباشد ، بسيارى از فحول حكماء وعلماء در آن گرفتار شبهاتى لاينحلّ گرديده‌اند ؛ وبتعبير ديگر هر حادثى نسبت بحضور كلّى وجزئي آن بوجود حقّ ، قديم است ؛ در صورتيكه از حيث نحوهء ظهور در أزمنة وامكنهء معيّن حادث است ، وتحقّق آن در حوادث ؛ مستلزم عبور سرنگون از مراتب وجودي وتحقّق شأن آن در مرتبهء ظهور خاصّ خود است واين امر برحسب حكم ارادهء حقتعالى است ونفس همين اراده نيز متوقّف بر علم وعلم هم بر حيات توقّف داشته وتحقّق هريك برحسب لزوم وضرورت الهى است كه خلاف آن بحقيقت نخواهد پيوست ، وبعلاوة اسم خبير نيز از فروع اسم عليم است وعليم در هر مرتبه شامل آن ميباشد ؛ وشأن اسم خبير ، ظهور آن در مرتبهء اختبار بوده واختبار نيز در امر حادث تحقّق مىيابد ؛ ودر نتيجة علم ، شامل اختبار هم ميگردد ، اگرچه حقيقت اختبار در فعل حادث باشد ؛ واز اين تفسير ميتوان بمفادّ ومعنى كريمهء :  « وَلَنَبْلُوَنَّكُمْ حَتَّى نَعْلَمَ الْمُجاهِدِينَ مِنْكُمْ وَالصَّابِرِينَ »  پى برد . بارى موارد سه‌گانهء مزبور شامل بسيارى از أسماء اللّه ميباشد ، ولى همگى آنها را دربرنميگيرد ، امّا در تقسيم صفات بجلالى وجمالى وكمالى ميتوان بذكر جميع آنها پرداخت ونيز بسيارى از أسماء هم بين دو صفت جلالي وجمالى مشترك بوده وبأسماء كمالى موسومند ؛ وبهمين اعتبار\r\n\r\n","description":"","footnote":"","page_name":" 292 ","page_number":303},
  {"content":"\r\n\r\nميتوان أسماء كماليّهء حضرت حقّ را شامل أسماء جلالي وجمالى دانست ودر تعريف آن بدين دو اسم اعتبار داده وآنها را در شناخت أسماء كمالى مؤثّر دانست ؛ ودر خاتمه بايد متوجّه بود كه برخى از أسماء ذاتي ، هم جماليند وهم جلالي ونيز بعض ديگر از أسماء صفاتى ، كمالى بوده وهمين سخن در مورد أسماء افعالى هم صادق است ؛ زيرا برخى از آنها مانند المقسط ، در عين افعالى بودن ، كمالى هم ميباشد وبالنتيجه تقسيم أسماء اللّه بجلالى وجمالى وكمالى را ميتوان بهترين نوع تقسيمى شمرد كه شامل جميع آنها ميشود وهيچ اسمى را نميتوان يافت كه از قلمرو اين سه وصف بيرون وبركنار باشد .\r\nبارى ، أسماء حسناى الهى كه از جلالي وجمالى وكمالى خالى نيست ؛ بصرف ومجرّد ألفاظ وبدون ربط بمعانى آنها نبوده ، وبهروجه در مقام تعريف وتسميهء مسمّايى خاصّ وشناخت وتوسّل بدو بكار ميروند وبايد متوجّه بود كه از ألفاظ آنها پى بمعنى برد واز معنى به مسمّى واز مسمّى نيز بحقيقت آن رسيد ، وگرنه از تلفّظ وكتابت آنها بهره‌اى جز نصيب لساني عائد متذكّر وداعى نخواهد بود ؛ والبتّه بايد أسماء مزبور در كتاب اللّه وزبان رسول أو آمده باشد ؛ چنانكه حضرت رسول أكرم ( ص ) بروايت از مسند أحمد وصحيح أبو حاتم بستى ؛ در مقام دعاء فرموده است : « اللّهمّ إنّى أسألك بكلّ اسم سمّيت به نفسك ، أو علّمته أحدا من خلقك ، أو استأثرت به في علم غيبك » . يعنى خداوندا بهر اسمى كه نفس خود را بدان ناميده‌اى ، ويا بيكى از آفريدگان خود تعليم فرموده‌اى ، ويا در علم غيب خود بدان اسم اثر نهاده‌اى ، از تو ميخواهم كه دعاى مرا باجابت مقرون كنى .\r\nاين دعاء مصطفوي ( ص ) چنين ميرساند كه أسماء اللّه تعالى را يا بايد از كاربرد كتاب اللّه ويا آنچه خدا برسول خود تعليم والقاء نموده ويا مستأثرات غيبى گرفت واز استعمال هرگونه اسمى از هر زبانى امتناع كرد ؛ چنانكه خود حضرت حقتعالى با اينهمه أسماء غيرقابل احصاء ولا يتناهى ، آنگاه كه در مرتبهء سوگند به امرى مهمّ واظهار چيزى بسيار بزرگ وپرشكوه برمىآيد ، باسم ربّ قسم ميخورد ، مانند :  « فَلا وَرَبِّكَ لا يُؤْمِنُونَ »  و  فَوَ رَبِّكَ لَنَسْئَلَنَّهُمْ أَجْمَعِينَ  و  « فَوَ رَبِّ السَّماءِ وَالْأَرْضِ »  و  « فَلا أُقْسِمُ بِرَبِّ الْمَشارِقِ وَالْمَغارِبِ »  و  « فَوَ رَبِّكَ لَنَحْشُرَنَّهُمْ وَالشَّياطِينَ »  كه بطور مستقيم بربوبيّت مطلقهء خود سوگند ياد كرده است ؛ ودر أحوال اين مقسوم عليه ربّانى سخنهاى اسرارآميز ولطائف وحقايقى است كه در تفسير كلمهء  « رَبِّ »  در آيهء  « الْحَمْدُ لِلَّهِ رَبِّ الْعالَمِينَ »  مورد بحث\r\nو \r\n","description":"","footnote":"","page_name":" 293 ","page_number":304},
  {"content":"\r\n\r\nتحقيق قرار خواهد گرفت ؛ وذكر اسم ربّ وسوگند بدان ، از اين حيث است كه هركسى را شايسته نيست كه بوضع اسمى بر حضرت حقتعالى پرداخته وبكار تسميه ، آنهم براي خداوند يكتا مبادرت كند ، مگر آنانكه خداوند أسماء خود را به آنان تعليم فرموده است وبقول كريمهء قرآني :  « إِلَّا مَنِ ارْتَضى مِنْ رَسُولٍ »  وچنانكه گفته آمد هرگونه وضع اسم مجازى كه همان اسم اسم الاسم است ، صلاحيّت مقتضى وراستينى ميخواهد ، چه رسد بتسميهء حضرت حقتعالى ، آنهم از ناحيهء غير رسول خاتم وخاندان معصوم أو كه بدلالت عصمت وطهارت خود ، در هيچ امر وكارى مرتكب خطا نميشوند ، چه رسد بكفر ومعصيت وأمور شرّى وعدمي ديگر .\r\nهريك از أسماء حسناى الهى را مظهريّتى أزلي وأبدى بوده ؛ كه ازليّت آنرا از اسم « اوّل » وأبديّت آنرا از « آخر » وظهور آن مظهر را از اسم « ظاهر » وبطونش را از اسم « باطن » گرفته‌اند ؛ وبالمآل أسماء متعلّق به إبداء وايجاد داخل در « اوّل » وأسماء متعلّق به إعادة وجزا از « آخر » وهرچه بظهور وبطون مربوط است از دو اسم « ظاهر وباطن » مأخوذ بوده وهيچ‌چيز در كلّ ممكنات از اين چهار اسم بيرون وخالى نيست ؛ واگرچه جميع أسماء اللّه ذاتي محسوبند ، ليكن با توجّه به أسماء ذاتي وصفاتى وافعالى ؛ جميع آنها باعتبار ظهور ذات در آنها به أسماء صفاتى موسومند وتنها اسم ربّ از خصيصه‌اى ذاتي برخوردار بوده ودر هريك از سه معنى خود داخل در قسم وگونه‌اى از أسماء ميشود ؛ چنانكه بمعناى ثابت ذاتي است وبمعناى مالك صفاتى وبمعناى مصلح نيز افعالى ميباشد ودر تعبير ديگر اسم ربّ از هر سه ويژگى مزبور بهره‌مند است .\r\nبارى ؛ بايد متوجّه بود كه اگر حكم أسماء اللّه عمومى نبوده وبنوعى از كثرت ، اعمّ از معقول وملحوظ ومحسوس مشعر باشد در اينصورت ؛ آنرا أسماء صفات خوانند ؛ وتوجّه آن بكثرت بوجوهى تحقّق مىيابد : نخست ؛ اينكه بر جمعيّت نسبتها وتعلّقات دلالت داشته باشد ؛ مانند وحدت وصفى كه وصفى براي واحد بوده ، وعبارت از وحدت صفات براي ذات است ؛ اگرچه از ذات ممتاز واز حيث متعلّقات متعدّد باشد ، مانند اينكه چشم شخصي واحد در يك ديدن ده شيئى مرئى را ببيند ؛ وشكّى نيست كه اينگونه از وحدت ، متوجّه ومشعر بكثرت صفاتست ، اگرچه باعتبار متعلّقات وتعدّد حيثيّت آنها . دوّم ؛ دلالت بر تعلّق يك صفت بكثرت از همين حيثيّت كثير بودن ؛ مانند كثرت أسمائي ونسبتها وآثار وصور ومظاهر ونيز مانند اسم محيط بلحاظ وجودي\r\nو \r\n","description":"","footnote":"","page_name":" 294 ","page_number":305},
  {"content":"\r\n\r\nعلمي وتعقّلى وحكمي وظهورى وبطونى ومعيّت ذاتي با أشياء وقرب بدانها ؛ ليكن بمعناى معلوم عرفى ؛ در صورتيكه بايد دانستكه في الحقيقة تعدّدى موجود نبوده ، بلكه جميع آنها بطور كلّ ، صورتي واحد براي حقيقتي واحد ميباشد ؛ ومثال ديگر مانند اسم المحصى است كه حدّ كل معلومات ومقدار وتعداد آن در علم حقّ بلحاظ ظهور اسم محصى واقع است . سوّم ؛ دلالت تعلّق صفت بمظاهر بنحو اجمالي ؛ مانند صفت يا اسم قهّار ولطيف وسميع وبصير وحىّ وعليم ومريد وقادر ومتكلّم ؛ در صورتيكه مراد از آنها متعلّقات اين أسماء باشد ؛ نظير كريمهء مباركهء :  « أَنَّ اللَّهَ بِكُلِّ شَيْءٍ عَلِيمٌ » *  وآيهء  « وَاللَّهُ عَلى كُلِّ شَيْءٍ قَدِيرٌ » *  ويا دلالت ببعضى داشته باشد ، مانند :  أَنَّ اللَّهَ بِما تَعْمَلُونَ خَبِيرٌ  و  « هُوَ عَلى جَمْعِهِمْ إِذا يَشاءُ قَدِيرٌ »  .\r\nسپس بايد در نظر داشت كه اگر از أسماء اللّه معنى تأثير وايجاد واحياء وإذهاب وإماته وإحياء وتجلّى وكشف وحجاب وسترى مفهوم ومنظور گردد ، آنها را أسماء افعال نامند ؛ ودر اين خصوص نيز چند مسئله موجود است : 1 - شيخ كبير ، قونوى در جدول مندرج در كتاب « انشاء الدّوائر » قهّار ومحصى وقادر ومانند اينها را أسماء صفات ذكر نموده وحال اينكه دو اسم قهّار ومحصى را از أسماء افعال هم دانسته وبلحاظى هم قادر را اسم أعظم واز أسماء افعال معرّفى كرده است ؛ وهمچنين اسم حسيب را در جدول خود از أسماء افعال ورقيب را از أسماء ذات شناخته ؛ در صورتيكه عارف مزبور در شرح حديث خود ، ايندو اسم را از صفاتى دانسته است كه از پرده‌داران اسم اعظمند ؛ وچگونه ميتوان ايندو تعبير را بهم وفق داد ؟ . 2 - برخى از أسماء افعال نظير تجلّى وحجاب وكشف وستر واذهاب را شيخ كبير - قونوى در كتاب « مفتاح غيب الجمع والوجود » آورده در حاليكه در جدول مندرج در همين كتاب بذكر آنها نپرداخته است ؛ وبطور كلّى بايد گفت هنوز هم ملاك ومعيارهايى براي تشخيص دقيق وتقسيم صحيح أسماء اللّه در دست نيست ؛ وبايد در حفظ حدود وشؤون واقتضاء وحدت وتعلّق آنها بكثرت وتعدّد وملاحظات صفاتى وافعالى أسماء مزبور بغايت اهتمام كوشيد ؛ وگرنه اختلاف آراء وعقايد بزرگان أهل تحقيق در ذاتي يا صفاتى ويا افعالى بودن أسماء اللّه ، ويا اختلاط وتعلّقات وشمول بر فروع آنها موجب گمراهى در أصل توحيد ذاتي وصفاتى وافعالى گرديده وراهى براي نجات از اين تفرقهء علمي وعرفانى در پيش پاى مبتديان وحتّى متوسّطان پديدار نيست .\r\n\r\n","description":"","footnote":"","page_name":" 295 ","page_number":306},
  {"content":"\r\n\r\n\r\nدر تخلّق وتحقّق به أسماء اللّه :\r\nهيچيك از أسماء اللّه ، اعمّ از جمالى وجلالي وكمالى يا ذاتي وصفاتى وافعالى ، از وصف حسنى خارج نبوده وجميع أسماء حضرت باريتعالى - جلّت عظمته - از اين وصف برخوردارند ؛ واگرچه در سورهء أعراف نازل است :  وَلِلَّهِ الْأَسْماءُ الْحُسْنى فَادْعُوهُ بِها وَذَرُوا الَّذِينَ يُلْحِدُونَ فِي أَسْمائِهِ ، سَيُجْزَوْنَ ما كانُوا يَعْمَلُونَ  هيچ‌گونه دلالت بر تقسيم أسماء اللّه بحسنى وغير حسنى نداشته وبتعبير ديگر نبايد در حسنى بودن جميع أسماء أو - تعالى شأنه الحكيم - كمترين شبهه وترديدى داشت ؛ ليكن بايد دانست كه ظهور آثار واحكام وخواصّ هر اسمى در مظاهر وپديده‌هاى گوناگون ونسبت واقتضاء هر مورد ، با مورد ديگر فرق داشته وحتّى آثار واحكام وخواصّ يك اسم برحسب اقتضاء دو مظهر يا پديده مختلف است ؛ واين اختلاف را اوّلا بايد از حيث گستردگى واحاطهء اسم مزبور بر جميع موارد ظهور در نظر داشت ، وثانيا بلحاظ اقتضاء واستعداد ونحوهء طلب هر مظهر وپديده ، بتنوّع ودگرگونگى آن اسم خاصّ وتفاوت تأثير واحكام ديگر آن مظهر نگريست ؛ بطوريكه حتّى دو مظهر براي ظهور يك اسم در آنها ، ميتوانند نسبت بيكديگر از وصف تضادّ برخوردار باشند والبتّه معلوم است كه ظهور يك اسم در ايندو بملاحظهء ضدّيت آنها در أوصاف ، يكسان نبوده ودر هريك تأثيرى خاصّ آنرا دارد كه در ديگرى نخواهد داشت ؛ وفي المثل تأثير وظهور اسم الهادي در أولياء اللّه بكيفيّتى متناسب با نفس قدّيس آنان است ؛ در حاليكه ظهور آن در صلحاء وعبّاد وأبرار از چگونگى وتأثيرى غير از أثر نهادن در أولياء ميباشد ؛ چه رسد به اشخاص عامّى ويا مجرمان وعصاة ؛ در صورتيكه اسم الهادي يك حقيقت فراگير وگسترده بوده ولى در هريك از آن سه گروه ، داراى تأثير وحكم واقتضايى خاصّ آنها است ؛ چنانكه تأثير وحكم اسم المضلّ نيز در شيطان غير از گناهكاران سابقه‌دار بوده وباز اين تأثير هم در اشخاص خطاكار مختلف ميباشد ؛ بطوريكه أثر خطا در صالحان امّت محمّدى ( ص ) غير از أمم ديگر است وبمصداق :\r\n« حسنات الأبرار سيّآت المقرّبين » حكم هر مورد بجز موارد ديگر خواهد بود . اضافه‌تر اينكه حتّى ظهور آثار واحكام يك اسم خاصّ ، در دو حالت وشأن يك شخص هم متفاوت است ، وفي المثل ظهور آثار واحكام وكيفيّت اسم الهادي در يك شخص آمادهء زناى محصنه ، وآنهم با تهيّهء جميع أسباب وشرايط آن ، غير از مورديست كه همين شخص آمادهء زنا ؛ به تقبيل ولمس نامحرمى قناعت كند ويا بصرف نگاه كردن\r\n\r\n","description":"","footnote":"","page_name":" 296 ","page_number":307},
  {"content":"\r\n\r\nبنامحرم از روى شهوت اكتفاء نمايد . آشكار است كه چنين كسى از حيث ارتكاب زناى محصنه ميتواند مظهر اسم المضلّ باشد ونه الهادي ؛ در صورتيكه با عدول از عصيان كبيرهء مزبور وقناعت به تقبيل يا لمس نامحرم ، مظهر اسم الهادي ميگردد ؛ در عين اينكه از مظهريّت اسم المضلّ نيز بركنار نيست ؛ ودر حالت سوّم ، يعنى اكتفاء از زناى محصنه وتقبيل ولمس نامحرم ، بنگاه كردن از روى شهوت ؛ كمتر مظهر اسم المضلّ بوده وبيشتر بمظهريّت اسم الهادي موصوف ميگردد ؛ تا بالأخره با پرهيز عمدى وبقصد قرب إلى اللّه از همين نگاه كردن شهوانى ؛ بهيچ‌وجه مظهر اسم المضلّ نبوده وبرعكس بمظهريّت تامّهء اسم الهادي تخلّق يافته است .\r\nبارى ، ميتوان أسماء اللّه را بداروهايى تشبيه كرد كه بانواعى گوناگون تهيّه شده وهرگونهء آن در بيمارى خاصّى مورد مصرف دارد ؛ وحتّى ميتوان اسمى مخصوص را در نظر گرفت كه در مقام تشبيه ، بداروى واحدى ماننده است ؛ ليكن با تأثيرات كمّى يا كيفى مختلف ودر اينحالت اگرچه دارو يكى است ، مانند « پنىسيلين » امّا در خشك كردن عفونت أعضاء وچركها ودرمان آنها ؛ به نسبت كم وزياد بودن ويا داشتن چگونگى يا ويژگى متمايزى ؛ بايد همين دارو را - اگرچه يكى است وبا يك نام وموادّ - با درجات كمتر يا بيشتر تركيبات آن بكار برد ؛ وبهمين دليل پنىسيلين دويست هزار وپانصد هزار وغيره ، در موارد شدّت وضعف بيماريهاى عفونى تجويز ميشود .\r\nجميع أسماء حسناى الهى نيز ، بمصداق : « الدّعاء كالدّواء » از همين حكم بهره‌مند بوده وهريك در جا ومورد وتأثير خاصّ وحكم واقتضاء ويژهء خود ؛ براي درمان بيمارى بعد از حقّ ورسيدن بصحّت قرب وتخلّق به اخلاق اللّه ، كاربردى معيّن ومشخّص داشته ؛ النّهايه بدانگونه كه در بيماريهاى جسماني بايد بطبيب حاذق مراجعه كرد ، در آلام وامراض روحاني هم بايد به « پير ومرشد وشيخ » سر سپرد واز دلالتهاى شرعي واخلاقى وعرفانى وعلمي آنان ، در رفع جهالت وبىمعرفتى وگناهكارى وآلام روانى مزمن وتازه حادث رهنمونى خواست ؛ وحكمت وجود أنبياء ورسل وأوصياء وأئمّه وأولياء وأقطاب وشيوخ وپيران وغيره ؛ براي رفع همين‌گونه مشكلات بعد از خداوند وتحقّق در سيّئآت است ؛ وبلكه بايد دانست كه تأثيرات گناهان اعمّ از كبائر يا صغائر در ناپاك داشتن نفس آدميان ودورى از حضرت ربّ العزّه ، بسيار بيش وكشنده‌تر از أمراض وآلام مزمن جسماني است ؛ زيرا اينگونه أمراض با موت آدمي\r\n\r\n","description":"","footnote":"","page_name":" 297 ","page_number":308},
  {"content":"\r\n\r\nنابود شده وبدون تأثيرند ؛ در حاليكه امراض روحاني ناشى از كبائر وصغائر ، حتّى پس از مرگ وعالم مثال وگاهى عوالم عقلي ديگر بهمراه آدمي بوده وموجب تجسّم مثالي سيّئآت در نشآت امرى وعقلي انسان ميشوند ؛ ومراد از جملهء : من أحصاها كلها دخل الجنة اينست كه هركس تخلّق به معنا وحقيقت أسماء اللّه يافت ، ونفس أو بمفهوم مراد از أسماء الهى خوى گرفت ؛ چنين شخصي داخل در بهشت صفاتى حضرت حقتعالى ميگردد كه في الواقع نحوه ومرتبه‌اى از جنّت ذاتي خداوند است ؛ زيرا أسماء اللّه برحسب اعتبار ذات حقّ با صفات أو تحقّق مىيابند ، وتخلّق بأسماء اللّه ؛ عين تخلّق بصفاتى است كه عين ذات حقّند ؛ ولذا نبايد از چنين جنّتى به جنّت عوام النّاس متشرّع ، يا عالمان قليل العمل ، ويا عبّاد وزهادى تعبير كرد كه در آن بمواصلت حور العين وخلود در قصور ولذّت‌يابى از فواكه وشير وعسل وغيره مىپردازند ؛ اگرچه همين نيز هرگز با أشباه آنها در بهترين شكل وشيوهء دنيوي بهيچ‌وجه قابل قياس نميباشد ؛ وچون تخلّق ، يعنى ملكه شدن صفات حسنه واستكمال وارتقاء إلى اللّه ورسوخ آنها در نفس آدمي ؛ بنابراين ، متخلّق بصفات الهى ، در جاودانه‌ترين جنّت أسماء وصفات خداوندى داخل ميشود كه خود اين دخول ، مقدّمهء ورود واستقرار در جنّت ذات است ؛ وعاليترين مرتبهء اين جنّت ؛ از آن حضرات ائمّهء شيعهء اثنى عشريّه - عليهم الصّلوة والسّلام - است ؛ چنانكه فرموده‌اند : نحن والله الأسماء الحسنى واز فرمايش درربار آنانست كه : نزلونا عن الربوبية وقولوا في حقنا ما استطعتم - أو ما شئتم وأخبار وأحاديث بسيار ديگر كه مضمون ومفادّ ايندو خبر را تأييد ميكنند ، مانند : « لنا مع اللّه حالات ، نحن فيها هو ، وهو فيها نحن » .\r\nمحيى الدّين بن عربى در سبب آغاز يافتن در خلقت عالم ومراتب أسماء حسنى ، در كتاب « فتوحات مكّيه » آورده است كه : هر اسم از أسماء الهى در بردارنده ومتضمّن جميع أسماء بوده وبتعبير بهتر هر اسمى در أفق خود موصوف ومنعوت بكلّ أوصاف وأسماء ديگر است ؛ مانند اسم حىّ ، كه أسماء عليم وقادر ومريد وسميع وبصير وغيره نيز حىّ بوده وبايد چنين باشند ؛ زيرا در غير اينصورت چگونه ميتوانند كه هريكى ربّى براي عابد ومربوب خود درشمار آيند ؛ ولذا هر اسمى از أسامي حضرت حقتعالى جامع حقايق أسماء ديگر است ؛ وحقيقت هر اسمى در أسماء غير از آن هم فرآهم ومجموع بوده والبتّه دليل اثبات اين نكته ، عيني بودن هر اسمى با ذات الهى است كه بسبب آن از\r\n\r\n","description":"","footnote":"","page_name":" 298 ","page_number":309},
  {"content":"\r\n\r\nخصائص أسماء ديگر هم برخوردار ميباشد ؛ ليكن با اين امتياز كه اعتبار ذات حقّ با صفتي معيّن موجب پيدايى اسمى خاصّ است ، وتعيّن حقّ بصفتي ديگر موجب ظهور اسمى ديگر خواهد بود ؛ وبعلّت عيني بودن صفات با ذات ، خصايص هر اسمى در حقيقت اسم ديگر نيز موجود است ؛ وهمين أسماء اللّه سبب وجود عالم بوده وبر جزء وكلّ أقطار عالم مسلّط ميباشند ؛ وموجب حيات جهان أمر وخلق ، با تغذيهء خاصّ هر موجودى بوسيلهء تسبيحى ويژهء آن است ؛ وتسبيح هر موجود در عين اينكه نفس وحقيقت وجود مسبّح است ؛ غذاى أو نيز براي ادامهء حياتش ميباشد .\r\n\r\nحقيقت أسماء اللّه وتحقّق بدان :\r\nبا اينكه در فصل چهارم به برخى از مباحث مربوط بشناخت أسماء اللّه اشاراتى رفت ؛ ليكن چون اين مبحث يكى از دقائق ولطائف انديشه‌گير در تفسير وشرح كلمهء  « بِسْمِ »  ميباشد ؛ بنابراين ، ما دنبالهء آن مبحث را بعنوان مقدّمهء لازم براي تحقّق بأسماء اللّه در اين فصل خواهيم آورد ؛ تا خواننده اوّلا بتعريف حقيقي أسماء اللّه واقف گردد ؛ وثانيا بمرتبه ومقام تحقّق بدان آشنا شود .\r\nهرچه در عالم وجود ، داراى ثبوت وحقيقت وجودي بوده وبتعبير ديگر موجود خارجي وعيني است ؛ نه هيچگاه از حاقّ نفس الامرى وموجوديّت خود جدا ميشود ونه هرگز بعدم مقابل با وجود ميگرايد ؛ وماهيّات كه حدود وجوديند از نفس خود عين نمود وعدمي الأصل بوده وعلى الأصول رايحه‌اى از وجود نبوييده‌اند ؛ واز سوى ديگر هرچه بوجود تحقّق يابد ؛ جز از أصل وجود كه مبدء هستى وحقيقت آنست ، موجود نخواهد شد ولذا ممكنات از حيث ذات خود عين عدمند وموجوديّت آنها بوجود مبدء وواجب الوجود بوده وحتّى بايد معتقد بود كه ماهيّات ممكنه‌اى كه داراى حدّ وجوديند ، از حيث نفس خود عين افتقار بذات حقتعالى بوده واگر در چيزى تقوّم بوجود يافت گردد ، آن تقوّم نه از نفس آن‌چيز است ، حاشا وكلّا ؛ كه آن در حقيقت عين تقوّم بذات واجب الوجود بوده واز جانب خود عين نيستى خارجي است ؛ ولذا در سورهء توحيد آنگاه كه   « قُلْ هُوَ اللَّهُ أَحَدٌ »   ميگوييم ؛ سه مرتبه از مراتب وجود واجب از غيب مطلق تا ظهور أسماء وصفات أو را اظهار كرده‌ايم : يكى هويّت مطلقهء حضرت حقّ - تعالى شأنه الأجلّ - را كه بايد بمقام جمع الجمعي وكنز المصونى أو تعبير كرد ؛ وديگرى الوهيّت محضه كه مرتبهء أسماء وصفات بنحو جمعى وبدون امتياز اسمى از اسم ديگر در منطقهء تعيّنات اسمايى وصفاتى است ؛ وسه ديگر مرتبهء أحديّت است كه جلوهء\r\n\r\n","description":"","footnote":"","page_name":" 299 ","page_number":310},
  {"content":"\r\n\r\nأسمائي الوهيّت وظهور صفات باعتبار تعيّنات ذاتي است ؛ ليكن نه اعتبار ذات با هريك از صفات أو ؛ بلكه مرتبهء أحديّت اگرچه مرتبهء ظهور أسماء است ؛ ليكن بروجه عدم امتياز هر صفتي از صفات ديگر الهى بوده ؛ وبتعبير ديگر الوهيّت مرتبهء استجماع أسماء وصفات است ونه لحاظ آنها ؛ ولى أحديّت صفت الوهيّت است كه بمرتبهء ظهور جميع صفات وأسماء معبّر بوده ، ولى نه در مقام شمارش هريك از اسم وصفت ؛ بطوريكه بقول نظامى سرايندهء مثنويّات لطيف : « أحد است وشمار از أو معزول » ولذا اگر حضرت حقّ در اين مرتبه متعيّن بتعيّنات اسمايى است ؛ ليكن بلحاظ عدم اعتبار هر اسم وتمييز آن از اسم ديگر ميباشد وچون كريمهء توحيد را بخوانيم ، به   « اللَّهُ الصَّمَدُ ، لَمْ يَلِدْ وَلَمْ يُولَدْ »   ميرسيم كه مرتبهء واحديّت است ودر اين مرتبه ، ذات حقّ باعتبار هر اسمى از أسماء مورد لحاظ است ، بدين تعبير كه ذات را باعتبار صفت علم يا اراده ويا حيات ؛ بأسماء حىّ ومريد وعليم مىناميم ؛ امّا نه بر وجه اسقاط كثرت ، كه حضرت حقّ در ظهور از غيب الغيوب ، بمرتبهء غيب هويّت وسپس به الوهيّت وأحديّت ، وبالأخره بواحديّت از كثرات واقعي وعيني بدور وبركنار است ؛ وعرفاء از أحديّت بفيض أقدس الهى واز واحديّت بفيص مقدّس تعبير كرده‌اند ؛ وبهمين دليل كمال الدّين عبد الرزّاق كاشاني در رسالهء : « اصطلاحات » خود گويد : « الأحد هو اسم الذّات باعتبار تعدّد الصّفات والأسماء والنّسب والتّعيّنات عنها ، وللأحديّة اعتبارها مع اسقاط الجمع » ودر تعريف أحديّة الجمع گويد : « اعتبارها من حيث هي هي بلااسقاطها ولا اثباتها بحيث يندرج فيها نسبة الحضرة الواحديّة ، الّتى هي منشأ الأسماء الالهيّة » وامّا در تعريف واحديّت آورده است :\r\n« الواحديّة اعتبار الذّات من حيث انتشاء الأسماء منها ، وواحديّتها بها مع تكثّرها بالصّفات » پس ذات حقّ در واحديّت منشأ ظهور أسماء است ؛ ليكن واجب الوجود بودن أو با لحاظ جميع اين مراتب است ؛ بدون اينكه كثرت أسماء وصفات در مرتبهء واحديّت ، قادح در وحدت حقّه وذاتي أو باشد وبلكه بايد گفت كلّ وجود از مرتبهء غيب الهويّه تا هيولاى أولى در عالم ملك وشهادت ، از يك حقيقت وجودي برخوردار بوده واختلاف اسم ومرتبه ، قادح در حقيقت وجود نبوده ، وظهور ذات وأسماء وصفات أو در مرتبهء حقيقت اسم وصفت ونه اسم الاسم ، هيچگاه موجب ظهور كثرت حقيقي نبوده ونيست ؛ ولذا اگر نقطهء اولاى وجود ، به آخرين دواير كرهء هستى بسط يافته وجميع مراتب از هاهوت ولاهوت وجبروت وملكوت وناسوت را در برگيرد ؛ ودر هريك از مراتب\r\n\r\n","description":"","footnote":"","page_name":" 300 ","page_number":311},
  {"content":"\r\n\r\nتعيّنات نازلهء وجودي ، كلّ اجزاء وجزئيات را از ذرّهء هبا ، تا درّة البيضاء بشمول وجودي خود بپوشاند ، هرگز بوحدت حقّهء أو خللى وارد نگرديده وحضرت أو بدين اعتبارات وتعيّنات نازله متكثّر نميشود ، چنانكه ميرزا محمّد رضا قمشه‌اى امام العرفان ، در غزلي عرفانى سروده است :\r\n مردم همه بفطرت توحيد زاده‌اند * اين شرك عارضى بوَد وعارضى ، يزول \r\n يك نقطه‌دان حقيقت ما كان وما يكون * آن نقطه ، گه صعود نمايد ، گهى نزول \r\n از رحمت آمدند وبرحمت روند خلق * مِن رحمة بدا ، وإلى ما بدا ، تئول \r\nبنابراين ، بهمانگونه كه ذات واجب الوجود از مرتبهء غيب المصونى وهويّت مطلقه به الوهيّت واز آن به أحديّت جميعهء أسمائي يا مرتبهء عماء برحسب تعيّنات ذات بصفات وأسماء خود ظهور كرده واز همين مرتبه كه فيص أقدس الهى است ؛ بمرتبهء كثرت أسماء وصفات وعالم عين وخارج از مراتب ذاتي خود ظاهر آمده وباصطلاح عرفاى شامخ ومتألّهان راسخ بفيض مقدّس نزول نموده است ودر اين مرتبه از درّهء بيضاء تا ذرّهء هباء را بشمول وبسط وجودي خود فراگرفته وبقول كريمهء قرآني :  « وَهُوَ الَّذِي فِي السَّماءِ إِلهٌ وَفِي الْأَرْضِ إِلهٌ ، وَهُوَ الْحَكِيمُ الْعَلِيمُ »  در سورهء زخرف ، وآيهء :  « رَبُّنا رَبُّ السَّماواتِ وَالْأَرْضِ ، لَنْ نَدْعُوَا مِنْ دُونِهِ إِلهاً »  در سورهء كهف ؛ وحديث : لو دليتم دلوا على الأرض السفلى ، لهبط على الله در سرتاسر وجود جزء وكلّا ، چيزى جز ذات وأسماء وصفات حقّ متجلّى وظاهر نيست ؛ بنابراين ، در مقام صعود هم ، برحسب استكمال در عالم ملك وشهادت ؛ از ذرّهء هباء تا درّة البيضاء ، همان وجود أزلي وأبدى حقّ ، در هر مرتبه باسمي وصفتي ظاهر آمده واختلاف در مراتب ظهورى وتجلّيات أسمائي وصفاتى وذاتي هرگز قادح وحدت ذات واجب الوجود نبوده واوست كه در هر مرتبه وپديده ومظهر ومجلى باسمي برحسب آن مرتبه ومقام مسمّى است ؛ ولذا حقيقت هر ذرّه‌اى از حيث وجودي وظهورى نيز اسمى از أسماء اللّه بوده ، ليكن براي يافتن نشان وعلامت يا دلالت بر مسمّاى آن ذرّه ، اسمى مركّب از حروف لفظي وكتبي بر آن اطلاق كرده‌اند كه با تلفّظ بدان حروف مركّبه ؛ شنونده ميتواند بمدلول يا مسمّاى آن اسم پىبرده واز چيز ديگرى امتياز دهد ؛ ليكن آن ذرّه بسبب حركت استكمالى ذاتي بصورت موجودى عاليتر ظهور ميكند وبهمين ملاحظه باسمي ديگر موسوم ميگردد واين حركت بسوى خدا تا رسيدن بعاليترين مرتبهء كمالى يا حضور عند اللّه ادامه مىيابد ؛ ودر هر مرتبه ومقام باسمي لفظي\r\nو \r\n","description":"","footnote":"","page_name":" 301 ","page_number":312},
  {"content":"\r\n\r\nكتبي موسوم ميشود ، كه نسبت بحقيقت آن شيئى اسم الاسم بوده ، ولى حقيقت آن موجود يا شيئى ، اسمى از أسماء اللّه است كه مسمّاى آن كسى جز أسماء وصفات وبالمآل ذات حقتعالى نبوده واز همين مبحث ميتوان بلايتناهى بودن أسماء اللّه وغيرقابل احصاء بودن آنها پىبرد ؛ وفي الواقع اين ذات حقتعالى است كه در هر مرتبه از غيب الغيوبى تا عالم ذرّات هبائى ، ظهور كرده ودر هر مرتبه برحسب اقتضاء وقبول وخصايص آن ، اسمى يافته است كه سپس براي شناخت آدميان از حقيقت آن اسم ، ودلالت وتسميهء بدان از جنبهء ظاهر بوضع أسماء لفظي وكتبي پرداخته وبا اين ألفاظ بمدلول آنها معرفت يافته وبگاه لزوم به استعمال آن مىپردازند ؛ در صورتيكه هيچ موجودى بدريافت امتياز وجودي از عدم صرف ؛ امكان تحقّق وموجوديّت نمىيابد ؛ چه رسد بدينكه داراى حدّ وجودي وماهيّت نمودى گردد ؛ تا پس از كسب آن براي شناخت أو از غير ، موسوم باسمي وضعي ولفظي گردد ؛ كه بخصوص اسم وضعي مزبور ممتاز ومعروف شود . بنابراين ، بهمانگونه كه موجودات محقّقه در عالم هستى از ذات باريتعالى نشأت گرفته ودر هر مرتبه باسمي از أسماء اللّه غيرقابل احصاء موسومند ، واين تسميه عين حقيقت بوده ومجازى ولفظي نيست ؛ در هر مقام وظهور ومرتبه نيز برحسب قرب وبعد خود از حضرت حقتعالى وتشكيل كرهء هستى از بسط نقطهء وجودي وحقّانى ، باسمي خاصّ كه دلالت بر مسمّاى حقيقي الهى دارد ، ناميده ميگردد ؛ ودر صورت قرب بحقّ ومرتبهء دنى فتدلّى وكان قاب قوسين أو أدنى ، اسمى حقيقي وخاصّ از حضرت حقتعالى است ودر صورت نزول از مرتبهء قرب ذاتي به صفات وأسماء بنامى حقيقي وغيرلفظى برحسب ومقتضاى آن مرتبه موسوم ميشود ، كه شايد بتوان اسم أو را داخل در أسماء حسنى دانست ، وبهمين‌گونه در هر مرتبه وموقعيّت نزولى باسمي خاصّ آن مرتبه ودرجه وشأن وجودي ناميده ميگردد ، تا به پست‌ترين مراتب ودرجات وجودي يا همان هيولاى اولاى عالم ملك وشهادت نزول كند ودر چنين مرتبه‌ايست كه اين هيولى ، أمرى عدمي بوده وصرف قوّهء وجودي است ونه چيز ديگر ، وفعليّت آن بصورت است كه در هر صورت بماهيّتى خاصّ آن - يعنى حدّ وجودي - ظاهر آمده وبرحسب شؤون كماليّهء خود باسمي از أسماء اللّه شناخته ميشود ؛ ليكن در كلّ مراتب وجود وموجوديّتهاى ملحوظ ؛ كوچكترين كثرت حقيقي موجود نبوده وجميع ماهيّات يا حدود وجودي ، موجوديّت وتحقّق خود را در هستى ، با\r\n\r\n","description":"","footnote":"","page_name":" 302 ","page_number":313},
  {"content":"\r\n\r\nملاحظهء قاعدهء الأشرف فالأشرف ، از چيز يا كسى جز ذات حقتعالى نخواهد گرفت ؛ وبالنّتيجه معلوم شد كه مراد از أسماء اللّه ، نه در قرآن مجيد ونه در أحاديث وأخبار معصومين - عليهم السّلام - همين ألفاظ مكتوب وساخته وموضوع از حروف نيست ، ولذا اللّه وربّ وعليم وحكيم وقادر ومريد ومتكلّم وغيره ، اعمّ از توقيفى وغيرتوقيفى ، وذاتي وصفاتى وافعالى ، وجمالى وجلالي وكمالى ، يا حسنى وأعظم وأسماء غيرقابل احصاء ، على الأصول أسماء لفظي وكتبي نبوده ونيست ؛ ليكن اين‌گونه از أسماء مكتوب وملفوظ ، اسم الاسم ميباشند ؛ كه در وضع اسمى خود اشتراك‌پذيرند ؛ وفي المثل يك اسم لفظي را بر بسيارى از اشخاص مىنهند ؛ در صورتيكه أسماء اللّه حقيقي هرگز اشتراك‌پذير نبوده وهر اسمى خاصّ در معرفت ومدلول ممتازى است ؛ كه بر مسمّايى ديگر جز خود دلالت ندارد ، وأسماء لفظي قرآني براي أسماء حقيقي ذاتي وصفاتى وافعالى حقّ ، مانند همهء أسماء مخلوقات از حيث دلالت لفظي ؛ يكسان بوده ؛ النّهايه اسم اللّه از حيثيّت ممتاز ومخصوصى جز أسماء ديگر مانند حىّ وعليم وقدير وسميع وبصير ، كه بأسماء تشبيهى معروفند برخوردار بوده وبتعبير ديگر اللّه اسم تنزيهي است ؛ چنانكه كريمهء مباركه فرمايد :  لَيْسَ كَمِثْلِهِ شَيْءٌ وَهُوَ السَّمِيعُ الْبَصِيرُ  كه قسمت اوّل دلالت بر تنزيه مطلق خداوندى دارد وبخش دوّم دليل بر تشبيهى بودن آنست ؛ كه ذات حقتعالى في الحقيقة تنزيه مطلق وتشبيه بر حقّ بوده وبالمآل در سراسر هستى چيزى جز ذات وأسماء وصفات وافعال أو محقّق الوجود نبوده واز مرتبهء غيب الغيوبى تا ذرّهء هباء ، هر موجودى جز بوجود حضرت حقّ ، موجوديّت وتحقّق نخواهد يافت ، ليكن در هر مرتبه داراى دو اسم است ، يكى اسم حقيقي كه حاكى از مسمّاى حقّانى وأصل وجود در مرتبه‌اى مخصوص اوست ؛ وديگرى مجازى ولفظي وكتبي كه علامت شناخت شخصي وماهيّت أو ميباشد ، كه در عرف آدمي بدان اسم از اشخاص ديگر ممتاز ومشخّص ميگردد وبدو نسبت طاعت ومعصيت ونيك وبد وخير وشرّ وحىّ وميّت ميدهند ، وبهمين اسم مجازى از ديگران متمايز ميشود . پس محقّق بودن به أسماء اللّه در مرتبهء مخصوص وجودي ؛ عين اتّصال بمراتب وشؤون افعالى وصفاتى وأسمائي حضرت حقتعالى است ؛ كه خودبخود ، براي موجودات در هر مرتبه از قرب وبعد فرآهم است ؛ ليكن تحقّق يافتن بمراتب ومقامات برتر ، بسبب حركت ذاتي استكمالى وعبوديّت حقيقي ، موجب ورود ودخول در حقيقت أسماء اللّه ميگردد كه در هر متحرّك\r\n\r\n","description":"","footnote":"","page_name":" 303 ","page_number":314},
  {"content":"\r\n\r\nوسالكى برحسب كمّ وكيف حركت عبادي وتعبّدى ومعرفت حقّه ودوام حركت وخلوص نيّت وانقطاع كلّى از ما سوى وابتغاء وسيله وتوسّل به أذكار متناسب با مرتبه ودرجهء وجودي عبد وبالأخره ادعيّه وصلوات فرضى وندبي وصيام واجب ومستحبّ ورعايت أصول وفروع أوامر واحكام الهى ، متفاوت بوده وفرق دارد ؛ كه : حسنات الأبرار ، سيئات المقربين است وحقيقت أذكار هم غير از أوراد وادعيّه بوده وهركس طالب فرق آنها وشناخت حقايق أذكار وادعيّه ميباشد ؛ ميتواند بتأليف ديگر اين فقير إلى اللّه ، تحت عنوان « لطايف « 1 » حكمت وعرفان ، در روابط خدا وانسان » مراجعه كرده واين مبحث را بدقيقترين تحقيق در آن تأليف بخواند .\r\nدر نتيجة هيچيك از اين أسماء عرفى ، اعمّ از أسماء مندرج در قرآن وحديث وغيره ، كه موضوع وملفوظند ؛ شايسته وسزاوار حضرت حقتعالى در مرتبهء ذات خود نمىباشند ، وبقول سيّد حكماء شامخ وحكيم عرفاء راسخ ؛ مرحوم أستاذ كلّ في الكلّ ، محمّد كاظم عصّار تهرانى ؛ در كتاب تفسير القرآن « 2 » : « براي نفس ذات حقتعالى اسمى متصوّر نيست ؛ وممكن نيست كه نفس هويّت غيبيّه به اشارهء لغوى در ذهن آيد ؛ چه ذات ، فوق مرتبهء جعل است ؛ ورتبهء جعل أسماء ، دون مقام جعل وجود است ؛ پس أسماء حسنى در حقيقت اسم است براي مراتب وجود ، نه اسم ذات . مثلا كلمهء اللّه كه اسم براي ذات مستجمع جميع كمالات وصفات است ؛ در حقيقت اسم صادر اوّل يا عقل كلّ ويا حقيقت محمّديه است ؛ وهمچنين كلمات : محيى ، رازق وعليم ، أسامي مرتبهء إسرافيل وميكائيل وجبرائيل است ؛ ولى از آنجا كه هر ما بالعرضي ناچار بايد بما بالذّات منتهى شود ؛ خود اين مراتب متقوّمند بما بالذّات اين كمالات كه در واجب تعالى متحقّق است » سپس اين حكيم محقّق گويد كه اين أسماء برحسب وضع لغوى دلالت بر مراتب داشته وچون اين مراتب قابل تصوّر وداراى ارتسام ذهني است ؛ بنابراين ، أوضاع لغوى بر مراتب وجود باعتبار كمالى خاصّ برحسب حكم برهان ودليل عقلي است ونه بواسطهء وضع لغوى ولذا محقّقانرا عقيدة بر اينستكه وضع أسامي بر حضرت حقتعالى از قبيل اسم الاسم\r\n\r\n\r\n","description":"","footnote":"\r\n( 1 ) - از انتشارات الزّهراء ، تأليف غلامحسين رضانژاد « نوشين » سال 1381 .\r\n( 2 ) - مجموعهء آثار عصّار ، با حواشي ومقدّمه وتصحيح ، حكيم متألّه وعارف بزرگوار ، سيّد جلال الدّين آشتيانى ، مؤسّسه انتشاراتى أمير كبير سال 1376 شمسي .\r\n","page_name":" 304 ","page_number":315},
  {"content":"\r\n\r\nاست ونه أسامي ذات بنحو حقيقت .\r\nحكيم وعارف سبزوارى در اسرار الحكم « 1 » خود ، ائمّهء أسماء اللّه را هفت اسم : حىّ وعليم ومريد وقدير وسميع وبصير ومتكلّم دانسته وأسماء ديگر در تحت شمول اينان ؛ مانند مبدع ومنشئ ومخترع ومكوّن وخالق ورازق ومبدء ومعيد ومدبّر ومصوّر وغفور ورحيم ومانند اينها ؛ كه همه در تحت شمول اسم القدير مىباشند ، ونيز چونان أسماء : حكيم ودليل وهادي وملهم وموحى ومدرك وخبير ، كه از فروع اسم عليم ودر تحت شمول آنند ؛ وبقيّه أسماء فرعى ديگر هم بر همين منوال وايندو مثال بوده ؛ وهمچنين است حكم نود ونه اسم وهزار ويك اسم ديگر وعبارت : من أحصاها دخل الجنة مراد از شمارش ، تخلّق وبرتر از آن تحقّق بأسماء بوده ؛ كه بالمآل موجب دخول در بهشت صفات حقّ گرديده ودر نتيجة بايد دانست كه أصول وكلّيات أسماء متناهي ميباشند ؛ ليكن فروع آنها نامتناهى وغيرقابل احصاء بوده ولذا خالقيّت ورازقيّت بتعداد كلّ مخلوقات ومرزوقات من الأزل إلى الأبد ميباشند وبينهايت بالعدّة وبالمدّة خواهند بود ؛ يعنى هرچه مخلوق ومرزوق در جميع عوالم از ذرّهء هباء تا درّة البيضاء در محاسبه قرار گيرد ، مشمول دو اسم خالق ورازق بوده وتا خداوند متعال باقي است ايندو اسم داراى مظاهرى لا يتناهى در فروعند ؛ امّا هر عقل كلّى ، نوعي است منحصر بفرد ، وعقول جزئي ديگر فرد آن نوعند ؛ كه در شمول حكم كلّى واقعند ونه در رديف ويا در عرض آن ؛ ونكتهء ديگر خالقيّت ورازقيّت در هر فردى از مخلوقات بىنهايت ، داراى ظهورى خاصّ آن مخلوق ويژه ميباشند ، كه با فرد ديگر از همان رتبه يا درجه ، متفاوت ومختلف است ؛ واين تفاوت واختلاف ، بتعداد هر فردى از نوع وهر نوعي از جنس وهر جنسي از جنس الأجناس موجود بوده ؛ ولذا حضرت حقتعالى در هر آن بظهورى ودر هر ظهورى بحكومت اسمى ، وهر اسمى هم به تابعيّت فرع از أصل وأصل از أصل الأصول ظاهر است ؛ وسرانجام جميع أسماء اللّه الحسنى وصفاته العليا ، بذات حضرت واجب الوجود منتهى ميگردند كه صرف الحقيقة بوده وداراى وحدت حقّه ومطلقه ، حتّى فارغ ومبرّى از همين قيد اطلاق ميباشد .\r\n\r\n\r\n","description":"","footnote":"\r\n( 1 ) - أسرار الحكم ؛ تأليف فيلسوف سبزوارى عليه الرّحمه ، با مقدّمه وحواشي حكيم ذوفنون ، مرحوم آقا ميرزا أبو الحسن شعرانى چاپ اسلاميّه 1351 شمسي .\r\n","page_name":" 305 ","page_number":316},
  {"content":"\r\n\r\n\r\nفصل نهم در مراتب أسماء اللّه وتشكيك وتواطؤ آن واسم مستأثر ومكنون\r\nنخست در تعريف تشكيك وتواطؤ : بايد دانست ؛ چنانكه محمّد أعلى بن علي تهانوى در كتاب « كشّاف اصطلاحات الفنون » « 1 » آورده است : تشكيك در اصطلاح علماء منطق عبارتست از اينكه لفظي موضوع براي امرى عامّ ومشترك در بين افراد آن بر سبيل تفاوت باشد ، ونه مساوى ؛ چنين لفظي را بصيغهء اسم فاعل وبكسر كاف مشدّد ، مشكّك خوانند ، ولفظ مقابل آنرا تواطؤ نامند كه عبارت از لفظي است موضوع براي امرى عامّ در بين افراد آن‌كه بنحو تساوى باشد . بتعبير ديگر ، وضع لغت يا اسمى از ألفاظ را كه بدلالت معنى انجامد وبا شنيدن آن معنى ، مدلول در ذهن ظاهر گردد ، تواطؤ نامند ؛ ليكن دلالت آواى وحوش وپرندگان بر وجود آنها ، طبعى است ونه وضعي ، ولذا آنرا تواطؤ ندانسته‌اند ؛ وعلماء منطق تواطؤ را عبارت از حمل كردن كلّى برافراد آن شناخته‌اند ؛ مانند نوع أسب وشتر وگوسفند ، كه حمل كلّى يا نوع آن بر افراد بسيارى يكسان بوده وصدق آن في المثل بر فردى از اسبان وشتران وگوسفندان از هر رنگ ونژاد يكنواخت ميباشد وهيچيك از افراد مزبور ، نسبت بفردى ديگر از كلّى خود تفاوتى بشدّت وضعف وتقدّم وتأخّر ونقص وكمال ندارد ، وامكان دارد كه كلّى ياد شده بجاى نوع ، جنس باشد ودر اينصورت ميگوييم : جنس حيوان برانواع أسب وشتر وگوسفند وشير\r\nو \r\n\r\n","description":"","footnote":"\r\n( 1 ) - جلد اوّل صفحه 780 افست كتابخانه خيّام در سال 1967 ميلادي از روى طبع كلكتّه سنه 1862 م .\r\n","page_name":" 306 ","page_number":317},
  {"content":"\r\n\r\nپلنگ وگرگ وپرندگان ديگر بنحوى يكسان صادق است وهيچ نوع را از حيث جنسيّت حيواني ، امتيازى بر نوع ديگر نيست ، وهمين معنى را در جنس الأجناس هم ميتوان صادق دانست وگفت جنس كلّيهء أجناس اعمّ از انسان وحيوان وغيره ؛ جسم مادّى است ؛ ودر نتيجة در داشتن جسم مادّى فرقى در ميان أجناس آن ، مانند زمين ودريا وكوه ودرختان وپرندگان وچرندگان ودرندگان وآدميان جز از حيث شكل وجود ندارد ؛ زيرا همگى داراى جسم مادّى ميباشند ؛ در حاليكه اسم مشكّك افراد بر مدلول خود ، بنحوى متفاوت ومختلف از حيث تقدّم وتأخّر ونقص وكمال دلالت داشته ودر هيچ فردى يكسان نميباشد . سپس لازم بتذكّر است كه : گاهى تشكيك از حيث حصول معناى آن ، بتقدّم وتأخّر ذاتي است ؛ مانند وجود ونور كه در ذات واجب الوجود بقبل بودن ذاتي است ؛ زيرا أو مبدء ومبدع وجود بوده وبر هر وجود ديگرى از ممكنات متقدّم بتقدّم قبلي وذاتي ميباشد ؛ چه رسد بتقدّم دهري وزماني ودر حقيقت تقدّم أو سرمدي است كه هيچ موجودى از أمر وخلق را چنين قبليّت ومزيّتى نيست ؛ وگاه ديگر به أولويّت وعدم آن است ؛ ومثال آن همان وجود ميباشد كه در واجب بالذّات تمامتر وثابت‌تر وأقوى از ممكناتست ؛ وزماني هم ، أمر مورد تشكيك بشدّت وضعف بوده ، مانند سفيدى كه در برف بيشتر وكاملتر وشديدتر از عاج است ؛ وهمچنين وجود ، كه آثار آن در واجب بالذّات أكمل واشدّ از ممكن الوجود ميباشد ؛ بنابراين ، تشكيك در ماهيّات جايز نيست ؛ زيرا ماهيّت از حيث هىهى يا نفس خود هرگز از تشكيك يا تفاوت برخوردار نبوده وفي المثل لفظ انسان بر زيد وعمرو يا فاطمه وزينب بنحوه‌اى يكسان دلالت دارد ؛ يعنى تفاوتى در بين اين افراد از لحاظ صدق معناى انسانيّت موجود نيست ؛ اگرچه باعتبار أوصاف وكميّت وكيفيّت نسبت بيكديگر مختلف ومتبائن باشند ؛ وفي المثل زيد ، عالم وعمرو ، شاعر وفاطمه ، عفيفه وزينب ، صبور باشد ، وبهر وجه أمر عامّ انسانيّت در هر چهار يكسان بوده وتفاوت در أوصاف آنان ، آنها را از تواطؤ به تشكيك تبديل نخواهد كرد ، وهيچيك از تقدّم وتأخّر ذاتي واولويّت وشدّت وضعف وجودي در آنان معتبر نيست ؛ وتقدّم وتأخّر زماني هم در تواطؤ فاقد اعتبار است واز سوى ديگر تشكيك در عوارض معتبر نبوده واز باب مثل اختلاف در سياهى ، در نفس سياهى نيست ، بلكه در افراد آن مانند ذغال وكلاغ ومشك وهرچيز سياه وغيره ، بوده وبتعبير ديگر در ماهيّت سياهى تشكيكى نميباشد ؛\r\nو \r\n","description":"","footnote":"","page_name":" 307 ","page_number":318},
  {"content":"\r\n\r\nلذا تشكيك در عوارض معتبر نبوده ومقابل آن يعنى تواطؤ در ماهيّات اعتبار دارد .\r\nپس از امعان‌نظر در اين مقدّمه ، والتفات بتفاوت امر تشكيكى با متواطى ؛ بايد دانستكه أسماء اللّه ، عين حقايق وجودي حضرت باريتعالى بوده وأسماء لفظي وكتبي ، اسم نميباشند ؛ بلكه اسم الإسمند ، وچون هر اسمى براي ذات حقّ داراى حقيقتي وجودي است ووجود نيز در هر موجود ؛ امرى مشكّك ؛ يعنى داراى مراتبى از تقدّم وتأخّر وشدّت وضعف ونقص وكمال است ؛ بنابراين ، هرچه بدين أوصاف وجودي متّصف گردد ، بحسن وأحسن وعظيم وأعظم نيز موصوف بوده ؛ وهر مرتبهء وجود ، برحسب همين معيارهاى شديد وضعيف وناقص وكامل ومقدّم ومؤخّر وغيره ، داراى اسمى خاصّ خود است ؛ كه در ديگرى مورد نداشته وآن نيز به اسمى خاصّ خود موسوم ميباشد .\r\nبنابراين ، اعتبار ذات حقّ بصفتي معيّن ، موجب تحقّق اسمى خاصّ بوده ولذا اسم بدين معنى وجودي أمرى است تشكيك‌پذير وچون از اين خصيصهء ذاتي بهره‌ور باشد ؛ ناگزير اين أسماء حقيقي حقّ در ممكنات ، عين وجود آنها بوده واز أنواع تشكيك يعنى شديد وضعيف وناقص وكامل ومقدّم ومؤخّر بودن نيز برخوردار ميباشند ؛ وچون بقبول اين حقيقت تن دردهيم ، ناگزير در أسماء حقيقي خداوند تعالى هم ، فاضل وأفضل وعظيم وأعظم وحسنى وأحسن نيز وجود داشته وآنچنانكه مسمّاى اللّه از حيث وجودي وأوصاف آن غير از هويّت مطلقهء حقّ است ؛ با مرتبهء غيب الغيوبى أو نيز فرق داشته ودر وجود أحدى وواحدى وفرديّت أو هم متفاوت است ؛ در صورتيكه وجود واجب ذاتي در جميع مراتب مزبور وأسماء مختلفهء آن ، يك حقيقت داراى شدّت وضعف ونقص وكمال وتقدّم وتأخّر بوده وبتعبير ديگر ؛ شدّت وجوبي وجود در مرتبهء غيب الهويّهء حقّ بسيار بيشتر از مرتبهء ظهور آن در الوهيّت است ، ودر الوهيّت هم قويتر از مرتبهء احديّت أسمائي وصفاتى اوست ؛ چنانكه همين أحديت يا فيض أقدس نسبت بواحديّت يا فيض مقدّس هم از وصف تقدّم وتأخّر ذاتي بهره‌مند بوده وبالآخرة وجود در مراتب هاهوت ولاهوت وجبروت وملكوت وناسوت وكون جامع يا انسان كامل ، از أوصاف تقدّم وتأخّر وشدّت وضعف ونقص وكمال ذاتي برخوردار بوده ؛ وسرانجام همان وجود در مراتب نازلتر بهيولاى أولى در عالم ملك وشهادت منتهى ميگردد كه به پست‌ترين مرتبه يا أمرى عدمي موسوم ميگردد ؛ وهريك از اين مراتب\r\n\r\n","description":"","footnote":"","page_name":" 308 ","page_number":319},
  {"content":"\r\n\r\nشديد وضعيف ونقص وكمال وتقدّم وتأخّر ذاتي ، بدرجاتى داراى همين أوصاف ، تعيّن مىيابد ودر هر تعيّنى هم اسمى از أسماء اللّه بوده واز يك مسمّاى حقّانى حكايت ميكنند كه چيزى جز وجود واجب بالذّات نميباشد ؛ آنگاه هريك از مراتب مزبور ؛ يعنى از غيب الهويّه گرفته تا عالم ملك وناسوت وهيولاى أولى كه با عدم صرف ومقابل وجود ، از كمالى بالقوّه بهره‌مند است ؛ باسمي لفظي وكتبي موسوم ميباشند ، كه اين اسم لفظي وضعي داراى واضع انساني است ، وبدانگونه كه پيامبر أكرم ( ص ) در مقام وحى ومرتبهء أو أدنى ، مخاطب بخطابات الهى شده واز آن حقيقت مطلقه مشرّف به انزال وحى وقرآن در مرتبهء جمع الجمعي ميشود ؛ در همان حالت ، از آن مرتبهء فاخره ودر مقام موحى اليه بودن ، بزبان خود كه نفس أو افصح عرب است ، به لفظ « اللّه » بيان ميكند ؛ هريك از صفات آن حقيقت مطلقهء وجودي را نيز باسمي عربى مانند علىّ وعظيم وحىّ ومريد وعليم وقدير وسميع وبصير وغيره ، نام مىنهد كه بتعبيرى واضحتر همهء آنها از حيث حقيقت وجودي اسمند ، وبلحاظ وضع حروفى ولفظي اسم الاسم بوده ، وچنانكه همين حقايق وجوديّه را موسى در مرتبهء وحى بزبان عبرى اظهار نمود ؛ عيسى نيز بزبان خود ناميد ومحمّد بن عبد اللّه ( ص ) هم ، بزبان عربى فصيح - بمصداق حديث : « أنا أفصح العرب » - اللّه وحىّ وعليم وقدير ومريد ومتكلّم ناميد ؛ ولذا اينگونه أسامي ملفوظ در قرآن حكيم بوحي والقاء ذات واجب الوجود ، وتطبيق حقيقت آنها بزبان فصيح عربى وبطور دفعي وناگهانى وبدون تأمّل لازم در بلاغت كلام وشيوائى گفتار ، از زبان پيامبر أكرم ( ص ) بظهور پيوست ، كه بهيچ‌وجه حتّى در بلاغت زبان عرب وفصاحت آن هم متصوّر نبود ، وگرنه ذات واجب الوجود أجلّ از اينستكه در مقام وحى حقايق لاهوتى وجبروتي خود ، بتركيب حروف لفظي پرداخته وبوحي والقاء حقائق وجودي برسول بزرگوار خود ؛ با پست‌ترين سنخ عرضيّات ، يعنى كيف مسموع وألفاظ موضوع پردازد ؛ در صورتيكه حقايق قرآني در مرتبهء جمع الجمعي كجا وكيفيّت عارضهء لفظي ووضعي انساني ؟ ! ؛ وبهمين معنى است كه سيّد العرفاء الشّامخين ، حضرت سيّد نعمت اللّه ولىّ در مقدّمهء شرح فصّ اوّل از فصوص الحكم ابن عربى گويد : « كلمه عبارتست از روح مجرّد ، والهيّت اسم مرتبهء جامعهء مراتب ، واسم جامع اللّه ، متبوع مجمع أسماء وصفات الهيّه است » ودر « رسالهء اصطلاحات » خود گويد : « اسم باصطلاح قوم ، نه لفظي است كه دلالت كند بر شيئى ، بالوضع ؛ بلكه اسم ، تجلّى ذاتي است به اعتبار صفت متعيّنه ؛ يا\r\n\r\n","description":"","footnote":"","page_name":" 309 ","page_number":320},
  {"content":"\r\n\r\nوجوديّه ؛ چون عليم وقديم ، يا عدميّه ، چون قدّوس وسلام » . آنگاه همين معنى را در دو بيت سروده است :\r\n عارفانى كه علم ما دانند * صفت وذات ، اسم را خوانند \r\n لفظ اللّه ، اسم اسم وى است * آن يكى گنج واين طلسم وى است \r\nمراد از گنج ، حقيقت وجودي ذات حقتعالى است ، وبهمانگونه كه هر گنجى را طلسم ، يعنى شكل وصورتي خاصّ آنست كه با حروف يا نقشى معيّن ، نشانگر ونمودار خزائن ودفائن ميباشد ؛ لفظ اللّه نيز حروفى مركّب ومنقوش يا طلسم گنج شايگان الهى است كه با شناخت آن ، طلسم مزبور گشوده شده وخزائن أسماء وصفات الهى را ميگشايد ؛ وهمين عارف محقّق فرمايد : « حقايق الأسماء تعيّنات ونسبت ذاتند ؛ زيرا كه تعيّنات صفاتند وتميز بعضي از أسماء از بعضي به تعيّنات ذات بود ، يعنى صفات » ونيز در بيتي سروده است :\r\n أسماء متعدّدند ، امّا بصفات * مجموع يكى بوَد ، وليكن بالذّات \r\nمولانا جلال الدّين بلخى در دفتر چهارم مثنوى ودر حكايت بايزيد در شطح : « ليس في جبّتى سوى اللّه » بهمين معنى اشاره كرده وگويد :\r\n گرچه قرآن از لب پيغمبر است * هركه گويد ، حقّ نگفت ، أو كافر است \r\nمراد آن عارف بىمثال ، كريمهء نازله در سورهء شورى است كه فرمايد :  « كَذلِكَ أَوْحَيْنا إِلَيْكَ قُرْآناً عَرَبِيًّا »  وآيهء واقعه در سورهء زخرف :  « إِنَّا جَعَلْناهُ قُرْآناً عَرَبِيًّا لَعَلَّكُمْ تَعْقِلُونَ »  واز ايندو آية واضحتر كريمهء نازله در سورهء شعر است كه فرمايد :     « وَإِنَّهُ لَتَنْزِيلُ رَبِّ الْعالَمِينَ ؛ نَزَلَ بِهِ الرُّوحُ الْأَمِينُ ، عَلى قَلْبِكَ لِتَكُونَ مِنَ الْمُنْذِرِينَ ، بِلِسانٍ عَرَبِيٍّ مُبِينٍ »     يعنى كتاب آسمانى ، تنزيلى است از جانب پروردگار دو جهان كه آنرا روح الأمين بر قلب يا باطن محمّدى ( ص ) نازل كرد تا تو از بيم‌دهندگان باشى واين كتاب بزبان عربى روشن وفصيح است . محمّد بن حمزهء فنارى در شرح كتاب « مفتاح غيب الجمع والوجود » تأليف محمّد بن إسحاق قونوى ملقّب بصدر الدّين وشيخ كبير ، در همين معنى گويد :\r\nيكى از شبهه‌هايى كه فحول أهل نظر از حلّ آن عاجزند ؛ ألفاظ قرآني است كه مترتّب بر حروف بوده وأصوات آنها حادث است ؛ با التفات بدين معنى كه حقيقت اين حروف صوتي حادث ، كلام اللّه بوده وكسيكه منكر آن گردد ، ونزول آن را انكار كند ؛ كافر ميباشد ؛ وعارف وحكيم نحرير وامام العرفان والتّألّه في عصره ، آقا ميرزا محمّد رضا\r\n\r\n","description":"","footnote":"","page_name":" 310 ","page_number":321},
  {"content":"\r\n\r\nقمشه‌اى در حاشيهء خود بهمين عبارت « من أنكر انّها كلام اللّه فقد كفر » نوشته است : يعنى كلام اللّه بصورت عقلي آن قديم الهى وبصورت حسّى آن در ألفاظ وحروف مصوّت حادث ميباشد ؛ ولى حجة الاسلام غزالى در كتاب « المقصد الأقصى » گويد : مراد از أسماء اللّه همين أسماء نحوى است كه مقابل افعال وحروف بوده ؛ وعين ألفاظ ميباشند ؛ در صورتيكه ملّا عبد الرزّاق أبو الغنائم كاشاني در تأويلات خود ؛ أسماء اللّه را آنچيزى ميداند كه حكماء صورت نوعي خوانده وبعبارتي ديگر ، جواهر خاصّه‌اى كه متبوع بوده وأسماء اعمّ از آنند ؛ زيرا أسماء شامل تابع ومتبوع وذاتي وعرضى وذهني وخارجي ميباشند . از كرائم الهى معلوم است كه حقيقت قرآن بر قلب يا ضمير وباطن پيغمبر اسلام ( ص ) بوسيلهء جبرئيل يا روح الأمين نازل گرديده وبزبان فصيح گويندهء أنا أفصح العرب بتلفّظ درآمده وبقول جلال الدّين بلخى ، قرآن از لب پيغمبر است ، امّا از طريق كلام الهى كه در قلب آن نبىّ بزرگوار فرود آمده وشامخ بودن واعجاز آن بلحاظ همين امر بسيار مهمّ ميباشد ، كه فاعل آن ذات خداوندى در مرتبهء تعيّن بصفت كلام بوده ودر اينصورت ، از ما في الضّمير إعراب كرده ومكنونات غيبى خود را ظاهر ميكند ؛ وقابل آن ؛ نفس نفيس أحمدى ( ص ) ميباشد كه روح أعظم وعقل اوّل وحقيقت محمّدى است ، وبتعبيرى بهتر ؛ لب پيغمبر در مقام تفوّه به ألفاظ وكلمات قرآني وفرقانى ، مظهر تعيّن حقّ به صفت كلام بوده وآنچه حضرت حقتعالى بتعيّن در صفت متكلّم وآنهم بواسطهء روح الأمين بر قلب نبىّ ورسول خود انزال نموده است ؛ پيامبريكه افصح عرب در تكلّم وبيان بوده ، آنرا در ألفاظ وكلمات سليس وبليغ وشيوا از لبان خود ظاهر كرده ولذا قرآن وفرقان در عين كلام الهى بودن ، از لبان درربار فصيحترين شخص امين عرب بعبارت وبيانى شيوا ظاهر گرديده است ؛ وهركس بخواهد بعظمت بلاغى قرآن در حدّ اعجاز بمباحثى ژرف ووسيعتر از اين وجيزه آگهى يابد ، بايد آنرا در كتاب ديگر اين فقير ودر مبحث « اعجاز بودن قرآن » بخواند كه در « لطايف حكمت وعرفان ، در روابط خدا وانسان » « 1 » مندرج است .\r\nنكتهء بهتر ومبحث مهمّتر در مسئلهء فوق الذّكر ، مفادّ ومضمون دعاى جوشن كبير است كه از شخص رسول أكرم نقل شده وامام حسين عليه السّلام در خصوص اين دعاء\r\n\r\n\r\n","description":"","footnote":"\r\n( 1 ) - تأليف غلامحسين رضانژاد « نوشين » از انتشارات الزّهراء سال 1381 .\r\n","page_name":" 311 ","page_number":322},
  {"content":"\r\n\r\nفرمايد : « أوصاني أبى بحفظه وتعظيمه الخ » واز ائمّهء ديگر هم در تأييد آن روايات وأخبارى مروى است ؛ ودر همين دعاء رسول أكرم كه قرآن بوحي انزالى وفرقان بوحي تنزيلى بر أو نازل گرديد ؛ در پيرامون نحوهء خلق اسم فرمايد : ان الله تبارك وتعالى ، خلق اسما بالحروف غيرمصوت وباللفظ غير منطق وبالشخص غير مجسد وبالتشبيه غيرموصوف وباللون غير مصبوغ ؛ منفى عنه الأنظار ، مبعد عنه الحدود ، محجوب عنه حس كل متوهم ، مستتر غير مستور ، فجعله كلمة تامة الخ كه بوضوح معلوم است ، ذات حقتعالى در مرتبه وشأن وحى قرآن بنحو انزالى ودفعة واحده ، آنرا با ألفاظ موضوع بشرى وكلمات متعارف در زبان عرب ، برسول خود وحى نكرده است ؛ زيرا حروف وألفاظ وكلمات وضعي وعرفى از عوارض كيف مسموعند وهرگز در آن مرتبهء فاخره راه وجايى ندارند ؛ بدين دليل كه ألفاظ وحروف لفظي ومتداول در عرف بشرى ، موضوع بوضع تعييني يا تعيّنى بوده وذات حقتعالى منزّه ومبرّى از وصمتى اينچنينى وتفوّه بدانهاست كه لزوما وبرحسب سنخيّت بايد از زبان نوع آدمي صادر گردد ، وحروف غير مصوّت ولفظ غير نطقى با ألفاظ موضوعهء متعارف سازگار است ونه با فعل وصفت كلامي الهى كه در مرتبهء « يوحى إليه » برسول بزرگوار خود ؛ به پست‌ترين مرتبهء وجود ، با عوارض سمعي هيچگونه سازش وسنخيّتى ندارد ؛ ليكن رسول أكرم ( ص ) در مقام مظهريّت تامّه وتشأّن بصفت كلام الهى ، كه نه خدا بود ونه غير از أو ؛ همان كلام مورد وحى را در ألفاظ وكلمات وعبارات بشرى خود وبنحو افصح وبليغترين بيان وبواسطهء روح الأمين در مرتبهء وحى ، بصورت ملفوظ اظهار داشت كه بعدا بوسيلهء كاتبان وحى ، عينا جمع وتحرير وتنظيم گرديد وقرآن مكتوب ما ، همان است وبس وچون تنزيل آنهم بصورت فرقانى از ذات حقتعالى ودر مرتبهء وحى كلام خود ميباشد ؛ بنابراين ، بقول مولانا جلال الدّين بلخى : « هركه گويد ، حق نگفت أو ، كافر است » .\r\n\r\nتبصرهء تكميلى در حقيقت أسماء اللّه واسم مستأثر ومكنون أو\r\nأسماء اللّه صورتهاى متمايز از يكديگر در علم الهى ميباشند كه در أزل الآزال از ذات حقّ بواسطهء فيض أقدس ظاهر وفائض شده واين صور علمي كه با تمام لوازم وتوابع در عين آيند ، بنام أعيان ثابته موسوم بوده واين أعيان نسبت به أسماء اللّه در حكم أبدان ونسبت به أعيان خارجي بمنزلهء ارواحند ونيز واسطهء فيض به أعيان خارجي ميباشند ؛ البتّه اسم از وجهي عين مسمّى واز وجه ديگر غير از مسمّى بوده وهر اسمى دليل بر صفتي\r\nو \r\n","description":"","footnote":"","page_name":" 312 ","page_number":323},
  {"content":"\r\n\r\nهر صفتي نيز سبيل معرفتي بحقّ است ، وهر معرفتي هم معرّف ربوبيّتى ميباشد وهر ربوبيّتى هم خواستار عبوديّتى تمام است ؛ واين أسماء ، نمايندهء جمال صفات الهى برديدگان مشتاقان لقاء ودوام آن محسوب بوده وآنچنانكه هيچ اسمى را نهايتى متصوّر نيست ، باطن ومسمّاى آنرا هم غايتى نميباشد ؛ زيرا باندازهء جميع مخلوقات أمرى وخلقي ، از جبروت وملكوت وناسوت وعلوي وسفلى ؛ اسم الهى وجود دارد .\r\nاينكه گفته آمد كه هر اسمى از وجهي عين مسمّاست ، يعنى ذات خداوندى باعتبار صفتي ، عين همان اسم است ونه غير از آن ، وامّا اينكه از وجه ديگر اسم غير از مسمّى ميباشد ؛ بدين معنى است كه جميع جهات ووجوه ذاتي حقّ از حيث ظهور در آن نبوده ودر همهء اسماست ؛ وبتعبير ديگر در عين غيريّت از وجهي نيز عين ذاتست وبالآخرة بايد دانستكه اسم در باور عرفاى شامخ عبارتست از حقيقت وجود باعتبار تعيّنى از تعيّنات صفاتى از حقيقت كمالات حقّانى ، ويا باعتبار تجلّى خاصّى از تجلّيات الهى ؛ ولذا اگر وجود حقيقي را بتعيّن ؛ ظاهر بالذّات ومظهر للغير مأخوذ ومعتبر دانيم ، آنرا به اسم النّور ميخوانيم ؛ واگر در مرتبهء تعيّن آن باعتبار انكشاف ذاتي وغيرى ملاحظه كنيم ، أو را باسم عليم شناخته وهمچنين در مرتبهء متعيّن گرديدن بخير محض وعشق صرف ؛ ويرا باسم مريد ميدانيم وبر همين قياسند ، ظهور حضرت حقتعالى بأسماء قدير وحىّ وغيره ؛ چنانكه اگر وجود حقيقي را متعيّن به إعراب از ما في الضّمير مخفى ومكنون غيبى شناسيم ، در واقع حضرت أو را به اسم المتكلّم معرّفى كرده‌ايم .\r\nحكيم وعارف سبزوارى - حاجّ ملّا هادي - أعلى اللّه مقاماته الرّفعيه - در شرح الأسماء « 1 » خود فرمايد : علاوة بر مأخوذ بودن حقيقت وجود بتعيّنى از تعيّنات وپيدائى اسم ؛ تجلّى خاصّ بر ماهيّتى خاصّه نيز معتبر بوده ، بطوريكه مانند حصّهء اصطلاحى كلّى مضاف بخصوصيّتى ؛ اضافهء آن بر سبيل تقييد است ؛ ونه قيد داخلي ومضاف اليه خارجي ؛ والبتّه اين معنى هم برحسب مفهوم بوده وآن تجلّى باعتبار وجود خاصّ است .\r\nپس نفس وجوديكه در تجلّى مزبور ملاحظه نميشود ، هم بگونه‌اى از تعيّن ملحوظ است وهم بنحوى از عدم تعيّن بحت ، كه همان مسمّى است ولذا لحاظ عدم تعيّن آنرا\r\n\r\n\r\n","description":"","footnote":"\r\n( 1 ) - با تصحيح دكتر نجفقلى حبيبي از انتشارات دانشگاه تهران سال 1372 .\r\n","page_name":" 313 ","page_number":324},
  {"content":"\r\n\r\nمسمّى دانند ووجود بشرط تعيّن را اسم ؛ ونفس تعيّن را صفت ، ووجود مأخوذ بجميع تعيّنات كمالى ولايق بلوازم آن از أعيان ثابت وموجود بوجود أسماء را نيز مانند خود أسماء ؛ مقام اسم وصفات يا « مرتبهء واحديّت » خوانند ؛ چنانكه موجود در لا تعيّن محض را نيز « مرتبهء احديّت » نامند كه عدم ملاحظهء تعيّن وصفى است ؛ وامّا برحسب وجود وهويّت ، عين تشخّص وتعيّن يا متشخّص بذات ومتعيّن بنفس شناسند ؛ ولذا اين ألفاظ وضعي ومفاهيم آنها مانند : حىّ ومريد وقدير ومتكلّم وسميع وبصير وبجز اينها ، فقط أسماء الأسماء بوده وچيزى زائد بر اين نميباشند . بنابراين ، اسم گاهى عين وجود مسمّى است ، وگاه ديگر غير از مسمّى بوده ؛ ودر تحقيق اين معنى ، بطور لزوم وضرورت ؛ بايد آنرا باعتبار تعيّن ولا تعيّن حقيقت وجود ملاحظه كرد ؛ وهمچنين صفت را نيز وجود ومصداقى عين ذات بوده ؛ ولى مفهوم آن غير از ذات ميباشد ؛ وبدين ملاحظهء مهمّ است كه محلّ نزاع در اشاعره ومعتزله راجع بعيني بودن اسم با مسمّى يا عدم آن بوضوح تحرير نشده وحتّى علّامهء نحرير ، شيخ بهايى - عليه آلاف الرّحمه - نيز در حاشيهء خود بر تفسير بيضاوى نوشته است : « قد تحيّر نحارير الفضلاء في تحرير محلّ البحث ، على نحو يكون حرّيا بهذا التّشاجر » وفخر رازي هم در تفسير كبير خود گويد :\r\n« انّ هذا البحث يجرى مجرى العبث » آنگاه حكيم وعارف سبزوارى فرمايد : « وفي كلام المؤلّف ، إيماء إلى هذا أيضا » .\r\nسپس همين حكيم نحرير وفيلسوف كبير سبزوار فرمايد : اگر آنچه را كه بر مذاق عرفاى شامخ تحرير كرديم ، كمي تنزّل دهيم ؛ ميگوييم : نزاع مزبور لفظي وبلكه نقشى است ؛ زيرا هرچيزى را چهار وجود عيني وذهني ولفظي وكتبي است ؛ ولى وجود كتبي ولفظي ، آلت لحاظ وعنوان وجود آنچيز بوده ودر حقيقت وجه الشّيئى هو الشّيئى بوجه وظهور شيئى هم از حقيقت آن ميباشد ؛ پس آنگاه كه في المثل لفظ آسمان را مىشنويم ؛ ويا بنقش آن مىنگريم ؛ بوجود ذهني آن مستغرق شده وبكيف مسموع يا مبصر آن التفات نداريم ؛ بلكه اين نقش آسمان جوهري است ، بجوهريّت وجود وظهورى از ظهورات وطورى از أطوار آن بوده واز همين معنى است كه نقش لفظي اسم جلاله را بدون طهارت ويا با نجاست دست نميتوان مسّ كرد وأسماء أنبياء وائمّه نيز از همين حكم برخوردارند ؛ ولذا شاعرى سروده است :\r\n دايم بر وى دست دعا جلوه مىكنى * هرگز نديده است كسى ، نقش پاى تو \r\n\r\n","description":"","footnote":"","page_name":" 314 ","page_number":325},
  {"content":"\r\n\r\nسپس بايد دانست : مقام حقيقت أسماء وصفات ، عين مقام نبىّ أكرم وائمّهء بزرگوار ما بوده واين معصومان عليهم السّلام ، أسماء اللّه الحسنى وصفاته العليا وآياته الكبرى وعلامته العظمى ميباشند ؛ چنانكه از رسول أكرم ( ص ) مروى است : « من رآني فقد رأى الحقّ » وأمير المؤمنين على فرمود : « أنا الأسماء الحسنى » واز ائمّهء أطهار وارد است :\r\n« نحن واللّه الأسماء الحسنى ، الّذين لا يقبل اللّه عملا الّا بمعرفتنا » كه اين روايات با معنى اسم وسمه يا علامت نيز سازگار است ؛ وبدون ترديد أنبياء وائمّهء معصوم ما ، علامتهاى بزرگ وآيات كبراى حقّند ؛ وبهمين ملاحظه تخلّق وتحقّق بصفات آن شامخان در معرفة اللّه وراسخان در حكمت وعلم الهى ، عين تخلّق وتحقّق بأسماء اللّه وصفات اوست ؛ ولذا اين سروران عالم وجود ومعاريف مراتب بود ونمود ؛ مرحوم برحمت صفاتى ومستفيض بفيض أقدس وواجد فعليّات وكمالات فيض مقدّسند ؛ چنانكه اسم مسيح بن مريم - على نبيّنا وآله وعليه السّلام - نيز كلمه‌اى وجودي از كلمات اللّه بوده ؛ وعلامتي است براي مسمّاى خود ؛ از علي عليه السّلام روايت شده كه فرمود : « لا آية أكبر منّى » پس انسان كامل بدانگونه كه بجميع أسماء الهى تعليم يافته است ؛ ماهيّت جزئي أو نيز از خصيصهء مزبور بهره‌مند بوده وبرحسب روحانيّت خود بمرتبه تنزيه نائل آمده ودر نتيجة اسم أعظم خداوندى است .\r\nاز سوى ديگر بايد دانست : مبناى خلق اسم بر وفق نظريّهء متألّهان در حكمت يماني بلحاظ تعيّن حقتعالى يا خالقيّت اوست ؛ اگرچه بسيارى از عرفاى شامخ ؛ أساس خلق اسم را چيزى جز تشأّن الهى ندانسته واين تشأّن را هم اعمّ از شؤون صفاتى وافعالى شناسند ودر تحليل نهايى ، عرفاء خلق اسم را همان تجلّى در أسماء وآفريدن أعيان ممكنه دانند كه بتعبير ديگر تجلّى حقّ است در صور أسماء وصفات خود .\r\nبارى ، غاغهء مردمان عوام وغوغائيان امروزهء منسوب به اسلام ، از أسماء اللّه چيزى بجز لفظ را ندانسته‌اند وحتّى بسيارى از منسوبان بعلم دين وراهيان خودنما بشريعت خير المرسلين نمىفهمند ، كه اگر أسماء اللّه مندرج در ادعيّه وأذكار وآيات قرآني همين ألفاظ مصوّت باشند ؛ در اين حروف وأسماء هيچگونه تنزيه وتمجيدى وجود ندارد ، ومتوجّه وملتفت نيستند كه تسبيح حقتعالى بدين ألفاظ وأسماء وضعي ، تسبيح لساني است كه پست‌ترين نوع آن در شمار است ، وخود أسماء لفظي از قبيل : « ممّا يسبّح به » مىباشد ونه « ممّا يسبّح له » واگر اسم چيزى جز نوع لفظي آن نباشد ، هرگز تعليم آن\r\n\r\n","description":"","footnote":"","page_name":" 315 ","page_number":326},
  {"content":"\r\n\r\nبه آدم بمصداق كريمهء  « وَعَلَّمَ آدَمَ الْأَسْماءَ كُلَّها »  سبب مزيّت أو بر ملائكة نميشد ؛ پس بايد رخت از ديار ألفاظ برچيد وبا كاروان تأويل وإشارات شهودي ، بمنطقهء شامخ حقيقت آنها بار سفر افكند ؛ وبهمين مناسبت است كه پيامبر أكرم در مقام دعا در حقّ ولىّ والى والا وعلى عالي أعلا فرمود : « اللّهمّ فقّهه في الدّين وعلّمه التّأويل » واگر تأويل وتعبيرى برحسب احكام كلّى وعقلي اعتبار نداشت ؛ چرا هر عامي دنياطلبى هم هرگاه چيزى در عالم رؤيا مىبيند ؛ با كمال سعى وجدّيت تعبير آنرا از معبّرى ماهر ميخواهد ؟ ! ، وآيا هيچ در همين مراجعه بمعبّر براي تعبير رؤياها دقّت وژرف‌بينى شده است كه چرا مردمان عوام بمنظور فهم باطن أشياء واموريكه در رؤيا ديده‌اند ؛ بكسى مراجعه ميكنند كه علم فهم باطن را از أشياء وألفاظ وأمور ظاهري دارند ؟ ؛ بنابراين ، بايد ربطى در بين ايندو امر ظاهري وباطني موجود باشد ، تا طبق كريمهء قرآني :  « وَكَذلِكَ يَجْتَبِيكَ رَبُّكَ وَيُعَلِّمُكَ مِنْ تَأْوِيلِ الْأَحادِيثِ ، وَيُتِمُّ نِعْمَتَهُ عَلَيْكَ »  ودر آيهء ديگر از همين سوره فرمايد :  وَكَذلِكَ مَكَّنَّا لِيُوسُفَ فِي الْأَرْضِ وَلِنُعَلِّمَهُ مِنْ تَأْوِيلِ الْأَحادِيثِ  حضرت يوسف چاهى را بمراتبى از معرفت لا يتناهى آگاه كند وبتأويل رؤيا وتعبير خواب منّت نهد ؛ وبا همين علم أو را بر عزيز مصر تسلّط وتفوّق داده واز چاه بماه برساند .\r\nپس ادراك حقيقت علم الأسماء با مراتبى بس أعظم وأكبر واشرف ، از أسماء لفظي وكتبي ؛ از حدود فهم علماى قشرى وعاميان قانع بلباس علم ودين ، خارج بوده وبايد آنرا از لبان أولياء اللّه وأوصياء محمّدييّن شنيد وبحقيقت حقّه ومراتب وتقسيمات ولوازم وخصايص هريك در عالم وجود پى برد ، واز همين معنى است كه ائمّه عليهم السّلام فرموده‌اند : « نحن كلمات اللّه التّامات » و « نحن حروف عاليات » و « نحن واللّه الأسماء الحسنى » .\r\n\r\n[ فرق اسم مخزون ومكنون با أسماء ظاهري حق 
  ]\r\nامّا فرق اسم مخزون ومكنون يا مستأثر الهى با أسماء ظاهري أو در اينستكه : صفت آن اسم متأثّر ومكنون وهميشه باطن حقّ ، استتار غيرمستور بوده وآنرا كلمه‌اى عاليه از كلمات خود قرار داده است كه از چهار جزء بأهم وبدون تقدّم وتأخّر وبنحو معيّت ميباشند ؛ واز اين اجزاء أربعة ، سه اسم ؛ يعنى هر جزئي يك اسم براي حاجت وافتقار خلق بدان آفريد ؛ ويك جزء آنرا از خلق خود محجوب ومستور داشت ؛ وآن جزء موردنظر ؛ همان اسم مكنون ومخزون ومستور بدون استتار الهى است كه مستأثر بوده وهرگز اقتضاء ظهور ندارد وسه اسم ياد شده كه اللّه ورحمان ورحيم ميباشند ؛ أركان\r\nو \r\n","description":"","footnote":"","page_name":" 316 ","page_number":327},
  {"content":"\r\n\r\nحجابهاى آن اسم واحد ومكنون يا باطن ذات حقتعالى بوده ، كه در باب ديگر اين تفسير در فصول مربوط بدين أسماء مورد تحقيق قرار خواهند گرفت ، وامّا از وصف :\r\n« مستتر غيرمستور » براي آن اسم مستأثر ومكنون ، بايد دانستكه آن اسم از حواس ظاهر وباطني انسان مستور است ؛ وامّا مراد از غيرمستور اينستكه از فرط ظهور مستور مانده ؛ ليكن در قلوب رسول أكرم وائمّهء معصومين - سلام اللّه عليهم أجمعين - ظاهر است ومصداق اين بيت حكيم سبزوارى در منظومهء فاخرهء حكمت اوست كه :\r\n يا من هو اختفى ، لفرط نوره * الظّاهر الباطن ، في ظهوره \r\nيعنى اى كسيكه از فرط نور وظهور خود ، از ديدگان أخفش مخلوقات خود در غايت خفايى ، وظاهري ميباشى كه از كمال ظهور ، در اختفاء وباطني . اين مؤلّف ومفسّر فقير ، همين معنى را در قصيده‌اى چنين سروده‌ام :\r\n يا من بطون ذاتك في غاية الظّهور * يا من جهار وجهك في منتهى الخفاء \r\nومراد از جملهء دعاء جوشن كبير « وحجب واحدا منها » عدم علم ممكنات ، حتّى أنبياء ورسل عليهم السّلام ، بحقيقت آن اسم است كه مكنون ومخزون يا مستأثر از نفس حقتعالى ميباشد ؛ وامّا چهار ركن اسم باطن ومكنون حقّ ميتواند در اسم الأسمى آن ، همين حروف أربعة باشد كه در اللّه ورحمان ورحيم نيز چهارند ؛ وهم امكان دارد كه مراد از آنها وجود منبسط بر ماهيّات أشياء كائنه باشد ، كه عبارتند از تجلّى وصنع ورحمت واسعه وفعلى حقّ ، در جبروت وملكوت وناسوت ونفس همين تجلّى ، بدون اضافهء بدانها ، كه چهار ركن آن اسم مستأثر ومخزونند ؛ وچون وجود باعتبار تعيّن كمالى خود ، اسمى از أسماء اللّه است ؛ همچنين باعتبار تجلّى فعلى نيز ، اسمى ديگر از أسماء الهى بوده واين اسم مخزون ومستأثر ، عين اختفاء نور حقّ در حجابهاى أسماء أو ، وهم در احتجاب فروغ لا يتناهى ونور أسماء حضرت حقتعالى است ، كه مدّت اختفاء اين نور در نهايت ظهور را « دورهء خلق » ومدّت ظهور نور واستتار حجابهاى أو را به « دورهء حقّ » اصطلاح كرده‌اند ؛ وبرخى نيز اسم مكنون ومستأثر حقّ را همان « تجلّى لاهوتى » يا ظهور در أسماء وصفات أو در مرتبهء واحديّت دانسته‌اند ؛ وسه اسم ظاهر را بتجلّيات حقّ به أسامي اللّه ورحمان ورحيم تعبير نموده‌اند ؛ ومراد از اسم ظاهر هم اينستكه « ذات لها الظّهور » يا « له الظّهور » بنابر اينكه مرجع ضمير اللّه باشد ونه ذات كه مؤنّث لفظي است . امكان دارد كه ظهورات سه‌گانهء اللّه ورحمان ورحيم ؛ عين ظهور اسم مكنون\r\nو \r\n","description":"","footnote":"","page_name":" 317 ","page_number":328},
  {"content":"\r\n\r\nمستأثر الهى باشند ، كه براي نفس خود مخزون كرده وعنواني است براي ذات حقّ ودر نزد ذات أو ؛ ليكن اين اسم مخزون ومستأثر نسبت به سه اسم ظاهر معنون بوده ، وأركان اربعهء اسم مخزون خدا را ميتوان بحرارت وبرودت ورطوبت ويبوست هريك ؛ ولى بلحاظى معنوي ونه حسّى تشبيه كرد ودر تطبيق معناى هريك گفت : حرارت ، يعنى عشق وابتهاج وبرودت ، يعنى طمأنينه واطمينان ورطوبت بمعناى قبول وإذعان ، ويا احاطه وسريان ؛ ويبوست ، نيز بمعنى ثبات ورزيدن واستقامت در أمور ، بمنظور قرب حضرت حقتعالى .\r\nاز جهت ديگر وبتعبيرى مناسبتر ميتوان اسم مستأثر ومكنون الهى را عبارت از « غوث أعظم » دانست كه در ظهور از خورشيد تابنده‌تر بوده ودر بطون از ديدگان أخفش مخلوقات اخسّ وفرودين ، در كمال خفا واختفاء ميباشد ؛ والبتّه اين غوث أعظم كه خاتمهء كتاب وجود است ، در حقيقت معنوي خود ؛ فاتحهء روحانيّت وخاتميّت كلّ في الكلّ واسم عظيم أعظم الهى وآغاز وانجام كتاب تكوين است كه بنفس نفيس وذات قدّيس حضرت مهدى موعود ، حجّة بن الحسن العسكري - عجّل اللّه تعالى فرجه الشّريف ، تعبير ميگردد ، كه سه جزء ظاهر اين اسم أعظم ؛ نفس وعقل وقلب است ، ويك جزء باطن ومستتر أو ، أصل محفوظى است كه بحقيقت آن ، كسى جز خداوند ، عالم نيست ولا يعلمه الّا اللّه .\r\n\r\n","description":"","footnote":"","page_name":" 318 ","page_number":329},
  {"content":"\r\n\r\n\r\nفصل دهم شناخت أسماء وصفات واجب الوجود از دو سلسلهء نزول وصعود\r\n\r\nمقدّمه :\r\nبطور كلّى وبنحو عموم ، شناخت آدميان از ذات واجب وأسماء وصفات أو ؛ برحسب اختلاف مشرب وتفاوت مذهب ، ونيز خصايص فردى واجتماعي وتربيت علمي وعملي آنهاست ، كه خود اين أمور هم به انحاء گوناگون مشاهداتى مربوط است كه هريك از آنانرا در تجلّيات حضرت حقّ دست ميدهد واين اختلاف نه‌تنها در عوام النّاس وبلهم اضلّ آنها حاصل است ؛ كه در سطح عالي أولياء اللّه وأقطاب سلاسل عرفانى هم وجود دارد ؛ بجز أوصياء وائمّهء معصومين - صلوات اللّه عليهم أجمعين - كه عدم خطاى آن پاكان وبرگزيدگان دو عالم ، بعلّت عصمت وطهارتشان ميباشد ؛ چنانكه در تعريف معصوم گفته‌اند : « المعصوم من عصمه اللّه تعالى عن الخطأ والعصيان » وبهمين دليل در مرتبه‌اى از شهود تجلّيات ذاتي وصفاتى وافعالى وآثاري حضرت واجب الوجود ؛ خطايى نداشته واين حقيقت محض را ميتوان در يكسان بودن فحواى خطاب ووحدت معنى در گفتار وبيان آنان بدست آورد ؛ در حاليكه غلبهء احكام بعضي از مواطن به برخى وكشف وغطاء نسبت مجالي ببعض ديگر از أولياء اللّه ، محلّ ترديد وشبهه‌اى نيست ؛ امّا هريك از اين معصومان چهارده‌گانه از چنين وصمتى مبرّى ومنزّه بوده ، واگر در حالات مختلف ، يكى از آنانرا نسبت بظهور وتجلّياتى از حضرت حقّ - تعالى شأنه الحكيم - علم أجمالى باشد وديگرى را در همان مورد علم تفصيلي ؛ يقينا در حالات ديگر عكس آن خواهد بود ؛ در ضمن اينكه هيچ مانعى براي هريك نسبت\r\n\r\n","description":"","footnote":"","page_name":" 319 ","page_number":330},
  {"content":"\r\n\r\nبحصول ايندو نحوه از علم وجود نداشته وبدانگونه كه پيامبر أكرم ( ص ) فرمود :\r\n« شيطانى أسلم على يدي » شيطان خاصّ هريك از ائمّهء معصومين ( ع ) نيز بدست آنان مسلمان گرديده ودر اين معنى هيچگونه فرقى در ميان آن پاكان معصوم موجود نيست .\r\nامّا در باب معرفت جميع افراد أمم وحتّى پيروان امّت مرحومه چنين نيست ؛ زيرا بهمانگونه كه بيان شد ، آدميان در ردّ وانكار ويا قبول واقرار مواطن تجلّيات حقّانى ، وديد شهودي از مجالي آن ، يا مانند أنبياء رسل وائمّه ، داراى عقول قادسه ونفوس زكيّه‌اند كه در اينصورت ذات حقتعالى وأسماء وصفات ومظاهر ومجالي أو را از شوائب نقص وعوارض وأمور عدمي ديگر بدور ومنزّه ميدانند ، ويا همانند غاغهء خنّاس وموسوسين في صدور النّاس ، أسير أوهام وتخيّلات وعقول جزئي ومنغمر در هواي نفس ودركات طبيعت بوده ودر عوالم تجسّم وتكثّر وحجابهاى ضخيم ولايه‌هاى كثيف دنيوي گرفتار ومدفونند ؛ ودر اينصورت برداشت آنها از حضرت حقّ وأسماء وصفات وافعال وآثار ومجالي ومظاهر أو ، چيزى جز تشبيه وتعطيل نبوده وبطور كلّى بايد معتقد شد كه هر فردى جز از طريق وجود خاصّ خود ، بمشاهدهء حقّ وحقّ مشاهده نائل نخواهد شد ؛ واز جمال عديم المثال حضرت واجب الوجود ، در آينهء بسيار كوچك وكثيف أو ، نمودى جز به اندازهء بود ضعيف الوجودش آشكارا نخواهد گرديد ؛ با اينكه حضرت حقّ را كمترين ظنّتى در ظهور وتجلّى برحسب مراتب وجودي نميباشد وبقول سرايندهء عارف ، حافظ شيرازي :\r\n هرچه هست از قامت ناساز بىاندام ماست * ورنة تشريف تو ، بر بالاى كس كوتاه نيست \r\nوبهمين ملاحظه هر قوّه‌اى از قواى محجوبه ؛ چيزى از خداوند تعالى وأسماء وصفاتش ، بيشتر از آنچه ذات أو اقتضاء ميكند ، نخواهد ديد ؛ ودر اين معنى فرقى بين فرشتگان معترض بخلقت آدم ومردمان عامي ونفوس هيولايى وجود ندارد ؛ زيرا حجاب آن ملائك از جهتي است وبعد عوام النّاس از حريم حقايق الهى از جهاتى ديگر بوده وبالمآل با منظور داشتن كمّ وكيف حجاب ، هريك از ايندو موجود بحاقّ نتيجهء غائى از خلقت آدم ومرتبهء آدمي كه مجمع كلّ أسماء اللّه ميباشد ، نرسيده‌اند ؛ ولى فرشتگان معترض بخلقت آدم ، با خطاب حقّ ، بكريمهء :  « إِنِّي أَعْلَمُ ما لا تَعْلَمُونَ »  بخطا ونيز بمرتبهء خود واقف شدند ؛ در صورتيكه أولاد همين آدم أبو البشر ، از حقيقت :  « وَعَلَّمَ \r\n\r\n","description":"","footnote":"","page_name":" 320 ","page_number":331},
  {"content":"\r\n\r\n آدَمَ الْأَسْماءَ كُلَّها »  غافل زيسته وهمانند ملائك معترض نگفتند :  « سُبْحانَكَ لا عِلْمَ لَنا إِلَّا ما عَلَّمْتَنا »  زيرا بچشم ظاهربين ، خود را بصورت آدم ديدند ؛ در صورتيكه از سيرت صفى اللّهى أو محروم ماندند ؛ واز قياس آنها خنده آمد خلق را .\r\nامّا عقلاء وحكماء ومحصّلان علوم ظاهري نيز بوسيلهء علم وعقل خود نتوانسته‌اند جز بمفهومات وإفادات واستفاده‌هايى جزئي ، بحقيقت وجوبي وأسماء اللّه پىببرند ؛ وفي الحقيقة غايت معرفت آنان در مقام تفكّر صحيح وتأمّل دقيق ؛ علمي اجمالي است بدينكه پروردگار آنان منزّه از نقايص وصفات خلقي بوده ووجود أو وأسماء وصفاتش را به ادّلهء ظنّى وتصوّرات وقياساتى متعارف در اصطلاحات خود اثبات كنند ؛ در صورتيكه از شهود حقّ وتجلّيات ذاتي وظهورات تفصيلي أو ونيز از نفوذ نور وجودش در أقطار عوالم ، محجوب مانده وبمعرفتي آنچنانى دست نيافته‌اند ؛ وحتّى بسيارى از عرفاء هم كه بمرتبه شهود نائل آمده وحقّ را در تجلّيات أو في الجملة ديده‌اند ؛ اين شهود ، بمقدار وكيفيّت وجودي شاهد بوده واز برخى عبارات وإشارات آنان چنين برمىآيد كه بقدر نصيب خود از معرفت الهى برخوردار گرديده‌اند وبا اينكه باظهار شطحيّاتى - اگرچه مطابق حقّ وواقع - مبادرت كرده‌اند ؛ نميتوان آنان را در كنار أوصياء محمّدى ( ص ) وحتّى خادمان بارگاه معرفت آن پاكان جاى داد ؛ چه رسد بنفوس قدّيس آن واصلان بمرتبهء قرب أو أدنى ؛ وبلحاظ همين امر است كه خداوند متعال در كريمهء قرآني از سورهء حجّ فرمايد :  « وَمِنَ النَّاسِ مَنْ يُجادِلُ فِي اللَّهِ بِغَيْرِ عِلْمٍ » *  يعنى خود نمايان بعلم از هر لباس وفرقه ؛ وبرخى ديگر مشمول اين كريمه‌اند :  « وَمِنَ النَّاسِ مَنْ يَعْبُدُ اللَّهَ عَلى حَرْفٍ ؛ فَإِنْ أَصابَهُ خَيْرٌ اطْمَأَنَّ بِهِ ، وَإِنْ أَصابَتْهُ فِتْنَةٌ انْقَلَبَ عَلى وَجْهِهِ ، خَسِرَ الدُّنْيا وَالْآخِرَةَ ، ذلِكَ هُوَ الْخُسْرانُ الْمُبِينُ »  كه معرفت اينگونه از مردمان از خداوند تعالى وابسته بخير وشرّى است كه بر وفق نظر وحكم خود بدانها ميرسد ؛ وهرگز بشناخت حقيقت نزول حوادث ومصالح نهفته در آن نمىانديشند ؛ وهمچنين طبق كريمهء الهى :  « فَضَّلَ اللَّهُ الْمُجاهِدِينَ عَلَى الْقاعِدِينَ أَجْراً عَظِيماً »  وحتّى در مورد أنبياء :  « وَلَقَدْ فَضَّلْنا بَعْضَ النَّبِيِّينَ عَلى بَعْضٍ »  وبويژه در گروه رسولان أو نازل است :  « تِلْكَ الرُّسُلُ فَضَّلْنا بَعْضَهُمْ عَلى بَعْضٍ »  دليل قرآني بر تفاوت استعدادهاى أزلي وشخصي در جميع سطوح انساني است ؛ تا بالأخره منتهى به انسان كامل گردد ، كه از تبتّل تا مقامات فنا - پايه پايه تا ملاقاة خدا ، را پيموده وبا نصيبهء أزلي بنور خداوندى وقبول حقانيّت ذات\r\n\r\n","description":"","footnote":"","page_name":" 321 ","page_number":332},
  {"content":"\r\n\r\nباريتعالى ؛ اهتداء يافته ، وبشهود اجمالي أو در كلّيهء تجلّيات وظهورش نائل آمده‌اند وجز بوحدت حقّهء حقيقي ننگريسته وتعدّد شؤون وحيثيّات حقّ را در مظاهر أمرى وخلقي وماهيّات نمودى ، يا بچشم كثرت نمىبينند ويا كثرات مرئى را امرى اعتباري وفاقد حقيقيت ميدانند ؛ كه هيچگاه متعلّق جعل وتأثيرى نميباشند ؛ وبهروجه وجودات مقيّده ومحدود امكاني را ، سايه‌هاى تاريك وروشن نور أحدى ورشحات وجودي قيّوم على الإطلاق شناسند ؛ در صورتيكه برعكس اين جماعت ؛ نفوس طغيانگر وعقول عاجز وقاصرى هم وجود دارند كه در جهنّم بعد ومضيق حرمان از ادراك حقايق ومعارف وأنوار الهى فرو مانده وهرگز بدلخواه ورغبت ، بتعظيم شعائر الهى نپرداخته ودر همين دنيا نيز هيزم جهنّم بعد وعبدهء أصنام أوهام وتخيّلات جاهلي خودند ؛ ولذا با ملاحظهء اين مقدّمه ، اين مبحث را به نسبتي فراگير ودامنه‌دار ، در دو مبحث جداگانه ادامه ميدهيم ؛ تا بحقّ تحقيق وتحقيق حقّ ، در توضيح وتفصيل هردو قوس نزولى وصعودى موفّق آييم .\r\n\r\n1 - تحقيق در قوس نزولى ، وظهور اسم اوّل وظاهر :\r\nوجود در حاقّ حقيقت خود ، از آن حيث كه تمامترين وكاملترين أشياء متصوّره از أمر وخلق بوده وهرچه غير از حقيقت آن باشد ؛ براي موجود گرديدن نيازمند بدان است ؛ شايسته‌ترين هرچيزى نسبت بحقّ موجوديّت عيني وذهني بوده وهر ذي حقّى نيز بكلّ حقيقت خود از وجود ميرسد ولذا امكان ندارد كه چنين حقيقتي را أمرى اعتباري يا انتزاعي پنداريم ؛ زيرا در شناخت هرچيزى نخست تحقّق آنچيز بوجود لازم است ، در صورتيكه نفس وجود نه در تصوّر ميگنجد ونه در حدّ ونه داراى سبب وعلّتى است ونه جنس وفصل وفاعل وغايتى دارد ؛ واگرچه نفس وجود تعريفى أجلى واظهر از خود را نمىپذيرد ، ليكن در مقام شناخت هرچيزى اگر آنچيز از وجود ، حتّى نوع ذهني آن ؛ برخوردار نباشد ؛ فاقد امكان تعريف بوده وبالمآل بايد گفت كه هرچيزى را بوجود مىشناسند ووجود را بحقيقت ونفس خودش .\r\nوجود با اين أوصاف ، مقول به تشكيك ، يعنى نقص وتمام وشدّت وضعف وتقدّم وتأخّر وغيب وظهور بوده واين حقيقت در مرتبهء فوق تصوّر كمال وتماميّت ، فارغ از تقيّد واطلاق است وحتّى بايد أو را مطلق از هرگونه اطلاق وتقييدى دانست ، وبديهي است كه وجودي بدين أوصاف أزلي وأبدى كه خود مبدء المبادى وغاية الغايات\r\nو \r\n","description":"","footnote":"","page_name":" 322 ","page_number":333},
  {"content":"\r\n\r\nمنتهاى كلّ كمالات وفعليّات است ؛ چيزى غير از ذات واجب الوجود نيست ؛ كه در مرتبهء هويّت مطلقه وغيب ذات وكنز المصونى ، لا اسم ولا رسم بوده ومقام مسكوت عنه وغيب الغيوبى ميباشد ؛ كه از آن بمرتبهء هاهوت تعبير شده است .\r\nنخستين ظهور وتجلّى اين وجود از مرتبهء لا اسمى ولا رسمي وعدم تعيّن صرف ، وفوق اطلاق وتقييدى ؛ بمرتبهء الوهيّت است كه موصوف بصفت أحديّت ذاتي است ؛ چنانكه كريمهء قرآني فرمايد :   « قُلْ هُوَ اللَّهُ أَحَدٌ »   يعنى هويّت غيبى وجود ، فوق اطلاق وتقييد ، از مرتبهء كنز مخفى به الوهيّت مطلقه ظهور ميكند ودر اينصورت با گرفتن اسم اللّه بخود كه نخستين اسم پس از هو در مرتبهء ظهور است به أحديت ذاتي وأسمائي وصفاتى موصوف ميگردد ؛ زيرا اسم هو از أسماء غيبى ومستأثره ومفاتح الغيب بوده ودر نفس خود اقتضاء ظهور ندارد ، ولا تعيّن صرف است ؛ مگر در مقام تجلّى وظهور اوّل ونخستين تعيّن ، كه به اللّه - مسمّاى حقّانى وحقيقت اللّه ونه اسم الاسم يا وجود لفظي وكتبي أو - موسوم است ؛ وبا اين تعيّن به الوهيّت ، عينا به أحديّت نيز موصوف ميشود كه هم اسم اللّه مستجمع كلّ أسماء اللّه در مرتبهء جمعى است وهم صفت أحد عبارت از جمع كلّ أوصاف الهى بوده ونفس آن قبول تعداد واقتضاء شمارش وتعيّن هر صفتي را ندارد ، واگرچه مجمع صفات است ، امّا بدون تعيّن بصفتي بدون صفت ديگر بوده ، وحكيم أبو المجد سنائى غزنوى در اين معنى سروده است :\r\n أحد است وشمار از أو معزول * صمد است ونياز از أو مخذول \r\n آن أحَدنى ، كه عقل داند ووهم * وان صمدنى ، كه حسّ شناسد وفهم \r\n نه فراوان ، نه اندكى باشد * يكى اندر يكى ، يكى باشد \r\nاين وجود احدىّ الصّفات اللّه ، بأسماء الهى موسوم وبكليّهء نعوت ربّانى موصوف بوده وبهويّت حقّهء خود با هر شيئى ودر آن وپيش وپس آن شيئى بوده وواجب بالذّات وثابت ومثبت غير ميباشد ؛ وكريمهء  « وَهُوَ مَعَكُمْ أَيْنَ ما كُنْتُمْ »  واوّل وآخر وظاهر وباطن وبكلّ شيئى عليم ، وأقرب أشياء وحتّى از نفس آنها نزديكتر بخود آنهاست ولذا عين هر شيئى ودر عين حال خارج از آن ميباشد ، امّا نه بزوال قرب ودور شدن ؛ وعين هر شيئى است ، ليكن نه بدين معنى كه هر چيزى عين اوست ؛ ليكن عين أشياء است بمعناى ظهور أو در ملابس أسماء وصفات وى ؛ وگرنه هر شيئى اقتضاء حدّ ورسمي دارد كه از جنس وفصل ونوع وفرد وكلّى وجزئي بركنار نيست ؛ در صورتيكه ذات حقتعالى منزّه\r\n\r\n","description":"","footnote":"","page_name":" 323 ","page_number":334},
  {"content":"\r\n\r\nاز اينگونه أوصاف وحدود عقلي وعيني بوده وبقول صادق مصدّق عليه السّلام : « كلّ ما ميّز تموه بأؤهامكم بأدقّ معانيه فهو مخلوق مثلكم ، مردود إليكم » بنابراين ، ذات الوهى وأحدى بتعيّن أسماء وصفات خود در عالم عين وعلم وظهور كرده واز هرگونه صفات تكويني وسمات حدوثى وهر نقص وضعف بدور ميباشد ، واز هر نوع كثرت وأمور اعتباري وانتزاعي منزّه است ، در عين اينكه :  « وَهُوَ الَّذِي فِي السَّماءِ إِلهٌ ، وَفِي الْأَرْضِ إِلهٌ »  وكريمهء :  « وَهُوَ اللَّهُ فِي السَّماواتِ وَفِي الْأَرْضِ »  هيچيك از أعيان موجودات عين همهء حقيقت اللّه نميباشند ، در صورتيكه هيچ‌چيزى بجز از حقيقت وجودي أو موجوديّت پيدا نميكند ؛ وطبق كريمهء :  « وَلِلَّهِ غَيْبُ السَّماواتِ وَالْأَرْضِ » *  باطن هر شيئى چه زمينى وچه آسمانى وخواه امرى يا خلقي ، وچه مجرّد وچه مادّى ، از خدا بوده وراجع بدو ميباشد ، ودر عين حال ؛ هر موجودى هرچه در هر عالمي كسب كند ، از خداست وميراث آسمانى وزمينى وملك آنها از حضرت حىّ قيّوم بوده وهر موجودى از باطن وظاهر نفس خود ؛ حامد اوست ، كه بتحليلى عقلي ونهايى ، حمد وحامد ومحمود ، واحد بوحدت حقّهء حقيقي ميباشند ؛ ووجود هر مرتبه ودرجهء قرب وبعد وغيب وشهود وتعيّنات أسمائي وملاحظات صفاتى ، عين ظهور حقّ بوده ودر اين مشهد أعلى ومبدء ومقصد أقصى ؛ هرگز ظلمت وعدم وأمور عدمي ديگر ونواقص امكاني وشوائبى از اين قبيل پديدار نبوده وحجاب وسترى جمال ذو الجلال أو را نخواهد پوشيد ؛ زيرا مرتبهء الوهيّت وأحديّت ذاتي وأسمائي ، مقيّد بپوشش وسترى نبوده وايندو امر عدمي موجب مقيّد گرديدن مستورند ؛ وخفاء حقّ نه از حقيقت خفاء برخوردار است ؛ بلكه غايت ظهور أو خفا را ايجاب ميكند ومخفى شدن هرچيز به ساترى است ، كه ساتر غير از مستور باشد ، وذات واجب الوجود بلحاظ قرب ونورانيّت فوق توصيف وتصوّر انساني ، در خفا وبعد است ؛ وگرنه بقول شيخ أكبر ، محيى الحقّ والمعرفة والدّين ، ابن عربى طائى آندلسى « العالم غيب لم يظهر قطّ والحقّ هو الظّاهر ما غاب قطّ ، والنّاس في هذه المسئلة على عكس الصّواب ؛ فيقولون العالم ظاهر والحقّ غيب ، فهم بهذا الاعتبار في مقتضى هذا الشّرك كلّهم عبيد السّوى وقد عافى اللّه بعض عبيده عن هذا الدّاء » وآنگاه كه خدا را ظاهري شناسيم كه در منتهاى ظهور ، از ديدگان أخفش بسيارى از بندگان خود مخفى است ؛ بچشم جمعى ديگر از برگزيدگان عالم وجود ، مانند حسين بن علي عليهما السّلام - در دعاء عرفه - آنچنان ظاهر است كه فرمايد : « الهى عميت عين لا تراك » .\r\n\r\n","description":"","footnote":"","page_name":" 324 ","page_number":335},
  {"content":"\r\n\r\nاز جهت ديگر ، حضرت واجب الوجودي كه تا اين حدّ ظاهر است وهيچگاه غائب نبوده ، وحقيقت عقل عقلاء وذكر ذاكران وفكر متفكّران ميباشد ، نه مدلول دليلي واقع ميشود ونه معقول عقلي ونه مورد تصوّرى ؛ وبا اينكه أصل هر تصوّر ودلالت وعقل وفكرى ذات اوست ؛ عين هر صراط مستقيم ونبأ عظيم وذي العظمة والكبريا وفردانى الذّات وتامّ الحقيقة وكلّ الأشياء بوده ؛ واگر بتوان چيزى را در تصوّر آورد كه از هويّت حقّ خارج باشد ؛ هر آينه ذات حقّ را بالذّات ؛ مصداقى براي سلب آنچيز از هويّت أو دانسته‌ايم ، ودر اينصورت معاذ اللّه بايد ذات حقّ را از حيث قوام ؛ متحصّل از حقيقت شيئى ولا حقيقت شيئى بشناسيم ، كه بنحوى از تركيب ، اگرچه برحسب عقل ، مركّب ميگردد ؛ واين معنى با نصّ بسيط الحقيقة بودنش صادق نخواهد بود ؛ وديگر نميتوان ذات واجب الوجود را تمام كلّ شيئى وكمال هر ناقص شناخت ومعنى جبّاريت كه جبران نواقص وناتمام‌ها ميباشد در وجود واجب متحقّق نبوده وبالمآل بگونه‌اى از كفر منجر ميگردد ؛ كه نسبت بحكماء وعقلاء صريح است ونسبت بعوام النّاس خفىّ .\r\nبارى ، اگر وجود را بوصف لا بشرط ملاحظه كنيم ؛ آنرا أحديّت جمعى ويا هويّت سارى در كلّ موجودات أمرى وخلقي نامند كه بچونان خودى متعدّد نبوده ويگانهء محض وداراى وحدت ذاتي ومطلق است ؛ وچنين وجودي منيع فيضان هر عيني از أعيان واستعداد آنها ميباشد ؛ وبا اينكه أحد وصف اللّه است ، امّا نه باعتبار تعدّد وصفات وأسماء ، بلكه هيچ اعتباري در آن معتبر نبوده ومراد ، نفى نسبتها وسقوط إضافات از ذات حقتعالى است ؛ وبهمين دليل اين مرتبه را فيض أقدس گفته‌اند ، كه تجلّى در آن برحسب اوّليّت وبطون بوده والبتّه چنين فيضى از باطن ذات ؛ در مرتبهء فيضان نخست ، به أسماء وأعيان ثابت در ذات حقّ تعلّق گرفته وهر عيني برحسب علم وارادهء خداوندى باقتضائى خاصّ خود ؛ در صورت ارتسامى از ذات بذات ، تعيّن مىيابد كه در مرتبهء أحدى در ذات حقّ بوده وخارجيّتى ندارد ، مگر در مرتبهء فيض أقدس الهى كه هر عيني از أعيان ؛ بموجب تجلّيات أسمائي وصفاتى ، از خداوند متعال درخواست تعيّن بخشيدن خارجي وبظهور اسم آخر ، در عالم عين را نموده وچون خدا عادل است ؛ وفي المثل مقتضاى ذاتي آب برودت وآتش حرارت وخاك يبوست وجميع مايعات رطوبت است ؛ برحسب عدالت خود ، مقتضاى هر عيني را بدو داده وهر وجودي از أعيان ثابته كه در ذات الهى درخواستى بر وفق اقتضاء ذاتي خود داشته واستعداد تعيّن در خارج از\r\n\r\n","description":"","footnote":"","page_name":" 325 ","page_number":336},
  {"content":"\r\n\r\nذات حقّ در آن بوده است ؛ حضرت حقتعالى عين مقتضيات ودرخواست آنرا در فيض أقدس بتعيّن قدسي وبحكم أسماء باطن واوّل بدو داده است ، عينا همانرا نيز در تجلّى وظهور باسم آخر وظاهر هم بدان عين ثابت خواهد داد ، وبهمين دليل فيض مقدّس را عرفاء ، عين مرتبهء خارجيّت وتجلّيات أسمائي وظهور استعدادات أعيان دانسته‌اند ؛ وبرحسب همين تجلّى أسمائي است كه جميع موجودات از درّة البيضاء تا ذرّهء هبا ، واز عقل اوّل ووجود منبسط بر ماهيات كلّى وجزئي ؛ تا هيولاى أولى در عالم ملك وشهادت ، بمقتضاى درخواست خود ، يعنى خروج عيني در عوالم ظهورى تحقّق يافته وطبق استعدادهاى خود در مرتبهء فيض أقدس وفيض مقدّس بكمال جلاء واستجلاء يا ظهور ذات در تعيّنات علمي وعيني ميرسند .\r\nتحقّق فيض مقدّس ، يا واحديّت أسمائي وصفاتى در جلوهء ظهورى از ذات حقتعالى بوده وبرحسب اقتضاء وحكومت اسم الآخر والظّاهر ، بوجود منبسط بر ماهيات أمرى وخلقي پايان مىيابد ؛ ليكن در همين مرتبه نيز حقّ مخلوق به يا عقل اوّل وجوهرهء نخستين ووجود منبسط پديدار ميگردد كه بتحقيق خمير مايهء عوالم أمرى وخلقي ديگر است ؛ واز سعة وحيطهء بسيارى برخوردار ميباشد ؛ ولذا نخستين ظهور عقل اوّل بر نفس كلّى است ، ولذا نفس كلّى در حاقّ وحقيقت وجودي نور منبسط وعقل اوّل مندرج بوده ودر ظهور از باطن عقل اوّل ، عالم كبير را برحسب مراتب وجودي هر موجودى در آن تحقّق ميدهد ، واز محيط فلك أعلى تا تحت الثّرى مشمول سريان وجودي همين نفس كلّى ميباشد ، كه حكماء وبرخى از عرفاء از عقل اوّل بحقيقت محمّدى در مرتبهء اتّصال وحيانى بجمعيّت قرآني ونزول حقيقت قرآن بمعناى انزال ، طبق كريمهء :   « إِنَّا أَنْزَلْناهُ فِي لَيْلَةِ الْقَدْرِ »   تعبير كرده‌اند والبتّه معلوم است كه قرآن در مرتبهء انزال ، غير از فرقان در مرتبهء تنزيل است ؛ زيرا در اوّل ، مرتبهء اجمال وجمعى معتبر بوده ، ودر دوّم ، مرتبهء تفصيل وفرقى ؛ وتسميهء كلام اللّه بقرآن ، يعنى قرء أي جمع ؛ وأجمل ؛ وفرقان يعنى فرق وتفصيل كه نفس آن مقتضى تفرّق در احكام وفروع است ؛ ودر همين مرتبهء فرقى است كه بواسطهء روح الأمين يا جبرئيل كه فرشته وحى است ، از حقيقت أخفائى محمّدى بر زبان يا ذكر أو جارى ميشود ؛ وحامل اين امانت ، يعنى روح الأمين حقيقت فرقانى را از ذكر بذكر يا از مرتبهء اخفى بر زبان رسول خدا مىآورد ، وگاهى چندين بار در هر روز نفس نفيس احمدى ( ص ) را به آياتي از قرآن تشريف ميداد ؛ بطوريكه گاهى\r\n\r\n","description":"","footnote":"","page_name":" 326 ","page_number":337},
  {"content":"\r\n\r\nپيامبر در مرتبهء حفظ وبياد داشتن آيات نازله ، در نفس خود ، گرفتار هراس وترس فراموشى ميگرديد وخداوند تعالى أو را بحفظ آيات بلحاظ اتّصال آنها با حقيقت وحى انزالى ودفعي دلگرم ومؤيّد ميداشت ، چنانكه فرمايد :  إِنَّ عَلَيْنا جَمْعَهُ وَقُرْآنَهُ  و  « نَحْنُ نَزَّلْنَا الذِّكْرَ وَإِنَّا لَهُ لَحافِظُونَ »  و  « ثُمَّ إِنَّ عَلَيْنا بَيانَهُ »  وهمين آيات الهى بخوبى ميرساند كه ترس رسول خدا ( ص ) از نسيان وعدم حفظ برخى از آيات ، در مرتبهء فرقانيّت آنهاست ونه قرآنيّت ، كه بهرحال در مرتبهء حقيقت أخفائى محمّدى ( ص ) وجود داشت .\r\nقرآن بمعناى جمعى وانزالى ودفعىّ النّزول واجماليّت آن ، عالم أكبر وكبير را شامل ومحيط بوده ولذا حقيقت اين كتاب وكلام جمعى الهى بر كلّيه أمكنه وأزمنة وعوالم دهري ومثالي حاكم است وهرگز باندازهء ميلياردها ميليارد از يك ذرّه هبائى عالم كبير را از شمول وسعة واحاطهء خود بيرون نمىگذارد ، ونيز بلحاظ سرايت ذاتي وحكمي محتواى آيات در نفس انسان كامل ، در مراتب حسّ ووهم وخيال وظنّ وتصوّر وعلم وعقل ؛ هيچگاه امكان خروج از حيطهء حاكميّت مطلقهء آن براي كسى موجود نيست ، وطهارت اين حقيقت كلّى در جميع مراتب ، مورد تأكيد خود قرآن وأحاديث وأخبار وارده از نفوس معصومان پاك بوده ولذا حتّى بوجود لفظي وكتبي آن نيز ، نميتوان با نجاست دست وبدون طهارت لمس كرد ، وكريمهء فرقانى :  « لا يَمَسُّهُ إِلَّا الْمُطَهَّرُونَ »  دليلي صادق بر اثبات مدّعى بوده ، ليكن طهارت در هر مرتبه از لمس ومسّ ظاهر وباطن آن متفاوتست ؛ زيرا اگر طهارت نفساني وعقلي از شوائب أوهام مضلّه وخواطر جسماني وظلمانى نباشد ، بمعناى حقيقي آن دسترسى نخواهيم يافت ؛ واگر برتر از اين طهارت ؛ يعنى فناى كلّى براي سالك مسالك قرآني بهم نرسد ، بحقيقت معارف وعلوم حقّهء الهى آن نخواهيم رسيد ؛ ونيز در مرتبهء فهم جملات وعبارات آيات هم ، اگر بعلوم ظاهري قرآن وفرقانيّت آن مجهّز نگرديم ؛ رسيدن بمراد ومحتواى آن بلحاظ شريعت ميسّر نيست ؛ چه رسد بطريقت حقّه وحقيقت لا يتناهى آن .\r\nاز طرفي هم ميتوان گفت كه حقيقت قرآن را دو وجه نزولى است : يكى به عالم أمر وديگرى بعالم خلق ؛ آنچه بعالم أمر تعلّق دارد ، بقول الهى  « كُنْ » *  تحقّق مىيابد وآنچه بخلق مربوط است ، به  « فَيَكُونُ » *  ولذا قرآن در عالم امرى  « كُنْ » *  كلام بوده ودر عالم خلقي  « فَيَكُونُ » *  كتاب ميباشد وبدين اعتبار دو جهت أمرى وخلقي قرآن كه شامل  « كُنْ فَيَكُونُ » *  است در كلام وكتاب اللّه ، مرعى بوده واوّلى يعنى كلام داراى جهت جمعى\r\nو \r\n","description":"","footnote":"","page_name":" 327 ","page_number":338},
  {"content":"\r\n\r\nدفعي وانزالى واجمالي آنست كه بطور مستقيم طبق كريمهء :   « إِنَّا أَنْزَلْناهُ فِي لَيْلَةِ الْقَدْرِ »   بحقيقت أخفائى محمّدى نازل گرديد ، واز حيث فرقى وتنزيلى يا تفصيلي وبتدريج ؛ در طىّ بيست وسه سال ؛ وبوسيلهء جبرئيل بر باطن خفىّ آنحضرت نزول يافت كه ميتوان از اوّلى به « ذكر » واز ثانوي به « ذكر » تعبير نمود ؛ وبهمين لحاظ ميتوان از مرتبهء نزول انزالى وجمعى آن بدون وساطت جبرئيل به « قرآن » تسميه كرد واز مرتبهء نزول تنزيلى وتدريجي آن بوسيلهء روح الأمين ، به « فرقان » يا فرق در ميانهء آيات ومعاني وموارد وخصوصيّات احكام آن نام نهاد ؛ واز حيث ديگر هم ميتوان قرآن را نازل بروح أعظم محمّدى ( ص ) كه أمرى و  « كُنْ »  است ، نسبت داد وفرقان را بهمان نفس نفيس أحمدى ؛ ليكن با عنوان عقل اوّل و  « فَيَكُونُ » *  ولذا صادر نخستين را ميتوان داراى دو حيثيّت الهى دانست : يكى روح أعظم بودن أو وديگرى عقل اوّل بودنش ؛ كه هردو در مرتبهء فاخر وشأن فخيم محمّدى ( ص ) مجموع بوده وحكم روح أعظم نسبت بعقل اوّل ، مانند جنس است نسبت بفصل ؛ يا كلّى عامّ الشّمول بكلّى خاصّ الشّمول ، كه در أصل حقيقت وجودي ، واحد بوده ودر مرتبهء ظهور ونيز باعتبار مفهوم ومعناى هريك مغايرند ؛ چنانكه همين اتّحاد ومغايرت ، في المثل در حقيقت وجود نوعي وانساني زيد وعمرو ، وزينب وفاطمه ، بلحاظ فرديّت از نوع وكلّى واحد كه همان فرد انساني است موجود بوده ؛ وهر شخصي بلحاظ وجود فردى خود ، حامل نوع يا كلّى انساني هم ميباشد ؛ در صورتيكه در مغايرت مفهومي فرد با نوع محلّ ، كمترين ترديدى نيست .\r\nبنابراين ، ميتوان كتاب وصورت فرقان را فردى از نوع كلّى كلام دانست ؛ چنانكه كلام انساني را نيز ميتوان در مرتبهء ظهور ، بدو فرد : لفظي وكتبي تقسيم كرد واگر شخصي جمله‌اى بر زبان راند ، از حيث كلام بودن براي آن شخص ، فرقى با كتابت همان جمله ندارد ، وگرنه اقرار لفظي در محاكم قضاء بايد با اقرار كتبي فرق داشته باشد ، واين أمر آنچنان مسلّم است كه لزومى به برهان اثباتى ندارد .\r\nاضافه‌تر اينكه ، كلام اللّه قبول تلاوت ونوشتن نميكند ؛ در صورتيكه كتاب اللّه را ميتوان خواند ونوشت ؛ بدانگونه كه كلام در قوّهء حافظه نميگنجد ، ولى كتاب در آن گنجيده ومحفوظ آدمي ميگردد ؛ وقاعدهء سنخيّت بين حافظ ومحفوظ برقرار است ، وبقول أبو العلاء معرّى :\r\n تلا كتاب اللّه من حفظه * من هو بالكأس ملىّ حفي \r\n\r\n","description":"","footnote":"","page_name":" 328 ","page_number":339},
  {"content":"\r\n\r\nكه فيلسوف فصيح وبليغ عرب ، در مصراع نخست اين بيت ، سه مسئلهء تلاوت وحفظ وكتاب را بعلت سنخيّت آنها با هم بكار برده است .\r\nبارى ، اگر شمول وحيطهء پردامنه وگسترهء قرآن به شخص انساني فرارسد ؛ آن شخص انسان كامل وعالم أكبر است ؛ ودر صورتيكه اين حقيقت تنها عالم خارج وعين ظهورى أسماء الآخر والظّاهر را فراگيرد ، بدون انسان كامل ، آنرا عالم كبير خوانند ، وبقول شاعر :\r\n آنچه در عالَم كبير بوَد * همه شرح كتاب أكبر تُست \r\nبهر صورت ، در قوس نزول ، كه ابتداى آن از مرتبهء هويّت وغيب محض وكنز المصونى است ، وبمرتبهء الوهيّت مطلقه وذاتي وموصوف به أحديّت جمعى واز آن بمرتبهء عيني خارجي يا واحديّت أسمائي وصفاتى حقّ وفيض مقدّس مىانجامد ؛ بطور مجموع در حقيقت قرآن حكيم فرآهم است ، وبراي هر عالم ودر آن عالم براي هر مرتبه از مراتب وجودي أشياء ودر هر مرتبه ، براي هر درجه از درجات كمالى آنها ، حكم وبرنامه‌اى خاصّ موجود است ، كه كمتر كسى از كوردلان عالم حسّ ومادّهء متكاثفه را شأن واستعداد رسيدن بدانست ؛ وارسال رسل وانزال كتب سابقه ، براساس همين موضوع ومعنى است ؛ ولذا هر پيامبرى مأمور برساندن وابلاغ بخشي از مبادى ظهور آيات قرآني براي قوم خود بود وهر سخن راست وكردار صحيح وعقيدهء محكمى در عالم وجود ، حاكى از بخشي ناچيز از كلام اللّه در مرتبهء ظهور در خلق است ؛ تا راهنمايى راستين براي رهبرى بصراط مستقيم الهى باشد ؛ وكوتاه‌سخن اينكه : هيچ رويّهء كمالى وعقلي وفكرى درستى در جميع آفريدگان أمرى وخلقي ، آنهم از مبدء ظهورى خلق تا قيامت كبرى يافت نخواهد شد ، مگر اينكه باطن وحقيقت آن ؛ در قرآن ، بصورت جمعى واجمالي موجود بوده وهمانها نيز در فرقان ومرتبهء تفصيلي كلام اللّه ، مشهود أهل يقين وديد باطن است ؛ ولى هرگز جميع اين مراتب در يك زمان وعصر وبراي گروه وجمعى معيّن از راهيان طريق قرآن آشكارا نخواهد شد ؛ ولذا تا قيام قيامت وهر برهه از أزمنة وهر نقطه‌اى از أمكنه ، رازي از قرآن ورمزى از معناى باطني وكلّى فرقان آشكارا خواهد گرديد ومولوى بلخى ، عارف بزرگوار إيراني ، چه نيكو سروده است :\r\n حرف قرآن را مبين كه ظاهر است * زير ظاهر باطني بس قاهر است \r\n زير آن باطن ، يكى بطن دگر * تا قيامت ميكشد آن بطن ، سر \r\n زير آن بطن دوم ، بطن سوم * كاندر أو گردد ، خردها ، جمله گُم \r\n\r\n","description":"","footnote":"","page_name":" 329 ","page_number":340},
  {"content":"\r\n\r\n بطن چارم را ، ز قرآن كس نديد * جز خداى بىنظيرِ بىنديد \r\n همچنين تا هفت بطن ، اى بوالكرم * ميشُمَر تو ، زين حديث معتصم \r\n تو ز قرآن ، اى پسر ، ظاهر مبين * ديو ، آدم را نبيند ، غير طين \r\n ظاهر قرآن ، چو شخص آدمي است * كه نقوشش ظاهر وجانش خفىّ است \r\nالبتّه مفاد اين ابيات ، برگرفته از حديث نبوي است كه رسول أكرم ( ص ) فرمود : « انّ للقرآن ظهر وبطن ولبطنه بطن آخر إلى سبعة - أو سبعين - أبطن » وبهمين دليل است كه در كريمهء قرآني ولطيفهء فرقانى نازل است :  قُلْ لَئِنِ اجْتَمَعَتِ الْإِنْسُ وَالْجِنُّ عَلى أَنْ يَأْتُوا بِمِثْلِ هذَا الْقُرْآنِ ، لا يَأْتُونَ بِمِثْلِهِ وَلَوْ كانَ بَعْضُهُمْ لِبَعْضٍ ظَهِيراً  ودر سوره‌هاى ديگر ، عشر سور آمده وفرمايد :  « قُلْ فَأْتُوا بِعَشْرِ سُوَرٍ مِثْلِهِ »  ودر كريمهء ديگر حتّى بيك سوره هم اكتفاء كرده است وفرمايد :  « فَأْتُوا بِسُورَةٍ مِنْ مِثْلِهِ »  وبديهي است كه پاسخ اين خطاب انكارى چيزى جز نفى پاسخ از ما سوى اللّه نيست ؛ چه رسد بجزئى از آن يعنى آدميان .\r\nنكتهء ديگر اينكه فعل أمر در كرائم فرقانى مزبور ناظر بمرتبهء كلامي قرآن نيست ؛ زيرا اين مرتبهء فاخره در هيچ مخلوق أمرى وخلقي نمىگنجد ؛ بلكه مراد مفهوم كتابي قرآن يا صورت لفظي وكتابتي آنست ؛ ومخاطبان منكر ، از آوردن همين صورت غيرأمرى يا خلقي آن نيز ، بعجز وقصور ذاتي ونقص وضعف بشرى خود اعتراف كرده‌اند ؛ ودر طول تاريخ وطىّ أزمنة ، هيچ فصيح وبليغى نه‌تنها يك سوره ، بلكه آيتي از يك سوره هم ؛ نظير كتاب اللّه نياورده است ؛ وفصحائى در زبان وادبيّات عرب ، نظير أبو العلاء معرّى أعمى ، با كمال انصاف ، بدين حقيقت اعتراف كرده وكتاب اللّه را از حدّ توان بلاغت وفصاحت بشرى خارج دانسته ودر برخى از آثار خود ، بدين معنى تأكيد كرده است .\r\n\r\nتبصره در سير نزولى از مرتبهء وجود منبسط تا هيولاى أولى :\r\nچنانكه گفته آمد ؛ بنابر قولي صادر اوّل ، وجود عامّ ومنبسط بر كلّ ماهيات امرى وخلقي بوده ؛ وبتعبير ديگر نخستين مجعول ؛ همان وجود اطلاقى امرى است ؛ كه ميتوان آنرا بروح أعظم تطبيق كرد ؛ زيرا روح أعظم ، عين روح الأرواح بوده وبجميع مراتب پس از خود احاطهء وجودي دارد وباعتبار نورانيّت امكاني ، آنرا عقل اوّل دانند ، ولذا بعوالم ملكوت وملك مسلّط ومحيط بوده وكلّيهء كمالاتى كه بامكان عامّ در كلّ عالم ، بالقوّه\r\n\r\n","description":"","footnote":"","page_name":" 330 ","page_number":341},
  {"content":"\r\n\r\nويا بالفعل وجود دارد ، در آن بنحو بالفعل موجود ميباشد ؛ ودرست برعكس آخرين مرتبهء طبيعت مادّى ، يعنى هيولاى أولى ، از جهت فعليّت تامّه ؛ قوّهء صرف وجود يا امر عدمي بوده ، اين يك در نهايت درجهء پستى وآن در آخرين مرتبهء كمال وفعليّت وجودي واقع ميباشد ؛ وآنچنانكه وجود عام يا منبسط وروح أعظم كه باعتبار نورانيّت عقل اوّل است وعقل اوّل خمير مايهء اصلى كلّيهء عوالم وجودي در مرتبهء برين ميباشد ؛ هيولاى أولى نيز كه مادّة الموادّ واستعداد وقوّه محض يا بتعبير ديگر جوهري مستعدّ است ، خمير مايهء اوّلى در سير صعود وايجاد فعليّات بعدى وكمالات حاصله براي هر شيئى در مرتبه ودرجهء فرودين مادّه واقع است .\r\nروح أعظم از حيث وجه تسميه ، مستند بحديثى است از پيغمبر أكرم ( ص ) كه فرمود :\r\n« ما خلق اللّه خلقا أعظم من الرّوح » وبهمين مناسبت به أعظم موصوف گرديد ؛ ونيز بايد دانست كه مرتبهء روح أعظم ، ظلّ مرتبهء أحديّت ذاتيّه ميباشد ؛ ولى مرتبهء قلب ، ظلّ مرتبهء واحديّت بوده وروح أعظم ؛ هم در عالم كبير انساني داراى مظاهر وأسمائي است وهم در عالم صغير ، واز سوى ديگر روح أعظم رابطهء حادث را بقديم اثبات وايجاد ميكند ؛ زيرا نخستين اثرى است كه از مؤثّر حقيقي صادر گرديده ودر ميان واجب وممكنات ديگر واسطه ميباشد ، ولذا جوهري است نوراني كه باعتبار كريمهء الهى :   « يا أَيُّهَا النَّاسُ اتَّقُوا رَبَّكُمُ الَّذِي خَلَقَكُمْ مِنْ نَفْسٍ واحِدَةٍ »   عين نفس واحد بوده وباعتبار نورانيّت ، همان عقل اوّل است ؛ وعقل اوّل باعتبار حدوث وقدم ، ربط وجنبه‌اى با قديم ونيز ربطى با حادث وممكن دارد ؛ ونفس كليّه از جانب چپ آن خلق شده واز نكاح ايندو جميع موجودات تولّد يافتند ، ولذا از روح به آدم واز نفس بحوّا تعبير گرديده است كه از نكاح آنان ، بنى نوع بشر وآدميان ، زاييده وپراكنده شدند .\r\nسپس بايد دانست : آنچنانكه در عالم أكبر ، يعنى انسان كامل ، در بين روح ومادّهء جسماني وبدني أو واسطه‌اى بنام نفس است ، واين معنى در جميع آدميان موجود بوده ونفس جزئي ، أوامر واحكام وأوصاف وفرمان روح را گرفته وببدن جسماني انتقال ميدهد ، وبا توجّه بدينكه روح صددرصد از عالم أمر است ، جسم مادّى نيز صددرصد از عالم مادّه وصورت ميباشد ؛ ولى نفس بينابين آندو واقع بوده ، از حيث حدوث جسماني است وبلحاظ بقاء با معيّت روح جزئي آدمي باقي ميماند وروح بالذّات وبالفعل ، مجرّد است وبدن با همين دو امر ، يعنى بالذّات وبالفعل مادّى صرف ميباشد ؛ در\r\n\r\n","description":"","footnote":"","page_name":" 331 ","page_number":342},
  {"content":"\r\n\r\nصورتيكه نفس انساني از حيث بقاء روحاني وبلحاظ حدوث جسماني بوده ودر مقام تشبيه همانند خورشيد وماه وزمين است ، زيرا ماه نور خود را از خورشيد گرفته وبزمين مىپراكند ، وزمين در ظلمت محض وخورشيد در ضياء مطلق بوده وماه در وسط ايندو قرار دارد ، وبقول شاعرى عارف :\r\n روح را با نفْس ، هرگز يك مدان * فرق باشد ، در ميان اين وآن \r\n روح را ، خورشيد تابانى شمار * نَفْس را ، چون ماه ، پيك بىقرار \r\n ماه گيرد ، پرتو خود ، ز آفتاب * نَفْس هم از روح يابد ، آب وتاب \r\nبارى ، نفس كلّى همانند نفس جزئي آدمي كه در ميان روح وجسم واقع است ، آنهم در ميان وجود عامّ يا روح أعظم وموجودات آسمانى وزمينى قرار داشته وفرّ وبها وكار وكياى روح أعظم را ببدن دنيا وأفلاك وكرات مسخّره وثوابت وسيّارگان ميرساند ، وهريك را بوجودي مخصوص بمرتبه وماهيّت خود با لوازم واحكام وشئونى خاصّ هريك موجود مىنمايد ؛ تا به نازلترين مراتب وجود ميرسد كه صرف قوّه واستعداد ودر نتيجة امرى عدمىّ الشّأن بوده وبهيولاى أولى در عالم مادّه موسوم است .\r\nالبتّه بايد بدين نكتهء مهمّ توجّه داشت كه وجود در مراتب أكمل وأقوى وأتمّ ، علّت وجودات كامل وقوىّ وتمام ميباشد وهمين مرتبه نيز علّت وجود در مراتب پائين‌تر از خود بوده وهر عالي وبرترى علّت وجود در مرتبهء پائين‌تر از خود است وكلّيهء موجودات در مراتب نزولى ، معلول وجودات مراتب عاليتر از خودند ، تا بغايت درجهء أضعف وناقصترين مرتبهء آن تنزّل يابد كه بهيولاى أولى در فرودين مرتبهء مجعوليّت پايان پذيرد وچون اين درجهء بسيار پست ، با أمر عدمي وقوهء محض واستعداد صرف مقرون بوده وديگر علّت هيچ معلولي پس از خود واقع نميشود ؛ بنابراين ، وجود از علّة كل علل ، يعنى ذات واجب الوجود آغاز يافته وبنهايت درجه معلول ، يا هيولاى أولى پايان مىپذيرد وآنچنانكه وجود در مرتبهء اعلاى خود يعنى ذات واجب الوجود را علّتى نيست ، همچنان نيز در مرتبهء معلوليّت در هيولاى أولى هم ؛ چون قوّه واستعداد محض بوده وبا عدم مقابلي چندان فرقى ندارد ، معلولي نخواهد داشت وبا اين تذكّر وجود از ذات علّة العلل با حكومت أسماء : الاوّل وآخر والظّاهر والباطن ، آغاز وفرجام را فراگرفته وهر سابقى علّت لاحق خود بوده وبرعكس هر لاحقى معلول وجود سابق برخويش ميباشد ؛ تا هيولاى أولى كه در حقيقت برزخي است در ميان وجود\r\nو \r\n","description":"","footnote":"","page_name":" 332 ","page_number":343},
  {"content":"\r\n\r\nعدم ، وكريمهء قرآني :  كَما بَدَأَكُمْ تَعُودُونَ  و  اللَّهُ يَبْدَؤُا الْخَلْقَ ثُمَّ يُعِيدُهُ ، ثُمَّ إِلَيْهِ تُرْجَعُونَ  حاكى از اين معنى است ؛ وچنانكه حكماء وعرفاء از روح أعظم كه در عقل اوّل ظاهر است ، بحقيقت ولطيفهء وجودي حضرت خير المرسلين وأفضل المقرّبين اصطلاح كرده‌اند ، از مرتبهء نفس كلّى نيز به أشرف الأوصياء والمكرّمين ، علي عليه السّلام ، أب الأئمّة ، والأقطاب العاليات من بعده وفي نسله إلى موعودهم المهدىّ المنتظر ، الحجّة بن الحسن العسكري ، القائم بأمر اللّه وخليفته على خلقه ، وسيّما امّ الأئمّة وأصل الإمامة ، ولطيفة روح الأعظم ، وامّ أبيها المعظّم ، اصطلاح شده ؛ بجز اينكه مرتبت وجودي اين بانوى دو عالم ، أصل وباطن عقل اوّل است ؛ وهمچنانكه وجود در مراتب سير وقوس نزولى خود از مرتبهء غيب الغيوب تا هيولاى أولى نزول كرد ، در سير صعودى هم از مرتبهء هيولى وأدنى پايه‌پايه تا ملاقاة خدا بالا رفته ودو سرحلقهء هستى بهم پيوسته ميشود ودائرهء وجود كه أفضل اشكال است بتماميّت خود ميرسد .\r\n\r\n2 - تحقيق در قوس صعودى ، وظهور اسم آخر وباطن :\r\n\r\nمقدّمه :\r\nبطور كلّى ، مادّهء هرچيز ، بدون در نظر داشتن صورت آن ، امريست مبهم وبدون هرگونه تحصّل وهر تحقّقى جز باعتبار قوّهء صرف واستعداد محض بودن نداشته وعلى الأصول أمرى عدمي است ؛ ولى صورت ، آنرا گويند كه بالفعل داراى تحصّل بوده وشيئى بودن هرچيزى جز به آن تحقّق نپذيرد ؛ وچون جوهر هيولى خود بخود فاقد هرگونه فعليّت ميباشد ؛ بنابراين ، جز از راه استهلاك در صورت ، مانند استهلاك جنس در فصل ، بحاقّ فعليّت خود نخواهد رسيد ؛ ودر غير اينصورت ، مادّهء هيولى ، چيزى جز صرف قوّهء بدون تقوّم وجودي نخواهد بود ؛ وبهمين جهت بايد گفت : هرچيزى بصورت خود شيئى است ونه بمادّه‌اش ، چنانكه حكماء در اين معنى گفته‌اند : « شيئيّته الشّيئى بصورته ، لا بمادّته » در صورتيكه عكس آن صحيح بوده وصورت بدون مادّه يا هيولى مانند صور مثالي وشبحي وأمريّات بطور كلّى ، ميتوانند مصداق شيئى بودن وتحقّق باشند ؛ چنانكه أشياء وموجودات واشخاصى كه در رؤيا مىبينند ، في الواقع مصداق شيئى وموجود وشخصند ودر اين مسئله هيچگونه خلافي نيست ؛ وبالمآل چون در عالم خارج هرگز صورت از مادّه جدا نبوده ومادّه‌اى هم از صورت خود منفكّ نميباشند ؛ حكيم وعارف سبزوارى فرمايد : « انّ الصّورة في هذا العالم الطّبيعىّ لا تنفكّ عن الهيولى ، وانّ الهيولى لا تتعرّى عن الصّورة » وتركيب عيني ايندو نيز بناگزير\r\n\r\n","description":"","footnote":"","page_name":" 333 ","page_number":344},
  {"content":"\r\n\r\nاتّحادى بوده وانضمامى نيست ؛ وسيّد المدقّقين - صدر الدين دشتكى - وپس از أو صدر المتألهين شيرازي نيز بهمين نظريّه‌اند ، در صورتيكه صاحب شوارق - ملّا عبد الرزّاق لاهيجى - مادّه وصورت را در خارج ، موجود بدو وجود ميداند وحكيم سبزوارى هم در حاشيهء خود بر همين مبحث از شرح منظومهء حكمت ؛ بر عيني بودن اتّحاد مادّه وصورت اشكال كرده وميگويد : حيثيّت قوّه يا هيولى با حيثيّت فعليّت صورت متناسب وهم‌آوا نيست تا اتّحاد آنها عيني وخارجي باشد ؛ وچگونه دو ناهم‌سنخ بعين خود متّحد ميگردند ؛ آنهم به اتّحاد عيني وخارجي ؟ ! ، زيرا اقتضاء ايندو يكى نيست ، ولذا اتّحاد آنها انضمامى است ونه عيني ؛ ولذا مادّه هميشه با صورت همراه نميباشد ؛ مانند وجود صور بدون هيولى در عالم مثال ، چنانكه سروده است :\r\n إذ صورة بعد الهيولى باقية * وكان قبلها الهيولى الثّانية \r\nيعنى : زيرا صورت پس از عارى شدن وتجرّد از هيولى در عالم مثال باقي است ؛ وپيش از آن نيز هيولاى دوّم بوده ، وبايد دانستكه « كان » در مصراع دوّم از افعال ناقصه نبوده واز افعال تامّه ميباشد ؛ ولذا بمعنى مفادّ كان تامّه بكار رفته كه پيش از اين صورت ؛ متصوّر بصورت ديگرى است ؛ مانند صورت تخت كه پيش از تخت شدن ، بصورت چوب بوده وپس از عراء از صورت تختى ، داراى صورتي مثالي خواهد بود .\r\nليكن ؛ پس از اين اشكال ، تحقيقا بايد دانستكه ايندو هرگز در عالم عين وخارج ، از يكديگر جدا نميباشند ودر نتيجة لا ينفكّ از يكديگرند ؛ وبالمآل هركس بتحقيق وافى در اين مبحث نيازمند باشد ؛ بايد آنرا در كتاب « حكمت‌نامهء » « 1 » اين نويسنده ودر همين مورد بمطالعه پردازد .\r\nالبتّه بايد دانست كه قول به اتّحادى بودن مادّه وصورت - آنهم به اتّحادى عيني وخارجي - پيش از سيّد سند ، صدر الدّين دشتكى شيرازي متداول نبوده وقائل بتركيب انضامى بين ايندو بوده‌اند ؛ وتاكنون نيز قول حقّ ؛ بحقّ تحقيق همين است وبس ؛ وميتوان اتّحاد آنها را نظير جنس وفصل منطقي وماهيّت ووجود دانست ، ومتوجّه بود كه در تشبيه ، يكى از وجوه شباهت بين مشبّه ومشبّه به كفايت ميكند ولازم نيست كه در جميع موارد مشابه يكديگر باشند ، وفي المثل هرگاه حسين وعبّاس را بشير بيشهء\r\n\r\n\r\n","description":"","footnote":"\r\n( 1 ) - جلد اوّل صفحه 717 ببعد ، از انتشارات الزّهراء سال 1380 ؛ تأليف غلامحسين رضانژاد « نوشين » .\r\n","page_name":" 334 ","page_number":345},
  {"content":"\r\n\r\nشجاعت تشبيه ميكنيم ؛ مراد دلاورى آندو به شير است ، ونه صورت ودست وپا ودندان وغيره .\r\nبارى ، چون مادّه وهيولى فاقد فعليّت ذاتي بوده وراهى بكمال در سير صعودى خود بموجودات برتر را ندارند ؛ ولذا حكم أزلي والهى در تحقّق فعليّت كمالى آن اينستكه ؛ هيولى هرگز از صورت عارى نباشد وصورت هم از هيولى منفكّ نبوده واتّحادى عيني وخارجي ونه انضامى ، داراى قوام وجودي وتحقّق بشيئى بودن باشند ؛ تا در خميرمايهء اصلى ممكنات خلقي وعين خارجي ، اين حكم أزلي جريان داشته باشد وبقول حافظ شيرازي :\r\n در كار گلاب وگل ، حكم أزلي اين بود * كان شاهد بازارى ، وين پرده‌نشين باشد \r\nنكتهء فلسفي در اتّحاد صورت وهيولى اينست كه براي هر صورتي دو اعتبار است :\r\nبيك اعتبار ؛ صورت جزء مركّب از خود وهيولى يا مادّه بوده ودر اينحال آنرا علّت صوري نامند ؛ وباعتبار ديگر قائم بمادّه يا محلّ است ، كه آنرا علّت فاعلى خوانند ؛ وهمين حكم در هيولى هم جاريست ، يعنى مادّه باعتبار اوّل ، علّت مادّى شيئى وباعتبار دوّم نيز علّت قابلى ومحلّ صورت است ؛ ولى مراد از شكل در اصطلاح حكماء ، هيأتى ميباشد كه از احاطهء حدّ يا حدودي حاصل آيد واز مقولهء كيف است ، وفرق ميان شكل وهيأت به اطلاق وتقييد بوده ودر واقع شكل عبارت از بخشي از هيأت بمعناى مطلق آن ميباشد ؛ ولذا شيخ الرّئيس در الهيّات كتاب شفاء فرمايد : « وامّا الصّورة ، فتقول قد يقال صورة ؛ لكلّ معنى بالفعل ، يصلح أن يعقل ، حتّى تكون الجواهر المفارقة صورا بهذا المعنى » يعنى صورت ، هر معنى بالفعلى است كه صلاحيّت تعقّل را داشته باشد ، بطوريكه حتّى جواهر مفارقه - جدا از مادّه - نيز بدين معنى صورتند . مراد از صلاحيّت در عبارت شيخ الرّئيس أبو علي بن سينا - عليه آلاف الرّحمة والرّضوان - صلاحيّت بمعناى امكان عام وجامع وجوب است كه بر حضرت حقّ نيز بجميع حيثيّات آن اطلاق ميگردد ، زيرا ذات أو مصوّر الصّور ميباشد ، وچون صورت در مفارقات يا عقول قدسيّه ونفوس كلّيه نيز مورد كاربرد دارد ؛ بديهي است كه مصوّر آنها فاعل وجوبي است ؛ ولذا ميتوان أو را صورت كلّ صور ومبدء المبادى وبالمآل غاية الغايات دانست ؛ ودر عين حال صورت را معنايى ديگر هم متصوّر است كه شيخ الرّئيس آنرا عبارت از هر هيأت وهر فعلى بطور مطلق ميداند كه بمعنى فعل وعمل بوده ودر مقابل ذات وصفت ؛ چه در قابل واحد\r\nو \r\n","description":"","footnote":"","page_name":" 335 ","page_number":346},
  {"content":"\r\n\r\nچه مركّب مورد استعمال دارد .\r\nگاهى هم مراد از صورت آنچيزى است كه مادّه بوسيلهء آن كمال يافته باشد ، اگرچه از حيث تحقّق وفعليّت نيز متقوّم بدان نباشد ، مانند صحّت از امراض وهرچه بالطّبيعه متحرّك بطرف صحّت است ، كه شيخ الرّئيس آنرا در جملهء « ما يتحرّك إليها بالطّبع » آورده كه دلالت بر غايت دارد ، وغايت نيز صورت كمالى مغيّا مىباشد ، ومراد از تحرّك هم ، مطلق حركت بسوى صحّت از مرض است ونه حركت جوهري ذاتي واستكمالى كه شيخ معتقد بدان نيست ؛ وقسم ديگر از صورت آنستكه در موادّ بسبب صفت حادث گردد وبدين معنى آنرا شكل خاصّ هرچيز هم گفته‌اند ؛ ومنظور ابن سينا از جملهء : « ويقال صورة خاصّة ، لما يحدث في الموادّ الصّناعة من الأشكال وغيرها » اينستكه گاهى صورت غير از صفت عملي در چيزى حاصل مىآيد ، مانند زاويه كه هيأت آن از احاطهء دو خطّ در سطحى بشكل خاصّ ايجاد گردد ، ومعناى ديگر صورت ؛ در نوع وجنس وفصل شيئى تحقّق مىيابد ؛ كه حصول آن در جنس وفصل ونوع به إجمال وتفصيل است ؛ وبالنّتيجه كلّيت كلّ هم ، صورتي در اجزاء آن ميباشد ؛ والبتّه نبايد فراموش كرد كه اطلاق صورت بكلّيت كلّ ، بر سبيل تجوّز بوده وچون قوّهء تصوّر آدمي صورتي را براي هر كلّيتى ملاحظه ومنظور ميكند ؛ ولذا اين تجوّز بر سبيل تشبيه بوده واز باب استعمال لفظ مشتركى در ميان عامّ وخاصّ است ، كه در هيأت ؛ عامّ ودر كلّيت كلّ خاصّ است ، وبالأخره بايد دانستكه صورت بهفت معنى بكار رفته ، كه در هر أسلوبي داراى تعريفى خاصّ ميباشد .\r\nبا توجّه بدين مقدّمه بايد دانست : هيولى در عالم قوهء صرف واستعداد محض ، هرگز حقيقتي خارجي نخواهد يافت ؛ مگر بصورت ولذا هيچگاه مادّه ومادّة الموادّ از صورتي خاصّ عارى نيست وصورت نيز هرگز در عالم ملك وشهادت منفكّ از هيولى ومادّه نبوده واين حقيقت حاكم بر ايندو موجب تحقّق وفعليّت يافتن أشياء ميباشد ؛ وبهمين ملاحظه شيخ شهيد ، شهاب الدّين سهروردى در حكمة الاشراق ، قائل بجسم مطلق ومقيّد بوده وفصلى به ابطال هيولى وصورت اختصاص داده ، وبا برهاني خاصّ ، بجاى مادّة الموادّ وهيولى ؛ جسم را نخستين مبدء محقّق در عالم ملك وطبيعت دانسته وميگويد : جسم هرگز بدو جزء صورت وهيولى تجزيه نميگردد واگر در عالم طبع ومادّه چيزى هست ؛ از جسم بودن دائمي جدا نمىباشد ، واجزائى بنام مادّه وهيولى ندارد ، تا\r\n\r\n","description":"","footnote":"","page_name":" 336 ","page_number":347},
  {"content":"\r\n\r\nاز تركيب انضمامى يا اتّحادى آنها بوجود آيد ؛ وبالآخرة شيخ اشراق سخن خود را در همين حكمة الاشراق بجسم مطلق پايان ميدهد كه داراى مقدار مطلق بوده ، وأجسام خاصّه را نيز به تبعيّت از آن ، داراى مقاديري خاصّ ميداند وميگويد : « كما تشاركت الأجسام في المقدار المطلق ، وافترقت بخصوص المقادير المتفاوتة » يعنى بهمانگونه كه أجسام خاصّه در مقدار مطلق شركت دارند ؛ همچنان نيز در خصوص مقادير متفاوت هم با يكديگر از يكسو وبا جسم مطلق از سويى ديگر متفاوتند ودر جسميّت بنحو قيد واطلاق شريك ميباشند .\r\n\r\nتبصره در نامهاى ديگر هيولى ووجه تسميهء آنها :\r\nأسماء هيولى باعتبار مفهوم آنها مختلف بوده ولذا از اين حيث كه تركيب أجسام از آن آغاز ميشود « عنصر » نام دارد ، واز حيث اينكه تركيب ، بدان منحلّ شده وپايان مىپذيرد « اسطقسّ » بوده وچون قبول صورت ميكند « موضوع » است وبلحاظ صرف قوّه بودن واستعداد محض « هيولى » است ؛ ولى بايد دانست كه هيولى چيزى نيست كه داراى قوّهء قبول صورت باشد ؛ يعنى ذات لها القوّه نيست ؛ بلكه ذات عين القوّه ميباشد ؛ وبين ذات وقوّه داشتن هيولى دوگانگى نبوده ؛ وبتعبير ديگر اين قوّه در محلّ ذات هيولى موجود است ؛ وهيولى را از اين حيث كه صورت حالّ بر آن بوده ودر آن حلول ميكند « محلّ » هم ناميده‌اند ؛ وچون خمير مايهء اصلى أشياء است ، آنرا « طينت » هم گفته‌اند ؛ چنانكه برخى از متكلّمان وحكماء نيز به « ركن » نام نهاده وبدين وجه تسميه آنرا « مادّه ومايهء » برخى از صفات جسماني در شمار آورده‌اند .\r\nدر برخى از كتب كلامي هم هيولى را از حيث قبول صورت « قابل » ناميده‌اند وتا اينجا نه اسم برحسب مفاهيم مختلف بر آن نهاده‌اند كه اگر « قوّه » را نيز بلحاظ صرف قوه بودن و « استعداد » را بمنظور داشتن نحوه‌اى از وجود ، اگرچه در پست‌ترين مراتب آن ، در مواردى بجاى هيولى بكار برند ؛ يازده اسم براي هيولى متصوّر است ؛ كه بهر اسم ووصف ، بايد آنها را مبدء حركت كمالى از صرف قوّهء وجود بودن بسوى كمال وفعليّت غائى دانست ؛ ليكن غايت نيز در هر درجه ومرتبه از فعليّت حاصله ، مبدئى براي حركت بسوى كمال ثانوي تا آخر آنها ميگردد كه بغاية الغايات منتهى شود وبتسميهء ديگر كه هر غايتى ، مبدء حركتي ديگر است ، ميتوان آنرا به « مبدء المبادى » نيز نامگزارى كرد كه ايندو اسم نيز از أسماء اللّه در شمار آمده ، وحضرت حقتعالى با ظهور اسم اوّل ،\r\n\r\n","description":"","footnote":"","page_name":" 337 ","page_number":348},
  {"content":"\r\n\r\nمبدء المبادى در سير نزولى است كه در سير صعودى هم ؛ چون حركت بسوى كمال وفعليّات از مبدء هيولائى آغاز ميگردد ، در عين اينكه غاية الغايات است ، مبدء المبادى هم ميباشد ؛ والبتّه معناى ايندو اصطلاح وچهار اسم هو الأول والآخر ، والظّاهر والباطن ، در دو قوس نزول وصعود از حقيقت خود كه عين مسمّى است بدور وبركنار نبوده ودر عين تحقّق خود شامل جميع أسماء اللّه نيز در شمار آمده واز اين حيث به امام ائمّهء أسماء اللّه موصوفند ، وفرق آنها با چهار اسم ديگر حضرت حقّ كه به امام ائمّهء أسماء معروفند ، يعنى أسامي حيات وعلم واراده وقدرت ، در اينستكه چهار اسم نخست جنبهء شمول بر چهار اسم دوّم را دارند ؛ يعنى أسماء اوّل وآخر وظاهر وباطن ، شامل جميع أسماء ومسمّيات آنها ميباشند ، ودر نتيجة بامام أسماء وأسماء حسنى وأعظم نيز از وجهي شمول وگستره داشته وهيچ اسمى ، حتّى أسماء غيرقابل احصاء ، وجود ندارد ، مگر اينكه از حيثى ، در دايرهء فراگير أسماء اوّل وآخر وظاهر وباطن جمع بوده ودر غيب الغيوب هم ، جميع أسماء مستأثره ومفاتح الغيب نيز در اين دايرهء كامله جمعند وبعلّت همين شمول است كه آيهء نازله در سورهء حديد فرمايد :  « هُوَ الْأَوَّلُ وَالْآخِرُ وَالظَّاهِرُ وَالْباطِنُ ، وَهُوَ بِكُلِّ شَيْءٍ عَلِيمٌ »  كه حتّى اسم هو ، در هويّت غيبى نيز داخل در گسترهء شمولى اسم اوّل است ، اگرچه از لحاظى هم در دايرهء محيطهء اسم الآخر جاى دارد ؛ زيرا هو اسمى غيبى است كه بغيب الغيوب وكنز المصون وسرّ مستسرّ بسرّ يا ستر مستور بغيب حقيقت لا اسمى ولا رسمي ولا تعيّنى حضرت حقتعالى اشاره دارد ؛ واگر آنرا عين ظهور از غيب الغيوب يا بغيب مطلق عن الاطلاق والتّقييد دانيم ؛ همين ظهور از وجود مطلق عن الاطلاق والتّقييد ، اوّل است كه آخر همين اوّل نيز همان غيب الغيوب بوده ودو اسم الأول والآخر در اين غيب وغيب الغيب مسمّايى ميطلبد ؛ چنانكه در منتهاى غائى قوس صعود در وجود نيز ، أسماء ظاهره بباطن مىانجامد واگر طبق برخى از أقوال حكماء متألّه وعرفاى شامخ ومحقّقان معارف حقّهء الهى ؛ ذات حضرت حقّ - عظم شأنه - را « شيئى » و « مشيئ الأشياء » بدانيم ، قسمت أخير آية :  « وَهُوَ بِكُلِّ شَيْءٍ عَلِيمٌ »  وجود حقيقي وفوق اطلاق وتقييد حضرت أو را نيز در مرتبهء اتّحاد علم وعالم ومعلوم در برگرفته وديگر هيچ ممكن الوجودي را امكان تصوّرى بيش از اين در مرتبهء هويّت غيبيّه نبوده وإذا تم الكلام إلى الله فاسكتوا حاكم است ؛ ليكن انسان در مقام وصل وحتّى پيش از اين در صلاة يوميّهء خود بگاه خواندن سورهء اخلاص اسم هو را در كريمهء :   « قُلْ  \r\n\r\n","description":"","footnote":"","page_name":" 338 ","page_number":349},
  {"content":"\r\n\r\n  هُوَ اللَّهُ أَحَدٌ »   ميخواند كه بنظر اين فقير مجوّزى در فهم معنى حقيقي آن در مقام توحيد است ؛ اگرچه خواندن سوره‌هاى ديگر بجاى اخلاص ؛ دليلي بر عدم تأمّل وتحقيق عارفانه در   « قُلْ هُوَ اللَّهُ أَحَدٌ »   نبوده ، وبهروجه ، غوص در اين محيط وخوض در اين غامض ، خود عبادتي بزرگ است ؛ كه در مرتبه‌اى خاصّ از عبادات ديگر برتر بوده واز موجبات تقرّب بخداوند تعالى ميباشد ؛ چون در قوس صعودى موجودات بسوى ذات باريتعالى كه غاية كلّ غايات كمالى وفعليّات محضه است ، مستلزم حركت ذاتي وجوهري استكمالى بوده وتحقّق اين طريق جز بتحقيق در أنواع حركات كمالية ميسّر نيست ؛ ولذا در فصل يازدهم به بررسى وتدقيق در حركتهاى مزبور پرداخته وبرهان هريك را بيان مىكنيم .\r\n\r\n[ نكته‌اى لطيف وقابل امعان‌نظر 
  ]\r\nامّا نكتهء لطيف وقابل امعان‌نظر ؛ اينستكه : هيولى يا مادّة الموادّ ، اگر با صورت قرين نباشد ، ودر هر نحوه تركيب اعمّ از اتّحادى وانضمامى ، بلباسى از جسميّت وشيئى گرديدن ملبّس نگردد ؛ هيچگاه بفعليّت وكمالى در آن نحوه از تركيب نخواهد رسيد ؛ بنابراين ، هرگونه كمال وجسميت وشيئيّت وفعليّتى كه براي آن متصوّر باشد ، از صورت است واين صورت نيز بوسائط مختلف ومتعدّدى ، آنچه را از حيث ارتقاء وجودي وكمالى بمادّه وعنصر يا اسطقّس وهيولى مىبخشد ، از حضرت حقتعالى در مرتبهء ظهور به اسم المصوّر ميگيرد ، ولذا در پست‌ترين مراتب ودرجات وجودي هم ، نميتوان از تأثيرات ايجادى ووجودي أسامي حضرت حقتعالى غافل بود وبا ژرف‌نگرى عرفانى وشناختى عالمانه وحكيمانه از اين لطيفهء الهى بدور وفارغ مانده وظهور صريح ودقيق حضرت باريتعالى را تحت حكومت اسم مصوّر الصّور در نحوهء تركيب هيولى با صورت نديد ، واينجاست كه بايد با شاعر عارف همندا گرديد :\r\n ديده‌اى وأم كنم از تو ، برويت نگرم * زانكه شايستهء ديدار تو ، نَبود نظرم \r\nپس شيئى گرديدن هرچيز ، يعنى نفس تحقّق آن بصورت است ونه بمادّهء شيئى ، وبهمين ملاحظه صورت داراى فعليّت وفاعليّت بوده وتأثيرگزار بر شيئى از حيث تحقّق آن بشيئيّت است ؛ واين فاعليّت تأثيرگزار بسبب ظهور اسم المصوّر الهى است كه جميع كار وكيا وفرّ وبهاى صورت از مصوّر الصّور ميباشد ؛ امّا در خصوص مادّه وهيولى نيز بايد دانست كه هيولى قوّهء صرف بوده وتنها چيزى را كه از هستى دارد همين قوّهء قبول صورت است ؛ ولذا اگر عنصر يا مادّه فاقد همين صرف القوّه بود ، تأثير وفاعليّت صورت\r\n\r\n","description":"","footnote":"","page_name":" 339 ","page_number":350},
  {"content":"\r\n\r\nدر ايجاد جسم بيفايده مىنمود ؛ پس فاعل هميشه در تأثر فاعليّت خود نيازمند بقابل است وقابل هم بايد قوّهء قبول را از مبدئى الهى وبوسائطى متعدّد گرفته باشد ؛ تا تأثير فاعل يا صورت در تركيب وايجاد جسم ، مفيد ومثبت بوده وبتحليل نهايى بهمانگونه كه فاعل ، صورت بخشي وفعليّت خود را از اسم المصوّر ميگيرد ، قابل ومادّه هم بايد استعداد وقبول شيئيّت را از مبدئى وصول كند كه آنهم بجز حضرت حقتعالى نخواهد بود ، وگرنه قابل بايد استعداد قبول را خود در ذات خود نهد ، وفاقد شيئى نميتواند معطى آن باشد ؛ در نتيجة ، هم فاعليّت صورت وهم قابليّت هيولى از حضرت باريتعالى است وباقي نميماند جز فعل تركيب ايندو ، كه آنهم بنكاح أسماء مولّده تحقّق مىيابد ، واگر قدرت حقتعالى را كه مسبوق به ارادهء اوست ، در مناكحهء صورت وهيولى دخل وتصرّفى نباشد ، نكاح مزبور عقيم النّتيجه مانده وتولّدى جديد را كه اسمى از أسماء اللّه ميباشد ؛ مانند عقيم بودن آدميان در نكاح ، حاصل نخواهد كرد ، وطبق كريمهء قرآني :  « وَهُوَ الَّذِي فِي السَّماءِ إِلهٌ وَفِي الْأَرْضِ إِلهٌ »  همگى از أو ، وبراي أو وبسوى أو رهسپار بوده وبقول شاعر عارف :\r\n ما ز بالاييم وبالا ميرويم * ما از آنجاييم وآنجا مىرويم \r\nصحّت اين نتيجه‌گيرى بر مبناى صحيح بودن أصل تركيب هيولى وصورت است وآن نيز بر وفق نظريّهء حكماء مشّاء ، وگرنه در قول به ابطال هيولى وصورت ؛ وموجوديّت جسم مطلق ومقيّد طبق نظر شيخ اشراق ، شهيد سهروردى ؛ مبحث مزبور از أساس فاقد صحّت ودر نتيجة بىاصل وباطل است ؛ ودر اينصورت نه هيولايى در خارج موجود است ونه صورتي كه در آن حلول كرده وبدين اعتبار ، هيولى را محلّ آن فرض كنيم ؛ وحتّى براساس نظريّهء سيّد سند صدر الدّين دشتكى وصدر المتألّهين شيرازي ، كه قائل باتّحاد عيني ايندو بوده وبالمآل هيچگاه هيولى را از صورت عارى ندانسته ونيز صورت را هرگز منفكّ از هيولى نشناخته‌اند ؛ تركيب ايندو برمبناى اعتبار عقلي بوده ودر صدق عيني وخارجي ، چيزى بنام هيولاى عارى از صورت وصورت منفكّ از هيولى وجود ندارد ، تا از تركيب آنها اعمّ از انضمامى يا اتّحاد عيني ؛ جسمي ايجاد گردد وبنابراين تحليل دقيق ؛ سير نزولى وجود در نهايت درجه فرودين از مرتبهء هويّت مطلقه والوهيّت وأحديّت وواحديّت ومرتبهء روح أعظم وظهور آن در عقل اوّل وسپس نفوس كلّى وجزئي وفلك محيط وأفلاك وآسمانها وزمين تا جسم مطلق ومقيّد ؛\r\n\r\n","description":"","footnote":"","page_name":" 340 ","page_number":351},
  {"content":"\r\n\r\nبهمين جسم مقيّد وجزئي پايان مىپذيرد كه آخرين درجهء فرود وتنزّل وجود در قوس نزولى بوده ، وپائين‌تر از آن در عالم جسمانيّات وجود نداشته وچنين حقيقتي بهيولاى مبهمه وصورت كماليهء آن در شيئيّت خاتمه نمىيابد ، ودر حاقّ جسميّت خود تجزيهء حقيقي وخارجي را بهيولى وصورت بخود نمىپذيرد وعقيدهء حكماى مشّاء نيز در تحليل آن بصورت وهيولى ، تنها بصرف اعتبار عقلي است وبالأخره منتهاى نظر حكماء مشّاء وسيّد سند ، دشتكى وصدر المتألّهين شيرازي هم بعارى نبودن هيولى از صورت وعدم انفكاك صورت از هيولى منجر ميشود ؛ چه رسد بدينكه ايندو را مركّب انضمامى بدانيم ويا متّحد عيني وخارجي ، كه در هر تركيبي بايد حدّاقلّ وجود دو جزء قابل تركيب موجود باشد ؛ وگرنه تركيبي تحقّق نخواهد يافت ؛ تا آنرا باعتباري انضمامى فرض كنيم يا اتّحادى عيني ؛ وبالمآل چون هم اجزاء جسم از هيولى وصورت اموريست اعتباري وعقلي وهم تركيب آنها در لحاظ عقل است ونه در خارج ؛ بنابراين ، آنچه در خارج از اعتبارات عقلي موجود ميباشد ، همين جسم مقيّد است وبس ولهذا آخرين سير سلسلهء نزولى كائنات أمرى وخلقي ، بجسم مقيّد ومحدود ؛ آنهم بحدود كمّى وكيفى مىانجامد ؛ واعتقاد بدين حقيقت واضح ومبرهن ؛ كمترين رخنه وخدشه‌اى بقاعدهء :\r\n« شيئيّت الشّيئى بصورته لا بمادّته » وارد نميكند ؛ زيرا يكى از مهمّترين مصاديق بارز شيئيّت ، جسم مقيّد بحدود ششگانه ميباشد ؛ ودر اينكه آخرين شيئى متنزّل وفرودين در قوس نزولى جسم است ؛ جاى شبهه وترديدى نيست ، وهمين صورت جسمي مظهر اسم المصوّر در نهايت درجهء نزول وجود است كه صورت ترابى از مصاديق بارزهء آن در شمار مىآيد .\r\n\r\n","description":"","footnote":"","page_name":" 341 ","page_number":352},
  {"content":"\r\n\r\n\r\nفصل يازدهم تحقيق در حركات وأنواع وموضوع آنها در قوس صعود\r\nهر شيئى موجودى ، داراى دو وجه است : يكى فعليّت وكمال وديگرى قوّه ونقصان ؛ ودر وجه دوّم اگر آن شيئى بتدريج از قوّه ونقصان بسوى فعليّت وكمال خارج گردد ، همين خروج از قوّه بفعل يا نقص بكمال را حركت نامند ؛ حال اگر شيئى داراى قوّه ، هرگز از حالت بالقوّه بودن خارج نشده وبفعل نگرايد ؛ نهادن وديعهء قوّه در آن از جانب فاعل وجوبي ، أمرى لغو است ؛ وممكن نيست كه فاعل وجوبي به امر لغوى ارتكاب ورزد ؛ پس شيئى بالقوّه وناقص بايد از حالت نقص وبالقوّه بودن خود خارج گرديده ودر فعليّت وكمال داخل گردد ، ولذا خروج از قوّه بفعل را حركت نامند ؛ واين خروج بردو قسم است : يا ناگهانى ودفعي است ، ويا بر سبيل اتّصال حقيقي وبتدريج ؛ كه در اينصورت آنرا « حركت » دانند ويا دفعي وناگهانى است كه آنرا حادث گرديدن چيزى خوانند ؛ وأرسطو حركت را عبارت از چيزى ميداند كه امكان رسيدن بكمال دوّم را در هرچيز بتدريج موجب گردد ؛ وبعبارت ديگر خروج تدريجي قوّه را بفعل ، حركت گويند .\r\nآنگاه در تعريف زمان از حركت استفاده كرده وگويند : زمان عبارت از مقدار حركت و « آن » طرفي از مقدار حركت ميباشد ؛ پس خروج شيئى از قوّه ودخول آن در فعليّت ؛ حالت انتظارى است در قوّه كه وديعهء الهى بوده وچون هر وديعه‌اى در هرچيز بظهور حقتعالى در آنچيز به اسم « العادل » عين حالت انتظار كمال آنست ؛ رسيدن بكمال دوّم ، عين برآوردن حقّ آن وديعه بوده وحركت موجب آنست ؛ وبالمآل كمال اوّل را بايد بحالت شيئى در پيش از حركت يا بالقوّه بودن تعبير كرد وكمال دوّم را پس از\r\n\r\n","description":"","footnote":"","page_name":" 342 ","page_number":353},
  {"content":"\r\n\r\nرسيدن شيئى بمقصد يا ما إليه الحركة ، واز طرف ديگر ؛ متكلّمان بودن شيئى متحرّك در مكان اوّل خود وحصول در مكان دوّم را حركت خوانند ولذا حركت در اصطلاح آنان عبارت از بودن شيئى از مكان اوّل در مكان دوّم است ، ودر اينجا متذكّر ميشويم هر خواننده‌اى طالب تحقيق همه جانبه ووافى در اين مسئله باشد ، بايد آنرا از همين مبحث در « حكمت‌نامهء » « 1 » اين فقير مطالعه كند .\r\nديگر اينكه هر حركتي بطور تحقيق ، از شش امر ناگزير بوده وتحقّق حركت بدانها ميباشد : 1 - مبدء وآغاز حركت 2 - نهايت وپايان آن 3 - سبب تحريك يا محرّك 4 - مسافتى كه متحرك بايد آنرا از بالقوّه تا بالفعل بپيمايد 5 - داعى حركت يا آنچه حركت براي انجام يافتن آنست 6 - متحرّك يا ذات وشيئى موصوف بحركت كه از حالت پيشين بحالت ديگر نمود ميكند ؛ وما در تكميل مبحث موردنظر ، بتعريف اقسام حركت مىپردازيم .\r\n\r\nاقسام حركت در سير إلى اللّه .\r\nشيخ الرّئيس ، ابن سينا ، حركت را در چهار مقولهء كمّ وكيف ووضع وأين ميداند وبحركت جوهري ذاتي قائل نبوده وادّله‌اى بر بطلان آن آورده است ؛ وحركت در مقولات مضاف وزمان ومكان واكتساب هيأت وصورت ووضع وأمور ديگر كه برخى از حكماء آنرا بفعل وانفعال تعبير كرده‌اند ؛ همهء آنها را بوعلى در همان چهار مقولة قرار داده است .\r\nامّا متكلّمان وحكماى متأخّر بر أو حركات را بتفصيل بأنواع : قطعي وتوسّطى وعرضى وذاتي وطبيعي وشوقى وارادى وجوهري وقسرى وأرضى وسماوي ومستدير ومستقيم ووضعي وهابط يا نزولى وصاعد يا صعودى ، ودائم وسريع وبطئى ومنقطع ومتّصل تقسيم كرده ، وبالآخرة حكيم سبزوارى در شرح بر منظومهء حكمت خويش ، متحرّك را نسبت بحدود مسافت ، سيّال دانسته وبتحقيق در أنواع حركات پرداخته است ؛ ودر حركت طبيعي گويد : اگر اين حركت از متحرّك طبيعي وبا شوق ويا اشتياق جنبنده باشد ، آنرا حركت شوقى نامند كه انگيزهء نفساني بكمال مطلوب در آن\r\n\r\n\r\n","description":"","footnote":"\r\n( 1 ) - جلد دوّم حكمت‌نامه يا شرح كبير بر شرح وحواشي منظومهء حكمت حكيم سبزوارى از غلامحسين رضانژاد « نوشين » از انتشارات الزّهراء سال 1380 شمسي .\r\n","page_name":" 343 ","page_number":354},
  {"content":"\r\n\r\nملحوظ بوده ؛ ووجود شعور در شيئى متحرّك لازم است ؛ ودر حقيقت فرق آن با حركت طبيعي صرف ؛ همين وجود شوق وشعور متحرّك است ؛ كه أو را بكمال مطلوب هدايت ميكند ؛ وبتعبير ديگر فصل أخير حركت شوقى از طبيعي ، همين انگيزش شعورمندانه براي وصول بمطلوب مورد اشتياق متحرّك است ؛ وبدين ملاحظه حركت شوقى را ارادى هم گفته‌اند ؛ كه بالأخره باختيار متحرّك انجاميده وبحركت نفساني هم موسوم است ؛ كه اين نويسنده در جلد دوّم كتاب « حكمت‌نامه » يا شرح كبير خود بر منظومهء حكمت سبزوراى آنرا در جدول خاصّى تدوين وترسيم كرده‌ام ودر اين جدول بچهل‌گونه حركت اشاره نموده‌ام ، كه شرح وبسط آنها در اين وجيزه لزومى ندارد ؛ وچون عامل اصلى در سير صعودى موجودات بسوى حضرت حقتعالى ، همين حركاتند ؛ ما از اين حركتها بدو قسم اساسى ومعتبر ومهمّ آنها : يكى حركت جوهري وذاتي استكمالى وديگرى حبّى وعشقى مىپردازيم ؛ ودر هر مبحث ومسئله‌اى ، بتدقيق وتحقيق در نكات مهمّه ولطيف آنها مبادرت ميورزيم :\r\n\r\nاوّل - تحقيق در حركت جوهري ذاتي واستكمالى :\r\nيكى از مسائل فلسفي وحكمت الهى كه بوسيلهء شخص ملّا صدرا - عليه آلاف التّحية والثّناء - مبرهن وبدلائل ابرازى أو مدلّل گرديده ، همين مسئلهء حركت از ذات جوهر واستكمال آن به آن بسبب حركتي بوصف مزبور است كه فهم مسائل حكمي وفلسفي بسيارى بر آن مترتّب ميباشد ؛ يكى از آنها حدوث سراسر عالم بلحاظ ذات وصفات وايجاد طبيعت بوده وديگرى وصول بغايات واستكمال ذاتي موجودات طبيعي ووحدت جمعى وحافظ در مراتب مختلف عالم طبع ونيز تحوّلات استكمالى نفس ناطقه ميباشد ، كه براساس حركت در جوهر ذات هر شيئى نهفته گرديده ودر حقيقت ميتوان آنرا بزرگترين عامل صعودى در سير بسوى حضرت حقتعالى دانست .\r\nاكنون ، پيش از بيان ادّلهء اين حركت ونتايجى كه ميتوان از آن گرفت ؛ بتوضيح اجمالي برخى از مسائل مورد اشاره در فوق مىپردازيم .\r\n\r\n1 - حدوث سراسر عالم طبيعت :\r\nحكيم سبزوارى ، از اين مبحث در شرح خود ؛ با جملهء « حدوث العالم الطّبيعى بشراشره » ياد كرده وگويد : أجسام عنصرى وأثيرى - اعمّ از بسيط ومركّب - وبطور كلّى اجزاء وجزئيّات وكلّ وكلّيات وتمامى عالم از مادّه وصورت جسمي ونوعي وأوصاف واتباع ولوازم آنها ؛ يعنى از أفلاك وسماويّات\r\nو \r\n","description":"","footnote":"","page_name":" 344 ","page_number":355},
  {"content":"\r\n\r\nأجرام آنها تا قرارگاه زمين با آنچه داخل آنست ؛ مبتنى براساس وبنلاد حركت جوهري استكمالى بوده واين عموميّت شامل موجودات جاندار وگياهان وپرنده وچرنده ورونده ودوپايان وچهارپايان وصاحبان نفوس طبيعي وناطقه هم گرديده واز سرايت وجريان حكم كلّى حركت جوهري استكمالى بدور يا بركنار نميباشند ؛ وحتّى نفوس نيز از همين حيثيّت نفساني خود داخل در أمر ياد شده ومحكوم بأحكام حركت مزبورند ؛ ولزوما بايد در طىّ طريق استكمال ذات خود ، وأخذ ووصول بفعليّت تامّه ، از مراتب ودرجات ومنازلى عبور كرده وأدوار هريك از مراتب عقول هيولانى وبالملكة وبالفعل وبالمستفادّ را طىّ كرده وبالمآل بعقل فعّال واوّل وروح أعظم برسند وتا وصول بدين مرتبت فاخر وفخيم ، لمحه‌اى نياسوده وفارغ از اين هدف نهايى زندگى نكنند .\r\nبارى ، تجدّد وحدوث عالم ، يا بصور نوعي طبيعي است ؛ كه بالذّات داراى تبدّل وسيلان وسريان حركت جوهري است ؛ وموادّ عالم طبع در هر آنى از آنات ، بصورتى مصوّر ميگردند كه نه پيش از آن داراى چنان صورتي بودند ونه پس از آن خواهند بود ؛ واين تجدّد وتبدّل دائمي بصورت جسمي ، در مقام قياس با صورت نوعي ؛ خود ماهيّتى است جنسي ومبهم كه تحصّل آن بصورت نوعي بوده وهمين صورت نوعي هم بنوبهء خود ، از لحاظ وجود با صورت جسمي متّحد ميباشد ؛ واز سوى ديگر جنس هم معلول فصل بوده ولذا تجدّد وسيلان فصل كه علّت جنس است ؛ بتجدّد وسيلان جنس انجاميده واين معنى پس از تصوّر موجوديّت جنس بعين وجود فصل ، أمرى آشكار ميباشد ؛ ولى چون مادّهء عالم طبيعت از حيث وجود با صورت جسمي متّحد است ؛ بدانگونه كه صورت جسمي هم با صورت نوعي اتّحاد دارد ؛ ونيز از طرف ديگر ، بنابر نظريّهء سيّد سند ؛ صدر الدّين دشتكى شيرازي ؛ وملّا صدرا وپيروان وى ؛ اتّحاد مادّه وصورت ، عيني وخارجي است ونه مركّب بتركيب انضمامى ؛ پس حكم يكى از ايندو در ديگرى هم از حيث وجودي سرايت داشته وبالنّتيجه تمامى موادّ وصور عالم در موضوعات خود متجدّد ومتبدّل ومتحوّل بوده وامّا أعراض عالم طبيعت نيز به تبعيّت از موضوعات خود كه همان جواهر باشند ؛ دستخوش همين تحوّل ودگرگونى وتجدّد ميباشند ؛ زيرا اگر اين معنى حقيقت نداشته باشد ، ناگزير يا بايد أعراض بدون عروض بر موضوعات ومعروضات خود باقي باشند ويا از موضوعي بموضوع ديگر انتقال يابند واين هردو محال عقلي بوده وغير از ايندو مفاسدى ديگر هم بر اين فرض مترتّب\r\n\r\n","description":"","footnote":"","page_name":" 345 ","page_number":356},
  {"content":"\r\n\r\nخواهد بود ؛ وبالمآل بايد گفت كه تجدّد وتغيير در كلّ مواد عالم وصور آنها وبالأخره در صورت جسمي ونوعي وأعراض وأوصاف وتوابع ولوازم آنها از حيث ذات وصفت ناگزير بوده وبنابر ادلّه وبراهين قاطعه ، بايد معتقد بتجدّد وتحوّل سرتاسر عالم از جواهر وأعراض گرديده وكلّ وسراسر طبيعت را در معرض اين تجدّد وسيلان دائمي وتبدّل وتحوّل هميشگى دانست .\r\n\r\n2 - وصول بغايات يا استكمال ذاتي :\r\nهر موجودى اعمّ از جماد ونبات وحيوان وانسان را در اين عالم مقصدى است كه بايد در طىّ حركات خود بويژه حركت جوهري بدان نائل آمده وآنقدر به ادامه حركت خود پردازد تا بمقصد نهايى ومنظور غائى كه انسان كامل است برسد وهمين انسان كامل هم بايد در مسير إلى اللّه حركت كند ، تا بلقاء اللّه واصل گرديده وبمصداق حديث قدسي : « يا ابن آدم ، خلقت الأشياء لأجلك وخلقتك لأجلى » وآيات وروايات ديگر در همين معنى نائل گردد والبتّه وصول بغايات بتدريج ودر تحليل صحيح علمي بنحو اتّحاد ورسيدن بوحدت عيني بوده وبايد از مراتب عقل هيولانى وبالملكة وبالفعل وبالمستفاد بگذرد ، تا بمرتبهء عقل فعّال واوّل وروح أعظم برسد وبفناى در افعال وصفات وذات الهى پايان پذيرد ؛ كه بفناى كلّيه مصطلح بوده ونتيجهء آن بقاء بعد الفناء ميباشد ومصداق حديث : « خلقتكم للبقاء لا للفناء » دربارهء أو صادق آيد ، وجميع اين مراتب ومدارج ومنازل ، صورت تحقّق نيابند ، مگر به تبدّل ذاتي وحركت جوهري .\r\n\r\n3 - وحدت جمعى نفس در طىّ مراتب ودرجات :\r\nطبق نظريّهء صحيح وعقيدهء مبرهن ملّا صدرا ؛ نفس آدمي وبطور كلّى حيواني ، در اوّلين دوران تكوّن خود جسماني بوده وسپس با حركات استكمالى با روح متّصل گرديده وايندو داراى احكامى واحد ميگردند ، ولذا اين جملهء موروث صدر الحكماء شيرازي مؤيد اين مسئله ميباشد كه فرمود : « النّفس جسمانيّة الحدوث وروحانيّة البقاء » يعنى روح در ذات وتأثيرات خود بالفعل بوده ونفس بالقوّه ؛ ليكن بسبب حركات مداوم وهميشگى خود بفعليّت ميرسد وآنچنان در خصائص روح مستهلك ميگردد ، كه بگاه ترك بدن مادّى بمعيّت روح واتّحاد حقيقي با آن ببقاء وخلود جاودانه مىپيوندد ؛ مانند اينكه هيچگاه از يكديگر جدا نبوده‌اند ؛ در صورتيكه در ابتداء حدوث خود ، مادّى بوده وبسبب استكمال باحكام روح ظهور كرده وبموجوديّت روح باقي خواهد ماند ؛ وبالمآل بمراتب كمالى\r\n\r\n","description":"","footnote":"","page_name":" 346 ","page_number":357},
  {"content":"\r\n\r\nخود كه همان مرتبهء خفىّ وأخفى است نائل آمده والبتّه نفس در اين مسير دائمي بسير خود بر سبيل اتّصال وحداني واستمرارى با استمداد از روح منفوخ الهى از مراتب طبع ونفس وعقل وقلب وسرّ وخفىّ وأخفى ، درميگذرد ودر هر مرتبه‌اى بلبس فوق لبس - ونه خلع از لبس - نائل آمده ودر جميع مراتب مزبور ومسير تعالى وارتقاء ؛ يعنى از نخستين مرتبه تا آخرين آن‌كه فناى كلّيه در ذات حقتعالى است ؛ وحدت جمعى وشخصي آن محفوظ مانده وهيچ تبدّل وتحوّلى در آن جز از طريق حركت جوهري امكان‌پذير نيست ، وبهمين دليل حكيم سبزوارى در شرح منظومهء خود فرمايد : « والوحدة الجمعيّة الحافظة لجميع المراتب الطّبيعيّة والأمريّة للنّفس الناطقة » .\r\n\r\n4 - إثبات تحوّل صعودى وملكوتي وأمور ديگر :\r\nمراد از اين تحوّل كه بسبب حركت جوهري وبراساس آنست ؛ چند مورد مهمّ ومسئلهء قابل توجّه ميباشد كه به برخى از آنها با اشاراتى اكتفاء ميشود : يكى از آنها اثبات مثال صعودى وتحوّل ملكوتي است ؛ وديگرى ظهور انسان بمظهريّت كامله وتامّهء الهى بوده كه نسبت بجميع أسماء وافعال وصفات وكلمات اللّه واقع ميگردد ؛ يعنى انسان كامل مظهر جامع الأطراف آنها ميشود .\r\nسه ديگر اثبات حشر جسماني بويژه بر وفق نظريّهء حكيم مؤسّس آقا على مدرّس زنوزى است ، كه اعتقاد بحركت استكمالى مادّهء بدن بعد از جدا شدن روح از آن دارد ، ومعتقد است كه اين بدن مادّى وموادّ جسماني نيز در طىّ مراتبى باستكمال وخروج از قوّه بفعل واز نقس بكمال ؛ مسير خود را با يافتن استعداد قبول روح خود ادامه ميدهد ؛ تا بالآخرة ايندو در يوم الحشر ومعاد همانند روح وبدن در دنيا ، يكى گرديده وبسبب طاعت يا معصيت ، بثواب وعقاب اخروى خود نائل خواهند آمد ؛ ولذا موادّ بدن نيز پس از موت انسان ، بسبب حركت جوهري قابل پذيرفتن روح خود گرديده وبمعيّت ووحدت يكديگر ، معاقب ميباشند ؛ البتّه چنانكه در تأليفات ديگر اين مؤلّف فقير گفته آمده وبتحقيق پيوسته است ؛ اين نظريّه در طول تاريخ تحوّلات عقايد حكمي وفلسفي ، بويژه در أمر معاد جسماني سابقه داشته وهركس بخواهد ميتواند ، سير تحوّل آنرا در كتاب « حكمت‌نامه » وبويژه در كتاب « لطائف حكمت وعرفان ، در روابط خدا وانسان » ودر مبحث معاد جسماني آنها مطالعه وتحقيق كند .\r\nبارى ، اگر بخواهيم در اين مقولة بعقيده شيخ حكماء مشّاء أبو علي بن سينا - اسكنه اللّه تعالى في فراديس رحمته الرّحيميه - باقي بمانيم ؛ ومعتقد بحركت در مقولهء جوهر\r\nو \r\n","description":"","footnote":"","page_name":" 347 ","page_number":358},
  {"content":"\r\n\r\nتكوّن تدريجي واستكمال ذاتي نبوده وبه تبدّل وسيلان ذاتي جواهر وأعراض قائل نباشيم ؛ چون تالي اين قضايا باطل است ؛ از بطلان توالى آنها ؛ بطلان مقدّمات نيز لازم آمده وگرفتار فسادهايى ديگر نيز در اين مسئله خواهيم بود ؛ اضافه‌تر اينكه براي نفس ناطقه قائل بوحدتى حقّه وجمعى در طىّ مراتب خود از بالقوّه تا بالفعل نخواهيم گرديد ، ودر نتيجة انسان پس از اينهمه سير كمالى وارتقاء وصعود ، هرگز سايهء بلند پايهء حضرت حقتعالى نخواهد بود ، وعكس ضرب المثل معروف : با اينكه كرّه‌خر آمده ، الاغ هم نرفته است ، چه رسد كه بفناى ذاتي در حضرت حقتعالى رسيده باشد .\r\nبهمين لحاظ است كه حكيم بلند پايه وعارف نامدار سبزوارى ، حاجّ ملّا هادي - أعلى اللّه مقاماته في العلّييّن - سروده است :\r\n وجوهريّة لدينا واقعة * إذ كانت الأعراض كلّا تابعة \r\nيعنى : وحركت جوهري براي جميع موجودات در باور ما حكماى متألّه ؛ واقع وحقّ است ؛ ودر اينصورت كه جميع موضوعات ومعروضات ذاتي وجوهري متحرّك بحركت مزبور باشند ؛ أعراض نيز به تبعيّت از آنها متحرّك بوده وتابع جواهر خودند .\r\n\r\n« ادّله وبراهين اثبات حركت جوهري استكمالى »\r\n1 - اگر ما طبيعت معروضات ويا جواهر را ثابت وبدون حركت جوهري بدانيم ، بطور لزوم بايد عوارض آنها ثابت بوده ومتحرّك نباشند ؛ زيرا عوارض ، تابع معروضات خودند وچون عوارض تابع باشند ومتحرّك ؛ لازم مىآيد كه معروضات آنها يا جواهر نيز متحرك بوده ومعلول از علّت يا صادر از مصدر خود جدا نماند . وايندو در حدّ وبرهان شريك باشند ؛ ولذا چون جواهر متجدّد بالذّاتند ، عوارض آنها نيز از وصف تحرّك وتجدّد بهره‌مند ميباشند وگرنه امكان ندارد كه با سيّال ومتجدّد ندانستن جواهر ، بتوان سيّال ومتجدّد بودن را بعوارض داد ؛ زيرا اوّلا فاقد شيئى نميتواند معطى آن باشد ؛ ثانيا هر امر مرتبط بثابتى ثابت بوده وسيّال ومتجدّد نخواهد شد ، مگر به تبعيّت از مصدر وعلّت خود كه همان جواهر باشند ؛ ثالثا چون تالي قضيّه ، يعنى ثبوت وعدم تجدّد عوارض باطل بوده وعوارض متحوّل وسيّالند ؛ پس مقدّم قضيّه نيز باطل بوده ؛ يعنى جواهر ساكن نبوده ومتحرّك ومتجدّدند ؛ وگرنه با قبول حركت در عوارض ، لازم مىآيد كه علّت آن يا جواهر ثابت وغيرمتحرّك باشند ودر اينصورت تخلّف معلول از\r\n\r\n","description":"","footnote":"","page_name":" 348 ","page_number":359},
  {"content":"\r\n\r\nعلّت تامّهء خود لازم آمده وباطل است ؛ وبعلاوة طبق قاعدهء عقلي : « حصول العلّة عند حصول المعلول واجب » اگر معلول كه اعراضند ، متحوّل وسيّال ومتحرّكند ، عقل اقتضاء ميكند كه علّت آن نيز كه جواهرند ، داراى وصف تجدّد وتحرّك وسيلان باشد ؛ وبالمآل چون مىبينيم كه رنگ سيب از سبزى بزردى وقرمزى ميگرايد ونارس بودنش برسيدگى منجر ميگردد ؛ ناگزير بايد بپذيريم كه حركتي در عرض يا رنگ سيب پديدار ميگردد كه از سبزى بزردى وقرمزى مىانجامد ولذا بايد قبول كرد كه اين عارض در كمال وتجدّد وحركت ، تابع معروض خود يا سيب است ، وچگونه امكان دارد كه عرض متحرّك بسوى كمال باشد ، ولى معروض يا جوهر آن ساكن وثابت بماند ؟ .\r\n2 - تجدّد أمثال وصور از حيث تكوّن ويافتن كمال وجودي نيز دليلي بر حركت جوهري است ؛ زيرا أعراض هرآنى برموضوعات خود وارد بوده وچون در دو زمان بريك حالت برقرار وبدوام باقي نمىمانند ؛ پس على الدّوام در حركت مفطور خود متجدّد وسيّالند ؛ ليكن مراد عرفاى شامخ از أعراض ، عبارت از جواهر طبيعي عين ذاتند كه بجز ذات أحدى الصّفات حضرت حقّ ، كلّ ما في الوجود وممكنات أمرى وخلقي را فراميگيرد ؛ ولذا گفته‌اند كه : « العرض لا يبقى زمانين » يعنى عرض در دو زمان يكنواخت نميماند وعلى الدّوام متحوّل وسيّال است ؛ امّا مراد آنان از عرض آن نيست كه متكلّمان وفلاسفه وحكماء اصطلاح كرده‌اند ؛ بلكه مقصودشان از عرض وعدم بقاء آن در دو زمان بيك حقيقت يا حال ويا وضع ؛ كلّ عالم وجود است ، بجز حضرت حقتعالى وآنچه در صقع ربوبيّت والوهيّت است ؛ وبهمين معنى عرفاء شامخ كلّ جواهر عالم وبالتّبع أعراض آنها را نيز بمعيّت هم داخل در شمول اصطلاح مزبور دانسته وميگويند جميع موجودات عالم اعراضى هستند كه قائم بذات حضرت حقتعالى بوده وجناب كبريايى جوهر الجواهر وأصل الأصول ومصوّر الصّور بوده وحقيقة الحقايق مىباشد ، وبهمين ملاحظه بجز حضرت حقّ وأسماء وصفات وحريم أو ، جميع جواهر متحرّك بسوى حقّند واز اين جواهر ، بمعنا ووضعي خاصّ ، به أعراض تعبير كرده وگويند كه عرض در دو زمان بيك سان ويكنواخت باقي نمانده وعلى الدّوام در حال سيلان وحركتند وبدين تعبير ميتوان سيلان دائمي وتجدّد هميشگى آنها را بشعلهء چراغ تشبيه كرد كه هر آن در افروختن بوده وبا هر فروزشى مقدارى نفت مصرف آن ميشود ، واين فروزش واشتعال آنچنان سريع ومتّصل است كه ماهيّت شعلهء آن بنظر ثابت\r\n\r\n","description":"","footnote":"","page_name":" 349 ","page_number":360},
  {"content":"\r\n\r\nميرسد ، در حاليكه آنا فآنا در حالت افروختن وپرتو وفروغ‌بخشى بوده واز كثرت تداوم واتّصال آن ، هميشه بنظر ثابت مىنمايد ؛ ليكن في الحقيقة در هر آنى فتيلهء چراغ نفت موجود در خود را سوخته وفنا كرده وبنفتى جديد نيازمند است تا شعله باقي مانده وبسبب سرعت وكثرت پيوستگى شعله بنفت فتيله ، انسان ماهيّت شعله را يكنواخت ويكسان ومتّصل مىبيند ، در حاليكه أصلا چنين نيست ، ودر نتيجة از بين رفتن حالت اوّل شعله عين فناء وفناى آن عين بقاء بوده وبالأخره كلّ موجودات هم مانند شعلهء جوّالهء چراغ است كه هر آن در حال فناء ميباشند واز بس بسرعت وپيوستگى حركت ميكنند ؛ فناى آنها عين بقاء وبقائشان نيز عين فناست وعلى الدّوام همين حكم وأمر ارادى حضرت حقّ در كلّ ممكنات جريان وسريان دارد ، بطوريكه از كثرت سرعت در حركت وتجدّد ؛ هر ماهيّتى از ماهيّات ممكنه در حال بقاء ويكسانى ويكنواختى بنظر ميرسد ؛ وفيض هستى از فيّاض على الاطلاق بنحو هميشگى غيرزمانى ، بر موجودات ميرسد ؛ زيرا زمان نيز در تجدّد خود آنا فآنا دستخوش تغيير وحركت بوده ونفس زمان هم از تجدّد فنائي وبقائى محروم نمانده است ؛ وخلق جديد در كلّ اجزاء عالم طبيعت نه‌تنها بوجود حركت در جوهر ادامه دارد ؛ بلكه حركت ونفس متحرّك عين يكديگر بوده ومتّحد باتّحاد عيني مىباشند ؛ ودر حقيقت اگر فيض تجدّد وسيلان جوهري وذاتي كه عين وجود هر شيئى ومتّحد با آنست ، يك آن از آنات ، بكلّ اجزاء متجدّدات وجواهر عالم تكوين نرسد ، كلّ موجودات عين عدم گرديده وبه نيستى مقابل هستى ميگرايند وبقول عارفي شاعر :\r\n اى بود تو ، سرمايهء بودِ همه‌كس * از فيض وجود تو ، وجود همه‌كس \r\n گر جود تو ، يك لحظه ، بعالَم نرسد * معلوم شود ؛ بود ونمودِ همه‌كس \r\nملّا عبد الرّحمن جامى ، شاعر عارف وبزرگ نيز در همين معنى ، در غزلي سروده است :\r\n به اندك التفاتى ، زنده دارد آفرينش را * اگر نازى كند از هم ، فرو ريزند قالَب‌ها \r\nالبتّه بايد حقّ استدلال در حركت جوهري را اختصاص بذىحقّ آن ؛ يعنى صدر فلاسفه وحكماى جهان ، ملّاصدرا داد ؛ كه حكماى ديگر در اين دودمان فلسفي پايدار وماندگار ، بمنزلهء عيال أو بوده واز نفقات آثار وكتب أو انفاق وتغذيه شده‌اند ؛ وبايد به امعان‌نظر دانست كه حركت در مقولهء جوهر بهمين مبحث مختصر خلاصه نمىشود ؛\r\n\r\n","description":"","footnote":"","page_name":" 350 ","page_number":361},
  {"content":"\r\n\r\nودر حقيقت تبعات آن سرتاسر عالم را فراگرفته ودر حركات نفساني سالك إلى اللّه تا نهايت درجات سلوك وفناء كلّيه در افعال وصفات وذات حضرت حقتعالى ، به پيروى از جميع جواهر امكاني در مسير صعودى ادامه دارد وتا صدر ساقهء عقول طولى وأقصى مراتب ودرجات وشؤون عوالم طبع ونفس وعقل وقلب وسرّ استكمال أرواح در قوس فرازين وجود حاكم وبرقرار مانده وبفحواى كريمهء وافى هدايهء قرآني :  « يا أَيُّهَا الْإِنْسانُ ، إِنَّكَ كادِحٌ إِلى رَبِّكَ كَدْحاً ، فَمُلاقِيهِ »  آنگاه كه انسان كامل يا أشرف مخلوقات محكوم بحكم حركت جوهري وذاتي استكمالى باشد ، تكليف موجودات أخسّ ويا غيراشرف معلوم بوده ؛ ودامنهء شمول اين حركت متجدّدانه وپرسيلان ودائمي بمصداق كريمهء :  « كُلَّ يَوْمٍ هُوَ فِي شَأْنٍ »  كلّ هستى را بجز ذات واجب الوجود - تعالى شأنه الحكيم - را فراگرفته ونتايج آنرا ميتوان در توحيد آثاري وافعالى وصفاتى وأسمائي بديدهء حقيقت بين مشاهده كرد وبتوحيد حقّهء ذاتي ، طبق قاعدهء عقلي : « لا مؤثّر في الوجود الّا اللّه » نائل آمد .\r\nادّلهء ديگرى نيز در اثبات حركت در مقولهء جوهر وجود دارد كه بهمهء آنها در كتاب « حكمت‌نامه » يا شرح كبير خود بر شرح وحواشي منظومهء حكيم وعارف بزرگوار سبزوارى وبنحوى مفصّل ، توجّه داشته ومورد مداقّه وژرف‌نگرى قرار داده‌ام ، وتنها بدو دليل از ادّلهء مزبور در اين وجيزه اكتفاء مىكنم .\r\nملّا صدرا در رسالهء حدوث خود فرموده است : نخستين حكيمى كه بحركت در جوهر در كتاب خود نظر داشته ، حضرت حقتعالى است كه فرمايد :  « أَ فَعَيِينا بِالْخَلْقِ الْأَوَّلِ ، بَلْ هُمْ فِي لَبْسٍ مِنْ خَلْقٍ جَدِيدٍ »  كه بالصّراحه بتأكيد خلق جديد پرداخته ومعنى آن اينستكه :\r\nآيا ما از آفريدن نخستين يا خلق نور درمانده وعاجزيم ؟ ! ؛ البتّه كه چنين نيست ؛ بلكه آنان از آفرينش وخلق جديد در شبهه وترديدند ؛ وكريمهء ديگر بدين معنى توجّه داشته وفرمايد :  عَلى أَنْ نُبَدِّلَ أَمْثالَكُمْ وَنُنْشِئَكُمْ فِي ما لا تَعْلَمُونَ  وآيات ديگر كه همگى دلالت بر حركت در مقولهء جوهر داشته ومؤيّد آنند .\r\n\r\nمسئلهء بقاء وعدم بقاء موضوع در حركت جوهري »\r\nشيخ الرّئيس ، أبو علي بن سينا وپيروان حكمت مشّاء عقيده‌اى بحركت جوهريّه نداشته ودر اثبات نظريّهء خود گفته‌اند : اگر حركت در جوهر وشدّت وضعف وزيادت وكمي\r\n\r\n","description":"","footnote":"","page_name":" 351 ","page_number":362},
  {"content":"\r\n\r\nواقع گردد ؛ يا نوع جوهر در وسط حركت اشتدادى - في المثل - باقي ميماند ويا نه ؛ اگر نوع آن باقي ميماند ، در اينحالت ، صورت جوهري در ذات خود تغييرى نيافته ؛ بلكه هر تغييرى هم واقع گردد ، در عارض آنست ونه در معروض يا صورت جوهري ؛ ودر چنين حالتي آنرا استحالهء در كيف دانند ونه تكوّن يا حركت تدريجي جوهر ؛ ولى اگر نوع جوهر در حركت اشتدادى باقي نمانده باشد ؛ پس جوهر ديگرى حادث گرديده وهمچنين در هرآنى براي حركت اشتدادى ، حدوث جوهر ديگر قابل فرض است ؛ ودر اينصورت در ميان اين جوهر با جوهر ديگر ، امكان أنواع جواهر نامتناهى بالفعل موجود است ؛ واين أمر در حقيقت جوهر وذات آن محال وممتنع است ؛ اگرچه في المثل در سياهى يا حرارت جايز باشد ؛ زيرا در ايندو ، موضوع يا جسم موجود بالفعل بوده ووحدت آن در جميع مراتب ودرجات سياهى وحرارت باقي است ؛ در صورتيكه تحقّق حركت اشتدادى در جوهر جسماني صحيح نيست ؛ زيرا در جوهر آن امر بالفعل يا موضوع واحد مشخّص وجود ندارد ، تا فرض حركت در جوهر درست نمايد ، بدليل اينكه تا افراد ما فيه الحركة يا صور متحرّكند ؛ وجودشان بالقوّه بوده واين معنى هم در جواهر جايز نيست .\r\nامّا در ردّ استدلال شيخ الرّئيس وحكماء تابع أو گفته‌اند كه آنان در مسئلهء مزبور ، بخلط ومغالطة در ميان وجود وماهيّت پرداخته واشتباه آن بزرگان - كه اشتباهى بس بزرگ ميباشد - ناشى از أخذ ما بالقوّه بمكان ما بالفعل وخلط احكام وجود وماهيّت است ؛ كه حكماء متألّه در مقام ردّ وپاسخگويى بدان برآمده وگفته‌اند : اگر از بقاى جوهر در مراتب اشتدادى حركت ، وجود آنرا اراده كرده‌اند ، ما نيز بهمين عقيده‌ايم كه چنين جوهري بوجود واحد شخصي ومستمرّ اتّصالى باقي است ؛ امّا با وصف بقاء در عين استمرار وشخصيّت ؛ همانند آن سيّال مستقرّ نبوده ودر عين وحدت وشخصيّت در هرآن مفروض ، از جوهر سيّال مزبور ؛ يك معنى انتزاع ميشود كه با آن ديگر متفاوت است ؛ زيرا وجود متّصل تدريجىّ الحصول ؛ أمرى واحد زماني واشتداد ، عين كمال آنوجود است ، وضعف نيز عين نقصان آن محسوب ميباشد . امّا اگر از بقاى جوهر ، در مراتب حركت اشتدادى ؛ مفهوم آنرا اراده كرده‌اند ؛ البتّه آن واحد شخصي از حيث مفهوم باقي نمانده واز عدم بقاى جوهر مزبور ، در وسط حركت اشتدادى ؛ چنانكه شيخ الرّئيس واتباع أو عقيدة دارند ؛ بطلان وجود جوهر بالفعل وحدوث جوهري ديگر\r\n\r\n","description":"","footnote":"","page_name":" 352 ","page_number":363},
  {"content":"\r\n\r\nبجاى آن لازم نخواهد آمد ، وهمچنين است تباين اين مفاهيم منتزع از درجات وجود شخصي از حيث نوع ؛ بدين معنى كه مفهوم بقاى جوهر در مراتب حركت اشتدادى در همان موقعى كه بوجودات خاصّه وجداگانهء خود موجودند ؛ أنواع آنها بالفعل هم وجود داشته باشد ؛ وامّا همهء مفاهيم مختلف مزبور با تباين نوعي آنها در حركت ؛ موجود بوجود واحد شخصي وزماني بوده واز واحد شخصي ياد شده ، انتزاع مفاهيم مختلف جايز ميباشد ؛ ودر نتيجة همهء مراتب اشتدادى جوهر در دو طرف مبدء ومنتهى ، برحسب آنات مفروض در زمان خود ، داراى حدودي نامتناهى بالقوّه بوده وباعتبار درجات كمال ومقامات نقصان ؛ مفاهيمى گوناگون دارند ؛ مانند سردى وگرمى وسوزندگى در آب ، يا زردى وسبزى وسياهى در جسم رنگين ؛ ويا در جواهر قابل ابعاد سه‌گانه ، نظير نامى وحسّاس ومتحرّك وناطق كه با همهء اختلاف در مراتب ومفاهيم ، برحسب درجهء كمال ونقصان ، بوجودي واحد وشخصي وزماني كه داراى وحدت جمعى واتّصال استمرارى است ؛ موجودند .\r\nامّا اينكه شيخ الرّئيس وحكماء مشّاء گفته‌اند : صور جوهري مزبور ، در وسط مراتب اشتدادى ، بالفعل نميباشند ؛ اين سخن با حقيقت امر مطابق نبوده وبدينسان كه آنان انديشيده‌اند نيست ؛ زيرا صور متجدّد باعتبار درجات خود ؛ آن به آن پديد آمده ودر هر آن ، فردى از ما فيه الحركة يا صورت جوهري ؛ براي موضوع يا هيولى پديد مىآيد كه غير از فرد پيشين وپسين خود ميباشد ؛ وامّا صور زماني مزبور برحسب وجود سيّال وشخصي ، بالفعل بوده واتّصال صور مزبور ، مساوق وهمگام با وحدت شخصي ميباشد ؛ وفرقى در ميان حركت جوهري وغيرجوهرى - مانند كمّى وكيفى - از حيث بقاء موضوع حركت جوهري در مراتب اشتدادى نبوده ، وچون بقاء موضوع در حركت كيفى جايز است وموضوع جسماني هرگز از صورتي سيّال ، - اگرچه نامعيّن - خالى نيست ؛ بهمان‌گونه نيز از نحوه‌اى امكان ومقدار هم خالى نخواهد بود ؛ ودر نتيجة موضوع حركت در جوهر كه مادّه ونحوه‌اى نامعيّن از صورت است ؛ هميشه پوشيده بفرد زماني بالفعل بوده ودر هرآنى موضوع يا جوهر در حركت اشتدادى ؛ بمقدار يا مكان ويا أموري ديگر متلبّس ميگردد ولذا اشكال شيخ الرّئيس وديگر فلاسفهء مشّائى در تغيير فردى ونوعي متحرك در حركت جوهري وتبديل بصورت ديگر بنحو دفعي ، صحيح نميباشد وموضوع حركت يا جوهر در جميع مراتب اشتدادى بحقيقت خود باقي\r\n\r\n","description":"","footnote":"","page_name":" 353 ","page_number":364},
  {"content":"\r\n\r\nاست ؛ وبقول حكيم على التّحقيق وصدر حكماء متألّه ، ملّاصدرا در كتاب أسفار أربعة ، هم وجود جوهر در حركت اشتدادى واستكمالى محفوظ است ؛ وهم بدانگونه كه در كتاب شواهد الرّبوبيّه فرموده است ؛ ماهيّت آنجوهر محفوظ مانده ودر عين حال فرقى هم بين ايندو قول موجود نيست ؛ زيرا در ميان مفاهيم قدر مشتركى موجود است كه جامعيّت واشتراك در آنها شامل همه ميگردد ؛ مانند حيوان در تعريف انسان كه همهء افراد نوع آنرا از طبيعي وبرزخي واخروى ومعنوي عقلي را در شمول خود دارد ؛ ونيز نظير ناطق بودن انسان كه شامل ناطق بالقوّه وبالفعل بوده ودامنهء آن ناطق فعلى وانفعالى وعقل فعّال را هم فراميگيرد وقدر مشترك جميع اين مفاهيم مختلف ، ماهيّت انسان بطور مطلق است ، در صورتيكه مفاهيم مختلفه ؛ أفراد آن امر عامّ ومطلق ميباشند ؛ زيرا مفاهيم ألفاظ بطوريكه أهل ميزان ومنطق گفته‌اند ؛ معاني عامّه بوده واختصاص بفردى خاصّ ندارد ، واگر خواننده‌اى بتحقيق كامل در اين مبحث علاقه‌مند باشد ، ميتواند آنرا از كتاب « حكمت‌نامه » تأليف اين مؤلف ونويسنده بخواند وبنظريّات جميع موافقان ومخالفان در مسألهء مزبور دسترسى حاصل نمايد .\r\n\r\nتحقيقى لطيف وساده‌تر در حركت جوهري استكمالى .\r\nحكيم علّامه ، شادروان ميرزا أبو الحسن رفيعى قزوينى ، در رسالهء خود موسوم به « حركت جوهري وتحوّلات ذاتي » « 1 » همين مبحث را با بيانى لطيف وساده‌تر آورده است ، كه بمختصرى از آن اشاره مىكنيم : موجود ممكن بر دو قسم است : يكى جوهر وديگرى عرض . جوهر آنست كه بنفس خود قائم بوده وهستى أو بذات خود باشد ؛ وعرض آنستكه قائم بغير بوده واستقلالي در وجود نداشته باشد وبر دو قسم محسوس وغير محسوس مانند سفيدى وشجاعت تقسيم شده است ؛ ولذا عرض كه بايد بمحلّى مانند جوهر قائم گردد ، ودر وجود خود وهم در قوّت وضعف آن تابع جوهر ميباشد ؛ چنانكه بو ورنگ سيب از حيث شدّت وضعف ، تابع سيب بلحاظ رسيدن وكامل شدن جوهر آن است وتغيير وتحوّل هريك مربوط بديگرى بوده وعرض در هر درجه از قوّت وضعف ، تابع جوهر خود است ، زيرا حالّ بالطّبع تابع محلّ خود ميباشد ؛ واين\r\n\r\n\r\n","description":"","footnote":"\r\n( 1 ) - مجموعهء رسائل ومقالات فلسفي ؛ با تصحيح ومقدّمه غلامحسين رضانژاد « نوشين » از انتشارات الزّهراء سال 1367 شمسي .\r\n","page_name":" 354 ","page_number":365},
  {"content":"\r\n\r\nتبعيّت از حاقّ جوهر منبعث شده وبعرض حاكم است ؛ بنابراين ، بأعراضى كه از خارج بر جسمي تعلّق ميگيرند سرايت نداشته وتنها متعلّق به أعراض ذاتي جواهر است ؛ پس رنگ خارجي جسم وحرارت آب بوسيلهء آتش از قاعدهء مزبور بركنار بوده وفي الواقع تابع علل خارجي خودند ونه جسم ومحلّ موصوف برنگ يا حرارت .\r\nديگر اينكه مراد از حركت در مقولهء جوهر ، غير از حركت در مقولات چهارگانهء : كمّ وكيف ووضع وأين است ؛ ومنظور از حركت در جوهر اينستكه : حركت در صورت نوعي جوهر كه همان طبيعت است واقع بوده ودر هر آنى از آنات وبا حركتي جديد ، فردى وبخشي از كمال خود را درمىيابد ودر آن ديگرى بوجودي كاملتر از نخست نائل آمده وبتعبير ديگر بلبس فوق لبس ميرسد ؛ امّا نه بصورت خلع از كمال اوّل ولبس بكمال دوّم ؛ ومراد از حركت در جوهر ، عبارت از حركت در صورت نوعي جوهر ميباشد كه أصل وحقيقت آنست ، خواه عنصرى وخواه فلكى بوده وبهروجه ، مقصود اينست كه صورت نوعي جوهر بيش از آنى در وضع موجود خود پايدار نبوده ودر آنات ديگر بصور ديگرى موجود ميگردد واين حركت على الدّوام وپياپى ادامه دارد وتا جهانى باشد ، آنهم باقي است .\r\nبنابراين ، هر حركتي كه در جهت تبدّل وسيلان در عارضى طبيعي پديد آيد ، واز نقص بكمال گرايد ، بطور لزوم ويقين بايد آن حركت بهمان نسبت در معروض طبيعي أو نيز محقّق بوده باشد ؛ وگرنه هرگز عارض بدون معروض حركتي در جهت اشتداد وكمال نخواهد داشت ؛ مانند تغييرات حاصله در رنگ سيب كه بالطّبيعه هركس از ديدن آن حكم برسيده بودن سيب در جوهرش ميكند كه معروض آن عوارض است ، وبا هرگونه تبدّل وتحوّلى در رنگ ، بايد بهمان درجه بتحوّل وتبدّل جوهر طبيعي آن نيز حكم كرد ؛ ليكن اين درجات تحوّل وتكامل بتدريج ويكى پس از ديگرى بوجود مىآيد ، ودر هر حدّى از حدود ، يا مرتبه‌اى از مراتب خود ، بيش از آنى نمىپايد ودر آن ديگر بمرتبه ودرجه‌اى كاملتر وصورتي بغير از اوّل متجلّى ميشود ؛ وبطور كلّى قانون عرضيّت اينستكه در هر تبدّل وتغيّرى تابع معروض يا محلّ خود باشد ؛ وهرگونه تغيير ودگرگونى در علّت ، موجب ايجاد همان وصف در معلول بوده وطبق قاعدهء علّيت ، چون هردو در حدّ وبرهان شريكند ؛ هر نوع تبدّل وتحوّلى در معلول ناشى از ايجاد تحوّل در علّت است ؛ مانند آتش وحرارت كه اگر آتش برافروخته وزبانه‌كش‌تر باشد ، حرارت آنهم\r\n\r\n","description":"","footnote":"","page_name":" 355 ","page_number":366},
  {"content":"\r\n\r\nبيشتر ميگردد وبرعكس اگر حرارت آن كم شود ، اين كمي ، نتيجهء كم بودن ورو بسردى رفتن آتش يا فروكش كردن شعله ميباشد ، كه : المعلول والعلّة يتشار كان في الحدّ والبرهان .\r\nنكتهء بسيار مهمّ اينستكه اگرچه تبدّلات وتغيّرات مراتب ودرجات صورت جوهري بهيچ‌وجه بر يك حالت وبطور يكنواخت باقي نميمانند ؛ ولى آن حقيقتي كه اين مراتب مختلفه ومتبدّله ، ظهورات آن حقيقتند ، از آغاز حركت اشتدادى وجوهري ، تا نهايت آن ، باقي وپايدار مانده وتغييرى در حقيقت آن حادث نميگردد ؛ تا از طبيعت نوعي وحقيقت نخستين خود دگرگون شده وبحقيقتى ديگر مبدّل گردد ؛ مانند انسان كه از آغاز تولّد تا كمال شيخوخت از حقيقت انسان بودن خود خارج نشده ونوع خود را از دست نميدهد ، تا في المثل بصورت يا حقيقت فرشته يا جنّ درآيد ويا حيواني چهارپا گردد ، ولذا حكم شرع نيز اگر در جوانى بدو تعلّق گرفته ، مانند قصاص واجراء حدود وديات ، وحكم مزبور در حقّ أو جارى نشده است ؛ در پيرى أو نيز قابل اجراء بوده وكسى نميتواند بدين عذر متعذّر گردد كه آن جوان تحوّل وتبدّل بسيارى يافته وديگر در حالت پيرى فاقد آن حقيقت گرديده است ؛ ولذا حكم شرعي در خصوص اين پير قابل اجراء نيست ؛ زيرا اگرچه از جوانى تا پيرى از مراتبى بىشمار ودرجاتى بسيار عبور كرده وهزاران بار متغيّر ومتحوّل گرديده است ؛ امّا حقيقت واحد در كلّ مراتب مزبور را كه همان شخص انسان بودن است از دست نداده وبهمين ملاحظه تغييرات در عوارض كه بتغييرات در جوهرش انجاميده است ؛ موجب تغيير حقيقت ووحدت شخصيّه ونوعيّهء آن جوان نشده وانسانيّت أو على كلّ حال برقرار وباقي است ، وشخص أو همانست كه بود ؛ امّا اين شخصيّت ؛ واجد جميع أطوار كمالى ودرجات تحوّلى ومراتب اشتدادى در همان حقيقت انسانيّت اوست ؛ وبا اين برهان ، ديگر مجالي براي پذيرفتن اشكال شيخ الرّئيس وتابعان أو در مسئلهء عدم بقاء موضوع در حركت جوهري باقي نميماند ورأى ملّاصدرا در صدر آراء جايگزين است .\r\n\r\nدوّم - حركت حبّى وعشقى ، در سير صعودى وظهور حقّ باسم ودود .\r\nچنانكه تفسير وشرح معاني اللّه وريشهء لغت آن در باب دوّم اين كتاب گفته خواهد آمد ؛ كلمهء اللّه بنظر برخى از محقّقان مشتقّ از وله بوده ووله بمعناى عشق ومحبّت است ؛ امّا بنحو شديد ؛ ووجه تسميهء اللّه از وله اينست كه طبق كريمهء الهى :  « وَالَّذِينَ \r\n\r\n","description":"","footnote":"","page_name":" 356 ","page_number":367},
  {"content":"\r\n\r\n آمَنُوا أَشَدُّ حُبًّا لِلَّهِ »  شدّت محبّت از مؤمنان بخداوند متعال وبمفادّ آيهء :  « يَأْتِي اللَّهُ بِقَوْمٍ يُحِبُّهُمْ وَيُحِبُّونَهُ »  از خداوند بمؤمنان واز هردو طرف بيكديگر ؛ وبدين ملاحظه أصل اين اشتقاق را از كلمهء ولا دانند كه بمعنى دوستى وعشق بكار رفته وكلمهء وله را نيز بدوست داشتن بسيار گفته‌اند ؛ وسپس واو آنرا بهمزة تبديل كرده‌اند ، وكلمهء أله پديد آمد والف ولام تعريف را بدان افزودند و « اللّه » گرديد .\r\nمحبّت بين خداوند رحمان وبنده‌اش دوجانبه بوده وكريمهء  « قُلْ إِنْ كُنْتُمْ تُحِبُّونَ اللَّهَ فَاتَّبِعُونِي يُحْبِبْكُمُ اللَّهُ وَيَغْفِرْ لَكُمْ ذُنُوبَكُمْ وَاللَّهُ غَفُورٌ رَحِيمٌ »  يعنى اى رسول من بگو : اگر خدا را دوست ميداريد ، از من پيروى كنيد ؛ تا خدا نيز شما را دوست بدارد ؛ وگناهان شما را بيامرزد وخداوند تعالى آمرزندهء مهربان است . بنابراين ، آيات مباركه ؛ يكى از مهمترين عوامل وأسباب ومحرّكات مطمئن بسوى حضرت باريتعالى دوست داشتن خداوند است كه بيشتر از ميان ممكنات ؛ پس از ملائكهء مهيّمين وأصناف ديگر آنها ، بانسان تعلّق دارد ولذا پس از حركت اشتدادى واستكمالى جوهري كه در كلّ مخلوقات از هيولاى أولى تا انسان كامل وكلّ عالم طبيعت جريان دارد ؛ يكى از بزرگترين أسباب وعلل تعالى وسرافرازى وشكوهمندى آدمي ، همين محبّت الهى است كه در اين مبحث از آن بحركت حبّى وعشقى تعبير گرديده ودر تورات نيز از همين محبّت دوجانبه بدين عبارت سخن رفته است : « يا ابن آدم ، إنّى وحقّى لك محبّ ، فبحقّى عليك ، كن لي محبّا » وما در اين گفتار بتقسيم محبّت وتحقيق در هر قسم آن پرداخته ونظريّهء عرفاى شامخ را در هر درجه از محبّت بررسى مىكنيم .\r\n\r\nتقسيم محبّت وتحقيق در هر قسم آن :\r\nمحقّقان محبّت را بچهار درجه تقسيم كرده‌اند كه پست‌ترين نوع ودرجهء منفور آن هوى است وچون هوى عبارت از پيروى نفس شيطانى ميباشد ولذا اينگونه از محبّت مردود أهل تميز ومردان خداست ؛ ودر كرائم الهى وآيات قرآني بسيار مورد نهى بوده وپيروى از آنرا از موجبات سقوط انسان بورطهء گمراهى وميزان ودركات دوزخ شمرده‌اند . با اينكه هواي نفس نخستين درجهء محبّت است ، ليكن اين‌گونه از محبّت ، از نظر مفسّران مذموم بوده ودارندهء آن بخسران وگرفتاريهاى بيشمار مبتلا ميگردد وعلماء اخلاق يكى از فصول يا أبواب كتاب خود را اختصاص بتعريف وتحقيق در آن داده وتبعيّت از هواي نفس امّاره را براي سالك إلى اللّه ؛ بزرگترين مانع وعامل انحطاط اخلاق وسرنگونى بدركات فساد\r\n\r\n","description":"","footnote":"","page_name":" 357 ","page_number":368},
  {"content":"\r\n\r\nدانسته‌اند ؛ وما نيز به پيروى از آن بزرگان ؛ اينگونه از محبّت مورد نهى الهى را كه بيشتر بخودپسندى وگرايش بخويش‌بينى ولذّات زودگذر وناپايدار وغير مشروع است ؛ نه تنها از موجبات سقوط در فساد ودنياپرستى وشهوات وگناهان ميدانيم ، بلكه برعكس ؛ قرار دادن آن را در درجهء نخست از محبّت ، در اين نكته مىيابيم كه با سركوب كردن هواي نفس ، نخستين مرتبهء محبّت الهى در وجود سالك إلى اللّه وپويندهء راه خدا ، پايه‌گذارى شده وبا كشتن اين غريزه ، اوّلين تجلّى رحمت رحيمى در قلب أو فروغ افكنده واين خود مقدّمه‌اى نهادين براي تكاپوى خوديابى وتحرّى حقيقت ميگردد ؛ وبتعبير ديگر چون هوىپرستى عين پرستش شيطان است ؛ ما دام كه اين غريزهء مانع استكمال نفس وجود دارد ؛ هرگونه طريقي براي سير عامدانه وصعود در بلنداى مراتب حق‌ّنگرى ونيل بحقيقت بروى آدمي مسدود بوده ونفس در سير نزولى وسقوط ، آنهم با شتابى روزافزون حركت ميكند ؛ مگر اينكه اين درجه از محبّت هوى نام را ، از دركات نفساني مذموم خارج كرده وآنرا در اصطلاح أهل معرفت ؛ مبدّل بهواى الهى نماييم وآنسان كه سيّد بزرگوار نعمت اللّه ولىّ بكار برده ، عبارت از محو ارادهء محبّ در محبوب دانيم ؛ كه طبق اين تعريف ، هوى در درجهء چهارم يا نهايت درجهء كمال محبّت در قلب عاشق است ، وما بدين تعبير عارفانه از هوى ، يعنى اقتضاى محو أرادت محبّ در محبوب وفناى عاشق در معشوق ، تحقيق در آنرا بتعبير مذكور ، بهمين مقدار بسنده كرده ودامنهء سخن را به بررسى درجات آن از آغاز تا پايان ادامه ميدهيم .\r\n\r\n1 - درجهء حبّ :\r\nمحبّت يكى از أمور وجداني است كه با آشكارا بودن معناى ظاهري ولفظي آن ، در خفاى ماهوى وبطون حقيقي است ؛ وبرخى آنرا حالت غليان دل در مقام اشتياق بمحبوب ولقاء اللّه دانند ، وجمعى محبّت را عبارت از محو محبّ در صفات محبوب از جميع جهات دانند ؛ وسمنون « 1 » محبّ كه يكى از أجلّهء عرفاست در توصيف محبّت گويد كه : أصل وقاعدهء كلّى راه حقّ محبّت است ومقامات وأحوال ، نازل اين مرتبه واقع بوده ؛ وأبو على كاتب عقيدة دارد : رايحه‌هاى نسيم محبّت از محبّان ميوزد ، اگرچه بكتمان آن پردازند ودلائل محبّت از سيماى آنان آشكار است ، اگرچه آنرا از ديگران پنهان كنند ؛ ودر شرح كلمات باباطاهر آمده است : المحبّة اوّلها اختبار\r\nو \r\n\r\n","description":"","footnote":"\r\n( 1 ) - فرهنگ اصطلاحات عرفانى ، سيّد جعفر سجّادى ، ناشر كتابخانهء طهورى سال 1350 .\r\n","page_name":" 358 ","page_number":369},
  {"content":"\r\n\r\nأوسطها افتقار وآخرها اختيار . همين سمنون « 1 » محبّ در جايى ديگر گويد : هيچ‌چيز قابل تعبير نيست ، مگر بچيزى رقيق‌تر از آن ؛ وهيچ‌چيز هم از محبّت رقيقتر يافت نگردد ؛ پس بچه چيز ميتوان محبّت را تعريف وتعبير كرد ؟ ! ، بارى ، محبّت از اموريست كه تحقّق آن يك جانبه نبوده ومحبوب ومحبّ در يك طريق رهسپارند ، وبهمين لحاظ كمترين شدّت وضعف در هريك ، موجب ايجاد آن در ديگرى گرديده واين نسبت در محبّتهاى دنيوي كه بالأخره پايان‌پذيرند ؛ بوضوح آشكارا بوده ؛ ولى در محبت خلق بخالق وعبد بربّ خويش از أوصاف ديگر وكيفيّت برترى برخوردار است ؛ بنابراين ، محبّت حضرت حقّ به بندهء محبّ خود أرادت خير بوده ورحمت ومحبّت أو اسمى از أسماء أرادت است كه بنده را از معاصي نجات داده وبأحوال ومقاماتى عالي كرامت مينمايد ؛ وكاشاني مؤلّف عارف « مصباح الهداية » گويد : « محبّت ميل باطن است بعالم جمال وبر دو گونه ميباشد : محبّت عامّ يا ميل قلب بمطالعهء جمال صفات ومحبّت خاصّ يا ميل روح بمشاهدهء جمال ذات حقّ وعامّ آن نوريست كه وجود را آرايش دهد وخاصّ آن ناري است كه وجود محبّ را پالايش داده ومحبّ را بسوزاند ودر ذات خداوندى محو گرداند . محبّت برحسب مقامات محبّان وبلحاظ مبادى داراى پنج قسم است كه نخستين آن الفت ودوّم هوى وسوّم خلّت وچهارم شغف وپنجم وجد است واسم محبّت بر هر پنج قسم آن اشتمال دارد ؛ واين پنج اختصاص بمحبّان سالكى دارد ؛ كه در كاربرد آنها از خود داراى كسب واختيارند ودر سبب محبّت گفته‌اند كه آن عبارت از ميل جميل بجمال ، با دلالت مشاهده ميباشد ، كه « انّ اللّه جميل ويحبّ الجمال » وامر ياد شده بلحاظ اينست كه هرچيزى أصل وجنس خود را جذب كرده واز انس ووصل منتزع ميگردد ؛ ولذا انجذاب محبّ بجمال محبوب جز براي جمال پرجذبهء أو نبوده وجمال حقيقي نيز صفتي است أزلي وآنهم از شاهديكه بمشاهدهء علمي ، ذات خود را ديده وعاشق جمال خويش ميباشد ؛ وبهمين دليل در صنع ابداعى خود نيز بچشم محبّت نگريسته وخلق را بدين جهت آفريد كه همانند آينه‌اى بزرگ‌نما در آن بنگرد ورخسار جميل خود را در آن آينه وبويژه در انسان كامل نظر كند ونيز بايد دانست كه حبّ الهى وراء محبّت مخلوق اوست ؛ زيرا حبّ أو قائم بذاتش بوده وبلكه عين ذات حقتعالى\r\n\r\n\r\n","description":"","footnote":"\r\n( 1 ) - معجم مصطلحات الصّوفية ، عبد المنعم حفني دار المسيره بيروت .\r\n","page_name":" 359 ","page_number":370},
  {"content":"\r\n\r\nاست ؛ در صورتيكه محبّت بندگانش چنين نيست وبتعبير بهتر بايد گفت كه طبق كريمهء :\r\n « فَسَوْفَ يَأْتِي اللَّهُ بِقَوْمٍ يُحِبُّهُمْ وَيُحِبُّونَهُ »  محبّت بندگان خدا نيز از حضرت حقتعالى بوده ؛ وهركس كه در استعداد أزلي خود آنرا از خدا خواسته است ؛ حضرت حقّ برحسب عين ثابت واستعداد أو همانرا بدو اعطاء كرده است ؛ بعلاوة بايد بدين نكته توجّه داشت كه در حقيقت محبّ ومحبوب يكى بوده ودر مقام فناء محبّ در محبوب ، كمال محبّت وآنهم بشدّت بسيار لازم است ؛ وهر محبّى بدين درجت نخواهد رسيد ، مگر باقتضاء عين ثابت وأزلي خود ؛ ودر اينصورت هر محبّى محبوب وهر محبوبى محبّ خواهد بود ؛ وبا اينوصف محبّ از زبان محبوب سخن سرميدهد ؛ وظهور برخى از أولياء اللّه بصفت محبّ وبعض ديگر بصفت محبوبيّت ، بلحاظ بطون آن وصف ديگر در اوست ؛ پس آنكه بمحبّ بودن ظاهر گردد ، صفت محبوبى در أو پنهان است وبرعكس ؛ ونيز امكان وصل محبّ بمحبوب نيست ، مگر بمحبوب بودن خود ؛ واوّلين محبوب خلقي ، حضرت رسول خاتم ( ص ) است كه بمرتبهء حبيب ومحبوب بودن رسيد ودر وصل بمقامات قاب قوسين أو أدنى ويا بتعبير عرفاء شامخ بمسند « برد اليقين » از كلّ عالميان وآدميان برتر نشست ؛ واز زبان معشوق حقيقي گفت :  « قُلْ إِنْ كُنْتُمْ تُحِبُّونَ اللَّهَ ؛ فَاتَّبِعُونِي يُحْبِبْكُمُ اللَّهُ »  پس هركس از روش وسياق دين أو پيروى كند ، در عين اينكه دوست حضرت حقتعالى است ؛ خدا نيز أو را دوست دارد ؛ وهرچه اين تبعيّت باشتداد گراييده وكمال پذيرد ، بدرجهء محبوبيّت ومحبّيت آن بنده نيز درافزوده خواهد شد ؛ تا بدان حدّ كه محبوب ومحبّ عين يكديگر گرديده ورسم دو بيني از ميان برداشته شود ، وبقول عارف بزرگ ملّا عبد الرّحمن جامى :\r\n هست آيين دوبينى ز هوس * قبلهء عشق ، يكى آمد وبس \r\nوبهمين ملاحظه آنحضرت فرمود : « من رآني فقد رأى الحقّ » وحسين بن منصور حلّاج بدين انگيزه « انا الحقّ » گفت وحضرت موسى نيز بهمين جهت از زبان واسطه‌اى چون درخت ، در كوه طور :  « إِنِّي أَنَا اللَّهُ رَبُّ الْعالَمِينَ »  شنيد وعلىّ عليه السّلام زبان بخطبة البيان گشود ، وبايزيد بسطامى نيز : « ليس في جبّتى سوى اللّه » گفت وعرفاء شامخ ديگر هم بسخنانى از همين مقولات تفوّه كردند واز حضرات ائمّه نيز در تأييد شطحيّات عارفان خبري بدين مضمون رسيده است كه : « لنا مع اللّه حالات ، هو فيها نحن ونحن فيها هو » . البتّه هريك از درجات محبّت وودّ ، وعشق نيز داراى درجاتى ديگرند كه\r\n\r\n","description":"","footnote":"","page_name":" 360 ","page_number":371},
  {"content":"\r\n\r\nبا امعان نظري عالمانه ومنبعث از معرفت ، هريك با ديگرى فرق داشته وبالمآل هر درجه‌اى از درجات أخير هم بحالاتى وهر حالتي بگونه‌هايى متفاوت تقسيم ميگردند ؛ چنانكه مولانا جلال الدّين در مثنوى خود سروده است :\r\n از محبّت خارها ، گُل ميشود * وز محبّت ، سركه‌ها ، مُل ميشود \r\n از محبّت ، دُردها ، صافي شود * وز محبّت ، دَردها ، شافى شود \r\n از محبّت ، مُرده ، زنده ميشود * وز محبّت ، شاه ، بنده ميشود \r\n از محبّت ، سِجن ، گلشن ميشود * وز محبّت ، خانه روشن ميشود \r\n از محبّت ، سُقم ، صحّت ميشود * وز محبّت ، قهر ، رحمت ميشود \r\n اين محبّت هم ، نتيجهء دانش است * كِى گزافه ، بر چنين تختى نشست \r\n\r\n2 - درجهء ودّ :\r\nحضرت سيّد نعمت اللّه ولىّ ، درجه ودّ را برتر از محبّت دانسته وفرمايد : « ودّ اثبات است در محبّت وبه سمّى اللّه ودودا » ودر بيتي سروده است :\r\n در محبّت وَدود بايد بود * زانكه محبوب ، اين‌چنين فرمود \r\nأبو نصر سرّاج مؤلّف اللّمع ميگويد : حال أهل محبّت بر سه‌گونه ميباشد : يكى محبّت عامّه كه ناشى از احسان خداوندى وعطف برآنانست ؛ وپيغمبر ( ص ) فرموده است :\r\n« حبّبت القلوب على حبّ من أحسن إليها ، وبغض من أساء إليها » وسمنون محبّ در اين معنى گفته است : « صفاء الودّ مع دوام الذّكر ، لأنّ من أحبّ شيئا أكثر من ذكره » واز حضرت امام حسن بن علي - عليهما السّلام - منقول است كه : « بذل المجهود ، والحبيب يفعل ما يشاء » ومعنى محبّت را از يكى از مشايخ طريقت پرسيدند ؛ در پاسخ گفت :\r\nمحبّت يعنى ولع بسيار داشتن قلوب در ستايش محبوب وايثار طاعت وموافقت براي أو ، چنانكه سراينده‌اى سروده است :\r\n لو كان حبّك صادقا لأطعته * إنّ المحبّ لمن يحبّ مطيع \r\nحال دوّم از محبّت اينستكه : محبّت زادهء نظر دل به بىنيازى خداى عزّ وجلّ ، وجلال وعظمت وعلم وقدرت أو بوده واين حالت را محبّت صادقان ومتحقّقان گويند ؛ وشرط ووصف چنين حالتي اينستكه حسين نوري از عرفاء شامخ گفت : « هتك الأستار وكشف الأسرار » وإبراهيم خواصّ در اين مورد با جملهء : « محو الإرادات واحتراق جميع الصّفات والحاجات » وصف محبّت را اظهار داشت ؛ وامّا حال سوّم عبارت از محبّت صدّيقان وعارفان است ؛ وآن عبارت است از معرفت انسان بحبّ قديم الهى بدون هيچ\r\n\r\n","description":"","footnote":"","page_name":" 361 ","page_number":372},
  {"content":"\r\n\r\nعلّتى ؛ وهمچنين خداوند تعالى نيز عارفان وصدّيقان را بدون هيچ علّتى دوست ميدارد ؛ وذو النّون مصرى وصف چنين محبّتى را صفاى كامل دل حبيب دانست .\r\nقال اللّه تعالى :  « سَيَجْعَلُ لَهُمُ الرَّحْمنُ وُدًّا »  أي ثباتا في المحبّة في قلوب عباده ، هذا معنى الودّ . يعنى : خداوند كساني را كه بسبب ايمان قوى بكارهاى شايسته ادامه داده‌اند ، بزودى در محبّت خود استوار كرده ومحبوب خلق ميگرداند ؛ ولذا از بيشتر آيات مربوط بمحبّت الهى روشن است كه محبّت بر پايهء ايمان وعمل صالح نهاده شده وبدون ايندو كمترين پايه‌اى از محبّت وثبات آن يعنى « ودّ » در نهاد هيچ موجودى از انسانها گذاشته نميشود ؛ وچون درجهء ودود فوق محبّت از حيث استوارى مبنى وثبات در آنست ؛ تا محبّ بمحبّت قلبي وعملي خود ادامه ندهد ؛ وپايه‌هاى دوستى را محكم نكند ، امكان زوال محبّت بسيار بوده ودر حقيقت درجهء ودّ ، پايگاه اثبات عملي محبّت است .\r\n\r\n3 - درجهء عشق :\r\nكلمهء عشق مشتقّ از عشقه است وآن را بفارسى لبلاب گويند كه در اصطلاح مردم به « پيچك » مشهور است ؛ وچون لبلاب يا پيچك بساقهء گياهان مىچسبد واز آب آنها تغذيه ميكند ؛ با خشك كردن گياه مزبور ، هستى خود را ادامه داده وقوّت ميگيرد ؛ وبدين ملاحظه است كه عشق نيز بقلب آدمي وارد شده وحيات وهستى خود را مديون ميزبان خويش ميباشد وبهمين معنى شاعرى عارف سروده است :\r\n العشق مشتقّ من العشّقة الّذى * لو لفّ بالقضبان جفّف رطبها \r\nيعنى : عشق مشتقّ از عشقه يا گياهى بنام لبلاب است كه اگر بساقهء درختان وگياهان به‌پيچد ، آب آنها را گرفته وخشكشان ميكند ؛ وبالأخره خود نيز خشك ميشود . در قرآن حكيم ، كلمهء عشق در هيچ آيه‌اى استعمال نشده ؛ ليكن معناى آن يعنى محبّت شديد ويا زيادى آن در كريمهء يكصد وشصت وپنج از سورهء بقره آمده وفرمايد :  « وَالَّذِينَ آمَنُوا أَشَدُّ حُبًّا لِلَّهِ »  كه مانند أغلب آيات چنين محبّتى نسبت بحضرت حقتعالى ؛ پس از مرتبهء ايمان آوردن وانجام دادن عمل صالح محقّق بوده وبديهي است كه چنين مرتبهء شديدي از محبّت جز براي أولياء اللّه وأوصياء محمّديين تحقّق‌پذير نبوده واگر در برخى از دوست داشتن‌هاى مجازى ، با وصف ناكامى از وصال محبوب ومعشوق پديدار گرديده است ؛ آنهم بنحوه‌اى از عشق بحضرت حقتعالى پيوند خورده كه از آن فرّ وبها وشكوه وكيا بهره‌مند شده وعاشق را بگونه‌اى از جاودانگى ربط داده است .\r\n\r\n","description":"","footnote":"","page_name":" 362 ","page_number":373},
  {"content":"\r\n\r\nامّا چون عشق عبارت از افراط در محبّت است ؛ وافراط وتفريط از أسماء وصفات حضرت حقتعالى نبوده واختصاص اسمى آن براي انسان كامل است ؛ ولذا خدا بنام عشق وعاشق موسوم نگرديده ولا يطلق على الحقّ اسم العشق والعاشق ؛ پس اگر انساني بدين صفت متّصف گردد ؛ هر صوتي شنود از معشوق شنود وهر سخنى گويد از أو گويد ودر هرچه نگاه كند جز صورت محبوب ومعشوق را نبيند واز معشوق هم جز معشوق را نخواهد .\r\nآورده‌اند كه چون خون در بدن زليخا بجوش آمد ؛ براي دفع فساد آن ، بفصّاد دستور رگ زدن داد وچون فصّاد رگ زليخا را فصد كرد ، خونى كه از أو بر زمين ميريخت ، بصورت كلمهء يوسف نقش مىبست ؛ وچون عشق در عالم صورت ودر جنس چنين باشد ؛ پس عشق حقيقي بحضرت حقّ ومعشوق لم‌يزلى ولايزالى چگونه خواهد بود ؟ ! ؛ واز اين مرتبه ميتوان بصدق معنى شطحيّات عرفاء شامخ در گفتن أنا الحقّ ، وليس في جبّتى سوى الحقّ أو سوى اللّه پى برده ودانست كه آن واصلان حريم قرب ، سخنى بگزاف نفرموده‌اند ؛ چه رسد بگفتار والا ومفاهيم بلند بالاى فرمايش ائمّهء عصمت وطهارت كه در مقام فناء كلّى در ذات حقتعالى زبانشان به خبر حقيقت اثر : « لنا مع اللّه حالات ، نحن فيها هو وهو فيها نحن » مترنّم ونغمه‌سرا بوده است وچنانكه در محتواى خطبة البيان علىّ أمير المؤمنين وسلطان العاشقين وسرور دل صدّيقين ؛ بنظر تأمّل وتوغّل بنگريم ؛ در هر جملهء عاشقانه وعبادت صادقانه وپرأسرار آن برگزيدهء جهانيان وزبده‌ترين شخصيّت عالميان ، معاني ومفاهيمى در عشق بخدا موج ميزند كه ميلياردها ميليارد مرتبه بيش از بايزيد بسطامى وحسين بن منصور حلّاج وبجز آنان بوده وفي الحقيقة شأن ومرتبت على وخاندان پاك وسرفراز آن بزرگواران فاخر وفخيم ، از حيث عشق بخدا ، در هيچ مفهوم ومعنا وعبارتى صورت نمىبندد وهيچ بيانى قادر بر توصيف مراتب قرب وحضور آنان در نزد حضرت حقتعالى نيست ؛ واز اين نكات دقيق بايد پى بمراتب وشؤون الهى گوينده : « لي مع اللّه حالات ، لا يسعني فيها ملك مقرّب أو نبىّ مرسل » پى برد كه در مقام وصال أو أدنى بدانجا واصل شد كه فرمود : اثر انگشتان حضرت حقتعالى را بر دوشم يافتم ، بطوريكه سردى آنرا در سينه‌ام حسّ كردم ؛ واز همين عشق كامل وبىپايان حبيب خدا بمحبوب الهى خود ، ميتوان دريافت كه بايزيد وحسين بن منصور حلّاج نيز در آنچه گفته ودعوى كرده‌اند ، صادق بوده ونبايد در صحّت\r\n\r\n","description":"","footnote":"","page_name":" 363 ","page_number":374},
  {"content":"\r\n\r\nگفتارشان ترديدى روا داشت ؛ زيرا أولياء وبويژه أوصياء محمّدى ( ص ) مثل اعلاى الهى ميباشند ؛ وطبق حديث قدسي : « عبدي أطعني ، حتّى أجعلك مثلي ، وليس كمثلى شيئى » همهء اعمال وأوصاف آنان از خدا وبراي خداست . بارى ، عشق نيز مانند محبّت به پنج مقام تقسيم گرديده است كه عبارتند از : غرام وإمتنان ووله ودهشت وفناء در معشوق ؛ وآنچنانكه محبّ در مراتب ومقامات پنجگانهء خود داراى كسب واختيار بود ؛ عاشق در هيچيك از مقامات خود ، نه داراى كسب واختيار بوده ونه نظر بمصلحت نفس خويش دارد ؛ وبالآخرة در اين سواد بمرتبتي گام مىنهد ؛ كه خدا دست وچشم وگوش وپاى أو گرديده ، وجميع صفات أو عين صفات حضرت حقّ ميشود ومفادّ حديث :\r\n« بي يبطش وبي يسمع وبي يبصر » در وجود أو مصداق پيدا ميكند والبتّه اين أوصاف در عشق بمعشوق دنيوي راهى ندارد وچنين عشّاقى را بايد در ديار حقيقت وكوى أحديّت ومنزل الوهيّت ، وبيت المعمور وصال جستجو كرد ؛ زيرا اگرچه معشوق در دل آنان جايگزين است ، ليكن دل آنها را جز در حريم قرب خدا وبارگه قدس حضرت حقتعالى نتوان يافت ؛ وبقول سرايندهء عارف :\r\n ايكه ميپرسى ز من ، كان ماه را منزل كجاست * منزل أو در دل است ؛ امّا ندانم دل كجاست ؟ . \r\nبرخى از عرفاء در تعريف عشق گفته‌اند : « العشق شبكة الحقّ » ولذا عشق حقيقي الفت رحماني والهام الهى بوده ، مطمئن وسريعترين وسيلهء حركت بسوى ذات وصفات حضرت واجب الوجود است ؛ وبهمين جهت مهمّترين ركن از أركان طريقت وراهبر بمنزل حقيقت ميباشد ؛ وچون عشق مجازى بفحواى : « المجاز قنطرة الحقيقة » عرضى است وناگزير بايد بحقيقت ذاتي بيانجامد كه : « كلّ عرضىّ لابدّ أن ينتهى إلى ما بالذّات » بنابراين ، بيشتر عشقهاى دنيوي ودلدادگىهاى عالم آب ورنگ ؛ در صورت هجران وادامهء عشق ، بحقيقت مىگرايد وبقول مولانا جلال الدّين بلخى :\r\n زانكه عشق مردگان پاينده نيست * هيچ مرده ، سوى ما ، آينده نيست \r\n عشق زنده ، در روان ودر بصر * هر دمى باشد ، ز غنچه ، تازه‌تر \r\n عشق آن زنده گزين ، كاو باقي است * وز شراب جان فزايت ، ساقى است \r\n عشق آن بگزين ، كه جملهء أنبيا * يافتند از عشق أو ، كار وكيا \r\nعارف شكوهمند وموشكاف ؛ سرايندهء مثنوى معنوي ، در معنى حديث قدسي :\r\n\r\n","description":"","footnote":"","page_name":" 364 ","page_number":375},
  {"content":"\r\n\r\n« لولاك لما خلقت الأفلاك » وسرايت عشق در كلّ موجودات سروده است :\r\n عشق جوشد بحر را ، مانند ديگ * عشق سايد كوه را ، مانند ريگ \r\n عشق بشكافد فلك را ، صد شكاف * عشق لرزاند زمين را ، از گزاف \r\n با محمّد بود ، عشق پاك ، جفت * زان سبب أو را ، خدا « لولاك » گفت \r\n منتهى در عشق ، چون أو بود ، فرد * پس مر أو را ، ز أنبيا ، تخصيص كرد \r\n گر نبودى بهره ، عشق پاك را * كي وجودي دادمى ، أفلاك را \r\n من بدان افراشتم ، چرخ سَنّى * تا عُلوّ عشق را ، فهمي كنى \r\n با تو گويند اين جبال راسيات * وصف حال عاشقان ، اندر ثبات \r\n خاك را ، من خوار كردم يك‌سرى * تا ز خوارى عاشقان ، بويى برى \r\nأبو نصر ، عبد اللّه بن علي سرّاج طوسي « 1 » ملقّب به طاووس الفقراء كه در سال 378 هجرى بدرود زندگى گفت ، در كتاب « اللّمع » كه شاهكارى كم‌نظير در تصوّف اسلامى است ، در أوصاف عشق ومحبّت شديد وزائد الوصف گويد : حضرت حقتعالى در مواضعى از كتاب خود بمحبّت وعشق اشاره كرده ودر آيهء  « فَسَوْفَ يَأْتِي اللَّهُ بِقَوْمٍ يُحِبُّهُمْ وَيُحِبُّونَهُ »  محبّت خود را بقومى پيش از محبّت آنان بخدا قرار داده ودر كريمهء ديگر :  قُلْ إِنْ كُنْتُمْ تُحِبُّونَ اللَّهَ  الخ هم بمحبّت مؤمنان حقيقي بخود وهم محبّت خود بدانها نظر داشته است ؛ وبالآخرة در آيهء سوّم :  « وَالَّذِينَ آمَنُوا أَشَدُّ حُبًّا لِلَّهِ »  بعشق شديد مؤمنان بخود توجّه نموده ، وبدنبال اين مبحث آورده است : عشق حقيقي عبارت از سقوط محبّت از قلب وجوارح است ؛ بطوريكه همه چيز را از اللّه وبراي اللّه داند ؛ وآنچنان غرق عشق الهى گردد كه چشم دل أو ديگر بنفس محبّت هم ننگرد وچنين عارفي بمحبّت وعشق حقيقي حضرت حقتعالى نائل آمده است ؛ ودر تأكيد همين معنى از أبو يعقوب سوسى عارف واصل نقل شده است كه گفت : « لا تصحّ المحبّة حتّى يخرج من رؤية المحبّة إلى رؤية المحبوب ؛ فإذا خرج المحبّ إلى هذه النّسبة كان محبّا من غير المحبّة » واز شيخ المشايخ ، جنيد بغدادي از حقيقت چنين عشقى پرسيدند ؛ در پاسخ گفت : داخل شدن صفات محبوب بطور على البدل از صفات محبّ ؛ وهمين است معنى حديث قدسي : « لا زال يتقرّب إلىّ العبد بالنّوافل ؛ حتّى احبّه فإذا أحببته ، كنت عينه الّتى\r\n\r\n\r\n","description":"","footnote":"\r\n( 1 ) - تحقيق دكتر عبد الحليم محمود وطه عبد الباقي سرور ؛ طبع دار الكتب الحديثة بمصر ، سال 1380 - 1960 .\r\n","page_name":" 365 ","page_number":376},
  {"content":"\r\n\r\nيبصر بها وسمعه الّذى يسمع بها ، ويده الّتى يبطش بها » وبهمين معنى است كه شاعر عارف فخر الدّين عراقي در « لمعات » خود گفته است : « هر لحظه از روى معشوقى ، پرده‌اى براندازد ، وهر نفس از راه عاشقى ، پرده‌اى آغازد » دو كلمهء معشوقى وعاشقى را در عبارت مزبور ، بايد با ياى مصدري خواند ونه وحده ، تا مراد گوينده أداء گردد ومقصود از پردهء اوّل حجاب است واز پردهء دوم ، نغمه‌اى دگرگونه از ساز .\r\nبهروجه ، منظور گوينده از عبارت ياد شده ، مفادّ اين حديث است : « انّ اللّه لا يتجلّى في صورة مرّتين ، ولا تكرار في التّجلى » . وهمين عارف در لمعات خود سروده است :\r\n عشق ، در پرده مىنوازد ساز * عاشقى كو ؟ ، كه بشنوَد ، آواز \r\n هر نَفْسِ ، نغمه‌اى دگر سازد * هر زمان ، زخمه‌اى ، كند آغاز \r\n همه عالَم ، صداى نغمهء اوست * كي شنيد اين‌چنين ، صداى دراز ؟ \r\nاين حكيم وعارف بزرگ شيعىمذهب ، در ابيات فوق ، بكريمهء قرآني نظر داشته است كه فرمايد :  « وَإِنْ مِنْ شَيْءٍ إِلَّا يُسَبِّحُ بِحَمْدِهِ وَلكِنْ لا تَفْقَهُونَ تَسْبِيحَهُمْ »  ولذا قبل از آية مزبور گويد : « همه عالم مدام ميگويند : « سبحان من أوجدنى » وهر زمان بهر زبان راز خود بسمع خود گويد ، وهردم بهرگوش ، سخن خود را از زبان خود شنود ؛ وهر لحظه بهر ديده ، حسن خود را بر نظر خود عرضه كند ؛ وهر لمحه بهرروى ، وجود خود را بر شهود خود جلوه دهد » وعاشق الهى در مرتبهء نخست از گام نهادن در اين راه ميداند كه حقّ احسان خداوندى بر أو اينستكه : « الإحسان ان تعبد اللّه كأنّك تراه ، فإن لم تكن تراه فإنّه يراك » واگر عشّاق الهى أو را در سير خود به أطوار وظهورات مختلفه به‌بينند ؛ ذات غيب الغيوبى وكنز المصونى أو از هرگونه تعيّن بدور است ، در عين اينكه شهود أو جز از طريق تعيّن در أسماء وصفات ممتنع بوده وبقول شاعر :\r\n العين واحدة ، والحكم مختلف * وذاك سرّ لأهل العلم ينكشف \r\n باطنش معشوق وظاهر ، عاشق است * ور بگردانى سخن هم ، صادق است \r\nاگرچه عشق را بصدق كريمهء الهى :  « أَشَدُّ حُبًّا »  بمحبت بسيار شديد معنى كرديم ؛ ليكن در عين صحيح بودن اين معناى لفظي وتعبير عرفى ؛ حقّ اينستكه ؛ عشق ، همين سه حرف : عين وشين وقاف نبوده واگرچه جز از راه تعيّن در فهم وتصوّر آدمي مفهوم نشده وصورت نبندد ؛ امّا عشق در جايگاه عزّت خود از هر تعيّنى منزّه ودر حريم عين خود از هرگونه ظهور وبطونى مقدّس است ؛ بلكه عاشق ذاتي ومعشوق ذاتي وعشق\r\n\r\n","description":"","footnote":"","page_name":" 366 ","page_number":377},
  {"content":"\r\n\r\nذاتي ، بمنظور اظهار جمال وتجلّى كمال ، بدين لحاظ كه عين ذات وصفات خود است ؛ چهرهء خويشتاب أزلي وأبدى خود را در آينهء عاشقى ومعشوقى بر خود عرضه ميدهد ؛ وجمال عديم المثال الوهى خويش را بر نظر خود جلوه داده ودر مرتبهء ذات وغناي اطلاقى ، خود عاشق است وخود معشوق ؛ كه هرآينه ، محبّ آينهء محبوب ومحبوب آينهء محبّ بوده و : المؤمن مرآة المؤمن ، ومؤمن اسم من أسماء الله تعالى وبقول عراقي :\r\n ما الوجه الّا واحد ، غير أنّه * إذا أنت عدّدت المرايا ، تعدّدا \r\nامّا حضرت واجب الوجود ، كنز مخفى بود ودوست داشت كه در آينهء محبّ ومحبوبى ، چهرهء زيباى خود را بنگرد ، انسان كامل را بمظهريّت اسم ودود خلق كرد ، تا جميع أسماء وصفات وافعال خويش را در آن آينهء مصفّى ببيند ودر اين مظهر  « فَتَبارَكَ اللَّهُ أَحْسَنُ الْخالِقِينَ »  وجود ذىجود خود را بر عالم وآدم جلوه دهد ؛ ولذا نخستين امر يا چيزى را كه ذات حقتعالى پيش از خلقت عوالم بخود نسبت ميدهد ، حركت حبّى وعشقى است ، وآنچه به أحسن مخلوقاتش نسبت ميدهد ، معرفت وخداشناسى است ، كه در حديث قدسي آمده : « كنت كنزا مخفيّا ، فأحببت أن اعرف ، فخلقت الخلق لكي اعرف » .\r\nبهمين ملاحظه ناظر وشناسندهء عارف ، عين حقّ وحقّ عين أو بوده ، وكثرت ودوئى ومائي وتويى در آن مرتبه مفقود ووحدت حقّه وبدون قيد وشرط در عشق وعاشق ومعشوق حكمرواست ؛ وپس از ظهور حضرت حقّ بصفت خالقيّت ورازقيت وغيره ، كه برخى از توابع اسم الظّاهرند وبعضي از لواحق اسم الباطن ؛ امّا عاشق حقيقي ظاهر را عين باطن وباطن را عين ظاهر ديده ؛ ومعشوق در هر حال وصفتي از عشق ؛ خود را بأوصاف وصور مختلفي جلوه ميدهد ، ودر هر تجلّى عاشق را بشربتى از شراب طهور عشق ، مست جلوات أسمائي وصفاتى وذاتي خود مينمايد ؛ ومفادّ كريمهء :  « وَسَقاهُمْ رَبُّهُمْ شَراباً طَهُوراً »  داراى مصداق عيني ميگردد ؛ امّا همانند ميخانه‌هاى عالم مجاز كه هر شرابخواره‌اى را نسبت به استعداد أو شرابى بكمّ وكيفى مخصوص دهند ؛ ميخوارگان شرابخانهء ألست بربّكم را نيز بر وفق استعداد أزلي كه در عين ثابت خود از فيض أقدس الهى گرفته‌اند ؛ با پيمانه‌اى متناسب با وجود أو ، شراب معرفت داده وويرا سرمست عشق لم يزلى ولا يزالى ميكند ، وعشق اگرچه در مرتبهء نهايى كمال ، خود را نيز محو وفانى در\r\n\r\n","description":"","footnote":"","page_name":" 367 ","page_number":378},
  {"content":"\r\n\r\nذات باقي مينمايد ؛ ليكن در بادي امر ، جز بتحصيل معرفت وعلم كه موجب خشيت وخداشناسى حقيقي است تحقّق وصورت نبندد ؛ كه  « إِنَّما يَخْشَى اللَّهَ مِنْ عِبادِهِ الْعُلَماءُ »  وحصر مرتبهء خشيت براي عالم ومعرفت‌اندوزان ذات باريتعالى ، محلّ تأمّل وتوغّل بوده وكمتر كسى از محقّقان بربط مقام بعيد المنال خشيت الهى بعلم ، بتحقيق لازم پرداخته است ؛ وبديهي است كه چنين علمي از حيطهء يجوز ولا يجوز وإفعل ولا تفعل أهل مجاز وظاهربينان وبىمعرفتان حقيقي بدور مانده ، وعلم ظاهري عالم‌نمايان كجا ومعرفة اللّه ؟ ! وهيهات هيهات لما توعدون .\r\n\r\nتبصره در مراحل سلوك إلى اللّه :\r\nهر سالكى را در سير إلى اللّه سه مرحله است :\r\nنخست اينكه جميع عوالم را مانند آينه‌اى براي ظهور أسماء وصفات حضرت حقتعالى بنگرد ودر اينصورت مجرّدات را در آينهء تنزيهي ومادّيات را در آينهء تشبيهى مىبيند وبقول صاحب مثنوى معنوي :\r\n خلق را ، چون آب دان پاك وزلال * اندر أو تابان ، صفات ذو الجلال \r\n علمشان وعدلشان ولُطفشان * چون ستاره‌ى چرخ ، بر آب روان \r\n پادشان مظهر شاهى حقّ * عارفان ، مرآت آگاهى حقّ \r\n شد مبدّل آب اين جو چند بار * عكس ماه وعكس اختر ، برقرار \r\nمرحلهء برتر وديگر سالك آنستكه از فكر وذكر بسيار ، هيچ مظهرى در نظر شهودش بجز نفس أسماء اللّه الحسنى نمانده وبهرچه بنگرد بجز حقيقت نبيند ، واگر سالك در مرحلهء نخست في المثل آسمان ميديد وآنرا محلّ ظهور اسم رفيع ودائم ميدانست ؛ وزمين را مينگريست وآنرا مظهر اسم خافض وامين حضرت حقّ مىشناخت ؛ در مرحلهء دوّم همين سالك آسمانرا بعنوان مظهر دو اسم رافع ودائم نمىبيند ؛ بلكه خود اين هردو اسم را شهود مىنمايد ؛ يعنى مظاهر در نظر شهود أو نمودى ندارند ، ودر هر شهودي نفس اسم را مىنگرد ؛ ونه مظهر آنرا ؛ وبالأخره در جميع مظاهر لطف وقهر ، خود أسماء را مىنگرد ونه مظاهر را ، ودر مثل مانند كسى است كه در مظهر اسم جمال ، توجّهى بجميل نداشته وبنفس جمال كه مظهر آن جميل است مىنگرد ؛ مانند صورت در آينه ونفس صورت ، كه در مرحلهء اوّل سالك صورت آينه را مىبيند ودر مرحلهء دوّم بخود صورت مىنگرد ونه در آينه .\r\nامّا در مرحلهء سوّم ؛ سالك نه بصورت آينه ونه نفس صاحب صورت ، هيچيك را\r\n\r\n","description":"","footnote":"","page_name":" 368 ","page_number":379},
  {"content":"\r\n\r\nنمىنگرد ؛ بلكه نظر شهود أو بجز ذات حقتعالى بچيز ديگرى نمىافتد ؛ وكثرت مظاهر ومفاهيم وأسماء وصفات ، أو را بخود مشتغل ننموده ، وسالك بشهود حقّانى با چشم حضرت مولى الموحّدين أمير المؤمنين مىبيند كه در شرح حديث : « ما الحقيقة » بكميل بن زياد نخعى فرمود : « جذب الأحديّة لصفة التّوحيد » وبقول سرايندهء عارفي :\r\n چو ذات از روى وحدت ، جلوه آرد * رخ كثرت ، دگر تأبى نيارد \r\n رود احكام توحيد از ميانه * نيارد كثرت از اسما ، بهانه \r\n براندازد أحد ، بازار واحد * نه وجد آنجا بوَد پيدا ، نه واجد \r\nبراي توضيح وسيعتر در اين مبحث ، خواننده را بكتاب « شرح أسماء حكيم سبزوارى » كه در واقع شرحي است بر دعاهاى جوشن كبير وصباح ونيز بكتاب « اسرار الحكم » أو رهنمونى ميكنم . حضرت امام حسين - سيّد الشّهداء ( ع ) - در دعاى عرفهء خود در همين معنى فرمايد : « أيكون من الظّهور ما ليس لك ، حتّى يكون هو المظهر لك . متى غبت حتّى تحتاج إلى دليل يدلّ عليك ، ومتى بعدت حتّى تكون الآثار هي الّتى توصل إليك ، عميت عين لا تراك عليها رقيبا . . . فرأيتك ظاهرا في كلّ شيئى ، وأنت الظّاهر لكلّ شيئى ، كيف تخفى وأنت الظّاهر ، أم كيف تغيب وأنت الرّقيب الحاضر » كه شرح وتوضيح اين سخنان لطيف ودقيق ، نيازمند بمبحثى جداگانه بوده ودر اين وجيزه مجال تحقيق در آن نيست .\r\nبارى ، غيرت معشوق مقتضى است كه عاشق بجز با أو عشق نورزد وچيزى اگرچه اندك غير از أو نجويد ، وبهمين اقتضاء خود را در همه أشياء نمودار كرد ، تا چشم عاشق بهرچه افتد أو را به‌بيند وهرآنچه طلبد بغير از أو را نيابد ؛ وعاشق اگر هميشه در خود نگرد ، جز خدا را نبيند ، ودر صورتيكه هميشه غير از خود را نگرد ، جز حضرت معشوق مطلق را نخواهد ديد ؛ وچون سرانجام عاشق عين عشق ومعشوق گردد ، مفهوم ما يرى اللّه غير اللّه صادق افتد ودر نتيجة ذكر أو نيز مصداق لا يذكر اللّه غير اللّه گرديده وبالأخره محبّ ومحبوب متّحد بوحدتى عيني شوند ولا يحبّ اللّه الّا اللّه تحقّق يابد ؛ ودر اين رؤيت وذكر ومحبّت ، رائى عين مرئى وذاكر نفس مذكور ومحبّ شخص محبوب بوده وبقول شاعر عارف :\r\n نظّاره‌گران روى خوبت * چون درنگرند ، از كرانها \r\n در روى تو ، روى خويش بينند * زين جاست ، تفاوت نشانها \r\n\r\n","description":"","footnote":"","page_name":" 369 ","page_number":380},
  {"content":"\r\n\r\nواز همين معنى است كه نگاه أهل نظر يا برؤيت وحدت است در كثرت ويا كثرت در وحدت ودر هردو مورد ، ناظر حقّانى در عين حقّ بعين حقّ ديده ودر هر ديد بجز حقيقت را نديده وحقّ نيز با ديدهء صاحب نظر ، عين خود را نگريسته وبمصداق من عرف نفسه فقد عرف ربّه ؛ شناخت نفس ، نفس شناخت رب است ؛ وچون عارف بدين مرتبت راه يافت ؛ اين بيت ابن عربى زبان حال اوست :\r\n رأيت ربّى ، بعين ربّى * فقلت من أنت ، فقال : أنت \r\nملّا صدرا در كتاب أسفار أربعة ، در تحقيق از عشق ومراتب آن گويد : حكماء سريان عشق را در جميع موجودات اثبات كرده وبراي هرچيزى عشقى بدانچه كمال ذات آن بيشتر است ؛ قائلند ، ولى اين شور عشق هميشه نسبت بمافوق كاملتر بوده ومقصود از انجام دادن هر فعلى اوّلا وبالذّات نفس آن فعل نيست ؛ بلكه مراد از آن چيزى است كه از حيث رتبه وفعل وموضوع برتر وكاملتر از فعل انجام يافته باشد ؛ ولذا مقصود طبيعت از تحصيل مادّه ، نفس آن مادّه نبوده وبراي رسيدن بكمالات برتر است ؛ ولذا هر موجود سافل وپستى نسبت بكاملتر از خود عشق ورزيده واز هيولى گرفته تا ذات باريتعالى همين حكم موجود ميباشد ؛ النّهايه هر معلولي عاشق علّت موجدهء خود بوده وحلقه‌هاى اين سلسله از هيولى تا روح أعظم وعقل اوّل بهم پيوسته وآخرين حلقهء اين سلسله در كف كافى ذات حقتعالى است ؛ كه أو هم در مرتبهء ذات خود هم عاشق است وهم عشق وهم معشوق ؛ ونيز معشوق كلّ عشّاق أمرى وخلقي بوده وبمفادّ قاعدهء : « لكلّ سافل قوّة امكان الوصول إلى ما هو أعلى منه » هر موجود سافلى داراى قوّهء امكان به مرتبهء برتر وبالاتر از خود ميباشد ؛ تا كريمهء  كَما بَدَأَكُمْ تَعُودُونَ  مصداى يافته وبالأخره بايد دانستكه تمام طبيعت وأجسام طبيعي بنفس مدبّرهء خود عاشقند واين عشق يعنى هدف غايى آنها ، ولذا هيولى عاشق صورت بوده وصورت بصورتى كاملتر تا نبات وحيوان وانسان ونفوس وعقول ، وهمگى بذات واجب الوجود عاشق بوده ، وبلكه بايد گفت حضرت حقّ در وحدت بسيطه وصرافت محضهء خود ، عاشق ذات وكمال خويش بوده ودر عين حال عشق أو در جميع مراتب وجود از ذرّهء هباء تا درّة البيضاء سريان داشته ومرجع كل عشّاق عوالم امر وخلق ومعشوقان متوسط وغائى انسانهاى كامل وملائكة وبويژه فرشتگان شيفتهء ذات خود كه به « مهيّمين » موسومند ؛ ميباشد ؛ واگرچه هر مرتبهء عاليتر ، معشوق مرتبه دانى وفرودين خود است ؛ ليكن معشوق كلّ آنان يكى بوده وآن\r\n\r\n","description":"","footnote":"","page_name":" 370 ","page_number":381},
  {"content":"\r\n\r\nنيز غير از ذات بىهمانند مبدء كلّ موجودات نخواهد بود .\r\nحكيم وعارف سبزوارى در شرح منظومهء خود گويد : « فهو مبتهج بما ، أي بأثر يصير ذلك الشّيئى مصدره من حيث انّه عائد إلى كلمة ما يكون أثره » يعنى : ذات واجب الوجود عاشق چيزى است كه خود مصدر آن بوده وآن‌چيز از أو صادر گرديده است ؛ امّا از حيث اينكه آن‌چيز بكلمهء وجوديى برميگردد كه همان أثر حقّ است ؛ سپس در حاشيهء شرح خود بر صدر همين عبارت فرمايد : زيرا اثر ، مشابه صفت مؤثّر خود بوده وبلكه بايد گفت أثر از همان حيث أثر بودنش ، غير از ظهور مؤثّر نخواهد بود وكسى كه چيزى را دوست ميدارد ، آثار آنرا نيز دوست خواهد داشت ؛ چنانكه مجنون عامري در ايندو بيت منسوب بدو ، سروده است :\r\n أمرّ على جدار ديار ليلى « سلمى » * أقبّل ذا الجدار وذا الجدارا \r\n وما حبّ الدّيار شغفن قلبي * ولكن ، حبّ من سكن الدّيارا \r\nسرانجام بايد دانستكه ماهيّات وآثار امكاني در وجود واجب الوجود مندكّ بوده ، وهرگاه حقيقت هستى را بشرط لا ومطلق از حدود وقيود ، حتّى همين قيد اطلاق اعتبار كنيم وآنرا بطور سادگى وبساطت محضهء صرف در نظر آوريم ، وكلّيهء اعتبارات وحيثيّات تقييدى را از آن الغاء نماييم ؛ در چنين صورتي ؛ جميع آثار ومظاهر ومراتب ودرجات وجودي ؛ در حقيقت بشرط لايى آن فنا شده وجز ذات واجب الوجود ، چيزى مورد اعتبار نخواهد بود ، وبه آواى  « لِمَنِ الْمُلْكُ الْيَوْمَ ؟ ؛ »  خود حضرت حقتعالى پاسخ ميدهد :  « لِلَّهِ الْواحِدِ الْقَهَّارِ »  وبقول سرايندهء عارف :\r\n غيرتش غير در جهان نگذاشت * لا جَرَم عين جمله اشيا شد \r\nبقول عارف وارف محيى الدّين بن عربى : « سبحان من أظهر الأشياء وهو عينها » .\r\nحكيم سبزوارى در سه بيت منظومهء خود بمبحث عشق وفناى عاشق در معشوق پرداخته وفرمايد :\r\n كرابط لا شيئى ، باستقلاله * ليس له حكم على حياله \r\n رضائه بالذّات بالفعل رضا * وذا الرّضا ، إرادة لمن قضى \r\n وكلّ ما هناك ، حتّى ناطق * ولجمال اللّه دوما عاشق \r\nيعنى : همانند وجود رابط وواسطه‌اى كه هيچ استقلالي در خود نداشته وحكمي بر واسطه ورابطه بودنش نباشد . رضاى أو بذات تعالى خود ، عين رضايش بفعل خويش\r\n\r\n","description":"","footnote":"","page_name":" 371 ","page_number":382},
  {"content":"\r\n\r\nبوده ؛ واين رضا وابتهاج وعشق براي خدايى كه امضاء أمور در كف كافى اوست ، عين اراده‌اش ميباشد ؛ وهرچه در عالم أفلاك وذوات نفوس ، زنده ومدرك كلّياتند ، على الدّوام عاشق حضرت حق بوده ومعشوق آنان جز خدا كسى ديگر نيست ، وشاعر تازى زبان فرمايد :\r\n اقبّل أرضا ، سار فيها جمالها * فكيف بدار ، دار فيها جمالها . \r\nيعنى : زمينى را مىبوسم كه شتر معشوقم در آن سير كرده است ؛ پس چگونه بخانه‌اى بوسه زنم كه جمال زيباى معشوقم در هر نقطه‌اش دوران دارد ، واين امر براي من امكان‌پذير نيست واز عهده‌اش برنمىآيم .\r\nابن عربى در فصّ الوهى در كلمهء آدمي فرموده است : « لولا سريان الحقّ في الموجودات بالصّورة ، ما كان للعالم وجود » پس اگر ظهور ذات وأسماء وصفات حضرت باريتعالى بصورت موجودات نبود ، على الأساس موجودى در دار وجود ، بكسوت موجوديّت ملبّس نبود ؛ زيرا ماهيّات عبارتند از وجودات خاصّه‌ايكه قيود وجود مطلقند ، واز نفس خود نه همين أمرى عدمي نميباشند ؛ بلكه عين عدم مقابل وجودند ؛ وبقول سيّد العرفاء حضرت نعمت اللّه ولىّ :\r\n موجود بواجب الوجودند همه * بودند ، ولى هيچ نبودند ، همه \r\n از جود وجود ، جمله موجود شدند * بىجود وجود ، بىوجودند ، همه \r\nپس هرچه در وجود است جز حقّ نيست واگر أو نبود ظهورى هم نبود وچون ظهورى نباشد ، هيچ‌چيز از مكمن غيب وخزانهء لا ريب ظاهر نميشود ؛ وهر ظهورى هم از محبّت الهى وبحبّ اوست ؛ ولذا حبّ در كلّ موجودات سارى بوده وبلكه هيچ موجودى از حبّ الهى جدا نيست ، وبا اينوصف چگونه ميتوان منكر عشق شد ؟ ودر نتيجة محبّت ، عين ذات محبّ است وعين هرچيز محال است كه از نفس آن مرتفع گردد ، وبالمآل تا موجودى هرچه ريز وكم‌قدر وجود داشته باشد ، در حيطهء عشق وبلكه عين عشق بوده وبقول ابن فارض ، عارف جامع مصرى :\r\n فكلّ مليح ، حسنه من جمالها * معار له ، بل حسن كلّ مليحة \r\nچون هر عشق حقيقي عين شهود حضرت حقتعالى است ؛ حتّى در عشقهاى مجازى ودنيوي هم كه بيشتر جنسي است ، اگر عاشق در عشق خود عفيف مانده وآنرا براي غير افشاء نكند ودر آرزوى وصال معشوقه‌اى بميرد ، أو نمرده است وشهيد از دنيا رفته\r\nو \r\n","description":"","footnote":"","page_name":" 372 ","page_number":383},
  {"content":"\r\n\r\nاين معنى را حديث نبوي ( ص ) اثبات كرده است كه فرمود : « من عشق وعفّ وكتم ومات ؛ مات شهيدا » وفرق محبّت خدا با بهشت با اينهمه أوصاف جمال ، اينست كه حبّ خداوندى باقي ببقاء خداست ، وحال اينكه بهشت با هشت درب خود باقي به إبقاء اوست ؛ پس عشق كجا وبهشت ، وبقاء كجا وابقاء ؟ ؛ ولذا عشق عين بقاست وخلقتم للبقاء لا للفناء ، وبنا بگفتهء عارفي : « إذا تمّ العشق فهو اللّه » .\r\n رأيت اللّه في عيني بعينه * وعيني عينه ، فانظر بعينه \r\nآدم نقد نطفه‌اى در خزانهء حوّا بامانت نهاد ، وحوّا آنرا پس از مدّتى با ارزى بيشتر وبصورت فرزندى اداى امانت كرد ، تا مفادّ ضرب المثل معروف : « الولد سرّ أبيه » تحقّق يافته وبدين نكته واقف شويم كه حوّا سرّ آدم بود كه از أو ظاهر گرديد ، وتا آدم بلباس خلقت ملبّس نشد ، نه خليفة اللّهى موجود گرديد ونه مظهرى براي اسم عظيم أعظم پديد آمد ، تا هم جميع احكام وأوصاف مستخلف عنه در أو فرآهم آيد ، وهم مظهر اسم أعظم ، بمظهريّت كاملهء جميع أسماء اللّه در هردو قوس نزول وصعود تحقّق يابد ، ولذا انسان كامل از اين حيث آينهء تمام نماى ذات وأسماء وصفات حضرت حقتعالى است ؛ كه ميان صورت وآينه ، نه اتّحادى ممكن است ونه حلولى ، وبهمين ملاحظه اگر عارفي كامل بدين معنى رسيد ، وحقيقت صورت وآينه را بديدهء امعان ومعرفت نگريست ؛ أو حقيقت را با چشم حقّ ديده است ؛ بدون هيچگونه حلول واتّحادى ؛ اللّهم ارزقنا حلاوة معرفتك بدخولنا في جنّات أسمائك وصفاتك وذاتك ، بحقّك على محمّد وآله وعترته الطّاهرين وبحقّهم عليك . غلامحسين رضانژاد « نوشين » . تهران سيزدهم فروردينماه سال 1381 شمسي ، ساعت شش بعد از ظهر .\r\n\r\n","description":"","footnote":"","page_name":" 373 ","page_number":384},
  {"content":"\r\n\r\n\r\nفصل دوازدهم در فرق بين أسماء وصفات وتحقيق در صفات حقّ\r\nصفت عبارت از معنى معيّنى است در موصوف ؛ وكلمهء وصف وصفت باجماع أهل لغت بيك معنى است ، مانند وعد وعدة ، واز حيث تعريف علمي بايد دانست كه بيشتر محقّقان علم كلام ، مفهوم هر مشتقّى را برگرفته ، از ذات وصفت ونسبت دانند ؛ ولى برخى از محقّقان مانند علّامه جلال الدّين دوانى آنرا عين صفت دانسته وگفته‌اند كه عرض وعرضى بالذّات متّحدند ، وفرق آنها در اينستكه هرگاه صفت را در عقل خود بشرط لا شيئى اعتبار كنيم ، عرضى غير محمول است واگر آنرا مأخوذ بلا شرط دانيم ؛ عرضى محمول بوده وهمانند فرق بين جزء صوري وفصل ويا نظير فرق در ميان جزء مادّى وجنس آنست .\r\nامّا برخى از محقّقان مانند سيّد شريف جرجانى گويند : صفت عبارتست از ذات با نسبت بمبدء ، با توجّه بدينكه نسبت داخل در مفهوم ، ومبدء خارج از آن باشد ؛ وحقّ اينستكه مفهوم مشتقّ ، آنچيزى است كه مبدء اشتقاق بطور مطلق براي آن ثابت بوده ؛ اعمّ از اينكه ثبوت شيئى مزبور براي غير از أو باشد ؛ ويا جزء آن ويا براي نفس آنچيز ؛ كه در صورت نخست ، ثبوت مطلق مناط اتّصاف امرى مباين بدان شيئى بوده ودر صورت دوّم ، مناط اتّصاف ، عبارت از كلّ بجزء خود ميباشد ودر سوّمين ، مناط اتّصاف آنچيز بنفس خود آن است ؛ پس چون اين معنى محقّق گرديد ، بايد دانستكه : فرق بين أسماء اللّه وصفات أو در عرف عارفان شامخ ، مانند فرق بين مركّب وبسيط بوده ؛ ولذا آنان تصريح كرده‌اند كه ذات باعتبار صفتي از صفات ، همان اسم است ، وگفته‌اند : اسم\r\n\r\n","description":"","footnote":"","page_name":" 374 ","page_number":385},
  {"content":"\r\n\r\nبراي صفت است ؛ زيرا ذات در ميان جميع أسماء مشترك بوده وتكثّر در أسماء بسبب تكثّر در صفات است ؛ ولذا در بين برخى از عرفاء در اينكه آيا اسم عين ذات ميباشد ، يا نه ؛ اختلاف نظر وجود دارد ؛ وصدر حكماى جهان در كتاب : « الشّواهد الرّبوبيّة في المناهج السّلوكيّة » « 1 » بهمين نظريّه بسنده كرده است .\r\nحكيم سبزوارى در اسرار الحكم خود ؛ فرق اسم وصفت را در اين ميداند كه اسم مشتقّ است ، مانند عليم وقدير وصفت مبدء اشتقاق آن ميباشد ، چون علم وقدرت ، ولذا اين فيلسوف عارف ، مفهوم اسم را مثل مركّب ومفهوم صفت را همانند بسيط دانسته وميگويد : اسم در عرف عرفاء عبارت از حقيقت وجود است ، ليكن ملحوظ بتعيّنى نوري ، ولذا بتعيّن ما به الانكشاف يا علم ، اسم عليم از ذات حقتعالى پديد آيد وبتعيّن ظاهر بالذّات ومظهر للغير اسم نور وبتعيّن فيّاض بودن ذات با علم ومشيّت ، اسم قدير حاصل گردد وبتعيّن مبدء بودن براي ادراك وفعل ؛ اسم حىّ وبتعيّن ذات باعتبار حسن مطلق وبهاء ، حقّ مطلوب ومحبوب بوده وهمچنين بتعيّن ادراك خير مطلق بودن ذات ، حضرت حقتعالى محبّ است ؛ ومرجع جميع أسماء وصفات حقّ ، وجود واجب ميباشد ونفس تعيّن وجود أو موجب صفت ، ولحاظ ذات أو با صفتي متعيّن ، اسم بوده ووجود أو با جميع تعيّناتش اسم جامع اللّه ومدلول يا مسمّاى حقيقي اين اسم ميباشد . امّا اسم بالذّات عبارت از عين مسمّى است وبالاعتبار غير از آن ومصداق أسماء وصفات بالذّات يكى است وحال اينكه بالاعتبار مغاير بوده وعرفا جميع عوالم وعالميان را با اجزاء وجزئيّات وكلّ وكلّيات آن ؛ مظاهر أسماء اللّه دانند وأسماء را مربّى ، وهريك از عالميان از جماد ونبات وحيوان وانسان وفلك وملك هم در تحت تربيت اسمى از أسماء اللّه ميباشند . مانند اينكه فرشته در تحت اسم القدّوس والسبّوح ؛ وفلك در تحت تربيت اسم الدّائم والرّفيع ومدبّر الكائنات ؛ وحيوان در تحت اسم السّميع والبصير ، وشيطان در تحت اسم المضلّ والرّقيب ، وبهشتيان در تحت اسم لطيف وجهنّميان در تحت تربيت اسم القاهر وانسان در تحت اسم أعظم اللّه است ؛ چنانكه در حقّ آدم وأولاد أو نازل است :  « وَعَلَّمَ آدَمَ الْأَسْماءَ كُلَّها »  والبتّه اين تعليم وتعلّم أسماء نسبت به آدم ، وجودي وتكويني است .\r\n\r\n\r\n","description":"","footnote":"\r\n( 1 ) - با تصحيح وتعليقات جلال الدّين آشتيانى ؛ چاپخانهء دانشگاه مشهد ، سال 1346 شمسي .\r\n","page_name":" 375 ","page_number":386},
  {"content":"\r\n\r\nامام فخر رازي ، « 1 » در فرق بين أسماء وصفات گويد : هر ماهيّتى يا از حيث نفس خودش معتبر است ، ويا از حيث موصوف بودنش بصفتي معيّن ؛ پس در حالت اوّل همان اسم است ودر صورت دوّم همان صفت ؛ ولذا آسمان وزمين ودريا وهوا اسمند وخالق ورازق وطويل وقصيرصفتند وبنابر رأى متكلّمان معنى اسم وصفت چيزى جز اين نميباشد . آنگاه گويد : هريك از دو قسم اسم وصفت ، بگونه‌اى از شرف اختصاص دارد ، كه در گونهء ديگر نيست ؛ وامّا اسم از وجوهى بر صفت شرف دارد : نخست مقدّم‌تر بودن اسم است از صفت ؛ زيرا مراد از صفات ، همان أسماء مشتقّ ميباشد ؛ وبدون شكّ أسماء موضوعه ، أصل أسماء مشتقّند ؛ زيرا اگر مشتقّات باسم موضوعي كه از نخست مشتقّ نبوده‌اند ، منتهى نشوند ، يا تسلسل لازم خواهد آمد ويا دور وهردو باطلند . دوّم اينكه أسماء مشتقّه مركّبند از أسماء وموضوعي مفرد ، وبدون هيچ ترديدى ، مفرد أصل مركّب بوده ، وبهمين دليل اسم بر صفت شرف دارد . سوّم اينكه : أسماء موضوعه ؛ أسماء ذواتند ؛ ولى أسماء مشتقّه ، أسماء صفات با اضافه‌اى مخصوص ميباشند وچون ذات أشرف از صفت است ؛ پس در نتيجة شرف أسماء نسبت بصفات ؛ محلّ ترديدى نيست واين سه دليل بر شرافت أسماء بود نسبت بصفات .\r\nامّا برخى نيز مانند أبو زيد بلخى ، صفات را اشرف از أسماء دانسته وگفته‌اند : شنونده از اسم ، چيزى بجز دلالتى مجمل نمىفهمد ؛ ولذا كسيكه لفظ « رجل » را مىشنود ، ميداند كه گوينده چيزيرا اراده كرده كه انسان است ؛ امّا اينكه اين انسان داراى چه خصائصى ميباشد ، از آن لفظ واسم حاصل نميشود ؛ در صورتيكه صفات ؛ شنونده را بماهيّات وخصائص أسماء عالم ميكند وفي المثل : « الرّجل الحكيم أو العارف المحقّق الشّجاع » شنونده را با مردى آشنا ميكند كه چندين امتياز نسبت بغير در أو موجود است ، وبا « الرّجل الجاهل والسّفيه والجبان » بسيار فرق دارد ؛ پس شناخت كامل وتفصيلي با صفات محقّق ميگردد ونه بصرف اسم .\r\nامّا امام فخر بر اين نظريّهء أبو زيد بلخى اشكال كرده وميگويد : معناى لفظي كه دليل بر صفتي است ، اينستكه آن لفظ دليل بر بودن ذات وموصوف ، بصفتي معيّن ميباشد ، وتا آنگاه كه علم بموصوف يا اسم حاصل نيايد ، هيچ علمي بصفت آن بحصول نخواهد\r\n\r\n\r\n","description":"","footnote":"\r\n( 1 ) - شرح أسماء اللّه الحسنى ؛ با تصحيح وتعليق طه عبد الرّؤف سعد ؛ مكتبة الكلّيات الأزهريّة ، القاهرة ، 1396 هجرى .\r\n","page_name":" 376 ","page_number":387},
  {"content":"\r\n\r\nپيوست ؛ ودر اينصورت معرفت بأسماء مشتقّه موقوف بر شناخت أسماء موضوعه براي آن صفات مخصوص است ؛ ودر مثال فوق ، هيچ‌كس از لفظ حكيم وعارف ومحقّق وشجاع ، چيزى جز مفاهيمى مختلف نمىفهمد ، تا آنگاه كه به « الرّجل » ربط يابند ، ودر اينصورت شنونده مىفهمد كه جميع أوصاف بارز مزبور تعلّق بدان مرد معيّن وموصوف دارد ، ولذا دربارهء أو بعلمى تفصيلي دست مىيابد .\r\nدر كتاب كافى از أبو بصير ، يكى از أصحاب حضرت صادق - السّلام والصّلوة عليه من الصّامت والنّاطق - مرويست كه از آنحضرت شنيد : « لم يزل اللّه تعالى ربّنا ، والعلم ذاته ولا معلوم ، والسّمع ذاته ولا مسموع ، والبصر ذاته ولا مبصر ، والقدرة ذاته ولا مقدور ، فلمّا أحدث الأشياء وكان المعلوم ، وقع العلم منه على المعلوم والسّمع على المسموع والبصر على المبصر والقدرة على المقدور » آنگاه گويد از آنحضرت پرسيدم : پس خداوند متحرّك است ؟ كه دائم از صفتي بصفتي ميگرايد ؟ آنحضرت پاسخ فرمود : « تعالى اللّه ؛ انّ الحركة صفة محدثة بالفعل » دوباره پرسيدم : پس خداوند متعال هميشه متكلّم بوده است ؟ فرمود : « انّ الكلام صفة محدثة ، ليست بأزليّة ، كان اللّه عزّ وجلّ ولا متكلّم » . در فهم صحيح اين پرسش وپاسخ عارفانه بايد دانست : صفات خداوند - سبحانه وتعالى - كمال ذاتي اوست واز أزل الآزال وبنحو اطلاق براي ذات أو ثابت بوده ، واز همين لحاظ نيز بصفات ذاتي حقّ موسومند ؛ وبر دو قسم ميباشند : قسمي كه بغير از حقّ اضافه نميشود ، مانند حيات وبقاء وقسمي ديگر كه اضافه ميشوند ؛ ليكن اين اضافه متأخر است ، نظير سمع وبصر وقدرت ، كه در عين ذاتي بودن آنها نسبت بغير نيز اضافه شده وبمسموع ومبصر ومقدور تعلّق مىيابند ، واين تعلّق نيز بحدوث معلوم بوده وبا حدوث معلوم نيز ، علم بدو تعلّق ميگيرد ، والبتّه چنين تعلّقى در قبل از حدوث معلوم ومسموع ومبصر ، بعين ثابت آنها پيش از حادث گرديدن نيز تعلّق داشته است وچون مقتضاى أشياء طبق استعداد ودرخواست ذاتي آنها در عالم خارج نيز تحقّق وجودي يافت ؛ علم وسمع وبصر الهى ، بدانها هم متعلّق گرديد ؛ واين معنى از ذات حقّ است وبذات أو ثابت بود ؛ اگرچه اضافهء آن بغير ، متأخّر از وجه علمي ذاتي آن باشد ؛ وهمين اضافهء بحادث متأخّر نيز ، طبق نظريّهء عرفاى شامخ ، برحسب ظهور اسم « المؤخّر » واقتضاى آن در موارد تجلّيات حقّانى بحكومت اسم مزبور است ؛ زيرا برخى از صفات مخزون ومستأثر يا مكنون حضرت حقتعالى ، با حادث شدن خلق جديد ولبس مجدّد وغير مكرّر ويا\r\n\r\n","description":"","footnote":"","page_name":" 377 ","page_number":388},
  {"content":"\r\n\r\nبرحسب مصالحى الهى ، ظهور يافته ودر هر مجلا ومظهرى نو ؛ داراى تجلّى وظهورى جديدند وهمچنين صفات فعلى حضرت حقّ نيز بر دو قسمند : يا اضافهء محض وخارج از ذاتند ، ودر اينصورت آنها را در ذات حقّ معنايى زائد بر علم واراده وقدرت ومشيّت نيست ؛ ومخلوق ومقدور ومرادي در ذات حقتعالى ندارند ؛ مگر در خارج ؛ وقسم ديگر بجز اضافهء بغير ، داراى معنايى ديگر هم ميباشند ؛ بجز اينكه هرگز مضاف واضافه از آنها جدا نخواهد بود ؛ مانند مشيّت واراده ، كه اوّلى كلّى ودوّمى جزئي است ؛ ليكن هيچگاه مشيئى ومراد از آنها تخلّف نكرده وبصدق كريمهء مباركه :  إِنَّما أَمْرُهُ إِذا أَرادَ شَيْئاً أَنْ يَقُولَ لَهُ كُنْ فَيَكُونُ  وايندو صفت ، يعنى اراده ومشيّت جز بوجود متعلّق آنها ظاهر نميگردند ؛ وچون بچيزى تعلّق گيرند ، تخلّف از تحقّق آنها ممتنع بوده ، بجز اينكه اراده بأمور جزئي متعلّق است ومقارن آن أمور حادث ميباشد ، ومشيّت كلّى بوده ومتقدّم بر أمور مشيئى در شمار است والبتّه اين هردو صفت بأمور خيريّه تعلّق ميگيرند واز مبدء خير ، جز نكويى نايد ؛ چنانكه آيهء كريمه فرمايد :  « يُرِيدُ اللَّهُ بِكُمُ الْيُسْرَ وَلا يُرِيدُ بِكُمُ الْعُسْرَ »  ليكن بايد دانست كه جميع صفات حضرت حقتعالى ، كمال ذاتي أو بوده وبذاتش راجعند ، بجز اينكه إضافات آنها بأمور خارجيّه ، فرعى ومترتّب بر آنهاست ومصلحت امكاني مقتضى اينگونه إضافات بوده ؛ وهيچگونه اشكالى هم بر آن وارد نيست ؛ زيرا مقتضاى ذات در ظهور صفات مزبور غير از اين نيست ؛ ولذا مبدء آنها نيز ذات بوده وداراى منشأ كمالى قديمند ؛ بدين دليل كه اراده ومشيّت داراى معنايى ثابت وأزلي ميباشند ؛ وهمچنانكه مفهوم هر صفتي غير از صفت ديگر است ؛ مقتضاى ظهور وتجلّى آنها نيز بأهم متفاوت بوده وفي المثل علم صفت ذاتي حقّ است ؛ ليكن گاهى معلوم تابع آن ميباشد وگاهى علم تابع معلوم ؛ ودر اينصورت ، چنين علمي را « اختبار » يا علم تابع معلوم نامند ؛ مانند ايندو كريمهء قرآني :  « إِنَّ اللَّهَ عالِمُ غَيْبِ السَّماواتِ وَالْأَرْضِ ، إِنَّهُ عَلِيمٌ بِذاتِ الصُّدُورِ »  كه علم حضرت حقّ بغيب وجودي آسمانها وزمين تعلّق دارد ، پيش از ظهور آنها در عالم آفرينش ؛ وكلمهء غيب در آيهء مزبور مفيد همين معنى است ؛ در صورتيكه در كريمهء ديگر ميفرمايد :  وَلَنَبْلُوَنَّكُمْ ، حَتَّى نَعْلَمَ الْمُجاهِدِينَ مِنْكُمْ وَالصَّابِرِينَ وَنَبْلُوَا أَخْبارَكُمْ  يعنى شما را آزمايش مىكنيم ، تا مجاهدان را از صابران بازشناخته وحديث آنها را آشكارا نماييم . در اين كريمهء مباركه ، جملهء  « حَتَّى نَعْلَمَ »  پس از  « وَلَنَبْلُوَنَّكُمْ »  آمده وعلى الظّاهر مفيد اين معنى است كه علم خداوند براي أو در\r\n\r\n","description":"","footnote":"","page_name":" 378 ","page_number":389},
  {"content":"\r\n\r\nخصوص مجاهدان وفرق آنان از صابران ؛ پس از آزمايش وامتحان آنهاست ؛ ولذا در اينصورت علم حقّ پيش از آزمايش تحقّقى نداشته وبا آزمايش محقّق گرديده است ودر صورتيكه مورد آزمايش حادث باشد كه هست ؛ پس علم حقتعالى از معلوم حادث پديد آمده واز أزل در ذات أو نبوده است . امّا حقيقت غير از اين مينمايد ؛ زيرا علم حقّ نسبت بمعلوم مورد آزمايش از قبل در ذات أو وجود داشت ؛ وميدانست كه شخص مورد ابتلاء وامتحان - مانند حضرت ايّوب نبىّ عليه السّلام - از بوتهء آزمايش ، بر وفق علم ذاتي حقّ ؛ درست درمىآيد يا نه ، وبهمين ملاحظه عرفاء شامخ ، چنين علمي را « اختبار » ناميده‌اند ؛ ليكن اين علم پيش از آزمايش وابتلاء در ذات حقّ نسبت بمورد امتحان ، موجود بود ، چنانكه خداوند پيش از ابتلاء ايّوب ، ميدانست كه اين نبىّ ممتحن بأنواع بلايا وآفات مالي وجسمي وروحي وقبيله‌اى وخانواده‌اى ، بالأخره سرفراز گرديده وبدانگونه كه خداوند تعالى ميدانست ، امتحان خوبى خواهد داد وبالأخره ايّوب موفّق وپيروز گرديد ؛ در صورتيكه ظاهر وجمله‌بندى آية چيز ديگرى ، يعنى تحقّق علم خدا را پس از امتحان ، وفرق مجاهدان از صابران را ميرساند ؛ چنانكه اگر ايّوب از امتحان وابتلاء سرفراز بيرون نمىآمد ؛ بازهم وجه منفى قضيّه در علم خداوندى بود ؛ بنابراين ، چون خدا از أزل ميدانست كه ايّوب از امتحان موفّق بيرون مىآيد ؛ ايّوب سرفراز وموفّق شد ، وگرنه برعكس بود ؛ يعنى اگر حضرت حقتعالى ميدانست كه ايّوب موفّق نخواهد شد ؛ ايّوب هم پس از خلقت وابتلاء بمورد امتحان ، بدانگونه كه خدا ميدانست ، در آزمايش حقّ ، توفيق وفراغت نمىيافت ودر امتحان مردود ميگرديد .\r\n\r\n« صفات حضرت حقتعالى ، عين ذات اوست »\r\nيكى از مباحث دامنه‌دار وقابل تأمّل در مورد صفات الهى اينستكه صفات أو زائد بر ذاتش نبوده وعين ذات بىمثل ومانند اوست ؛ وگرنه چون صفات عين كمالند ؛ لازم خواهد آمد كه كمال ذات واجب الوجود ، زائد بر ذاتش بوده واين زيادت لزوما بايد از خارج بر أو عارض گردد ؛ ودر اينصورت علاوة بر اينكه ذات أو پيش از عروض صفات ، فاقد صفات عارضه بوده وبالنّتيجه بايد ناقص باشد ؛ اشكالى ديگر پديد مىآيد ، بدينكه ذات حضرت حقتعالى براي تحقّق در كمال صفاتى خود ، بايد محلّ عروض صفات گردد\r\n\r\n","description":"","footnote":"","page_name":" 379 ","page_number":390},
  {"content":"\r\n\r\nودر اين معنى يا وجود أو مركّب از عارض ومعروض وحالّ ومحلّ خواهد بود ويا ناقص الوجود بوده وفاقد صفات كمالى است ؛ وسوّمين نكته اينست كه اگر صفات عارضهء برذاتش ممكن باشند ؛ بالمآل تركيب ذات أو از واجب وممكن خواهد بود كه علاوة بر ممتنع بودن آن ؛ مسئلهء احتياج واجب در كمال صفاتى خود بممكن الوجود ، أمرى اجتناب‌ناپذير بوده وممنوع عقل ونقل است ؛ از سوى ديگر اگر صفات عارضهء برذات واجب الوجود ، خود واجب بالذّات باشند ؛ تعدّد واجب الوجود پيش خواهد آمد كه با فرض دوگانگى عارض - صفات - ومعروض يا ذات حقتعالى ، بايد در ميان ايندو واجب همسان ، فاصله‌اى نيز محقّق باشد تا تصوّر دوگانگى يا چندگانگى واجب وصفاتش بنظر صحيح نمايد ؛ وبا قبول اين مسئله ، سخن را به سنخيّت وجودي آن فواصل اختصاص داده وميگوييم : يا فواصل مزبور نيز واجبند ويا ممكن ؛ در صورت وجوب ، تعدّد ذات واجب الوجود پيش خواهد آمد كه محال عقلي وشرعي است ؛ ويا فواصل از وجوب بركنار وممكنند ، وبا اين فرض هم نياز واجب الوجود در تحقّق صفات كمالى خود بممكن الوجود لازم مىآيد ، وهم تركيب يك واجب از چند واجب ديگر ، وبالأخره بطور لزوم اينكه هريك از صفات وذات را بايد از أمر عارض ومعروض بودن ناگزير دانست وجميع اين فروض باطل وخلاف عقل سليم وصراط مستقيم توحيد است كه با هيچيك از متون كتب آسمانى وفق وسازش نداشته ومردود مذاهب الهى وأديان آسمانى ميباشند ؛ پس باقي نميماند بجز اينكه جميع صفات خداوندى عين ذات أو بوده وزائد بر ذاتش نباشند ؛ علاوة بر اينكه بفرض صحّت موارد فوق ، ذات واجب الوجود كه عين وحدت حقّهء ذاتي وأحدى است ؛ محلّ كثرات ميگردد وبالمآل رخنه‌اى وسيع در أمر ومسئله توحيد ذاتي پديد خواهد آمد كه دامنهء آن بتوحيد صفاتى وافعالى نيز كشيده ميشود ؛ در صورتيكه ذات حقتعالى باعتبار صفتي مانند حيات يا علم ، نه صددرصد بحيات أو اختصاص دارد ، بطوريكه بعلم اختصاص نيابد ، ونه صددرصد بعلم مختصّ ميگردد ، با وصف اينكه ديگر بحيات اختصاص نداشته باشد ؛ ولذا ذات حضرت حقّ در عين اينكه باعتبار صفت علم ، عليم وباعتبار صفت حيات حىّ وباعتبار صفات ديگر مانند : قدرت وسمع واراده وبصر وكلام ، قدير وسميع ومريد وبصير است ؛ ذات أو با داشتن وباعتبار صفت علم ، حىّ ومريد وسميع وبصير ومتكلّم نيز بوده ؛ وامكان ندارد كه علم در حضرت حقّ مسبوق بحيات ودر عين حال واجد آن\r\n\r\n","description":"","footnote":"","page_name":" 380 ","page_number":391},
  {"content":"\r\n\r\nنباشد ، ولذا ذات واجب الوجود از حيث حىّ بودنش عليم وقادر وسميع وبصير وغيره نيز بوده وبا اعتبار هر صفتي از صفات أو ؛ در عين موصوف بودنش بدان صفتها ، عينا بصفات ديگرى هم موصوف بوده ودر عين حال هيچ صفتي اعمّ از جمالى وجلالي وكمالى أو فاقد أوصاف ديگر نميباشد ، وعيني بودن صفات واجب الوجود ، يعنى همين‌كه ذات حقتعالى در عين علم داراى اراده وسمع وبصر وحيات وغيره بوده وتقدّم وتأخّر نيز بهر معنى ، در صفات أو بتجويز حكومت عقل آدمي است ؛ زيرا تا حياتي نباشد ، علمي نخواهد بود ، وتا علمي نباشد ، اراده‌اى تحقّق نخواهد يافت وتا اراده مقدّم نشود ، قدرت بچه‌چيز تعلق يابد ؛ وهمچنين است حكم صفات ديگر ، هم از حيث مظهر كلّى آنها وهم بلحاظ ظهور در مظاهر جزئي ؛ ولذا ذات حقتعالى با حيات خود عليم است وبا علم خود داراى حيات بوده ونميتوان ذات يا معاذ اللّه جزئي از ذات أو را اختصاص بصفتي بدون صفت ديگر داد ؛ كه از كفر خفىّ وگاهى شرك در ذات حقّ جدا نخواهد بود : نكتهء ديگر اينكه اگر صفات واجب الوجود زائد بر ذاتش تصوّر گردد ؛ فيضان آنها بر ذات واجب اقتضاء جهتي أشرف از واجب الوجود را داشته وبالمآل يا بايد صفات مزبور از ذات أو بر ذاتش فيضان كند ودر اين فرض لازم مىآيد كه ذات واجب اشرف از ذات واجب باشد واين معنى ببداهت عقلي باطل است ويا بايد آنصفات از خارج بر ذات فيضان نمايد ، ودر اينصورت لازم خواهد آمد كه واجب الوجود در مرتبهء ذات خود فاقد صفات كمالى فرض گردد كه اين نيز با وجوب وجودش سازگار نيست ؛ پس چيزى ديگر باقي نميماند ، جز اينكه جميع صفات حضرت واجب الوجود عين ذاتش باشند ونيز علاوة بر حيثيّت ويژهء هريك در ذات حقّ ، از حيثيّات ديگرى بلحاظ عيني بودن آنها با ذات برخوردار باشند .\r\nاز سوى ديگر اگر صفات حقّ عين ذاتش نباشند ؛ يا بايد از وجود ديگرى اخذ وجود كنند ، ويا خود قادر بر افاضهء هستى بخود باشند ؛ وهردو وجه ببداهت نظر باطل است ؛ زيرا اگر صفات كماليّه واجب الوجود ، با فرض زيادتشان بر ذات ، وجود خود را از غير تحصيل كنند ، آن غير يا واجب الوجود است ويا ممكن الوجود ، واگر وجود مفيض واجب باشد ، تعدّد ذات واجب لازم مىآيد ؛ واگر ممكن باشد ؛ بايد واجب را در كمالات صفاتى وأسمائي خود نيازمند بممكن دانيم واين فرض نيز بديهي البطلان است ؛ پس باقي نميماند بجز اينكه صفات واجب الوجود ، عين ذات أو باشند ونه زائد بر ذات\r\n\r\n","description":"","footnote":"","page_name":" 381 ","page_number":392},
  {"content":"\r\n\r\nوى ؛ وبالمال بايد معتقد گرديد كه هيچ‌چيز اشرف وأكمل از صرف وجود متأكّد وبىنهايت بالعدّه وبالمدّه وبالشّده نيست ، كه فعليّت محض بوده وكلّيهء ممكنات ، كمالات خود را به تبعيّت از وجودشان از أو تحصيل ميكنند وآن وجود ، كسى يا چيزى بجز ذات واجب الوجود - تعالى شأنه الحكيم - نميباشد ؛ ودر عين اينكه عظمت ومجد وبهاء وفرّ وكياى جميع موجودات از ذات وصفات وأسماء اوست ؛ حقيقت ووجوب أحدىّ الذّات أو ، قائم بخود بوده وموصوف به صرافت محضه وكلّ الأشياء وظهور وبطون وجامعيّت أسمائي وصفاتى ميباشد ، وهيچ جمال وكمالى را نميتوان سراغ داشت ، كه منشأ آن در ذات حقتعالى نبوده ، ويا أكمل وأشرف از جمال وكمال الهى باشد ؛ وطبق كريمهء قرآني هيچ مخلوقى هرچند بزرگ ومقدّس ، قادر نيست كه حتّى بحقيقت يكتائى أو شهادت دهد ؛ زيرا انسان اگرچه در نهايت درجه ومرتبهء كمال بخواهد بوحدت حقّه ووجود واجب تعالى شهادتي بدهد ؛ زائد بر حدّ وجود خلقي خود امكان ندارد ، وذات حقتعالى به دقيقترين معاني متصوّره ؛ در حدود ذهن وعقل بزرگترين مخلوق هم نمىگنجد ؛ چنانكه در همين آية موردنظر فرمايد :  « شَهِدَ اللَّهُ أَنَّهُ لا إِلهَ إِلَّا هُوَ »  يعنى تنها ذات خداوندگارى ميتواند شهادت دهد ويا شاهد باشد كه هيچ خدايى بجز خودش نيست وشهادت مخلوقات أو ، چه يك فرد وچه جميع آنان بوحدت حقّه‌اش ، گونه‌اى از تقييد يا مقيّد كردن خداوند تعالى در أذهان وعقول ناقص آنان ميباشد ، كه بقول خواجهء انصارى :\r\n ما وحّد الواحد من واحد * إذا كلّ من وحّده جاحد \r\n توحيد من ينطق عن نعته * عارية ، أبطلها الواحد \r\n توحيده ، إيّاه توحيده * ونعت من ينعته لاحد \r\nيعنى : هيچ كسى نميتواند ذات واحد وأحدى حضرت حقّ را بتوحيد بستايد ؛ زيرا جميع آنانكه بتوحيدگويى أو پردازند ، بگونه‌اى از انكار أو مبادرت خواهند كرد ، كه حتّى خودشان نيز نخواهند فهميد وزبان آنانكه در توحيد حضرت حقّ ، بنعوت وصفات أو گوياست ؛ عاريه‌اى ميباشد كه خداوند يكتا آنرا در كمال متصوّر خود ، ابطال ميكند ؛ ولذا توحيد گفتن حقتعالى ، كسى از مخلوقاتش را نسزد ؛ زيرا توحيد أو را ذات أو شايسته بوده ونه هيچ مخلوقى ديگر ؛ وتوصيف حضرت حقتعالى از جانب هركسى بجز ذات خودش ، بگونه‌اى از انكار والحاد موصوف است ، اگرچه آن موحّد ، بزرگترين\r\n\r\n","description":"","footnote":"","page_name":" 382 ","page_number":393},
  {"content":"\r\n\r\nشخصيّت در عالم وجود باشد ، وهمينكه مخلوق است ، مقيّد ومحدود بوده وبوجودي كه حتّى از قيد اطلاق وتقييد منزّه ومبرّى ميباشد ، احاطهء وصفى وحتّى فعلى هم نخواهد يافت ؛ چه رسد بذاتى ووجوب أو .\r\n\r\n« مذاهب وآراء مختلفه ، در مسئلهء أسماء اللّه وصفات حقتعالى »\r\nبرخى از دانشمندان وأرباب نظر ؛ چون حقيقت وجودي حضرت حقتعالى را چه بوجه وچه بكنه ، غير معلوم دانسته وگفته‌اند كه هيچگاه اين حقيقت براي كسى وهيچ آفريده‌اى اعمّ از مجرّد ومادّى وخلق وأمر متصوّر ومعلوم حقيقي نبوده وامكان آنهم نيست ؛ لذا چطور ميتوان كسى را كه در أصل ناشناخته است ، بأوصاف وألقاب وأسماء أو پى برد ؛ وبهمين دليل تفاوت واختلاف نظر ، جمعى بنفي ثبوت صفات گراييده وأسماء را اثبات كرده‌اند وبرعكس ، وگروهى نيز هردو را نفى ميكنند وفرقه‌اى نيز معترف بأسماء وصفات حضرت حقّ گرديده وهردوان را اثبات كرده‌اند ؛ وما با بيان مقدّمه‌اى ، به آوردن ادّلهء آن مبادرت ميكنيم :\r\n\r\nمقدّمه :\r\nفخر رازي در كتاب شرح أسماء اللّه الحسنى « 1 » گويد : آنچه از حقتعالى بر خلق معلوم است ، تنها اينستكه يا براي خداوند متعال وجود است ويا سلوب ويا إضافات . امّا علم بوجود أو آنچنان كه بحقيقت مخصوص حضرت أو تعلّق گيرد نبوده وتنها چيزى كه معلوم است ، وجود حقّ از حيث منافاة أو با عدم است ؛ واين مفهوم ، معقول عموم بوده وجميع ممكنات در اين معنى متّفقند ؛ ولى هيچ‌چيز مصداق اين حقيقت مخصوص نيست . امّا سلبهايى كه در ذات حقّ مراعاة ومنظور است ، عبارت از جوهر وحال ومحلّ وعرض نبودن حقّ است ؛ كه با آن حقيقت مخصوص قابل جمع نيست ؛ وامّا إضافات اينستكه أو عالم وقادر ومريد وحىّ است ؛ بدين دليل كه آن حقيقت جامع ، بهر تقدير به اوصافى موصوف است وگرنه ايجاد مخلوقات بر صفات مزبور از أو صحيح نبود ؛ يعنى همينكه أو را قادر شناختيم ، بايد بر سبيل صحّت در ايجاد ممكنات مؤثّر باشد ، ولى نه بر سبيل وجوب ؛ ودر نتيجة آن حقيقت مخصوص وجود حقّ ، عينا نفس اين إضافات نخواهد بود ؛ پس ثابت شد آنچه از خداوند در عقل وفهم ما جاى ميگيرد ،\r\n\r\n\r\n","description":"","footnote":"\r\n( 1 ) - مكتبهء كلّيات الأزهريّة بالقاهرة سنة 1396 هجرى ؛ تصحيح طه عبد الرؤف سعد .\r\n","page_name":" 383 ","page_number":394},
  {"content":"\r\n\r\nچيزى جز همين سلب‌ها وإضافات ووجود نبوده وهيچيك از اين سه ، عين آن حقيقت مخصوص الهى نيست وبالمآل آن حقيقت براي خلق در تعقّل درنمىآيد .\r\nديگر اينكه : هرگاه حقيقت مزبور براي خلق معلوم نبود ، اسمى هم نخواهد داشت ؛ زيرا مراد از اسم اينستكه اگر آنرا بر زبان آوريم ، مسمّاى آن در تصوّر وتعقّل درآمده ؛ ومخاطب از شنيدن آن اسم بمدلول يا مسمّايش پىبرد ؛ ولى آنگاه كه آن حقيقت مخصوص را نشناخته باشيم ؛ وضع هر اسمى بر أو ، مفيد هيچ فايدتى نخواهد بود .\r\nپس از ذكر وبيان اين مقدّمه ، بايد دانست ، آنانكه به اثبات اسم براي ذات حقتعالى ونفى صفات قائلند ؛ برخى از متفكّران وصابئىها ميباشند ، كه بوجوهى در اثبات نظريّهء خود باحتجاج پرداخته‌اند . از جمله گويند : آنگاه كه ما خدا را بصفاتى وصف مىكنيم ؛ يا اين توصيف مطابق با نفس الأمر است ويا نه . اگر مطابق نيست ، دروغ وجهل است ؛ واگر مطابقت با موصوف داشته باشد ؛ يا عين ذات اوست ويا غير از آن ؛ امّا عين ذات حقّ بودن آن وصف محال است ؛ زيرا جميع صفات مزبور أسمائي مترادفند كه دلالت بر ذات أو خواهند داشت ؛ ودر اينصورت آن صفات اسمند ونه صفات ؛ واگر صفات مزبور نفس ذات أو نباشند ؛ يا آنها بذات خود واجبند ويا ممكن ؛ وهردو قسم باطلند ؛ پس قول به اثبات صفات نيز باطل خواهد بود ؛ وفرقه‌هاى ديگرى نيز در نفى واثبات أسماء وصفات براي حضرت حقّ ، به ادّله‌اى ناصواب ومردود عقل ونقل پرداخته‌اند كه بيان آنها چيزى جز اضطراب در تفكّر وخلل در برهان آنها نيست وما از باب رعايت اختصار از آوردن آنها خوددارى كرديم .\r\n\r\nنظريّهء متكلّمان قديم ، در صفات حقتعالى :\r\nايندسته از كلاميّون ، صفات خداوند تعالى را بدو گونهء سلبى وإضافي تقسيم كرده وسلبى آنرا ميدانند كه در قرآن حكيم بجلال موصوف است ؛ وإضافي آنستكه در كتاب اللّه به اكرام وصف شده ودر كريمهء الهى بلفظ ذو الجلال والإكرام آمده است ؛ ليكن كثرت صفات سلبى موجب كثرت در ذات حقّ نبوده وكثرت صفات اضافه نيز همچنان ميباشد ؛ زيرا دورترين چيز از كثرت ، همان وحدت است ودر وحدت نيز واحد نصف دو وثلث سه وربع چهار وتا بىنهايت همين واحد در هر عددي في المثل يك از صد وهزار وميليون وميليارد وغيره بوده وقادح در وحدت نميباشد ونيز صفات جلال واكرام هم هيچگونه مغايرتى با وحدت ذات حقّ نداشته ، چنانكه ميتوان گفت ذات واحد وأحد حقتعالى داراى جلال است\r\nو \r\n","description":"","footnote":"","page_name":" 384 ","page_number":395},
  {"content":"\r\n\r\nهمچنين اكرام وصفات سلبى ديگر .\r\nفخر رازي از أبو حذيل علّاف وشاگردش نظّام معتزلي - إبراهيم بن سيّار بلخى از كبار معتزله وكلامىّ ولغوىّ وادبىّ وكثير الحفظ - نقل كرده است كه مذهب ايندو در ثبوتي ويا سلبى بودن صفات حقتعالى مضطرب بود وفي المثل گاهى صفت عالم وقادر را ثبوتي وعين ذات دانسته‌اند وگاه ديگر سلبى وإضافي را ؛ بدين معنى كه گفته‌اند : عالم وقادر ، يعنى فقدان جهل وضعف در خداوند ، كه از حيث عدم توجّه به نداشتن ضدّ آنها ثبوتي است وبلحاظ عدم جهل وضعف در ذات حقّ سلبى ميباشد ؛ ودر ذاتي يا إضافي بودن آنها بنظريّاتى مضطرب افادهء مرام كرده‌اند ؛ در صورتيكه از فقدان صفت جهل وضعف در ذات ، وجود ثبوتي آنها در حقّ اثبات نميگردد ؛ امّا أبو هاشم گويد ، قادر وعالم بودن ، دو صفت ميباشند كه نه موجودند ونه معدوم ونه معلومند ونه نامعلوم وبيشتر عقلاء بباطن بودن اين عقيدة ، متّفقند ؛ زيرا ميگويند : اگر ايندو صفت منسوب بذات خداوندى باشند ، ناگزير بتصديق آنها پرداخته‌ايم ودر اينصورت بناچار بايد در تصوّر درآيند ؛ واگر متصوّر نباشند ، نميتوان حكمي برآنها نموده وبذات الهى نسبت داد ؛ وچون ايندو قضايايى هستند كه داراى موضوع ومحمولند ؛ ولذا متصوّر بوده ونميتوان بدانها غير معلوم گفت ؛ بنابراين ، سخنان آن دانشمندان مضطرب بوده ونميتوان از آنها بعقيدهء معيّنى دست يافت .\r\nجمعى نيز با تحقيق در آراء ياد شده ، ايندو صفت عالم وقادر را صفاتى ثبوتي ، ليكن زائد برذات دانسته‌اند ؛ ليكن از مجموع نظريّات بالا چه باثبات وسلب وچه زائد وذاتي بودن آنها در حقّ ، ميتوان بدين عقيدة نائل آمد ؛ كه حضرت حقتعالى در ذات خود بسيط الحقيقة وواجب الوجود ، وصرف الحقيقة بوده وداراى صفاتى جلالي يا سلبى وكمالى يا ثبوتي بوده ، وچنانكه در محلّ خود گفته آمد ؛ جميع صفات أو از افعالى وجلالي وجمالى وغيره ، عين ذات أو بوده وحقيقت ذات را اگر بملاحظة صفت قدرت وحياة وعلم واراده وكلام وحىّ وقيوم وبجز اينها در اعتبار درآوريم ، در هريكى بصفتي خاصّ ملحوظ بوده واين صفت عين ذات اوست باعتبار اينكه موجب اسمى خاصّ ميباشد ودر عين حال باعتبار صفت حيات ، حىّ است وباعتبار قيّوم نيز ، موضوع قيام هستى ممكنات بدو ميباشد ودر عين حيات قيّوم است ودر عين قيموميّت حىّ ودر نفس حىّ بودن عليم ودر عين عليم بودن ، سميع وبصير است ، تا أسماء لا يتناهى أو ، كه\r\n\r\n","description":"","footnote":"","page_name":" 385 ","page_number":396},
  {"content":"\r\n\r\nهمگى از اين خصيصه بهره‌ورند ، وچون تحقّق يافتن أسماء اللّه ، بعين ذات اوست ، ولذا هيچ صفتي اعمّ از ذاتي وذات الإضافة واضافهء محضه از عين وجود أو ممتاز وجدا وغير ذاتش نخواهند بود ، وبالأخره جميع صفات ، هم بأهم وهم بطور منفرد با ذات حقتعالى متّحد باتّحاد عيني ميباشند .\r\n\r\n","description":"","footnote":"","page_name":" 386 ","page_number":397},
  {"content":"\r\n\r\n\r\nفصل سيزدهم نظريّهء حكماء متألّه شيعي در صفات حضرت حقتعالى\r\nاكثريّت قريب باتّفاق فلاسفه وحكماء وعرفاء شيعىمذهب - كثّر اللّه تعالى أمثالهم - وعرفاى محقّق أهل عامّه وسنّىمذهب ؛ عقيدة دارند كه صفات حقتعالى با ذات ووجود أو متّحدند ، اگرچه در مفهومات مختلف باشند ؛ واختلاف در مفاهيم صفات نيز مجوّز انتزاع مفاهيم مختلف ومتفاوت از ذات واحد ميباشد كه نه همين در ذات واجب الوجود كه در ممكنات هم جايز است ؛ چنانكه از انساني واحد مانند ميرداماد - عليه شآبيب الرّحمة والرّضوان - ميتوان صفاتى مختلف مانند فيلسوف ومتكلّم وحكيم وأديب ومحدّث ورياضىدان وفلكى وهيوى ومحقّق ونقّاد وعالم بجميع علوم مذهبي وعلوم خفيّه وأسرار باطني وغيره را انتزاع كرده ووجود يك شخص را از حيث صفات متعدّد ، بمفاهيمى بس زياد نسبت داد ؛ ليكن هيچيك از صفات مزبور با مفهومات خاصّ خود ، قادح در وحدت شخصي وفردى ميرداماد - عليه الرّحمه - نخواهد بود ؛ زيرا اختلاف در مفاهيم صفات أو موجب تعدّد صفاتند ، ونه تعدّد ذات . بنابراين ؛ صفات حضرت حقتعالى با تغاير مفهومي از حيث ذات ووجود آنها ، در مقام انتساب بحقّ ، عين ذات ومتّحد با آن باتّحادى عيني ميباشند وابدا موجب تعدّد وتكثّر در ذات نخواهند بود ؛ ولذا صفات واجب الوجود از يكسو بأهم متّحدند واز سوى ديگر عين ذاتند ؛ ومتكلّمانى كه نظر بتغاير در مصداق صفات دارند ؛ در اين مسئله بخلط مفهوم ومصداق پرداخته وبا قبول اختلاف در مفهوم صفات ؛ معتقد باختلاف آنها در وجود ومصداق نيز گرديده وگويا بجواز انتزاع مفاهيم متعدّد از ذات ومصداق واحد توجّه\r\n\r\n","description":"","footnote":"","page_name":" 387 ","page_number":398},
  {"content":"\r\n\r\nنداشته‌اند ؛ واز طرف ديگر نيز با قائلان باتّحاد صفات با يكديگر وهم با ذات حقتعالى اختلاف دارند ؛ امّا حقّ تحقيق اينستكه مفاهيم صفات حقّ اوّل ، برحسب معاني ولغت وضعي وعرف عامّ وخاصّ ، معلوم وكثيرند ، در حاليكه كنه موصوف آنها يا ذات حقّ نامعلوم امّا واحد بوده ؛ ولذا مفهوم علم وحيات وقدرت واراده ، با مفهوم ذات يكى نيستند ؛ زيرا در غير اينصورت لازم خواهد آمد كه معلوم با غير معلوم يكى باشند ، واين معنى بالضّروره باطل واگر صفات ياد شده را الفاظى مترادف بدانيم ؛ لازم مىآيد كه حمل اوّلى آنها بر ذات غير مفيد باشد ، با اينكه حمل شايع وصناعي آنها مفيد معاني متفاوتى بوده وچون تالي چنين قضايايى باطل است ، در نتيجة مقدّمات آنها نيز باطل خواهد بود ؛ وبهمين ملاحظه بايد تعيين كرد ، امكان ندارد كه شخصي واحد ، داراى جهاتى متعدّد وحيثيّاتى متكثّر باشد ، وبراي هريك از جهات وحيثيّات مزبور ، مصداقى جداگانه داشته وجميع آنها با عين ذات أو متّحد نباشند ؛ وچون ظهور أسماء باعتبار صفات خاصّ هريك ، از ذات حقتعالى در تحت حكومت اسم الظّاهر است ؛ پس صرف هستى يا وجود محض ، ظاهر بالذّات ونفس ظهور بوده ودر عين حال ، ظاهركنندهء غير يا همين ماهيّات امكاني هم از ظلمت عدم محض ميباشند ، ولذا نور محض بمصداق كريمهء :  « اللَّهُ نُورُ السَّماواتِ وَالْأَرْضِ »  هم ظاهر بالذّات وهم ظاهركنندهء غير از كتم عدم ونيستى محض است ، وحكيم سبزوارى - عليه آلاف الرّحمة والرّضوان - در منظومهء حكمت خود سروده است :\r\n فصرف كون ، ظاهر ، ظهور * ومظهر للغير ، فهو نور \r\nبارى ، اگر از أسماء لفظي وموضوعي كه در حقيقت ، كيف مسموع وعرضى بوده وبتركيب از حروف وكلمات وبطور كلّى مصنوع انساني ميباشند ؛ صرفنظر كرده وبدلالات ظاهري ومدلولات آنها التفاتى نداشته باشيم ؛ وبدانها از وصف اسم الأسمى ويا اسم اسم الاسم بنگريم ؛ آنگاه بحقيقت أسماء اللّه كه عين وجودات خاصّه با ماهيّتى متناسبند نظر نماييم ، بفورى درخواهيم يافت ، كه دلالت آن أسماء ، يعنى وجودات خاصّه اعمّ از كامل وأكمل يا ناقص وانقص ؛ ما را به مسمّاى خود ، كه عين أسماء اللّه حقيقي وواقعي حقّند ، رهنمونى كرده ودر اينصورت است كه از اسم عليم ويا صفت علم ؛ بظهور نور حقيقي وصرف الهويّهء حقتعالى در انكشاف شهودي أشياء پى برده وخواهيم فهميد كه أسماء وصفات را همانند ذات بىهمال حضرت حقّ نهايتى متصوّر\r\n\r\n","description":"","footnote":"","page_name":" 388 ","page_number":399},
  {"content":"\r\n\r\nنيست ؛ ودر اينصورت است كه برمز وسرّ نهان معيّت ذات حقّ با جميع موجودات أمرى وخلقي ومادّى ومجرّد پىبرده وملتفت ميشويم كه ظهور آن نور خويشتاب أزلي وأبدى در هر شيئى باسمي است وآن اسم نيز بصفتي از صفات حقّ ، برحسب اقتضاء ذاتي واستعداد أزلي خود موصوف بوده ؛ چنانكه جميل مظهر جمال وحكيم مظهر حكمت وعادل مظهر عدل الهى است ؛ امّا تعيّن حقّ اوّل بأسماء وصفات لا يتناهى خود ؛ از بدو ظهور تا خاتمهء عمر جميع عوالم در تحت حكومت امام ائمّهء أسماء  « هُوَ الْأَوَّلُ وَالْآخِرُ وَالظَّاهِرُ وَالْباطِنُ وَهُوَ بِكُلِّ شَيْءٍ عَلِيمٌ »  در هر موجودى باسمي خاصّ آن ظهور كرده و 2 در عين اوّليّت ، باطن ودر عين آخريّت ، ظاهر بوده ، ودر دو قوس نزول وصعود ؛ در هر شيئى وذاتي بقدر قابليّت آن ، ودر تحت اسمى متناسب با ظهور خود وبر وفق صلاح وجودي آن شيئى ، بنام ووضعي شناخته ميگردد ، كه هستى آنچيز عين نام ووصف مزبور ، عين وجود آن شيئى بوده ويك ميليارديم از ذرّهء هبايى در عالم وجود از شمول اين حقيقت خالى نيست ؛ تا بالآخرة منتهى گردد به أسماء وصفات لفظي وكيفيّات مسموع وعوارض دليل بر مدلولات خود ، كه آنها نيز بنوبهء خود از شمول آن حقيقت سارى وجامع وپرگسترهء وجودي وايجادى بدور وبركنار نميباشند ، ولى چشم وحدت‌نگر وحق‌ّبينى بايد كه در جميع اين مظاهر بجز ذات الهى را ظاهر نبيند ؛ وبكثرات مجازى وقعى ننهد وجز بديدهء وحدت حقّه ومطلقه ننگرد واز أسماء ظاهري ولفظي پى بمدلول آنها برده واز اسم بمسمّى واز صفت بموصوف واز مدلولات وموصوفات ومسمّيات نيز درگذرد وباسم حقيقي آنها كه بمسمّاى حقّانى دلالت داشته واين مسمّيات هم در نوبت خود اسمى از أسماء اللّه درشمارند ، نائل آيد ؛ تا در نهايت بصرف الحقيقة كلّ الأشياء كه غايت تمامى غايات است متّصل شده ومحمّد ( ص ) وار بقاب قوسين أو أدنى وبقاء بعد از فناآت كلّى دسترسى يابد وبقول سيّد نعمت اللّه ولىّ :\r\n آب ، در برگ گل ، شده پنهان * گل بگير و ، گلاب از آن بستان \r\n در چمن هر گلى كه مىچينم * شيشه‌اى پرگلاب ، مىبينم \r\n نظري در حَباب وآب نگر * آب مينوش و ، در حَباب نگر \r\n\r\n","description":"","footnote":"","page_name":" 389 ","page_number":400},
  {"content":"\r\n\r\n\r\nنظريّهء شيخ شهيد ، سهروردى وصدر المتألّهين ، در صفات حضرت حقّ ونسبت متغيّرات بدو\r\nشهاب الدّين سهروردى عقيدة بر اين دارد كه صفات إضافي براي حضرت حقتعالى جايز نيست ؛ زيرا تعدّد صفات إضافي موجب اختلاف حيثيّات در أو ميگردد ؛ وذات حقتعالى بيش از يك اضافه ندارد وآن اضافهء مبدء بودن اوست براي ممكنات وهمين يك اضافه ، مصحّح إضافات ديگر ميباشد ؛ مانند رازقيّت ومصوّر بودن ذات حقّ ؛ ونيز صفات سلبى متعدّد هم برذات باريتعالى جايز نيست ؛ ولذا همهء سلبها از ذات أو بيك سلب راجعند وآن سلب امكان از اوست ؛ كه شامل جميع سلبهاى ديگر مانند جسم وعرض بودن از أو ميگردد ؛ چون سلب جماد بودن از انسان ، كه شامل سلب‌هاى ديگر مانند سنگ وكلوخ نبودن انسان نيز در تحت شمول جماد نبودن انسان ميباشد ؛ اگرچه در سلبها هرگز تكثّرى نيست ، ودر نتيجة هم اضافهء واجب الوجود بممكنات يكى است ؛ زيرا ذات حقتعالى مبدء كلّ هر ممكن الوجودي ميباشد ؛ وهم صفات سلبى أو نيز بيك سلب برميگردند ، وآن سلب امكان از ذات اوست .\r\nصدر المتألّهين در كتاب مبدء ومعاد خود ميگويد : برخى از صفات باريتعالى حقيقي بوده وزائد بر ذات أو نميباشند ؛ يعنى عين ذات حقّند ؛ مانند علم وقدرت ، ومراد از حقيقي بودن اينست كه ذات حقّ منشأ ومبدء انتزاع صفات مزبور ومصداق حمل صفات حقيقي بر اوست ؛ وبعضي از صفات أو هم إضافي بوده ، ولذا زائد بر ذات حقّ ميباشند ؛ امّا إضافي وزائد بودن آنها هيچگونه خللى در وحدانيّت حضرت حقّ ايجاد نكرده ومعناى اضافه بودن اينستكه وجود غيرى براي تحقّق اضافه مانند مضاف ومضاف اليه لازم است ، نظير صفت مبدئيت وخالقيّت ورازقيّت كه صفات مزبور عين ذاتند ، ليكن غيرى براي ظهور آنها لازم است ؛ زيرا خالق ظهور در مخلوق دارد وهمچنين رازق ومبدء بودن كه بمرزوق ومخلوق وصادر شده‌اى هم در خارج از ذات نباشد ، صفات ياد شده تحقّقى در اضافه بودن ندارند ؛ ولى ذات حقّ منشأ صفات مزبور است ؛ وصفات سلبى هم مانند قدّوس وفرد وأزلي بودن حقتعالى ، برگشت بسلب اتّصاف حقّ بصفات نقص داشته واين‌گونه صفات را جلالي نامند ، زيرا ذات تعالى صفات خداوندى اجلّ از نسبت نقص وحدوث وامكان ميباشد ونكتهء بسيار مهمّ\r\n\r\n","description":"","footnote":"","page_name":" 390 ","page_number":401},
  {"content":"\r\n\r\nاينستكه در صفات حقيقي تعدّد وتكثّرى نبوده وهيچگونه اختلاف نيز در آنها وجود ندارد ، مگر برحسب تسميه ، بلكه جميع آنها از حيثيّتى واحد برخوردارند كه عين حيثيّت ذات حقّ ميباشند ومعلّم ثاني - أبو نصر فارابى - در فصوص الحكمهء خود گويد : « 1 » « وجود كلّه ، وجوب كلّه علم كلّه ، قدرة كلّه ، حياة كلّه » ودر نتيجة ذات حقّ بذات خود وبا كمال فرديّت مستحقّ أسماء وصفات كمالى بوده ، وجميع صفات مزبور نيز عين يكديگرند ؛ نه اينكه چيزى از ذات حقتعالى علم باشد وچيز ديگرى قدرت واراده وحيات وغيره ، تا تركيب در ذات لازم آمده وموجب تكثّر در صفات حقيقي باشند وهمچنين است صفات إضافي كه اقتضاء تكثّر در آنها نبوده واگرچه زائد برذاتند ؛ امّا قادح در وحدت حقّهء ذات واجب الوجود نيستند وصفات سلبى هم اگرچه أسامي آنها متعدّد است ، چنانكه از پيش گفته آمد ، جميع آنها راجع بمعنى واضافه‌اى واحدند كه همان قيّوميّت ايجابي حضرت حقتعالى است ؛ پس مبدء بودن حقّ بعين رازقيّت أو بوده وايندو بعين رحمت ولطف أو وبرعكس ميباشد ؛ وگرنه تكثّر واختلاف آنها برگشت بكثرت واختلاف در ذات حقّ خواهد داشت كه ببداهت نظر باطل است ؛ واز طرف ديگر ذات حقتعالى بتغيير جزئيّات متغيّره‌اى كه بدو اضافه ميشوند ؛ هيچگونه تغييرى نخواهد كرد ؛ زيرا اين تغييرات برحسب تغيير كامن در نفوس آنها از حيث تخصيص يافتن باضافه‌اند ؛ نه در مقام نسبت باضافهء مطلقه ؛ بدين تعبير كه صفات مزبور مستلزم تعلّق به امر كلّى ، مانند مخلوق ومرزوق كلّى بالذّات ميباشند ، وجزئيّات متغيّر ، بالعرض مندرج در تحت آن أمر كلّى واقعند ؛ پس بلحاظ عدم تغيير در آن امر كلّيئى كه صفت بوسيلهء آن بذات حقّ تعلّق مىيابد ؛ امكان عروض تغيير در صفت حقّ وجود ندارد ؛ امّا از تغيير جزئيّات همان إضافات جزئي عرضى متغيّر ميگردند ونه صفت حضرت حقّ ؛ وتعدّد وتجدّد واقع شده در جزئيّات در مقام قياس با اشيائى است كه در نفس خود متجدّد ومتعدّدند ، ودر مقام قياس برخى از آنها با بعض ديگر ميباشد ؛ درصورتيكه نسبت بذات أحدى هيچگونه تغيير وتجدّدى در آنها معنى وحقيقت ندارد ، وبا توجّه بدين نكته ، اضافهء ذات بدين أشياء ، اضافه‌اى واحد بوده وبرحسب معنى ومفهومي واحد است ؛ كه منجر بترتّب سبب ومسبّب وعلّت ومعلول در مرتبهء اضافهء آن امر كلّى\r\n\r\n\r\n","description":"","footnote":"\r\n( 1 ) - المبدء والمعاد ؛ تأليف صدر المتألّهين شيرازي ؛ با مقدّمه وتصحيح أستاذ جلال الدّين آشتيانى . انجمن فلسفه 1354 .\r\n","page_name":" 391 ","page_number":402},
  {"content":"\r\n\r\nبجزئيّات خود ميباشد وبهيچ‌وجه موجب تعدّد وتغيير وتكثّر در ذات حقتعالى نخواهد بود ؛ واز سوى ديگر موجب صدور كثير از واحد هم نيست ؛ وهر تجدّدى برحسب متعلّقات متجدّدى است كه در نفس خود بدين خصوصيّت ممتازند ؛ در صورتيكه در مقام قياس با ذات واجب الوجود ؛ ايجاب هيچ تغيير وتجدّدى را در ذات حقّ نمىكنند وبا جميع صفات ديگر در درجه‌اى واحد وبدون تجدّد وتغيّرند .\r\n\r\nتوضيحات تكميلى ، وتحقيقات تفصيلي در صفات حضرت حقتعالى .\r\nبا اينكه در بسيارى از مباحث صفات وگونه‌هاى مختلف آن ، تحقيقاتى بالنّسبه مفيد بوقوع پيوست ؛ وبتوضيح ونقد آراء برخى از متكلّمان قديم ونقل نظريّات حكماء پرداخته آمد ؛ اينك در پيرامون همين مبحث ، به بررسى وتأمّل وتدقيقي جامعتر ، مبادرت ميشود ؛ تا حجاب از رخسار اين مسئلهء مهمّ برداشته شده ونقطهء ابهامي در هيچ مورد از أنواع آن باقي نماند . بنابراين ، با استعانت از حضرت باريتعالى بايد دانست :\r\nحضرت حقّ را دو نوع صفت است ؛ يكى صفت جمال كه همان ثبوتي وديگر جلال يا سلبى است ؛ ودر باور عرفاى شامخ بجز ايندو صفت مزبور ، خداوند متعال داراى دو صفت ديگر يكى لطفى وديگرى قهريست ؛ وهمين عرفاء بتقسيمى ديگر خدا را داراى دو صفت تنزيهي وتشبيهى دانسته ودر تقسيم نخست ؛ يعنى صفات ثبوتي ؛ آنرا بسه گونه بخش كرده‌اند : يكى حقيقي محض ، وديگرى حقيقي ذات الإضافة ، وسه ديگر اضافهء محضه ؛ ودر تعريف صفات جمال گويند : بهاء وتجمّل ذات حقّ بدانها ميباشد ؛ مانند حيات وعلم واراده وقدرت ؛ ولى صفات جلال مربوط به تبجيل وتمجيد وأجلّ بودن ذات حقّ بقدّوسيت باهرهء خود از نسبت بدانهاست ؛ مانند سبّوح وقدّوس ؛ زيرا ذات حقّ از وصمت تلطّخ به إمكانيّات برىّ ومنزّه بوده وچون ماهيّتى ندارد از شوب وآلودگى وانتساب بدان نيز مبرّى ميباشد ؛ ونيز بايد دانستكه هر لفظ ومفهومي كه داراى ادات سلبى بوده وبنحوى از انحاء بمعنى سلب وفقدان يا نداشتن ونقايص ديگر بكار رود ، در حقّ باريتعالى جايز نبوده ، واگر صفتي هم در خورد امكانيّات باشد ، مانند جوهر وعرض وغيره ، با نقايص ديگر فرقى نداشته ونميتوان آنها را بحضرت حقّ منسوب داشت ، وبطور كلّى هر صفتي كه خدا را محدود بهر حدّى از حدود نمايد ، داخل در صفات سلبى بوده ونسبت آن بخداوند يكتا عين كفر خفىّ ميباشد ؛ وهر صفتي كه از حقيقت وجود في نفسه ولنفسه وبنفسه كاهش دهد ، ولفظا يا معنا ومفهوما وبيكى از\r\n\r\n","description":"","footnote":"","page_name":" 392 ","page_number":403},
  {"content":"\r\n\r\nأنواع سلوب بكمترين ربط منسوب باشد ؛ كاربرد آن در حقّ ذات واجب الوجود ، ناروا وغلط وگناه است ؛ بطوريكه اگر در صفات حقّ اوّل بگوييم : خدا ناقص نيست ، وجوهر وعرض نيست ؛ ومحلّ ومكان ندارد ؛ نسبت افعال منفى در جملات مزبور بذات حقّ ناروا بوده وبايد في المثل بگوييم : خدا كامل است وذاتش منزّه‌تر از جوهر وعرض ومحلّ ومكان است ؛ تا حتّى سلوب لفظي ومفهومي را بدو نسبت ندهيم ، اگرچه معناى آنها ثبوتي وايجابي باشد ؛ وبهروجه صفات امكاني عين سلب ولا ضرورت محض بوده وموصوف آنها تعيّنات عدمىّ الأصل ميباشند ، وبمصداق اين ابيات :\r\n عارفي ، حق‌ّشناس را بايد * كه بهرسو ، كه ديده بگشايد \r\n در حوايج ، خداى را بيند * جز شهود خداى ، نگزيند \r\nاينكه در كريمهء قرآني نازل است  « تَبارَكَ اسْمُ رَبِّكَ ذِي الْجَلالِ وَالْإِكْرامِ »  اكرام صفت جمال است وذي الجلال صفت جلال . امّا از سه قسم صفات ثبوتيّه يكى صفت حقيقي محض است مانند حيات وعلم وقدرت كه نه در مفهوم ونه در ملزوم آن اضافه‌اى متصوّر نميباشد ؛ زيرا خداوند بذات خود عالم ومريد وحىّ بوده ودر اينصورت اضافه‌اى در حقيقت ذاتش معنى ندارد . ديگرى هم حقيقي است ، امّا ذات الإضافة ؛ يعنى اگرچه في الحقيقة اضافه‌اى بغير ندارد ؛ ليكن صاحب اضافه است ؛ چون قدرت وعلم بغير از ذات خود ، كه بصرف تصوّر مقدور ومعلومى ، اضافه محقّق ميگردد ؛ وسه ديگر صفت اضافهء محضه كه نفس اضافه در شمار بوده ، مانند خالق ورازق ومصوّر ومانند اينها كه چنين صفاتى بمخلوق ومرزوق وشيئى به تصوير وجودي درآمده ، تعلّق ميگيرند وبهمين لحاظ به اضافهء محضه موسومند ، وفرق آنها با صفات ذات الإضافة در اينستكه في المثل در علم وقدرت ومحبّت در ذات حقّ بروجه تعلّق بغير حقّ ، مانند انسان وفلك وملك ميباشد ، وبا صفت حقيقي علم وحيات ومحبّت ذاتي حقّ بذات وبراي ذات أو متمايز است ؛ ولى در اضافهء محضه ، تعلّق اين صفات مانند رازق وخالق ومصوّر وخافض ورافع ، به اضافه‌اى خارج از ذات حقّ ظهور دارد ، كه نفس إضافات مزبور ، عين مرزوق ومخلوق وتصوير يافته وپست شده ورفعت يافته ميباشد وبهمين ملاحظه اضافه در قسم سوّم بمحضه موصوف گرديده است ؛ تا بكلّيهء مرزوقات ومخلوقات امكاني سرايت داشته وجزئيات آنها نيز در تحت شمول كلّى ، مظهر أسماء وصفات مزبور باشند ؛ اگرچه خداوند متعال بصفت خالق ورازق در\r\n\r\n","description":"","footnote":"","page_name":" 393 ","page_number":404},
  {"content":"\r\n\r\nهر مخلوق ومرزوقى اعمّ از كلّى وجزئي ونوعي وفردى ظهور دارد ؛ ليكن يكبار بواسطهء كلّى ونوعي وبار ديگر بطور مستقيم وبدون وسيله بجزئى ظاهر ميشود ، كه از مستقيم آن به « سبب‌سوزى » واز دوّمين يا با وسيله به « سبب‌سازى » اصطلاح گرديده است ؛ ومولانا جلال الدّين بلخى در همين مورد گويد :\r\n عين آن تخييل را ، حكمت كند * عين آن زهر آب را ، شربت كند \r\n آن گمان‌انگيز را ، سازد يقين * مِهرها ، روياند از أسباب كين \r\n پرورد در آتش ، إبراهيم را * ايمنىّ روح سازد ، بيم را \r\n از سبب سوزيش ، من سوداييم * وز سبب سازيش ، سوفسطاييم \r\nأسماء وصفات لطفى حضرت حقّ مانند : رحيم ورحمت وجواد وجود ، وقهري آنها نظير قاهر وقهّار وذو انتقام ومبير الظّالمين واشدّ المعاقبين وقاصم الجبّارين وغيره ؛ البتّه جميع صفات قهريّهء الهى در نسبت بجزء از عناوين غضب الهى وقهرند ؛ در صورتيكه نسبت بنظام كلّ ، عين خير بوده وشريّتى در آنها نيست ؛ ونيز بايد دانست كه ظهور صفات قهري ؛ تمهيد مقدّمات ارسال خير ولطف نسبت بمقهور ومورد انتقام است ؛ النّهايه ارسال خير براي مستحق قهر وغضب بعلّت عدم سنخيّت ، عملي لغو است وصدور فعل لغو از خدا محال ميباشد ، ولذا قهر وغضب موجب ايجاد مقدّمات تمهيدى بوده وبا تحقّق اين مقدّمات ؛ آنچنانكه خير در نظام كلّ هستى داراى انتظام است ؛ قهر وغضب نيز مقدّمات آنرا در نظام جزئي وفردى بوجود آورده وبالمآل جزء وكلّ در نظام وجود وايجاد بخير محض گرايش وپايان مىپذيرد ، وبقول حكيم سبزوارى : « وفي نظام الكلّ خير منتظم » چنانكه علي عليه السّلام فرمايد :\r\n وكم للّه من لطف خفىّ * يدّق خفاه عن فهم الذكّى \r\nحكيم سبزوارى در كتاب « أسرار الحكم » مثالي از انسان براي داشتن هر چهار صفت حقيقي محض وذات الإضافة واضافهء محضه وصفات سلبى آورده است كه بلحاظ تفهيم كاملتر مبحث بخوانندهء محقّق ، به تبيين آن مبادرت ميشود . عارف سبزوارى گويد :\r\nصفات رباعي در انسان نيز هست . حقيقي محض مانند حيات وعلم نفس ناطقه بذات خود ؛ وحقيقي ذات الإضافة ، چون قدرت أو كه فعلى مقدور ميخواهد ، واضافهء محضه مانند ابوّت وبنوّت أو بپدر وپسرش ، وصفت سلبى أو نيز چونان جماد نبودن أو كه شامل سنگ وكلوخ وكوه ودرخت نبودنش هم خواهد گرديد : نكتهء قابل تأمّل ديگر ،\r\n\r\n","description":"","footnote":"","page_name":" 394 ","page_number":405},
  {"content":"\r\n\r\nاينستكه از چهار صفت ياد شده ؛ صفات حقيقي محض وذات الإضافة عين ذات حقّند ؛ واضافهء محض چون فرد وما بحذاء ذاتي ندارد ، لذا نميتواند كه عين ذات حقّ باشد ؛ وصفات سلبى نيز بدليل اينكه مصداق آنها عدمي است ؛ نه وجود حقيقي ؛ پس آن هم عين ذات نيست ؛ در صورتيكه ذات حقّ ميتواند منشأ انتزاع آنها باشد ؛ وجميع صفات اضافه ، راجع بيك اضافه‌اند كه همان مبدئيّت بوده ، ومبدئيت نيز عين ذات حضرت حقتعالى است ؛ ونكتهء مهم ديگر اينستكه اگر صفات حقّ زائد بر ذاتش باشند ، لازم مىآيد كه حقتعالى در مرتبهء ذات خود از صفات مزبور خالى باشد ؛ وبهر وصف صفات ياد شده يا ممكنند ويا واجب ؛ در صورت نخست حاجت واجب الوجود در داشتن صفات بممكن الوجود پديد مىآيد كه بالبداهة باطل است ودر صورت دوّم ، هم تعدّد وهم تركيب در واجب ، تحقّق خواهد يافت كه اين نيز باطل ميباشد ودر نتيجة هيچگاه صفات حقتعالى زائد بر ذاتش نميباشند ؛ بعلاوة لازم مىآيد كه صفات جمال وجلال أو بامورى زائد بر ذات حقّ باشند ؛ وعقل حكم ميكند هر وجودي كه صفات جلالي وكمالى أو از عين خودش نيست ، ناقص بوده وچون كمال وجمالش از خود أو نباشد ؛ لزوما در داشتن آنها محتاج بدانها بوده واين فرض هم با حقيقت واجب الوجود كه حقيقة الحقايق وصرف وجود وكمالات آنست ؛ سازگارى نخواهد داشت ؛ ودر نتيجة بايد صفات واجب از نفس ذات أو پديد آيد ؛ ودر آخرين لطيفهء اين مبحث ، بايد در نظر داشت : عيني بودن صفات با ذات اينست كه ذات واجب الوجود بدون هرگونه حيثيّت تقييدى ، مصداق واقعي جميع مفاهيم صفات خود بوده ووجود ذات أو يعنى وجود همهء صفات ومعنى عيني بودن صفات با يكديگر هم اينستكه هر صفتي در وجود خود عين صفت ديگر بوده وبتعبير ديگر وجود حيات عين وجود قدرت وقدرت عين علم وعلم نيز عين وجود اراده وبرعكس بوده وضمن اينكه وجود در آنها يكى است ، همگى هم عين وجود حضرت حقّ ميباشند .\r\nحكيم وعارف ومحدّث بزرگ ، فيض كاشاني در كتاب وافى « 1 » بنقل از أبى جعفر عليه السّلام آورده است كه از آنحضرت در مورد اعتقاد أهل عراق سوآل شد كه آنها خداوند را سميع ميدانند ، بجز از صفت بصير وبصير مىپندارند بغير از صفت سميع ، آيا\r\n\r\n\r\n","description":"","footnote":"\r\n( 1 ) - كتاب الوافي ، المجلّد الأوّل ، للمحدّث الكاشاني ، از منشورات مكتبهء علىّ عليه السّلام ، أصفهان .\r\n","page_name":" 395 ","page_number":406},
  {"content":"\r\n\r\nاين عقيدة صحيح است يا نه ؟ . آنحضرت در پاسخ فرموده است : « كذبوا وألحدوا وشبّهوا تعالى اللّه عن ذلك ، إنّه سميع بصير ، يسمع بما يبصر ويبصر بما يسمع » .\r\nدر كتاب توحيد شيخ صدوق ، « 1 » علىّ بن إبراهيم بوسايطى از هشام بن حكم نقل ميكند : حضرت جعفر صادق ( ع ) در پاسخ زنديقى كه از أو پرسيد آيا خداوند سميع وبصير است ؟ ؛ پاسخ فرمود : « هو سميع بصير ، سميع بغير جارحه ، وبصير بغير آلة ، بل يسمع بنفسه ويبصر بنفسه وانّه يسمع بنفسه ليس أنّه شيئى والنّفس شيئى آخر » تا اينكه فرمايد :\r\n« انّه السميع البصير ، العالم الخبير بلا اختلاف الذّات ولا اختلاف المعنى » .\r\nدر همين كتاب از هشام بن سالم نقل كرده است كه گفت بر أبو عبد اللّه - امام جعفر صادق عليه السّلام - وارد شدم وآنحضرت از من پرسيد : آيا خداوند متعال را وصف ميكنى ؟ . گفتم آرى ؛ فرمود بگو ، پس گفتم كه هو السّميع البصير ؛ پس فرمود مخلوقات خدا نيز در ايندو با أو شريكند ؛ پرسيدم پس چگونه وصف كنم ؟ ؛ فرمود : « هو نور لا ظلمة فيه ، وحياة لا موت فيه ، وعلم لا جهل فيه ، وحقّ لا باطل فيه ؛ فخرجت من عنده وأنا أعلم النّاس بالتّوحيد » ودر حديث ديگر أحمد بن زياد بوسائطى از هارون بن عبد الملك نقل كرده است كه از أبو عبد اللّه عليه السّلام از توحيد سوآل شد ؛ فرمود :\r\nخداوند عزّ وجلّ ، مثبت وموجوديست كه هرگز مبطل ومعدوم نگردد ؛ ودر چيزى از صفات مخلوقاتش نيست ؛ وحضرت باريتعالى را اوصافى است خاصّ خود واسمايى است كه برمخلوقات أو هم جارى ميباشد ؛ مانند سميع وبصير ورئوف ورحيم ونظاير اينها ؛ درحاليكه أوصاف ذاتي أو بر هيچ موجودى اطلاق نخواهد شد ؛ زيرا آنرا ندارند .\r\nبنابراين ، خدا حىّ وعالم وصمد ، وربّى است كه موت وجهل ومدخلى در أو نبوده ونورىّ الذّات وحىّ الذّات وعالم الذّات وصمدىّ الذّات ميباشد .\r\nبارى ، پس اسم در اطلاق أهل عرفان ، آنگاه عين ذات مسمّى ميباشد كه ذات را با صفت اعتبار كنيم ، ولى اگر لفظي موضوع را براي ذاتي باعتبار دلالت بر معنا ويا مدلول معيّنى بكار بريم ، اينگونه از وضع را اسم الاسم خوانند والبتّه كه چنين اسمى عين ذات مسمّى نيست .\r\nديگر اينكه أسماء اللّه توقيفى بوده وبدين وصف ، تنها أسمائي كه در شرع أنور\r\nو \r\n\r\n","description":"","footnote":"\r\n( 1 ) - التّوحيد للشّيخ الصّدوق ؛ دار المعرفة بيروت - لبنان ، صحّحه السيّد هاشم الحسيني الطّهرانى .\r\n","page_name":" 396 ","page_number":407},
  {"content":"\r\n\r\nقرآن حكيم آمده ويا از معصومين عليهم السّلام وارد است ، ميتوان بر خداوند تعالى اطلاق كرد ؛ ولى معتزله نهادن هر اسمى را كه لايق الهى است ، اعمّ از اينكه در شرع آمده باشد ، يا نه ، بخداوند تعالى جايز دانند ، ولذا اطلاق أسماء بر خداوند ، در باور آنان توقيفى نيست ؛ وقاضى أبو بكر باقلانى بر اين نظريّه رفته است ؛ در حاليكه شيخ أكبر - محيى الحقّ والمعرفة والدّين - در طريق مزبور منسلك نبوده وعقيدة دارد كه حتّى اگر فعلى هم در قرآن مجيد براي ذات أقدس الهى بكار رفته ومنسوب بدو ميباشد ، نميتون از آن فعل اسمى ساخته وبخداوند تعالى نسبت داد . مانند :  اللَّهُ يَسْتَهْزِئُ بِهِمْ  و  « مَكَرُوا وَمَكَرَ اللَّهُ »  و  « هُوَ خادِعُهُمْ »  و  نَسُوا اللَّهَ فَنَسِيَهُمْ  كه با اشتياق از افعال آنها نميتوان خدا را به أسماء مستهزى وماكر وخادع وناسى يا منسىّ موسوم داشت ؛ ومحيى الدّين بن عربى ، حتّى اطلاق أسماء حسن ونيكو را نيز برخداوند متعال جايز ندانسته است چه رسد به أسماء ناپسنديه وزشت ؛ وبهمين دليل حضرت حقتعالى براي ذات خود در ألسنه وزبانهاى رسل وأنبياء نام نهاده ودر كتب آسمانى بويژه قرآن حكيم نازل فرموده وچون حتّى از افعال صادره از كلام اللّه ، نتوان اسمايى بنحو اشتقاق از افعال مزبور بر خداوند تعالى اطلاق كرد ؛ چگونه ميتوان أو را باسمايى امكاني ومصنوع بشرى ناميد ؟ ! هرچند اين نام‌گزارى مستند بكشف وشهود ، ويا منبعث از يقين شخصي باشد ؛ وبنظر أهل طريقت نيز صحيح نمايد ، ودر مورد صفات نيز شيخ أكبر ابن عربى عقيدة دارد ، كه نبايد در اطلاقات خود ، صفات اللّه را بكار برد وبزبان آورد ، بلكه بايد أسماء اللّه را بجاى آن استعمال نمود ، وفي المثل بجاى گفتن : علم وسمع وبصر وكلام واراده وحيات ورحمت وقدرت خدا ، بايد گفت : خداوند عليم وسميع ومتكلّم ومريد وحىّ ورحمان وقادر وغيره ، ودر شرع نيز بالصّراحه اطلاق صفات اللّه براي ما روايت نشده است .\r\n\r\n","description":"","footnote":"","page_name":" 397 ","page_number":408},
  {"content":"\r\n\r\n\r\nفصل چهاردهم تقسيمى جامعتر از أسماء اللّه وصفات أو ، وأعيان ثابته\r\nاگرچه بسيارى از تقسيمات أسماء اللّه در اين باب إشارات وتحقيقاتى بتحقّق پيوست ؛ ليكن تقسيمى ديگر هم وجود دارد كه در ختام اين باب ومبحث گفته خواهد آمد ؛ وچون هر تقسيمى باعتباري متمايز از ديگرى است ؛ بنابراين ؛ تقسيم منظور ما در خاتمهء اين باب هم از اختصاصى برخوردار ميباشد كه در طىّ بيان آن ، نمودار خواهد شد .\r\nحضرت حقّ - تعالى شأنه العزيز - را برحسب :  « كُلَّ يَوْمٍ هُوَ فِي شَأْنٍ »  در هر آن شؤون وتجلّياتى ويژه در مراتب الهيّه بوده وبر اقتضاى هر ظهورى صفات وأسمائي است كه يا ايجابي بوده ويا سلبى ميباشد . امّا صفات ايجابي حقّ ، يا حقيقي است بدون إضافي ، مانند حيات ووجوب وقيوميّت ؛ وصفات إضافي أو هم يا محضه است ويا ذات الإضافة ، ومحضهء آن نظير اوليّت وآخريّت وذات الاضافه‌اش مانند ربوبيّت وعلم واراده وقدرت كه بمربوب ومعلوم ومراد ومقدور اضافه ميشود . امّا صفات سلبيّهء أو چونان غنى وقدّوسيت وسبّوحيّت است ، وهريك را گونه‌اى از وجود ميباشد ، وجميع اينها مربوط بتجلّيات ذات حقّ برحسب مراتبى است كه الوهيّت جامع آنها بوده ، ودر لسان شرع بعماء موسوم است واين ظهور صفات وأسماء ، نخستين كثرت اعتباريست كه در وجود وبرزخ بين حضرت أحديّت ذاتي ومظاهر خلقي واقع گرديده ؛ زيرا ذات حقتعالى برحسب مراتب الوهى وربوبي ، داراى صفاتى متعدّد ومتقابل ، مانند لطف وقهر ورحمت وغضب ورضا وسخط وجز اينهاست ؛ كه در سه صفت جلال وجمال وكمال أو مستجمع بوده وهر صفتي كه متعلّق بلطف باشد ، آنرا جمالى وهرچه بقهر تعلّق گيرد ،\r\n\r\n","description":"","footnote":"","page_name":" 398 ","page_number":409},
  {"content":"\r\n\r\nجلالي بوده وهر صفت جمالى هم مانند هيمان داراى جلالي است وهمچنين هر صفت جلالي را نيز جمالى ميباشد ؛ كه عبارت از لطف مستور در قهر است ، چنانكه در كريمهء قرآني نازل است :  « وَلَكُمْ فِي الْقِصاصِ حَياةٌ يا أُولِي الْأَلْبابِ »  وأمير المؤمنين علي عليه السّلام فرمايد : « سبحان من اتّسعت رحمته لأوليائه في شدّة نقمته واشتدّت نقمته لأعدائه في سعة رحمته » ونيز فرموده است : « حفّت الجنّة بالمكاره وحفّت النّار بالشّهوات » ولذا در بين هردو صفت متقابلى هم ؛ برزخي بوده وذات با صفتي معيّن وباعتبار يك تجلّى از تجلّيات متفاوت حقّ ، باسمي مخصوص بدان تجلّى ناميده شده ؛ وبهمين مناسبت رحمان اسمى است كه ذات را باعتبار صفت رحمت ملحوظ ميدارد ؛ وهمچنين عليم وقدير ورحيم ، وأسماء مورد تلفّظ در حقيقت اسم الاسم محسوبند ودر همين نكته بنظر ميرسد كه اسم هرگز از عين مسمّى جدا نيست ، واسم الاسم از چنين موقعيّت واقتضائى بهره‌مند نميباشد ؛ ودر نتيجة اسم در بين صفت وذات الهى مشترك بوده واز همين معنى ميتوان فهميد كه چرا نبايد صفات اللّه را گفت وبايد أسماء اللّه را بر زبان آورد ؛ وتكثّر اعتباري ومفهومي در أسماء نيز بسبب تكثّر در صفات حقّ است ؛ كه باعتبار مراتب غيبى آنها يا مفاتح الغيب بوده ومفاتيح مزبور هم عبارت از معاني معقولى است كه در غيب ذات حقتعالى موجود ميباشد وشؤون مختلفهء حقّ بدانها متعيّن ميگردد ؛ وهرگز بوجود عيني موجود نخواهند شد ؛ ودر حقيقت موجود در عقل ومعدوم در خارجند ؛ امّا در هر موجود عيني وخارجي داراى حكم وأثرى خاصّند ؛ چنانكه شيخ أكبر در فصّ حكمت آدمي ودر نخستين بحث از فصوص الحكم خود آورده واين مؤلّف در شرح فصوص خود بنام « هداية الأمم » « 1 » يا شرح كبير بر فصوص الحكم ابن عربى آنرا مشروحا بيان كرده‌ام . پس تكثّر در صفات وأسماء از وجهي هم بعلم ذاتي حقّ راجع است ؛ زيرا علم أو بذات خود وبراي ذات خودش ، علم بكمالات ذاتي أو را در مرتبهء الوهيّت ايجاب كرده ؛ سپس محبّت أو اقتضاء ظهور ذات حقتعالى بكلّ صفات وأسماء وى را داشته وهريك از آنها در حضرت علم ودر ظهور ، بعالم عين ، داراى تعيّنى خاصّ ميشوند وبدين ملاحظات تكثّر در أسماء وصفات\r\n\r\n\r\n","description":"","footnote":"\r\n( 1 ) - هداية الأمم يا شرح كبير بر فصوص الحكم ابن عربى ، مؤلّف وشارح : غلامحسين رضانژاد « نوشين » . از انتشارات الزّهراء سال 1380 شمسي .\r\n","page_name":" 399 ","page_number":410},
  {"content":"\r\n\r\nبوجود مىآيد .\r\nبا توجّه بمبحث مطروح ، صفات حضرت حقتعالى را ميتوان از حيث حيطهء تامّ وكلّى بعضي وعدم نسبى اين وصف ؛ به ائمّهء سبعه يعنى : حيات وعلم واراده وقدرت وسمع وبصر وكلام تقسيم كرد ؛ وهريك را طبق معناى حقيقي آنها تعريف نمود ؛ وفي المثل سمع أو را عبارت از تجلّى حقّ بعلمى دانست كه متعلّق بكلام ذاتي است وبهمين ملاحظه حقّ ، خود عالمانه ميگويد وميشنود ؛ واين أسماء وصفات گاهى عنوان جمع الجمعي داشته وگاه ديگر در مقام جمع وفرق يا اجمال وتفصيلند وموقعى هم ظاهر وباطن وبگونهء ديگرى باطن است ونه ظاهر وبرعكس ، وكلام حقّ عبارت است از تجلّى حاصل از تعلّق اراده‌اش در ضمن لحاظ قدرت ، براي اظهار ما في الغيب وايجاد ، چنانكه فرمايد :  إِذا أَرادَ شَيْئاً ، أَنْ يَقُولَ لَهُ كُنْ فَيَكُونُ  واگرچه صفات مزبور نسبت بيكديگر داراى سبق وتقدّمى ميباشند ؛ يعنى حيات متقدّم بر علم وعلم بر اراده واراده بر قدرت وغيره هستند ؛ در عين حال أصول صفات ديگر هم در شمار بوده ، وبعضي از آنها از حيث تحقّق ، مشروط بوجود برخى ديگرند ؛ وبالمآل صفات حقيقي از إضافي واضافه محضه از ذات الإضافة فرق داشته ؛ وباز بنوعى ديگر از تقسيم ، ميتوان أسماء را به اوّل وآخر وظاهر وباطن تقسيم كرد وهر صفتي را كه بدين چهار اسم مربوط است ، واز فروع آنها در شمار مىآيد ، بنحو جامعي در أسماء مندرج در بسملة يعنى : اللّه ورحمان ورحيم ، قرار داد ؛ چنانكه در كريمهء مباركه نازل است :  « قُلِ ادْعُوا اللَّهَ أَوِ ادْعُوا الرَّحْمنَ أَيًّا ما تَدْعُوا ، فَلَهُ الْأَسْماءُ الْحُسْنى »  پس ائمّهء أسماء در امّ الأئمّه جمعند ، چنانكه أسماء الحسنى در امام الأسماء واز هزار اسم ببالا تا بىنهايت ، كه فرع أسماء حسنى ميباشند در أسماء حسنى مجموع بوده وفروع هر فرعى نيز در أصل خود مندرج ومنطوى است ؛ وهر اسمى چه أصل الأصول باشد وچه فرع الفروع از مظاهر أزلي وأبدىّ حضرت حقتعالى بوده ؛ وهرچه ظاهر است از مظاهر آخر وهرچه باطن باشد از اسم الأول نشئت يافته وأسماء غيبى ومستأثر در ذات حقّ از كلّىترين اسمايى است كه مأخذ ومنبع تعيّنات أسمائي وصفاتى بوده ونسبت آنها بذات واجب الوجود ، نسبت غيب است بغيب الغيوب ؛ والوهيّت بهويّت محضه وكنز المصون ؛ وأسماء متعلّق به ايجاد وابداع ، داخل در اسم اوّلند ، وهر اسمى كه متعلّق به اعاده وجزاء باشد ؛ داخل در اسم آخر بوده وهيچ‌چيز هم وجود ندارد كه از حيطه وشمول اين چهار اسم : هو\r\n\r\n","description":"","footnote":"","page_name":" 400 ","page_number":411},
  {"content":"\r\n\r\nالأوّل والآخر والظّاهر والباطن ، وهو بكلّ شيئى عليم ، بركنار وبيرون افتد ودر تحت حكومت أسماء مزبور ودر زير سلطه وحيطهء آنها نباشد .\r\nأهل تحقيق بتقسيمى ديگر ، أسماء اللّه را بسه قسم ذاتي وصفاتى وافعالى بخش كرده واگرچه جميع آنها أسماء ذاتند ؛ ليكن باعتبار ظهور ذات وصفات وافعال ، بنامهاى سه گانه ذاتي وصفاتى وافعالى موسومند ؛ وبعضي از آنها داراى دو اعتبارند وبرخى سه اعتبار ؛ زيرا أسمائي وجود دارد كه باعتباري بر ذات وباعتبار ديگر بصفات وبالآخرة به اعتبار سوّمى بر افعال دلالت داشته ؛ وفي المثل اسم ربّ بمعناى ثابت ؛ ذاتي است وبمعناى مالك ، صفاتى بوده وبمعناى تربيت‌كننده ، فعل است ؛ واسمايى كه بمفاتيح الغيب موسومند ، در علم هيچ موجودى جز حضرت حقّ نمىگنجند وبطور مطلق أسماء غيبى از ظاهر گريزان بوده وطالب بطون دائمي در ذات حقّند وبعلّت همين پنهان بودنشان از مخلوقات أمرى وخلقي ، طبق حديث نبوي ( ص ) : « أو إستأثرت به في علم غيبك » در تحت اسم الأوّل والباطن واقع بوده وبتعبير ديگر أسماء غيب الهى ، مبدء برخى از اسمائند كه آن أسماء نيز بنوبهء خود مبدء أعيان ثابته بوده وهيچگونه تعلّقى بمكوّنات خلقي از مجرّد ومادّى ندارند ؛ ودر مقابل مفاتيح الغيب ، أسمائي واقعند كه بمفاتيح الشّهاده موسومند ؛ وبعالم تكوين وخارج از ذات حقّ يا عالم شهادت اطلاق شده وبرخى از أسماء ديگر مربوط بهردو عالم غيب وشهادت تعلّق دارند كه در تحت دو اسم آخر وظاهر واوّل وباطن ميباشند ؛ وبامعان‌نظرى دقيقتر ، بين هردو اسم متقابلى ، اسمايى ذو وجهين از نكاح آندو متولّد ميگردند ، كه در عين برزخ بودن در ميان دو اسم مزبور ؛ بنحوى از استقلال هم موصوفند ؛ درست مانند تولّد كودك از پدر ومادرى كه داراى صفات مختلفند ؛ آن كودك در عين برزخ بودن در داشتن صفات پدر ومادر بنحوى خاصّ نيز در خود وبراي خود مستقلّ بوده ، ونه اينست ونه آن ؛ وبدين ترتيب از نكاحهاى مختلف در ميان أسماء اللّه وصفات أو ، أسماء فرعى وفرع الفرعى ديگرى متولّد ميگردد ؛ كه از حيث تعداد نامتناهى بوده وبراي هريك از آنها مظهرى در وجود علمي وعيني خداوند متعال ميباشد ؛ آنگاه بايد دانستكه أسماء فعل نيز بنوبت خود بفروعى تقسيم شده‌اند ؛ واين تقسيم برحسب احكام ومقتضيات هريك ؛ يا بأسماء غيرمنقطع الحكم ويا برعكس تقسيم گرديده‌اند ؛ بنابراين ، آن اسمايى كه اثرشان از أزل الآزال ، تا أبد الآباد باقي است ، مانند أسماء حاكم بر أرواح قدسي ونفوس ملكوت أعلى ،\r\n\r\n","description":"","footnote":"","page_name":" 401 ","page_number":412},
  {"content":"\r\n\r\nآنها را دائم الحكم بديمومت حضرت حقّ مىنامند ؛ وهر موجودى كه در تحت حكومت زمان ومكان وحتّى دهر نباشد ، از همين ديمومت برخوردار بوده وبعض ديگر از أسماء أزل الآزالى نبوده ، ولى أبد الآبادى ميباشند ، مانند أسماء حاكم بر آخرت كه اگرچه أبدى الحكم محسوبند ؛ ليكن ازلىّ الحكم نبوده ومنقطع از ازلند ؛ وبعبارت ديگر حيطهء آنها در آخر الزّمان ودر آغاز نشئه اخروى ميباشد ، پس ظهور آنها از انقطاع عمر دنيا وابتداء آخرت است ؛ وبعض ديگر از أسماء الهى از أزل منقطع الحكم بوده واثرشان متناهي است ، نظير أسماء حاكمه بر موجوداتيكه داخل در تحت احكام زمان ونشئه دنيا هستند ؛ كه برحسب ظهور نه ازليند ونه أبدى ، اگرچه تأثيرات ونتايج آنها برطبق احكام آخرت ، أبدى است .\r\nبطور كلّى هر موجودى از مخلوقات سماوي وارضى ودنيوي واخروى داراى ظهور ونمود وپديده‌ايست كه نسبت باقتضاء وخصيصهء ذاتي خود ؛ داراىحكم واثر ودولت وشأن ودرجه ومرتبه‌اى است ، ولذا در تحت اسمى كه از حيث حيطه وشمول تمامتر است واقع بوده واين حقيقت بر كلّ اجزاء مجموعهء عوالم حكومت داشته واز جماد ونبات وحيوان گرفته تا انسانهاى والا وعاليرتبه وفرشتگان أعلى وأسفل ، هريك مظهر اسمى از أسماء اللّه بوده ودر دولت خاصّ آن اسم تحقّق نفس الامرى يافته واعلام وجود ميكنند ؛ وجميع أشياء موجود در خارج از حيث همين وجود عيني خود ، در دولت أبد مدّت اسم الظّاهر واقع بوده ، چنانكه بلحاظ بطون وحقيقت خود نيز ، مظهر اسم الباطن محسوبند ، ولذا أعيان ثابته هم كه در علم الهى بلحاظ باطني عين أسماء اللّه ميباشند ، در عالم خارج نيز كه بصورت طبايع وأعيان موجوده ظهور دارند ؛ مظهر اسم الظاهر بوده وهر حقيقت خارجي اعمّ از جنس ونوع وأنواع كلّيات ديگر تا افراد هر نوعي ، از حكم مزبور بركنار وخارج نخواهند بود ؛ وبا توجّه باتّحاد ظاهر با مظهر در خارج وتغاير آنها باعتبار عقل ؛ هر موجودى با عوارض خارجي خود مظهر عيني از أعيان ثابته ميباشد ، بدانگونه كه نفس أعيان ثابته در علم حضرت حقّ نيز مظاهر اسمائند وأسماء هم عبارتند از ذات حقتعالى باعتبار تعيّن در صفتي معيّن ؛ وبهمين دليل هيچ پديده وموجودى از دولت وحكومت أسماء اللّه بيرون وبركنار نمىماند ؛ وأسماء مزبور نيز صوري معقول از حيث تجلّى ذاتند ، كه معلوم در علم حقّ بوده وچون در مرتبهء تجلّى عين ذات ميباشند ، وهريكرا تعيّنى خاصّ ونسبتي معيّن است ؛ به أعيان ثابت در ذات\r\n\r\n","description":"","footnote":"","page_name":" 402 ","page_number":413},
  {"content":"\r\n\r\nباريتعالى موسوم بوده واگر اين أعيان ، كلّى باشند باصطلاح عرفاء شامخ بماهيّات وحقايق ، مصطلح گرديده‌اند ، واگر جزئي باشند ، بهويّات موسومند ؛ پس ماهيّات در اصطلاح عرفاء شامخ ؛ همان صور كلّى أسمائي ومتعيّن در حضرت علمند ، كه بتعيّن اوّل متعيّن ميباشند ؛ وبتعبير ديگر همان صور فائضه از ذات الهى هستند كه بفيض أقدس وتجلّى اوّل وبواسطهء حبّ ذاتي وطلب مفاتيح غيبى ظهور ونمودى در ذات دارند ؛ واز أسماء وصفات متمايزند ؛ پس أعيان ثابته با فيض أقدس در علم واستعداد ومقتضيات هريك حاصل مىآيد وبفيض مقدّس هم همان أعيان علمي با جميع استعدادات خود در عالم عين خارجي محقّق وموجود ميگردند ؛ وبا جميع توابع وعوارض واحكام واستعداد ودرخواستهاى ذاتي وصفاتى وافعالى خود بتشريف هستى ملبّس ميشوند ، والبتّه اين هردو تعيّن وظهور علمي وعيني در تحت حكومت چهار اسم اوّل وآخر وظار وباطن بوده ، ولى تا در ذات حقّند بدو اسم الأوّل والباطن ودر خارج نيز بدو اسم الآخر والظّاهر برقرار ومربوطند ؛ وهيچ شيئى امرى وخلقي را امكان تحقّق وحصول نيست ، مگر آنگاه كه در علم الهى بوجود علمي وبصورت أعيان ثابته موجود باشد واز سوى ديگر هيچ صفت وفعل وحكم وعارض واستعداد وكسبى هم براي هيچيك از اين موجودات خارجي تحقّق نخواهد يافت ؛ مگر اينكه در صورت علمي آنها نيز بوجود علمي حقيقت داشته باشد ؛ والبتّه حصول آنها بگاه تحقّق خارجي ، منوط بعلم محو واثبات وامّ الكتاب بوده ، واين نيز در نزد حضرت حقتعالى محفوظ ميباشد وطبق كريمهء :  « يَمْحُوا اللَّهُ ما يَشاءُ وَيُثْبِتُ وَعِنْدَهُ أُمُّ الْكِتابِ »  بحقيقت خود مىپيوندد ؛ وامّا مسئله ممتنعات هم قابل طرح است ، بدين معنى كه هرچه در علم حقّ وعين ثابت معلوم ومحقّق نيست ، مانند شريك باريتعالى واجتماع دو امر نقيض يكديگر ، وجمع ضدّين در محلّى واحد ، مانند پيرى وجوانى در يك شخص ؛ بصرف توهّم بوده وحاصل عقل مشوب بوهم است وتحقّق خارجي آنهم ممتنع ميباشد ؛ وبهمين ملاحظه مفهوم وجود را بواجب وممكن وممتنع تقسيم كرده‌اند ، تا از فرض تحقّق واجب ، هيچگاه خصايص آن در ممكن الوجود ظاهر نگردد ، مگر از طريق قرب وظهور واتّحاد ظاهر ومظهر ، آنهم نه بدين معنى كه ممكن ، واجب الوجود گردد ؛ بلكه بمعناى فناى كلّيهء ممكن در ذات وصفات وافعال واجب الوجود ؛ وهرگز ممتنعى نه ممكن ميگردد ونه جز بصرف توهّم در دايرهء امكانيّات قدم مىنهد ، چه رسد بواجب ؛ ولذا ممتنع الوجود آنست كه در\r\n\r\n","description":"","footnote":"","page_name":" 403 ","page_number":414},
  {"content":"\r\n\r\nعلم حقّ استدعاء عدم تحقّق وعينيّت در خارج ووجود عيني را كرده است .\r\nبارى ، اگر با دقّتى بيشتر از انظار متعارف ، بمسئلهء أسماء غيبى حقّ - جلّت عظمته - بنگريم ؛ بدين نكته متوجّه ميشويم كه اين أسماء مختصّ بباطن بوده وداراى هيچ‌گونه اقتضاء ونسبت واستعدادي با ظاهر نمىباشند ، وبهمين دليل كريمهء قرآني فرمايد :\r\n « لا يَعْلَمُها إِلَّا هُوَ »  زيرا اين أسماء هيچ تعلقي به أكوان وموجودات جوهري وعرضى وحتّى مجرّدات ، مانند ملائك ندارند ؛ وچون طالب ومستعدّ بطون بوده واز ظهور گريزانند ؛ پس بصورت ظاهر مصوّر نشده وبالذات ممتنع از اتّصاف بوجود عيني ميباشند ؛ بنابراين ، اينگونه از ممتنعات ، حقايقى الهى بوده وشأن آنها عدم ظهور در خارج است ؛ ولذا ثبوت آنها در حضرت علم بوده وأزلا وأبدا رايحه‌اى از وجود خارجي نخواهند بوييد ؛ برعكس امكانيّات كه هريك بفراخور ذاتي ؛ بوجودي عيني وخارجي موجود ميگردند ؛ واز ذرّهء هباء تا روح أعظم ودرّة البيضاء ، در سير صعودى بوسيلهء حركات جوهري ذاتي وجذب حبّى وعشقى تا كمال نهايى ومطلوب غايى خود ، آنا فآنا بسوى تعالى وترقّى رهسپارند .\r\nبحث تكميلى در أعيان ثابته اينستكه : صاحب كتاب « أصل الأصول في بيان مطابقة الكشف بالمعقول والمنقول » « 1 » در معنى مزبور عقيدة دارد كه أعيان ثابته را دو اعتبار است : بيك اعتبار حقايق أعيان خارجي وباعتبار ديگر صور أسماء الهى ميباشند ؛ پس باعتبار صور أسماء بودن ؛ مانند ارواحند براي أبدان وباعتبار حقيقت أعيان بودن ، نظير اجسامند نسبت به أرواح ؛ وملّا عبد الرّحمن جامى در « لوايح » « 2 » خود بهمين معنى اشاره كرده وگفته است : حضرت حقّتعالى را دو تجلّى است : يكى تجلّى علمي كه صوفيّه آنرا تعبير بفيض أقدس كرده‌اند ؛ وآن عبارت از ظهور حقّ سبحانه وتعالى است ، بطور أزلي وأبدى در حضرت علم بصور أعيان وقابليّات واستعدادات آنها ، وديگرى تجلّى شهودي وجودي كه بفيض مقدّس تعبير گرديده وعبارتست از ظهور وجود حقّ باحكام وآثار أعيان ثابته در عالم خارج ؛ وبايد دانست كه تجلّى دوّم مترتّب بر تجلّى اوّلى بوده ودر واقع أعيان خارجي واحكام وآثار آنها مظهر كمالات مختفى ونهان در تجلّى اوّل\r\n\r\n\r\n","description":"","footnote":"\r\n( 1 ) - تأليف محمّد يوسف كوكن عمرى ؛ مدراس يونيورسيتى سنهء 1959 ميلادي .\r\n( 2 ) - لوايح جامى ؛ بكوشش محمّد حسين تسبيحى ، كتابفروشى فروغى ، سال 1342 شمسي .\r\n","page_name":" 404 ","page_number":415},
  {"content":"\r\n\r\nميباشد ؛ وبقول شاعر عارف مولانا جلال الدّين بلخى :\r\n با يكى جودش ، گدا ، آرد پديد * با دگر ، بخشد ، گدايان را مزيد \r\nيعنى با جود نخست يا تجلّى اوّل وفيض أقدس ، أعيان ثابته را پديد آورد واين أعيان در حضرت علم ، استعداد ولوازم ومقتضيات خود را از حضرت واهب وجواد ، گدايى واستدعا ودرخواست كردند وحضرت واهب وجواد بتجلّى خود بر أعيان ، كه همان گدايان باشند ، وجود علمي يا عين ثابت را بدانها بخشيد ؛ وبا وجود يا تجلّى ديگر خود ؛ به أعيان علمي ، تحقّق خارجي داد واين وجود عيني ، مزيد بر وجود علمي گرديد وبفيض مقدّس پديدار شد وباعتبار مجموع دو تجلّى بأعيان علمي وعيني ، هر صفت وفعلى از أعيان مزبور از يك وجهء مضاف بمخلوقات است واز وجه ديگر مضاف بحضرت حقتعالى ميباشد وبقول شاعرى عارف :\r\n هستى بصفاتى كه در أو بود نهان * دارد سَرَيان در همه عين از أعيان \r\n هر وصف ، ز عيني كه بوَد قابل آن * بر قدّ قبول عين ، گشته است عيان \r\nدر توضيح بيشتر أعيان ثابته وماهيّات كلّيهء أزلي بايد متوجّه بود كه خداوند بفيض أقدس ؛ ماهيّت كلّ موجودات را از كتم عدم بتعيّن علمي متعيّن نمود ، سپس از نور وجود مطلق - زيرا وجود عين نور ونور عين وجود است - برآنها افاضه كرد وآن ماهيّات با أنوار وجودي مورد افاضه ، وجود مقيّد شدند ؛ كه هر ماهيّتى نسبت بماهيّت ديگر متفاوت گرديد وبدانگونه كه در علم حقّ بوجود علمي موجود بود ، در خارج از علم نيز موجوديّت يافت ؛ ومانند وجودات ذهني وخارجي در عالم انساني ، از علم بعين نمودار گرديدند ؛ وبا توجّه بدينكه هر ماهيّتى خواست وطلبي برحسب استعداد وقابليّت خود داشت كه در ديگرى نبود ، طبق كريمهء قرآني :  « وَآتاكُمْ مِنْ كُلِّ ما سَأَلْتُمُوهُ »  خداوند عادل درخواست هر قابلى را طبق استعداد ومقتضاى آن ماهيّت بدو اعطاء فرمود ؛ ولذا هر استعداد وقابليّتى در ماهيّات علمي ، به تبعيّت از وجود علمي خود در ذات حقّ ؛ غير مجعول بجعل جاعل بوده وچون آن ماهيّات علمي از خداوند طلب وجود خارجي كردند ، جعل براي يافتن حقيقت خارجي وجود عيني بدانها تعلّق گرفت واز وجود علمي بسبب جعل مزبور ، تحقّق عيني يافتند ؛ وبهمين ملاحظه است كه أعيان خارجي يا موجودات مقيّده ، نسخهء برابر با أصل ؛ آنهم بتصديق الهى بوده وهرچه در اينعالم از خوب وبد وخير وشرّ اصطلاحى وسعادت وشقاوت وكم وزياد ونقص وكمال\r\nو \r\n","description":"","footnote":"","page_name":" 405 ","page_number":416},
  {"content":"\r\n\r\nنعمت ونقمت براي آنها پديد آيد ، تحقّق اين مقتضيات ولوازم وصفات واستعداد است ؛ بر طبق وموافق استدعاى هريك از آنها در وجود علمي وثابت أزلي بود ولا غيره وبقول ملّا عبد الرّحمن جامى عليه الرّحمه :\r\n چون قوابل ، نقاب بگشودند * مستعدّان ، سوآل ، بنمودند \r\n طلب فعل نيك وبد ، كردند * هريكى ، فعل خود ، بخود كردند \r\n گر در آتش روند ، ور در آب * خود ، طلب كرده‌اند ، هان درياب \r\nبهمين مناسبت ميتوان بيكى از اسرار قدر وقضاء محتوم ووجود لوح محو واثبات وغيره پى برد ودانست كه هيچ حادثه وپيش‌آمد ومقدّرى ، خودبخود براي هيچ موجودى در عالم ، تحقّق نخواهد يافت ، مگر اينكه صورت علمي آن ، طبق استدعاى آن ماهيّت در أعيان ثابته وذات حضرت حقتعالى باندراج أزلي مندرج بود ، وچون ماهيّت أو بوجود خارجي مقيّد ومعيّن شد ؛ جميع لوازم آنهم با وجود عيني أو بر وفق زمان ومكان ومناسبات خاصّ ديگرش ، محقّق گرديده وبوجود خواهند آمد ؛ ولذا اقتضاى ذاتي شمر ومعاوية وابن ملجم وحسين بن علي وأمير المؤمنين ( ع ) از عين ثابت أزلي آنان بود كه در عالم خارج نيز عينا محقّق گرديد ، ولذا شمر ، بايد شمر باشد وحسين بن علي عليهما السّلام ، حسين ؛ ومفادّ  « آتاكُمْ مِنْ كُلِّ ما سَأَلْتُمُوهُ »  غير قابل ترديد بوده ، وهر ماهيّتى در حضرت علم الهى آنچه خواست ، خداوند عادل عين آنرا بدو در عالم علم وعين بخشيد وبقول جامى : « خود طلب كرده‌اند ، هان درياب » وامّا اينكه همان عين ثابت ووجود علمي أو ، جميع استعدادات ومقتضيات خود را از كجا تحصيل كردند ؟ ، سوآلى بدون پاسخ نيست ؛ زيرا ذات حقتعالى در مرتبهء فيض أقدس وظهور أسماء ؛ جميع قابليّات واستعدادات ولوازم ماهيّات وهويّات عيني وخارجي را به أعيان ثابته اعطاء فرمود واز اين حيث مورد سوآلى هم واقع نخواهد شد ؛ زيرا طبق كريمهء قرآني :  لا يُسْئَلُ عَمَّا يَفْعَلُ وَهُمْ يُسْئَلُونَ  وبدين لحاظ هرگز مسئلهء جبر وتفويض هم در ذات حقتعالى قابل طرح نيست ؛ زيرا أعيان ثابته كه أساس وأصل أعيان وماهيّات يا وجودات مقيّدهء خارجي هستند ، از شؤون ذات حقتعالى محسوبند كه بتعبير ديگر همان كمالات ذاتي نامتناهى بالشّدّة والعدّه بوده كه كامن در وجود حقّند ؛ ودر مثل ميتوان از آنها نسبت بوجود عيني وخارجي ، بدانه وحبّه‌اى تشبيه كرد كه جميع فعليّات درخت شدن وبار آوردن وخصايص رنگ وطعم وبو در همان دانه وحبّه بنحو بالقوّه موجود\r\n\r\n","description":"","footnote":"","page_name":" 406 ","page_number":417},
  {"content":"\r\n\r\nاست ، كه سپس با كاشتن وروييدن وبارآور شدن ، بصورت بالفعل نمودار ميگردد ، والبتّه در هر تشبيهى موارد منظور ، جهات قربى آنست ونه بعدى . پس ميتوان دانه وحبّه را بعين ثابت وعلمي وصورت شجر وبار آوردن آنرا بعين خارجي ماهيّات تشبيه كرد ؛ ولذا هيچ درخت وگياهى ، هرگز برخلاف اقتضاء وخصوصيّت واستعداد ولوازم ديگريكه در حبّه ودانه‌اش موجود است ؛ نخواهد روييد وتربيت هم تنها در جهت تكامل مقدّر ومقدور در آن دانه وحبّه مفيد ومؤثّر است ؛ نه اينكه دانه وحبّه را از فطرت أزلي خود جدا كرده ودرخت يا گياه آنرا بصورتى ديگر غير از نهاد وذات حبّه ودانه نمودار كند ، وسرانجام ؛ سوآل ودرخواست حبّه ودانه از خالق خود هرچه باشد ؛ درخت مثمر آنهم ، چيزى جز صورت مجسّم موضوع سوآل دانه وحبّه نخواهد بود ، وبقول حافظ شيرازي :\r\n من اگر نيكم اگر بد ، چمن آرايى هست * كه بدان دست كه مىپروردم ، ميرويم \r\n\r\nنظريّه سيّد حيدر آملي در صفات :\r\nاين عارف بزرگ در كتاب تفسير « محيط الأعظم والبحر الخضم » « 1 » خود آورده است : صفت ، امرى است كه عقل آدمي آنرا براي امر يا چيزى اعتبار ميكند ، وبدون آنچيز موصوف نتوان صفت را در تعقّل آورد ؛ والبتّه از تصوّر چيزى براي چيز ديگر لازم نخواهد آمد كه مورد تصوّر يا صفت براي موصوف ، در نفس الامر موجود گردد ؛ وبيان آن در تعريف مضاف گفته آمد ودر اينجا نيز بذكر آن پرداخته وميگوييم : صفت امرى است كه ماهيّت آن با قياس بچيزى ديگر تعقّل ميگردد ؛ وبجز معقول بودن ، در مقام قياس با غير يا آن چيز ديگر ، وجودي نخواهد داشت .\r\nصفت باعتبار عقل به اقسام حقيقي وإضافي وسلبى تقسيم ميگردد ، واين تقسيم بمناسبت عقل در مقام تصوّر صفتي است براي چيزى ديگر ؛ ولى اگر نسبت صفت را با خود منسوب اليه در تصوّر آوريم آنرا مضاف حقيقي نامند واگر بدون غير در تعقّل نيايد ، آنرا إضافي نامند ؛ مانند خالق ورازق كه حقيقت اين صفات ، وجودي بجز معقول بودن در مقام قياس با مخلوق ومرزوق ندارند ، ونيز يا صفت منسوب براي مضاف خود موجود است كه در اينصورت آنرا صفت حقيقي خوانند ويا أصلا موجود نيست ، كه\r\n\r\n\r\n","description":"","footnote":"\r\n( 1 ) - المجلّد الثّانى ، تحقيق سيّد محسن موسوى ، طبع وزارت ارشاد ، سال 1416 هجرى .\r\n","page_name":" 407 ","page_number":418},
  {"content":"\r\n\r\nبصفات سلبى موسومند ؛ مثال صفات حقيقي مانند حىّ بودن حضرت حقتعالى وسلبى هم نظير جوهر وعرض نبودن أو . سپس بايد دانستكه ذات واجب الوجود از اتّصاف به أنواع سه‌گانهء صفات مزبور ، نه تركيبي مىپذيرد ونه كثرتى ، زيرا اتّصاف أو بدين صفات ؛ عقلي بوده ودر مقام قياس بغير معتبرند ولازم هم نيست كه در نفس الامر ، يعنى در ذات حقّ موجود باشند ؛ اگرچه أصلا مورد تعقّل واقع نگردند ؛ ليكن دأب وشأن واقتضاى عاقلان اينستكه خالق خود را بصفاتى شريفتر از صفات مخلوق توصيف كرده واتّصاف خداوند تعالى بصفات حقيقي وإضافي وسلبى از اين مقولة است .\r\nآنگاه عارف مزبور در تقدّم صفات سلبى بر ثبوتي عقيدة دارد كه : شارع اسلام - عليه السّلام - اعتبارات سلبى را مقدّم بر ثبوتي دانسته ودر علم سلوك بسوى خداوند تعالى ، توحيد محقّق واخلاص مطلق را جز بنقض هرچه غير از ذات اوست مقرّر نفرموده وتنزيه أو را از هر امر سلبى واجب نموده است ؛ واين عمل را در عرف مجرّدان وأهل عرفان ، بمقام تخليه ونقض وتفريق تسميه كرده‌اند ؛ وتوحيد حقيقي هرگز محقّق نخواهد شد ؛ مگر اينكه اعتبار سلوب از ذات أو تحقّق يابد وبا اين وصف ، بزرگترين كلمه‌اى كه در توحيد مورد نطق شارع بزرگوار اسلام قرار گرفته است ، جملهء  « لا إِلهَ إِلَّا اللَّهُ » *  است ، كه جزء اوّل آن ، يعنى  « لا إِلهَ » *  مشتمل بر سلب ونفى هر خدا يا هرچيزى در وجود ، بجز أو ميباشد ، كه به مقام تنزيه يا تخليه ناميده شده ؛ يعنى ذات حقتعالى منزّه از نقايص امكاني وصفات ممكنات بوده ودر تحقّق مرتبهء توحيد ، بايد وجود أو را منزّه از اتّصاف بصفات امكاني دانست ونفس موحّد بايد نسبت بوحدت حقّهء الهى از شوب اينگونه آلودگىها خالى وپاك گردد ، وبهمين ملاحظه معلّم ومرشد انساني - حضرت ختمى مرتبت ( ص ) - براي كيفيّت مطلوب در سلوك إلى اللّه ، ورسيدن بساحل محيط واقيانوس عزّت ونزاهت حقّ ، سلب هر چيزى از خداوند را با بخش اوّل جملهء توحيدي وذكر عالي مرتبه وأفضل  « لا إِلهَ إِلَّا اللَّهُ » *  آغاز كرد ؛ تا خواننده ، لوح نفس خود را از هرزنگار شركى شستشو داده وكدورت أوهام باطله را از تصوّرات وخيالات خود بسترد وبقول مولانا جلال الدّين بلخى :\r\n آينه ، كز نقش آلايش جداست * پُرشعاع نور خورشيد خداست \r\n رُو تو زنگار از رخ أو پاك كن * بعد از آن ، آن نور را ادراك كن \r\n اين حقيقت را شنو ، از گوش دل * تا برون آيى بكلّ ، از آب وگِل \r\n\r\n","description":"","footnote":"","page_name":" 408 ","page_number":419},
  {"content":"\r\n\r\n آينهء دل ، چون شود صافي وپاك * نقشها بيني برون از ، آب وخاك \r\n هم ببينى نقش وهم نقّاش را * فرش دولت را و ؛ هم فرّاش را \r\n چون خليل آمد ، خيال يار من * صورتش بُت ، معنى أو ، بُت‌شكن \r\nابن أبي جمهور احسايى ، در كتب المجلى ؛ موسوم به « مسلك الأفهام والنّور المنجى من الظّلام » آورده است : ماهيّات بطور كلّى ، عبارتند از وجودات علمي خاصّى كه ثابت در خارج نبوده ومنفكّ از وجود خارجي ميباشند ؛ ولى اين ماهيّات كلّى در علم حضرت حقّ ، كه عين وجود وذات اوست ثابت بوده وبتعبير ديگر اين ماهيّات يا أعيان ثابته همان وجودات متعيّن در علم حقّند ، كه در حقيقت عين ذات خداوند متعال هستند وگرنه ذات حقّ محلّ كثرات خواهد شد ؛ كه با وحدت حقّهء أو سازگار نيست ؛ ولذا ماهيّات مزبور يا أعيان ثابته وجودي در علم الهى دارند كه با همان خصائص ولوازم واستعداد خود در عالم خارج از ذات حقّ نيز موجود ميگردند ؛ كه البتّه در عالم مثال در قوس نزولى هم موجود بوده وداراى صورتي برزخي وغير مادّى هستند ؛ بدانگونه كه در وجود ذهني هم داراى همين صورتند ؛ ليكن در مرتبهء علم حقّ داراى ثبوتي خاصّ خودند ، كه سپس تحت حكومت اسم النّور ، از مراحل مثالي عبور كرده ودر صورت جسماني وذهني تحقّق مىيابند ؛ ولى صورتهاى جسماني وذهني آنها سايه‌هايى از ظهورات ظلّى در عالم عين وخارج ميباشند كه بسبب قرب وبعد آنها از ذات حقّ بوجوداتى قوى وضعيف وكامل وناقص تقسيم شده‌اند ؛ وبهمين لحاظ برخى از آنها برخوردار از صفا وبعض ديگر در كدورت بوده وصورت آنها در أذهان انسان ، سايه‌هاى صور علمي منعكس از مبادى عاليه بوده وظهور نور وجود در أعيان خارجي وذهني ، بقدر نصيب واستدعاى ماهوى آنها از حضرت حقّ ميباشد ، وبايد دانستكه أعيان ثابته از حيث امتياز از وجود مطلق ؛ راجع بعدمند ؛ در صورتيكه از لحاظ تعيّن آنها عين وجود ميباشند ؛ ومراد از عدم بودن آنها ، باعتبار خارجيّت است ؛ كه بنفس خود رايحه‌اى از وجود نبوييده‌اند ؛ ولى چون حاضر در حضرت علمند ؛ باستدعاى ذاتي وبرطبق استعداد خود ، بصورت عيني وخارجي موجود ميگردند .\r\nحكيم وعارف بزرگ ، ملّا هادي سبزوارى - عليه شآبيب رحمة الباري - در\r\n\r\n","description":"","footnote":"","page_name":" 409 ","page_number":420},
  {"content":"\r\n\r\nشرح الأسماء ، وهم در حاشيهء خود بر كتاب كبير أسفار اربعهء « 1 » ملّا صدرا مينويسد : مراد ملّا صدرا از تعيّن وتجلّى وشؤون حقتعالى ، همان أعيان ثابته است ، ومقصود از اينكه لازمهء هر اسمى ، عيني ثابت ميباشد ؛ اينستكه مثلا لازم عين ثابت انساني ، اسم أعظم وجامع اللّه است ؛ چنانكه لازم عين ثابت فرشته ، اسم سبّوح وقدّوس بوده ولازم عين ثابت حيوان ، سميع وبصير ونظاير اينهاست ؛ والبتّه لوازم مزبور متأخّر از وجود ممكنات نبوده ، وبلكه صور علمي يا أعيان ثابته ؛ موجود بوجود ملزمات خودند كه همان ذات واجب الوجود است ؛ وفيض أقدس عبارت از ظهور ذات حقّ بكسوت أسماء وصفات ولوازم آنها يا أعيان علمي بوده كه همان رحمت صفتي است ؛ واين رحمت در اصطلاح عرفاء غير از فيض مقدّس ميباشد كه ظهور أعيان ثابته در مجالي ماهيّات امكاني در مقام فعل است وبرحمت فعلى مصطلح بوده واوّلى رحمت صفاتى ودوّمين عبارت از رحمت افعالى ميباشد .\r\n\r\nنظريّهء صدر حكماى اسلام ، ملّا صدرا در تطبيق اسم وصفت .\r\nصدر الدّين شيرازي ، در كتاب عظيم أسفار أربعة ودر مبحث فوق عقيدة دارد كه شهود كشفى وعرفاى شامخ با موازين عقلي حكمت وبرهان منطبق بوده وبايد بفراست ودقّت‌نظر بژرفاى مراد آنان نائل آمد وبا گزافگويى وتخيّل بردّ وانكار آن بزرگان مبادرت نكرد .\r\nآنگاه در تحقيق بحث مزبور فرمايد : اسم در نزد عرفاء عبارت است از ذات الهى با اعتبار صفتي از صفات يا تجليئى از تجلّيات وى ، وأسماء ملفوظه عبارتند از أسماء الأسماء ؛ ولى حكماى اسلامى صفات حقّ را عين ذاتش ميدانند ؛ ودر عين حال آنرا منافى با غير ذات ندانسته ، ودر حقيقت اسم از وجهي عين مسمّى واز وجه ديگر غير از مسمّى ميباشد ؛ پس معنى عيني بودن صفات در باور حكماى محقّق ، عبارت است از بودن وجود حقتعالى در مرتبهء ذاتش ، با قطع نظر از انضمام معنى يا اعتبار كيفيّت يا حالتي بجز أو ؛ بطوريكه مصداقى براي حمل مفهوم صفات باشد ؛ امّا نه بدينكه در اتّصاف بچيزى يا صفتي ، نيازمند بعروض هيأتى وجودي گردد ، چنانكه در حمل ابيض بر جسم ويا معنايى سلبى چونان كورى براي انسان ويا معنى نسبى مانند فوقيّت براي\r\n\r\n\r\n","description":"","footnote":"\r\n( 1 ) - جلد دوّم أسفار چاپ دار الاحياء التّراث العربىّ ، بيروت ، الطّبعة الثّانية 1981 ميلادي .\r\n","page_name":" 410 ","page_number":421},
  {"content":"\r\n\r\nآسمان تحقّق يابد ، ويا باعتبار تحقّق ذات بصدور از جاعل ، نظير حمل ذاتيّات برموضوع ويا متعلّق بجاعل مانند ماهيّات ممكنه وغيره ؛ منظور گردد ؛ ليكن ، ترديدى نيست كه مفهوم صفات ومعاني كلّى انتزاعي وموجود در عقل كه برحسب مفهوم ومعنى مخالف يكديگرند ، مانند هدايت وضلالت ورحمت ونقمت بأهم متفاوت بوده وحال اينكه همهء آنها در ذات حقّ بوحدتى حقيقي ، متّحد عيني ميباشند ؛ واز همين نكته معلوم است كه اسم غير از مسمّى است ، امّا برحسب مفهوم وعين مسمّى ، بملاحظهء وجود وهويّت آن ميباشد ؛ واز اختلاف در مفاهيم أسماء وصفات ؛ نه تعدّد ونه تركيبي در ذات لازم خواهد آمد ونه انفعال وكثرتى ، ولذا ذات باريتعالى بملاحظهء جميع أسماء وصفات أو - بهر برهانه - عين هريك از آنها بوده وتعدّد أسماء وصفات ، قادح در وحدت حقّهء ذات أو نخواهد بود ، وكثرت أسماء وصفات هم باعتبار مراتب غيبى است كه بمفاتيح الغيب موسوم بوده واين مفاتيح عبارتند از معاني معقوله در غيب وجود حقتعالى كه با همهء كثرات عقلي واعتباري ، بنحو بساطت ودر غايت وكمال آن ، مندمج در حقّند ، وذات احديّت وهويّت وجودي أو ، سابق بر جميع هويّات وجودي بوده ودر غايت بساطت ، عقل انساني آنها را بصفات كمالى متّصف ميكند وفي الواقع اين صفات ، عين شؤون وتجلّيات أو در شمارند ؛ واين كثرات عقلي أسماء وصفات نيز ، مؤدّى بكثرت آثار خارجي وظهور وتجلّيات آنها در خارج وعين است ؛ كه بالمآل در ذات حقتعالى بوحدتى حقيقي برگشت دارند ؛ بنابراين ، كثرات مزبور أموري اعتباري بوده ومقتضى ظهورات عيني برحسب طبقات عوالم ميباشند ؛ كه در طبع ممكنات نهاده شده‌اند ، وحال اينكه تحقّق كثرت وتعدّد وانفعال وكلّيهء نسبتهاى امكاني بذات واجب الوجود ، محال وممتنع است .\r\nبارى ، أسماء اللّه در مرتبهء فيض أقدس وأحديّت عين مسمّى بوده ودر مرتبهء فيض مقدّس يا واحديّت از وجهي عين مسمّى واز وجه ديگر غير از آن در شمار مىآيند ؛ ليكن ذات الهى در ميان جميع أسماء مشترك بوده وواجد هردو ميباشد ، وأسماء نيز بعلّت تكثّر صفات متكثّرند ؛ ومفاتيح غيب هم معاني معقولى هستند كه در باطن ذات ووجود حقّ بوده وتعيّن وتجلّيات أو بهمين مفاتيح است .\r\nاز سويى ديگر أعيان ثابته همان صور أسماء الهى ، در حضرت علمند كه باعتبار أحديّت يا فيض أقدس حقايق عالمند ؛ ولى باعتبار عيني وخارجيّت ؛ رائحه‌اى از وجود\r\n\r\n","description":"","footnote":"","page_name":" 411 ","page_number":422},
  {"content":"\r\n\r\nنبوييده‌اند ، وحتّى نمود آنها باعتبار بود ووجود است وبلحاظ تجلّى حضرت حقتعالى باسم النّور بظهور عيني ميرسند ؛ وبا همين مظهريّت است كه در صور ممكنات ظاهر وبا كلّيهء لوازم واحكام خود پديدار گرديده ؛ ومصداقى براي مفهوم خلق جديد ميشوند ؛ واگر رشحهء وجود بر آنها نريزد ، وشعاع هستى بر آنها نتابد ، هيچگاه بمنصّهء ظهور وبروز در نخواهند آمد ؛ وأصولا جميع ماهيّات براي أبد در كتم عدم مانده ورايحه‌اى از وجود استشمام نخواهند كرد .\r\n\r\n","description":"","footnote":"","page_name":" 412 ","page_number":423},
  {"content":"\r\n\r\n\r\nباب دوّم در تفسير كلمهء اللَّهِ\r\n\r\n","description":"","footnote":"","page_name":" 413 ","page_number":424},
  {"content":"\r\n\r\n\r\nفصل اوّل در معنى هويّت حقّ واشتقاق اسم اللّه تعالى\r\n\r\nمقدّمه :\r\nنخست بايد دانست كه در كريمهء قرآني ؛ كلمهء   « هُوَ »   بر   اللَّهُ   مقدّم آمده وبعبارت ديگر هو را اللّه ميداند وميفرمايد :   « قُلْ هُوَ اللَّهُ »   يعنى بگو - اى محمّد - هو ، همان اللّه است ؛ زيرا هو ضميريست كه بايد به اسمى اشاره كند ، واز باب تفخيم وتعظيم اسم اللّه ؛ ضمير بر اسم مقدّم آمده است ؛ وامكان دارد كه هو را همان ه دانست كه در مقام تبيين هويّت محضه ، بصورت ضمير بكار رفته است ؛ ويكى از اختصاصات اين كلمه اينستكه در تلفّظ ، از حروف لساني وشفوى نيست ؛ يعنى بگاه تلفّظ ، نه زبان حركت ميكند ونه لب ؛ زيرا نفس از عمق گلو وابتداى سينه ، با بساطت طبيعي خود خارج ميگردد ؛ واز مخارج صوتي كه گذر ميكند ، با آنها برخوردى نداشته وبسادگى خود خارج ميگردد ، ولى در صورتيكه آنرا بفتحه يا كسره بخوانيم چنين نيست .\r\nمؤيّد الدّين جندي ، شارح اوّل فصوص الحكم ابن عربى وشاگرد صدر الدّين قونوى - عليهم الرّحمة والرّضوان - در كتاب خود بنام « نفحة الرّوح وتحفة الفتوح » « 1 » از قول محمّد غزالى وفخر الدّين رازي وقفّال شاشى وأبو زيد بلخى وجمهور اشاعره نقل كرده است ؛ كه اللّه اسم علم است براي ذات واجب الوجود ، وبر هيچ معناى اشتقاقى دلالت ندارد ؛ وبرخى از معتزله وعلماء ديگر عقيدة دارند كه اللّه اسم مشتقّ بوده ودر اشتقاق آن ده وجه بيان كرده‌اند ، وما پيش از اينكه بده وجه مزبور پردازيم ، نخست بر وفق\r\n\r\n\r\n","description":"","footnote":"\r\n( 1 ) - از انتشارات مولى ، چاپ اوّل سال 1362 تصحيح نجيب مايل هروى .\r\n","page_name":" 414 ","page_number":425},
  {"content":"\r\n\r\nكلام اللّه مجيد ونيز براي بهتر فهميدن معنى اللّه بتفسير وشرح كلمهء هو وبالمآل مفهوم هويّت محضه مبادرت ميكنيم ، تا زمينهء حكمي براي درك معنى اللّه آماده‌تر گردد ، ونقول مستعينا باللّه :\r\nذات حقتعالى را باعتبار لا تعيّن ، بغيب مطلق ويا غيب الهويّه ناميده‌اند ؛ وغيب مكنون ومصون نيز عبارت است از سرّ وباطن ذات وكنه آن‌كه در حدّ علم ومعرفت هيچ ممكن الوجودي حتّى عقل اوّل وروح أعظم درنيامده وبهمين دليل مصون از اغيار ومكنون از عقول وابصار است .\r\nالبتّه مراد از غيب جمع يا غيب الغيوب ، مستور بودن باطن حقتعالى از غير است ونه از خود أو ؛ وآنچه در مقابل شهادت واقع ميباشد ، غيب الهويّه است ونه غيب الغيوب ، وچون انسان در برترين مرتبهء كمال از چنين غيبى هيچ نميداند ؛ اين غيب مطلق يا غيب الغيوب با همهء هستى نهان خود ، براي أو بمنزلهء عدم است ، ولذا برخى از عرفاء از اين غيب جمعى بغيب عدمي اطلاق كرده‌اند ، زيرا براي انسان بمثابهء عدم ميباشد ؛ وبقول حضرت سيّد نعمت اللّه ولىّ : « آجا بصر وبصير ، كارى نكند » ولذا چون غيب الغيوب با غيب الهويّه از حيث عدم اكتناه عقل انساني در حكمي واحد بوده وعقل ومعرفت بشرى از فهم وادراك آن عاجز مانده است ؛ برخى از عرفاء ايندو را يكى دانسته واز آن بغيب مطلق تعبير كرده‌اند ؛ وباصطلاحاتى مانند جمع الجمع وكنز المصون وطبق حديث قدسي بكنز مخفى ووحدة العين والجمع ولا تعيّن محض وباطن مرتبهء عمائيّه وغيب مجهول هم تبيين گرديده است ؛ وشاه نعمت اللّه ولىّ در رسالهء اصطلاحات خود ، جميع أشياء را مندرج در غيب الغيوب ، همانند شجره در حبّه ميداند ، وميگويد ممكنات شؤون ذاتي حقّند كه كامن در غيب الغيوب بوده وعالم صورت حقّ وحقّ هويّت عالم واقتضاى تجلّى از اين مرتبهء لا اسمى ولا رسمي ، در هويّت اوست كه در سورهء توحيد ، به   « قُلْ هُوَ اللَّهُ أَحَدٌ »   نازل واين هو نخستين اسم ورسم بظهور پيوسته از غيب الغيوب بوده ؛ كه اللّه مظهر آن ميباشد ؛ واگر هويّت مزبور اقتضاء تجلّى وظهور وسرايت نداشت ، جميع ممكنات أزلا وابدا در كتم عدم ميماندند ؛ وجميع أسماء وصفات وحتّى اسم جامع اللّه نيز ظاهر نميشد ، وبهمين مناسبت هويّت حقتعالى را اقتضاء سرايت است وجميع أسماء حسنى وصفات علياى أو ، با كلّ عوالم أمر وخلق وموجودات امكاني از همين سريان وتجلّى موجود گرديده‌اند .\r\n\r\n","description":"","footnote":"","page_name":" 415 ","page_number":426},
  {"content":"\r\n\r\nبنظر اين نويسنده « زيادة المباني تدلّ على زيادة المعاني » در مسئلهء غيب الغيوب هم صادق است ؛ زيرا اگر هويّت محضهء حق را عين ظهور مرتبهء الوهيّت بدانيم ؛ با اضافهء كلمهء غيب بدان - با توجّه بدينكه نفس هويّت نيز از گونه‌اى غيب بىبهره نيست - معنى غيب الغيوب محقّق بوده واين كلمه بر وجه اضافهء غيب به غيوب ، از غيبيّت بيشترى برخوردار است وعقلا با كلمهء غيب تنها فرق دارد ، اگرچه با غيب مطلق بيك معنى باشد ؛ وبالأخره طبق گفتهء عرفاء شامخ وحكماى متألّه : « إذا تمّ الكلام إلى اللّه فاسكتوا » زيرا در غيب چه مطلقا وچه غير مطلق ، جاى اظهارنظر وسخن گفتن نيست واز همين معنى است كه أهل بصيرت ، موشكافى در آن مقام را نهى كرده وبمرتبهء « مسكوت عنها » توصيف نموده‌اند ، وعلم بدان براي هيچ‌كس جز حضرت باريتعالى ممكن نيست ، ولذا در آيات مباركات وكرائم الهى ، از اينگونه غيب مطلق ، بسيار سخن رفته است ؛ چنانكه فرمايد :  قالُوا لا عِلْمَ لَنا ، إِنَّكَ أَنْتَ عَلَّامُ الْغُيُوبِ  و  « عالِمُ الْغَيْبِ فَلا يُظْهِرُ عَلى غَيْبِهِ أَحَداً »  و  إِنَّ اللَّهَ عالِمُ غَيْبِ السَّماواتِ وَالْأَرْضِ  و  « عِنْدَهُ مَفاتِحُ الْغَيْبِ لا يَعْلَمُها إِلَّا هُوَ »  ليكن آنچه را بندگان مؤمن بغيب بايد در عقيدهء خود بپرورند ، عدم انكار غيب مطلق است ؛ البتّه آن گونه غيبى كه حتّى نبىّ أكرم ورسول معظّم اسلام ( ص ) نيز از علم آن بىبهره ميباشد ؛ بطوريكه در اين مسئله ميفرمايد :  « وَلَوْ كُنْتُ أَعْلَمُ الْغَيْبَ ، لَاسْتَكْثَرْتُ مِنَ الْخَيْرِ »  وحتّى خداوند متعال به صفوت موجودات وپيامبر خود سفارش ميكند :  « فَقُلْ إِنَّمَا الْغَيْبُ لِلَّهِ »  و  « ما كانَ اللَّهُ لِيُطْلِعَكُمْ عَلَى الْغَيْبِ »  وآيات بسيار ديگر كه همگى دلالت بر عدم علم آدمي ؛ بطور كلّى از غيب ساده دارد ؛ چه رسد بغيب الجمع وغيب الغيوب يا مطلق آن ؛ وحتّى خداوند تعالى در دو آية ، يكى در سورهء طور وديگرى در قلم ، بيك جمله فرمايد :\r\n « أَمْ عِنْدَهُمُ الْغَيْبُ فَهُمْ يَكْتُبُونَ ؟ » *  كه باستفهامى انكارى مخالفان قرآن واسلام ونبوّت را مورد خطاب قرار داده وفرمايد : آيا علم غيب ميدانند ومىنويسند ؟ ؛ يعنى بهيچ وجه چنين علمي نداشته ونخواهند داشت ، وبطور كلّى آنجا كه رسول بر حقّ وخاتم وعقل اوّل از علم غيب مطلق - ونه أنواع غيب إضافي - بىبهره باشد ؛ تكليف ديگران معلوم است ؛ ودر موارد انكار حقايق غيبى از طرف مخالفان ، يا نحوهء تلقّى دعوت پيامبران از جانب مردمان ، نازل است :  « قالُوا لا عِلْمَ لَنا إِنَّكَ أَنْتَ عَلَّامُ الْغُيُوبِ »  ومهمّتر اينكه حتّى مخلوق وموجودات أمرى ومجرّدات نيز در اين مسئله همانند آدميان صفر الكفّ مانده وقرآن حكيم در مورد مزبور فرمايد :  « قُلْ لا يَعْلَمُ مَنْ فِي السَّماواتِ وَالْأَرْضِ الْغَيْبَ إِلَّا \r\n\r\n","description":"","footnote":"","page_name":" 416 ","page_number":427},
  {"content":"\r\n\r\n اللَّهُ »  وحتّى در آخر همين كريمه ، موجودات آسمانها وزمين را از علم السّاعه يا قيامت ، بدون علم وآگهى دانسته وفرمايد :  « وَما يَشْعُرُونَ أَيَّانَ يُبْعَثُونَ » *  وآنچه از غيب ؛ مورد بحث است ، همين غيب مطلق وهويّت غيبى حقّ يا مرتبهء جمع الجمع ميباشد ، وگرنه أنبياء بغيب إضافي وزماني ومكاني عالم بودند وبرخى از رسل نيز علم بغيب امكاني داشته‌اند ؛ ولى نه در جميع أحوال ، بلكه در موارد لزوم وبنا به اراده وتعليم حضرت حقتعالى ، چنانكه طبق كريمهء :   عالِمُ الْغَيْبِ فَلا يُظْهِرُ عَلى غَيْبِهِ أَحَداً إِلَّا مَنِ ارْتَضى مِنْ رَسُولٍ   واين رسولي كه مورد لطف وپسند حضرت حقّ واقع شد ، رسول أكرم ( ص ) بود وبس .\r\n\r\nتبصره‌اى تحقيقى در هويّت حقّ :\r\nبرخى هو را كنايتى از غيب مطلق دانسته‌اند وبعض ديگر يكى از أسماء جامع ذات الهى ؛ وقيصرى ساوجى در شرح بر فصوص الحكم ابن عربى ؛ هويّت را عبارت از وجود وذات مطلق حضرت حقتعالى دانسته وگويد اگر وجود را لا بشرط شيئى ولا بشرط لا شيئى اعتبار كنيم ؛ هويّت بوده ودر جميع موجودات مجرّد ومادّى وملكي وملكوتي سارى ميباشد ؛ وبهمين دليل عرفاء وحكماء متألّه آنرا بهويّت ساريه اصطلاح كرده‌اند .\r\nحق تحقيق اينستكه أسماء اللّه از حيث وجود وأحديّت ذاتي عين مسمّى بوده ومسمّاى مزبور عين هويّت حقّ است كه باعتبار ظهور در مراتب مجرّدات امرى ومخلوقات عالم ، آنرا به سارى وصف كرده‌اند ؛ وبرخى تجلّى هويت الهى در انسان كامل را به اسم أعظم تعبير كرده‌اند كه جامع كلّ حقايق اسمايى است ؛ ودر اينصورت گويند هويّت حقّ مندرج در صورت انسان گرديده وچنين شخصي طبق كريمهء قرآني :  « وَعَلَّمَ آدَمَ الْأَسْماءَ كُلَّها »  جامع صفات وأسماء حقّ بوده وهويّت حضرت باريتعالى فائض بر اوست ؛ در صورتيكه اين هويّت در غيرانسان كامل ، بنحو سريان در كلّ موجودات أمرى وخلقي مختفى ميباشد ؛ وبتعبيرى ديگر ونكته‌اى لطيف‌تر ؛ هويّت حقّ بظهور اسم سلطان در آينهء وجود لا يتناهى متجلّى بوده وبصدق آيهء :  « وَهُوَ مَعَكُمْ أَيْنَ ما كُنْتُمْ »  ذات حقّ با كلّ أسماء وصفات خود ، در جميع مظاهر سرايت وظهور داشته ، وهر موجودى برحسب قابليّت أزلي خود از سريان اين هويّت بهره‌ور است ؛ ونكتهء مزبور راجع بقبول قوابل وجودي است ؛ واگر در قبول اين سريان تفاوتى در موجودات ملحوظ است ؛ اين تفاوت بنفس ومرتبهء قابليّات مربوط است ونه بهويّت سارى ؛ زيرا هويّت حقّ با جميع\r\n\r\n","description":"","footnote":"","page_name":" 417 ","page_number":428},
  {"content":"\r\n\r\nأسماء ، متساوي ودر كلّى متبوع وجزئي تابع يكسان بوده وبدين دليل است كه هر اسمى از أسماء اللّه ، جامع أسماء ديگر هم ميباشد ، ونيز بر طبق كلام معجز نظام مولى النّشأتين وسلطان الكونين : « ما رأيت شيئا ، الّا ورأيت اللّه فيه ومعه » هويّت ذاتيّهء حقّ در جميع موجودات از ذرّهء هباء تا درّة البيضاء سرايت داشته وهيچ موجودى قابل تصور نخواهد بود ، مگر اينكه بهره‌اى برحسب قابليّت واستدعاى أزلي خود از هويّت ذاتي حقّ دارد ؛ ولى اين هويّت در موجودات دنيوي مستور بوده ودر آخرت بحكم كريمهء الهى :  « وَبَرَزُوا لِلَّهِ الْواحِدِ الْقَهَّارِ »  از اختفاء درآمده وظاهر خواهد شد ؛ والبتّه هويّت ذاتي تحت حكومت اسم النّور كه حقيقت وجود است بر آسمانهاى أرواح وأراضي أشباح وجسمانيّات ظهور نموده ودر مراياى موجودات ملكي وملكوتي تجلّى ميكند واز همين تجلّيات است كه صفات الهى در موجودات ، لايح وواضح شده وبصريح حقّانى خود بديدهء دل ديده ميشوند ؛ در صورتيكه از چشم نااهلان وناقصان پوشيده است ؛ ولذا سريان هويّت الهى در كاملان أهل اللّه بنحوى هرچه تمامتر مرئى است ودر موجودات سافله مستور از نظرها بوده ، ولى هويّت الهى واحد ونامتكثّر ميباشد ؛ وچون هويّت جميع أسماء اللّه يكى است ؛ در نتيجة هر اسمى از حيث هويّت ، عين اسمى ديگر وعين كلّ أسماء است . پس كلّ عوالم وجودي از أمر وخلق ، داراى دو وجهند ؛ يك وجه آنها با هويّت الهى است ووجه ديگر بنفس خود كه عين الرّبط با وجه الهى بوده ونه نفس لها الرّبط ؛ وبقول سراينده‌اى عارف :\r\n « ليس بيني وبينها بين » \r\nولذا موجودات از آن وجه نفساني خود از يكديگر ممتاز بوده وبينونت آنها محقّق است ، واز آن وجه مربوط بهويّت ، واحدند ومستغرق در وحدت حقّه ميباشند ؛ وميتوان گفت كه از وجه امتياز داراى انانيّت معلولي وافتقاريند واز وجه هويّت ذاتي عين انانيّت علّى وغناي حقيقي بوده ، ولى اوّلى ظاهر ودوّمى مستور است ؛ وبقول عارف بزرگوار حضرت سيّد نعمت اللّه ولىّ :\r\n هشت خلد وهفت إيوان ، شش جهت با پنج حسّ * چار أركان ، با سه جوهر ، دو جهان ، از يك خداست \r\nحكيم وعارف سبزوارى ، در تعليقات خود بر أسفار اربعهء صدر المتألّهين - عليهما الرّحمة والرّضوان - گويد : أسماء ذاتي همان غيب وذاتي است كه كنز مخفى بوده ومفاتيح يا مفاتح غيب در نزد هويّت صرفهء اوست ؛ بدين لحاظ كه هاء هو اسم\r\n\r\n","description":"","footnote":"","page_name":" 418 ","page_number":429},
  {"content":"\r\n\r\nاست ؛ ونه ضمير ، وواو هو متولّد از اشباع ه ميباشد ومحكّى عنه‌ها ، يعنى آنچه هاء هو حاكى از آنست ، همان شدّت وجود وغايت آن بوده واين‌ها كه اسم است ونه ضمير ، داراى احاطه وگستره‌اى وسيع ميباشد واز حروف حلقي است ؛ نه زبانى وشفوى ؛ در صورتيكه واو اشباع آن شفوى بوده ودر تركيب ايندو ، يعنى ايجاد هو ، اشاره‌ايست بنفس رحماني كه ظاهر وباطن وجود را فراگرفته وامكان دارد كه مراد از مفاتح الغيب ، أسماء فعلى حقّ باشد كه از صقع ربوبيّت بوده وهردو سلسلهء نزولى وصعودى يا آغاز وفرجام را شامل گرديده وجز در علم حضرت حقتعالى در نمىآيد ؛ وبهرتقدير مفاتح الغيب در نزد هويّت صرفهء ذات الهى است وكنه يا باطن آن در علم هيچ موجودى بحصول نمىپيوندد .\r\nهويّت حقّ ، از نظر شناخت عرفانى آن ، غيبى است كه ظهور آن جز باعتبار أسماء وصفات وآنهم بنحو جملي امكان ندارد ؛ واز اين حيث گويى اشارتى است بباطن واحديّت ، ولذا اختصاص باسم يا وصف ونعت ويا مرتبه‌اى معيّن ويا مطلق ذات بدون اعتبار أسماء وصفات نداشته ؛ بلكه هويّت اشارتى است بر جميع أسماء وصفات الهى ، ليكن بروجه اجمال ونه تفصيل كه در شأن اللّه ميباشد ؛ پس اگر ذات حقتعالى را با أسماء وصفاتش بنحو اجمال اعتبار وملاحظه كنيم ، آنرا هويّت حقّ اصطلاح كرده‌اند واگر بطور تفصيل معتبر دانيم اللّه است ونه هويّت ، واز همين معنى ميتوانيم به بلاغت كريمهء الهى پىبريم كه در سورهء اخلاص نازل است :   « قُلْ هُوَ اللَّهُ أَحَدٌ »   كه بسه مرتبهء اجمال هويّت وتفصيل اسمايى وصفاتى الوهيّت ومرتبهء أحديّت آن اشاره كرده است . پس شأن هويّت إشعار وشناساندن بطون وغيبوبت حقتعالى است بنحو جملي كه از لفظ واسم هو مأخوذ بوده وهو اشاره‌ايست بغائب ومراد از غائب نيز همان كنه ذات وباطن حضرت حقتعالى باعتبار أسماء وصفات أو با توجّه وفهم غيب وبطون ذات است ؛ چنانكه عارف بزرگ شيخ عبد الكريم گيلانى « 1 » سروده است :\r\n إنّ الهويّة غيب ذات الواحد * ومن المحال ظهورها في الشّاهد \r\n فكأنّها نعت وقد وقعت على * شأن البطون وما لذا من جاحد \r\nآنگاه اين عارف بزرگ افزايد : بدانكه اين اسم اخصّ أسماء اللّه بوده وبتعبير ديگر\r\n\r\n\r\n","description":"","footnote":"\r\n( 1 ) - الانسان الكامل ، في معرفة الأواخر والأوائل ، طبع مصر ، خان أبى طاقيّه ، سنهء 1304 هجرى .\r\n","page_name":" 419 ","page_number":430},
  {"content":"\r\n\r\nهويّت سرّ وباطن اسم اللّه است ؛ آيا نمىبينى كه اگر هاء هو از آخر اسم اللّه برداشته شود ، بقيّهء حروف آن بدون معنى اللّه باقي مانده وافادهء هيچگونه معنايى را نميكند ؟ ! ؛ بدين توضيح كه اگر حروف اسم اللّه ، جز هاء آخر آنرا برداريم ، ه مفيد باطن الوهيّت است ، ولى اگر هاء آخر آنرا برداريم ، حروف ديگر مانند همزه ودو لام والف ، افادهء هيچ معنايى را ندارد ، وأصل در اسم هو همان هاء است ، بدون واو اشباع ، چنانكه أصل در اسم اللّه كه مستجمع كلّ أسماء ميباشد ، باز همان هاء آخر آنست ؛ وبهمين دليل اسم هو واللّه أفضل أسماء الهى بوده وحقيقت اسم أعظم است ؛ واسم هو اشاره بباطن وغيب اللّه بوده واقتضاء غيب اينستكه باسم اشاره بيان شود وهو اسمى است كه لفظا وبنحو قرينهء حالي ومقالى ، مفيد معنى غائب بوده واين غيبت نيز بمعناى غايب بودن از خيال وفهم وعقل نيست ؛ وگرنه اشاره باسم هو بأمر عدمي وعدم ، معنى نداشته ودر كاربرد ضماير هم بهمين منظور آمده است ؛ زيرا هو ضميريست راجع باسمي معلوم وحاضر در ذهن ولذا بايد دانستكه هويّت همان وجود محض وصريحى است كه عدم وأمر عدمي را در آن راهى نبوده وبهر كمال وجودي وشهوديى احاطه واستيعاب دارد ؛ ليكن غيرقابل استيفاء وادراك بوده وبلحاظ غيب وبطون ، أجلّ از واقع شدن در حيطهء فهم است ؛ ليكن بايد توجّه داشت ؛ كه غياب حضرت حقتعالى عين ظهور وشهود وظهورش عين غياب بوده وبعبارت ديگر غائبى است كه نفس حضور وشهادت ميباشد ، در عين اينكه شاهد وحاضريست كه بنفس وحقيقت غيبت ، غائب است وپىبردن براز واسرار غيب وشهودش جز براي كاملان واصل ممكن نيست ؛ وبدين ملاحظه پىبردن بأسماء وصفات أو نيز از همين خصيصه برخوردار بوده وبالنّتيجه كنه آنها بر كسى معلوم نميباشد .\r\nنكتهء ديگر در مسئلهء أذكار در حال ومقام ذكر عبد است ؛ بدين معنى كه اگر بنده‌اى در ذكر حضرت حقتعالى با اسم يا صفتي از أسماء وصفات خداوند سبحان ذكر كند ، در اينحالت مستغرق در معرفت حقتعالى از جميع جوانب ووجوه نيست ؛ زيرا اگر خدا را باسم رحمن ذكر گويد ، متذكّر رحمت أو گرديده وتنها طبيعت أو بصفت رحمانيّت در طلب ومقصود خود مستغرق است ؛ وهمچنين است صفت احسان در ذكر يا محسن وغفران در ذكر يا غفّار وموهبت الهى در ذكر يا وهّاب وغيره ، وبهمين ملاحظه بهر اسمى يا صفتي كه خدا را بخواند ؛ منظور أو ظهور حضرت حقتعالى بدو در صفت يا اسم مورد ذكر ميباشد ؛ وچون هر نعمتي از نعمتهاى حقّ در تحت ظهور اسمى مناسب با آن نعمت\r\n\r\n","description":"","footnote":"","page_name":" 420 ","page_number":431},
  {"content":"\r\n\r\nاز أسماء حسنى وصفات علياى اوست ؛ ولذا هر اسمى داراى خصوصيّتى بوده وقلمرو ويژه وحدّى خاص دارد ؛ ليكن اگر ذاكر بذكر يا اللّه بپردازد ، ومقصود ومطلب أو هم ظهور حضرت حق بر أو در قلمرو واسع وپرحيطهء اسم اللّه باشد ؛ چون اين اسم مستجمع كلّ أسماء اللّه است ؛ حضرت باريتعالى در تحت شمول وحيطهء اسم اللّه بر أو تجلّى كرده وآن بنده بمطلب ومنظور خود نائل مىآيد ؛ امّا اگر بذكر حضرت حقّ با اسم هو پردازد ، چون هو عبارت از هويّت صرفهء حقّ وغير مشوب بفرض وعارضه ونعت وحدّ وبردى معيّن است ؛ نه عمومى آنرا مىآلايد ونه خصوصي ؛ نه تكثّر وتعدّدى محدودش ميكند ونه تناهى ودامنه‌اى ؛ بنابراين ، ذكر هو بر هيچ شيئى مخصوصى بجز محض انيّت حضرت حقّ دلالت ندارد وبهيچ معنى وصفت واسم ورسمي آلوده ومحدود نيست ؛ وبهمين دليل نوري باطني از ذكر هو بسراسر وجود ذاكر خواهد تأبيد وأو را در عوالمى نامحدود سير خواهد داد ، كه أو را بكشف كامل واطّلاع از برخى مغيبات وشهود مجرّدات امرى نائل خواهد كرد والبتّه ذكر اللّه نيز در جامعيّت أسمائي وصفاتى خود چنين است ؛ بجز اينكه از حدود جميع قلمرو وحيطهء أسماء خارج نگرديده وبا اينكه ذاكر را بمرتبهء فنا وگاهى فناى از فنا ميرساند ؛ ولى نفوذ آن در ژرفاى غيب وشهود واسرار مختفى در كمون وجود ، همانند اسم هو وذكر آن نميباشد ، وبدين دليل است كه كاملان در توحيد وواصلان بحقيقت حقّهء وحدت ، با تذكّر بدين ذكر خوى كرده واز هر پديدهء هستى بجز حضرت حقتعالى قطع نظر نموده‌اند ولذا علي عليه السّلام بدين ذكر متذكّر بود ودل وجانش از حقيقت آن انباشته گرديد وقلب عارفان واصل نيز به تبعيّت از آنحضرت ، بذكر هو مشتغل بوده واز مزاياى خفيّه وأسرار غيبى آن برخوردار ميشوند ، واين نهايت ذكرى است كه حقيقت آن نصيب هر ذاكرى نميباشد ؛ ودر مقام توصيه معروف است كه ذكر يا اللّه ويا هو ؛ أفضل أذكار بوده ، حتّى لقلقهء لساني آنهم در قطع تعلّقات از ما سوى اللّه مجرّب وبسيار نافع ومؤثّر است . غلامحسين رضانژاد « نوشين » تهران 31 / 1 / 1381 .\r\n\r\n« وجوه ده‌گانهء اشتقاق در اسم اللّه وبرخى از خصائص آن »\r\nبعضي از أهل تحقيق كلمهء اللّه را سريانى وبرخى ديگر عبرى دانسته وگويند : إلها ورحمانا ومرحيانا عبرى است وچون عربى شد ، اللّه الرّحمن الرّحيم گرديد ، والبتّه اگرچه ريشهء عربى عبرى است ؛ ليكن اين نظريّه محلّ تأمّل است وچنانكه از پيش گفته آمد ،\r\n\r\n","description":"","footnote":"","page_name":" 421 ","page_number":432},
  {"content":"\r\n\r\nتقوّم اسم اللّه ، به هاء آخر آنست ، كه اگر از آخر اسم اللّه برداشته شود ، اين اسم مفيد معناى الوهيّت نخواهد بود . پس در صورت بودن هاء در اسم اللّه ، اگر حرف همزهء اوّل آنرا برداريم ، بقيّهء كلمهء مزبور للّه است كه مفيد معناى - براي خدا - ميباشد ، واگر لام اوّل للّه را برداريم ، بقيّهء آن - لاه - است كه بمعناى احتجاب از خلق بلحاظ عظمت وكبرياى أو خواهد بود ؛ ودر صورتيكه لام اوّل لاه نيز حذف گردد ، باقيماندهء آن - اه - است كه مفيد معناى هو خواهد بود كه مرجع اسم اللّه ميباشد ؛ زيرا الف ما قبل هاء تلفّظ نميشود ، وبويژگى الف بودن ، حذف ميگردد ، وباقي نميماند ، بجز هاء كه همان ه بوده وبه اشباع خوانده شده ودر اينصورت هو ميشود كه مرجع اللّه در سورهء اخلاص ، يعنى :   « قُلْ هُوَ اللَّهُ أَحَدٌ »   خواهد بود ولذا هر حرفى از ابتداى كلمهء اللّه حذف گردد ، از معناى الوهيّت آن نخواهد كاهيد ، مگر حرف آخر آن ، يعنى هاء كه در اينصورت ، ديگر هيچيك از حروف باقيمانده‌اش افادهء معناى الوهيّت را نخواهد كرد ، ودر نتيجة چنانكه گفته شد ، هاء اللّه موجب قوام اين اسم جامع كلّ أسماء اللّه ميباشد .\r\nاز پيش بطور اشاره گفته آمد كه برخى از متكلّمان قديم را عقيدة براينست كه اسم اللّه علم بوده واز هيچ لفظي مشتقّ نيست ، ومعتقدان اين نظريّه عبارتند از : امام محمّد غزالى « 1 » وامام فخر الدّين رازي وقفّال شاشى وأبو زيد بلخى وجمهور اشعرى مذهبان از أهل تسنّن ؛ امّا برخى از اشاعره ومحقّقان معتزله وبزرگان أهل تشيّع - كثّر اللّه تعالى أمثالهم - براين باورند كه اللّه اسمى اشتقاقى بوده وداراى ريشه‌اى است كه اسم اللّه ، مشتقّ از آنست ؛ واين وجوه اشتقاقى دهگانه عبارتند از : 1 - اسم اللّه ، مشتقّ از ولا بمعناى شدّت عشق ودلدادگى ومحبّت است وعلّت اينكه برخى اللّه را مشتقّ از ولا ووله دانسته‌اند ، اينستكه هيچ موجودى جز خداى را ، محبّت راستين وعشق حقيقي ، بشدّت در محبّت وعشق دوطرفه نسزد ؛ زيرا در عشق مجازى ، چنان نيست كه بهر مقدار معشوق را دوست داشته باشى ، أو نيز بهمان اندازه بشما دوستى ورزد ؛ بلكه گاهى معشوق در عشق مجازى ، يا عاشق خود را دوست ندارد ويا در كيفيّت عشق ورزيدن متفاوتند ؛ در صورتيكه در عشق بخداوند متعال چنين نيست ؛ وهرچه درجهء ايمان برتر\r\nو \r\n\r\n","description":"","footnote":"\r\n( 1 ) - نفحة الرّوح وتحفة الفتوح ، تأليف عارف بزرگ ، مؤيّد الدّين جندي ، با تصحيح نجيب مايل هروى ، انتشارات مولى ، سال 1362 .\r\n","page_name":" 422 ","page_number":433},
  {"content":"\r\n\r\nبيش باشد ، بمراتب عاليهء عشق نزديكتر است ؛ تا آنجا كه طبق كريمهء :  « وَالَّذِينَ آمَنُوا أَشَدُّ حُبًّا لِلَّهِ »  بمقدار هر وجبى كه انسان بخدا نزديكتر گردد ، حضرت حقتعالى باندازهء فرسخى بمحبّ خود نزديكتر ميشود ، وطبق فحواى  « يُحِبُّهُمْ وَيُحِبُّونَهُ »  هيچگاه عشق بخداوند منّان يكطرفه نبوده وعشق خدا كه كمال محبّت است به بندهء بسيار مؤمن ودوستدارش بسى بيشتر از محبّت بنده‌اش بدو ميباشد ؛ زيرا مبناى خلقت ، بر أصل :\r\nفأحببت أن أعرف نهاده شده وهركس بمعرفت غايى وكمال شناخت حضرت حقّ برسد ؛ بدو عشق خواهد ورزيد ودر محبّت بدرجه‌اى خواهد رسيد ، كه عشق وعاشق ومعشوق بحقيقتى واحد متّحد ميگردند ؛ وبهمين ملاحظهء عشق بود كه پيامبر أكرم ( ص ) از ميان جميع پيغمبران ، بمرتبهء اعلاى حبيب اللّهى واصل شد ونرد عاشقى را از كلّ معشوقان عالم ، جز بمعشوق حقيقي ، يعنى خداوند سبحان نباخت . پس اللّه از وله بمعناى اينستكه جميع عالميان از هيولاى أولى تا صدر ساقهء عرش رحمان ، بمحبوبى جز خداوند متعال عشق وشيدائى ووله نمىورزند ولذا واو ولا تبديل بهمزة شد وسپس الف ولام تعريف بدان اضافه گشت واللّه از آن اشتقاق يافت .\r\n2 - أللّه از أله يأله اشتقاق يافته وأله يعنى فزع إليه ولجأ ؛ زيرا حضرت حقتعالى پناهگاه كلّ ما سوى بوده ومورد اتّكاء واتّكال جميع عالميان در تمامى مسائل وحوادث وقضاياى دنيوي ومقاصد اخروى است ؛ ولذا هر موجودى به پناه أو درآمده وبفطرت اصلى خود ، هرگز به تكيّه‌گاهى جز حقّ متّكى نخواهد بود . أله فعل است وچون اسم شد ، بصورت إله درآمد كه با اضافهء الف ولام تعريف ، وادغام دو لام وظهور تشديد ، بصورت اللّه پديدار شد .\r\nفزع بمعناى ترسيدن وطلب فريادرسى واستعانت كردن از خداوند يكتاست ؛ ومفزع ومفزعه يعنى التجاء وپناه بردن بحضرت حقتعالى در سختىها ونگرانى وناآرامىها ، وذات باريتعالى را ملجأ ومأوى قرار دادن در جميع موارد مهمّه وملمّه .\r\n3 - اللّه مشتقّ از فعل لاه بوده وبمعناى احتجب عن الخلق است ؛ پس ذات حقتعالى در كمال احتجاب از ممكنات ودر غايت خفاست ؛ ليكن نهايت خفاى أو از كثرت لا يتناهى وشدّت ظهور بوده وكبرياى أو مانع از ديدنش بچشم مخلوقات اوست ؛ وعظمت وجلال حقّ علّت احتجاب أو بهفتاد هزار پرده از نور وظلمت ميباشد ؛ بنابراين ، از شدّت ظهور محتجب از انظار است واز كمال احتجاب در عين ظهور بوده ورفع\r\n\r\n","description":"","footnote":"","page_name":" 423 ","page_number":434},
  {"content":"\r\n\r\nهر حجابى از أو عين ايجاد حجابى ديگر است ومع الوصف با اينكه مفهوم اللّه ومعناى آن واضح وظاهر ميباشد ، امّا كنه أو در غايت خفاست .\r\n4 - اللّه از لاه بمعناى بلندى در مرتبت وارتفاع در مقام است ، وبدين معنى ذات حقتعالى أرفع از كلّ موجودات بوده وأصل هر رفعت وبلندى است ، ولذا هيچ موجودى در ارتفاع رتبه بذات حقتعالى نرسيده ومراتب پستى وبلندى ممكنات از حيث شدّت كمال ونقص هريك نسبت بديگرى است ، وگرنه همگى آنها در مقام قياس با ذات رفيع الدّرجات وذو العرش العظيم هيچند ودر حقيقت از هيچ هم چيزى كمتر .\r\n5 - اللّه مشتقّ از أله بالمكان إذا أقام به بوده وظاهر اين اشتقاق با ذات حقتعالى سازش ندارد ؛ مگر اينكه از أقامت در مكان ، به أسرار دوام وثبوت أو در مكانت الوهيّت ومرتبهء وجوب وجودش اراده كنيم ؛ وبدين تعبير بايد دانستكه ذات حقتعالى به ايجابي الهى وبمقتضاى ذاتي ، از أزل تا أبد مقيم ومستوى بر عرش واجب الوجود بودن است ؛ ونميتوان از أله بالمكان ، قيام أو را به امكنهء امكاني تعبير كرد ؛ وتعالى اللّه عن ذلك علوّا كبيرا .\r\n6 - اللّه مشتقّ از ألهيّت است وطبق نظريّهء مؤيّد الدّين جندي ، بمعناى قدرت بر اختراع است واختراع غير از ابداع وابتكار بوده ، ودر اين معنى حقّ وخلق مشترك ميباشند ؛ مگر در ابداع كه مختصّ بذات حقّ است وخلق را در آن دخلى نيست ؛ ولذا اختراع مسبوق بمادّه ومدّه وغير مسبوق بنقشه است ؛ در صورتيكه ابداع مسبوق بهيچيك از مادّه ومدّه ونقشه نميباشد وبدين ملاحظه بجز حضرت حقّ را در ابداع دخلى نبوده ودر ابتكار اگرچه امرى مسبوق بمادّه باشد ، ليكن بمدّه ونقشه مسبوق نخواهد بود ؛ وبالأخره مراد از اختراع الهى اينستكه ابتكار وابداع هم در آن باشد ؛ اگرچه هيچ ابتكار وابداع واختراعى بدون ارادهء حضرت حقّ ميسّر نيست .\r\n7 - اللّه مشتقّ از أله يأله ألها ميباشد كه بمعناى تحيّر آمده ومراد از آن در حيرت بودن عالميان وممكنات ، نسبت بعظمت وجلال الهى است ؛ زيرا در مقام تعقّل بزرگى وادراك عظمت خداوندى ، چيزى جز تحيّر وسرگشتگى دائمي نصيب انساني نخواهد بود .\r\n8 - اللّه مشتقّ از الاهيت بوده وألّهه أي إتّخذه معبودا وعبده والمألوه أي المعبود ، وتنسّك وتكلّف الإلهيّة وصار إلها .\r\n\r\n","description":"","footnote":"","page_name":" 424 ","page_number":435},
  {"content":"\r\n\r\nيعنى : تألّه بمعناى تعبّد وتنسّك آمده ومتألّه يعنى متعبّد واستأله بمعنى تشبّه به إله ودر بندگى كامل وخالصانه ومعرفت‌آميز متشبّه شدن به خداوند است ؛ ولذا در لغت آمده است : تشبّه بالإله وتكلّف الإلهيّة وصار الها ، الوهيّة أي عبد عبادة ، ولذا لفظ اله بطور نكره ، يعنى معبود .\r\n9 - اللّه مشتق از وله بمعناى مولع وحريص بودن به خشوع وتضرّع بدرگاه خداوند سبحان بوده ، ودليل بر زارى وابتهال أو بهنگام بلا وخواستن نجات بنحو ولع وحرص ، اينستكه عرب در مورد بچّه‌اى كه از شير مادر گرفته شده وأو بر نوشيدن شير مادرش حرصي افزون دارد ؛ گويند : وله الفصيل بامّه ، أي أو لع بها .\r\n10 - چنانكه از پيش گفته آمد ، أصل اسم اللّه ، ها ميباشد ، كه حكايت از غائبى هميشه حاضر دارد ، وسپس لام ملك وتخصيص بدان درافزودند ، وله گرديد ، ودر اينصورت يعنى همه‌چيز از أو ؛ وبراي اوست ؛ وبالأخره الف ولام تعريف بدان اضافه كردند واللّه حاصل آمد .\r\n\r\n[ أدله علم بودن اسم الله 
  ]\r\nپيش از بيان ده وجه فوق ، بطور اشاره گفته شد كه برخى از متكلّمان اسم اللّه را علم دانسته وقائل به اشتقاق آن نميباشند وامام فخر رازي از قول خليل بن أحمد وسيبويه واصولييّن وفقهاء أهل تسنّن ، وامام محمّد غزالى وبسيارى از اشاعره وأبو زيد بلخى وغيره بر اين عقيدة رفته ودر اثبات نظريّهء خود بر علم بودن اسم اللّه ، بوجوهى مختلف استدلال كرده‌اند :\r\n\r\nدليل نخست :\r\nاسم اللّه علم بوده وبراي ذات أقدس باريتعالى وضع گرديده ، ودليل علم بودنش اينستكه اگر لفظي مشتقّ باشد ؛ هرآينه داراى معنايى كلّى است كه نفس مفهوم آن مانع از وقوع شركت نبوده وبچيز مبهمى افاده ميكند كه آن مشتقّ براي آنچيز حاصل آمده وافرادى بسيار در آن شريكند . مانند اينكه بقولي اسم اللّه را مشتقّ از اله يأله ألها انگاريم ، كه در اينصورت بمعناى تحيّر بوده وهر متحيّرى نيز در معنى آن شريك است ؛ ويا اگر از لاه مشتقّ پنداريم ، بمعنى ارتفاع بكار رفته ومفهوم آن مانع از شركت هر مرتفعى در داشتن رفعت نميباشد ؛ ولذا اگر اسم اللّه اختصاصا براي ذات باريتعالى وضع نشده باشد ؛ جملهء  « لا إِلهَ إِلَّا اللَّهُ » *  مانع از شركت افرادى ديگر در مفهوم مزبور نخواهد بود ودر اينصورت موجب توحيد محض نميباشد ؛ درصورتيكه اجماع عقلاء بر اينستكه جملهء مزبور موجب توحيد محض وبالمآل اسم علم وموضوع براي\r\n\r\n","description":"","footnote":"","page_name":" 425 ","page_number":436},
  {"content":"\r\n\r\nذات حقتعالى است ودر نتيجة نميتواند مشتقّ باشد .\r\n\r\nدليل دوّم :\r\nكسيكه بخواهد ذاتي معيّن را بصفت يا صفاتى موصوف نمايد ؛ بايد نخست اسمى براي آن وضع كند وسپس آنرا به أوصاف معيّنى توصيف نمايد ؛ مانند : زيد شجاع وبكر جبان ، كه نخست دو ذات معيّن را ، يكى باسم زيد وديگرى بكر ، ناميديم وسپس اوّلى را شجاع ودوّمى را بجبان وصف كرديم ؛ وذات حقتعالى نيز از همين حكم برخوردار بوده ، بايد نخست أو را به اللّه بناميم وپس از آن به أحد وصمد وعالم وقادر موصوف نماييم ودر اينصورت اللّه براي حقتعالى اسم علم بوده وهيچگاه نميگوييم الأحد والصمد والعالم اللّه .\r\n\r\nدليل سوّم :\r\nطبق كريمهء قرآني كه فرمايد :  « هَلْ تَعْلَمُ لَهُ سَمِيًّا »  يعنى آيا همنامى براي خدا ميشناسى ، كه موسوم باسم اللّه باشد ؟ ! كه البتّه مراد از اين آية صفت حقّ نيست ؛ واسم اللّه است ؛ پس بايد چنين اسمى علم باشد ونه مشتقّ كه ديگران نيز در آن از حيث ريشه وفعل شريكند .\r\nميتوان از زبان كسانيكه قائل باشتقاق اسم اللّه ميباشند ، بهر سه دليل بالا چنين پاسخ داد كه : در مورد عدم شركت ديگران در مفهوم اسم اللّه ، وممتنع الشّركه بودنش ، همين بس كه كسى تاكنون بجز ذات بىهمتاى حقتعالى ، باسم اللّه موسوم نبوده وحتّى هيچ بتي را در جاهليّت بنام اللّه نناميده‌اند ، مگر بوصف إله وآلهة وهمگى آنها داراى اسمى خاصّ خود ، مانند لات ومنات وعزّى وغيره بوده‌اند ، ومراد از وضع اسم اين نيست كه هيچ كس ديگر را نتوان در مشتقّات وريشه‌هاى اسم مزبور شركت داد ؛ بلكه مقصود از وضع اسم براي اللّه اينستكه بجز ذات أقدس أو بدين اسم موسوم نگردد ، كه در مورد حضرت حقّ تاكنون تحقّق نيافته است ؛ خواه اللّه مشتقّ از أله يا وله ويا لاه ويا ه باشد .\r\nدر پاسخ دليل دوّم نيز بايد گفت ، اين دليل بهيچ‌وجه ربطى به اثبات علم بودن اسم اللّه ندارد ؛ زيرا با وصف قبول اشتقاق نيز اوّل براي ذات چيزى وضع اسم ميكنند وپس از آن بصفتي موصوف مىنمايند ، واين كار اختصاص بعلم بودن يا اشتقاقى بودن اسم ندارد .\r\nدر جواب وردّ دليل سوّم هم ، كريمهء مزبور شاهدي صادق بر اين معنى است كه هيچكس همنام خدا نيست ؛ ونه مفيد معنى علميّت اسم اللّه است ونه افادهء معناى اشتقاقى بودن آنرا ميكند ؛ وبلكه بيشتر مفيد اين مفهوم است كه اللّه چه بوضع علمي\r\nو \r\n","description":"","footnote":"","page_name":" 426 ","page_number":437},
  {"content":"\r\n\r\nچه اشتقاقى ، بكسى ديگر جز حضرت حقتعالى اطلاق نگرديده است ؛ بنابراين ، هر سه دليل علم بودن اسم اللّه قابل خدشه بوده وباقي نميماند بجز اشتقاقى بودن اسم مزبور كه وجوه آن معروض افتاد ؛ وبا اينحال ميتوان بوجوهى ديگر نيز در جهت اثبات اشتقاقى بودن اللّه استناد كرد ؛ از جمله اينكه : در دو كريمهء  « هُوَ اللَّهُ الَّذِي لا إِلهَ إِلَّا هُوَ » *  و  « وَهُوَ اللَّهُ فِي السَّماواتِ »  كه در اين دو آية ، كلمهء اللّه بصورت صفت براي هو بكار رفته ونه اسم ، يعنى أو اللّه است كه اللّهى بجز أو نيست ؛ پس اللّه در ايندو كريمه اسم نيست تا علم باشد ، وصفت است ومشتقّ . ديگر اينكه اسم علم قائمقام اشاره بوده وچون اشاره در حقّ خداوند تعالى ممتنع است ؛ در نتيجة اسم علم نيز در حقّ أو ممتنع الوقوع خواهد بود ، وبقول سراينده‌اى عارف :\r\n نه أشارت مىپذيرد ، نى گمان * نه كسى زو ، نام دارد ، نى نشان \r\nنكتهء ديگر اينكه : هرگاه شخصي از شخص ديگر بحقيقت يا از حيث ماهيّتى ممتاز ومتفاوت باشد ؛ اسم علم را براي اين تمايز ودر جهت رفع مشابهت آنها بكار مىبرند ؛ وحضرت حقتعالى ماهيّتى ندارد تا كسى با أو در ماهيّت مزبور شريك باشد ؛ بنابراين ، تسميهء حقّ باسم علم هم ضرورتي نداشته واثبات اسم علم براي أو محال است .\r\nآنچه در اختصاص اسم اللّه بخداوند متعال بدون ترديد ميباشد ؛ اينستكه همه بر آن متّفق بوده واگر برخى از عابدان أصنام وپرستندگان بتها ، بمصنوعات دست انسان ، خدا گفته‌اند ، بيشتر از جنبهء وصفى اين كلمه استفاده كرده‌اند ونه اسمى ودر تسميه هم ، بتها وأصنام خود را بنام إله يا آلهة ناميده‌اند ؛ چنانكه در كريمهء قرآني در مقام خبر دادن از قوم موسى - على نبيّنا وآله وعليه السّلام - نازل آمده ، فرمايد :  « اجْعَلْ لَنا إِلهاً ، كَما لَهُمْ آلِهَةٌ ، قالَ إِنَّكُمْ قَوْمٌ تَجْهَلُونَ »  يعنى امّت بني إسرائيل بر قومي گذر كردند كه دل به پرستش بتهاى خود ، يا إله گمارده بودند ؛ آنها از موسى خواستند كه براي ما هم خدايانى مانند خدايان بت‌پرستان قرار ده ، زيرا بني إسرائيل قومي جاهل بودند . بنابراين ، كريمه ، نام اللّه بر هيچ موجودى بجز حضرت حقتعالى اطلاق نگرديده است .\r\nنكته ديگر اينكه اسم اللّه در ميان أسماء اللّه از خصوصيّتى شگفت‌انگيز برخوردار بوده وجز با اسم هو ، نميتوان آنرا با هيچ اسمى ديگر مقايسه كرد ، وعلّت اين معنى هم اينست كه ه در هردو اسم هو واللّه موجب اين امتياز ومزيّت است كه در أسماء ديگر وجود ندارد ؛ وبا اينكه اين مسئله را بنحو اختصار وبدون استشهاد از آيات قرآني در\r\n\r\n","description":"","footnote":"","page_name":" 427 ","page_number":438},
  {"content":"\r\n\r\nمباحث پيشين آورده‌ايم ، در اين مبحث با ويژگى مزبور به تبيين آن مىپردازيم : 1 - اگر الف را از ابتداى اللّه حذف كنيم ، باز هم مفيد معنى اللّه ميباشد ، مانند كريمهء :  « لِلَّهِ جُنُودُ السَّماواتِ وَالْأَرْضِ » *  . 2 - اگر لام را نيز حذف كنيم ، در افادهء معنى اللّه تأثيرى نخواهد داشت ، چنانكه در آيهء مباركه فرمايد :  « لَهُ مَقالِيدُ السَّماواتِ وَالْأَرْضِ » *  3 - اگر از اسم باقيماندهء « له » لام را نيز حذف كنيم ، باقىماندهء آن اسم « هو » ميباشد كه در كريمهء :   « قُلْ هُوَ اللَّهُ أَحَدٌ »   افادهء معنى اللّه وحتّى باطن وغيب اسم مزبور را ميكند ؛ زيرا واو در كلمهء « هو » بصورت مفرد بكار ميرود ودر تثنيه وجمع ، مورد استعمالى ندارد ؛ زيرا در ايندو بشكل هما وهم بكار رفته است ؛ واين خصايص ، تنها در اسم اللّه مشهود است ونه در هيچ اسمى ديگر ؛ وبهمانگونه كه اين ويژگىها وامتيازات خاصّه برحسب اسم اللّه است ؛ بطور يقين در معناى آنهم موجود ميباشد ؛ زيرا اگر خدا را بصفت علم بخوانيم ، عليم است واگر بصفت قدرت يا اراده ويا سمع وبصر بناميم ، قادر ومريد وسميع وبصير بوده وبهروجه ذات حقّ را باعتبار يك صفت اراده كرده وخوانده‌ايم ؛ در صورتيكه با تلفّظ وخواندن اسم واحد اللّه ؛ جميع أسماء أو را در آن معتبر وملحوظ داشته‌ايم .\r\nنكتهء مهمتر اينكه : اگر كافرى بخواهد مسلمان شود ، كلمهء شهادت در تسليم ، اللّه است ودر صورتيكه كلماتي ديگر از أسامي را بعنوان اسلام آوردن بگويد هرگز از كفر خارج ودر اسلام داخل نگرديده است ؛ وبطور جزم وحتم بايد بگويد : أشهد أن لا إله الا الله ولذا اسم اللّه مفيد معنى وحقيقت اسلام آوردن كافر است ، ونه أسماء ديگر ، مانند : أشهد أنه العالم القادر .\r\nأما از وجهي هم ميتوان اسم اللّه را علم دانست ؛ وآن اينستكه اسم مزبور را دليل بر أحديّت جمعى الهى شناخت ونه علم ذاتي ، زيرا ذات حضرت حقّ ، از حيث اوّل وآخر بودن ، نامتناهى وغيرمحدود بالعدّه والشدّة والمدّة ميباشد ونه تنها مطلق از هرگونه قيدى است كه حتّى از همين قيد اطلاق نيز مبرّى ومنزّه بوده ومطلق عن الإطلاق والتّقييد ميباشد ؛ وبهمين دليل هيچ اسم مقيّدى ، نميتواند براي مطلق وذات فارغ از قيد اطلاق علم باشد ؛ بويژه كه اسم علم قائم بمقام أشارت است ؛ ومطلق مزبور هرگز در تعيّن عقل وجهات حسّى درنمىآيد ؛ ودر نتيجة براي ذات حقتعالى اسمى معيّن وعلم نخواهد بود كه در مرتبهء أشارت بدو واقع گردد ؛ وبالمآل لفظ مقيّد ومتناهي ، هرگز براي حقيقتي نامتناهى ومطلق ، بطور علم ومعيّن بكار نميرود ؛ وصحيح‌ترين سخن وباور در\r\n\r\n","description":"","footnote":"","page_name":" 428 ","page_number":439},
  {"content":"\r\n\r\nتسميهء حقتعالى ، در علم يا اشتقاقى بودن اسم أو اينستكه حضرت حقّ - تعالى وتقدّس - مستجمع همه معاني ومستوعب جميع كمالات الهى بوده ودر مرتبهء ذات خود ، شايستهء همهء أسماء وصفات وخصائص ديگر ميباشد وچون از ميان أسماء اللّه تنها همين اسم اللّه ، داراى صلاحيّت قبول كلّيهء مشتقّات لفظي است ؛ پس ميتوان آنرا بعنوان علميّت أحدى كه جامع كلّ أسماء ميباشد ، بكار برد ودر هردو مورد ومبحث مربوط بحقّ ، بدين اسم بىنظير استناد واستشهاد كرد ومراد از چنين علمي هم علم ذاتي نباشد .\r\nابن حمزهء فنارى عقيدة دارد كه هرگونه اشتقاقى از غيرمصدر جايز نيست وأهل عربيّت بر اين مسئله اتّفاق نظر دارند ؛ وآنانكه اسم اللّه را مشتقّ دانسته‌اند ، از اين قاعده بدور مانده ودر اشتباهند ؛ وأبو حاتم رازي صاحب كتاب « الزّينه » گويد : مشتركان اسم اللّه را براي بتان خود انتخاب نكرده‌اند ، زيرا خداوند تعالى آنرا از مسمّايى غير از ذات خود محفوظ داشت ؛ وصاحب كشّاف نيز اسم اللّه را مشتقّ منه ميداند ونه مشتقّ ؛ وبالآخرة علم بودن يا اشتقاق آن مورد اختلاف نظر علماء وأهل تحقيق واقع شده وهر فرقه در جهت حقّانيت خود به آوردن ادّله‌اى كوشيده وبتخطئه ديگرى مبادرت كرده‌اند .\r\nبرخى از صاحبنظران گفته‌اند اسم علم را براي امتياز نهادن مسمّى از نوع وجنس در مشاركت با غير بكار برند ، تا از مشابهت با ديگرى در حقيقت وماهيّت ممتاز ماند ، ودر اينصورت حضرت حقّ را نه ماهيّتى است ونه نوع وجنسي تا مظنون بمشابهت باشد ؛ وبالنّتيجه نهادن اسم علم بر أو صحيح نمايد ، وجمعى هم گويند على الأصول وضع هرگونه اسمى بر ذات حقّ متعذّر است ؛ زيرا هيچ اسمى نميتواند حقيقت ذات حقّ را موسوم به اسمى كند كه جز ذات حقتعالى از آن فهميده نگردد ؛ وشيخ فريد الدّين عطّار نيشابورى در اين معنى سروده است :\r\n آن مريدى ، نزد شيخ نامدار * نام حقّ ميگفت ، بيرون از شمار \r\n شيخ گفت أو را ، كه اى بس ناتمام * نيست حقّ را ، در حقيقت ، هيچ نام \r\n زانكه هرچِش ، نام‌خوانى ، آن نه اوست * آن تويى وهرچه دانى ، آن نه اوست \r\nاز سوى ديگر چون حضرت حقّ بدانگونه كه هست در هيچ علم ومعرفتي در نمىگنجد ونيز مراد از وضع اسم بطور كلّى ، تعريف مسمّى است ؛ تا با بزبان آوردن اسم ، آن مسمّى از غير شناخته شده ودر فهم وعلم شنونده درآيد ؛ وذات حقّ - تعالى عظمته\r\n\r\n","description":"","footnote":"","page_name":" 429 ","page_number":440},
  {"content":"\r\n\r\nوعزّه - هرگز در حيطهء علم كسى درنمىآيد ، تا مسمّى باسمي از مقولهء علم يا غير علم گردد وكريمهء :  « وَلا يُحِيطُونَ بِهِ عِلْماً »  دليل بر صحّت اين نظريّه ميباشد ؛ پس اين عدم احاطه بدو ، از حيث ذات ووصف ، مجال وامكان شناخت أو را بكسى نميدهد ، تا در مقام وضع اسمى براي خداوند برآيد ؛ بنابراين ، وضع هرگونه اسمى بر أو صحيح نبوده واين امكان از حيطهء قدرت ممكنات بيرون است ؛ وبالمآل ذات حقّ مسمّاى هيچ اسم علمي نخواهد بود .\r\nالبتّه در ردّ اين نظريّه ميتوان گفت كه مراد از وضع اسم ، حضور وشناخت اجمالي مسمّى است ، در ذهن آدمي ، بنحويكه با شنيدن آن اسم ، مسمّى از غير آن متمايز وشناخته گردد ، ونه احاطهء علمي يافتن بدان ؛ بنابراين ، در هيچ اسمى ، واضع آن چنين علم تفصيلي را نسبت بمسمّى نداشته ونخواهد داشت ، وبراي ناميدن وتميز وشناخت اجمالي مسمّى از غير ، بايد بهمين مقدار بسنده كرد ودر خصوص حضرت حقتعالى نيز همين مقدار امتياز وشناخت كه أو حقيقت هستى وغيرقابل شناخت به حدّ ورسم بوده ونه جزئي وجزء ونه كلّى وكلّ ميباشد ، براي نام‌گزارى كفايت ميكند ، وگرنه بايد أو را بهيچ اسمى نناميم وبدين توصيف در مواقع قسم خوردن وشهادات وتوجّهات وادعيّه وأذكار ، با چه اسمى بايد أو را مخاطب وملجأ ومأوى ومذكور دانست ؟ ؛ ليكن نميتوان هر نامى از نزد خود بر أو نهاد ، وساحت أو از هر تسميه‌اى منزّه ميباشد ، وبهمين دليل در مبحث توقيفى بودن أسماء الهى ، متوجّه وملتفت شديم كه هركسى حقّ نهادن هر اسمى بحضرت حقّ - جلّت عظمته - را ندارد ؛ وبايد بهمان اسمايى كه در كتب آسمانى ومهمّتر از همه در قرآن حكيم آمده است ، اكتفاء كرد وگرنه بگونه‌اى از كفر خفىّ گرفتار خواهيم گرديد ؛ وهر نامى را بهركس ويا هرچيز از مخلوقات أو نميتوان نهاد ، چه رسد بخالق ومعبود آنان كه از هر تسميهء مناسب ونامناسبى بدور وبركنار است ؛ مگر أسماء حسنى وامام الأسماء وأسمائي كه پيامبران خدا در مقام وحى خداوند بدانها ، بوضع اسمى ملهم يا مورد وحى قرار گرفته‌اند .\r\n\r\n","description":"","footnote":"","page_name":" 430 ","page_number":441},
  {"content":"\r\n\r\n\r\nفصل دوّم در ألوهيّت ومتعلّقات آن ونظريّهء غزالى\r\nدر بادي سخن بايد دانست كه جميع حقايق وجودي وحفظ آنها در مراتب خود ، موسوم به الوهيّت بوده ، ومراد از حقايق وجودي در اين تعريف ، شمول مراتب الاهى در ظاهر ومظهر وخلق وحقّ بوده وجميع مراتب وجود ومكوّنات واعطاء هر ذي حقّى را بدانچه كه حقّ اوست ، به الوهيّت تعريف كرده‌اند .\r\nمؤيد الدّين جندي عقيدة دارد كه الوهيّت ، همان مرتبهء اللّه ، باعتبار قيامش بدان ومنعوت وموصوف بودنش در ذات خود ، بدان مرتبه است ، امّا بدون ظهور اثر الهى در مألوه ؛ در صورتيكه الاهيّت ، همان اعتبار ظهورات اللّه در مألوه بوده ؛ والوهت نيز ، عين مرتبهء إلاه است ، بدون اعتبار امرى زائد ، مانند عبودت كه مرتبهء عبد ميباشد . بنابراين ، تعريف نخست كه از عارف بزرگ عبد الكريم گيلانى در كتاب « الانسان الكامل في معرفة الأواخر والأوائل » آمده ، با تعريف الاهيّت سازگار ومتناسب است ونه با تعريف الوهيّت ؛ وسرانجام فرق ميان الوهت والوهيّت والاهيّت در اينستكه در الوهت هيچ امر زائدى در أو اعتبار نميشود ، ودر الوهيّت مرتبهء اللّه باعتبار قيام بدان ومنعوت وموصوف بودنش در ذات حقّ وبدون ظهور الهى در مألوه است ، ودر الاهيّت باعتبار ظهور اوست در مألوه ، ولذا تعريف ايندو عارف بزرگ از الاهيّت والوهيّت بيك معنى ميرسد ، در صورتيكه مىبايد تعريف ايندو در الوهيّت بيك مفهوم منتهى گردد ، ونه در دو اصطلاح .\r\nبنظر ميرسد كه تعريف حكيم متألّه وعارف اقدم ، مؤيّد الدّين جندي شاملتر ومانعتر\r\n\r\n","description":"","footnote":"","page_name":" 431 ","page_number":442},
  {"content":"\r\n\r\nاز گيلانى است ؛ وصاحب انسان كامل - گيلانى - در تأليف عرفانى خود بتعريفى جامع وشاملتر دست زده وبتعبير ديگر جميع مراتب الوهت والاهيّت والوهيّت را بأهم وبدون فرق از يكديگر ، تعريف كرده است ، وحال اينكه مؤيّد الدين جندي ، هريك از سه مرتبه ويا سه اصطلاح را بطور جداگانه تعريف كرده ونه بگونهء جمع وشمول ؛ وبعبارت واضحتر ؛ اينكه تعريف جندي ، دقيق وعارفانه‌تر از گيلانى است ؛ ولى تعريف گيلانى ؛ شامل هر سه مرتبهء مزبور ميگردد واز دقّت نظر وباريك‌بينى در تعريف جندي برخوردار نيست ؛ ليكن در توضيحات تفصيلي بعد ، معلوم ميشود كه صاحب انسان كامل ميخواسته هرسه مورد جداگانهء جندي را در تعريف خود بيان كرده وازاين‌رو بتعريفى جامع وكلّى مبادرت نموده است ؛ تا سپس در توضيحات خود آنرا بطور تفكيك وتفصيل مبيّن نمايد .\r\nبارى ، اسم اللّه بمنزلهء ربّى است براي مرتبهء الوهيّت ، واگر براي هر مرتبه‌اى از مراتب حقايق وجودي هم قائل بربّى خاصّ آنمرتبه شويم ؛ اللّه نيز ربّ مرتبهء الوهى بوده واز اين معنى ميتوان علاوة بر هر سه معنى : مربّى ومالك وصاحب ربّ ، بمعانى وسيعتر ديگرى هم براي اين اسم پى برد ؛ وبالأخره بايد متوجّه بود كه اسم ربّ در معنى وموضوع يا مسمّاى اللّه ، براي ذات واجب الوجود بكار رفته واز اين حيطه وشمول فراگير وپروسعت ربّ ، ميتوان بمفادّ ادعيّهء ائمّهء معصومين وپيامبر أكرم - عليهم سلام اللّه وصلوات المصلّين - پىبرد ، كه بتكرار در آنها با جملهء : الهى وربى بمعناى ترادف ايندو اسم پرداخته‌اند ، ودر كريمهء قرآني هم ، بدين نظريّه اشارتى مؤكّد آمده وفرمايد :\r\n « الْحَمْدُ لِلَّهِ رَبِّ الْعالَمِينَ »  كه بلاغت در معنى ، مقتضى آوردن ربّ است ، در ظهور دو عالم ، ودو عالم نيز اشارتى است بمجرّدات محضه وعقول وأنفس مثالي ، ومخلوقات طبيعي ومادّى جسماني . بنابراين ؛ أعلى مرتبه در مظاهر ذاتي ، مظهر الوهيّت بوده واسم ربّ اختصاص بدين مرتبه دارد ، كه بر جميع مظاهر ومجالي از حيطه وشمول وهيمنه بر هر وصف يا اسمى برخوردار ميباشد . پس باعتباري الوهيّت امّ الكتاب بوده وأحديّت همان قرآن در مرتبهء :  « إِنَّا أَنْزَلْناهُ » *  است وواحديّت عبارت از فرقان وكتاب مجيد ؛ يعنى رحمانيّت ؛ وگرنه امّ الكتاب باعتباري ديگر ، كنه ذات حقتعالى بوده وقرآن مرتبهء جمعى ذات وفرقان نيز مرتبهء صفات حقّ است وكتاب هم عبارت از وجود مطلق ميباشد ؛ واز اين توضيح معلوم است كه در ميان دو اعتبار مزبور فرقى نيست ؛ پس أحديّت عبارت از\r\n\r\n","description":"","footnote":"","page_name":" 432 ","page_number":443},
  {"content":"\r\n\r\nعاليترين أسماء الهى است كه در تحت حيطه وهيمنهء الوهيّت واقع بوده ؛ وواحديّت هم نخستين تنزّل حقّ از مرتبهء أحدى است كه شامل مرتبهء خليفة الأسماء يا رحمانيّت گرديده ؛ وبنظريّهء صاحب انسان كامل ، يعنى گيلانى ؛ أعلى مظاهر رحمانيّت در ربوبيت وأعلى مظاهر ربوبيّت نيز در مرتبهء اسم مالك يا ملك ميباشد ؛ كه اين اسم هم بنوبهء خود وبنحو صعود ، در تحت اسم ربوبيّت بوده وربوبيّت هم در حيطهء رحمانيّت ورحمانيّت نيز در تحت واحديّت وواحديّت هم در شمول أحديّت وأحديّت نيز در تحت الوهيّت است ؛ ودر الوهيّت هم اعطاء حقائق وجودي بهر ذىمرتبه وموجودى در علم حقتعالى مندمج بوده وبجميع مراتب ياد شده احاطه وشمول دارد ، وبهمين ملاحظه اسم اللّه ، بزرگترين أسامي ومستجمع كلّ أسماء وصفات حقّ بوده ، ولذا أحديّت عبارت از ذات صرف ومحض الهى است كه داراى هيچگونه ظهورى در صفتي از صفات نبوده وهيچ تجلّى معيّنى بمخلوقى ندارد ؛ در صورتيكه الوهيّت داراى ظهور وتجلّى است ؛ ودر نتيجة مرتبهء أحديّت ؛ هيچ نسبتي بمخلوقات نداشته ومظهر ومجلايى نمىطلبد ، در حاليكه الوهيّت چنين نيست وعلاوة بر مظهر ومجلى ، طالب ظهور در خلق نيز ميباشد ؛ وأحاديث قدسي ومرويّات أهل عصمت نيز مؤيّد همين مسئله ومورد بحث است ؛ چنانكه در روايتي قدسىّ گويد : « نحن مع اللّه حالات ، فيها هو نحن ونحن فيها هو » واين معنى چيزى جز ظهور ظاهر بالذّات در مظاهر اعلاى وجودي ، يعنى حضرات رسل ونفس نفيس مصطفوي وائمّهء معصومين - صلوات اللّه عليهم أجمعين - نميباشد .\r\nامّا وجود وعدم بتقابل منطقي واصطلاحى متقابل يكديگرند ، وچون عدم بغير از أمور عدمي يا عدميّات معنى ديگرى نداشته ودر حقيقت چيزى بجز نفس نيستى نيست ؛ بنابراين ، بجز وجود چيزى موجود نخواهد بود تا در مقابل آن عرض هستى كند ؛ وبهمين دليل بايد گفت : أمور عدمي بنحوى از انحاء ضعف وبالقوّه بودن در موجوديّت ؛ داخل در حقيقت هستى بوده وبرحسب اصطلاح تا عدم مقابلي ، داراى فاصله وفرقى است كه امر بالقوّهء هيولى با عدم صرف دارد ؛ زيرا هيولى از آخرين درجهء ضعف وجودي برخوردار بوده وبا عدم محض بمقدار همين بالقوّه بودن در وجود فرق وفاصله دارد ، ونه هيچ‌چيز ديگر .\r\nبارى ، الوهيّت بهردو مرتبهء وجود بالفعل وبالقوّه محيط بوده وجامع مراتب اضداد از قديم وحادث وحقّ وخلق وأموري از اين قبيل است ، ووجوب وممتنع وممكن\r\n\r\n","description":"","footnote":"","page_name":" 433 ","page_number":444},
  {"content":"\r\n\r\nدر آن جمعند ، وبرخى از قدسيّات ، مؤيّد ظهور الوهيّت در ممكنات خلقي وامريست ، چنانكه فرمايد : رأيت ربى في صورة شاب أمرد وخلق الله آدم على صورته پس ، ظهور حقّ در الوهيّت ، أعلى وكاملترين مرتبهء آن بوده ، وظهور خلق در الوهيّت نيز ، برحسب قابليّت واستحقاق ممكنات واقتضاى تنوّعات واستعداد آنها در عين ثابت أزلي ولم‌يزلى است ؛ كه بدو قوس نزولى وصعودى تعبير واصطلاح شده ، واين مسئله جز براي كاملان در فناء محض ، در عقل وادراك آدمي نخواهد گنجيد ، وحديثي از رسول مكرّم ( ص ) اسلام منقول است كه فرمود : « أنا أعرفكم باللّه وأشدّكم خوفا منه » واگر در اين حديث تعمّق شود خواهيم فهميد كه خوف پيغمبر أكرم ( ص ) از رحمان ورحيم نبوده ، بلكه از اللّه است ؛ وباز در حديث ديگر فرمايد : « ما أدرى ما يفعل بي ولا بكم » وبا اينكه آنحضرت عارفترين كلّ موجودات بخداوند تعالى بود ، چنين فرمود ؛ چه رسد بديگران ، وبهمين دليل بايد گفت مقتضاى تجلّيات الهى وچگونگى آن ؛ راز سربسته‌اى است كه حتّى عقل اوّل وروح أعظم نيز از آن در بىخبرى محض بوده وحقّ تحقيق اينستكه براي حضرت باريتعالى ظهورات وتجلّياتى بر سبيل كلّى واجمالي وآنهم بنحوى مختلف ومتفاوت بوده وعلم تفصيلي وادراك جزء بجزء آن براي هيچ مخلوقى ميسّر وممكن نيست ؛ ولذا مرتبهء الوهيّت اگرچه مشهود الأثر است ، امّا از علم وادراك عقلي مفقود النّظر بوده ، حكم آن شناخته ورسم آن ناشناسا مانده است ؛ واين مجهول ماندن نه در ذات ؛ بلكه از حيث صفات وأسماء وتعداد وحقيقت وآثار وحكم ولوازم ومناسبات ديگرش براي هيچ مخلوقى بدانگونه كه هست آشكارا وروشن ومعلوم نگرديده ، وجميع اين حقايق در ذات أو كامن ومخزون ومكنون وسرّى مستترند ، وهيمنهء الوهيّت وحيطه وگسترهء ذاتي وغيبى أو مانع از راه يافتن ادراك وعقول أنبياء عظام ورسولان كرام وحجج عاليهء اسلام بدان مرتبت منيع وجايگاه رفيع است ؛ چه رسد بغاغهء عوام وغوغائيان بىمرام ؛ كه از فهم ظواهر احكام در جهلي تمام ومالا كلام بسر ميبرند .\r\nكوتاه سخن اينكه علم وشناخت وعقل وادراك وتمييز وكمال آدميان ، حتّى قادر بفهم حقيقت غايى يك موجود بسيار كوچك وربط جايگاه آن بهستى ودر محيط وجود ومناسبات خاصّ ولازمهء آن با جميع موجودات نبوده ، وبكمترين خصائص ماهيّات مقيّده وبود ونمودهاى آن دسترسى نخواهد يافت ؛ چه رسد بمسائل لا ينحلّ\r\n\r\n","description":"","footnote":"","page_name":" 434 ","page_number":445},
  {"content":"\r\n\r\nالوهى وربوبي ومباحثى از اين قبيل ، وبقول سرايندهء عارف :\r\n تو كه در علم خود ، زبون باشى * عارف كردگار ، چون باشى \r\nآنچه در توحيد خاصّى وخاصّ الخاصي وبلكه أخص الخواصّى بايد دانست ، اينستكه : حضرت حقتعالى جز هستى مطلق وحتّى مطلق از همين قيد اطلاق نبوده وهرجا وجودي موجود وماهيّتى بوجود خاصّى مقيّد ومحدود ميباشد وبطور كلّى هرچه وجود در مقابل عدم محض واقع گردد ونمود وبودى از مخلوقات أمرى ومجرّدات سافل وعالي ومادّيات جسماني وطبيعي وفلكى ودنيوي واخروى ، بهر نوعي از وجود ذهني يا خارجي ومفهومي يا مصداقى متصوّر بوده وموجود باشد ؛ از حيطهء ذات واجب الوجود ومظهريّت أسماء اوّل وآخر وظاهر وباطن وعلم أو خارج نبوده وحقيقت ذات أو از سمت تبدّل وتغيّر واز وصمت تعدّد وتكثّر مبرّى واز انتساب بهرچيزى منزّه است ؛ مگر بأسماء توقيفى وصفات علياى خود ، كه آنها نيز عين ذات أو بوده وذاتش هم فراگيرندهء غايى ونهائي كلّ وجود ، از ذرّهء هبا گرفته تا درّة البيضاء وروح أعظم وعقل اوّل است وبطور خلاصه هرچه مصداق يا مفهوم وجود واقع گردد ، در أو وعين أو بوده وموجوديّت ممكنات براي آنها جز عاريتى بوديعه نهاده نيست ، وبلكه هرچه در شمول ادراك درآمده ووهم ونفس وخيال وعقل وتصوّر آدمي ادراك كند ؛ جز أو وبدو واز أو وبسوى أو وبا أو نبوده ونخواهد بود ، ومفادّ : كان الله ولم يكن معه شيئا ونيز : « الآن كما كان » در خصوص حضرت حقتعالى - جلّت صفاته وكبريائه وعظمته - صدق وافى وانطباق كافى دارد ، واين حقيقت را ميتوان از نوادر أذكار برخى از مقرّبان واصل وكاملان مكمّل وأرباب ولايت ومعرفت اللّه بدست آورد ، كه بتقليد از أمير مؤمنان وامام متّقيان وعارفان ، زبان دل آنان بذكر فاخر : « يا هو ، يا من هو ، يا من لا هو الّا هو ، يا من لا إله الّا هو ، يا أزل ويا أبد ويا ديهار ويا ديهور » مترنّم است .\r\nاين ذكر بقول صدر حكماى متألّه ونابغهء عظيم الشّأن جهان اسلام وتاريخ دنيا ، ملّا صدرا شيرازي ؛ داراى چهار مرتبه ميباشد : يكى فناى از هرچه جز خداست ؛ وديگرى فناى در خدا ، وسه ديگر فناى در ذات وچهارم فناى از فناء بجز ذات ، كه بفناى افعالى وصفاتى وذاتي وفناى از فنا ، اصطلاح گرديده است . امام محمّد غزالى گويد : لا اله الّا اللّه توحيد عوام است ؛ ولا اله الّا هو ، توحيد خواصّ ، ولا هو الّا هو توحيد أخصّ الخواصّ بوده واين نظريّه را با قرآن وبرهان ، مبرهن داشته وگويد : در قرآن كريمهء مباركهء :  « وَ \r\n\r\n","description":"","footnote":"","page_name":" 435 ","page_number":446},
  {"content":"\r\n\r\n لا تَدْعُ مَعَ اللَّهِ إِلهاً آخَرَ ، لا إِلهَ إِلَّا هُوَ »  نازل است ، وسپس گويد :  « كُلُّ شَيْءٍ هالِكٌ إِلَّا وَجْهَهُ »  در كلّ شيئى هالك ، يعنى هرچيزى بجز أو هلاك شونده است ؛ پس لا هو محقّق شد ، زيرا هر هلاك شونده‌اى لا هو است ، وجملهء الّا وجهه نيز همان الّا هو ميباشد ، بنابراين لا اله الّا هو ولا هو الّا هو در غايت كمال وتماميّت توحيد است .\r\nامّا غزالى « 1 » در مورد اثبات مسئلهء مزبور با برهان ؛ بنقل قول برخى از أهل تحقيق پرداخته وگويد : بعضي عقيدة دارند كه تأثير فاعل وجوبي بتحقّق ماهيّت وتكوين آن تعلّق نگرفته وبه اعطاء صفت وجودي بدان ميباشد ؛ امّا من - غزالى - ميگويم : « فالوجود أيضا ماهيّة » پس در اينصورت وجود نيز مانند ماهيّتى است ولذا واجب مىآيد كه وجود نيز بتأثير فاعل واقع نگردد ؛ واگر بگويند آنچه بتأثير فاعل وجوبي واقع است ؛ همان موصوف بودن ماهيّت است بوجود ؛ كه در اينصورت ميگويم : اگر اين موصوف بودن ، مفهومي مغاير با ماهيّت ووجود نباشد ؛ در اينصورت ، استناد آن بفاعل وجوبي ممتنع است ؛ واگر مفهومي مغاير با آندو باشد ؛ ناگزير بايد آن مفهوم ، خود داراى ماهيّتى بوده ودر اينصورت سخن بوجه اوّل خود بازگشته وثابت ميشود كه تأثير فاعل ، مؤثّر در ماهيّات بوده وهرچه ما بالغير باشد ، به نابود گرديدن آن غير ، از بين ميرود ؛ ولذا اگر فاعل مؤثّر نباشد ، هيچ ماهيّت وحقيقتي از حقايق وماهيّات هم تحقّق نخواهد داشت ؛ پس ماهيّات وحقايق بقدرت وتأثير فاعل وجوبي محقّق بوده ، وپيش از تأثير قدرت فاعل وجوبي ، نه ماهيّتى خواهد بود ونه حقيقت يا ثبوت ووجودي ؛ ودر همين نكتهء برهاني است كه صدق گفتار ما ظاهر ميشود كه « لا هو الّا هو » يعنى هيچ تقرّر وجودي ، براي هيچ‌چيز وهيچ حقيقتي از حقايق مقرّر نخواهد بود ، مگر بقرار دادن\r\nو \r\n\r\n","description":"","footnote":"\r\n( 1 ) - امام محمّد غزالى طوسي ، يكى از أعيان عرفاء واز متقدّمان أهل تحقيق بود كه در بسيارى از مسائل ديني ومباحث كلامي وفلسفي ، با علماء ومتكلّمان وفلاسفه هم‌رأى وهم‌عقيده نبود ؛ وبهمين ملاحظه بتأليف كتابي موسوم به « تهافة الفلاسفة » پرداخت ودر آن به بيشتر موارد اختلاف‌نظر خود با فلاسفه ومتكلّمان ، توجّه داشته وبردّ وبطلان وتخطئه آنها مبادرت كرد .\r\nليكن پس از أو ابن رشد آندلسى بردّ ادّله وبطلان براهين امام محمّد غزالى كوشيد ، وبا تأليف كتاب « تهافة التّهافت » در جهت اثبات مسائل ومباحث فلسفي وعدم تأمّل وتحقيق وتعمّق امام غزالى اقدام كرد ؛ وپس از ابن رشد نيز برخى از حكماء واز جملهء آنان صدر فلاسفهء متألّه ، ونابغهء حكمت وعلوم عقلي اسلام ، ملّا صدرا ، به بسيارى از مسائل ومباحث مردود از جانب امام محمّد غزالى ، پاسخ قاطع ومبرهن داده وبردّ وبطلان اشكالات وايرادات آن عارف بزرگ پرداختند . غلامحسين رضانژاد « نوشين » .\r\n","page_name":" 436 ","page_number":447},
  {"content":"\r\n\r\nتحقّق بخشيدن بدان ، از جانب حضرت حقتعالى ؛ پس با اين برهان به اثبات رسيد كه بالمآل : « لا هو ، الّا هو » .\r\n\r\n« نظريّه صدر المتألّهين شيرازي ، در جهت ردّ وبطلان قول » « وبرهان غزالى »\r\nآنچه اين گوينده - امام محمّد غزالى - گفته است با مذهب عارفان قائل بتوحيد ، از حيث عقلي ولفظي منافاة دارد ؛ امّا از حيث عقلي ، آنانكه گويند ماهيّات مجعول بوده وبجعل جاعل وجوبي حاصل مىآيند ، بايد متوجّه باشند كه ماهيّات عبارتند از أموري متخالف المعاني ، كه در حقايق خود متكثّر وبذوات خود نيز از يكديگر متمايزند ؛ ودر نتيجة اين اشخاص - مانند غزالى - بنابر مذهب فكرى وعقلي خود ؛ موجوديّت ماهيات را بصدور ذوات آنها از فاعل وجوبي دانسته وبدو منسوب ميدارند ، ودر اينصورت وجود در باور آنان ، معنى مصدري بوده وموجود امرى حقيقي است كه برحسب تعدّد افراد ماهيّات صادر شده از جاعل ، متعدّد است ؛ بنابراين ، چنين مذهب وعقيده‌اى كجا ، با مذهب توحيدي كه عرفاى شامخ معتقد بدان ميباشند ؟ ! ؛ چنانكه بعضي مدّعيان توحيد نيز گويند : وجود حقيقي ، شخصي واحد بوده وآن ذات باريتعالى است ؛ وموجود كلّى را افرادى است متعدّد كه همان موجوداتند ، ومتأسّفانه اين مذهب را بذوق التألّه منسوب داشته وگمان كرده‌اند كه وحدت وجود اينست ؛ وحال اينكه اين نظريّه نيز بوجوهى متعدّد باطل است : نخست اينكه - افراد موجودات با وصف اتّحاد در ماهيّت نوعي ، متكثّر بوده وبرخى از آنها بر بعض ديگر در وجود متقدّمند ؛ پس اگر ماهيّت واحد ووجود نيز واحد شخصي بود ؛ چگونه موجود متعدّد گرديده وبعضي از آن بر بعض ديگر متقدّم است ؟ ! . دوّم اينكه - بنابر اين قول ، اگر نسبت ماهيّات بذات باريتعالى اتّحادى باشد ، لازم مىآيد كه حضرت حقتعالى داراى ماهيّت وحتّى ماهيّاتى مختلف وغير از وجود باشد ؛ در صورتيكه به ثبوت پيوسته كه ذات حقّ انيّت محضه ووجود صرف وبحت بوده ، واگر نسبت ماهيّات بحقّ وجاعل وجوبي ، تعلّقى وارتباطي فرض شود ؛ در اينصورت تعلّق هر شيئى بشيئى ديگر ، فرع بر وجود وتحقّق آندو بوده ولازم مىآيد كه براي هريك از ماهيّات ، وجودي خاصّ ومتقدّم بر انتساب آن بخداوند متعال باشد ، وهمچنين تعلّق هر ماهيّتى بذات حقّ از تقدّم مزبور برخوردار ميباشد ؛ زيرا شبهه‌اى نيست كه معاني ماهيّات غير از معنى تعلّق آنها بغير است ؛ ودر اين وجه ، ما\r\n\r\n","description":"","footnote":"","page_name":" 437 ","page_number":448},
  {"content":"\r\n\r\nبسيارى از ماهيّات را تصوّر مىكنيم ، واز ارتباط آنها با حقّ غافليم ؛ ليكن اين معنى در وجودات جريان نداشته وامكان اين هست كه هويّات وجودي را تعليقى ومرتبط با حقّ بدانيم .\r\nسوّم اينكه - برخى از منسوبان بذوق التألّه عقيدة دارند كه وجود ، واحد وموجود كثير است ؛ اين رأى نيز هوس محض وموهوم بوده ، وبايد دانست ، اگر معناى وجود در نظر آنان امرى نسبى باشد ؛ ديگر در ميان مذهب اينگونه اشخاص با آنها كه وجود را أمرى عام ومصدري وانتزاعي دانسته‌اند ، فرقى نيست ؛ وبهمين دليل هردو نظريّهء فوق - برهان غزالى ومنسوبان بذوق التألّه - از نظر ضوابط عقلي مخدوش وباطل است .\r\nمهمّترين نكته اينست كه : چون واجب الوجود ، نهايت سلسلهء حاجات وتعلّقات وغايات كلّ آمال است ؛ بنابراين ، وجود أو متعلّق بهيچ‌چيز ومتوقّف بهيچ شيئى نبوده وبسيط الحقيقة وصرف الوجود ميباشد ، ووجود أو در عقل وفهم نيز تقسيم‌پذير نيست وبرحسب ذات خود ، جهاتى امكاني وامتناعى ندارد ؛ وگرنه بوجهي از وجوه ، مركّب مىبود وتركيب هم مستدعى امكان است ، ونه واجب ؛ وچون هرگونه وجود وكمالات وجوديى در ذات أو حاصل است وناگزير رشحات آن از أو بممكنات نيز ترشّح ميكند ؛ وسعهء رحمت وگسترهء علم أو بهر موجود ممكنى احاطه وشمول وجودي دارد ، وايندو نيز همانند ساير صفات عاليات أو عين ذاتش ميباشند ؛ پس اگر در وجود ؛ خدايى ديگر بجز أو باشد ؛ لا محاله در بين ايندو واجب علاقهء وجودي موجود خواهد بود ؛ وگرنه يكى از آندو بايد معلول ديگرى باشد ؛ واضافه‌تر اينكه هريكرا مرتبه‌اى وجودي ، خاصّ أو باشد كه در ديگرى نيست ؛ ودر اينصورت لازم مىآيد كه هريك فاقد كمال ومرتبهء ديگرى بوده ، ودر نتيجة ذات أو مركّب از وجدان وفقدان شود ؛ ودر عين حصول كمال وجودي ، فاقد أشياء وجودي ديگر هم بوده وبالمآل بسيط الحقيقة وصرف الوجود وجامع كلّ كمالات نباشد ؛ كه فقدان اينها هم با واجب الوجود وكلّ الوجود وكلّه الوجود بودن سازگار نيست ؛ وحال اينكه واجب الوجود بايد از فرط فعليّت وكمال ؛ جامع جميع نشئآت وجودي بوده وهيچگونه ثاني وتكافؤكننده‌اى در هستى نداشته وبدون شريك وضدّ وندّ وبا كمال فضيلت وتماميّت وفوق تمام بودن تجلّى كرده ومنبع كلّ خيرات وكمالات وجودي جميع ممكنات أمرى وخلقي ومجرّد ومادّى باشد وبا نفى هرگونه شريكي براي أو ، سخن بتوحيد خاصّى منجر گردد ؛ وبقول ملّا على نوري\r\n\r\n","description":"","footnote":"","page_name":" 438 ","page_number":449},
  {"content":"\r\n\r\nمازندرانى - عليه الرّحمة والرّضوان - در تعليقهء خود بر همين مبحث ؛ مراد از نفى هرگونه شريك ، عبارت از شريكي مباين است كه با ذات واجب الوجود داراى بينونت عزلى بوده ؛ وفاقد علاقهء علّت ومعلولي باشد ؛ وحال اينكه علاقهء بين حضرت حقتعالى وممكنات ومخلوق أو ، از قبيل علاقهء علّيت است كه مستلزم نفى بينونت ميباشد ؛ زيرا :\r\n« العلّة والمعلول يتشاركون في الحدّ والبرهان » ولذا بينونت ممكنات ومخلوقات از حضرت حقّ ، بينونت انفصال وعزلى نبوده واز قبيل بينونت شيئى با سايهء آن ميباشد كه كريمهء :  « أَ لَمْ تَرَ إِلى رَبِّكَ كَيْفَ مَدَّ الظِّلَّ »  دلالتى واضح بر آن داشته وسخنان گهربار علىّ عليه السّلام : « داخل في الأشياء ، لا كدخول شيئى في شيئى ؛ وخارج لا كخروج شيئى عن شيئى ؛ بل كخروج ظلّ الشّيئى عن ذلك الشّيئى » وتوحيد وجودي وخاصّى همين است وبس .\r\nبارى ، ملّا صدرا در ردّ نظريهء منقول از محمّد غزالى ، اضافه كرده است : اگر اثر فاعل وجوبي بر ماهيّت شيئى ، مانند انسان از حيث صدور آن از جاعل باشد ؛ واين صدور بوجود آن شيئى تعلّق نگيرد ؛ هرگز تصوّر ماهيّت شيئى بدون وجودش امكان ندارد ؛ زيرا علم بدارندهء سبب ويا معلولي حاصل نخواهد آمد ، مگر از جهت علم بعلّت وسبب ، وحال اينكه ما بسيارى از ماهيّات را تصوّر ميكنيم ، وهرگز بفكر جاعل وجوبي آنها نمىباشيم ؛ بلكه عقل ما ، ماهيّت هرچيزى را از حيث خود آن ماهيّت ، يا هىهى ، وجدا از وجود آن تصوّر ميكند ، در صورتيكه نه آن ماهيّت ، مجعول شده ونه موجود است ؛ مانند سيمرغ وكوه قاف ودريائى از جيوه وغيره ؛ ونيز اگر ماهيّت از حيث هىهى مجعول گردد ؛ در اينصورت يا مفهوم مجعوليّت ذاتي آنست ويا همهء ماهيّات از مقولهء مضافند ، مانند ماهيّت درخت يا حيوان ؛ وسرانجام تالي قضيّه باطل بوده ودر نتيجة مقدّم آنهم باطل است ؛ وملازمت بين مقدّم وتالي با كمي تأمّل در قضيّهء مزبور ظاهر ميباشد ؛ پس اگر اشكال كنند كه اين سخن ؛ گويندهء آنرا بر قول به مجعوليّت وجود الزام ميكند ؛ پاسخ اينست كه : اگر وجود هرچيزى ، نفس هويّت عيني وحقيقت خارجي آن باشد ؛ علم بدان ممكن نيست ، مگر بمشاهدهء حضوري وانكشاف نوري ؛ در اينصورت هرچيزى كه صورت آن در ذهن حاصل آيد ؛ أمريست كلّى ، اگرچه به تخصيص دهنده‌هايى بسيار نيز مخصّص باشد ؛ ووجود هويّتى است عيني ؛ پس تشخّص آن هم ، بذات خودش از هويّت جاعل وبجعل بسيط ، صادر گرديده است ؛ وانكشاف وحضور\r\n\r\n","description":"","footnote":"","page_name":" 439 ","page_number":450},
  {"content":"\r\n\r\nآن ممكن نيست ، مگر از حيث حضور هويّت جاعل آن ؛ واين مفهوم عامّ ، ومشترك وانتزاعي واثباتى ، وجهي از جوهر است ، كه از هويّت خارجي بركنار بوده واين هويّات وجودي ، مجعول بنفس خودند ، وجز منتسباتى بذوات خود ، بفيض وجود دهندهء آنها نخواهند بود ؛ وبا اينحال در تحت مقولهء مضاف واقع نشده‌اند ؛ زيرا مقولهء مزبور قسمي از اقسام ماهيّاتند ، كه زائد بر وجود ميباشند . مگرنه اينستكه هويّت الهى با اينكه مبدء جميع أشياء است ، هرگز در تحت مقولهء مضاف واقع نميشود ؟ ؛ پس ساير ماهيّات وجودي نيز چنين بوده واگر جاعل ومجعول بودن در بين ماهيّات تحقّق داشته باشد ونه در ميان وجودات ، تشكيك به أقدم وعدم أقدم بودن در بين افراد مقولهء جوهر لازم خواهد آمد ، وتشكيك در ماهيّات سخنى بيوجه ونامعقول بوده ودر نتيجة مردود است .\r\nديگر اينكه هر وجود امكاني برحسب هويّت ، متقوّم بغير ، يعنى ذات واجب الوجود است ؛ واگر ازموجد وعلّت آن قطع نظر كنيم ؛ عين بطلان بوده ومعناى ضروري بودن وجود هرچيز ، اينستكه بعد از صدور ذات آنچيز از علّت موجده‌اش باشد ؛ وديگر پس از موجود شدن ، حاجت بوجودي زائد بر ذات خود را نخواهد داشت ؛ واين أمر برخلاف ماهيّت است كه هميشه در حدّ ذات خود غيرموجود ميباشد ؛ اگرچه حتّى در هنگام صدور آن از فاعل وجوبي ملاحظه گردد ؛ وبالآخرة ماهيّت ممكنات در حدّ ذات خود نسبت بوجود وعدم متساوي النّسبه ميباشند . نكتهء ديگر اينكه : اگر وجود در أعيان ممكنات قائم بماهيّات باشد ؛ در اينصورت با قيام وجود ، بماهيّات موجود است ؛ كه در اينصورت لازم مىآيد ، آن ممكن ، قبل از وجودش وجود داشته باشد ؛ ويا وجود آن بمعدوم است كه در اينصورت اجتماع دو امر نقيص يكديگر پيش آمده وباطل ميباشد ، ويا وجود بماهيّتى تعلّق ميگيرد كه آن ماهيّت ، مجرّد از وجود بوده وعين عدم است ؛ وبالآخرة در اينحال نيز ارتفاع دو أمر نقيص حاصل مىآيد كه بطلان آن غيرقابل ترديد ميباشد .\r\n\r\nتبصره‌اى در بطلان ما سوى اللّه ، ومراتب وجود حقّ :\r\nبا عنايت بدينكه دانستيم ؛ ماهيّات نه مجعولند ونه اصلى در بودن وتحقّق دارند ؛ علّيت ومعلوليّت جز در نفس وجود محقّق نبوده ؛ وهمچنين هويّت هرچيز وذات آن ، عين نحوه‌اى از وجود خاصّ آنچيز است ؛ پس جاعل وجوبي ، بنفس خود جاعل است ومجعول امكاني هم بنفس خود مجعول بجعل بسيط بوده ونه بصفتي زائد بر نفس هويّت\r\n\r\n","description":"","footnote":"","page_name":" 440 ","page_number":451},
  {"content":"\r\n\r\nوجودي آن ؛ وچون اين نكته محقّق گرديد ؛ بايد دانست كه هر موجودى معلول ودر حدّ ذات خود متعلّق بغير ومرتبط بواجب است ؛ بنابراين ، ذات وجودي أو تعليقى وربطى ميباشد ؛ ليكن نه بدين معنى كه آن شيئى اضافه وجاعل آن شيئى موصوف بتعلّق وربط است ؛ بلكه ربط وتعلّق مجعول بجاعل وجوبي ، از قبيل عين الرّبط والتعلّق بوده ونه شيئى له الرّبط والتعلّق ؛ ولذا اين افتقار وربط يا تعلّق زائد بر ذات مجعول نيست ؛ تا مجعول داراى وجودي غير از ربط وتعلّق فرض شود ؛ كه در اينصورت وجود أو مستقلّ بوده وذات لها الرّبط است ؛ وماهيّات ، بدون عروض وجود برآنها أموري كلّى واعتباري بوده وبا عروض وجود بدانها نيز داراى وجودي خاصّ ومقيّدند ؛ وبهمين دليل آنچه مسمّى بمعلول است ، داراى هويّتى مباين وعزلى از علّت مفيض وجود بر آن نبوده وبراي عقل ، اين امكان وجود ندارد كه بمعلولى اشاره نمايد ، درحاليكه آن معلول داراى هويّتى جداگانه از هويّت علّت موجده‌اش تصوّر گردد ، ودر نتيجة دو اشارهء مستقلّ در عقل تحقّق يابد ؛ كه يكى بمعلول ومجعول تعلّق يابد وديگرى بعلّت وجاعل آن ؛ پس بالمآل مفاض ومفيض ومعلول وعلّت با يكديگر در حدّ وبرهان شريك بوده ودر وجود بمثابهء ظلّ وذي ظلّ ميباشند ، وهر مجعول بجعل بسيطى را ذاتي مباين با ذات مبدع وموجد آن نبوده ودر اينصورت تناهى سلسلهء موجودات بحقيقتى واحد است ، وجميع ممكنات امرى وخلقي داراى حقيقتي واحدند كه مبدء ومعاد آنها بحضرت حقتعالى بوده وهويّت آن حقيقت واحد ، محقّق كلّ حقايق ومنوّر وموجد ماهيّات وموجودات مقيّدهء آسمانها وزمين است ، وكلّ وجزء وعالي ودانى وكامل وناقص وبطور خلاصه همگان موجودات مجرّد ومادّى ، شؤون ذات ومجالي ومظاهر تجلّيات أو درشمارند ؛ واز همين معنى آنچه در ادعيّه وأذكار وارد است كه : « يا هو ، يا من هو ، يا من لا هو الّا هو » مبيّن ومنكشف گرديده وبه ثبوت مىپيوندد كه هويّات وجودي ؛ پس از مرتبهء هويّت الهى واقع بوده وموجوديّت هريك از وجود واجب ميباشد وچون ذات حقتعالى مقوّم آنان در قوام وجودي وقرار دهندهء حقائق آنها در تحقّق عيني وخارجي است ؛ هيچگاه از ذات أحدى ووجود سرمدي حضرت باريتعالى جدا ومستقلّ نبوده وبمنزلهء اضلال ولوازم وشؤون حقّند ، وبهمين دليل ملّا عبد الرّحمن جامى در معنى مورد بحث ودر كتاب لوايح خود سروده است :\r\n چون حقّ بتفاصيل شؤون ، گشت عيان * مشهود شد اين عالَمِ پُرسود وزيان \r\n\r\n","description":"","footnote":"","page_name":" 441 ","page_number":452},
  {"content":"\r\n\r\n گر باز روند ، عالَم وعالَميان * با رتبهء إجمال ، حق آبد ، بميان \r\nاين نكته مفيد معناى توحيد خاصّ الخاصّى است كه طبق كريمهء الهى :  « أَلا إِنَّهُ بِكُلِّ شَيْءٍ مُحِيطٌ »  و  « جَمِيعٌ لَدَيْنا مُحْضَرُونَ » *  مدلّل بوده وبدين ملاحظه ، با اينكه ذات حقتعالى نه اشاره مىپذيرد ونه در تعقّل كسى در مىآيد ؛ منظور هر نظر ومشهود هر عين وبصر بوده وبمصداق آيهء :  « فَأَيْنَما تُوَلُّوا فَثَمَّ وَجْهُ اللَّهِ »  حضرت حقتعالى بدون مكاني است كه در هر مكان بوده وبلازمانى است كه در هر زمان موجود ميباشد ؛ واگرچه في الحقيقة هيچ موجودى جز بذات حقّ موجود نيست وفي الواقع غير از ذات أو هم أصلا موجودى وجود ندارد وهرچه مجعول بجعل جاعل وجوبي است ؛ در حقيقت عارض ذات ويند ، اگرچه أهل كلام وحكمت ، وجود را عارض ماهيّت دانند :\r\n هستى بقياس عقل أصحاب قيود * جز عارض أعيان حقايق ننمود \r\n ليكن ، بمكاشفات أرباب شهود * أعيان همه عارضند و ، معروض وجود \r\nبقول عارف كامل وشامخ ، شيخ محمود شبسترى در سرودهء لطيف خود بنام گلشن راز : « 1 »\r\n حقيقت كز تعيّن شد مُعيّن * تو أو را ، در عبارت گفته‌اى من \r\n من وتو ، عارض ذات وجوديم * مشبّك‌هاى مشكات وجوديم \r\n همه يك نور دان ، أشباح وأرواح * گه از آيينه پيدا ، گه ز مصباح \r\nبارى ، موجود ووجود حقيقي ، يكى بيشتر نيست وآن بقول عارف جام ، ملّا عبد الرّحمن در كتاب « لوايح » خود ؛ عين وجود حقّ وهستى مطلق است ؛ امّا اين وجود مطلق وبر حق را مراتبى ميباشد ، كه عبارتند از : مرتبهء لا تعيّن ولا اسمى ولا رسمي وعدم اعتبار وانحصار ، حتّى بهمين اعتبار لا تعيّن محض ، كه بوجود مطلق از قيد اطلاق وتقييد مصطلح است . برخى از اين مرتبه ، بغيب الغيوب وغيب مطلق وكنز المصون والمخزون تعبير كرده وگفته‌اند كه از هرگونه حيثيّت إضافات ونعوت وصفات وأسماء منزّه ومبرّى بوده ؛ نه زبان ، ناقل نعت جلال وجمال وكمال اوست ؛ ونه عقل را در اين مرتبه ، مجال تعقّل وأشارت ميباشد ؛ ونهايت نشان وغايت گمان در غيب الغيوب ، چيزى جز بىنشانى وسكوت وحيرانى نخواهد بود .\r\n\r\n\r\n","description":"","footnote":"\r\n( 1 ) - منظومهء گلشن راز ، اثر شيخ محمود شبسترى ، با مقدّمهء غلامحسين رضانژاد « نوشين » وبخطّ كيخسرو خروش سال 1367 .\r\n","page_name":" 442 ","page_number":453},
  {"content":"\r\n\r\nمرتبهء دوّم ، عبارتست از تعيّن اوّل حضرت حقّ كه جميع تعيّنات اسمايى وصفاتى را شامل بوده وچون تمامى آنها در مرتبهء الوهيّت مطلقه ودر تحت حكومت اسم اللّه جمع ميباشد ، از آن بوجوب ذات حقّ تعبير گرديده است ؛ برخى فوق اين مرتبه را هويّت محضه ومرتبهء غيب المصون دانند ؛ ولى تعيّن حضرت حق در صفات عليا وظهور أسماء حسنى از همين مرتبه بوده وچنانكه در سورهء توحيد يا اخلاص بدان أشارت رفته است ؛ آنرا بدليل كريمهء :   « قُلْ هُوَ اللَّهُ أَحَدٌ »   الوهيّت مطلقه خوانند كه ظهور هويّت غيبيّه بوده وأحديّت يا اعتبار جمعى وجملي صفات وأسماء اللّه ، در صقع الوهى آنست ؛ ليكن برخى از عرفاء أحديّت را مرتبه‌اى خاصّ غير از اعتبار مزبور دانسته ومرتبهء ظهور الوهيّت بأسماء وصفات را جمعى وجملي شناسند .\r\nبارى ، مرتبهء سوّم طبق كريمهء قرآني   « قُلْ هُوَ اللَّهُ أَحَدٌ »   عبارت از جمع جميع تعيّنات فعلى ووجوبي است ، كه كلّ أسماء اللّه وصفات حقّ در آن فرآهم ومجموع بوده ؛ امّا نه باعتبار تشخّص هر اسم يا صفت ؛ بلكه باعتبار جمعى وبالاجمال .\r\nمرتبهء چهارم واحديّت است كه هر صفت واسمى بظهور خاصّ خود وبالانفراد تعيّن يافته واز مرتبهء اجمال وجمع بمرتبهء تفصيل وفرق متعيّن ميگردند ؛ ولذا از اين مرتبه ببعد مظاهر أكوان وممكنات پديدار گرديده ومرتبهء پنجم عبارتست از ظهور حضرت حقّ بمفادّ أسماء وصفات لا يتناهى خود بر ممكنات أمرى وخلقي ومجرّد ومادّى ومرسل ومكوّن وجبروت وملكوت وناسوت ، از باطن لاهوت خود ؛ ودر اين مرتبه حضرت حقتعالى بصور أعيان وجودي ومقيّدات ومرسلات ظهور كرده وسرايت وجود حقّ در كلّ هستى وحقائق ودرجات ومراتب ولوازم ومناسبات وكمّيات وكيفيّات ومقتضيات هر عيني از أعيان پديدار ميگردد ، وبصورت أجرام فلكى وزمينى وكرات آسمانى تا قعر زمين ظاهر شده وسرانجام بهيولى يا طبق نظر اشراقيّون به أجسام ارضى منتهى ميگردد وسير نزولى وجود در همين هيولاى أولى پايان يافته وآخرين درجهء تنزّل وجود ؛ مبدّل به نخستين مبدء سير در حركت استكمالى از قوّه بفعل گرديده ودرجه‌بدرجه ومرتبه‌بمرتبه ارتقاء مىيابد ، تا از مراحل مادّيت أجسام گذر كرده وبمجرّدات مثالي مىپيوندد وسپس بسير صعودى خود در مراتب تجريدى ومرسلات أمرى بوسيلهء حركت حبّى وعشقى ادامه ميدهد ، تا در ديار نفس كلّى وعقل فعّال وعقل اوّل وروح أعظم بار سفر وسير إلى اللّه خود را برگشوده وطبق كريمهء :  « وَإِنْ كُلٌّ لَمَّا \r\n\r\n","description":"","footnote":"","page_name":" 443 ","page_number":454},
  {"content":"\r\n\r\n جَمِيعٌ لَدَيْنا مُحْضَرُونَ »  و  « إِنْ كانَتْ إِلَّا صَيْحَةً واحِدَةً ، فَإِذا هُمْ جَمِيعٌ لَدَيْنا مُحْضَرُونَ »  در نزد حضرت حقتعالى حضور وجودي يابند وسلسلهء هستى در دو قوس نزول وصعود بهم پيوسته گردد ونتيجهء منظور حضرت حقّ در كريمهء :  فَالْيَوْمَ لا تُظْلَمُ نَفْسٌ شَيْئاً وَلا تُجْزَوْنَ إِلَّا ما كُنْتُمْ تَعْمَلُونَ  كه عين تحقّق صفت عدالت اوست ، بر جميع مخلوقات ممكنهء أو آشكارا گردد ، وآيهء مباركهء :  كَما بَدَأَكُمْ تَعُودُونَ  در جميع مظاهر ممكنات تحقّق يابد ، چنانكه عارف بزرگ ملّا عبد الرّحمن جامى سروده است :\r\n همسايه وهمنشين وهمرَه ، همه اوست * در دلق گدا واطلس شه ، همه اوست \r\n در انجمن فرق ونهانخانهء جمع * باللّه همه اوست ؛ ثمّ باللّه همه اوست \r\nمراد از مراتب وجود اينستكه حقيقت حقّ در هر مرتبه ، بأسماء وصفات ونسبت‌ها واعتباراتى خاصّ آن تجلّى كرده وبرخى از مراتب مزبور ، فوق مرتبهء ديگر ميباشد ؛ ولذا حفظ شؤون حقّ در هر مرتبه لازم بوده واطلاق أسماء خاصّ آن بر مرتبهء ديگر چه مقدّم وچه مؤخّر عين كفر است ؛ چنانكه اطلاق الوهيّت بر مراتب كائنات تكويني وخلقي ، كمال ضلالت ميباشد ؛ اطلاق مرتبهء تكوين وممكنات هم بر احديّت صرفهء حقّ ، محض كفر بوده ودر حقيقت بقول جامى :\r\n اى آنكه گمان برى كه با تحقيقى * در مرتبهء صدق ويقين ، صِدّيقى \r\n هر مرتبه از وجود ، حكمي دارد * گر حفظ مراتب نكنى ، زنديقى \r\n\r\n","description":"","footnote":"","page_name":" 444 ","page_number":455},
  {"content":"\r\n\r\n\r\nفصل سوّم در ذات حقتعالى يا وجود مطلق ومراتب ظهور أو\r\n\r\nمقدّمه‌اى در تعريف ومدلول لفظ ذات :\r\nذات يا نفس هرچيز عبارت است از حقيقت آنچيز از حيث نسبتها وإضافات وصفات وأسماء آن ، وبرخى هستى وحقيقت آنرا ذات دانسته‌اند وجمعى هم گويند : « الذّات هي الشّيئى القائم بنفسه » ولذا اسم وصفت ونسبت واضافه از معالم ذات بوده وبا نفس ، داراى يك معنى است ؛ ودر نتيجة آنچه از مدلول لفظ ذات فهميده ميگردد ، همان حقيقت وشخص متّصف وموسوم باسم يا صفتي است ، وذات حقتعالى هم عبارت از نفس يا حقيقتي است موصوف بأوصاف وموسوم باسمايى كه داراى نسبتها وإضافات بوده وشناخت اجمالي أو از حيث حقيقت همين أوصاف ونسبتها وأسماء وإضافات ميباشد كه مفهوم انسان واقع ميشود ؛ بطوريكه با قطع نظر از آنها معلوم كسى نبوده ودر حيطهء شناخت وفهم درنيايد ؛ پس اسم يا صفتي مانند عالم وقادر ومريد وعلم وقدرت واراده ؛ مبيّن حقيقتي است كه دارندهء اين أسماء وأوصاف بوده وبدون آنها شناخت ذات يا نفس موسوم وموصوف در ذهن وفهم وادراك هيچكس درنمىآيد ؛ وبعبارت ديگر از جهتي مصداق فرمودهء رسول بزرگوار اسلام ( ص ) ميباشد كه فرمود : « ولا تتفكّروا في ذات اللّه » ومراد آنحضرت عدم تفكّر در شناخت ذات حضرت حقّ از حيث موصوف وموسوم بودن أو نبوده ومقصود كنه ذات يا أسماء ويا صفات وى ميباشد ، كه از اين لحاظ در هيچ عقل وعلمي درنمىگنجد ؛ زيرا صفت حقّ عين ذات أو بوده وجميع أسماء وآثار وافعال وإضافات ونسبتهاى وابسته بذات أو هم از خصيصهء فوق ادراك وتعقّل بودن\r\n\r\n","description":"","footnote":"","page_name":" 445 ","page_number":456},
  {"content":"\r\n\r\nبرخوردارند واز همين معنى ميتوان دانست كه إذا تم الكلام إلى الله فاسكتوا چگونه بمنع متفكّران در ذات حقتعالى مىپردازد ، وبقول سرايندهء عارف ، مشتاق أصفهاني :\r\n بعقل نازى حكيم تا كي ، بفكرت اين ره نميشود طىّ * بكنه ذاتش ، خرد برد پى ، اگر رسد خس ، بقعر دريا \r\nامّا در اينكه چرا لفظ ذات را كه مؤنّث مجازى است ، براي خداوند متعال بكار برده‌اند ، بايد دانستكه : أسماء كلّى كه مجالي وجود حقّند ، مانند حقيقت وحقّيت وغيبوبت وهويّت والوهيّت وأحديّت وواحديّت وربوبيّت وعماء وغيره ، أغلب از مصادر صناعي بوده واز حيث لفظي بر وجه تأنيت يا مؤنّث مجازى مورد استعمال واقع ميشوند ؛ وبالمآل معرفت ما در همين مفاهيم ووجوه وبرداشت ودريافت سطحى هم ناقص است ؛ چه رسد به اكتناه ذات حضرت حقتعالى ، كه در معاني گوناگونى استعمال شده است ؛ از جملهء آنها ، ماهيّت أو ميباشد كه در معنى انيّت حقّ بكار رفته ونه در اصطلاح پاسخ پرسش نخستين ويا ما به الشّيئى هىهى ، ولذا صاحب انسان كامل عبد الكريم گيلانى ذات را امرى ميداند كه أسماء وصفات در عين خود مستند بدانند ونه در وجود ؛ پس اصطلاح ماهيّت ، جز در معنى انيّت ، كاربردى در حضرت حقّ ندارد ؛ وبرخى ذات را بجملهء : « ما يقوم به نفسه » تعبير كرده‌اند ؛ چنانكه هر فرقه وعالمي برحسب معرفت وتخصّص خود ، ذات را يا به محكوم عليه ومحكوم به ويا بمسند اليه ويا موضوع هر محمول ؛ ويا : « الذّات ما يصحّ أن يعلم ويخبر عنها » دانسته ، چنانكه بعضي هم ذات را به « ما يقوم به غيره » تعريف كرده‌اند .\r\nامّا در خصوص ذات اللّه گفته‌اند : « ذاته - سبحانه وتعالى - عبارة عن نفسه الّتى هو بها موجود محض ، لأنّه قائم بنفسه » چنانكه ديگرى هم گفته است : « وهو الشّيئى الّذى استحقّ الأسماء والصّفات بهويّته » .\r\nبارى ، ذات حقتعالى همان غيب احديّتى است كه با مفهوم هيچ عبارتى مورد ادراك واقع نشده وبا معلوم هيچ اشاره‌اى نيز فهميده نميشود ؛ ودر عين حال مطلق ذات مورد استناد كلّ أسماء اللّه وصفات علياى حضرت حقّ بوده ومراد از استناد مزبور نيز عين ذات حقّ است ونه وجود أو ؛ زيرا هر اسم وصفتي مستند بچيزيست وآنچيز هم ميتواند معدوم باشد ، مانند قاف وعنقاء ، وهم موجود نظير همهء موجودات ؛ امّا موجود نيز بر دو گونه است : يكى موجوديكه محض وجود است ، مانند ذات باريتعالى وگونهء ديگر آن‌كه\r\n\r\n","description":"","footnote":"","page_name":" 446 ","page_number":457},
  {"content":"\r\n\r\nدر عين موجوديّت ، ملحق بعدم است ؛ چونان ذوات مخلوقات ؛ وبايد متوجّه وملتفت بود كه ذات حقتعالى وجودي است كه بخود قائم بوده وموجوديّت أو بخود وبراي خود واز خود است ؛ وقائم بنفس وبذات خويش ميباشد ، ولذا هرگونه اسم وصفت أو هم ، مستند بهمان هويّت وى ميباشد وچون در حقيقت بهيچ صورتي متصوّر نيست ؛ هر صورتي از أو ومنسوب بدو در تصوّر آيد هم از اوست وهم ذات أو نيست ؛ ولذا ميتواند بهر صفتي كه أهل ومستحقّ آن باشد متّصف وموسوم گردد ؛ ووجود أو استحقاق هرگونه صفات كمالى وجمالى را داشته وبطور كلّى ذات أو مقتضى هر مفهومي باشد ؛ ميتوان از طريق اعتبار ذات أو بدان مفهوم وصفى ، اسمى متناسب با آن برذات أو اطلاق كرد ، وفي المثل اعتبار ذاتش با صفت علم باسم عليم وبا صفت اراده وحيات بأسماء مريد وحىّ وغيره موسوم گردد ؛ ويكى از جملهء كمالات أو عدم انتهاء در وجود ونفى ادراك ونامعلوم ماندن اوست ، ولذا در عين اينكه بعلم تفصيلي مدرك واقع نميگردد ، با علم اجمالي كه آنرا معرفت خوانند مورد شناخت قرار ميگيرد وفرق ايندو در جزئي وكلّى آنهاست ؛ زيرا علم بچيزى يعنى دانستن جزء وجزئيّات آن‌كه در ذات حقتعالى محال وممتنع است ، امّا ذات بىمثال ويرا با معرفت يا فهم وادراك كلّى ميتوان شناخت ، كه عرفاء از اينگونه علم بمعرفت اللّه تعبير كرده‌اند ؛ وفي المثل اينكه ذات حقّ - تعالى شأنه الحكيم - از حيث حقيقت خود چيست واز چه چيز است ويا چگونه وبچه كمّ وكيف ووضع وأين ومقولات ديگر است ؛ در ضمن مبرّى بودن از جميع اين صفات خلقي ، وخلق كردن تصوّر ومتصوّرات ؛ نميتوان بعلم جزءبجزء يا جزئىبجزئى ويرا شناخت ومعلوم كرد ؛ اما با معرفت كلّى ميتوان أو را خالق وبارئ ومصوّر الصّور واوّل وآخر وظاهر وباطن وعليم وقدير ومتكلّم وحىّ ومريد واز اين قبيل صفات دانست وبمعرفت اجمالي وكلّى در حقّ أو ؛ آنهم نه چنانكه بايد وهست ؛ بلكه در حدّ توان بشرى وخلقي ، نائل آمد ؛ كه البتّه اين مقدار از شناخت ذات خود را نيز خود أو به انسان اعطاء ميكند وبطور كلّى هر موجود وعيني از حقائق أعيان ، بهراندازه معرفت در حقّ حضرت باريتعالى نائل آيد ، از اعطاء اوست كه در فيض أقدس أحدى به بنده‌اش داده ودر فيض مقدّس واحدى ، آنرا از مرتبهء علم ، بعين وخارج درآورده است ؛ وبقول جلال الدّين بلخى در مثنوى :\r\n با يكى جودش ، گدا آرد پديد * با دگر ، بخشد ، گدايان را مزيد \r\n\r\n","description":"","footnote":"","page_name":" 447 ","page_number":458},
  {"content":"\r\n\r\n\r\n[ نكته‌اى قابل توجّه در معرفة اللّه 
  ]\r\nنكتهء قابل توجّه در معرفة اللّه اينستكه : هرچند علم تفصيلي انسان نسبت بحضرت حقتعالى بيشتر باشد ؛ نادانتر بوده ، تا جاييكه در نهايت آن بجهل مطلق ميرسد ؛ وهرچه معرفت اجمالي انسان بذات بىزوال ولا يتناهى فوق الشّدهء حقّ افزون گردد ؛ شناخت آدمي از ذات أقدس الهى كاملتر خواهد شد ؛ وهرچه را در مورد أو بعلم تفصيلي دانسته ، فراموش ميكند والبتّه آنگاه كه آدمي بحقّ معرفة اللّه رسيد ، خود را شناخته واز خودى خود كه علوم تفصيلي نيز داخل آنست فانى گرديده وبا فناى از فناء ، بحقّ بقاء يا بقاء بحقّ خواهد رسيد ومصداقى كامل براي مفهوم ومعناى : « من عرف اللّه فقد كلّ لسانه » ميشود وبا تحقّق معنى « كلّ لسانه » است ، كه زبانش در تفوّه بحقايق ؛ گويا وفصيح ميگردد وجز بحقيقت حقّ نمىانديشد ودر راه خدا واهمه‌اى در نفس وپروايى در اظهار وتبيين حقايق نخواهد داشت ، ومفهوم كلام مولى الموحّدين أمير المؤمنين : « من عرف نفسه فقد عرف ربّه » در أو تحقّق مىيابد ومظهر دعاى فخر كائنات وصفوت عالميان ميگردد كه باستغاثه از خدا خواست : « أللّهمّ أرنا الأشياء كما هي » واگرچه شناخت حضرت حقّ ؛ عين شناخت أشياء ميباشد ؛ ليكن عكس آن نيز صادق بوده وشناخت تفصيلي وغايى أشياء ، كما هىهى نيز عين معرفة اللّه ميباشد ، زيرا صورت انسان مجملى از غيب وشهادت بوده ومعرفت بحقيقت انساني منتهى بشناخت غيب وشهادت أو ميگردد ودر نتيجة منجر بمعرفت عالم كبير شده وشناخت ما سوى اللّه ، عين معرفة اللّه ميباشد ؛ وچون انسانرا شناخت ، شناخت پروردگار خود الزامي است ؛ بنابراين ، معرفت بنفس مقدّمه‌اى ضروري ولازم براي معرفة اللّه بوده ؛ وبتعبيرى دقيق‌تر ، انسان عالم اكبرى است كه جميع حقايق صوري ومعنوي از جزء وكلّ وجزئي وكلّى در أو فرآهم ميباشد ووجودي است كه بتسويهء الهى كامل گرديده وپس از كمال صوري ، مفتخر بدريافت وقبول نفخهء أو شده واز روح منسوب بحقّ مروّح است ؛ ومصداقى تمام براي حقيقت ومفهوم : إن الله خلق آدم على صورته گرديد ، وبهمين دليل عظمت مقام ومرتبهء كمالى ، خليفة اللّه وكون جامع شده واحكام وآثار ولوازم مستخلف عنه در وجود أو ظاهر آمد ؛ وبقول مولانا بلخى در مثنوى :\r\n چون خدا خود ، مىنيايد در عيان * نائب حقّند ؛ اين پيغمبران \r\n نى غلط گفتم ، كه نائب ، با منوب * گر دو پندارى ، قبيح آيد ، نه خوب \r\nولذا تحصيل هر معرفتي در خداشناسى ، عين حجاب ، براي آدمي در بدست آوردن\r\n\r\n","description":"","footnote":"","page_name":" 448 ","page_number":459},
  {"content":"\r\n\r\nمعرفت ديگرى است ؛ وهفتاد هزار حجاب از نور وظلمت براي حضرت حقّ ؛ بمعناى اينستكه : هر حجابى بمنزلهء ظلمت است وخرق آن نوريست كه نسبت بحجاب بالاتر عين ظلمت بوده وبهمين دليل در هيچ مرتبه‌اى از مراتب ودرجات معرفت نبايد توقّف كرد ؛ زيرا توقّف در سير إلى اللّه ، عين بعد بوده وبعد نيز نفس ضلالت درشمار است ؛ چنانكه قرب هم عين هدايت ميباشد ؛ بدين دليل كه هدايت ، همان تحقّق قرب بخداست .\r\nبهروجه ؛ متكلّم در ذات حقّ ساكت ومتحرّك بسوى أو ساكن ، وناظر در أوصاف أو مبهوت وعزّت أو در عقل وفهمي درنگنجد وفكر وتصوّر در عرصه وحتّى حريم أو از جولان بازايستد ، وهر معرفت جديد وقديمى در اوّل وآخر أو درمانده وهرگونه تعقّلى بهراندازه لطيف ، در صنع أو سرگشته گردد . ظاهري كه از فرط ظهور غائب ومختفى است وغايب وپنهان از نظري كه در غايت نور وصفا وظهور وجلا ميباشد ؛ نه چشمى ترا مىبيند ودر هر ديده‌اى ، نه گوشى كلام ترا ميشنود ودر هر شنيده‌اى ؛ ظاهري كه عين باطن است وباطني كه هرگز از غايت ظهور خود جدا نيست وبقول جامى :\r\n كِى باشد وكِى ، لباس هستى شده شقّ * تابان گشته ، جمال وجه مطلق \r\n دل در سطوات نور أو ، مستهلك * جان در غلبات شوق أو مستغرق \r\nدر اينكه ذات حقّ در خارج داراى تحقّق بالفعل بوده وبا قطع نظر از جميع مظاهر ومجالي ومرايا وأشياء ، متحقّق ميباشد ؛ بايد گفت : اين معنى در غايت ظهور ونهايت وضوح بوده ، وشرايع الهى بر آن اتّفاق نظر دارند ، ونيز آنقدر ببداهت ووجدان ظاهر است كه أرباب مكاشفه وعيان هم منكر آن نگرديده ودر مسئلهء مورد بحث ترديدى ندارند ؛ والبتّه بايد كه چنين باشد ، وگرنه هر آينه احكام شرايع وأديان باطل بوده ونبوّات وطاعات وعبادات وأذكار وادعيّه اعمالي لغو وبيهوده مىنمود ؛ ودر اينصورت توجّه جميع موجودات از خرد وكلان بفريادرسى موجود وپناهگاهى معلوم بىنتيجه وبهدر بوده واين امر كفرى صريح والحادي فضيح است ، ولذا برخى از جاهلان متصوّفه وغيرمحقّق ومقلّدى كه بمرتبهء معرفة اللّه نرسيده وراه سلوك عارفان شامخ را نپوييده‌اند ، بعلّت ضعف عقول وغلبهء سلطان وهم بر نفوس آنان ؛ چنين انديشيده‌اند كه ذات حقتعالى از نظر عرفاء ، داراى تحقّق بالفعل وخارج از جميع أشياء نبوده ودر حقيقت غيب الهويّه ومرتبهء أحديّت خود ؛ مجرّد از مظاهر ومجالي ميباشد والبتّه اين استناد بعرفاء شامخ عين افتراء ونسبت دروغ بدانها بوده وكسيكه كمترين علمي داشته باشد ، از قبول اين\r\n\r\n","description":"","footnote":"","page_name":" 449 ","page_number":460},
  {"content":"\r\n\r\nنظريّه تحاشى دارد .\r\nحقّ اينستكه : بزرگان صوفيّه وعرفاء بذكر مراتب كلّيهء موجودات پرداخته وگويند :\r\nاگر حقيقت وجود را « بشرط أن لا يكون معها شيئى » اعتبار كرده وبهيچ‌گونه قيدى از قيود خاصّه وتعيّنى از تعيّنات معتبر ندانسته وبلكه آنرا حتّى از قيد اطلاق نيز مبرّى شناسيم ؛ چنين حقيقتي را مرتبهء أحديّت ذاتي وغيب مطلق يا غيب الهويّه وحقيقة الحقايق وجمع الجمع وعماء وهويّت عيني نامند ، ودر صورتيكه ذات حقتعالى را باعتبار اضافهء به أسماء وأشياء خارجي در عقل خود در نظر آوريم ، آنرا مرتبهء واحديّت وحضرت الهيّت نامند ، امّا با استهلاك جميع أسماء وصفات ؛ كه در اينصورت داراى اسم ورسمي ونعت ووصفى نبوده ومتعلّق ادراك ومعرفت واقع نميشود ؛ زيرا موجود صرفى است كه أصلا تعلّقى بغير وارتباطي بماسوى ندارد ؛ وچون ادراك هرچيزى فرع تحقّق ارتباط بين مدرك ومدرك ميباشد ، ودر اين مرتبه براي وجود ممكنات وما سوى ارتباطي با حقيقت غيبى أو متصوّر نيست ؛ زيرا ذات أو پيش از وجود جميع أشياء محقّق بوده وشناخت أو تنها از طريق آثار ولوازم أو ميباشد ، ودر اين مرتبه هم آثار ولوازمى نيست ؛ در نتيجة از جميع جهات ووجوه مختلفه مجهول بوده واز همهء قيود حتّى قيد اطلاق هم مطلق است ؛ ونفس همين اطلاق هم ، قيد وجود حقّانى الهى بوده ومطلقى كه امر سلبى بر آن اطلاق گردد ، مستلزم سلب جميع صفات وأسماء واحكام از ذات حقتعالى است ، وبلكه مستلزم سلب جميع أمور اعتباري ؛ حتّى سلبهاى مذكور از ذات اوست ؛ وعارف محقّق ، صدر الدّين قونوى بدين معنى اشاره كرده وميگويد : فهو امر معقول ، نرى أثره ولا يشهد عينه كما نبّه علينا شيخنا - ابن عربى - رضى اللّه عنه ، في بيت :\r\n والجمع حال لا وجود لعينه * وله التّحكم ليس للآحاد \r\nمرتبهء دوّم اينستكه اگر حقيقت وجود را لا بشرط شيئى ولا بشرط لا شيئى دانيم ، در اينصورت آنرا وجود منبسط يا مطلقى نامند كه در اصطلاح عرفاء ، بهويّت ساريه وعرش الرّحمان ومرتبهء جمع وحقيقة الحقائق وحضرت أحديّت جمع وحضرت واحديّت وفلك حيات وحقّ مخلوق به وأصل عالم نيز موسوم است ؛ واطلاق اين وجود مطلق ، بمعناى كلّيت نيست ، زيرا وجود ، محض تحصيل وفعليّت بوده وكلّى از حيث كلّيت خود مبهم است ودر خارج موجود نميباشد وحال اينكه حضرت أحديّت\r\n\r\n","description":"","footnote":"","page_name":" 450 ","page_number":461},
  {"content":"\r\n\r\nجمعى در حدّ ذات خود ، منحصر بصفتي از صفات ويا نعتى از نعوت جوهري يا عرضى وقدم وحدوث يا تقدّم وتأخر وتجرّد وتجسّم وعلّيت ومعلوليّت وكمال ونقص نبوده ؛ بلكه وجود أحدى حقّ ، متعيّن بجميع تعيّنات ومتحصّل بكلّ تحصّلات ميباشد ، وبا اينوصف با قديم قديم وبا حادث ، حادث است ؛ وهمچنين با هر تعيّن وتحصّلى متعيّن ومتحصّل ميباشد ؛ وبا همهء اين أوصاف ، اين حقيقت نيز مانند مرتبهء نخست مجهول بوده وبيان كيفيّت انبساط آن بر هياكل ماهيّات وسريان آن در ألواح ممكنات ، بجز از طريق تشبيه وتمثيل امكان ندارد ؛ ولذا گاهى آنرا بهيولاى أولى در مرتبهء نزول نسبت بصورت ، وگاه ديگر بجنس عالي نسبت بما دون خود تمثيل كرده‌اند ؛ ووجود منبسط را وحدت حقّه‌اى دانسته‌اند كه مصحّح جميع وحدات وتعيّنات بوده وهرگز با وحدت عددي ونوعي وجنسي شباهت ندارد ؛ ولذا وجود حقّ واجب ، همان نخستين مراتب از حيث تعيّن به اسم اللّه است كه متضمّن ساير أسماء اعمّ از حسنى وتوقيفى وأئمة الأسماء وغير از آنها بوده واز همين حيث نيز جميع نعوت وصفات وأسماء در آن مندمج است ؛ وچنانكه منشأ كلّيهء عوالم وجودي وشهودي وممكنات أمرى وخلقي است ؛ مرجع كلّ جميع علل ووجودات خاصّه ومقيّده هم ميباشد وإليه يرجع الأمر كلّه .\r\nبرخى از عرفاء وحكماء متألّه عقيدة دارند كه وجود واجب باعتبار أحديّت ذاتش ، از جميع أوصاف وأحوال واعتبارات منزّه بوده وباعتبار مرتبهء واحديّت واسم اللّه ؛ مستجمع جميع أسماء وصفاتى است كه از ذات أو خارج نبوده ودر مرتبه تحقّق عيني وظهور نرسيده‌اند ؛ ولذا ذات واجب الوجود ؛ از همين حيث أحديّت خود ، جامع جميع أوصاف وأسماء است ؛ وهمچنين وجود منبسط هم برحسب حقيقت خود ، غير از وجودات مقيّده وخاصّه وماهيّات امكاني ميباشد ؛ بجز اينكه در هر مرتبه‌اى از مراتب ماهيّات خاصّه ، لوازمى خاصّ نيز در هريك موجود است كه با انحاء وجود مطلق متّحد بوده وبعبارت ديگر ، جعل وتأثير در آنها از وجود منبسط نيست ؛ بلكه هم وجود منبسط وهم وجودات خاصّه يا ماهيّات مقيّده بوجود ، مجعول بجعل وجود مطلق بوده وواجب الوجود أحدى هم منشأ وجود مطلق ميباشد ؛ چنانكه واحديّت أسمائي نيز إله عالم است ؛ وبعضي هم براي أحديت دو اعتبار بطون وظهور قائلند ، كه در بطون غيب الجمع أحدى است ودر ظهور واحديّت أسمائي بوده وبدين دليل از آن بمرتبهء الوهيّت نيز تعبير شده وبعبارت ديگر ميتوان از غيب وظهور أحدى ، بمراتب اجمال در\r\n\r\n","description":"","footnote":"","page_name":" 451 ","page_number":462},
  {"content":"\r\n\r\nأحد وتفصيل در واحد نيز ياد كرد .\r\nبالآخرة مرتبهء سوّم ، اعتبار حقيقت وجود بشرط شيئى است ؛ كه گاهى با أشياء لازم آن از قبيل صفات وتجلّيات مأخوذ است ؛ واز آن بمرتبهء أسماء هم تعبير گرديده است ، زيرا اسم در عرف حكماء متألّه وعرفاء شامخ ، عبارت از اعتبار ذات حقتعالى بصفتي از صفات يا تجلّيى از تجلّيات ميباشد كه بواحديّت ومقام جمع ناميده شده ، كه بملاحظاتى هم مرتبهء مورد بحث را به ربوبيّت موسوم داشته‌اند ؛ زيرا مظاهر أسماء اللّه كه همان حقايق عيني درشمارند ؛ در تحت حكومت اسم ربّ كه مالك وصاحب ومربىّ آنهاست ، بحقيقت عيني خود ميرسند .\r\nليكن ، گاه ديگر همين مرتبهء وجود بشرط شيئى ؛ با تعيّنات خارجي وتخصّصات عيني مأخوذ وملحوظ است ؛ ودر اينصورت حقيقت وجود متعلّق بغير خود يا ماهيّات كلّى وجزئي خارجي ميشود ؛ كه آنرا وجودات مقيّده وخاصّه نامند وباوصافى زائد ونعوتى خارج تقيّد يافته وبالأخره اين مرتبه نيز بسه قسم : مرتبهء عقول وأرواح ، ومرتبهء خيال ومثال ونفوس جزئي ، ومرتبهء حسّ ومشاهدهء أجسام ، تقسيم گرديده است ؛ وعرفاء شامخ وحكماى الهى ، كلّيهء موجودات را به پنج مرتبه تقسيم كرده‌اند ، كه از آنها بمراتب خمسهء كلّى ؛ يا حضرات الهيّه ياد نموده‌اند ، واين مراتب عبارتند از : اوّل - حضرت ذات أحديّت . دوّم - حضرت أسماء الهى ، يا تجلّى أو در واحديّت . سوّم - حضرت أرواح وأرباب أنواع يا ربوبيّت مطلقه . چهارم - حضرت مثال ونفوس جزئيّه وخيال . پنجم - حضرت حسّ وشهادت يا عالم ملك ، كه مبنى بر عدم دخالت وجود منبسط در مراتب مزبور ميباشد ؛ وسرانجام منظور از تفصيل مراتب ومباحث ياد شده اينستكه صوفيّه وعارفان شامخ نيز مانند متألّهان ، قائل بدين عقيده‌اند كه وجود واجب تعالى داراى تحقّقى مالا كلام ودر غايت كمال بوده وقطع نظر از ظهور أو در مظاهر ومجالي ، از شيئيّتى كه عين مشيّئى الأشياء است ، بهره‌مند بوده وصرف وجودات أشياء ومظاهر ممكنه نميباشد .\r\n\r\n","description":"","footnote":"","page_name":" 452 ","page_number":463},
  {"content":"\r\n\r\n\r\n« مجالي وجود مطلق وذات حقّ ، يا أحديّت وهويّت وانيّت »\r\nذات حقتعالى عبارتست از همان وجود مطلق ، با سقوط كافّهء إضافات واعتبارات ونسبتها ووجوه آن ؛ ليكن نه بروجه خارج بودن آنها از وجود مطلق ؛ بلكه بلحاظ بودن آنها از جملهء وجود مطلق وشمول وجود بر موجوديّت آن وجوه واعتبارات ؛ واين وجود مطلق همان ذات ساده وبسيطى است كه نه ظهورى در آن ملاحظه ميگردد ونه اسم ورسمي ووصف ونعتى ونه نسبت واضافه‌اى ؛ ونه هيچ‌چيز ديگر ؛ پس هرگاه چيزى از آنچه مذكور افتاد در وجود مطلق يا ذات حقتعالى معتبر باشد ، نسبت آن همانند مظهر است بظاهر ونه بذات صرف ؛ ودر اينصورت حكم ذات در نفس خود ، از قبيل شمول كلّى بجزئيّات بوده وإضافات ونسبتهاى مزبور در عين اضمحلال ، باقي ببقاء ذاتند ؛ كه در تحت سلطنت أحديّت واقع ميباشند ؛ ولذا ذات حقّ را همان وجود مطلق دانستيم ونه وجود قديم يا واجب ، تا تقييد آن لازم نيايد ، وگرنه مراد از ذات ، همان واجب الوجود قديم أزلي بوده واز اين سخن لازم نخواهد آمد كه وجود مطلق ، مقيّد بقيد اطلاق گردد ؛ اگرچه مفهوم مطلق اقتضاء ميكند كه بهيچ قيدى مقيّد نشود ، حتّى همين قيد اطلاق .\r\nنكتهء قابل تذكّر اينستكه هرگاه ذات بسيط وصرف يا وجود مطلق ، از مرتبهء سادگى وصرافت خود نزول نمايد ، سه مجلى « 1 » پديد خواهد آمد كه هر سه ملحق به بساطت وصرافت ميباشند ، وسه مجلاى ياد شده عبارتند از : مجلاى نخست ، يا أحديّت كه هيچيك از اعتبارات وإضافات وأسماء وصفات وجز اينها در آن ظهور نداشته ، وذات صرف است ، ليكن نسبت أحديّت بذات حقّ ووجود مطلق از حيث نزول حكم بساطت وسادگى آنست .\r\nمجلاى دوّم ، يا هويّت كه هيچيك از موارد مذكور در آن بجز أحديّت ظاهر نميگردد وملحق به بساطت محضه بوده واز حيث اشاره بغائب بودن آن ، حقّ غيبوبت از آن تعقّل ميشود . سوّمين مجلاى وجود مطلق ، عبارت از انيّت است ، كه جز هويّت ، ظهورى در آن معتبر نبوده ، وملحق به بساطت وسادگى محض ميباشد ، امّا بدون لحوق بهويّت ؛ بنابراين ، هويّت ملحق به أحديّت است وانيّت نيز همان منزلت هويّت وأحديّت\r\n\r\n\r\n","description":"","footnote":"\r\n( 1 ) - الانسان الكامل ، في معرفة الأواخر والأوائل ، طبع مصر ، خان أبى طاقيّه 1304 هجرى .\r\n","page_name":" 453 ","page_number":464},
  {"content":"\r\n\r\nبوده وهر سه عبارت از ذات فوق التّمام وجود مطلق در بساطت وصرف سادگى وعدم اعتبارات وإضافات است ؛ وپس از اين سه مجلى ، ديگر بجز واحديّت مجلايى نخواهد بود ، واز اين مجلاى أخير نيز بمرتبهء الوهيّت تعبير كرده‌اند كه مستحقّ اسم اللّه ميباشد .\r\nبارى ، از نظر حكمت اسلامى هم ، مرتبهء وجود صرف كه صرف الوجود است ؛ تمام حقيقت واجب الوجود بالذّات ميباشد ودر اصطلاح برخى همين مرتبه را أحديّت وغيب الهويّه ولا اسم ولا رسم دانند ؛ ومرتبهء ديگر را باعتبار عيني بودن واتّحاد با وجود صرف ، واحديّت ويا الاهيّت شناسند ؛ زيرا ذات با اعتبار اتّحاد وعيني بودن با صفتي معيّن وظهور حقّ در صفت مزبور ، باسمي از أسماء موسوم است كه مبدء نوعي از أنواع ممكنات مرسل يا مادّى بوده وباعتبار عيني بودن واتّحاد آن وجود صرف ، باسم اللّه كه جامع كلّ أسماء ميباشد ؛ وفي الحقيقة جميع أسماء در أو معتبرند ؛ مبدء ظهور كلّ أشياء أمرى وخلقي بوده ودر ادعيّهء مأثوره وارد است : « 1 » « أللّهمّ أسئلك باسمك الّذى خلقت به العرش وباسم الّذى خلقت به الكرسىّ وباسمك الّذى خلقت به الأرض وبالأسماء الّتى تجلّيت بها للكليم » والبتّه بايد دانست كه أسماء اللّه غير از أو بوده ولذا اسم اللّه براي ذات حقّ - چنانكه گفته آمد - علم نبوده واز همين نكته ميتوان بمعناى فرمايش حضرت صادق - سلام اللّه تعالى عليه - پى برد كه فرمود : « اسم اللّه غيره » يعنى اسم اللّه نيز مانند أسماء ديگر غير از اوست ؛ ودر كلام ديگر خود فرمايد : « واللّه يسمّى بأسمائه ، وهو غير أسمائه وأسمائه غيره » يعنى اگرچه خداوند متعال بأسماء خود ناميده ميگردد ، ولى وجود أو - تعالى وتقدّس - غير از أسماء ويند ، ونيز أسماء أو هم بجز ذات أو ميباشند ؛ ووجه مغايرت اسم ومسمّى در غايت ظهور وبداهت بوده ، وبتعبير ديگر بايد دانست كه أسماء مفهوماتى كلّى ومعاني وصفى در شمار آمده ودر مدارك ذهن وعقلي حاصل ميگردند ؛ در صورتيكه ذات واجب الوجود ، عين تشخّص محض ووجود صرف وقائم بذات خود بوده ودر مدارك أذهان وعقول درنيامده ولا محاله ذات حقتعالى غير از أسماء وبرعكس ، أسماء نيز بجز ذات حقّند ؛ ومراد از تعليم أسماء به آدم أبو البشر در كريمهء :  « وَعَلَّمَ آدَمَ الْأَسْماءَ كُلَّها »  نه ألفاظ آنهاست ؛ بلكه حقايق أشياء وروابط وتعلّقات ومناسبات وآثار واحكام آنها ميباشد ، وسرانجام بايد متوجّه بود كه صرف حقيقت\r\n\r\n\r\n","description":"","footnote":"\r\n( 1 ) - لمعات الهيّه ، تأليف ملّا عبد اللّه زنوزى ، بتصحيح سيّد جلال الدّين آشتيانى ، از انتشارات انجمن فلسفه . سال 1397 هجرى .\r\n","page_name":" 454 ","page_number":465},
  {"content":"\r\n\r\nحقّ وذات واجب الوجود ، صرف تماميّت وفعليّت محضه وفرض هرگونه ماهيّتى بجز انيّت ، براي حضرت أو ممتنع ومحال بوده واز تركيب ماهيّت ووجود مبرّى ومنزّه است ؛ وبطور كلّى هيچگونه تركيبي اعمّ از حقيقي يا اعتباري وحدّ ورسم وجنس وفصل ونوع وامكانيّات ديگر ، در ذات أو راه نيافته وبهيچ شائبه نقص وحاجت وانفعال وقبولى آلوده نيست ، ونفى تركيب حقّ از ماهيت ووجود ، مستلزم نفى انحاء واقسام تركيب خواهد بود ؛ بنابراين ، تركيب ذات أو از مادّه وصورت واجزاء مقدارى وخارجي وعقلي هم محال است ، وگرنه بزرگترين آفت در كمال ذاتي ، كه همان احتياج باشد ، براي وجود واجب محقّق گرديده وحاجت بهرنوع وميزان ومقدار ، حتّى اعتباري هم در حقيقت حقّ كه صرف الوجود وفعليّت وكمال ووجوب محض است ، مقدّمات تحقّق نقص أو بوده وذات باريتعالى از چنين نقيصه وحاجتي مبرّى ميباشد ، وبقول شاعرى عارف :\r\n اى در حرم قدس تو ، كس را جا ، نى * عالَم بتو پيدا وتو خود ، پيدا ، نى \r\n ما وتو ز هم جدا نه‌ايم ، امّا هست * ما را بتو حاجت و ، ترا با ما ، نى \r\nعلى الأصول ، اگرچه هيچ مطلقى بدون مقيّد نيست ، ومقيّد جز از مطلق ، صورت نبندد ؛ امّا مقيّد هميشه نيازمند بمطلق بوده ومطلق هرگز بهيچ مقيّدى حاجتمند نيست ؛ بنابراين ، بقول جامى در كتاب لوايح ، استلزام از هردو طرف بوده واحتياج تنها از جانب مقيّد بمطلق ميباشد ، امّا استغناى مطلق از مقيّد باعتبار ذات آن است ؛ در صورتيكه تحقّق نسبت ربوبيّت بدون ظهور در مظاهر عيني ، امرى ممتنع مىنمايد ؛ وربّ مشتاق مربوب ومربوب نيازمند بربّ خود است وبقول حافظ شيرازي :\r\n سايه‌ى معشوق اگر افتاد بر عاشق چه شد ؟ . * ما بدو محتاج بوديم ، أو بما مشتاق بود \r\nيعنى اگر سايهء معشوق حقّانى بر عاشق أو افتد ، چه باك ؟ ، زرا ما در وجود خود بدو محتاجيم وأو در ظهور خود بما اشتياق دارد .\r\n\r\n","description":"","footnote":"","page_name":" 455 ","page_number":466},
  {"content":"\r\n\r\n\r\nفصل چهارم در انيّت وواحديّت حضرت حقتعالى\r\nأبو الغنائم كاشاني - ملّا عبد الرزّاق - در اصطلاحات خود ، انيّت حقّ را عبارت از تحقّق وجود عيني أو از حيث رتبت ذاتي ميداند ؛ وعبد الكريم گيلانى در كتاب الانسان الكامل ؛ آنرا عبارت از اشاره بظاهر ذات حضرت حقّ باعتبار شمول ظهور أو بر بطونش تعريف كرده وگويد : « انيّة الحقّ تحديد بما هو له » يعنى انيّت حقتعالى محدود كردن باطن وهويّت اوست بظاهرش ؛ يعنى هرچه در حقّ بلفظ هو بدان اشاره شده ، عين مشار إليها بلفظ « أنا » ميباشد ؛ وبتعبير ديگرى برابرى وانطباق هويّت حقّانى برانيّت أو ، واشاره أنا در كريمهء :  « إِنَّنِي أَنَا اللَّهُ لا إِلهَ إِلَّا أَنَا »  بر آيهء :   « قُلْ هُوَ اللَّهُ »   بوده وتطبيق هو وأنا با لحاظ غيب وظهور حضرت باريتعالى ميباشد ؛ ودر حقيقت ، هويّت حقّ را در انيّت أو تعقّل ميكنيم واز ظهور حقيقت أو بهمان هويّت وى با لحاظ تطبيق ايندو بأهم پى ميبريم ؛ وبعبارت بهتر ظاهر حقّ را عين باطنش وباطنش را عين ظاهر أو ميدانيم ؛ امّا نه بدين معنى كه ظاهر أو از وجهي وباطن وى از وجهي ديگر معتبر باشد ، وبهمين دليل برابرى وتطبيق هو وأنا ، در كريمهء قرآني مؤكّد به إنّ گرديده وگويد :  « إِنَّنِي أَنَا اللَّهُ »  زيرا تأكيد آنگاه در بلاغت مورد كاربرد دارد كه شنونده در مفهوم سخن مردّد ويا منكر باشد ؛ ويا در شبهه‌اى قرار گيرد ؛ ودر اين معنى ، وحدت اعتبار ظهور وبطون حقّ وتطبيق عيني ايندو بهم ، موجب ترديد وشبهه يا انكار شنونده ميگردد ، وكاربرد حرف « إنّى » با توجّه بياء ضمير متكلّم وحده به حرف مشبّه بالفعل ؛ دليلي قاطع وبرهاني بيّن ووافى بر ايجاد ترديد براي شنونده از معنى تطبيق ظاهر وباطن حقتعالى بوده ، كه بدين\r\n\r\n","description":"","footnote":"","page_name":" 456 ","page_number":467},
  {"content":"\r\n\r\nسبب ، برفع ترديد وشبهه يا انكار پرداخته است . بنابراين ، أحديّت باطني كه مشاراليها بهويّت غيبى حقّ ميباشد ؛ عين همان انيّت ظاهري اوست كه با لفظ « أنا » مورد اشاره قرار گرفته ؛ وهيچگاه بين ايندو ، مغايرت يا انفصال وانفكاكى ، از هيچ روى وجهت موجود نيست .\r\nسپس بايد ملتفت گرديد كه اسم اللّه ، اشارتى است بمقتضاى الوهيّت از جمع وشمول ؛ ولذا اللّه در نفس خود مقتضى جمع بين دو امر نقيض مانند ظاهر وباطن است كه مورد اشارهء هو وأنا ميباشد ونيز همين اسم جامع ، بر جميع أسماء متضادّ هم شمول داشته وهردو امر نقيض وضدّى را بحكم أحديّت خود دربرميگيرد ؛ ونفس حصول مغايرت وتضادّ وتناقض در مرتبهء أحديّت اللّه ، عين عدم آنها بوده واين مبحث براي أهل اللّه در مسئلهء توحيد ذاتي حقّ ، بسيار مورد توجّه وتدقيق است ؛ آنگاه در كريمهء :  « لا إِلهَ إِلَّا أَنَا » *  الاهيّت بمعناى معبود بودن ، منحصر ومختصّ به اله العالمين گرديده ؛ يعنى حضرت حقّ از ميان جميع خدايان وأوثان وأصنام مورد ستايش بت‌پرستان يا مشركان ؛ ودر جميع طبايع وآنچه أهل هر ملّت وقوم ونحله‌اى به نيايش آن ميپردازند ، ممتاز ومنحصر براي نيايش وپرستش وعبوديّت هر عابدى بوده وهيچيك از آنها صلاحيّت معبود واقع شدن را ندارند بجز « أنا » يا انانيّت حقّه وانيّت محضهء ذات باريتعالى ؛ النّهايه نكتهء قابل توجّه براي أهل معرفة اللّه اينستكه چرا حضرت حقّ بتهاى بت‌پرستان را اله خواند وبه آلهة كه جمع اله است ياد كرد ؟ ! .\r\nبالأخره بايد دانستكه : انيّت حقتعالى مفيد معنى تحقّق وجود أو ، وفعليّت تامّهء ظاهر ذاتش ميباشد كه عين حقيقت غيبى وهويّت محضهء اوست ولا غيره .\r\n\r\n« لطيفه‌اى عرفانى ، در تأويل كريمهء : « أَنَّهُ لا إِلهَ إِلَّا أَنَا » *\r\nتسميهء أصنام وأوثان وبتهاى طايفه‌اى مانند لات وعزّى ومنات وغيره بنام اله ، در باور برخى از عالم‌نمايان قشرى وجميع فقهاء وأهل حديث وغاغهء عوام ، از قبيل مجاز است ، وحال اينكه در نظر عرفاء شامخ وحكماء متألّه - ونه منسوبان بذوق التّألّه - تسميهء بحقيقت ميباشد ، زيرا أهل حجاب ، أحجار وكواكب وطبايع واشيائى را كه بت‌پرستان وبدويان مىپرستيدند ؛ بعنوان اللّه وخداى مورد عقيدهء آنان مىپندارند وچون اللّه ، در صور طبايع منطبع ويا در شكل شخص مجسّم نميگردد ؛ بنابراين ، پرستش\r\n\r\n","description":"","footnote":"","page_name":" 457 ","page_number":468},
  {"content":"\r\n\r\nآنها را عين نيايش گرفته وبتكفير ولعن والحاد وشرك آنان حكم ميكردند ؛ ولى اوّلا - پرستش غير از نيايش بوده وبهمين دليل آتش‌پرست ، آن گروه از ايرانيان قديم ويا ملل ديگر را ناميده‌اند كه بمواظبت آتش ميپرداختند ، تا خاموش نگردد ؛ زيرا در آنروزگار آتش‌زنه ويا كبريت در دست همهء مردم نبود ، تا در برافروختن آتش براي طبخ غذا ويا گرم كردن خود استفاده كنند ؛ بناچار چند تن را براي برافروخته داشتن آتش ، أجير يا مأمور ميكردند ، تا هميشه آتش مورد حاجت خود را در محلّى معيّن بنام آتشگاه محفوظ وبرافروخته دارند ؛ ودليل اينكه پرستش بمعناى مواظبت ونگهداشتن آتش بكار ميرفته است ؛ همين كلمهء پرستار امروزين است كه در مواظبت بيمار نهايت سعى خود را مبذول ميدارد ؛ النّهايه پرستش اسم مصدر وپرستار ، صيغهء مبالغهء آن است ؛ ودر نتيجة پرستش در بادي امر بمعناى نيايش وعبوديّت يا ستايش بكار نرفته بود ؛ ليكن بعدها بسبب جهل از وجه تسميهء آن ، كلمهء پرستش را بمعناى نيايش وستايش بكار بردند ، وتاكنون نيز بهمين معنى بيوجه وناروا مورد استعمال است . ثانيا - در تاريخ ادبيّات وحتّى در عرف عرب ، هيچگاه اله بجاى اللّه وبرعكس استعمال نشده ، مگر در زبان عوام النّاس ، وقرآن مجيد كه علاوة بر اعجاز در معارف وحقايق الهيّه ، بزرگترين معجز رسول أكرم ( ص ) در بلاغت وفصاحت در شمار است ؛ هيچگاه كلمهء اللّه را براي أصنام وأوثان وبتهاى طايفه‌اى وطبايع وأفلاك وغيره بكار نبرده است ؛ وهميشه در تسميهء اينگونه أصنام وأوثان ، كلمهء إله را استعمال كرده واز ريشهء أله يأله الاهة وألوهة وألوهيّة ، أي عبد عبادة بكار برده است ، ودليل اين دعوى ، فعل مزيد فيه تألّه بمعناى تعبّد وتنسّك ميباشد ؛ كه بمفهوم تكلّف الإلهيّة وصار إلاها استعمال شده است ، واستأله يعنى تشبّه بالإله ؛ والإله ، أي متحيّر ؛ والمألوه أي المعبود . در صورتيكه اللّه اسم ذات حقتعالى بوده ونه هيچ بتي يا صنم ووثنى به اللّه موسوم بوده ونه كلمهء اللّه از تاريخ پيدايش اين اسم تا نزول قرآن حكيم ، جز بحضرت حقّ وذات واجب الوجود بموجود ديگرى اطلاق گرديده است ؛ در صورتيكه زبان قرآن حكيم ناطق بر كاربرد كلمهء إله براي أصنام وأوثان ؛ اعمّ از طبيعي يا ساختهء دست وانديشهء بشر بوده ودر كرائمى متعدّد از قبيل :\r\n « أَنَّهُ لا إِلهَ إِلَّا أَنَا » *  و  « لا إِلهَ إِلَّا هُوَ » *  و  أَ إِلهٌ مَعَ اللَّهِ *  در شش سوره ؛ ونيز  « مَنْ إِلهٌ غَيْرُ اللَّهِ » *  در دو سوره و  « لا تَدْعُ مَعَ اللَّهِ إِلهاً آخَرَ ، لا إِلهَ إِلَّا هُوَ »  و  « ما مِنْ إِلهٍ إِلَّا اللَّهُ » *  و  « أَنَّما إِلهُكُمْ إِلهٌ واحِدٌ » *  و  « أَمْ لَهُمْ إِلهٌ غَيْرُ اللَّهِ »  كلمهء إله براي أصنام وأوثان مصنوعى يا طبيعي استعمال\r\n\r\n","description":"","footnote":"","page_name":" 458 ","page_number":469},
  {"content":"\r\n\r\nشده است ، واسم اللّه جز براي ذات حقتعالى بر هيچ بتي اطلاق نگرديده است ؛ امّا عكس اين مورد در قرآن حكيم بكار رفته ودر آياتي بسيار كلمهء إله بمعناى اللّه بكار رفته است مانند اين كريمه قرآني :  إِلهُكُمْ إِلهٌ واحِدٌ *  يعنى معبود شما ، اللّه ويا خدايى واحد است ، كه در سنخ الوهيّت تعدّدى نمىپذيرد ؛ ودر آيهء ديگر مانند :  أَ جَعَلَ الْآلِهَةَ إِلهاً واحِداً  ومهمّتر از اين آيهء  « فَإِلهُكُمْ إِلهٌ واحِدٌ »  كه در كرائم الهى مزبور إله بمعناى بتها بكار نرفته ومفيد معنى اللّه ميباشند .\r\nثالثا - مجازى نبودن تسميهء اله براي بتها وأصنام ، وتثنيهء آن به إلاهه وجمع به آلهة ، وحقيقت بودن آن در نامگذارى از حيث اينستكه : بتها وأوثان ، چه طبيعي وچه مصنوع دست وانديشهء بشر ، جملگى مظاهر حقّند ، وحضرت حقّ در جملهء صور كائنه ، اعمّ از سماوي وارضى ومرسل ومادّى ، در تحت حكومت اسم مصوّر ظهور داشته وجميع مجالي مزبور ، از مظاهر حضرت واهب الصّورند ، واز جملهء آنها أوثان وأصنام وبتهاى مورد پرستش طوايف وملل مختلفه ؛ ولذا پرستش يا حفظ ومواظبت ويا عبادت أصنام بلحاظ مظهريّت آنها از ظهور وتجلّى اسم مصوّر وواهب الصّور عين نيايش وتسبيح حضرت حقتعالى است ؛ ليكن از وجه خاصّى كه مربوط ومتعلّق بهمان مظهر يا مجلى است ؛ حال ، چه بت‌پرست واقف بدين حقيقت باشد وچه نباشد ، زيرا عابدان أصنام ، ندانسته خدا را مىپرستند ، كه اگر با علم مىپرستيدند ، جز بوجه مطلق وغايت كلّ وجوه نيايش نميكردند ؛ بنابراين ، اشكال وارد بر بت‌پرست اينست كه مظهر ومجلى را بجاى ظاهر ومتجلّى در آنها پرستش نموده ونميداند كه أو از وجهي - يا همين منظر ومظهر - خداى واجب الوجود ويكتا - را نيايش كرده است ونه في الحقيقة مظاهر وصور ظهورى حضرت حقّ را ؛ وحتّى از همين حيث نيز مشمول حديث نبوي ( ص ) : « كلّ ميسّر لما خلق له » بوده ؛ ولى بهروجه عابدان أصنام وأوثان هم خداپرستند ، ليكن از وجه مظهريّت أوثان وأصنام مزبور ونه از حيث حقيقت حقّه ووحدانيّت مطلقه ووجوب وجود ذات حقتعالى كه مبدء ومبدع كلّ وجود بوده وكلّ الوجود وكلّه الوجود است ؛ وبدين دليل در كرائم الهى مورد مذمّت قرار گرفته‌اند وخداوند متعال به استفهامى انكارى از آنان پرسيده است :  « أَ أَرْبابٌ مُتَفَرِّقُونَ خَيْرٌ ، أَمِ اللَّهُ الْواحِدُ الْقَهَّارُ ؟ »  ودر حقيقت آنان در ضمير وباطن وجود خود ، خداپرست بوده ونيايشگر حقّند ؛ ليكن در مقام تطبيق معنى ومفهوم خداوند ، با مصداق آن ، گرفتار غلط وخطا گرديده وبا اينكه از حيث مفهوم ودر\r\n\r\n","description":"","footnote":"","page_name":" 459 ","page_number":470},
  {"content":"\r\n\r\nباطن وضمير خود خداپرستند ؛ مصداق حقيقي آنرا نشناخته وبجاى اللّه وربّ خود ، به أصنام وأوثان دلبسته‌اند ؛ امّا اگر انيّت حضرت حقّ را كه مقتضى ظهور در جميع مظاهر وعوالم وجودي است ، در نظر ميداشتند وبا معرفتي شامل ووافى مىفهميدند كه جميع كمالات منعوت وحقايق أسماء حسنى وصفات علياى الهى كه مندرج در غيب وهويّت مطلقهء حضرت حقّند ، در انيّت أو ظاهر ومتجلّى گرديده‌اند ، دست از نقيصه ورذيلت بت‌پرستى يا نمودستايى برداشته وبوجود مطلق وذات حقتعالى گرايش مىيافتند ؛ وبالمآل اگرچه جميع موجودات ومخلوقات رهسپار كوى حقّ بوده ودر باطن وضمير يا حقيقت وجود خود جز خدا را نميشناسند ؛ ليكن ستايش مظهرى خسيس ومصنوع آدمي يا طبيعت وغيره ، هرگز از كمال نيايش وعبوديّت بدرگاه ذات واجب الوجود برخوردار نبوده وبنا بضرب المثل معروف : « ما للتّراب وربّ الإرباب » و « أين الثّرى من الثّريّاء » و « أين الأمر العدمىّ من حقيقة الوجود ؟ » وحتّى در همين ضرب المثل‌ها نيز اشكالاتى موجود است ؛ زيرا نسبت ممكنات بواجب الوجود كجا ، وزمين به ستارهء ثريّا ؟ ! .\r\nبارى ، موحّدان محمّدى ( ص ) در صراط مستقيم توحيد رهسپار بوده وذات حقّ را بحقّ پرستش ونيايش عبادت ميكنند وبسبب آن بحقائق أسماء وصفات متخلّق ومتحقّق شده وميدانند كه خداوند سبحان در هويّت خود ، غيب مطلق ودر انيّت عين ظهور بوده وچنين ظهورى منطبق با بطون اوست ، ولذا بحقّ عبادت رسيده وبنهايت آن نائل مىآيند ومع الوصف به تبعيّت از رسول ونبىّ معظّم خود قائلند كه : « ما عرفناك حقّ معرفتك » وچون عبادت داراى رابطه‌اى مستقيم با معرفت است ؛ زبان حال آنها اينستكه : « ما عبدناك حقّ عبادتك » ولذا هرچه معرفت اللّه بيشتر باشد ، عبادت عارف نيز كامل وجامعتر است ؛ ولى با اينهمه زبان خواجهء كائنات ومفخر موجودات وصفوت إنس وملك ، با اينكه روح أعظم وعقل اوّل بوده وقائم بمرتبهء أو أدنى وبرد اليقين است ؛ بقصور در معرفت وبالمآل بتقصير در عبادت گوياست ؛ چه رسد بناقصان عقل ودين وخسايس عدمي .\r\nگاهى عرفاء شامخ ، انيّت حضرت حقتعالى را برمعقولات انسان الهى از حيث مشعر بمشاهد حضوري بودن آن اطلاق كرده وعقيدة دارند كه هر مشهودى ، در هويّت حق غائب وهر غيبى در انيّت أو ظاهر است ، ولذا هويّت را عالم غيب وانيّت حقّ را عين عالم\r\n\r\n","description":"","footnote":"","page_name":" 460 ","page_number":471},
  {"content":"\r\n\r\nشهادت دانند ، كه معقول انسان است .\r\nعارف كامل ، شيخ محمود شبسترى - عليه آلاف الرّحمة والرّضوان - در پاسخ بسوآل أمير حسين حسينى هروى يا هراتى كه از أو پرسيده :\r\n بت وزنّار وترسايى ، در اين كوى * همه كفر است ، ورنة چيست ؟ ؛ برگوى \r\nدر ابياتى نغز ولطيف وپرمضمون ، چنين توضيح داده وبحلّ مسئله پرداخته است :\r\n بُت اينجا ، مظهر عشق است ووحدت * بُوَد زنّار بستن ، عقد خدمت \r\n چو كفر ودين بوَد ، قائم بهستى * شود توحيد ، عين بُت‌پرستى \r\n چو اشيا ، هست هستى را ، مظاهر * از آنجمله ، يكى بُت باشد ، آخر \r\n نكو انديشه كن ، اى مرد عاقل * كه بُت از روى هستى ، نيست باطل \r\n بدان كايزد تعالى ، خالق اوست * ز نيكو هرچه صادر گشت ، نيكوست \r\n وجود ، آنجا كه باشد ، محض خير است * اگر شرّى است در وى ، آن ز غير است \r\n مسلمان گر بدانستى ، كه بُت چيست * يقين كردى كه دين ، در بُت‌پرستى است \r\n وگر مُشرك ، ز بُت ، آگاه بودى * كجا در دين خود ، گمراه بودى \r\n نديد أو ، از بُت الّا خلق ظاهر * بدين علّت ، شد اندر شرع كافِر \r\n تو هَم گر ، زو نبينى ، حقّ پنهان * بشرع اندر ، نخوانندت ، مسلمان \r\n ز اسلام مجازى ، گشته بيزار * كزو كفر حقيقي ، شد پديدار \r\n درون هر بُتى ، جانى است ، پنهان * بزير كفر ، ايمانى است ، پنهان \r\nآنگاه عارف وشيخ كامل وواصل شبسترى ، در حقيقت معناى بت وآراستگى ظاهر آن ، در مثنوى لطيف خود سروده است :\r\n بدان خوبى ، رخ بُت را ، كه آراست * كه گشتى بُت‌پرست ؟ ؛ ار حقّ ، نمىخواست \r\n هم أو كرد و ، هم أو گفت و ، هم أو بود * نكو كرد و ، نكو گفت و ، نكو بود \r\n يكى گوى ويكى بين ويكى دان * بدين ختم آمد ، أصل وفرع ايمان \r\n نه من ميگويم اين ، بشنو ز قرآن * تفاوت نيست ، اندر خلق رحمان \r\n\r\n","description":"","footnote":"","page_name":" 461 ","page_number":472},
  {"content":"\r\n\r\nبارى ، پرستيدن بت ، عبادت خداست از وجهي ، ونه از جميع وجوه ، وعبادت از وجه ، وجهي از عبادت بوده ومنطق قرآن در اين معنى گوياتر از هر منطقي است كه فرمايد :  « أَلا لِلَّهِ الدِّينُ الْخالِصُ وَالَّذِينَ اتَّخَذُوا مِنْ دُونِهِ أَوْلِياءَ ما نَعْبُدُهُمْ إِلَّا لِيُقَرِّبُونا إِلَى اللَّهِ زُلْفى »  يعنى : بهوش باش كه دين خالص از آن خدا بوده وآنانكه بجز ذات حقتعالى را به أولياء بودن برخود برگزيدند ؛ بعبادت آن أولياء يا بتهاى خود نپرداختند ، مگر اينكه گفتند : اين بتهاى معبود ، وسيلهء نزديك شدن ما بخداوندگار عالم وعالميان است ؛ وكريمهء مزبور در جملهء :  « مِنْ دُونِهِ أَوْلِياءَ »  بالصّراحه بتها را - از زبان بت‌پرستان - خدا واللّه معيّن نميكند ؛ بلكه آنها را أوليائي معرّفى كرده كه وسيلهء تقرّب بت‌پرستان وعبدهء أصنام بخداوند يكتاست ؛ وكلمهء ولايت بمعانى : قرب ومحبّت وأمارت وسلطنت وتوليت وسرپرستى صغير ويتيم وفرار كردن از چيزى وپشت كردن بدان ؛ ومتابعت از أمر وغلبه واقتدار بر امر وچيزى ، وحكومت وباريدن پىدرپى باران ومددرسان وكمك‌گار وپسر عمّ وحافظ وناصر وصاحب‌دم وبنده وآزادكنندهء بنده ومالك أو ومطيع امر خداوند آمده ، چنانكه گويند : المؤمن ولي الله ونيز بولىّ نعمت وهركس كه در اسلام ، در مقابل قدّيس باشد در نصارى ، ولىّ نامند ، ووارث پادشاه يا وليّعهد ؛ ومستولى وأحقّ بودن بچيز يا أمرى ، وپيروان على وأهل بيت أو - عليهم السّلام - ومتصدّى امر أوقاف وهمسايه وهم سوگند وداماد وپسر خواهر وربّ ونعمت دهنده ونعمت‌خوار وشريك ونيز بتعاريف مختلفي مانند : ميراث بردن كسى از ديگرى بعقد ولايت وموالات وداشتن استحقاق بيشتر از غير ، ودر اصطلاح فقهاء بمعنى تنفيذ قولي عليه ديگرى چه بخواهد وچه نخواهد ؛ وبا اشتقاق ديگر بمعانى مختلفي بجز موارد ياد شده هم بكار رفته است ؛ ولى در جميع معاني مزبور ودر هيچ موردى بمفهوم اللّه بكار نرفته است ؛ مگر در معنى ربّ كه آن نيز اسمى از أسماء اللّه بوده وحضرت حقتعالى در تحت حكومت هر اسمى بكسى يا چيزى تجلّى بمعناى عموم آن بكند ، آن اسم ، ربّ آن شخص يا چيز مورد وموضوع تجلّى است ، ونه اللّه كه مستجمع كلّ أسماء ميباشد .\r\nنكتهء قابل توجه در مبحث مزبور اينستكه : صرف الوجود ، عين حقيقت هستى است كه بلحاظ اطلاق خود در جميع ذوات موجودات سريان داشته وفي الواقع در ذوات مورد سريان ، عين آن ذوات بوده وصفات أو نيز از حيث كلّيت واطلاق در جميع صفات موجودات سارى ميباشند ؛ يعنى صفات در حقّ در مقام ظهور بصفات ممكنات أمرى\r\nو \r\n","description":"","footnote":"","page_name":" 462 ","page_number":473},
  {"content":"\r\n\r\nخلقي عين ذوات آنها بوده ودر صفات موجودات سرايت دارد ؛ وفي المثل صفت علم حقتعالى ، ضمن اينكه علم حقّ را بجزء وكلّ وجزئي وكلّى اثبات ميكند ، عين علم بجزء وجزئي وكلّ وكلّى بوده ونسبت بعلم فعلى وانفعالى هم‌چنين است ؛ يعنى با فعلى عين فعلى وبا انفعالى عين انفعالى ميباشد ودر علم ذوقي ووجداني هم عين آنهاست وحتّى در موجوداتى بجز انسان كه بدانها اطلاق علم نكرده‌اند ؛ عين همان وهم فطرت ويا أمور لايق بحال آنها ميباشد .\r\n\r\n« در واحديّت وفرق آن از أحديّت والوهيّت »\r\nعرفاء واحديّت را عبارت از ذات حقّ بلحاظ ناشى شدن أسماء از آن دانند كه در عين تكثّر صفات ، چون همهء آنها عين ذاتند ، ذات حقتعالى واحد است ؛ وواحد اسم ذات حقّ باعتبار أسماء ميباشد ؛ وبرخى گفته‌اند : واحديّت مجلايى از حضرت حق است كه ذات در آن بصورت صفت ظاهر ميگردد ، وشيخ عبد الكريم گيلانى در الانسان الكامل خود ، واحديّت را عبارت از مجلاى ذات حقّ ميداند كه صفت در آن وآن ذات با صفت معتبر باشد ؛ وبدين اعتبار هر وصفى عين وصف ديگر بوده واز باب مثال ، اسم منتقم در آن عين اللّه واللّه عين منتقم است وحكم هر صفت ديگر هم از قبيل نعمت ورحمت وحيات واراده وقدرت ، از اعتبار مزبور بهره‌مند ميباشد ؛ وبهمين دليل نعمت عين نقمت ونقمت عين رحمت در شمار است ؛ چنانكه حيات واراده وقدرت هم عين يكديگر بوده وحكم جميع صفات در ذات حقّ از همين وصف برخوردارند ؛ بنابراين ، عذاب هم عين رحمت ورحمت ونعمت هم در ذات حقّ عين همان صفت عذاب بوده وبطور كلّى هرچيزى كه باعتبار ذات حقتعالى ملحوظ گردد ، آنچيز عين ذات أو بوده وبايد دانستكه آنچيز يا صفات معيّن باعتبار تجلّى عين ذات است ونه باعتبار اعطاء كلّ ذيحقّ حقّه ، وبهمين ملاحظه عرفاء شامخ ، تجلّى مزبور را الهى دانسته وگويند : فرق بين واحديّت وأحديّت والوهيّت در اينست كه در أحديّت هيچ چيزى از صفات وأسماء در آن ظاهر نميگردد ، ودر واحديّت جميع أسماء وصفات حقّ در آن با مؤثّرات خود بظهور ميرسند ؛ ليكن بدين ملاحظه كه هريك از آنها عين ديگران بوده ودر عين حال همهء آنها عين ذات حقّند ؛ در صورتيكه هريك از أسماء وصفات در الوهيّت بحكم استحقاق ذاتي خود ، غير از ديگرى بوده وظهور اسم منعم در الوهيّت ، بجز اسم منتقم ومنتقم غير از غفّار وغفّار بجز رزّاق است ؛ وبتعبير ديگر : أحديّت محض ، ذات حقتعالى\r\n\r\n","description":"","footnote":"","page_name":" 463 ","page_number":474},
  {"content":"\r\n\r\nاست باعتبار صرف الوجود بودن ؛ وبهمين دليل اسم وصفتي را در آن مجال ظهور نيست ، بدين معنى كه شأن ذاتي در أحديّت ، اقتضاى ظهور اسم يا صفتي را نداشته ونخواهد داشت ؛ ليكن همهء أسماء اللّه وصفات علياى أو در مرتبهء واحديّت ظاهر آمده وجميع مؤثّرات هريك نيز با هر اسم يا صفتي پديدار ميگردند ؛ ولى نه بحكم افتراق آنها از يكديگر ؛ زيرا هر صفتي بظهور خود در مرتبهء واحديّت از دو معنى برخوردار است ؛ يكى اينكه آن صفت عين صفت ديگر است ، اگرچه در مفهوم غير از آن باشد ، دوّم اينكه هر صفتي عين ذات حقّ است وحكم افتراق با ذات در آن موردى ندارد ؛ وبالأخره الوهيّت عبارت از ذات حقّ است باعتبار ظهور أسماء وصفات از آن ؛ ليكن بحكم افتراق هر صفتي يا اسمى از صفت واسم ديگر ، ولذا هر صفتي برطبق استحقاق ذاتي خود پديدار ميگردد ، كه با استحقاق ديگرى متفاوت است ؛ پس در الوهيّت منعم ضدّ منتقم وبرعكس ، منتقم ضدّ منعم بوده وهر صفتي عبارت از تعيّن ذات حقّ در آن برطبق استعداد واستحقاق آن صفت ؛ ودر عين حال أحديّت وواحديّت نيز ، چنانكه گفته آمد ، دو مجلى از الوهيّتند كه هريك باقتضاء خود تجلّى يافته والوهيّت شامل هردو ميباشد ؛ وبعبارت ديگر أحديّت مجلاى : « كان اللّه ولم يكن معه شيئى » بوده وواحديّت هم مجلاى فرمودهء امام صادق عليه السّلام است كه بشيخ جنيد بغدادي منسوب گرديده ، كه فرمود : « الان كما كان عليه » و  « كُلُّ شَيْءٍ هالِكٌ إِلَّا وَجْهَهُ »  وبدين اعتبار أحديّت برتر وعاليتر از واحديّت بوده والوهيّت از هردو هم برتر وأعلى ميباشد ؛ ودر حقيقت الوهيّت حقّ هريك از مراتب أحدى وواحدى را برحسب استحقاق آنها ، داده وبزرگترين أسماء ومستجمع كلّ آنها وعزيزترين وارفع وأفضل أسماء اللّه است ؛ وفضل آن بر أحديّت همانند فضل كلّ است بر جزء خود ؛ وفضل أحديّت نيز بر باقي مظاهر ومجالي ذاتي نظير فضل كلّ بر جزء خود ميباشد ؛ وفضل واحديّت بر باقي تجلّيات حضرت حقتعالى هم ، چونان فضل جمع است بر افراد خود ؛ ولذا حكم هر صفتي در واحديّت غير از ديگرى بوده وجميع آنها از يكديگر مفترقند .\r\n\r\n« فرق بين أحديّت وعماء والوهيّت »\r\nتاكنون در مسئلهء أحديّت والوهيّت بتفصيل سخن رفته است ، ودر مسألهء عماء ، بايد دانستكه : عماء در لغت عبارت است از ابرهاى دور ومتراكم وسياه يا سفيد ويا بارنده وباران‌زاى ، ودر اصطلاح عرفاء شامخ ، از جمله أبو الغنائم كاشاني شارح فصوص الحكم ،\r\n\r\n","description":"","footnote":"","page_name":" 464 ","page_number":475},
  {"content":"\r\n\r\nعبارتست از همان أحديّت كه بجز حضرت حقتعالى ، كسى را در آن معرفتي نبوده وحجاب جلال الهى ميباشد ؛ وبرخى هم آنرا حضرت واحديّت أسمائي دانند ؛ كه منشأ أسماء اللّه وصفات أو بوده ووجه تسميهء آن به ابرهاى متراكم ودور يا رقيق ونزديك بلحاظ اينستكه : حضرت عماء بين آسمان أحديّت وزمين كثرت خلقي حائل است ؛ وآنچنانكه ابرهاى دور ومتراكم ويا رقيق ، حجاب بين زمين وآسمان ميباشند ، عماء نيز از همين شباهت وحكم برخوردار بوده ؛ ودر حديث نبوي ( ص ) وارد است كه كسى از آنحضرت پرسيد : « أين كان ربّنا قبل أن يخلق الخلق ؟ » يعنى پروردگار ما پيش از آنكه خلق را بيافريند ، در كجا واقع بود ؟ . آنحضرت در پاسخ فرمود : « كان في عماء ، ما فوقه هواء وما تحته هواء » يعنى در مرتبهء عماء يا أحديّت بود كه نه در زير ونه در بالاى أو هوايى بود . اين حديث بصورتهايى گوناگون از ابن قتيبة نقل گرديده كه اصحّ آنها همين صورت مورد استناد است .\r\nحضرت عماء متعيّن بتعيّن اوّل بوده ، ومحلّ كثرت وظهور حقايق ونسبتهاى اسمايى است ؛ ولذا پيش از خلق اوّل كه عقل نخستين باشد چيزى خلق نگرديده وعماء نيز از همين حكم وشأن وجودي بهره‌مند ميباشد ، وبعقيدهء برخى عماء در بين حضرت امكان وحضرت وجوب واقع بوده وبتحقيقى بهتر جامع هردو مرتبه ميباشد ودر اينصورت ديگر نميتوان آنرا بمرتبهء أحديّت منسوب داشت ؛ زيرا در مرتبهء أحدى ، هيچيك از أسماء وصفات ظاهر نميگردند وسوآل سائل از اسم ربّ است ونه اللّه ، ولذا پرسيد : « أين كان ربّنا قبل أن يخلق الخلق ؟ » وواضح است كه ربّ يعنى مرتبهء ربوبيّت حقّ ونه أحديّت ؛ امّا از سوى ديگر چون مرتبهء ربوبّيت ؛ چنانكه گفته آمد ؛ مرتبهء مقتضى أسمائي است كه موجودات طالب مظهريّت آنند ؛ واز حضرت حكيم على الاطلاق درخواست ظهور عيني خود را خارج دارند ؛ بايد همين مرتبهء ربوبيّت باشد ونه أحديّت كه مجلاى ذات حقّ بوده ونه صفاتست ونه أسماء ؛ بنابراين ، اگرچه سوآل سائل از ربّ است ونه اللّه ، امّا دنبالهء سوآل كه بوجود حقّ - سبحانه وتعالى - قبل از ايجاد هوا يا خلق ميباشد ، مفيد معنى الوهيّت است ونه أحديّت ؛ زيرا سائل با چنين سوآلى داراى شأن تشخيص بين چهار مرتبهء أحديّت والوهيّت وربوبيّت وواحديّت نبوده است ، وگرنه بطرح چنين سوآلى نمىپرداخت ، ومنظور آنحضرت نيز از پاسخ مزبور ، مرتبهء پيش از خلق وظهور موجودات عيني وخارجي است ؛ كه يا أحديّت است\r\n\r\n","description":"","footnote":"","page_name":" 465 ","page_number":476},
  {"content":"\r\n\r\nويا الوهيّت ، ونه ربوبيّت ، والبتّه ذكر اسم ربّ در سوآل مزبور ، مفيد معناى اللّه است ونه ربّ مورد اصطلاح .\r\nباقي نميماند مگر مرتبهء واحديّت كه ملّا عبد الرزّاق آنرا از قول برخى از عرفاء بدين مرتبه نسبت داده ؛ وچون مرتبهء واحديّت عبارت از مجلاى ظهور ذات حقّ باعتبار أسماء وصفات است ؛ بعيد نيست كه مرتبهء عماء موردنظر حضرت رسول أكرم ، همين واحديّت باشد ؛ وعرفاى شامخ نيز مرتبهء عماء را در همين دو مورد دانسته‌اند ولذا برخى به أحديّت وبعضي هم از آن بواحديّت تعبير كرده‌اند .\r\nامّا بهيچ‌وجه عماء را بمرتبهء ربوبيّت تعبير نكرده‌اند ؛ زيرا عماء عبارت از حقيقة الحقايق بلحاظ وجهي است كه نه متّصف بخلق بودن است ونه حقّ بودن .\r\nبنابراين ، عماء ذات محض حقتعالى از آن حيث ميباشد كه برزخي جامع در ميان احكام وجوب وامكان بوده ودر نتيجة جمع بين خالق وخلق است ؛ ودر باور برخى از أهل نظر نيز ، عماء تعيّنى است ممثّل در عقل اوّل ؛ كه از حيث برهان ضعيف مىنمايد ؛ وشيخ عبد الكريم لاهيجى - عليه الرّحمة والرّضوان - در كتاب « الانسان الكامل » مرتبهء عماء را مقابل أحديّت ميداند ؛ ليكن نه بتقابل تضادّ ونه تناقض ؛ زيرا گويد : در أحديّت أسماء وصفات مضمحل بوده وحكم ذات در ذات بمقتضاى تعالى يا ظهور ذات أحدى است ؛ در عماء نيز مجال ظهور هيچ صفت واضافه ونسبتي نبوده وبعبارت ديگر ، عماء حكم ذات حقتعالى است بمقتضاى اطلاق خود ؛ كه نه تعالى از آن فهميده ميشود ونه تدانى ، ولذا به « بطون ذاتي عمائى » مصطلح گرديده است ؛ پس صرافت ذاتي در أحديّت ، بحكم تجلّى وتعيّن حقّ است ؛ در صورتيكه صرافت ذات در عماء ، بحكم استتار از غير ذات اللّه بوده وبعبارت بليغتر ؛ عماء همان نفس ذات است باعتبار اطلاق در بطون واستتار از غير ونه از ذات حقّ ؛ وبهمين ملاحظه با هيچيك از مراتب الوهيّت وأحديّت وواحديّت يكى نبوده وبنفس خود مرتبه‌اى مستقلّ از مراتب هويّت صرفه ووجود واجب است ؛ ولذا حضرت رسول مكرّم ومعظّم اسلام ( ص ) ميتوانست در پاسخ سائل بفرمايد : كان اللّه في الهويّه أو الأحديّة أو الواحديّة وأو الرّبوبيّة ، واينكه بهيچ يك تفوّه نفرمود ، وبجملهء : « كان في عماء » پاسخ داد ، بسبب امتياز وخصوصيّت واقعي آن از مراتب ومجالي ديگر بوده است .\r\nتجلّى حضرت حقّ بعماء از مستأثراتى است كه از آن بغير تجلّى نميكند والبتّه خلق\r\n\r\n","description":"","footnote":"","page_name":" 466 ","page_number":477},
  {"content":"\r\n\r\nرا نيز نصيبي از آن متصوّر نيست ؛ زيرا اين تجلّى نه قبول اعتبار وانقسامى مىنمايد ونه اضافه واوصافى وهيچيك از موارد ياد شده در حضرت عماء از أزل نبوده وتا أبد هم نخواهد بود ؛ ولى حكم تجلّيات ديگر در زير حكم آن ميباشد ؛ كه مانند أنوار ساير كواكب در تحت شعاع خورشيد ، هم موجودند وهم معدوم ؛ زيرا آنچنانكه نور ستارگان از خورشيد است ، تجلّيات ديگر حضرت حقتعالى نيز از مرتبهء عماء بوده ودر ظهور سلطان تجلّى حقّ بعماء همانند قطره‌اى از دريا محسوبند ؛ ولذا آنچنانكه أسماء مستأثره را حكم بطون غلبه داشته ودر غيب ذاتند ، حكم مرتبهء عماء هم از خصيصهء بطون برخوردار بوده وجميع اعتبارات وإضافات وأوصاف از آن ساقط ميباشند .\r\n\r\n","description":"","footnote":"","page_name":" 467 ","page_number":478},
  {"content":"\r\n\r\n\r\nفصل پنجم در تنزيه وتشبيه حقتعالى\r\nابن منظور افريقى در كتاب معتبر « لسان العرب » تنزيه را عبارت از دورى وبعد دانسته ، وگويد : « وأصله من البعد » وبيابان بدور از آب وعلف ، ودورى از آلودگى را نزاهت نفس دانند ، واز عايشه منقول است كه « صنع رسول اللّه شيئا ، فرخّص فيه ، فتنزّه عنه قوم ، أي تركوه وأبعدوا عنه » وعرب ، مرد عفيف را نزه الخلق گويند ونزّه الرّجل ، أي باعده عن القبيح ؛ والنّزاهة : البعد عن السّوء ، والتّنزيه : تسبيح اللّه عزّ وجلّ وإبعاده عمّا يقول المشركون . أزهرى ميگويد تنزيه خداوند تعالى ، تقديس اوست از آنچه مشركان گويند ، ودور داشتن اوست از شريك وشبيه وغيره . امّا تشبيه در همين لسان العرب ، بمعناى شبيه كردن كسى بچيزى يا چيزى بچيز ديگر ويا همانندى كسى بكسى در عضو يا اندام ويا اخلاق وبجز اينها بكار رفته وفي المثل گفته‌اند : « أشبه الرّجل امّه » ويا « أشبه أباه » وهم مثل بودن يا مماثلت نيز بمعنى مشابهت آمده وتشبيه وتمثيل را در رديف هم قرار داده‌اند ؛ وشبهه را با التباس يكى دانند ؛ ودر قرآن حكيم ، متشابهات در برابر محكمات آمده ؛ كه اگر معناى اجمالي آن فهميده گردد ، برگشت بمتشابهات دارد ، واگر راهى بشناخت مفهوم آن نباشد ؛ هر تفسير وتبيينى كه از معصوم بر ما رسيده ودر تفهّم آن معتبر باشد ؛ مستند است وگرنه سكوت أولى است ؛ تا آنگاه كه با ظهور قائم آل محمّد ( ص ) وبوسيلهء آنحضرت تفسير شود ودر حدّ فهم أهل علم درآيد ؛ مانند بيشتر فواتح سور ، كه از حروف مقطّعه تركيب يافته است ؛ وبا اينكه برخى از حروفيّه ونقطويّه در پيرامون حروف متّصلهء فواتح سور ؛ سخنانى در حدّ معرفت\r\nو \r\n","description":"","footnote":"","page_name":" 468 ","page_number":479},
  {"content":"\r\n\r\nادراك آدمي گفته‌اند ؛ ليكن بر وجه يقين وحتّى ظنّ متاخم بعلم يا قريب اليقين هم نيست .\r\nبارى ، تنزيه در اصطلاح عرفاء عبارتست از پاك ودور دانستن ذات حقتعالى ، از هرگونه اسم ووصف واضافه وربط وتعلق ونسبت ناسزا ، وبهمين ملاحظه تنزيه يعنى انفراد ذات قديم بأوصاف وأسماء استحقاقى أو ، ليك از نفس أو وبراي نفس أو وآنهم بطريق اصالت وتعالى ونه باعتبارات حادثهء ديگر ؛ ولذا تنزيه حقّ را عبارت از تنزيه أو از همين تنزيه دانسته‌اند ، وبعبارت ديگر حضرت حقتعالى منزّه از هرگونه تنزيهي است كه در مقابل تشبيه بكار ميرود ؛ مانند اينكه ذات أو مطلق از قيد اطلاق وتقييد است ؛ واگر تنزيه را در مقابل تشبيه بكار بريم ، حتّى از اين تنزيه نيز منزّه بوده وفوق ودور از اين نسبت ميباشد ؛ پس جملهء « تنزيهه عن تنزيهه » يعنى مطلق از قيد اطلاق بودن أو ؛ وامّا تنزيهي كه در مقابل تشبيه آيد ، مرتبهء پايين‌ترى از تشبيه است ، اگرچه پايين‌تر از اين تشبيه ؛ تنزيه از آلودگى وتلطّخ به رسوم وأوصاف ونسبتهاى امكاني است ، كه همهء آنها در صفت سلبى ممكن بودن فرآهم ميباشد ؛ بنابراين ، تنزيه دوّم بمعناى دور بودن ذات حقتعالى از نسبتهاى درخورد ممكن وعالم امكان است ؛ وتنزيه اوّل ، عبارت از تقديس اوست از همين تنزيه مقابل تشبيه . پس آنچه ما از تنزيه حقتعالى مىفهميم ، تنزيه در مقابل تشبيه است كه ذات أو از اين تنزيه هم منزّه ومبرّى بوده ، ودر حدّ انديشه وتعقّل هيچ ممكن الوجودي در نمىگنجد ، وبدين ملاحظه آنرا تنزيه ذاتي ناميده‌اند ، وتنزيه مزبور از تنزيه خلقي وامكاني مبرّى ومقدّس بوده ، ونه تنها چنين تنزيهي در مخلوقات أو ودر عالم امكان محقّق نيست ؛ بلكه در تصوّر هيچ ممكن ومخلوقى راه ندارد ؛ ليكن مراد اين نيست كه حضرت حقّ داراى صفات ونسبتهاى كمالى ممكنات نيست ؛ زيرا هرچه در مخلوق باشد ، از خالق است ومعطى شيئى ، فاقد شيئى مورد إعطاء نخواهد بود ، وبهمين دليل حضرت حقتعالى در قرآن حكيم ، خود را بصفات تشبيهى ممكنات وانسانها موصوف داشته ، فرمايد :  « أَ أَنْتُمْ تَزْرَعُونَهُ أَمْ نَحْنُ الزَّارِعُونَ »  و  « اللَّهُ يَسْتَهْزِئُ بِهِمْ وَيَمُدُّهُمْ فِي طُغْيانِهِمْ يَعْمَهُونَ »  و  « إِنَّ الْمُنافِقِينَ يُخادِعُونَ اللَّهَ ، وَهُوَ خادِعُهُمْ »  كه خداوند در اين آيات خود را به استهزاءكننده وممدّ در طغيان وخدعه‌گر وزارع معرّفى كرده است ؛ در حاليكه پست‌ترين نوع انسان هم ، رضا بداشتن صفات خدعه واستهزاءكننده وغيره نميدهد ، وحتّى اگر موصوف بچنين صفاتى هم باشد ، بقبول أسماء خادع ومستهزئ\r\n\r\n","description":"","footnote":"","page_name":" 469 ","page_number":480},
  {"content":"\r\n\r\nرضايت نخواهد داد .\r\nدر نتيجة ، تنزيه حضرت حقّ بمعناى دوّم آن ، يعنى در مقابل تشبيه ، تنزيهي است عين تشبيه وتشبيه أو بصفات امكاني هم تشبيهى است در عين تنزيه ؛ زيرا ذات حقتعالى حتّى در صفت امكاني هم ، مانند خدعه‌گر واستهزاء يا مسخره كردن وزراعت ؛ شبيه ممكنات ومخلوقات خود نبوده وخدعهء أو الهى واستهزاء وى بدور از اعتبارات وأوصاف امكاني است ولذا زراعت أو نيز هرگز بمعناى متداول وعرفى زارع نميباشد ؛ زيرا زارع ، خالق زمين وآب وخورشيد وهوا وبذر وقوّهء كمالى مندرج ومندمج در آن نيست ؛ وهمهء اينها به اضافهء افاضهء هستى ولوازم ومتعلّقات بدان در ذات حقتعالى واز أو بوده ونه از هيچ ممكنى ديگر ؛ بنابراين ، چه ربطى را ميتوان در خدعهء خدا واستهزاء وزراعت أو با آدمي تعيين كرد ، كه قابل دقّت وامعان‌نظر باشد ؟ ! ؛ وبالمآل تشبيه أو عين تنزيه از صفات خلقي بوده وذات أو از همين خصيصهء تشبيه بصفات امكاني ، منزّه ومقدّس بوده وآنهم بما لا يتناهى بالشدّة وبالعدّة وبالمدّة ؛ ولذا يكى از أوصاف موحّد حقيقي وآنهم بحقّ توحيد ، اينست كه ، ذات باريتعالى را در عين تنزيه در تشبيه بنگرد ودر عين تشبيه در تنزيه بداند ؛ تا بحقيقت شناخت حقّ نائل گردد ؛ وگرنه ، هم تشبيه بدون تنزيه غلط وكفر است وهم تنزيه بدون تشبيه بگونه‌اى از كفر خفىّ مىانجامد ؛ اضافه‌تر اينكه قائلان بصرف تنزيه بدون تشبيه ؛ در فهم برخى از أحاديث قدسي يا نبوي درمانده وبالنّتيجه در توحيد ناقصى بسر ميبرند ؛ مانند اين حديث : « رأيت ربّى في صورة شاب أمرد » كه فهم تأويلى آن براي تنزيه‌كنندهء تنها وبدون تشبيه ، غير ممكن است ؛ ولذا راهى جز انكار صدور حديث مزبور از نفس نفيس نبوي ( ص ) نخواهد داشت ؛ چنانكه عموم متشرّعان وفقهاء صرف ، همانند غاغهء عوام النّاس وناقصان در معارف الهى وحقايق تعالى ربّانى ، گرفتار اينگونه از وسوسه‌ها بوده وهستند ، وبرعكس اگر موحّد تنها به تشبيه ؛ بدون تنزيه حقّ قائل باشد ، هميشه در دام كثرت مبتلا بوده وهيچگاه مفرّى از آن نخواهد يافت ؛ زيرا عالم تشبيه عين عالم كثرت بوده وبرعكس تنزيه بدون تشبيه نيز عين وحدت است ؛ در صورتيكه توحيد صحيح وعارفانه وكامل ، عبارت از اعتقاد بكثرت در عين وحدت بوده وقبول وايقان بوحدت در عين كثرت ميباشد ، وناظر بهمين معنى است كه مولانا جلال الدّين بلخى سروده است :\r\n اى صفاتت آفتاب معرفت * آفتاب چرخ ، بندِ يك صفت \r\n\r\n","description":"","footnote":"","page_name":" 470 ","page_number":481},
  {"content":"\r\n\r\n گاه خورشيد وگهى دريا شوى * گاه كوه قاف و ، گه عنقا شوى \r\n تو نه اين باشى ، نه آن در ذات خويش * اى فزون از وهمها ، وز بيش ، بيش \r\n از تو اى بىنقشِ با چندين صُوَر * هم مُشَبّه ، هم موحّد ، خيره‌سر \r\n گه مُشبّه را موحّد ، ميكند * گه موحّد را ، صُوَر ، ره ميزند \r\n آينه‌ى دل ، چون شود ، صافي وپاك * نقش‌ها بيني ، برون ، از آب وخاك \r\n هم به‌بينى نقش وهم نقّاش را * فرش دولت را و ، هم فرّاش را \r\nپس ، تشبيه در ذات الهى عبارت از صورت جمال اوست ، زيرا جمال الهى را معاني متعدّدى بوده ودر حقيقت همان أسماء وصفات اوست ، كه در تجلّيات وتعيّنات أو گاهى بصورت معقول وگاه ديگر محسوس پديدار گرديده وبتعبيرى بهتر ، صورت محسوس آن : « رأيت ربّى في صورة شاب أمرد » ومعقول آن همانند : « أنا عند ظنّ عبدي بي ، فليظنّ بي ما يشاء » كه تشبيه در حديث نخست محسوس ودر دوّم معقول است ، وبدون هيچ شكّى ، ظهور حضرت حقتعالى بصورت جمال خود در هر مظهرى اعمّ از محسوس يا معقول ، امرى صحيح وحقيقتي غيرقابل ترديد است ؛ ولذا بهمانگونه كه تنزيه أو حقّ است ، تشبيه أو نيز حق بوده وهردو عين يكديگرند ؛ ودر اين معنى جز كاملان وراسخان در علم ، كسى بژرفاى آن نائل نيامده است ؛ وبهمين جهت ، هر صورتي از صور موجودات ، اعمّ از مجرّد ومادّى ومحسوس ومعقول ، صورتي از صور الهى وجمال اوست كه در مجالي ومظاهر جزئي وكلّى جلوه‌گر آمده ، ودر عين كثرت تشبيهى ، داراى وحدت تنزيهي بوده وبرعكس ؛ امّا آنچه بر ورأى تنزيه وتشبيه مزبور موردنظر عارف وأهل اللّه است ؛ همان تنزيه از تنزيه ميباشد كه مورد اعتقاد نهائي كاملان در معرفة اللّه است ؛ ولذا بايد دانست چنانكه براي حضرت حقتعالى دو تنزيه متصوّر است ؛ جمال الهى را نيز دو تشبيه بوده وبذاتى ووصفى موسوم ميباشد . تشبيه ذاتي حقّ اينستكه : آنچه مربوط بصور موجودات ومحسوسات است از وجهي مظاهر صور أسماء وصفات أو ميباشند وشبه محسوسات يا موجودات شبحي ومثالي ووهمى هم‌چنين بوده واز حكم محسوس برخوردارند وتشبيه وصفى هم عبارت از صور معاني أسمائي حقّند كه منزّه از تشبيه بمحسوس ميباشند ؛ وتشبيه حقّ ، بصورت محسوس در سورهء نور نازل است ، كه فرمايد :  اللَّهُ نُورُ السَّماواتِ وَالْأَرْضِ ، مَثَلُ نُورِهِ كَمِشْكاةٍ فِيها مِصْباحٌ الْمِصْباحُ فِي زُجاجَةٍ الزُّجاجَةُ كَأَنَّها كَوْكَبٌ دُرِّيٌّ يُوقَدُ مِنْ شَجَرَةٍ مُبارَكَةٍ ، زَيْتُونَةٍ ، \r\n\r\n","description":"","footnote":"","page_name":" 471 ","page_number":482},
  {"content":"\r\n\r\n لا شَرْقِيَّةٍ وَلا غَرْبِيَّةٍ ، يَكادُ زَيْتُها يُضِيءُ ، وَلَوْ لَمْ تَمْسَسْهُ نارٌ ، نُورٌ عَلى نُورٍ يَهْدِي اللَّهُ لِنُورِهِ مَنْ يَشاءُ وَيَضْرِبُ اللَّهُ الْأَمْثالَ لِلنَّاسِ  يعنى : خداوند وجود خود را بنور آسمانها وزمين ، تشبيه وتمثيل نموده وفرمايد : مثل نور خدا چون چراغدانى است كه آن چراغ درون شيشه‌اى قرار گيرد وآن شيشه هم چونان ستاره‌اى تابان ، از روغن ميوهء درخت پربركت زيتون بدرخشد ، كه نه خاورى ، يا وحدت صرف ، ونه باخترى يا كثرت محض است ، وروغن مزبور خودبخود افروخته مىگردد ؛ هرچند آتشى بدان نرسد ؛ نوري است افزوده بر نور ديگر وخدا هركس را كه بخواهد ، بدان نور هدايت ميكند وحقايق الهى را براي فهم مردم بصورت تمثيل وتشبيه بيان ميكند .\r\nدر اين كريمهء قرآني ، خداوند متعال خود را بنور محسوس آسمانها وزمين تشبيه كرده كه در چراغدان قرار گرفته وآن چراغدان هم در وسط شيشه‌اى بوده وآن شيشهء درخشنده ، نور خدا را از روغن ميوهء درخت زيتون ميگيرد ، تا آخر آية كه تمثيل در تشبيه وتشبيه در تشبيه ديگر انجام وتحقق يافته است .\r\nنكتهء سزاوار تحقيق در كريمهء ياد شده اينستكه : اگر آدميان قادر بتعقّل وفهم صحيح توحيد ذاتي وصفاتى وافعالى حقّ بوده وذات أقدس الهى را آنچنانكه بايد ، ميشناختند ؛ تمثيل ذات حضرت نور الأنوار ، بنور محسوس ومادّى كه فروغ‌بخش آسمانها وزمين است ، معنى ومورد نداشت ؛ چه رسد بدينكه آن نور محدود بحدود مصباح بوده وآن مصباح نيز محدود در زجاجه‌اى باشد كه درخشندگى وتابندگى شيشهء مزبور از روغن زيتون است ؛ ولذا هرگز چنين تمثيل وتشبيهى از حقيقت حقّهء الهى كه منزّه از تنزيه است ؛ چه رسد به تشبيه آنهم تشبيه معقول ونه محسوس ، نخواهد كاست وتشبيه أو عين تنزيه وتنزيهش عين تشبيه ميباشد ؛ چنانكه در كريمهء ديگر فرمايد :  « لَيْسَ كَمِثْلِهِ شَيْءٌ ، وَهُوَ السَّمِيعُ الْبَصِيرُ »  كه جملهء نخست :  لَيْسَ كَمِثْلِهِ شَيْءٌ  دلالت بر تنزيه مطلق دارد ، زيرا در آية فرمايد : مانند مثل خدا نيست ، چه رسد بمثل أو ، ومانند مثل غير از مثل است ؛ ودر بقيّهء آية :  « وَهُوَ السَّمِيعُ الْبَصِيرُ »  حضرت حقّ خود را بموجودات وحيوانات داراى سمع وبصر شناسانده است واين معنى عين تشبيه ميباشد ، وكاف در جملهء قرآني :  « كَمِثْلِهِ »  كاف زائد نبوده وبمعناى مانند است كه بمثل اضافه شده وبمفهوم مانند مثل بكار رفته است .\r\nبارى ، در آيهء نور ، بنا بعقيدهء عرفاى شامخ ، خدا نور ذاتي خود را بمشكات ومصباح\r\n\r\n","description":"","footnote":"","page_name":" 472 ","page_number":483},
  {"content":"\r\n\r\nوزجاجه تمثيل كرده وانسان كامل را صورت تشبيه مزبور قرار داده واز مشكات ، صدر ، واز مصباح ، سرّ وروح واز زجاجه ، صدر يا سينهء أو را اراده كرده واز شجرهء مباركهء زيتونه ، ايمان بغيب انسان كامل را خواسته است ؛ ودر واقع ظهور حقّ را در صورت خلق كامل شناسانده ومراد از شجرهء زيتونه حقيقت مطلقى است كه نه از كلّ وجوه حقّ ونه از كلّ وجوه خلق ميباشد ؛ واين شجره موصوف ، شرقي يا غربى نبوده ، در عين شرقي غربى است ودر عين غربى شرقي بوده وجامع وحدت شرقي وكثرت غربى ميباشد ؛ وبتعبير ديگر عصاره‌ايست از قشر تشبيه ولبّ خالص تنزيه ؛ وامّا مراد از  « لا شَرْقِيَّةٍ »  ايجاب تنزيه مطلق است بطوريكه نفى هرگونه تشبيهى را ميكند و  « لا غَرْبِيَّةٍ »  نيز تشبيه مطلقى است كه نفى تنزيه مطلق را كرده و  « يَكادُ زَيْتُها يُضِيءُ »  ايمان ويقين انسان كامل است كه ظلمت زيت را بنور خود رفع ميكند ، و  « لَوْ لَمْ تَمْسَسْهُ نارٌ »  همين نور عيانى است كه نور ايمانى بدان تشبيه شده وهدايت هم بنور تنزيهي ميباشد .\r\n\r\n« نظريّهء شيخ أكبر - ابن عربى - وشارحان فصوص الحكم أو در » « تنزيه وتشبيه »\r\nمحيى الملّة والمعرفة والدّين ، ابن عربى در فصّ حكمت سبّوحى در كلمهء نوحى ، وأبو الغنائم كاشاني در شرح خود ، سبّوح را با تعبير برخى از علماء ، عبارت از تنزيه حضرت حقتعالى از هر نقص وآفت معنى كرده وذات أو را از امكانيّت وافتقار منزّه دانسته‌اند .\r\nليكن ابن عربى حتّى اين تنزيه را نيز درخورد حضرت حق نشناخته وگويد : حقّ تقديس وتنزيه ذات واجب الوجود همان است كه خود أو بتقديس وتنزيه خويش پرداخته ودر حقيقت تنزيه عن التّنزيه در شمار مىآيد ونه تنزيه در مقابل تشبيه . امّا قيصرى شارح عارف فصوص الحكم ، حكم غالب بر نوح را تنزيه حقتعالى از نقائص وافتقار خلقي ميداند ؛ ليكن نه از اين حيث كه نوح عليه السّلام جامع بين تنزيه وتشبيه نبود ؛ بلكه اقتضاى دورهء بت‌پرستى اين بود كه حضرت نوح براي غلبهء حكم تنزيه بر تشبيه حاكم بر عابدان أصنام وأوثان ؛ وايجاد تعادل بين ايندو ، در جهت تنزيه حقّ پافشارى كرده ودر عين عدم غفلت از تشبيه ، در اثبات حكومت تنزيه پايدارى واستقامت نمايد ؛ ودر تسبيح حقّ وقدّوسيت أو ، به تنبيه امّت خود پرداخته واز تداول تشبيه وبت‌پرستى جلوگيرى كند ، اگرچه در مدّت نهصد وپنجاه سال دعوت مردم آنروزگار به تنزيه ، بيش\r\n\r\n","description":"","footnote":"","page_name":" 473 ","page_number":484},
  {"content":"\r\n\r\nاز هشتاد وپنج مريد تحصيل نكرد . ابن عربى در فصّ « 1 » مورد بحث گويد : أهل حقايق تنزيه در جناب الهى را عين تحديد وتشبيه وتقييد دانند ومؤمني كه صرفا قائل به تنزيه است ، يا مقلّدى جاهل ويا داراى سوء أدب بحقتعالى بوده وندانسته بتكذيب حق ورسل أو مبادرت كرده است ؛ زيرا حضرت حقّ را بقيد اطلاق مقيّد كرده است . امّا حق تحقيق وتحقيق حقّ اينستكه : منزّه صرف ومشبّه محض ، هريك از جهتي نادان وبىادبند ؛ وايندو از دو وصف ، خالى وبدور نمانده‌اند : اوّل ، يا به نبىّ ورسولي گرويده ومعتقدند ، واز شرايع حقّه پيروى ميكنند ؛ ودوّم اينكه يا از انديشه وفكر خود به صرف تنزيه حقّ مبادرت كرده‌اند ؛ در صورت نخست ، اگر به تنزيه حقّ در عين تشبيه معتقد نباشند ؛ نسبت بذات حقّ جاهلند ، اگرچه پير وأديان آسمانى محسوب شوند ؛ وبتعبير ديگر در رديف غاغهء عوام النّاس درشمارند ؛ زيرا في الحقيقة بتكذيب خداوند متعال در مقام ظهور بصور ممكنات پرداخته‌اند ؛ ودر عين اعتقاد ببرخى از الهيّات ، بتكذيب بعض ديگر آن مبادرت نموده واز فرط تنزيه ، منكر حقايق تشبيهى حضرت حقّند ، ودر اعتقاد بمفادّ كريمهء :  « لَيْسَ كَمِثْلِهِ شَيْءٌ ، وَهُوَ السَّمِيعُ الْبَصِيرُ »  تنها بقسمت اوّل اين كريمهء الهى قائلند ، ونه بخش ديگر يا دوّم آنرا ؛ در صورتيكه بحقّ اعتقاد علمي ، حتّى به قسمت اوّل آن نيز ، كه في الحقيقة تنزيه از تنزيه است ؛ عقيده‌مند نميباشند ؛ وامّا اگر كسى از فكر وعقل خود وبدون اعتقاد بشرايع حقّه ، معتقد به تنزيه صرف باشد ؛ أو نيز به تعطيل حضرت حقّ از تشبيه پرداخته وبحقّ توحيد وكمال معرفت الهى نائل نيامده است ؛ ليكن صرفنظر از اين دو گروه دور از حقيقت توحيد ؛ جمعى از أهل معرفت وراسخان در علم ، وجود دارند كه به تبعيّت از أنبياء ورسل وائمّهء معصومين - صلوات اللّه عليهم أجمعين - ونيز با ادراك حقايق وتأمّل وتوغّل در مسائل الهى ، به تنزيه در عين تشبيه وبه تشبيه در عين تنزيه نگريسته وبا وصف عيني بودن ايندو ، بهردو امر ياد شده معتقدند وبحقّ تحقيق وتحقيق حق دست يافته‌اند .\r\nبارى ، طبق كريمهء قرآني :  « سَنُرِيهِمْ آياتِنا فِي الْآفاقِ وَفِي أَنْفُسِهِمْ ، حَتَّى يَتَبَيَّنَ لَهُمْ أَنَّهُ الْحَقُّ ، أَ وَلَمْ يَكْفِ بِرَبِّكَ أَنَّهُ عَلى كُلِّ شَيْءٍ شَهِيدٌ »  يعنى بزودى نشانه‌هايى از وجود خود\r\n\r\n\r\n","description":"","footnote":"\r\n( 1 ) - هداية الأمم يا شرح كبير بر فصوص الحكم ابن عربى ، تأليف وتحقيق غلامحسين رضانژاد « نوشين » از انتشارات الزّهراء سال 1380 شمسي .\r\n","page_name":" 474 ","page_number":485},
  {"content":"\r\n\r\nرا در مظاهر آفاقي ونيز در مجالي نفوس آنان ؛ بدانها خواهيم نمود ، تا بوضوح بنگرند وبآشكارا براي آنها مبيّن گردد ، كه خداوند بر حقّ است ، وآيا همين دلالتها ونشانه‌ها در اثبات اين مسئله كه پروردگار تو در همه‌جا حاضر است ، كافى نيست ؟ .\r\nدر كريمهء مزبور ، آيات آفاقي حقّ ، عبارت از صور مظاهر أسماء اللّه است كه در تحليل غايى عين مسمّى بوده واگر ظهور حضرت حقتعالى در تحت حكومت اسم قيّوم وظاهر نباشد ، هيچ نشانه ونمودارى از آسمانها وزمين وجود نخواهد داشت ؛ وتنها آيات آفاقي دليل بر وجود پروردگار نبوده واين آيات مؤيّد به آيات أنفسى هم ميباشند وجملهء  « وَفِي أَنْفُسِهِمْ »  دليل بر اثبات معنى مزبور است ؛ ولذا نشانه‌هاى وجود حقّ در آفاق ، عبارت از مظاهر أسماء اللّه بوده واين صور تفصيلي كائنات از حيث وجودات مقيّدهء خود ، عين أسماء پروردگارند كه بنگرشى باطني با مسمّاى خود از حيث ربط مقيّد بمطلق متّحد به اتّحاد عيني ميباشند ؛ ومراد از أنفس در كريمهء مباركه عبارت از رؤيت نفساني عوالم باطني وروحاني وأمرى يا مرسلات است كه در ذات وعين انسان كامل موجود بوده وفي الحقيقة عارف ، حضرت حقتعالى را يكبار در حقايق تشبيهى وخارجي يا در آفاق مىبيند ؛ وبار ديگر بنحوى روشن‌تر در نفس خود مشاهده كرده وهرگونه تشكيك وترديد أو را در شناخت اجمالي پروردگارش مرتفع وبرطرف ميكند ، تا سرانجام بر أو منكشف ومعلوم گردد كه جميع اين صور ومرايا ومشهودات خارجي وملاحظات نفساني وباطني وى از حقائق الهى ؛ مظاهر ومجالي ظهور أسماء اللّه بوده وبشناخت تشبيهى حضرت حقّ نائل شده است ؛ وبهراندازه كه انسان بحدود وأشياء ومكوّنات عيني وخارجي وباطني يا نفساني از حيث طبيعت وقوى ولوازم وتعلّقات وروابط ومناسبات وعوارض ونقص وكمال نسبى وشدّت وضعف وفقر وغنى وتوابع ولواحق آنها بعلم اجمالي يا تفصيلي آشنا وشناساتر گردد ، بهمين مقدار بمعرفة اللّه وأسماء وصفات وإضافات وافعال أو نزديكتر شده واز معرفت اندوختگان حضرت حقّ خواهد بود ، واينگونه از نگرش وادراك وتعقّل ، جز از طريق تفكّر در خلق آسمانها وزمين وموجودات ما بين آنها تحصيل نخواهد گرديد ، ودر مقام تسميهء اينگونه از معرفت ، جز از طريق مشبّه دانستن حضرت حقّ در عين منزّه بودنش ؛ امكان تحقّق وحصول نخواهد داشت ؛ وچنين معرفتي از أنبياء ورسل وبويژه حضرت خاتم المرسلين ( ص ) وائمّهء معصومين موروث است كه فرمود : « رأيت ربّى في أحسن الصّورة »\r\n\r\n","description":"","footnote":"","page_name":" 475 ","page_number":486},
  {"content":"\r\n\r\nو « أبيت عند ربّى » وآيات وأحاديث قدسي ديگر كه همگى دلالت بر تنزيه در عين تشبيه وتشبيه در عين تنزيه دارند ؛ وبهمين ملاحظه حضرت شيخ أكبر - محيى المعرفة والدّين - سروده است :\r\n فإن قلت بالتّنزيه ، كنت مقيّدا * وإن قلت بالتّشبيه ، كنت محدّدا \r\n وإن قلت بالأمرين ، كنت مسدّدا * وكنت إماما ، في المعارف سيّدا \r\n فإيّاك والتّشبيه إن كنت ثانيا * وإيّاك والتّنزيه ، إن كنت مفرّدا \r\nدليل قرآني باينكه كلّ موجودات عالم از مرسل ومجرّد ، تا مادّى وطبيعي ، همگان مظاهر ذات وأسماء وصفات وافعال حقّند ، اينستكه هريكرا بفراخور وجود آنها تسبيحى است كه وجودشان عين آن تسبيح بوده ؛ واين آية در هر سه سورهء الحديد والحشر والصّف يكسان نازل است كه :   « سَبَّحَ لِلَّهِ ما فِي السَّماواتِ وَما فِي الْأَرْضِ ، وَهُوَ الْعَزِيزُ الْحَكِيمُ » *   كه مراد از سماوات وآنچه در آنست ، همان موجودات أمرى ومرسل بوده ، وزمين وآنچه در آنست ، موجودات طبيعي ومادّى ميباشد ؛ واين معنى در كريمهء :  تُسَبِّحُ لَهُ السَّماواتُ السَّبْعُ وَالْأَرْضُ وَمَنْ فِيهِنَّ  مورد تأييد واقع شده وحتّى اينكه تسبيح هرچيز عين وجود آنست ؛ نيز در آيهء :  وَيُسَبِّحُ الرَّعْدُ بِحَمْدِهِ وَالْمَلائِكَةُ مِنْ خِيفَتِهِ  و  « يُسَبِّحُونَ اللَّيْلَ وَالنَّهارَ ، لا يَفْتُرُونَ »  يعنى رعديكه از تراكم ابرها وكيفيّاتى خاصّ توليد ميگردد ، عين حمد الهى است ، ودر آيهء ديگر فرمايد :  « كُلٌّ قَدْ عَلِمَ صَلاتَهُ وَتَسْبِيحَهُ »  و  « وَلكِنْ لا تَفْقَهُونَ تَسْبِيحَهُمْ »  كه عدم فترت شب وروز در تسبيح وعدم فهم انسان از تسبيح كلّ موجودات أمرى وخلقي وغيره ؛ دليلي بر عيني بودن تسبيح است در موجودات ، ولذا محيى الملّة والمعرفة والدّين ، ابن عربى در باب دوازدهم از فتوحات مكّيه ، پس از بحث در معرفت دور فلك محمّدى ، گويد : آنچه كه جماد ونباد ناميده شده ، در باور ونظر ما داراى روح بوده ودر عادت ؛ از ادراك غير أهل كشف ، پنهان است وهمانند حيوان در حسّ وادراك همگان درنمىآيند ؛ امّا همهء جمادات ونباتات در نزد أهل كشف زنده وداراى نطق بوده ، وچون هر موجود از مزاجى خاصّ تركيب يافته است ؛ از ديگران بهمين وصف ممتاز بوده وتسبيح براي موجودات معنى ندارد ؛ مگر براي زندگان خردمند ودانا ، وما ذكر وتسبيح خدا را از سنگها برؤيت عيني ديديم وشنيديم ، كه بزبان نطق خود حضرت حقتعالى را تسبيح وذكر ميكردند وگوش من آنرا مىشنيد ، ونيز شيخ أكبر در همين باب فرمايد : « كذلك المسمّى جمادا ونباتا ، أخذ اللّه\r\n\r\n","description":"","footnote":"","page_name":" 476 ","page_number":487},
  {"content":"\r\n\r\nبأبصارنا وأسماعنا عمّا هم عليه من النّطق » ولذا بر انسان موحّد است كه معتقد به تشبيه بدون تنزيه وبرعكس نباشد ، تا بحقيقت معناى تشبيه وتنزيه نائل آمده وبكمال توحيد حقّانى برسد ؛ وبالجملة بايد حضرت حقّ را در مرتبهء الوهيّت منزّه دانست ودر مرتبهء مألوه بودن مشبّه واعتقاد بيكى بدون ديگرى ناقص بوده وچنين معرفت وتوحيد از درجهء كمال انسان وخليفة اللّه بودنش بدور است ؛ در صورتيكه انسان كامل در عين كلّ أشياء چه بطور مطلق وچه مقيّد ، خدا را مشاهده كرده وبديدار أو نائل مىآيد ؛ وبقول أبو سعيد أبو الخير مهنى :\r\n در عالم ، اگر فلك وگر ماه وخور است * از بادهء هستى تو ، پيمانه خور است \r\n فارغ ز جهانى وجهان ، غير تو نيست * بيرون ز مكاني و ، مكان از تو پر است \r\nشيخ مؤيّد الدّين جندي در شرح خود بر ابيات منقول محيى الدّين عربى گويد : عموم حكم بر وصف حقتعالى بجمع بين تنزيه وتشبيه بر وجه اطلاق ؛ تعريفى كامل وتوصيفى شامل بوده وأرباب توحيد وأصحاب جمع وتفريد را چنين تعريفى شايسته ميباشد ؛ زيرا عدم انحصار در يكى از دو صفت تنزيه وتشبيه ويا بجمع هردو معتقد بودن ، كفايت در توحيد أرباب معرفت نداشته وبايد هريك از ايندو را در عين ديگرى ديد ونه بنحو جداگانه .\r\nبايد دانستكه غيب ذات حقتعالى ، مرتبهء عدم تعيّن ولا اسم ولا رسمي بوده ودر هيچ مشهدي از مشاهد شهودي متعيّن ومشهود نخواهد بود ؛ ليكن در مرتبهء ظهور ذات وأسماء وصفات أو در مشاهد ومجالي أمرى وخلقي ومرسل ومادّى ، در مطلقات مطلق ودر مجرّدات مجرّد بوده ، ودر نتيجة وجود حقتعالى از حيث غيب مطلق خود ظهورى ندارد ؛ ولى بلحاظ ظاهر بودن در كلّ مشاهد ومظاهر ومجالي پديدار گرديده وعين وجود آنهاست ؛ ودر نتيجة سه مفهوم از حقيقت مزبور جلوه‌گر است : يكى مطلقى كه هر مقيّدى را بدان حمل مىكنيم وبرعكس ، يعنى ديگر مقيّدى كه مطلق را بدان حمل مىنماييم ، وسه ديگر اينكه هريك از مطلق ومقيّد را از ذات أو نفى كرده وحضرت حقّ را مطلق از اطلاق وتقييد بدانيم ؛ وبالمآل حريم كبريايى ويرا از هرگونه اطلاق وتقييدى منزّه ومبرّى بداريم ؛ درحاليكه با مطلق‌ها مطلق ومنزّه وبا مقيّدات مشبّه بوده ؛ در عين ظهور باطن ودر كمال بطون وغايت آن نيز ظاهر است ؛ وجميع نمودها وبودها ، وكلّ صور ما سوى از مظاهر خلقي وأمرى ومحسوس ومعقول ومرائي تجلّيات\r\n\r\n","description":"","footnote":"","page_name":" 477 ","page_number":488},
  {"content":"\r\n\r\nنور ومجالي تعيّنات وظهور أو در شؤون وأمور مفصّله بوده وهويّت أو در كلّ عوالم بود ونمود ، عين أحديّت وواحديّت أسمائي وصفاتى وافعالى وى بوده وبراي هميشه ودر جميع أحوال در ضمن حقيقت عيني وباطني خود ، مشبّه در عين تنزيه ومنزّه در عين تشبيه ميباشد واگر عيني بودن ايندو را از نظر دور داريم ، بخلط مراتب وشؤون أو مبادرت كرده ودر توحيدي ناتمام ومعرفتي يكطرفه وناموجّه ، بشناخت ذات وأسماء وصفات أو پرداخته‌ايم ، وبمفادّ اين كريمه  « لَيْسَ كَمِثْلِهِ شَيْءٌ »  كه غايت تنزيه است توجّه نداشته ومعطّل مانده‌ايم ، ونيز بكنه معناى جملهء ديگر قرآني  « وَهُوَ السَّمِيعُ الْبَصِيرُ »  كه عين اثبات تشبيه ميباشد دست نيافته‌ايم ؛ وبتعبير بهتر اينكه جمع بين تنزيه وتشبيه ، جمع معي نبوده وجمع فيه است ، وگرنه جمع معي عرضى ميباشد ومفيد معناى عيني بودن ايندو نخواهد بود ، بنابراين ، جمع فيه در مبحث مزبور عين اسقاط إضافات است كه بقول عارف وارف ، شيخ محمود شبسترى :\r\n نشانى داده‌اند أهل خُرابات * كه « التّوحيد إسقاط الإضافات » \r\nشيخ أكبر - ابن عربى - يكى از علل عدم توفيق نوح را در تبليغ توحيد حقتعالى ؛ بنزاهت أو از مشبّهات ومقيّدات در قوم خود ، در اين ميداند كه أو در جمع بين تشبيه وتنزيه حقتعالى به آيه‌اى از قبيل :  « لَيْسَ كَمِثْلِهِ شَيْءٌ وَهُوَ السَّمِيعُ الْبَصِيرُ »  استناد نكرد ، وگرنه در أمر تبليغ بتوحيد موفّق ميگرديد ؛ زيرا قوم أو در تشبيه محض بودند ونوح مبلّغ تنزيه محض ؛ در صورتيكه آيهء مزبور جمع معي ايندو نيست وجمع فيه ميباشد ؛ وبهمين دليل پيامبر أكرم ( ص ) در أمر تبليغ بتوحيد موفّق آمد كه برخلاف نوح ، در جمع عيني تنزيه وتشبيه يا جمع فيه كوشيد وهمانند نوح وقوم أو ، نه در تنزيه صرف ماند ، ونه در تشبيه محض ، وبهمين لحاظ در دعوت بت‌پرستان بتوحيد ، از گرفتاريهاى نوح وعدم موفقيّت أو بركنار مانده ودر كمترين مدّت توانست ريشه‌هاى اساسى ونهادهاى اصلى عبادت أصنام وأوثان را قطع كند ؛ در صورتيكه نوح در طىّ نهصد وپنجاه سال چنين توفيقي را نيافته وعلى الدّوام آزار واذيّت قومش بر آن نبىّ دل‌آگاه بيشتر ميشد ؛ اگرچه حضرت رسول معظّم اسلام ( ص ) فرمود : « ما اوذى نبيّا مثل ما أوذيت » . بتعبير ديگر اينكه قوم نوح در معنى نصف دوّم آية ، يا  « وَهُوَ السَّمِيعُ الْبَصِيرُ »  به تشبيه صرف درمانده بودند وحضرت نوح - على نبيّنا وآله وعليه السّلام - در  « لَيْسَ كَمِثْلِهِ شَيْءٌ »  يا نصف اوّل ، وحال آنكه نبىّ مرسل اسلام ( ص ) ، در جمع عيني بين هردو كوشيد ودر اندك زماني\r\n\r\n","description":"","footnote":"","page_name":" 478 ","page_number":489},
  {"content":"\r\n\r\nنسبت بمدّت تبليغ نوح بتوفيق نائل آمد .\r\nامّا حقيقت اينستكه در جملهء قرآني  « لَيْسَ كَمِثْلِهِ شَيْءٌ »  برخلاف آنانكه آنرا تنزيه مطلق دانسته‌اند ؛ هم تنزيه است وهم تشبيه ، ودليل بر اثبات اين مدّعى ، كاف تشبيه در « كمثله » ميباشد كه بوضوح دلالت بر تشبيه دارد ؛ ودر عين حال شامل تنزيه نيز بوده واز مصاديق بارز جوامع الكلم ، سرّا وعيانا ، در ابلاغ توحيد كامل ، در شمار است ؛ چنانكه در قسمت دوّم جمله :  « وَهُوَ السَّمِيعُ الْبَصِيرُ »  نيز ، هم تنزيه وجود دارد ؛ وهم تشبيه ، زيرا اوّلا اسم هو ناظر بهويّت غيبيّهء حضرت حقتعالى است كه لا اسم ولا رسم فيه ، وثانيا در سميع وبصير هم ، سمع وبصر الهى از قبيل ذات أو بوده وقبول تشبيه بسمع وبصر مخلوقات را نميكند ؛ كه البتّه قسمت نخست آن ظاهر ولفظي است وبخش دوّم عقلي وباطني ميباشد ، وفي الحقيقة توحيد محمّدى ، كاملترين نوع توحيد بوده وظاهر وباطن واوّل وآخر وجود را بگستردگى هرچه وسيع وشاملتر فرا مىگيرد .\r\nاز سوى ديگر بقول ملّا عبد الرزّاق كاشاني - أبو الغنائم - در شرح خود بر فصوص الحكم محيى الدّين بن عربى ، حضرت حقتعالى را در هر معبودى وجهي خاصّ است كه عبادت آن معبود ؛ وجهي از عبادت خداست ؛ زيرا آنچنانكه جميع محامد بحضرت حقّ راجع ميباشد ؛ عبادت هر معبودى هم بمعبود حقيقي برگشته ، واگر قوم نوح دست از توحيد تشبيهى برداشته وبه تنزيه يكطرفهء حقّ مىپرداختند ؛ باز هم بحقّ پرستش وعبوديّت هردو جانبه نميرسيدند ؛ وبدانگونه كه توحيد آنها از حيث تشبيه صرف ناقص مىنمود ، با دست برداشتن از تشبيه وگرايش به تنزيه نيز از حيث ديگرى ناقص بودند ؛ ودر نقصان مزبور فرقى نداشت كه از جهت تشبيه يكطرفه باشد ، يا تنزيه تنها . بنابراين ، جز بنحو عيني بودن تشبيه وتنزيه وجمع فيه در آندو گزيرى نداشتند كه خداوند تعالى قرعهء اين فال را بنام نامى واسم سامى حضرت محمّد بن عبد اللّه ، رسول أكرم اسلام ( ص ) زده بود .\r\nنكتهء سزاوار تحقيق اينستكه : اگرچه وجود حضرت حقّ در تحت حكومت أسماء خود در هر قابلى از قابليّات امكاني ودر هر وجهي از وجوه خلقي نمودار ميباشد ، ودر هر حجر وشجر ومدر وشمس وقمر ملحوظ است ؛ ليكن عبادت اين مظاهر ، عين پرستش حقّ از وجه خاصّ آنها بوده وفاقد وجوه ديگر است ؛ واز طرف ديگر ظاهر حقيقي در اين مظاهر ، وجهي از وجوه حقّ ميباشد كه نيايش آن ، عبادتي كامل نيست\r\nو \r\n","description":"","footnote":"","page_name":" 479 ","page_number":490},
  {"content":"\r\n\r\nاگر عابد بهمين مقدار ناقص بسنده كند ، از عبادت ونيايش اسم جامع أو كه اللّه است محروم مانده واگرچه عبادت بوجه ، خود وجهي از عبادت ميباشد ؛ ليكن عبادت ونيايش كامل نيست ، ولذا پرستش وستايش راستين وهمه جانبهء حقتعالى ، همين است كه رسول أكرم وائمّهء معصومين وأولياء وعرفاى شامخ بيان داشتند ونه هيچ ولىّ ونبىّ ورسولي ديگر ؛ زيرا هريك از أنبياء عظام به تبليغ بخشي از احكام ومعرفة اللّه پرداختند كه با استعداد قوم واستحقاق وجود وكمالات وجودي آنان در عين ثابت أزلي وخاصّ آنها مطلوب بود ونه جز همان درخواستها واستحقاق مزبور .\r\n\r\n","description":"","footnote":"","page_name":" 480 ","page_number":491},
  {"content":"\r\n\r\n\r\nفصل ششم در أزل وأبد وقديم ودهر وسرمد بودن ذات حقتعالى\r\nبستاني در قاموس محيط المحيط ؛ أزل را به قديمى كه نهايتى در قدمت خود ندارد ، تعريف كرده وگويد : « ما لا نهاية له في أوّله كالقدم » يعنى آنچه براي آغاز آن نهايتى نباشد ، مانند قديم بودن ، وأبد را برعكس آن ، يعنى : « ما لا نهاية له في آخره كالبقاء » بنابراين ؛ نه أزل را آغازى در وجود متصوّر است ونه أبد را پايان ونهايتى ؛ ولذا نخستين را ببقاء دائمي ودوّمين را ببقاء هميشگى وبدون فنا شناخته‌اند ؛ ويا اينكه أزل را بدوام وجود در گذشتهء بدون ابتداء وأبد را بدوام وجود در آيندهء بدون انتهاء تعريف كرده است ؛ ومع الوصف هرگز نميتوانيم بگوييم : خداوند متعال ، در أزل موجود بود ؛ زيرا اين تعبير مقتضى بودن ذات أو در زمان بوده ودر نتيجة أمرى زماني خواهد گرديد ، واين معنى ، در مورد حضرت حقتعالى محال است ؛ وبرخى هم واژهء أزل را بقديم ويا مسبوق نبودن چيزى بعدم ، تعريف كرده وگفته‌اند : أصل أزلي ؛ يزلى بوده كه نسبت به لم يزل است ؛ ولم يزل هم بمعنى بسيار قديمى ميباشد ؛ آنگاه ياى يزل به الف تبديل گرديده وتخفيف يافته است ؛ چنانكه ذىيزن را « أزنى » گفته‌اند ؛ ذىيزل را نيز أزلي ناميده‌اند ؛ ودر نتيجة أزل اعمّ از قديم است ؛ زيرا عدمها عبارتند از حوادث ازليّه ، در حاليكه قديم نميباشند . امّا واژهء أبد بمعناى خلود ودائمي بودن است ؛ ودهر ودائم وقديم وآنچه منعدم نگردد ونهايتى براي آن متصوّر نباشد ، آنرا دائمي خوانند ؛ وباستمرار چيزى از زماني بدون آغاز وثباتى بدون پايان ، أبدى گويند .\r\nبعضي از لغويّون ، أزل را بهرچيز بسيار قديمى بجز ذات حقتعالى اطلاق كرده وآنرا\r\n\r\n","description":"","footnote":"","page_name":" 481 ","page_number":492},
  {"content":"\r\n\r\nبروجه مصدر تايى مانند أزليّت بخداوند متعال اطلاق نموده وازليّت را بدين معنى همرديف مبدع نهاده‌اند ودر اين تسميه آنرا نعت سلبى براي نفى اوّليّت يا اوّل داشتن بكار برده ؛ واز آن معناى افتتاح وآغاز وجود را از عدم اراده نموده‌اند ؛ بدين دليل كه ذات حقّ ، عين وجود ميباشد ؛ امّا أزل بودن أعيان وأرواح ومرسلات ملكوتي را اعمّ از أعلى وأسفل ، بدوام مبدع آن با توجّه بافتتاح وجود از عدم شناخته‌اند ؛ وبرخى از أهل تحقيق ابديّت را در ذات حقّ ، عين همان أزليّت وازليّت را نيز عين همان ابديّت حقّ دانسته وحضرت باريتعالى را بلحاظ تفرّد در بقاء وديمومت ، بانقطاع ذاتش از هردو طرف اضافه شناخته‌اند ، تا در دهر وداهر وديهور بودن خود ، متفرّد ماند ، ووجود أو را پيش از تعقّل اوليّت از حيث أزلي بودنش ، وبقاء ذات أو را پس از تعقّل آخريّت ، بلحاظ بقاء وظهور اسم آخر ، منظور دارند ؛ امّا در صورتيكه أزل وأبد بودن را دو صفت از حيث اضافهء زماني تعقّل كنيم ؛ با تعقّل وجوب وجود أو ، قبل از پيدايش كائنات وزمان حاصل از حركات أفلاك ، سازگار نبوده وأو را بعوارض مخلوقات خود ، محدود كرده‌ايم ، كه عين كفر بوده وذت أو أزل الآزال بوده وتا أبد الآباد نيز خواهد بود ومصداق حقيقي : « كان اللّه ولم يكن معه شيئى » و « الآن كما كان » باقي ببقاء سرمدي ميباشد . شيخ عبد الكريم گيلانى ، أزل را عبارت از مورد حكم قرار دادن معقوليّت قبلي ذات حقتعالى دانسته ، ليكن از آن حيث كه كمال ذاتي أو مقتضى است ونه از لحاظ اينكه أو مقدّم بر حادثات زماني ميباشد ؛ وبهمين دليل أزل بودن أو موجوديّت ذاتش پيش از خلقت كائنات بوده وهرگز تاكنون وتا آنگاه كه هستيى متصوّر باشد ، تغييرى نخواهد كرد و « لم يزل أزليّا في أبد الآباد ، وأبديّا من أزل الآزال » ولى براي موجودات ومخلوقات نيز أزلي است ؛ بدين معنى كه داراى وقتي در حدوث ميباشد كه پيش از آن موجود نبوده وهر حادثى را أزلي خاصّ خود اوست كه با أزل ديگران متفاوت است ؛ وبهمين ملاحظه أزل معدن غير از أزل نبات بوده وأزل نبات بجز أزل حيوان محسوب است ؛ پس ازليّت نبات در حال وجود معدن ميباشد ؛ زيرا قبل از معدن نبوده وازليّت معدن هم در حال وجود جوهر است وأزل بودن جوهر نيز در حال وجود هيولى وهيولى هم در حال هباء وهباء نيز در حال وجود طبايع وازليّت طبايع هم در حال وجود عناصر وعناصر نيز بنوبهء خود در حال وجود عليّين ، نظير قلم أعلى وعقل اوّل وروح أعظم وأمثال اين وجودات امرى ومرسلات ميباشد ، ودر نتيجة ازليّت جميع ممكنات\r\n\r\n","description":"","footnote":"","page_name":" 482 ","page_number":493},
  {"content":"\r\n\r\nامرى وخلقي در حال قول  « كُنْ فَيَكُونُ » *  وامّا ازليّت مطلقى كه خاصّ حضرت حقتعالى بوده ؛ وذات أو مستحقّ آنست ؛ آن‌گونه ازليّتى در شمار مىآيد كه هيچ وجود ممكنى را در آن حكم وعين واعتباري نبوده وأزل الآزال بديمومت وبقاء ابدى وسرمدي است .\r\n\r\n« بحثي تحقيقى در أزل وأبد وقديم بودن حضرت حقتعالى »\r\nأزل ، نه بوجود موصوف ميگردد ونه بعدم ؛ امّا بوجود وصف نميشود ، زيرا أزل امرى است حكمي ونه عيني ووجودي ؛ وبعدم نيز موصوف نيست ، بدين دليل كه قبل از نسبت وحكم ، عدم محض بوده وقبول نسبت وحكمي را نميكند ؛ وبهمين ملاحظه حكم أزل فراگير است ؛ پس أزل بودن حقّ عين أبد بودنش ميباشد وبرعكس ، وچنين أزل وابدى هرگز براي هيچ موجود ديگرى تحقّق نخواهد يافت ؛ تا قبلا از حضرت حقّ تعيّن علمي ويا تعيين عيني يافته باشد ؛ وحتّى اگر في المثل وجودي در عين ثابت يا وجود علمي خود ، ازليّتى داشته وحكمي از اين حيث بر آن بار شود ؛ اين عين ثابت يا ماهيّت كلّى ؛ مسبوق بوجود حقّ بوده وذات خداوند متعال اسبق بر آن عين ثابت است ، وگرنه لازم خواهد آمد كه ماهيّت كلّى يا عين ثابت مزبور قبل از وجود حقتعالى موجود باشد كه اين فرض هم مردود وممنوع عقل ونقل بوده ، وبرخلاف كريمهء :   هَلْ أَتى عَلَى الْإِنْسانِ حِينٌ مِنَ الدَّهْرِ لَمْ يَكُنْ شَيْئاً مَذْكُوراً   يعنى آيا بر انسان حينى از دهر يا تجلّئى از تجلّيات حقّ بر أو تحقّق يافته كه وجود مذكور علمي يا عيني نداشته باشد ؟ ! . بديهي است كه اين سوآل انكارى است ؛ يعنى هرگز وهيچگاه چنين نبوده ؛ پس نه معلوم ونه موجود بوده وبرحسب مشيّت وارادهء حقّ معلوم وموجود گرديده است ولذا أخذ ميثاق از ذرّيهء بني آدم بهمين مناسبت بوده ، فرمايد :  « أَ لَسْتُ بِرَبِّكُمْ ، قالُوا بَلى »  ومراد از ربّ بودن خداوند ، ظهور اوست در تحت سلطه وحكومت اسم ربّ كه موجد هر مربوبى است ، ولذا ايجاد أو عين جعل استعداد مربوب واقع شدن براي ربّ ميباشد ، وجملهء :  « قالُوا بَلى »  عنوان قابليّتى است كه بدان قابليّت مظهر اسم ربّ گرديد ووجود همين قبول وقابليّت فطرى دليل مربوب بودن وجودات عيني وعلمي بوده وهرگز نميتوانند به انكار آن پردازند ؛ وبهمين دليل هيچ صفتي از صفات حقّ برآدم وأبناء وأولاد أو پديدار نگرديد ، مگر اينكه نخست در عين ثابت ووجود علمي يا ماهيّت كلّى آنها ظاهر آمد وسپس در وجود عيني وخارجي آنان .\r\n\r\n","description":"","footnote":"","page_name":" 483 ","page_number":494},
  {"content":"\r\n\r\n\r\nتذكّر در أخذ ميثاق وعالم ذرّ :\r\nمراد از ذرّ در معنى لغوى ، مورچگان بسيار كوچك است - الذرّ ، هو النّمل الصّغار - وعهد وميثاق خداوند متعال از بني آدم در عوالم ذرّ ، عبارت است از ميثاق سابق كه آنرا ذرّ اوّل يا عوالم لاهوت ومرتبهء أسماء وصفات ملزومهء أعيان ثابته گويند وذرّ دوم عالم جبروت وعقول نوري است ؛ وذرّ سوّم ، عبارتست از عالم ملكوت بمعناى أخصّ ، ونيز عالم نفوس كلّيه را داخل در آن شمارند ، وذرّ چهارم ، عالم مثل معلّقه بوده ودر جميع اين مراتب وعوالم ، همهء موجودات وممكنات أمرى وخلقي ، بحقّ اقرار وميثاق تمام بربوبيّت حضرت حقّ ، تن در داده وهمانند مورچگان بسيار كوچك وريز ، در جنب كلّ هستى ، معترف بربوبيّت حقّ گرديده‌اند ؛ ودر جنب عظمت الهى ، خود را در حدّ أمر عدمي نيز نديده وآنگاه كه از عوالم چهارگانه نزول كرده وبعالم دنيا رسيده‌اند ، عهد وميثاق خود را در عالم ذرّ فراموش كرده وبقول شيخ بهايى عليه الرّحمه :\r\n در روز ألست بلى گفتى * وامروز خود ، به بستر لا خفتي \r\nبهمين مناسبت ، امروزه دم از وجود نفساني خود زده وقائل به انانيّت وانيّت شده‌اند ؛ ودر نتيجة با دعوى استقلال ونقض عهد ، بمعبود خود كافر بكفر خفىّ وحتّى جلىّ گرديده واز ايفاء بعهد امتناع ميورزند ؛ وميثاق خود را در عوالم لاهوت وجبروت وملكوت ، كه وجود علمي وعين ثابت وعلم عنائي وقلمي يا لوحى قضايى ويا قدرى است از ياد برده‌اند ، وبايد دانستكه جميع أقلام وألواح مزبور از حيث وجودي لا بشرط بوده ودر صقع وموطن ربوبيّت ميباشند ، در حاليكه حضرت حقّ بجميع لوازم ربوبيّت خود بفعل خلق وظهور وتجلّى پرداخته است .\r\nامّا آنچنانكه أزل عبارت است از معقول بودن قبليّت براي حضرت حقّ ، أبد نيز عبارت از معقول بودن بعد وآخريّت است براي خداوند بارى ، والبتّه أبد حكمي چونان أزل بوده ووجود وجوبي حقّ مقتضى آن ميباشد ؛ كه حكم بقاء را پس از زوال كلّ مخلوقات اختصاص بذات أو ميدهد ؛ زيرا وجود أو قائم بنفس خود است ونه بالغير ، وگرنه لزوما بايد بقاء براي أو صحيح نبوده ومسبوق بعدم باشد واين معنى در ذات واجب الوجود باطل ودر نتيجة حكمي غلط مىنمايد ؛ زيرا واجب برخلاف ممكن لا يتناهى بالشدّه وبالعدّه وبالمدّه بوده ودر غير اينصورت واجب الوجود نخواهد بود ؛ ولى دو حكم قبلي وبعدى بودن براي أو زماني نبوده واستمرار وجود أو پس از انقطاع\r\n\r\n","description":"","footnote":"","page_name":" 484 ","page_number":495},
  {"content":"\r\n\r\nممكنات ، ضرورت ذاتي است .\r\nليكن هر ممكنى از مخلوقات أمرى وخلقي خداوند نيز داراى أبدى بوده ؛ وأبد براي دنيا بمعناى تحوّل امر آن به آخرت است ؛ وأبد آخرت هم بتحوّل امر آن بحقّ - تعالى وتقدّس - ميباشد وناگزير بايد بانقطاع كلّ أبدهاى أهل بهشت ودوزخ نيز منجر شده وبالأخره بجز حضرت حقّ بانقطاع كلّ موجودات وفناى كلّى آنها در ذات حقتعالى حكم كرد ، واين معنى هم بتأييد عقول قدسي رسيده است وهم كشف وعيان برخى از أهل يقين بدان حاكم وجازم است ؛ وبايد دانستكه حال أهل رحمت وعذاب در آخرت نيز داراى أزل وأبد بوده ، ولى گاهى از حالي بحال ديگر منتقل ميگردند وگاهى انتقال نمىيابند ؛ ولى بهروجه حكيم مزبور از آنان منقطع نگرديده واين أمر نيز بشهود عرفاء شامخ رسيده واختلالى هم در أحوال آخرت بوجود نمىآورد ؛ وليكن ازليّت وأبديت حضرت حقّ از أزل الآزال وتا أبد الآباد بوده وأزل أو عين أبد وأبدش نيز همانند وعين أزل است ؛ وبالمآل هردو طرف اضافه از أو منقطع بوده وبذات خود متفرّد در دوام وبقاء سرمدي ميباشد ؛ زيرا وجود أو پيش از تعقّل ازليّت است وبقاء وى هم پس از تعقّل مفهوم ابديّت ومصداق حقيقي كان الله ولم يكن معه شيء بوده پس نه أزلي بوده ونه ابدى است ودر عين حال واجد هردو ميباشد ، ولذا حضرت حقتعالى موجود بوده واين موجوديّت ، پس از أبد هم باقي است وخارج از اينگونه احكام نيز ادامه وبقاء خواهد داشت .\r\n\r\n« نكتهء تفريعى در قديم وسرمد بودن ذات حقتعالى »\r\nقدمت حضرت حقّ ، مسبوق بعدم نيست تا در مقابل حدوث زماني واقع گردد ، مانند أفلاك وطبايع ، وهم از قبيل قديم بودن عقول ونفوس هم نيست ، تا مسبوق بعدم خارجي وعيني باشد ؛ بلكه قدمت حقّ را بايد قديم بودن ذاتي دانست ؛ بدين معنى كه ذات حقتعالى در قبال عدم علمي يا عيني واقع نميگردد ، تا بتوان استمرار ذات ووجود أو را از آغازى در نظر گرفت ؛ بلكه وجود واجب از حيث داشتن ابتداء وانتهاء منزّه بوده وبا وصف قديم بودن ، قدمت أو نه زماني وحتّى نه دهري است ؛ كه آنرا مانند عقل اوّل در حاقّ واقع پنداريم ودر فعليّت وحصول غيرمسبوق بعدم صريح ويا بقول جناب ميرداماد ، خداوند متعال ازلىّ الحصول واز امكان استعدادي بىنياز است ؛ بلكه مراد از قديم بودن حقتعالى بعنوان صفت ذاتي أو ؛ همان حكم وجوب ذاتي است كه اسم قديم\r\n\r\n","description":"","footnote":"","page_name":" 485 ","page_number":496},
  {"content":"\r\n\r\nرا براي حقّ ايجاب ميكند ، وهرچه وجودش واجب بالذّات باشد ، مسبوق بعدم واز قبيل أمور عدمي نبوده وقديم حكمي است ، وگرنه ذات أو از حدوث وقدم منزّه ومبرّى ميباشد ؛ زيرا قديم يعنى تطاول مرور زمان برمسمّاى خود يا قديم ، وحضرت حقّ از اين نسبت وتعلّق مبرّى بوده وبالنّتيجه قدمت أو همان حكم لازم براي وجوب ذاتي وى ميباشد ؛ وبهمين لحاظ بين ذات واجب الوجود ومخلوقات أو ، امر يا وجه جامعي وجود ندارد ، تا بتوان عدم صرف را با وجود محض جمع كرد وحكم يكى را بديگرى داد ؛ ولذا بايد حكم تقدّم ذاتي وجود أو را بر وجود مخلوقاتش باسم قدم ذاتي تسميه نمود . پس از همين نكته ميتوان به بىوجه بودن نظريّهء قدماء أهل فكر يونان پىبرد كه أساس جهان را بر وجود پنج قديم : ذات باريتعالى ، ونفس كلّيه ، وهيولى أولى ، ودهر ، وخلأ دانسته وبقدماى خمسه ناميده بودند ؛ زيرا بجز ذات باريتعالى كه قديم بالذّات وواجب الوجود است ؛ قدماء چهارگانهء ديگر ، يا از قبيل حادث زمانىاند ويا حادث دهري ، وبهيچيك نميتوان حكم ونام قدمت ذاتي را حمل واطلاق كرد ، وهر خواننده‌اى بخواهد بكمال تحقيق واطّلاع در اين مقولة دست يابد ، بايد آنرا از شرح كبير اين نويسنده بر شرح وحواشي ومتن منظومهء حكمت سبزوارى - عليه الرّحمة والرّضوان - بنام « حكمت‌نامه » « 1 » بخواند .\r\nبارى ، حكيم سبزوارى قديم را بدو قسم ذاتي وإضافي تقسيم كرده وقدمت ذاتي آنرا معرفى نموده است ، كه وجودش مسبوق بعدم نباشد ، مانند ذات باريتعالى وهرچه وجودش مسبوق بعدم ويا بزمانى بيشتر باشد ، قديم زماني يا دهري است ؛ زيرا نسبت متغيّر بساكن دهر بوده وقديم دهري أولى از قديم زماني است كه نسبت متغيّر بمتغيّر ميباشد ؛ ولذا صاحب انسان كامل « 2 » وجوديرا كه مسبوق بعدم نيست ، لزوما قديم بحكم معرّفى كرده وميگويد ؛ قديم بودن ، حكمي است لازم براي وجود حقتعالى ؛ وهر حادث ويا أمر حادثى در وجود خود حاجتمند بقديم ذاتي ووجوبي است ، كه بواجب الوجود موسوم بوده وموجوديّت مخلوقات از ظهور اسم الظّاهر والخالق أو ميباشد ؛ ووجودات متعيّن خارجي وامرى ، پيش از عيني وخارجيّت ، داراى وجود\r\n\r\n\r\n","description":"","footnote":"\r\n( 1 ) - حكمت‌نامه تأليف غلامحسين رضانژاد « نوشين » طبع انتشارات الزّهراء سال 1380 شمسي ، در دو مجلّد ضخيم .\r\n( 2 ) - شيخ عبد الكريم لاهيجى ، مؤلف كتاب : « الانسان الكامل ، في معرفة الأواخر والأوائل » طبع مصر .\r\n","page_name":" 486 ","page_number":497},
  {"content":"\r\n\r\nعلمي در ذات حقّ بنام ماهيّات كلّيه وحقايق علمي يا أعيان ثابته بوده‌اند ، كه در عالم عين وخارج هم ، طبق استدعاى خود واستحقاق عيني موجود گرديده‌اند ؛ وگرنه پيش از وجود عيني وخارجي ، در حاقّ عدم واقعي - عدم مقابل وجود - بوده‌اند ، كه برحسب اقتضاء واستحقاق علمي وماهوى خود ودر تحت حكومت اسم الظّاهر والخالق والمصوّر ، موجود گرديده‌اند وقبل از اين موجوديّت عين ونفس عدم عيني وخارجي بوده‌اند ، وبقول برخى از أهل معرفت ، اين أعيان علمي در وجود حضرت حقتعالى ، قديمند ؛ زيرا از فيض أقدس الهى پديدار شده وبمرتبهء ظهور رسيده‌اند ، وبقول بعض ديگر همين أعيان نيز نسبت بخود ذات غيبى ولاريبى حضرت حقّ ، حادثند ؛ ليكن حادث بحدوث اسمى ؛ كه حكيم سبزوارى خود را نخستين كسى در تاريخ حكمت عاليهء اسلام وجهان معرّفى كرده كه براي اوّلين‌بار تسميه ووضع اصطلاح حادث اسمى را اعلام داشته است ولذا فرمايد : « والحادث الإسمى الّذى مصطلحى » .\r\nامّا در فرق ميان أزل الآزال بودن حضرت حقّ وقدمت ذاتي أو بايد دانستكه : أزل عبارتست از معقول بودن قبليّت خداوند يكتا ؛ وقديم ذاتي بودن أو عبارت از انتفاء مسبوقيّت اوست بهرگونه عدمي . بنابراين ، أزل مفيد معنى قبل از أشياء وكلّ موجودات بودن است ؛ در صورتيكه قديم افادهء غيرمسبوق بعدم بودن در نفس قبليّت بر مكوّنات امرى وخلقي را دارد ؛ وبهمين ملاحظه أزل وقدم در ذات حقّ بمعنايى واحد نيستند .\r\nاضافه بر قديم زماني ودهري وذاتي ، قدمت ديگرى هم وجود دارد بنام قديم سرمدي ، وسرمد عبارت از امريست دائمي كه ابتداء وانتهاى آن معلوم نبوده ودر تعريف فلسفي آن گفته‌اند : نسبت متغيّر بمتغيّر زمان ونسبت متغيّر بثابت دهر ونسبت ثابت بثابت سرمد است ؛ كه به نسبت ذات باريتعالى بأسماء وصفات خود شناخته ومصطلح است .\r\nراغب أصفهاني در مفردات خود گويد : دهر در أصل اسمى است براي مدّت عالم از مبدء وجود تا انقضاء آن وبه آيهء كريمهء :   « هَلْ أَتى عَلَى الْإِنْسانِ حِينٌ مِنَ الدَّهْرِ »   استناد كرده وافزايد : سپس دهر بهر مدّت بسيارى تعبير گرديده ولذا دهر برخلاف زمان است ؛ زيرا زمان بهرمدّتى اعمّ از كم يا زياد اطلاق ميشود ، و « دهر فلان ، مدّة حياته » وبطور عارية ومجاز براي عادت باقي در مدّت حيات انسان نيز بكار رفته است ؛ ودر معنى دهر وداهر وديهور ودهير بودن خداوند متعال گفته است كه خداوند فاعل ومدبّر ومتصرّف\r\n\r\n","description":"","footnote":"","page_name":" 487 ","page_number":498},
  {"content":"\r\n\r\nوافاضه‌كنندهء هرچيزى است كه از عناوين خير برخوردار بوده وبدهر اضافه گردد ؛ ودر كريمهء قرآني در مقام خبر دادن از قول مشركان ؛ دهر را بمعناى زمان طويل آورده وگويد :  « ما هِيَ إِلَّا حَياتُنَا الدُّنْيا ، نَمُوتُ وَنَحْيا وَما يُهْلِكُنا إِلَّا الدَّهْرُ »  ودهر در اين آية يعنى زمان ؛ وأبى البقاء در كلّيات خود دهر را اسمى براي مدّت عالم از ابتداء وجود تا انتهاء شناخته وبهروجه دهر وزمان وأزل وأبد وقديم وسرمد ، احكامى در خصوص نسبتهاى كم وزياد ودوام وبقاء زماني است ؛ ولى از ميان معاني وانظار علماء ، رأى واصطلاح مير محمّد باقر داماد از همه صحيحتر است كه دهر را نسبت متغيّرات بثابتات دانسته وبهمين دليل آنچه در وعاء متحرّكات بوده وبزمان تسميه شده ، عبارت از نسبت متحرّك است بمتحرك ؛ وآنچه نسبت متحرّك بثابت را برساند ، دهر است وآنچه مفيد معنا ونسبت ثابت مانند أسماء وصفات الهى ، به ذات اوست ؛ از مقولهء سرمد بوده ودر اين گفتار معاني ومفاهيم وكاربرد هريك از أسماء مزبور بمنصّهء تحقيق پيوست .\r\n\r\n« خاتمهء كلام در حقيقت ايّام اللّه تعالى »\r\nيوم در لغت از وقت طلوع خورشيد است ، تا بگاه غروب كه بفارسى روز نامند ؛ واين كلمه بيشتر بصورت اضافه بكار رفته است ؛ مانند : يوم الجمعة ، يعنى روز يا وقت وصال ولقاء عين الجمع ؛ وايّام غم نيز در اصطلاح عرفاى شامخ ، عبارت از روزگار بازماندگى وتكاهل وسهل‌انگارى از سير إلى اللّه ؛ وحكماى هند آنرا بيوم طلوع وغروب وشمسي وقمري تقسيم كرده‌اند ، وامّا يوم اللّه يعنى تجلّى الهى ، پس بصورت جمع ايّام اللّه وايّام الحقّ بمعنى تجلّيات وظهورات حقتعالى بدانچه مقتضى ذات أو از أنواع كمالات است ، استعمال شده ؛ وگاهى از اين ظهورات وتجلّيات به شأن نيز تعبير گرديده وبراي حكم مزبور ، آثاري لايق بدان تجلّى در وجود بوده ، وبمصداق :  « كُلَّ يَوْمٍ هُوَ فِي شَأْنٍ »  وتغيير در زمان بسبب تغيير در شؤون وتجلّيات الهى ميباشد ويوم در أفواه صوفيان بلقاى الهى وبلوغ بحضرت واحديّت هم اصطلاح شده است ؛ ودر كريمهء قرآني :\r\n وَذَكِّرْهُمْ بِأَيَّامِ اللَّهِ  يعنى : حوادث ووقايع گذشته را بيادشان بياور ، واضافهء ايّام به اللّه براي تشريف اموريست كه خدا بمخلوق خود بعنوان نعمت افاضه مىكند ؛ وبراي كريمه :  « كُلَّ يَوْمٍ هُوَ فِي شَأْنٍ »  معنايى ديگر راجع بحقّ است ؛ ولذا آنچنانكه براي تجلّى الهى در وجود حادث شأن وأثرى است ؛ همچنين براي تجلّى مزبور نيز مقتضى وآن\r\n\r\n","description":"","footnote":"","page_name":" 488 ","page_number":499},
  {"content":"\r\n\r\nمقتضى را در نفس حقّ از حيث ذاتش حقيقتي است ؛ كه حكمي ذاتي بوده وتحوّلى در صور مورد تجلّى ايجاد ميكند ؛ والبتّه اين تحوّلات ظهورى باقتضاى كمالات ذاتي حق ميباشد ؛ وبدين معنى كريمهء :  « كُلَّ يَوْمٍ هُوَ فِي شَأْنٍ »  افادهء مفهوم تغيير در ذات حقتعالى را ندارد ؛ بلكه مراد از آن تحوّلات وتغييرات حادثه در صور عيني موجودات بمقتضاى ظهور كمالات حقّانى بوده واين ظهورات متنوّعه نسبت بحقّ ، شأني است الهى ، ونسبت بخلق ، حال محسوب بوده وهرگز اين تجلّى ، از وصف يا اسمى از أسماء اللّه بىبهره نيست ، اگرچه كسى آن اسم يا وصف را نداند ؛ وبدين دليل است كه حضرت ختمى مرتبت ( ص ) فرمود : « سيحمده يوم القيامة بمحامد لم يحمده بها من قبل » ونيز در دعاى خواجهء كائنات وصفوت عالميان وارد است : « أللّهم إنّى أسألك بكلّ اسم سمّيت بها نفسك ، أو إستأثرت به في علم الغيب عندك » يعنى : بزودى خداوند در روز قيامت به محامدى حمد ميشود كه پيش از آن هرگز بدان محامد مورد حمد واقع نگرديده بود ، ودر دعاى فخر كائنات وارد است كه : خداوندگارا ترا بهر اسمى كه خودت ذات أقدس خويش را بدان ناميده‌اى ميخوانم ، ويا بدان اسمى كه در علم غيب تو ودر نزد خودت مكنون ومخزونست ميخوانم ، ونيز معنى : « أللّهمّ أسألك وأدعوك » يعنى قيام به أدبي كه در تجلّى حقّ بخلق واجب است ؛ ولذا از مقدّمات مزبور دانسته ميشود كه يوم اللّه ، همان تجلّى الهى در استحالهء مرور زمان وحالات وارده بر مخلوقاتست ؛ ومراد از آية :  لِلَّذِينَ لا يَرْجُونَ أَيَّامَ اللَّهِ  يعنى كساني كه اميدى بتجلّى حق نداشته ومنكر وجود أو بوده وفاقد ايمان بغيب ميباشند ؛ پس ، هركس منكر چيزيست ، يعنى قائل بعدم آن بوده ودر كريمهء ديگر نازل است :  ( لا يَرْجُونَ لِقاءَنا ) *  زيرا لقاء عين قرب الهى وقرب نيز بتجلّى خاصّ أو ، در دنيا وآخرت محقّق ميباشد .\r\n\r\n","description":"","footnote":"","page_name":" 489 ","page_number":500},
  {"content":"\r\n\r\n\r\nفصل هفتم در حيات حضرت حقتعالى\r\nحىّ در كلام عرب مقابل ميّت آمده وحيوان خلاف موات است ؛ ودر إضافات وتركيبات گوناگون نيز بكار رفته كه ربطى بمورد بحث ما ندارد ، وآنچه بايد در اين فصل دانست ، اينستكه حيات را بر شش‌وجه استعمال كرده‌اند ، از اينقرار :\r\n1 - حياتي كه در نبات وحيوان وجود دارد واز آن بقوّهء ناميه تعبير كرده‌اند ؛ مانند :\r\n أَنَّ اللَّهَ يُحْيِ الْأَرْضَ بَعْدَ مَوْتِها  . 2 - حياتي كه براي قوّهء حسّاسّه بكار رفته وبحيوان اطلاق شده ، نظير :  إِنَّ الَّذِي أَحْياها لَمُحْيِ الْمَوْتى  كه بقوّهء حسّاسّه اشاره دارد . 3 - حياتي كه بقوّهء عاقله ناظر است ، مثل :  « أَ وَمَنْ كانَ مَيْتاً فَأَحْيَيْناهُ »  4 - حياتي كه بمعناى رفع غم وايجاد لذّت بوده وراحت جامعهء انساني در آن است ، مانند :  « وَلا تَحْسَبَنَّ الَّذِينَ قُتِلُوا فِي سَبِيلِ اللَّهِ أَمْواتاً بَلْ أَحْياءٌ عِنْدَ رَبِّهِمْ يُرْزَقُونَ »  كه شهيد شدن در جهاد با كفّار حربي عين حيات در نزد پروردگار ميباشد ؛ 5 - حيات اخروى وأبدى كه بسبب كاربرد عقل وعلم ومعرفت وايمان حاصل آمده وبصدق كريمهء :  « يا لَيْتَنِي قَدَّمْتُ لِحَياتِي »  بمعناى حيات اخروى آمده كه دائمي است . 6 - حياتي كه حضرت حقتعالى را بدان وصف ميكنند ، نظير آية :  « هُوَ الْحَيُّ الْقَيُّومُ » *  بدين معنى كه خداوند زنده وپاينده‌ايست كه هرگز مرگ در وجود أو راه ندارد ؛ وحيات يا تامّ وتمام است ويا إضافي .\r\nدر تعريف نخستين ، وجود چيزى را براي نفس خود بحيات تامّ وبراي غير بحيات إضافي تعبير كرده‌اند ؛ امّا حضرت حقّ كه موجود لنفسه ميباشد ؛ حىّ بحيات تامّه بوده وهرگز موتى بدو راه ندارد وخلق برعكس ذات حقّند ؛ ولذا حيات در آنها أمرى إضافي\r\n\r\n","description":"","footnote":"","page_name":" 490 ","page_number":501},
  {"content":"\r\n\r\nاست ؛ وبهمين دليل موت وفنا بدانها پيوسته وهميشه زنده نمىمانند . سپس بايد دانستكه حيات افاضه شده از خداوند متعال در كلّيهء موجودات ومخلوقات أمرى وخلقي ومرسل وطبيعي ، اضافه‌اى تمام وكامل است ؛ ليكن حيات در هر شيئى ومخلوقى برحسب مرتبهء أو متفاوتست ؛ مانند اينكه حيات در انسان كامل ؛ پس از ذات حقتعالى اوّل ودر مرتبه فرشتگان ملأ أعلى ومهيّمين وغيره ميباشد ، ودر مرتبهء پايين‌تر بفرشتگان ديگر رسيده وحال آنكه حيات در لوح وقلم أعلى وبجز اينها از ملائك بلندمرتبه در رديف انسان كامل واقعند ، تا برسد بمراتب جنّ وفرشتگان مرتبهء نازل وأسفل وموجودات طبيعي ديگر ، كه هريك برحسب قرب وبعد وشأن ومرتبه ومقام وجودي خود داراى حياتي درخور وشايستهء خويش ميباشند ، كه گاهى از همان حدّ وجودي خود ارتقاء يافته وبحياتى برتر نائل مىآيند وگاه ديگر بسبب تنزّل وسقوط در ورطه‌هاى سافل ونازلتر از همان حيات اوّلين خود نيز پايين‌تر ميروند وبالأخره حيات در موجودات طبيعي مانند حيوان وانسان ، تابعي است از متغيّر وجودي وقرب وبعد از خداوند متعال ؛ تا برسد بموجودات ناقص‌تر ودورتر از مبدء ، يعنى صور جسماني وحجر وشجر ومدر وغيره تا هيولاى أولى كه از آخرين مرتبهء وجودي ، يعنى قوّه واستعداد محض برخوردارند وبهمين مقدار وجودي نيز از ساقط وپايين وپست‌ترين نوع حيات برخوردار ميباشند ، وهرگاه پست‌تر روند داراى حياتي پست‌تر وناقصتر از نقص پيشين خواهند شد ودر صورتيكه ارتقاء يابند ، بحياتى برتر وكاملتر نائل خواهند آمد ؛ ولذا شيئى بودن هر شيئى بحيات وبمرتبهء نقص وكمال وقرب وبعد آنها از حضرت حقّ بوده وتسبيح آنان نيز بدرجات ومراتب همان وجود خاصّ هريك ميباشد . بنابراين ؛ كلّ موجودات اعمّ از أمرى وخلقي ، به تسبيحى خوى كرده ومفطور در آنهاست كه نمايندهء قرب وبعد ودرجات ومراتب هريك بوده ولذا تسبيح برخى يا حىّ است ودر عين حال بعلّت واقع بودن در تحت قدرت حقّانى اسم القدير يا القادر هم ميباشد وهمچنين چون در تحت اراده وعلم وسمع وبصر حقّند ؛ هركدام را تسبيحى برحسب كمّ وكيف وقوع در تحت حاكميّت أسماء اللّه بوده والبتّه تسبيح هريك بحيات وعلم وسمع وبصر واراده وقدرت آنان ، بستگى تمام داشته وهيچ دو موجودى در عالم وجود موجود نيست كه از جميع جهات بأهم يكسان باشند وبهمين ملاحظه هيچيك از آنها با ديگرى در همهء جهات وحدت نداشته ومصداق : « انّ اللّه لا يتجلّى على صورتين بنحو واحد »\r\nو \r\n","description":"","footnote":"","page_name":" 491 ","page_number":502},
  {"content":"\r\n\r\nيا حتّى قاعدهء عقلي : « انّ اللّه لا يتجلّى في صورة مرّتين » در جميع ذرارى در عالم وجود واقع ميباشند ، والبتّه هر تسبيحى در هر موجودى بستگى تمام بقابليّت واستحقاق وجود وكمالات درخواستى آن در ماهيّت كلّى وعين ثابت وى داشته ودر اينعالم بمقدار ذرّه‌اى از آنچه مستحقّ آنست فراتر نخواهد رفت ، وچون هر مخلوق وموجودى گاهى از حيث اختصاص وگاه ديگر بلحاظ عموم بيشتر در تحت سلطان اسمى معيّن ويا برخى از أسماء حاكم ومسلّط بر أو واقع است ؛ تسبيح أو مربوط بهمان خصوصيّت بوده ، ولى بلحاظ عموم موارد ومسائل ديگر هم به تسبيحى ويژهء آنها بىربط نيست ؛ ولذا انسان ميتواند با تعقّل در نحوهء رفتار وگفتار وتلقّيات مختلفه از حوادث وعادات واخلاق حاكم بر سيرت وصورت خود ، هم به تسبيح فطرى خويش پىبرد وهم بدريافت تسبيح ذكرى خود نائل آيد ونيز تفكّر ودقّت‌نظر در حيات ونحوهء گذران عمر وخلوص وصفا وتعقّل واختصاصات ديگر ، بمقدار قرب وبعد ونقص وكمال خويش واقف وبصير وعالم گرديده وبداند در چه مرتبه‌اى از مراتب وچه درجه‌اى از درجات وجودي واقع ميباشد ؛ ديگر اينكه : كلّيهء مخلوقات مرسل وطبيعي ، هريكرا تسبيحى مقالى ونيز تسبيحى حالي وشأني است وبسخنى فصيح‌تر بهرچه اسم موجود ووجود بر آن اطلاق گردد ، وبا هر هيأت وشكل وصورت وقول وعمل ، داراى حياتي خاصّ مرتبهء وجودي ودرجهء واقع در آن بوده واز أصغر وأكبر در كتاب مبين مندرج ميباشند وحيات آنان همانند وجودشان ، في نفسه ولنفسه ودر حدّ وجودي آن تمام بوده وداراى نطق وتسبيح ومقال وحال وسمع وبصر وعلم واراده وصفات ديگر ميباشند ؛ ليكن كمال هريك در صفات ولوازم ونسبتهاى وجودي ، مربوط بمرتبهء ودرجهء آن موجود است وبقول عارف كامل ، مولانا جلال الدّين بلخى :\r\n نطق آب ونطق خاك ونطق گل * هست محسوس حواسّ أهل دل \r\n فلسفي ، كاو مُنكِر حنّانه است * از حواسّ أوليا ، بيگانه است \r\n نطقها نسبت بتو قشر است ، ليك * پيش ديگر فهمها ، مغز است ، نيك \r\n نطق عيسى ، از فر مريم بوَد * نطق آدم ، پرتو آن دم بوَد \r\nبنابراين ، كم وكيف وشور وحال وفصاحت وبلاغت هر نطقى در تسبيح حضرت حقتعالى ، نسبت بدان ناطق در كمال تماميّت است ؛ اگرچه نسبت بديگرى از آن خصايص بىبهره نمايد ؛ چنانكه نطق حضرت موسى نسبت بشأن پيامبرى وولايت أو\r\n\r\n","description":"","footnote":"","page_name":" 492 ","page_number":503},
  {"content":"\r\n\r\nصحيح وبجا بود ، در صورتيكه نسبت بحضرت خضر نبىّ - سلام اللّه وصلاته على رسولنا وآله وعليهما السّلام والصّلاة - زائد وبيمورد مىنمود ، چنانكه عارف قيّومى در اين معنى سروده است :\r\n نطق موسى بُد ، براندازه ، وليك * هم فزون آمد ، ز گفتِ يار نيك \r\n آن فزونى ، باخِضر آمد ، شقاق * گفت : رو ، تو مُكثِرى ، هذا فِراق \r\n موسيا ، بسيار گويى ، دور شو * ورنة با من ، گُنگ باش وكور شو \r\nعارف وارف شيخ أكبر ، محيى المعرفة والحقيقة والدّين ، در فتوحات آورده است كه نطق وتسبيح مقال سنگ ونبات وجمادات وناميات را شنيده است وشيخ كامل عبد الكريم لاهيجى صاحب انسان كامل نيز در تأليف منيف خود ، در باب حيات گويد :\r\n« فإنّا شهدناه عيانا وأيّد ذلك الإخبارات الالهيّة فيما نقل إلينا » ولذا هر قبيح وحسنى را صورتي وجودي در حدّ ومرتبهء خويش بوده ونطق وتسبيح وى در همان حدّ ومرتبهء أو تمام وكامل است ؛ اگرچه در مرتبه وحدّ وجودي ديگرى ناقص وناتمام نمايد ؛ واين تسبيح وجودي ، هم بزبان مقالى خاصّ آنوجود است ، وهم بزبان حال ، وبنابر كريمهء قرآني :  « وَلكِنْ لا تَفْقَهُونَ تَسْبِيحَهُمْ »  وبهمين ملاحظه حمد كلّ موجودات نسبت بذات حقتعالى حقيقي بوده ومجازى نيست ؛ وهمچنين است نطق أعضاء وجوارح جميع مخلوقات ، كه آنهم غير از نطق صاحب آنها بوده وشيخ عارف ، صاحب انسان الكامل ، عبد الكريم لاهيجى فرمايد : « وقد وجدنا فيما أعطنا الكشف » يعنى علاوة بر نطق وتسبيح آب وگل ونبات وغيره ، نطق وتسبيح جوارح وأعضاء موجودات را در مقام كشف ، دريافتم وشنيدم ، وسپس در تأييد قول مزبور فرمايد : « انّا وجدنا هذا الكشف » وبالمآل بهمانگونه كه وجود هر موجودى در هر مرتبه از مراتب هستى ، از وجود صمدي وسرمدي وذات واجب الوجود ميباشد ، حيات ونطق وتسبيح هريك نيز از حضرت حقتعالى است ، كه برحسب استحقاق واستعداد ودرخواست يا استدعاى ماهيّت أو در علم حقّ وعين ثابت ، بدو اعطاءشده وحضرت حقّ طبق سرودهء جلال الدّين بلخى :\r\n با يكى جودش ؛ گدا آرد پديد * با دگر ، بخشد ، گدايان را مزيد \r\nسپس بايد ملتفت بود كه حيات ونطق موجودات ، همانند وجودشان از حيات ووجود ذات باريتعالى بوده وحضرت حقّ با آنها ودر آنهاست ؛ ليكن نه بروجه تمزيج وتركيب وهم از آنها جدا بوده ودر عين حال بمفارقت وجدايى نميباشد ؛ وقول\r\n\r\n","description":"","footnote":"","page_name":" 493 ","page_number":504},
  {"content":"\r\n\r\nمولى الموحّدين علي عليه السّلام در اين مورد صادق است ؛ وبهمين ملاحظه با جود اوّل خود در فيض أقدس ، گدا ؛ يعنى مستدعيان وجود علمي وسائلان عين ثابت را پديد آورد ، وبا جود دوّم خود در فيض مقدّس ، بدانها وجود عيني وخارجي يا مزيد را اعطاء كرد .\r\n\r\n« بحثي فلسفي در حيات حضرت حقتعالى »\r\nحيات در جميع موجودات روح‌دار ، وبويژه حيوانات از كوچكترين پشّه تا انسان ، بقول صدر حكماى جهان ، ملّا صدرا در كتاب « الأسفار الأربعة » به ادراك وفعل ، تمام ميشود ؛ وتحريكات وضعي وجسمي وكمّى وكيفى نيز ، داخل در افعال آنان است ، كه منبعث از شوق ميباشد ؛ وايندو اثر هم بنوبهء خود از دو قوّهء مختلف برانگيخته ميگردند كه بنام مدركه ومحرّكه موسوم بوده ، وهر موجوديكه ادراك آن اشرف از احساس وى باشد ، يعنى داراى قوّهء تعقّل وابداع است ؛ برحسب معنى ، أولى باطلاق اسم حيات بوده ، ولذا حيات در موجودات عنصرى ، صفتي است تابع مزاج آنها ونيز همان نفسي كه مبدء ادراك ميباشد ، عينا همان نفسي است كه مبدء فعل آن بوده ؛ بطوريكه ادراك أو عينا همان فعل وابداع أو محسوبست ؛ ولى بهر وصف اين آثار در حيوانات مستلزم تركيب وامكان وافتقارند ، زيرا آنها در قوام وجود خود ، بدان نيازمند بوده وچون در وجود خود هم بذات واجب الوجود محتاجند ، بنابراين ، حيات وعلم واراده وصفات ديگر آنها نيز همانند وجودشان ، گونه وضربي از عدم در شمار است ، كه هم وجود وهم حيات آن موجودات در مقابل عدم وممات واقع بوده وايندو در حضرت حقتعالى تحقّق ومورد وكاربردى ندارند ؛ پس تركيب وامتزاج وساير خصايص امكاني در حضرت حقتعالى راه نداشته وذات وصفات أو از ربط ونسبت اين معاني ومفاهيم بدور وبركنار است ؛ ولى بدانگونه كه أصل وجود بدو متعلّق ومربوط ميباشد وهستى أو بنفسه ولنفسه ومن نفسه است ، حيات أو نيز كه از حكم وجودش برخوردار بوده واز نفس أو وبراي أو ميباشد ؛ مصداق « الحىّ هو الدّراك الفعّال » است ؛ ليكن نه همانند حيوانات ومخلوقات جاندار وى ؛ بلكه ادراك در ذات حقّ فعلى وبلكه بتمام الفعل است ؛ در صورتيكه در حيوانات وجانداران ديگر انفعالى بوده ودر مورد خداوند تعالى حضوري است ؛ در حاليكه در مخلوقات وى حصولي ميباشد ، ولذا جميع أمور صادره از ذات حقّ ، عين ابداع وظهور از ليس به أيس واز عدم بوجود بوده واز ممكنات چنين\r\n\r\n","description":"","footnote":"","page_name":" 494 ","page_number":505},
  {"content":"\r\n\r\nنيست ؛ وبهمين ملاحظه ادراك در حيوانات أمرى انفعالى وجزئي وتحريك وضعي وكمّى وكيفى وجسمي محسوب است ؛ واز همين‌جاست كه حكماء فعل مقولى را « إن يفعل » گويند ؛ ولى ادراك در انسان عين تعقّل بوده ونفس آدمي حىّ است ودر انسانهاى كامل ، داراى حياتي ذاتي ميباشد كه سايهء بلندپايهء حيات أزلي وابدى حىّ بالذّات وخداوند تعالى بوده وحال آنكه حيات در موجودات أسفل وحيوانات ، از مصاديق حيات بالعرض ميباشد ، وبالأخره بايد دانست كه حيات نيز مساوق وهم جهت با وجود وداراى احكام آن ميباشد ؛ پس وجود حقيقي داراى حيات حقيقي است ووجود عارضى هم از حياتي موصوف بعرضيّت برخوردار بوده ؛ وسرانجام بايد بدين حقيقت قائل شد كه حيات خاصّ وأخصّ وعموم وأعمّ همگى مدّ ظلّ حيات ذاتي واجب الوجود بوده وهرگونه موجوديّتى اعمّ از فعل وصفت وذات ووجود ، در نهايت بحضرت أو خاتمه مىيابد ، بدانگونه كه مبدء ومبدع همگان در جميع آثار واحكام ونسبتها وخصايص ، بجز حضرت حقّ ، كسى ديگر نبوده ونيست ونخواهد بود .\r\nبارى ، چه حيات را به داشتن ادراك وفعل معنى كنيم وچه بر وفق نظريّهء برخى از أهل حكمت متعاليه ، بمعنى صحّت علم وقدرت بگيريم ؛ در حضرت واجب الوجود ، بتمام حقيقت آن محقّق است ؛ زيرا علم وقدرت وفعّال ما يشاء بودن أو ، بر هيچ موجودى مخفى نبوده وكرائم الهى وقرآني مانند :  « هُوَ الْحَيُّ الْقَيُّومُ » *  و  الْحَيِّ الَّذِي لا يَمُوتُ  وغيره دلالت بر آن داشته وخداوند زنده‌اى است پيش از جميع زندگان وزندگىبخش بر همهء آنها وحىّ جاودانه وسرمدي ، پس از همهء جانداران بوده وچون علم وقدرت واراده وسمع وبصر حقّ ، مسبوق بحيات دائمي ووجود اوست ؛ بنابراين ، از طريق أولى بودن صفت حيات وتحقّق آن در ذات حقّ ؛ بايد حيات أو را بر همه‌چيز وحتّى از حيث تقدّم مفهومي بر صفات ديگرش ، مقدّم دانست ؛ اگرچه جميع صفات أو عين ذاتش بوده وذات أو از همان حيث حىّ بودن ، عالم واز حيث ايندو مريد واز لحاظ اين سه قادر وقدير وبا وجود ودر عين وجود اين چهار ، سميع وبصير ومتكلّم وغيره بوده وجميع صفات وى عين يكديگر ونيز عين ذات عديم المثال وى ميباشند ؛ وحيات بدين معنى ووصف ، منحصر در ذات باريتعالى است ودرّاك وفعّال بودن حقّ بصيغهء مبالغه ، دلالت بر آن دارد كه هيچ موجودى از حياتي اينچنينى بهره‌ور نيست ، ودر مقام تفسير كلمهء حىّ بايد گفت كه حضرت حقتعالى أصل حيات وبخشندهء آن بجميع ذوى الحياة ،\r\nو \r\n","description":"","footnote":"","page_name":" 495 ","page_number":506},
  {"content":"\r\n\r\nحتّى حيات بمعناى احياء ارض وبلد ميّت ومعاني ديگر نيز طبق كريمهء :  كَيْفَ يُحْيِ الْأَرْضَ بَعْدَ مَوْتِها  وغيره ميباشد ؛ اضافه‌تر اينكه آيات الهى در قرآن حكيم بمقدار بسيار ووفور قابل شمار در هرگونه إحياء موات وموتى وزندگى دادن بجميع أشياء ؛ حكايت وحقيقت داشته وما براي تكميل مبحث به آوردن برخى از آنها بسنده مىكنيم :\r\nدر سورهء انفال فرمايد :  « لِيَهْلِكَ مَنْ هَلَكَ عَنْ بَيِّنَةٍ وَيَحْيى مَنْ حَيَّ عَنْ بَيِّنَةٍ »  ودر سورهء بقره نازل است :  « فَأَحْيا بِهِ الْأَرْضَ بَعْدَ مَوْتِها »  ودر سورهء حجّ وارد است :  « وَهُوَ الَّذِي أَحْياكُمْ ، ثُمَّ يُمِيتُكُمْ ، ثُمَّ يُحْيِيكُمْ »  كه بدو مرگ ودو حيات در آن اشاره شده است ؛ زيرا إحياء اوّل پس از نداشتن حيات است واحياء دوّم بعد از موت بوده ونيز در كريمهء نازله در سورهء غافر :  « قالُوا رَبَّنا أَمَتَّنَا اثْنَتَيْنِ وَأَحْيَيْتَنَا اثْنَتَيْنِ »  يعنى : اى پروردگار ما ، دو بار ما را ميرانيده ودوبار زنده كردى وما كافران :  « فَاعْتَرَفْنا بِذُنُوبِنا ، فَهَلْ إِلى خُرُوجٍ مِنْ سَبِيلٍ ؟ »  بگناهان خود معترفيم ، آيا راهى براي بيرون شدن ما از كفر وگناه وجود دارد ؟ ؛ ودر سورهء بقره نازل است :  إِذْ قالَ إِبْراهِيمُ ، رَبِّيَ الَّذِي يُحْيِي وَيُمِيتُ ؛ قالَ أَنَا أُحْيِي وَأُمِيتُ  وآيات وبيّنات ديگر كه ذكر جميع آنها از موارد اطناب وبلكه اسهاب وتطويل ميباشد .\r\nبهروجه ، حيات ، بطور مطلق ، مناط علم وفعل بوده ، يعنى ايندو مترتّب بر حيات است ؛ واگر بجاى علم ؛ تعقّل وادراك بگزاريم ، فرقى در تعريف مزبور ندارد ؛ بجز اينكه اين تعريف در مورد حيات الهى فاقد معنى وبدون دخل ميباشد ، وترتّب مزبور ممكن است خارجي باشد ، يا عقلي ، وخواه ادراك يا علم را در برخى از جانداران ، احساس بدانيم ، يا تعقّل ونيز فعّال را يا تحريك فرض كنيم ويا مجرّد افاضه وافاده ؛ بهر صورت تعريف حيات با هريك از معاني ادراك وفعل صحيح بوده ووجود قوى وآلات در تعقّل وادراك وفعل ويا عدم آن از باب استغناء موردنظر نيست ونيز خواه مبدء ادراك وفعل زائد برذات فاعل باشند ، ويا متّحد با آن بوده وعين ذات وهويّت أو در شمار آيند ، در صحّت تعريف مزبور اشكالى وارد نميكند .\r\nامّا مراد از ادراك بنابر نظر حكيم بارع ، ملّا عبد اللّه زنوزى ، « 1 » ما به الانكشاف است ونه معنى مصدري انتزاعي ؛ چنانكه مقصود از فعل هم ، ما به الفعل ، يا جهت صدور آثار\r\n\r\n\r\n","description":"","footnote":"\r\n( 1 ) - كتاب لمعات الهيّة ، بتصحيح آقاى سيّد جلال الدّين آشتيانى ، طبع انجمن فلسفه سال 1397 هجرى قمري .\r\n","page_name":" 496 ","page_number":507},
  {"content":"\r\n\r\nآن باعتبار اراده ميباشد ونه معنى مصدري ونه نفس آثار فعل ؛ وبرخى از متكلّمان ، حيات خداوند تعالى را صفتي دانسته‌اند كه مقتضى علم وقدرت باشد ؛ ويا صفتي كه باعتبار آن ذات حقّ عالم وقادر شناخته گردد ؛ وبعض ديگر از متكلّمان ، حيات را بصحّت علم وقدرت تعريف كرده‌اند وبعبارت حكماء كه حيات را به فعّال درّاك شناسانده‌اند ، اشكال كرده وميگويند كه اين تعريف داراى معنى عامّى است واختصاصى بحضرت حقّ ندارد . در صورتيكه كلمهء درّاك از معنى عالم خالى نيست ؛ واگر آنرا در تعريف حيات براي خداوند متعال بكار بريم ، چون صفت حيات در ذات حقّ با مخلوقات أو متفاوت است ؛ علم أو نيز غير از ادراك بوده وبتعبير ديگر ادراك در حضرت حقّ بيمورد بوده وچون در انسان هم بمعناى تعقّل عالمانه بكار رفته است ؛ بنابراين ، ادراك در حقّ واجب الوجود ، برحسب شؤون الهى أو همان علم است ؛ وگرنه ذات حقّ منزّه از وصمت ادراك ميباشد وكلمهء قدرت هم با توجّه بنحوهء ذاتي آن در خداوند تعالى واضافه‌اش به انسان ، كه در خداوند عين ذات اوست ودر انسان إضافي ميباشد ؛ فرقى ديگر متصوّر نيست ؛ مگر از حيث نقص وكمال وشدّت وضعف كه مساوق با وجود بوده واز آثار واحكام وجودي تبعيّت ميكند ؛ ولذا مفهوم قدرت در خدا وانسان واحد است ، اگرچه در انسان عرضى ودر حضرت حقّ عين ذات اوست .\r\nپس با توجّه بدينكه حيات در هر زنده‌اى ، عين نحوه‌اى از وجود آن بلحاظ افعال صادره وآثار علم وقدرت آنست ؛ با اين وصف مفهوم حيات غير از مفاهيم علم وقدرت وصدور افعال از زندگان بوده ؛ وبتعبير بهتر حيات مبدء أوصاف مزبور ميباشد وبيشتر متكلّمان فرق بين معنى وهويّت حيات را ندانسته ودر اين مبحث اختلاف كرده‌اند كه حيات في الحقيقة همان صفت زائد بر ادراك وفعل است ، يا نه ؟ ؛ وحقّ اينستكه حكم حيات مانند حكم صفات كمالى ديگر ، از كمالات موجود بما هو موجود بوده وهر كمالى كه براي موجود مقيّد بدون تخصّص بأمري طبيعي يا مقدارى ويا عددي ثابت باشد ؛ بديهي است كه براي وجود مطلق وحتّى مطلق از قيد اطلاق هم بطريق أولى ثابت است وحكيم الهى ناگزير در مقام بحث از صفات حقّ مطلق ؛ بايد در اثبات صفت حيات وتحصيل برهان آن بكوشد ؛ وچون براي ذات واجب الوجود مبدئيّت كلّ موجودات اثبات گرديده است وچنين مبدئى بناچار بايد مبدء كلّ كمالات موجودات هم باشد ؛ بنابراين ، معطى كمال مطلق نميتواند فاقد كمال كلّ موجودات مورد اعطاء\r\n\r\n","description":"","footnote":"","page_name":" 497 ","page_number":508},
  {"content":"\r\n\r\nكمال باشد ؛ ويكى از آنها صفت حيات است كه در موجودات مقيّده وجود دارد وچون أصل وجود وكمالات وجودي آنها از خداوندگار عالميان ووجود مطلق ومطلق از قيد اطلاق وتقييد است ؛ براساس قاعدهء عقلي : « معطى شيئى فاقد آن نيست » . بدون كمترين ترديد ، صفت حيات بروجه هرچه كاملتر آن‌كه حيات ذاتي است در ذات واجب الوجود محقّق بوده وحضرت حقتعالى را بايد بصدق « إعرفوا اللّه باللّه ، فبوصفه نفسه صفوه وبنوره إعرفوه » پس هر موجودى برحسب كمالات وجودي خود ، خداى را بهمان حدّ وشأن وجودي خويش مىپندارد چنانكه مورچهء كوچك نيز شايد توهّم كند كه خدا داراى دو شاخ است ؛ در صورتيكه صفات امكاني كجا وصفات واجب الوجود ؟ ! ؛ وأين الثّرى من الثّريّا وچه نسبت خاكرا ، با عالم پاك ؟ ! . ليكن بهمانگونه كه وجود ، مشتركى معنوي در ميان واجب وساير موجودات است ؛ همچنين علم وحيات وقدرت واراده وسمع وبصر وديگر صفات أو هم در مفهوم با صفات مزبور در موجودات ديگر مشترك بوده ؛ ليكن شايد آنانكه حقّ را بحقّ ميشناسند وبا معرفت شهودي بحقائق هستى مىنگرند ؛ بسبب فناى كلّى از ذوات خود واستغراق هويّات آنان در خداوند يكتا ، قيامت در همين نشئه دنيوي در نفس زكيّهء آنان تحقّق يابد وچيزهايى در حقّ مشاهده كنند كه از حدّ برهان وعقل خارج است ؛ ولذا حكيم سبزوارى - عليه رضوان اللّه الباري - در حاشيهء خود بر همين مبحث بدو بيت لطيف استشهاد كرده است كه بدانها اشاره ميشود :\r\n إذا رام عاشقها نظرة * ولم يستطعها فمن لطفها \r\n أعارته طرفا رآها به * فكان البصير بها ، طرفها \r\nنكتهء مهمّ اينستكه زنده بودن مبدء أعلى جز اين نيست كه ذات أو عاقل خود وعاقل جميع أشياء با اضافهء مبدئيّت وفاعليّت خويش بهمه بوده ، واين جمله در الهيّات شفا موروث شيخ الرّئيس أبو علي بن سيناست كه فرمايد : « إذا قال له حىّ ، لم يعن الّا هذا الوجود العقلي مأخوذا مع الإضافة إلى الكلّ المعقول أيضا بالقصد الثّانى ، إذا الحىّ هو الدرّاك الفعّال » يعنى ، هرگاه كسى بگويد كه خداوند زنده است ، مقصودش اينستكه وجود عقلي أو علاوة بر تعقّل ذات خود با كلّ معقولات ديگر نيز معتبر ومأخوذ است ؛ النّهايه وجود أو در مرتبهء نخست از معقوليّت واقع است واز ممكنات در مرتبهء دوّم ، چون حىّ عبارتست از بسيار عالم ومدرك وفعّال ، امّا عرفاى شامخ تعقّل ذات حقّ از\r\n\r\n","description":"","footnote":"","page_name":" 498 ","page_number":509},
  {"content":"\r\n\r\nوجود خود را عين تعقّل كلّ ممكنات أمرى وخلقي دانسته وقائل بقصد اوّل در تعقّل ذات خود وبقصد ثاني ، تعقّل معقولات ديگر نشده‌اند ؛ زيرا عقيدة دارند كه علم حضرت حقّ بذات خويش ، عين علم بكلّ ما سوى اللّه ميباشد ولا غيره . آقا محمّد بيدآبادى حكيم شامخ ، حىّ را عبارت از بودن چيزى بر أحسن ما يمكن وأفضل انحاء وجود ميداند ، كه اين تعريف نيز تعبيرى ديگر از تعاريف قبلي است ودر مقام تحليل علمي فرقى با درّاك وفعّال يا عالم بودن موجود ندارد ؛ زيرا علم وادراك وصدور فعل از زنده دلالت بر تماميّت وافضليّت وكمال مرتبهء زنده را دارد ؛ ليكن موجود زنده در هر مرتبه از مراتب كمال خود داراى حياتي متناسب با آن درجه ومرتبه بوده ؛ در حيوانيّت كمتر ودر برخى از حيوانات كم ودر انسانها تا درجات ومراتب كمال وتماميّت بيش وبيشتر بوده تا بمرتبه قدسي واز آنهم برتر تا بمقام أو أدنى ، ولذا جميع مراتب مزبور با حفظ اشتراك در معنى ومفهوم حيات ؛ مربوط بممكنات امرى وخلقي است ، ونه ذات واجب الوجود كه صفات أو نيز عين ذات أو در كمال وغايت تماميّت بالشدّة والعدّة والمدّة بوده ؛ ليكن با حفظ اشتراك در معنى آنهاست ، وگرنه اگر اشتراك أو در وجود وصفات خلقي را لفظي پنداريم ؛ اشكالاتى بسيار در مسئلهء توحيد پديد خواهد آمد ، كه رفع آنها ممكن نيست .\r\n\r\nتبصرهء ختامى در تكميل مبحث حيات :\r\nحيات مساوق فعل وادراك وبمعيّت همند وموت مقابل آن ؛ وهردو بوجود وعدم راجعند ؛ زيرا وجود مبدء افعال وآثار وادراك بوده وهر موجودى برحسب شدّت وضعف وجودي خود داراى حياتست ؛ در صورتيكه هر معدومى از همين حيث معدوميّت خود ميّت است ؛ ونيز هر عالمي باندازهء علم خود زندگى وحيات دارد وهر جاهلي هم بمقدار جهل خود ميّت ومرده ميباشد ، وبهمين دليل در كريمهء قرآني ، حضرت حقتعالى بگاه ذكر علماء وجهّال فرمايد :  « وَما يَسْتَوِي الْأَحْياءُ وَلَا الْأَمْواتُ »  و  « لِيُنْذِرَ مَنْ كانَ حَيًّا »  و  « أَ وَمَنْ كانَ مَيْتاً فَأَحْيَيْناهُ وَجَعَلْنا لَهُ نُوراً يَمْشِي بِهِ فِي النَّاسِ كَمَنْ مَثَلُهُ فِي الظُّلُماتِ ؟ »  ولذا هر موجوديكه وجودش لنفسه باشد ؛ حيات أو ذاتي است ، وبرعكس هر موجوديكه وجودش از غير باشد ؛ داراى حياتي عرضى وبتوسّط همان غيرى است كه وجود را بدو إعطاء كرده است ؛ اگرچه آن غير ، وجود لنفسه نداشته باشد ؛ مانند صورتهاى اجسامى كه قائم بموادّ يا هيولاى خودند ؛ وبدين ملاحظه موجود لغيره از\r\n\r\n","description":"","footnote":"","page_name":" 499 ","page_number":510},
  {"content":"\r\n\r\nحيث نفس خود ميّت است ، بجز اينكه حيات آن به اندازهء اتّصالش بوجود عيني خواهد بود ونه بيشتر ، وآن وجود عيني قائم بالذّات است وبهمين دليل حيات آنهم مساوق وجودش ، عين ذات أو ميباشد ؛ وبالجملة بايد دانستكه حيات ونور تابع وجودند ، بدانگونه كه متقابلات آنها ، يعنى موت وظلمت تابع عدم بوده ومجرّدات أمرى ومرسلات ملكوتي ، داراى حياتي ذاتي ميباشند ؛ چنانكه مادّيات هم بحيات عرضى منسوبند ، وهر مادّيى كه در تحت غلبه وحكم وسلطهء نفوس مجرّده محسوب است ، بعلّت همين غلبه وقهر وحكم مزبور ، ميتوان بر آن حيات ذاتي را اطلاق كرد ، ليكن همين حيات ذاتي نيز بستگى بمقدار سلطه وغلبهء نفوس مجرّده داشته وحيوان از وجهي أخصّ از حىّ بمعناى اعمّ ومطلق بوده واز وجه ديگر اعمّ از حىّ بالذّات ميباشد ؛ زيرا كلمهء حيوان بر حسّاس ومتحرّك باراده اطلاق ميگردد ، وذاتي يا عرضى بودن حيات در آن ، فرقى در نسبت وحكم مزبور ندارد ؛ بويژه كه برخى از لغوييّن ، حيوان را « حييان » ميدانند كه واو آن تبديل به الف شده است . امّا حيات حقيقي وحقّه‌اى كه أفضل واشرف أنواع حيات بوده وبلكه جميع جانداران ودارندگان حيات ، از حيات أو زنده‌اند ، وحيات أو عين وجود ونور ذاتي اوست ، مختصّ بحضرت واجب الوجود بوده وكريمهء  « هُوَ الْحَيُّ لا إِلهَ إِلَّا هُوَ »  شاهد صدفى بر اين معنى ميباشد وبهمانگونه كه هستى ممكنات از رشحات وجودي اوست ، صفات آنها واز جملهء صفات ، حيات هر ممكنى نيز از أو بوده وممكنات از حيث ذات خود در وجود عيني ؛ عدم صرفند وبقول عارف وارف ملّا عبد الرّحمن جامى در لوايح خود :\r\n از ما همه ، عجز ونيستى مطلوبست * هستىّ وتوابعش ، ز ما مسلوب است \r\n اين « أو » است ، پديد آمده ، در صورت ما * وين قدرت وفعل ، از آن بما منسوب است \r\nبارى ، هيچ جسمي اعمّ از بسيط يا مركّب در عالم وجود پيدا نميشود مگر اينكه حىّ وزنده بوده وچون كلّيه أجرام وأجسام در طبيعت وذات خود سيّال بوده ومتبدّل ومتحرّك ومتغيّرند ، ولذا در ذات خود بايد داراى جوهري نفساني باشند ؛ تا حركت وتبديل وتغيير بوسيلهء آن امر ثابت ومستمرّ وجود داشته وآب وتاب وكرّ وفرّ آن جسم از نفس مزبور باشد وصفت حيات هم در آن نفس از جانب حضرت حقّ است ؛ ولذا با\r\n\r\n","description":"","footnote":"","page_name":" 500 ","page_number":511},
  {"content":"\r\n\r\nتوجّه بدينكه علّت موجوديّت كلّ ممكنات از خداوند تعالى است وجميع موجودات نيز برحسب استعداد واقتضاء ذاتي واستحقاق خود داراى حياتند وبالتّبع هريكرا خير وحسن وبهائى فراخور استدعاء واقتضاء خودند ؛ در نتيجة واجب الوجود كه مبدء وجود وحيات آنهاست ، أحقّ بحيات وحسن وجمال وكلّيه صفات كمالى ديگر است ، وامكان ندارد كه موجودى داراى حيات وزندگى باشد ، در حاليكه موجد آن ، صفت مزبور را متناسب با ذات واجب الوجود خود نداشته باشد ؛ ليكن نكتهء قابل توجّه اينست كه برطبق قاعدهء الأشرف فالأشرف ؛ والأخسّ فالأخسّ ؛ هر موجود اشرفى ، مانند عقل اوّل وعقول عشره ونفوس كلّيه وجزئي ، تا هيولاى أولى كه اخسّ آنهاست ، برحسب شأن ومرتبهء وجودي خود ، از حياتي متناسب ودرخور خويش بهره‌ور بوده ، وبرطبق نظام خير وأحسن ؛ بايد حيات از ذات حقتعالى ، نخست بعقل اوّل ونفس كلّى إعطاء گردد ودر مرتبهء بعد بساير عقول ونفوس جزئي ديگر تا أجرام فلكى وأجسام طبيعي وبالأخره بهيولاى أولى وقوّهء محض عالم وجود .\r\n\r\n","description":"","footnote":"","page_name":" 501 ","page_number":512},
  {"content":"\r\n\r\n\r\nفصل هشتم در علم حضرت حقتعالى وعالم ومعلوم واتّحاد آنها\r\nبرخى از عرفاى شامخ ، علم حقتعالى را به ادراك ودانستن ذاتي حضرت حقّ ؛ بوجود وحيات وبحقيقت نفس خود تعريف كرده‌اند ؛ ودر اينصورت حقايق معلومات - على ما هىهى في أنفسها - را در حيطهء آن ميدانند .\r\nبعضي از حكماء مكتب تألّه ، علم را صورتي حاصل در نفس عالم دانند كه از ملابس ديگر مجرّد ومقابل جهل است وهردو بوجود وعدم راجعند ؛ ودر اينصورت اگر صورت معلوم عين ذات عالم باشد ؛ پس علم عالم بدان معلوم ذاتي بوده واگر إضافي باشد ، مانند علم انسان بمعلومات ومعقولات حاصله ، كه از خارج در نفس أو صورت مىبندد ، غيرذاتى يا إضافي است ؛ امّا علم ذاتي عين وجود عالم بوده ومعلوم نيز عين وجود اوست ؛ واين عالم ومعلوم هم با وجود علم متّحد بوحدت حقّهء حقيقي ميباشد ؛ مانند علم خداوند تعالى بذات خود وبا كمي اختلاف در شدّت وضعف ، نظير علم ما بذوات خودمان ؛ ومراد از شدّت وضعف نيز شدّت لا يتناهى در ذات حقّ نسبت بنفوس انساني ميباشد ، كه از حيث عدّت ومدّت نيز بىنهايت برتر وغيرقابل قياس است ؛ وتنها وجه شبه در اين تشبيه اينستكه صورت معلوم در ذات هردو داخل بوده وحال اينكه در علم كسبى وإضافي چنين نيست ؛ ودر مقام مقايسهء با علم معصومين - عليهم صلوات المصلّين - تقريبا همان وجه شبه داراى كمال قوّت واعتبار بوده ودر أوصياء محمّدييّن وأولياء ملّت اسلامى وبويژه شريعت حقّهء تشيّع نيز كم‌وبيش از وجه شبه مزبور برخوردار واز همان اعتبار بهره‌ور ميباشد .\r\n\r\n","description":"","footnote":"","page_name":" 502 ","page_number":513},
  {"content":"\r\n\r\nبيشتر عرفاء ، علم را صفتي نفساني دانسته‌اند كه در ذات حقّ أزلي بوده وعلم أو بنفس خود ، عين علمش بخلق بوده وبين ايندو علم فرقى نيست ؛ ولذا قبول تقسيم بذاتى وغيرذاتى را نميكند ؛ در صورتيكه حكماء علم حقّ بذات خود را از عين ذات أو جدا نميدانند ودر مورد علم أو بماسوى ، آنرا از مراتب نازلهء علم حقّ به نسبت نفس ممكنات واز قبيل علم انسان بذات ونفس خود شناخته‌اند والبتّه اين نظريّه بيشتر بمتكلّمان قديم منسوبست ؛ ونه حكماى شيعي وطريقهء حكمت متعاليه وأعاذنا اللّه تعالى عن هذه الأباطيل .\r\n\r\n[ حقّ تحقيق در مسئلهء علم 
  ]\r\nحقّ تحقيق در مسئلهء علم حقّ اينستكه : علم خداوند تعالى بنفس خود وبممكنات وموجودات ديگر يكى بوده ومتعدّد وتقسيم‌پذير نيست ؛ ليكن نفس خود را بدانچه عين نفس اوست ميداند وخلق را بدانچه مخلوقش برآنند ؛ ونيز جايز نيست كه علم حقّ را مأخوذ از نفس معلومات أو بدانيم ، بدين تعبير كه ماهيّات كلّى وأعيان ثابته را كه معلومات حقّند ، معطى علم حقّ ؛ بنفس خود آنان پنداريم ؛ بلكه معلومات وعلم ، عين ذات عالم حقّانى بوده وگرنه علم حقّ بمعلومات ذاتي خود بايد مستفادّ از غير باشد ، اگرچه همان غير نيز ، خارج از ذات حقّ بتصوّر درنيايد ؛ واز همين معنى ومورد است كه شيخ عارف وأهل كشف وشهود ، عبد الكريم بن إبراهيم گيلانى در كتاب انسان كامل خود فرمايد : « ولقد سها الإمام محيى الدّين بن العربي - رضى اللّه عنه - حيث قال : إنّ معلومات الحقّ ، أعطت الحقّ العلم من نفسها » يعنى شيخ أكبر محيى الدّين - كرّم اللّه وجه الشّريف - در اين معنى گرفتار سهو وخطا شد ، كه گفت : همانا معلومات حقّ ، علم حضرت حقّ بدانها را ، بحقّ عطا كردند ؛ وبتعبير ديگر ماهيّات كلّيه يا صور علمي وأعيان ثابته بفيض أقدس در ذات حقّ نمايان وظاهر شدند ؛ وچون هريك از صور علمي حقّ ، برحسب ذات خود از مصوّر على الإطلاق ، استدعاء وتقاضايى غير از ديگرى داشت ؛ وبموجب استحقاق ذاتي وجودي خاصّ خود از خدا درخواست ميكرد ؛ علم حضرت حقّ بدانها برحسب همين استحقاق ذاتي واستدعاى آنهاست كه خودشان بموجب قابليّات أزلي داشته وآنرا بحضرت حقّ عطا كردند ، وخداوند علم خود بدانها را از همين مستحقّان ومستدعيان يا أعيان ثابته وصور علمي گرفت ، ودر مقام تشبيه براي فهم كاملتر بايد گفت :\r\nمهندس نقشهء ساختمان را در علم نفساني خود دارد وطبق آن علم بهر ماهيّتى از أطاق خواب وراهرو وانبار وحمّام وسالن پذيرايى مهمان ودستشويى ، آنچه را كه لازم\r\nو \r\n","description":"","footnote":"","page_name":" 503 ","page_number":514},
  {"content":"\r\n\r\nمناسب با هريك بود وآنها از مهندس همان خصوصيّت ومناسبات ولوازم را ميخواستند ؛ مهندس عادل همان را بدانها داد ؛ ولذا أطاق خواب كه معلوم مهندس بود چيزى از قبيل نور ووسعت متناسب ولوازم خود را مىخواست ومهندس علم خود را نسبت باطاق خواب ، از همان استدعا واستحقاق أطاق مزبور أخذ كرد ونه از دستشويى واز دستشويى كه معلوم أو بود علمي متناسب با ماهيّت آن بدست آورد ، وبرطبق آن علم ، دستشويى را در محلّى مناسب ولوازم مورد درخواست أو ، از قبيل هواكش ولولهء آب وغيره قرار داد ؛ وهمچنين سالن پذيرائى ، چيزهايى غير از دستشويى وأطاق خواب از مهندس استدعا داشت ؛ ومهندس عادل برحسب استدعايى كه مناسب با ماهيّت سالن مزبور بود بدو داد وهريكرا بمقتضاى درخواست ماهوى آنها در خارج از علم خود ايجاد كرد . بنابراين ، مهندس علم خود را در خصوص اقتضاء ذاتي وماهوى هريك از همان اجزاء ساختمان كلّ گرفت ، كه در حقيقت معلوم أو بودند ، وماهيّات جزئيّهء معلوم در نفس مهندس ، علم بكمّ وكيف واقتضى ولوازم ومناسبات خود را بدو اعطاء كردند ؛ ومراد شيخ عارف عبد الكريم گيلانى از اشكال بمحيى الدين ودادن نسبت خطا وسهو بدو از همين تشبيه بخوبى معلوم است ؛ زيرا مهندس قبل از ايجاد وحتّى كشيدن نقشهء ساختمان وتصوّر آن در ذهن خود ؛ بروابط ومناسبات ولوازم هر جزء از اجزاء ساختمان عالم بود ، وگرنه امكان كشيدن نقشه‌اش از صورت ذهني موجود در نفس مهندس محال مىنمود ؛ وچون در نفس خود عالم به اجزاء بنا بود ، اين اجزاء هريك بنحوى جداگانه وبار ديگر بنحو مجتمع وبار سوّم بلحاظ لوازم واختصاصات ديگر بطور معي وبأهم در نفس مهندس معلوم بودند ؛ پس چگونه امكان دارد كه مهندس نادان به نقشه وصورت ذهني ساختمان باتمام اجزاء ومناسبات آنها ، بتصوير وكشيدن نقشهء بناى مزبور موفّق آيد وهر أطاق وراهرو وسالن ودستشويى وانبار را در جاى اختصاصى خود قرار دهد ودر خارج نيز عينا بهمان صورت ذهني ونقشه ايجاد كند ؟ ! ؛ ودر نتيجة هرگز مهندس مزبور علم خود را بساختمان از ساختمان واجزاء آن‌كه معلوم اوست نگرفته ؛ وبالمآل علم حضرت حقتعالى نيز بمعلومات خود ، اعمّ از صور علمي وأعيان ثابته ، از آنها مأخوذ نبوده وشيخ أكبر در اين مسئله بخطا وسهو رفته وبتعبير ديگر علم حق بذات خود ، عين ذات اوست وعلمش بخلق نيز عين علم وى بذاتش ميباشد واز معلوم اخذ نشده ودر وحدت ايندو علم ، آنهم بدون اعتبار دو بودن يا تعداد\r\nو \r\n","description":"","footnote":"","page_name":" 504 ","page_number":515},
  {"content":"\r\n\r\nتقسيم‌پذيرى ، يكى است وواحد بوحدت حقّهء ازليّه ميباشد .\r\nآنگاه صاحب كتاب انسان كامل گويد : « فلنعذّره » يعنى ما شيخ محيى الدّين را در داشتن چنين عقيده‌اى در علم حقتعالى كه بزعم أو از معلوم علمي وعين ثابت مستفادّ ومأخوذ است ؛ معذور ميداريم وعدم سهو وخطا يا عصمتي براي أو قائل نميباشيم وما در مقام كشف وشهود ، علم حقتعالى را أصلى وغير مستفاد از صور علمي يا أعيان ثابته وغيرمأخوذ از معلومات أو ميدانيم ؛ كه با علم أو بذات خودش فرقى ندارد ، مگر اينكه أو بذات خود چنان عالم است كه ذات أو چنان است وعلمش نسبت بموجودات ومخلوق ديگر ، بدان است كه ممكنات برآنند ؛ ونه اينكه از وجود علمي ممكنات عيني ، مستفاد ومأخوذ باشد .\r\n\r\n« تحقيق حقّ در عبارت ابن عربى در علم خداوند وأعيان ثابته » « واشكال عارف گيلانى »\r\nبدانكه أعيان ثابته عبارتند از همان حقايق وجوبي حضرت حقّ كه در مرتبهء واحديّت باعتبار تكثّرات أسماء وصفات معتبرند ، واگر برخى از عرفاء شامخ واز آنجمله ملّا عبد الرزّاق كاشاني از أعيان ثابته بحقايق ممكنات تعبير كرده‌اند ؛ بدين ملاحظه ميباشد كه أعيان مزبور يك وجهه در حقايق وجوبيّه دارند ، ووجهه‌اى در حقايق ممكنه ؛ كه ميتوان از وجههء مزبور به إجمال در مرتبهء وجوبي وأعلى واز وجههء ديگر به تفصيل ونزول در مرتبهء حقايق امكاني نام برد ؛ كه بقول عارف كامل ميرفندرسكى - رضوان اللّه تعالى عليه - « صورتي در زير دارد ، آنچه در بالاستى » .\r\nهريك از اين صور معقوله ، عين ذات حقّند كه بتجلّى خاصّ متعيّن شده وهريك داراى ماهيّتى خاصّ خودند ؛ كه عرفاء آنها را صور كلّى أسماء حقّ در حضرت علم دانند وحكماء كلّيات حقائق ياد شده را ماهيّات وجزئيّات آنها را هويّات نامند ؛ كه بتعيّن آغازين متعيّن گرديده‌اند .\r\nنكتهء مهمّ در أعيان ثابته « 1 » اينستكه أعيان مزبور همان صور أسماء اللّه ميباشند كه از حضرت ذات خداوندى بتجلّى اوّل وفيض أقدس أحدى فائض شده وبتعبير ديگر أعيان مورد بحث ، نفس ظهور وتنزّل فيض أقدس وأحديّت ذاتي بحضرت واحديّت اسمايى\r\n\r\n\r\n","description":"","footnote":"\r\n( 1 ) - شرح اصطلاحات الصّوفيّهء ملّا عبد الرزّاق كاشاني ، از محمّد على مودودلارى ، بكوشش گل بابا سعيدى 1376 حوزهء هنرى .\r\n","page_name":" 505 ","page_number":516},
  {"content":"\r\n\r\nوصفاتى بوده ؛ وچون مرتبهء آن مقدّس‌تر ومنزّه‌تر از شهود وملابست هرگونه علم وتعقّلى است ، آنرا فيض أقدس ناميده‌اند . امّا اين حقايق وجوبي كه أصلا در مرتبهء أحديّت ميباشند ، وبا يك مرتبه تعيّن وتنزّل بمرتبهء واحديّت أسمائي وصفاتى متعيّن ميگردند ؛ داراى تجلّى ديگرى نيز بر قوابل ومظاهر ميباشند كه بفيض مقدّس موسوم بوده وچون اين ظهور به أعيان ممكنه وقابليّات امكاني ومظاهر عيني تعلّق ميگيرد ، از أقدس بمقدّس نازل شده وداراى وجود خارجي گرديده وموجود ميشوند ؛ وبالآخرة هريك برحسب قابليّت واستدعاى أزلي خود ، در برهه‌اى از زمان موجود ومفقود گرديده وبحكم كريمهء :  « كُلَّ يَوْمٍ هُوَ فِي شَأْنٍ »  بتغيير لباس هستى از لحاظ لبس فوق لبس وتكميل وارتقاء از پست‌ترين مرتبهء وجودي تا اعلاى آن ميپردازند ، ودر جميع مراتب مزبور تحت حكم نفس رحماني موجودند وبا مدد وجودي والقاى الهى هميشه از حيث هستى بتعالى وتكامل نائل مىآيند وبا بقاى حضرت حقّ باقي ميباشند ؛ زيرا جميع آنها مظاهر عيني از حقايق أسماء وصفات حقّند ، كه با قبول فيض مقدّس ، هيچگاه اين خلعت وتشريف هستى را از تن بيرون نكرده وبعدم حقيقي ملحق نميشوند ، وبرنگ نيستى وحتّى يكسان ومتوقّف ماندن درنيامده ودر پست‌ترين مرتبه ودرجه كه همان قوّهء وجود يا هيولانى بودن است ، موسوم به أمر عدمي ميباشند ؛ ونه عدم محض .\r\nپس بطور مختصر ، با توجّه بتعريف أعيان ثابته كه همان حقايق حقّهء ممكنات در علم حضرت حقّند ، واز آنها در مرتبهء وجوبي بصور حقايق الهى تعبير گرديده وعبارت از تعقّل ماهيّات در حضرت ارتسام بوده واز حضرت حقتعالى تأخّرى جز بذات ونه بزمان ندارند ، وأزلي وابدى ميباشند ؛ بنابراين ، هيچگاه از علم حضرت حقّ بذات خود جدا نبوده وعينا معلوم حضرت أو بوده وخواهند بود ، واينكه محيى الدّين بن عربى عقيدة دارد كه أعيان ثابته از حيث معلوم بودن خود ، در علم حضرت حقّ ؛ علم بوجود خود را بدو إعطا ميكنند ، نه بدين معنى است كه پيش از اعطاء علم از جانب معلوم يا أعيان مزبور هرگز در حوزه ومنطقهء علم حضرت حقّ نبوده‌اند ، ويا معاذ اللّه حضرت حقتعالى ، قبل از اعطاء علم از ناحيّهء معلوم بدو ، علمي بدانها نداشته است ؛ زيرا آنان معلومات حضرت حقّ ميباشند وهيچ معلومى بدون عالم تحقق ومعلوميّت نخواهد يافت ؛ وبلكه وجود معلوم عين وجود عالم است ؛ وچگونه امكان دارد كه وجود عالم پس از وجود معلوم محقّق وموجود گردد ؛ زيرا علم مساوق وجود است واز احكام\r\n\r\n","description":"","footnote":"","page_name":" 506 ","page_number":517},
  {"content":"\r\n\r\nيكديگر بهره‌ورند ؛ پس مراد ابن عربى بايد اين باشد كه معلومات مزبور كه نفس حقايق وجوبي در مرتبهء فيض أقدس أحدى محسوبند ؛ عين علم حضرت حقّ بأعيان امكانية وموجودات خارجي بوده وچون معلوم در ذات حقّ عين علم است ، ووحدت آنها نيز وحدتي حقّه ميباشد ؛ بنابراين ، أعيان ثابته از وجههء حقايق وجوبي عين صور اسمائند كه يكى از أسماء مزبور عالم است ؛ واز وجههء حقايق امكاني عين معلومند كه همان أعيان باشند ؛ وبلحاظ وحدت علم وعالم ومعلوم ؛ همگى مراتب علم حقتعالى نسبت بحقايق نازله وصور وتعيّنات أسمائي ، از همان علم ذاتي حقّ مايه‌ور بوده ونشئت آن از منشأ ذات الهى است ؛ وبالنّتيجه برداشت يا دريافت شيخ عارف عبد الكريم گيلانى از عبارت وكلام محيى المعرفة والدّين ، بدون توجّه بقاعدهء عقلي اتّحاد عيني علم وعالم ومعلوم بوده وغفلت أو از اين قاعدهء پرعائده ، منتهى بايجاد اشكال بشيخ العرفاء وقطب الأقطاب ، ابن عربى - عليه شآبيب الرّحمة والرّضوان - گرديده است ؛ وبتعبير ديگر وفي الحقيقة اگر سهو وغفلتى متصوّر باشد ، دامنگير ومنسوب بعارف گيلانى است ونه شيخ أكبر ؛ ودر عين حال نظريّهء ابن عربى وعارف اشكال‌كننده با توجّه بقاعدهء مزبور ، منجر ومنتهى بعلم ذاتي حضرت حقّ ميگردند ؛ ولى هريك از ايندو عارف ، از جهتي خاصّ بعلم ومعلوم توجّه داشته‌اند وعلّت اختلاف آنان - عليهما الرّحمة والرّضوان - از همين مقولة بوده است ، واگر دريافت عارف گيلانى از عبارت شيخ أكبر صحيح باشد ؛ بناچار علم الهى متوقّف بر معلومات خود يا أعيان ثابته خواهد بود ، وهركسى كه در وصف خود بصفتي ، متوقّف برچيزى باشد ، در وصف مزبور نيازمند بدان چيز بوده وذات حقتعالى از هر موجودى بىنياز وداراى غناي مطلق است . امّا چون علم هرگز تعريفى بخود نمىپذيرد ، ناگزير علم در ذات باريتعالى نيز تعريف‌پذير نبوده وهرگونه شناختى در حدّ اصطلاح از علم حقتعالى ، ابتر وناتمام باقي ميماند ؛ زيرا علم ونور ووجود مساوق همند ؛ وتعريفشان جز بضدّ آنها كه عدم وظلمت وجهل باشد ، امكان ندارد ، واگر أفلاطون علم را عبارت از عدم غيبت شيئى از مجرّد يا نفس تعريف كرده ويا انطباع صورت وشبح أشياء در عقل يا نفس ، ويا نفس كشف تامّ معلوم براي عالم وغيره دانسته است ، هيچيك تعريف حقيقي نبوده ودر نتيجة علم را بحدّ ورسم منطقي نميتوان تعريف كرد ، وتعريف مفهومي صفات در حضرت حقتعالى بيشتر از قبيل تعاريف لفظي وضدّى وكشف تامّ يا غير تمام مرتبه‌اى از مراتب آن صفت است وبس ، ونه تعريف\r\n\r\n","description":"","footnote":"","page_name":" 507 ","page_number":518},
  {"content":"\r\n\r\nحقيقي .\r\nحكيم سبزوارى - عليه رحمة الباري - در مبحث علم حضرت حقّ بثابتات أزلي كه معدوم الوجودند ، ومعتزله بر اين قول معتقد ميباشند ؛ اشكال كرده ودر بيتي از منظومهء حكمت خود ، سروده است :\r\n عينا ، فهذا مذهب المعتزلة * أو ذهنا الصّوفيّة ذا قائلة \r\nيعنى : علم حضرت باريتعالى بثابتات أزلي ، يا معدوم خارجي ، مذهب معتزله بوده است ؛ ويا علم حقّ بثوابت مزبور ، ذهني بوده ، وصوفيانى چون شيخ أكبر - ابن عربى - وپيروانش قائل بدان ميباشند . « 1 »\r\nمراد از مصراع أخير اينستكه : صوفيانى همانند ابن عربى واتباع وى معتقدند كه معلوم در علم أزلي حضرت حقتعالى ، عبارت از همان أعيان ثابته است كه داراى ثبوتي منفكّ از وجود نفس ماهيّت ميباشند ؛ ليكن اين أعيان موجود بوجود تبعي از أسماء وصفات الهى هستند . بنابراين ؛ صوفيّه أعيان ثابته را ، لازمهء أسماء خداوند تعالى در مرتبهء واحديّت دانسته وعلم الهى در مرتبهء واحديّت ، متعلّق بهمين أعيان است ، ولذا مناط علم حقّ ، أعيان ثابته ميباشند .\r\nحكيم سبزوارى در حاشيهء خود برجملهء شرح : « أن يطلقوا الثّبوت على مرتبة من الوجود » با ترجمهء اين مؤلّف ، نوشته است : « صوفيّه ماهيّات را بمرتبه‌اى از وجود اطلاق كرده واز آن به أعيان ثابته اصطلاح نموده‌اند ومرادشان همان مرتبه‌اى از وجود يا ثبوت ماهيّات در حضرت حقّ بوجودي تطفّلى است كه بالعرض منسوب بمفاهيم آن ماهيّات در شمار بوده ، وذات أقدس أحدى بنحو عرضى بمفاهيم أسماء وصفات ولوازم آنها منسوب ميباشد ؛ ولذا لوازم أعيان ثابته ولوازم لوازم آنها نيز هيچگونه تأخّرى در وجود نسبت بذات أحدى نداشته وهمانند عارض ماهيّت ميباشند ونه چونان عارض وجود ؛ وبالجملة ؛ علم الهى بذات أقدس خود ؛ همان علم تفصيلي حضوري بجميع أشياء از حيث وجود وماهيّت آنها بوده ويا آن وجود بسيط صرف الحقيقة ، عبارت از كلّ وجودات ، بنحوى هرچه تمامتر وأعلى ميباشد ، وحضور ذات حقّ براي خود ، مستلزم حضور كلّ\r\n\r\n\r\n","description":"","footnote":"\r\n( 1 ) - از كتاب « حكمتنامه » تأليف غلامحسين رضانژاد « نوشين » يا شرح كبير بر منظومهء حكمت سبزوارى در دو مجلّد طبع وانتشارات الزّهراء سال 1380 شمسي .\r\n","page_name":" 508 ","page_number":519},
  {"content":"\r\n\r\nوجودات وماهيّات أمرى وخلقي بوده ، ومفاهيم أسماء وصفات حقّ بنحو أعلى وأشرف ؛ بهمان حضور ذات باريتعالى براي خود حاضر ميباشند . بنابراين ، أعيان ثابته ، موجود بوجود حضرت حقّ بوده وخود داراى وجودي مستقلّ نيستند ، واگر صوفيّه براي أعيان ثابته ، ثبوتي علمي قائلند ؛ اين ثبوت مقابل وجود ويا مرتبه‌اى از آن ميباشد واطلاق لفظ ثبوت بر آن ، حقيقت معنى را تغييرى نميدهد ، وبرخى از أكابر عرفاء ، صور يا حضرت ارتسام را وصف علم از حيث امتياز نسبى از ذات حقّ دانند ، به وصف ذات از حيث هىهى ، ونه وصف علم از آنرو كه عين ذات ميباشد ، وبسيارى از حكماء بدين شناخت نرسيده وبتحقيقات متعارف در بين خود اكتفاء كرده‌اند .\r\nمعتزله علم واجب الوجود بمعلومات خود را عبارت از ثابتات أزلي ميدانند كه نه موجودند ونه معدوم وثبوت مزبور را چيزى در ميان موجود ومعدوم پنداشته‌اند ؛ كه داراى نحوه‌اى از ثبوت وتقرّر علمي بوده واز ذات حضرت حقتعالى جدا ميباشند .\r\nبارى ، از قول صوفيّه چنين مستفادّ است كه آنان به ثبوت ماهيّات منفكّ از كافّهء وجودات خاصّ هريك معتقد بوده ودر اين نظر ، با معتزله از جهتي شريكند وهمان ايرادى كه بمعتزله وارد است ، بر صوفيّه نيز وارد بوده وبهمين ملاحظه حكيم سبزوارى در شرح خود بربيت منقول فرمايد : « وهذا أيضا مزيّف » امّا فرقى كه در بين ايندو قول - معتزله وصوفيّه - موجود است ، اينستكه : صوفيّه أعيان ثابت در ذات حقّ را علمي دانند ونه عيني ؛ ولى داراى اقتضاء ودرخواست عيني وخارجي ميباشند ؛ درصورتيكه معتزله أعيان مزبور را داراى نحوه‌اى از ثبوت وتقرّر عيني دانند ، كه ثابت أزلي بوده ، نه معدومند ونه موجود واز ذات حقّ نيز جدا ميباشد .\r\n\r\n« فرق بين عالم وعليم وعلّام در حضرت حقتعالى »\r\nذات واجب الوجود به نسبت معلوم بودن كلّ أشياء براي أو به عالم موسوم است وامّا عليم بودنش عبارت از نسبت علم بطور مطلق بذات أو بوده ودر صورتيكه نسبت علم ومعلوميّت أشياء را بأهم در ذات أو اعتبار كنيم ، موسوم به علّام ميباشد .\r\nپس عليم بر وزن فعيل ومانند رحيم وقديم وقدير اسم صفت مشبّهه ونفسي يا ذاتي حقّ است ، وامّا عالم اسم صفت فعلى به أشياء بوده واين علم هم بنفس وذات أو تعلّق ميگيرد وهم بغير أو ، وفعلى بودن صفت عالم بدين معنى است كه أو علم بنفس خود\r\nو \r\n","description":"","footnote":"","page_name":" 509 ","page_number":520},
  {"content":"\r\n\r\nعلم بغير داشته وچنين علمي صفتي فعلى ميباشد .\r\nامّا اسم علّام بر وزن فعّال مانند غفّار وجبّار ؛ نظر به نسبت علميّت ، نظير عليم ، اسمى است براي صفت ذاتي ونفسي ، ليكن با نظر بمعلوميّت أشياء براي حقّ ، صفتي فعلى بوده ، ولذا وصف خلق بر اسم عالم غالب است ، بدون داشتن غلبه بر دو اسم عليم وعلّام ؛ زيرا در اين دو اسم ، صفت نفسي ومتعلّق بحضرت حقّ بطور مطلق بوده ، ودر عين حال علّام بهر معلومى هم شمول دارد ، واز همين دقّت ولطافت معنى است كه عليم اختصاص بخداوند تعالى داشته وبانسان وموجودات امرى اطلاق نگرديده ، درصورتيكه چون عالم اسم صفت فعلى است به انسانها نيز اطلاق شده ؛ ولى علّام بر وزن فعّال وصيغهء مبالغه وبمعناى حقيقت ، تنها بحضرت حقّ اطلاق گرديده واز باب توسّع در مفهوم ومجاز وتجوّز ، بركسيكه در يك يا چند علم بكمال برسد ، گفته شده ليكن با تاء زائده ، يعنى بصورت علّامه ؛ ونه علّام ، وتاء علّامه نيز براي تأكيد در مبالغه آمده : « فالتّاء العلّامة تأكيد للمبالغة » ودر تعريف اصطلاحى وعلمي علّامه بايد دانستكه : « أي واقف في كلّ العلوم » كه با وصف گسترش وتقسيم‌بندى وتعدّد بسيار علم ؛ اسم علّامه در اين روزگار وبويژه در آينده ؛ امكان تحقّق واطلاق برهيچ كسى را نخواهد يافت ؛ ودر اينصورت وضع اسم علّامه بر حضرت حقّ جايز نيست .\r\n\r\n« در اتّحاد علم وعالم ومعلوم »\r\nاين حقيقت كه در انسان به اتّحاد عقل وعاقل ومعقول اصطلاح گرديده است ، در حضرت حقتعالى به اتّحاد علم وعالم ومعلوم عنوان شده وبرهان آن چنين است كه صور معلومه اعمّ از نفسي يا خارجي بايد با ذات عالم وعاقل متّحد الوجود بوده وبراي آن‌ها صورتهايى بجز وجود عالم يا عاقل نباشد ، وگرنه لازم مىآيد كه صور معقوله يا معلومه ، در وجود خود از وجود عالم وعاقل متباين ومتغاير بوده ونسبت صور مزبور با عالم وعاقل آنها نسبت حالّ ومحلّ يا عرض ومعروض باشد ، ودر اينصورت بايد معقول يا معلوم بالفعل ، از عاقل وعالم بالفعل جدا بوده وحيثيّت ذاتي معقول يا معلوم بالذّات ، عين حيثيّت معقول ومعلوم بودن نباشد ؛ واين پنداشت با قاعدهء عقلي تكافؤ وتضايف در عالم ومعلوم يا عاقل ومعقول بودن مغايرت داشته ولذا بين ايندو امر متكافئ ومتضايف مغايرتى محقّق نيست ، مگر برحسب مفاهيم هريك از عاقل ومعقول يا عالم ومعلوم ؛ وبهمين ملاحظه بايد صورت عقلي وعلمي ، عاقل وعالم بذات\r\n\r\n","description":"","footnote":"","page_name":" 510 ","page_number":521},
  {"content":"\r\n\r\nخود ونيز معلوم ومعقول ذات خود ، وهم عقل وعلم ذات خويش باشد ، تا اتّحاد اين سه بوحدتى حقّه وحقيقيّه برقرار گرديده وتغايرى جز در مفهوم ومعنى هريك در ميان آنها وجود وتحقّق نيابد ؛ وحقايق معقوله ومعلومه را وجودي ديگر بجز عاقل وعالم بدانها نبوده وحتّى اگر معقولات ومعلومات مزبور ، عين وجود خارجي باشند ، كه در اينصورت موجودات خارجي را معقول يا معلوم بالعرض وصور علمي وعقلي آنها را معقول ومعلوم بالذّات دانند ؛ ولذا ماهيّات كثيره در صورتيكه متقابل بالذّات ويا بالعرض نباشند ، ميتوانند بوجودي واحد وظلّى موجود گردند ؛ چنانكه اين معنى در أمور متناقض ومتضادّ برحسب وجود ذهني ودر محلّى واحد ، با ذهن آدمي حاكم است وهيچ تنافى نسبت بهم نخواهند داشت ؛ وعلاوة بر اتّحاد علم وعالم ومعلوم وعقل وعاقل ومعقول بالذّات ، حتّى حسّ وحاسّ ومحسوس هم از حيث ذاتي ونه عرضى متّحدند ؛ وبهروجه عاقل ومعقول دو امر متضايف ومتكافئ بوده ودر قوّه وفعليّت يكى ميباشند ، يعنى عاقل وعالم بالفعل ؛ معقول ومعلومى بالفعل دارد وبالقوّه نيز بالقوّه ؛ زيرا قاعدهء مزبور برابرى دو طرف اضافه را اقتضاء ميكند ، واز سوى ديگر چون عاقل ومعقول هردو از سنخ نور معنوي ومجرّدند ؛ آنگاه كه بيكديگر برسند ؛ مانند دو نور حسّى متّحد گرديده وامتيازى در بين آنها نسبت بيكديگر باقي نميماند وبنابر مستفادّ از پايه‌گزار مباني برهاني آن ، ملّا صدرا ، ممكن نيست كه يكطرف اضافه از قوّه به فعل گرايد ؛ درحاليكه طرف ديگر بحالت قوّه ونقص باقي بماند ؛ بنابراين ، بايد صورت علمي يا معقول بالفعل را موجب كمال جوهريّت عقلي نفس دانسته ونفس را با همين صورت كمالى وفعلى خود ، عاقل بالفعل شناسيم ؛ وبعبارت بهتر بايد همين صورت معقول بالفعل را عين چشم بينش وبصيرت نفس بدانيم ودرست در همين نكته ، عاقل عين معقول وعقل گرديده وبتعبير ديگر صورت علمي يا معقول بالذّات ، در عين معقول بودن ؛ هم چشم بصيرت نفس است وهم عين حيثيّت نوري ادراك وعلم ميباشد . « 1 »\r\nبارى ، نزديكترين أوصاف بحىّ بطور كلّى علم است ، چنانكه نزديكترين وصفها بذات نيز همان حىّ ميباشد ؛ زيرا وجود هرچيزى براي نفس خودش حيات أو بوده ، وچون\r\n\r\n\r\n","description":"","footnote":"\r\n( 1 ) - از مقدّمهء مؤلّف بر مجموعه رسائل ومقالات فلسفي ، أستاذ حكيم ، آية اللّه العظمى سيّد أبو الحسن رفيعى قزوينى ، بتصحيح اين مؤلّف ، چاپ انتشارات الزّهراء سال 1367 شمسي .\r\n","page_name":" 511 ","page_number":522},
  {"content":"\r\n\r\nوجودش عين ذات اوست ؛ هيچ‌چيز بذات شيئى نزديكتر از حيات نيست ؛ وهيچ‌چيز هم از علم بحيات نزديكتر نميباشد ؛ بدين دليل كه هر زنده‌اى بناچار ، داراى علمي است ، وعلم أو نسبت بذاتش يا احساس ويا توهّم ويا تعقّل ويا الهام ويا بوحي بوده ، ويا مانند علم حضرت حقّ ذاتي است ؛ وچون اين ربط وپيوند امرى مسلّم است ، خداوند تعالى در كريمهء مباركهء قرآني از حيات بعلم تعبير كرده فرمود :  « أَ وَمَنْ كانَ مَيْتاً فَأَحْيَيْناهُ »  يعنى جاهل را كه مرده‌اى بيش نبود ، بنور علم زنده كرديم ،  « وَجَعَلْنا لَهُ نُوراً »  يعنى أو در ظلمت وتاريكى جهل بود وما نور علم را بدو عطا كرديم ، زيرا ممكن نيست كه جاهل با داشتن جهل ويا از جهل عالم گردد ، وبدين ملاحظه بدانگونه كه علم لازم حياتست ، حيات نيز ملزوم علم بوده وعالم بىحيات وحيات بدون علم فاقد معنى وحقيقت است ؛ وچون طبق حديث « انّ اللّه خلق آدم على صورته » انسان ناگزير نسخه‌اى كامل از صفات رحماني بوده وآنچه منسوب برحمان است ، در أو نيز وجود داشته وبكمال خود ميرسد ؛ بايد صفات مزبور واز مهمّترين آنها علم در حضرت حقتعالى همدوش ومساوق با وجود أو عين ذات باشد ؛ وعالم وعلم ومعلوم در حضرت حقّ از وحدتي حقّه واتّحادى محقّق برخوردار بوده وعليم وعلّام بودنش نسبت بغيب ذات خود وأسماء مستأثره ومكنون وآسمانها وزمين وكلّ ممكنات أمرى وخلقي يكى باشد .\r\n\r\n« نظريّهء حكماء چهارصد سال أخير در علم حقتعالى »\r\nبرخى از حكماء متأخّر ، علم حقتعالى را ذاتي دانند ، امّا به اتّحاد عالم ومعلوم يا عاقل ومعقول عقيدة نداشته وعلم واجب الوجود بذات خود را اجمالي دانند كه عين علم بجميع أشياء است ، وبعضي هم علم حقّ را ببعضى تفصيلي وببرخى ديگر اجمالي شناسند ؛ وبهروجه ، حكماء مورد بحث ، ميگويند كه علم حضرت حقّ بذات خود ، عين علم بكليّهء مخلوقات وى بوده وفرقى بين ايندو جز به اجمال وتفصيل نيست ؛ وبعضي از آنان گويند كه علم حقّ نسبت به برخى از ما سوى مانند عقل اوّل وروح أعظم تفصيلي است ونسبت به بعض ديگر از ما سوى نظير ساير ممكنات اجمالي بوده ، ودر موجودات وعلل ومعلول واسطه عقيدة دارند كه : علم هر علّتى پس از حقّ اوّل ، نسبت بمعلول خود ، تفصيلي است ونسبت بمعلولات بعدى اجمالي ميباشد ، واينگونه از علم تا آخرين معلول كه هيولاى فرودين وامرى بالقوّه در شمار است ، اجمالي بوده وبتعبير ديگر ، علم\r\n\r\n","description":"","footnote":"","page_name":" 512 ","page_number":523},
  {"content":"\r\n\r\nحقّ نسبت بذات خود وعقل اوّل تفصيلي است ونسبت بغير تا هيولى وقوّهء محض إجمالى ميباشد ، وهر علّتى پس از عقل اوّل نسبت بمعلول متّصل بخود از همين قاعدهء كلّى پيروى ميكند ، ودر مآل علم حقّ نسبت بمعلومات تسطيرى وعلّيت ومعلوليّت از معلول معلول خود تا هيولاى أولى ، اجمال در اجمال ميباشد ، والبتّه فساد اين آراء با توجّه به كرائم الهى واضح است .\r\nبعض از فضلاى متأخّر ومتّصل بعصر ما ، علم حقّ بذات خود را ، علّت علم وى بماسوى دانسته وعقيدة دارند ؛ كلّ عوالم ومراتب هستى بمعناى اعمّ معلوليّت ؛ مخلوق ومعلول حقّند وبدون هيچ واسطه‌اى علّة العلل جميع معلولات حضرت أو بوده وعلم أو نيز بهمهء آنها از همين حكم برخوردار است ، وبعبارت ديگر كلّ ممكنات مرسل ومقيّد ومجرّد ومادّى بدون وسايط علل ومعلولات متّصل بخود ويا دورتر ، معلوم علم ذاتي حقّ بوده ؛ چنانكه شهود كلّ خلق براي حضرت باريتعالى عين شهود أو از نفس وذات خويش ميباشد ؛ ودر مقام استدلال گويند كه چون ذات حقّ علّت ايجاد جميع ما سوى است ؛ علم أو بذات خود نيز ، علّت علم بكلّ ممكنات امرى وخلقي أو بوده وچنين علمي ، جدا از حيثيّت علمي أو ، عين قدرتش نيز محسوب است .\r\nأهل حكمت اشراق نيز ، علم حقتعالى بأشياء را بعقل بسيط واضافهء اشراقي دانند ؛ وعقيدة دارند كه نور وظهور ذات حقّ براي نفس أو ، أصل وعين حيثيّت نور بودنش براي غير بوده وهر علم وفاعليّتى از همان نور ذاتي است ، وبالمآل حكماء متأخّر علم حقّ را بنفس خود ذاتي وبمخلوقات خويش اجمالي ، امّا اجمال در عين كشف تفصيلي شناسند وبديهي است كه در جمع بين نظريات قدماء فلاسفه وحكماى اشراق وتابعان مكتب صدر المتألّهين ، موفّق آمده وعلم حضرت باريتعالى را بنفس وذات خود تفصيلي ونسبت بهمهء ممكنات اجمالي در عين كشف تفصيلي دانسته‌اند ؛ وعلم أو چنانكه در وحدت حقّه‌اش ، يعنى لا يزال وبساطت محضه وصرف الوجود بوده ، تا لم يزل وأبد الآباد هم نسبت بكلّ ممكنات وحتّى ممتنعات أزلي وأبدى نيز بهمان‌گونه خواهد بود ؛ وما به الانكشاف آنچنانكه بوده ، تا خداوند تعالى باقي است ، بهمانسان بر دوام وبرقرار ميباشد ودر نتيجة علم الهى بدانگونه كه نسبت بعين ذات خود وپيش از خلقت أشياء وموجودات بوده ، تا پست‌ترين درجه از آخرين مرتبهء وجودي هم ، بهمان‌گونه ، يعنى تفصيلي واجمالي در عين كشف تفصيلي ميباشد وبقول حسن بن هانى - أبو نواس\r\n\r\n","description":"","footnote":"","page_name":" 513 ","page_number":524},
  {"content":"\r\n\r\nاهوازى - :\r\n ليس على اللّه بمستنكر * أن يجمع العالم في واحد \r\n\r\n« مراتب ششگانهء علم حضرت حقتعالى »\r\nحكيم متألّه جناب صدر المتألّهين وساير حكماء پيرو مكتب فلسفي وى ، وبارزترين آنان فيلسوف بارع سبزوارى ، مراتبى براي علم حقتعالى قائلند كه بترتيب زير مورد بحث قرار ميگيرد : « 1 »\r\n\r\n1 - علم عنائي :\r\nعلم فعلى يا عنائي حق عبارت از علمي است كه صدور آن از حاقّ ذات حقّ بوده وعين وجود اوست ؛ بدين تعبير كه جميع موجودات ممكنهء امرى وخلقي ، بروجه هرچه كامل وتمامتر وبنحوى اظهر وأعلى ، براي حضرت حقتعالى معلوم ومنكشف بوده وحكماء از آن بعلم بسيط وقائم بذات حقّ تعريف كرده وآنرا خلّاق صور تفصيلي عقلي ونفسي وطبعى دانسته وقيام آنرا بذات حقّ ، از گونهء قيام عنه يا صدوري شناخته‌اند ، ونه قيام فيه يا حلولى كه زائد برذات حقّ است ؛ ودر نتيجة علم عنائي ، علمي را دانند كه از بدايت تا نهايت جميع موجودات وحقايق آنها در ذات حقّ منطوى بوده وفلاسفهء مشّاء چنين علمي را همان صور مرتسم در ذات خداوند تعالى شناسند كه از حيث وجود ، سابق بر نظام أحسن است وبعلم فعلى موسوم ميباشد ؛ ولى حكماى متأخّر علم عنائي مزبور را ، تفصيلي وسابق بر كلّ أشياء ودر عين اجمالي بودن ، عين كشف تفصيلي ميدانند .\r\n\r\n2 - علم قضائي :\r\nواين علم عبارت از وجود صور عقلي جميع موجودات وممكناتى است كه بر سبيل ابداع وبدون مادّه ومدّت ونقشهء پيشين از خداوند حكيم بفيض وجودي فائض آمده وملّا صدرا - عليه شآبيب الرّحمة والثّناء - آنرا عبارت از صور علمي بدون جعل وتأثير وتأثّر كه لازم ذات حقّ است دانسته وعقيدة دارد كه از اجزاء عالم نبوده واز هرگونه حيثيّت عدمي وامكاني مبرّى وباقي ببقاى اوست ؛ وعلّت تسميهء آن بعلم قضايى ، بلحاظ حكم كلّى حقّ وصورت علم أزلي خداوند ميباشد كه بحقيقت\r\n\r\n\r\n","description":"","footnote":"\r\n( 1 ) - لطائف حكمت وعرفان ، در روابط خدا وانسان . تأليف غلامحسين رضانژاد « نوشين » طبع انتشارات الزّهراء سال 1381 شمسي .\r\n","page_name":" 514 ","page_number":525},
  {"content":"\r\n\r\nصور أشياء از أزل تعلّق داشته وكائن وحتمي ميباشد .\r\n\r\n3 - علم قدرى :\r\nقدر يعنى وجود صور موجودات در عالم نفسي سماوي ، ليكن بروجه جزئي ونه كلّى ؛ وبعبارتي ديگر نفس كلّى سماوي همان لوح محفوظ است ونفس منطبع در جرم سماويّات ، قدر بوده كه مورد لحاظ قضاء ميباشد . يعنى اگر علم كلّى قضاء بر مقدورات خارجي نازل گردد ، آنرا قدر خوانند ، ووجه تسميهء آن بقدر از حيث قدر واندازهء موجود جزئي وعيني خارجي است كه بمقدور وجزئي تعلّق ميگيرد ؛ وفرق آن با علم قضائي اينستكه قضاء قائم برعقول ونفوس كلّى ومجرّده ميباشد وحال آنكه قيام قدر بنفس ، ملكي وجزئي است ؛ وبرخى هم قدر را تدبير الهى وقسمت أزلي هر شيئى خارجي ميدانند كه بارادهء خداوندى بر أعيان خارجي موجودات وأحوال واحكام آثار ومناسبات آنها تعلّق ميگيرد ؛ وملّا صدرا آنرا عبارت از ثبوت صور جميع موجودات در عالم نفس بروجه جزئي ومنطبق با موادّ خارجي شخصي ميداند كه مستند بأوقات معيّنى در ظهور ميباشند ؛ وبه قدر علمي وعيني تقسيم گرديده است ؛ امّا قدر علمي عبارت از صور قائم بنفوس منطبع فلكى وأشباح مثالي بوده وقدر عيني ، صوري است كه در مرتبهء سجلّ كون وعالم طبيعت وعين خارجي تحقّق دارد ، وچون بحدود معيّن واندازه‌اى محدود وبمقدار هر شيئى خارجي ميباشد ؛ بنابراين ، به قدر موسوم است ، زيرا داراى اندازه وحدودي معيّن ودر زمان مقتضى است كه بتعبير بهتر همان مقدار نسبتها وشؤون حقّ با أعيان ثابته در مرتبهء استدعاى وجود عيني وخارجي ميباشد .\r\n\r\n4 - علم أعلى :\r\nعلم تفصيلي حضرت حقّ را كه طبق حديث : « اوّل ما خلق اللّه القلم » قلم أعلى ناميده‌اند وچون واسطهء در تسطير رقومات وجودي بوده وهمانند تحرير كلمات لفظي ، بنگارش وجود رقومات امكاني ميپردازد ، موسوم بقلم گرديده ومرقومات قلم أعلى بر لوح محفوظ را تغيير وتبديلى نبوده وثابت واستوار است ؛ بنابراين ، عرفاء نخستين تعيّن حضرت حقتعالى را در مظاهر خلقي وبنحوى متمايز از يكديگر قلم أعلى دانند ، كه علم تفصيلي حضرت باريتعالى ومقتضاى آنها در لوح محفوظ نقش مىبندد .\r\n\r\n5 - لوح محفوظ :\r\nحكماء اين لوح را عبارت از نفس كلّى فلكى دانند كه جميع صور موجودات با قلم أعلى در آن ثبت وضبط گرديده وكلّيهء أوصاف واحكام وآثار مرقومات وجودي ومناسبات وتعلّقات آنها را شامل است ؛ وهمانند صفحهء حسّى كاغذ\r\n\r\n","description":"","footnote":"","page_name":" 515 ","page_number":526},
  {"content":"\r\n\r\nكه دربردارندهء كلمات منقوش ومسطور ميباشد ؛ اين لوح نيز عبارت از نفس كلّى فلكى است كه استعداد قبول مرقومات وجودي قلم أعلى را داشته واين صور براي هميشه محفوظ از هرگونه تغيير وتبديل وبنحوى استوار وثابت در آن باقي است ؛ ولذا ملّا صدرا فرمايد : لوح محفوظ عبارتست از نفس كلّى بويژه فلك أقصى ؛ زيرا هرچه را خداوند در عالم وجود وممكنات جارى داشته است ، در لوح محفوظ ثبت گرديده وهرچه نيز سپس بجريان اندازد در نفوس فلكى وبويژه فلك أقصى ، بدون هرگونه تبديل وتغييرى جريان دارد .\r\nعرفاء شامخ ، لوح محفوظ را عبارت از نور الهى شناسند كه در مشهد خلقي متجلّى شده ومحلّ انطباع اصلى موجودات بوده وبعبارت ديگر « امّ الهيولى » است ؛ زيرا هيولى در آن منطبع ميباشد واز لوح محفوظ ، بنفس كلّى هم تعبير گرديده است .\r\n\r\n6 - سجلّ كون :\r\nصور جزئي عيون خارجي أشياء را در موادّ عالم كون وفساد وموجودات مشهود را سجلّ كون ناميده‌اند ، كه با قدر عيني منطبق بوده وبهمين دليل به « قدر عيني » هم موسوم است ؛ وبرخى از حكماء نيز آنرا « دفتر هستى يا وجود » دانسته‌اند كه در مادّه وزمان ومكان تحقّق مىيابد ؛ وبتعبير ديگر عالم طبيعت مجراى آنست ؛ والبتّه بايد دانستكه وجود كيانى وخارجي قدر علمي ، در نظام وسلسلهء علل ومعلول از ذات علّة العلل انتشاء يافته ودر سير مراتب نزولى ، بوجود خارجي وعيني هرچيزى تعلّق مىيابد وبلحاظ همين معنى است كه قدر علمي را ، « علمىّ القدر » نامند واين قدر به اندازه ومقدار وحدود مقدور ، يا صور جزئي عالم طبيعت وبطور كلّى جميع موجودات خارجي ميباشد .\r\n\r\n« شناخت علم حقّ ومراتب وأوصاف آن از نظر عرفاء »\r\nدر ابتداء بايد دانست كه علم وحكمت در أصل ميراث أنبياء ورسل بوده ورسول أكرم ( ص ) فرمايد : « نحن معاشر الأنبياء لا نورث درهما ولا دينارا ، انّما نورث علما وحكمة » وآيات بسيارى در قرآن حكيم بر استدعاى علم براي أنبياء از خداوند متعال وارد است كه در كتاب « لطايف حكمت وعرفان در روابط خدا وانسان » « 1 » مندرج است وخواننده\r\n\r\n\r\n","description":"","footnote":"\r\n( 1 ) - تأليف غلامحسين رضانژاد « نوشين » طبع وانتشار الزّهراء سال 1381 شمسي .\r\n","page_name":" 516 ","page_number":527},
  {"content":"\r\n\r\nميتواند بدان كرائم الهى مراجعه كند .\r\nبنابراين ، جميع أنبياء هريك بفراخور استدعاء واستعداد وطلب خود ، داراى بهره‌هايى وافى از علم بوده وأساس حكمت الهى را پايه نهاده‌اند ؛ وچون اين مخلوقات بزرگوار خداوند ، داراى مراتبى عالي از علم باشند ؛ بديهي است كه پروردگار آنان نيز از علمي ذاتي وغير قابل احاطه واستيعاب وشمول بهره‌مند است كه غايت ونهايت آن در هيچ تعقّل وادراكي درنخواهد آمد ؛ ودر كريمهء  « رَبُّهُمْ أَعْلَمُ بِهِمْ »  و  « عَلَّمْناهُ مِنْ لَدُنَّا عِلْماً »  و  « عَلَّمَكَ ما لَمْ تَكُنْ تَعْلَمُ »  ميتوان از چگونگى آنها مطلع گرديد وبه آياتي ديگر در اين مورد استناد كرد ؛ چنانكه در كريمهء ديگر نازل است :  « وَفَوْقَ كُلِّ ذِي عِلْمٍ عَلِيمٌ »  . پس از امعان‌نظر در مقدّمهء فوق بايد متوجّه بود كه : در عقيدهء عرفاء وأهل شهود ، موجودات ظاهر در عالم ايجاد ، چيزى جز نسبتهاى علمي وتعيّنات حضرت حقتعالى نبوده واين موجودات برحسب استدعاى عين ثابت خود در صور علمي يا ماهيّات كلّى موجود در ذات حقتعالى ؛ هريك بر طبق استحقاق ذاتي خويش بوجودي خارجي متعيّن وموجودند ، حتّى در همين وجود خارجي خود ، بزعم حكماء عين عقل متكاثف بوده واز جهتي درشمار عقولند ؛ وبرخى از عرفاء نيز آنها را عين علم الهى شمارند ؛ كه در مرتبهء وقوع خارجي ، ظاهر آمده وهريك باحكام وآثار ونسبتي مخصوص گرديده‌اند ؛ وبعبارت ديگر ، حقيقت نوري علم است كه به أوصاف وآثار وخواصّ هريك از أعيان خارجي منصبغ ومتعدّد گرديده وآنچنانكه در مرتبهء بسط وجودي ، بتشريف هستى ملبّس شده‌اند ، در مرتبهء فيض نيز در وجه جامع وحضور باهر النّور الهى فرآهم آمده وبفناى كلّيه در ذات وصفات وافعال حقّ مىپيوندند ؛ ودوباره در وحدت حقّهء أحدى مستجنّ در غيب ذات أو ميگردند ؛ وديگر هيچ موجودى جز ذات حقتعالى باقي نميماند تا بنداى الهى :  « لِمَنِ الْمُلْكُ الْيَوْمَ ؟ »  پاسخ دهد ، ولذا خود حضرت حقّ پاسخ ميدهد كه :  « لِلَّهِ الْواحِدِ الْقَهَّارِ »  والبتّه پاسخ مزبور از حضرت واحديّت است كه مستجمع ومظهر كلّ أسماء وصفات بوده ونيز مبدء تشخّص وتعيّن هر اسمى هم در مرتبهء ظهور وتعيّن بعدى است ، واين پاسخ حقّ ، عين پاسخ جميع موجودات امرى وخلقي هم ميباشد .\r\nامّا عالم أمر وخلق يا مرسل ومقيّد ؛ هريكى بنحوى عين مدّ سير علم ذاتي الهى در مسير ممكنات ايجادى وانتشار وبسط نور محض وجودي يا علم باريتعالى ميباشند ، كه\r\n\r\n","description":"","footnote":"","page_name":" 517 ","page_number":528},
  {"content":"\r\n\r\nدر هر مرتبه‌اى متناسب با استدعا واستعداد ذاتي خويش ؛ به صبغه وحكم واثر واقتضايى ظهور يافته وهمگى مظهر نور خويشتاب أزلي وأبدى ميباشند ؛ وآنچنانكه نور خورشيد در مرتبهء شعشعه از مركز خود قابل رؤيت نيست ، مگر ببعد در مراتب صبغه وتلوّن وتنزّل ، بهمانگونه نيز نور خويشتاب أزلي ، حتّى براي نور أقرب وأنوار اسفهبدى هم قابل رؤيت نبوده وديدگان أخفش مخلوقات قادر بدريافتن آن شعاع وجود صرف وعلم محض ونور منبسط الهى نميباشند ؛ تا بتوانند آنرا جز از طريق عجز از ادراك ، كه خود نيز گونه‌اى از ادراك است ؛ توصيف كنند ؛ واز ربط بهمين معنى است كه نائل بمرتبه ومقام   « دَنا فَتَدَلَّى فَكانَ قابَ قَوْسَيْنِ أَوْ أَدْنى »   قائل است كه : « ما عرفناك حقّ معرفتك » وبالنّتيجه ، « ما عبدناك حقّ عبادتك » زيرا بين معرفت وعبادت حقّ رابطه‌اى مستقيم برقرار بوده ، هركه را معرفت بيش ، عبوديّتى فراتر وهركه را معرفت كم ؛ بنقصان عبادت موصوف است ؛ وبرخى از عرفاء در مقام تقرّب حضرت رسول أكرم بحضرت حقتعالى ، قائل به اصطلاح « مرتبهء معانقه » شده وگفته‌اند : با اينكه حضرت نبىّ مرسل ( ص ) نائل بمرتبهء معانقه بود ، باز هم زبان پاك وفطرت تابناكش بجملهء : « ربّ زدني علما وربّ زدني تحيّرا فيك » مترنّم ميبود ، وبا اينهمه بمرتبهء برد اليقين يا ثلج اليقين هم مشرّف گرديده و « نحن هو وهو نحن » ميفرموده است ؛ وبا اينكه از نظر ظاهري آنحضرت مظهر أنوار أزلي بود ؛ مستغرق دريا وبلكه محيط وراموز يا اقيانوس تحيّر گرديده وبا همين زيادت‌طلبى در تحيّر ، از حيث نوريّت ، عين مصباح ومشكات تابناك وشجرهء مباركهء زيتونه بوده است ؛ وبتعبير ديگر باطن آنحضرت مصباح ومشكات أنوار خويشتاب الهى وظاهر يا بدن وقواى مبارك آنوجود فاخر وفخيم انساني ، عين شجرهء زيتونه بود ، وبالأخره بايد دانستكه در جمعيّت اسمايى وصفاتى ، هيچ موجودى حتّى ملائك شيفته ومهيمن در ذات حقّ نيز بدين مرتبهء عالي كه عين نور أقرب وروح وعقل اوّل نائل نيامده‌اند .\r\nبارى ، چون علم مساوق وجود ونور بوده واز احكام آن برخوردار ميباشد ؛ ولذا بهمانگونه كه وجود در مراتب صاعد ونازل داراى شأن وحكمي خاصّ همان مرتبه بوده ودر مرتبه وشأن ديگر ، مخصوص به نسبت واقتضايى است ؛ علم نيز از همين خصيصه بهره‌مند بوده ودر هر مظهر خاصّى برنگ احكام وصبغهء ويژهء آن ظاهر است ؛ وبهمين دليل علم هم نسبت بظهور تفاصيل وتعلّقات مظهر ومرتبهء هريك از\r\n\r\n","description":"","footnote":"","page_name":" 518 ","page_number":529},
  {"content":"\r\n\r\nموجودات ، متفاوت است ؛ وبطور كلّى وبروجه ايجاز بايد دانستكه : ذات باريتعالى در مرتبهء غيب مطلق وهويّت باطني خود عالم بوده واگرچه علم در اين مرتبه از ذات وأسماء وصفات حقّ امتيازى نداشته ودر تجلّى ذاته بذاته لذاته ؛ علم ومعلوم داراى حقيقتي واحد بودند ؛ حضرت حقتعالى با همين علم ، در مرتبهء غيب مطلق ذاتي ، بمجموعهء معلومات أزلي وأبدى عالم بوده وهيچ‌چيز از آغاز ظهور وتجلّى ذاتي أو بأسماء وصفات وتعيّن بدانها ونيز در وجود علمي أعيان ثابته ، تا پسين‌گاه عالم هستى واز درّهء بيضاء تا ذرّهء هباء وهيولاى أولى ، ومبصرات ومسموعات جزئي آفرينش ، از حوزه ومنطقهء علم ذاتي وتفصيلي ويا اجمالي در عين كشف تفصيلي حقّ بيرون وبركنار نبوده وباعتبار مبدئيّت وجود ، جامع كلّيهء حقايق وأرواح وأعيان ومثل وأشباح ونفوس وعقول كلّى وجزئي وفلكى وارضى وسماوي وما بين آسمانها وزمين بوده وعلم أو بمعقول ومحسوس ومجرّد ومادّى احاطه داشته ومعلّل بهيچ علّت وغرض وواسطه‌اى نميباشد . وبدانگونه كه صدر حكماى جهان ، ملّا صدرا فرموده است ، علم وعالم ومعلوم در ذات حقّ يكى بوده وتغاير آنها در مفهوم است ونه در حقيقت آنها ؛ وبالآخرة علم حقّ اوّلا ذاتي وكلّى بوده وبر أعيان ثابته ومقتضاى آنها احاطه دارد وثانيا بموجب همين علم بر كلّ موجودات عالم است .\r\n\r\n« علم حضرت حقتعالى به أشياء ؛ حضوري نوري واضافهء اشراقي است »\r\nمراد از عنوان بالا ، دو مبحث است كه نخستين آن چگونگى علم حقّ بأشياء قبل از ايجاد آنها ميباشد ، بطوريكه صحيح‌ترين نظريّه در شناخت علم بشمار آيد ؛ دوّم اينكه كيفيّت علم حقتعالى بأشياء در مرتبهء وجود آنها بوده واز آن بعلم فعلى تعبير گرديده ومنظور از آن ، علمي نيست كه در حاقّ ذات وهويّت حقّ باشد ؛ ولذا از آن بعلم حضوري واضافهء اشراقي اصطلاح گرديده است . امّا چون ذات حقّ علّة العلل جميع وجودات ممكنه اعمّ از مرسل ومجرّد ، يا مادّى وطبيعي ميباشد ؛ علم أو بذات خودش ، علّت علمش بكلّ ما سوى بوده ، ولا مؤثّر في الوجود ، الّا اللّه ، ولذا كلّ مراتب هستى از اشراقات نور ودرجات ظهور حقّ است كه در اصطلاح أهل اللّه نخستين صادر الهى در مرتبهء ايجاد همان نفس رحماني سارى در جميع وجودات است وچون ذات حقتعالى بدون هيچ واسطه‌اى علّت كلّ موجودات ميباشد ؛ پس علم أو نيز بسيط واجمالي بوده كه\r\n\r\n","description":"","footnote":"","page_name":" 519 ","page_number":530},
  {"content":"\r\n\r\nحكماى اشراقي از آن باضافهء نوري تعبير كرده‌اند ؛ ومراد از علم فعلى هم ، وجود منبسط يا فعل حقّ است كه فلاسفهء متأخّر تا معاصران ، از جمع بين مذهب ملّا صدرا وشيخ طايفهء اشراقيّه يا شهيد سهروردى بدست آورده‌اند ، النّهايه اينكه ملّا صدرا از علم فعلى ، بعقل بسيط اصطلاح كرده وشيخ اشراق از آن به اضافهء نوري واشراقي ؛ وبهروجه ، شيخ شهيد عقيدة دارد كه جميع أشياء بعين خود ، علم حضرت حقّ ميباشند ؛ چنانكه صدر المتألّهين نيز علم خداوندى را به أشياء از علم بذات خود ميداند كه مبدء جميع أشياء بوده واز آن بعقل بسيط يا علم اجمالي وكمالى در مرتبهء ذات حقّ ودر عين كشف تفصيلي تعبير كرده است .\r\nبارى ، مناط علم حقّ بأشياء وجسمانيّات ، حضور ذوات آنها در نزد حقّ است وهمين حضور در علم بدانها كافى است ؛ ونور وجود حقيقي در ژرفناى أشياء واعماق جسمانيّات نافذ بوده وجميع ماهيّات امكاني بسبب نور حضرت حقّ ، موجود گرديده ودر علم أو ميباشند ؛ پس علم أو همان نوريّت محضه ونوريّت أو عين قدرتش بوده ودر نتيجة علم حقّ عين قدرتش محسوب است ؛ وحكيم وعارف وارف سبزوارى - عليه آلاف الرّحمة والرّضوان - همين معنى را در بيت منظومهء حكمت خويش ، بعبارتي بسيار صريح وفصيح چنين سروده است :\r\n والعلم الإجمالىّ الكمالىّ لدى * علم بتفصيل بذات كلّ شيئى \r\nيعنى : در باور من ، علم اجمالي كمالى - كه مورد اتّفاق نظر حكماى مشّائى واشراقي است - در عين حال ، همان علم تفصيلي حضرت حقّ ، بذوات كلّيهء موجودات امرى وخلقي ميباشد .\r\nصدر حكماى جهان ، ملّا صدرا در كتاب أسفار اربعهء خود ، در فصل علم سابق حقّ بر أشياء فرمايد : واجب است كه بسيط حقيقي ، كلّ أشياء باشد ودر اينصورت لازم مىآيد كه ذات حقّ اوّل با بساطت واحديّت خود ، كل الأشياء بوده وچون وجود أو كلّ الأشياء باشد ؛ هرگاه كه وجود خود را تعقّل كند - يعنى بدان عالم باشد - علم بذاتش عين علم بجميع أشياء وما سوى در مرتبهء ذاتش ، قبل از وجود ما سوى بوده واين همان علم كمالى تفصيلي از وجهي وعلم اجمالي بوجه ديگر است ؛ زيرا معلومات بكثرت وتفصيل خود ، برحسب معنى ، موجود بوجود واحد بسيط بوده ودر اين مشهد ومجلاى أزلي منكشف گرديده وكلّ أشياء ، بدون كمترين كثرتى در مشهد ياد شده منجلى است . پس\r\n\r\n","description":"","footnote":"","page_name":" 520 ","page_number":531},
  {"content":"\r\n\r\nكلّ الأشياء ، معلوم در علم اجمالي بسيط وواحد حقّ قرار دارند . آنگاه حكيم سبزوارى فرمايد : ذات هرچيزى بنحو كثرت وسلب بسيط وبطور معلوم ، در أزل نبوده ؛ ليكن ما به الانكشاف يا علم بدان ، كه نحو أعلى وأظهر هرچيز ميباشد ، بر سبيل بساطت ووحدت در أزل حاصل بوده است ، واين معنى در كريمهء قرآني :  إِنَّهُ بِكُلِّ شَيْءٍ مُحِيطٌ  و  « هُوَ الَّذِي فِي السَّماءِ إِلهٌ ، وَفِي الْأَرْضِ إِلهٌ »  وآيات ديگر آمده است ، وچون علم فعلى حقّ همان اضافهء اشراقي ميباشد والبتّه فعليّت آن در مقابل انفعالى نيست ؛ امّا مراد از علم ذاتي عبارت از همان نفس ذات حقّ است كه عين علم وعالم ومعلوم ميباشد وحال آنكه مراد از علم فعلى ؛ نفس فعل يا علم ومعلوم بوده وعين رحمت واسعهء اوست ؛ ولذا علم فعلى يا اضافهء اشراقي أو داراى اطلاقاتى متعدّد است : 1 - علمي كه متّخذ از معلوم نباشد ، مانند علم قبل از ايجاد . 2 - علمي كه سبب وجود معلوم خارجي است ، مانند توهّم سقوط از داربست يا ديوار بلند وحصول صورت سقوط در ذهن كه منجر بسقوط ميگردد ودر خارج تحقّق مىيابد . 3 - علمي كه از أصل با قوّه آلوده باشد ، اگرچه در عالم امكان 4 - علمي كه برخلاف مورد سوّم ، مسبوق بقوّه نباشد . 5 - علمي كه در تماميت وكمال ، برتر از آن را نتوان تصوّر كرد . 6 - علمي كه در قبال شأن آمده ودر مرتبهء عقل بالهيولى است . 7 - علم بالفعل ، يعنى علم به افعال در برابر علم بذات وصفات .\r\n8 - علمي كه از مراتب فعل شمرده شود ، مانند علم به أشياء در دو مرتبهء قضاء وقدر وجودي . 9 - علم خارج از قوّه بفعل . 10 - علمي كه در مرتبهء فعل است ونه در مرتبهء ذات ، واين همان علمي است كه موردنظر حكيم سبزوارى در شرح خود بر منظومه‌اش بوده وگويد : « والثّانى هو العلم الفعلىّ ، أي مقام الفعل » چنانكه مقصود از علم ذاتي هم اينستكه در مرتبهء ذات باشد ونه فعل ؛ ولذا وجود هرچيزى از اين حيث كه عين علم حقّ است ، سابق بوده واز جهت انضمام آن به أشياء وماهيّات ، لاحق ومعلوم است وبا علم فعلى منطبق ميباشد ؛ وشكوه ورفعت مقام ومرتبهء حضرت حقتعالى در اين نيست كه وجود أشياء بصورت اضافهء بر ماهيّات براي أو منكشف ومعلوم باشد ؛ بلكه انكشاف أشياء براي أو ، منطوى در انكشاف ذات حقّ بذات خود وبراي ذات خويش بوده ومجد وعظمت وشرف اينست وبس ، ومراد از انطواء در عبارت مورد بحث اينستكه علم حقتعالى بماسوى وممكنات از علم أو بذات خودش تبعيّت كرده وبجاى « انطواء » ميتوان آنرا « استتباع » گفت ؛ وتبعيّت علم بماسوى از علم حقّ بذات خود ، مستلزم تنزّل علم أو\r\n\r\n","description":"","footnote":"","page_name":" 521 ","page_number":532},
  {"content":"\r\n\r\nاز مرتبهء ذات أو نبوده وفي الحقيقة علم أو بممكنات أمرى وخلقي ومرسل ومقيّد بنحو استتباع وانطواء اينستكه : اگر با نظر بمعلوم ، علم حقّ را اراده كنيم ، آنرا « انطواء » نامند ، واگر از نظر بعلم بدان توجّه كنيم ، آنرا به « استتباع » تعبير كرده‌اند . پس ذات حقتعالى ابسط كلّ بسائط بوده ودر عين بساطت در مرتبهء ذاتش ، جامع هر معلوم ومعقولى است ؛ ودو مسئله كثرت در عين وحدت ، ووحدت در عين كثرت ، تابع همين بساطت محضه بوده وتعبيرى لطيف از عبارت « بسيط الحقيقة كلّ الأشياء » ميباشد ؛ وتابع ومتبوع در علم حقّ نيز دو چيز منفكّ از يكديگر نبوده وعين همند ، ووجوه مختلفهء ذات حقّ ، هيچگاه از ذات أو جدا نيست وعين ذاتند .\r\n\r\n","description":"","footnote":"","page_name":" 522 ","page_number":533},
  {"content":"\r\n\r\n\r\nفصل نهم اراده وداعى وغرض ، در حضرت حقتعالى\r\nتعريف اراده از نظر عرفاى شامخ ، عبارت از صفت تجلّى حقّ است ، برحسب مقتضاى ذاتي ؛ پس اراده همين مقتضاست ، ومقتضاى ذاتي نيز همان اراده بوده ، وتخصيص وجود حقّ براي معلومات خود برحسب آنچه علمش اقتضاء كند ، به اراده موسوم است .\r\nاراده در انسانها مخلوق بوده واين مخلوقيّت بعلّت حدوث وجود ماست ؛ در صورتيكه نسبت بحضرت حقّ ، قديم محسوب ، وحادث بودن در انسان بعلّت لزوم وصف حدوث در آدمي بوده وگرنه ارادهء مخلوقه در انسان ، عين ارادهء خداونديست ، يعنى اراده در خلق وخالق قديمند ، ليكن چون ذات آدمي حادث ميباشد ، لازم حادث نيز امرى حادث بوده ودر عين حال از معنى ربط حادث بقديم بهره‌مند ميباشد ، زيرا بقول عارف گيلانى در كتاب انسان كامل : « والإرادة المخلوقة فينا هي عين إرادة الحقّ » .\r\nمتكلّمان را در مسئله ارادهء حق وتعريف صحيح آن ، مانند بسيارى از مسائل ديگر اختلاف نظر است ؛ چنانكه أبو حسين بصرى آنرا نفس داعى پنداشته وميگويد : علم خداوند در مقام فعل بدانچه مصلحت باشد ، داعى ايجاد بوده ومخصّص واراده ميباشد ؛ وأبو القاسم كعبى اراده را بعالم بودن حضرت حقّ به افعال خود وآمر بودن بأمور وافعال غير دانسته واشاعره وجبّائيان وحنبلىها نيز اراده را صفتي زائد بر علم تصوّر كرده وگفته‌اند : بوجود آوردن ممكنات وتخصيص برخى بر بعضي ديگر در زماني معيّن از علم جدا بوده وباراده موسوم است ؛ ولى متكلّمان اماميّه - كثّر اللّه تعالى\r\n\r\n","description":"","footnote":"","page_name":" 523 ","page_number":534},
  {"content":"\r\n\r\nأمثالهم - اراده را صفتي زائد بر داعى نشناخته وميگويند : اگر اراده صفتي زائد بر داعى باشد ، تعدّد قدماء لازم خواهد آمد وگرنه ناگزير از تسلسل خواهيم بود وخواجة نصير الدّين طوسي - قدّس اللّه نفسه القدّوسى - اراده را عين داعى داند وحكيم ومحقّق سبزوارى - حاجّ ملّا هادي عليه الرّحمه - آنرا در بيت زير چنين معنى كرده است :\r\n عقيب داع دركنا الملايما * شوقا مؤكدّا ، إرادة سما \r\nيعنى : شوق مؤكّدى را كه متعاقب داعى ، يا ادراك چيزى كه ملايم طبع ماست ، حاصل گردد ، اراده بنام . بعبارت ديگر اراده شوقى است مؤكّد كه پس از داعى در ما فرآهم وحاصل مىآيد ، وداعى نيز عبارت از ادراك يقيني يا ظنّى ويا تخييلى است كه موجب تحريك أعضاء براي تحصيل چيزى بوده وادراك شيئى ملايم با طبع هم ، نسبت به يقين يا ظنّ وتخييل از جهت أصحاب اين سه امر متفاوت است ؛ وبهروجه ، اراده نيز مانند وجود وعلم ، در هر موجودى برحسب قابليّت وكمال آن متفاوت بوده ؛ وحتّى ملّا صدرا ، حكيم متألّه ونابغهء عالم ، اراده را با وجود ، رفيق شفيق ودو يار شاطر ميداند وميگويد هرچه وجود كاملتر باشد ، اراده نيز كاملتر خواهد بود ؛ بنابراين ، در تعريف ارادهء حضرت حقّ بايد گفت كه اراده در أو عين ذاتش بوده وبتحقيق عين داعى ميباشد ؛ ليكن در غير ذات حقّ ؛ بسا كه صفتي زائد بر ذاتش بوده وغير از داعى وقدرت باشد ؛ ودر نتيجة اراده وقدرت وداعى در وجود حضرت باريتعالى ، عين ذات اوست ، وحكيم سبزوارى نيز كه برترين محقّق وعارف دو قرن أخير ميباشد ، اراده را در حضرت حقتعالى عين داعى ونيز عين همان علم عنائي حقّ بنظام خير وأحسن دانسته وعلم را هم عين ذات قدّوسى صفات ، خداوندى ميداند .\r\nاراده در مخلوق داراى نه مظهر است كه عبارتند از : ميل وآن كشش قلب بمطلوب خود است كه اگر قوّت يافته وادامه داشته باشد ؛ آنرا ولع گويند ؛ كه مظهر دوّم از اراده است . سپس اگر اشتداد يابد وبزيادت گرايد ، آنرا صيابه نامند ؛ كه مظهر سوّم محسوب بوده ، واگر بكلّى فراغت يافته وداراى تمكّنى گردد ، آنرا شعف نامند كه مظهر چهارم اراده ميباشد ؛ آنگاه اگر اراده در دل قوّت گيرد ومستحكم شده ودل را از هرچيز ديگر فارغ كند ، آنرا هوى نامند كه مظهر پنجم است . سپس اگر حكم آن بر جسد بكمال استيفاء رسد ، آنرا غرام خوانند كه مظهر ششم ميباشد ؛ وچون از اينحالت هم رشد ونموّ بيشترى كرده وعلل موجبهء ميل را زائل نمايد ، موسوم به حبّ است كه مظهر هفتم اراده\r\n\r\n","description":"","footnote":"","page_name":" 524 ","page_number":535},
  {"content":"\r\n\r\nدرشمار مىآيد ؛ واگر محبّت بكمال وتماميّت خود رسد ، بطوريكه محبّ را از نفس خود فانى نمايد ، آنرا ودّ نامند كه مظهر هشتم اراده محسوب بوده واگر ودّ در قلب وروح ودود لبريز گرديده وبفناى محبّ در محبوب انجامد ، به عشق موسوم است ودر اين مقام عاشق ، معشوق خود را مىبيند ، ولى أو را نشناخته وسخنى حتّى متعارف با أو نميگويد ؛ ولذا آورده‌اند كه روزى ليلى بر مجنون گذشت وأو را بسخن گفتن با خود خواند ؛ امّا مجنون بدو گفت مرا بخود واگذار كه آنچنان از تو بليلى مشغولم كه وقت سخن گفتن با ترا ندارم ، واين مرتبه آخرين مقامات وصول وقرب بوده وعارف معروف خود را منكر ميگردد ورسم عارف ومعروفي وعاشق ومعشوقى از بين رفته وچيزى جز عشق برجاى نميماند وعشق نيز در اين مرتبه ، ذات محض وصرف وبسيطى است كه در تحت هيچ اسم ورسم ونعت ووصفى واقع نبوده ، وآنچنان اتّحادى در ميان عاشق وعشق ومعشوق پديد مىآيد كه از كاملترين وحدت حقّه در شمار است وعاشق در معشوق وعشق مستهلك گرديده ووجود ولوازم وجودي خود را چنان فراموش نميكند كه بفناى فعلى وصفتي وذاتي در معشوق خود نائل مىآيد .\r\nامّا در خصوص غرض ، بايد دانست كه عطف آن بداعي از باب تفسير بوده وامكان دارد كه غرض را با داعى در وجود خارجي يكى دانست ؛ زيرا برخى از دواعي ، همان اغراضند ، ليكن بوجود ادراكي خود ؛ بدين دليل كه ميان علّت غائى وغايت فرق است ؛ بدين توضيح كه علّت غائى بوجود تصوّرى ومتقدّم بر ذي الغاية ، همان غايت ميباشد ؛ ولى غايت اگرچه عبارت از علّت غايى است ؛ ليكن بوجود خارجي ، متأخّر از ذي غايت خواهد بود .\r\nاز طرف ديگر ، رضاى حضرت حقتعالى بذات تعالى صفات خود ، عين رضاى بفعل خويش بوده ورضا وابتهاج وعشق براي خداوند متعال كه قضا وقدر وامضاء أمور در كف كافى اوست ، عين اراده‌اش ميباشد ؛ زيرا داعى وغرض از ايجاد اثر وفعل ومخلوق عين ذات حقّ - تعالى وتقدّس - بوده وزائد بر آن نيست ، واگرچه برحسب توقيف شرعي نتوانيم برخى از صفات وأسماء را برخداوند اطلاق كنيم ، ليكن بروجه إسناد عقلي ، اطلاق اين أسماء وصفات برذات أو فاقد اشكال بوده ودر علم كلام نيز بروجهى مشروح بذكر آن پرداخته شده است ، چنانكه خداوند خود را خير الماكرين وممدّ در طغيان وخادع معرّفى ميكند ؛ بنابراين ، بطريق أولى ميتوان أو را محبّ وعاشق واز\r\n\r\n","description":"","footnote":"","page_name":" 525 ","page_number":536},
  {"content":"\r\n\r\nاينگونه معاني وأسماء شناخت ؛ وقاعدهء حكمي وعقلي در كاربرد صفات وأسماء ، عدم مشابهت أو با ممكنات است وبس .\r\n\r\n« داعى وغرض از ايجاد ، عين ذات حضرت حقتعالى است »\r\nاگر نظام كلّ عوالم هستى از ذرّهء هباء تا عقل اوّل ودرّة البيضاء را بدقّت وژرف‌نگرى تمام ، بنگريم ، خواهيم دانست كه غرض غايى وداعى از ايجاد آن ، همان تجلّى كمال وظهور جمال حضرت حقتعالى است ؛ وچون ذات واجب الوجود فوق تمام وغايت كمال است ؛ در فعل وايجاد مراتب منظّم وجودي ، غرض وداعى وغايتى جز اظهار نفس وذات خود را نداشته واين حقيقت را از تصوّر نظام كلّى عوالم ومراتب هستى ميتوان دريافت ؛ ودر نهايت وبالمآل ذات حقّ - تعالى وتقدّس - غاية الغايات ونهايت هر رغبت وشوق وعلّة العلل ومسبّب الأسباب ميباشد ؛ ليكن اشاعره باب تعليل را بطور مطلق مسدود دانسته‌اند ومعتزله نيز براي فعل مطلق حقتعالى ، غرضى غير از ذات أو اعلام مىكنند ، كه البتّه ايندو قول از طريق صواب بدور وبركنار مانده وطريقه حكماء متألّه ؛ اثبات رمز واسرار توحيد در وجود ميباشد ؛ زيرا كمال هرچيزى رسيدن بحقيقت وجود وذات آن بوده وچون كمال جميع كمالات وتماميّت كلّ وجودات تامّه وبلكه فوق التّمام در سير غايى ونهايى خود ، بالأخره بذات أقدس الهى راجع بوده وبقول حكيم وعارف كامل سبزوارى در شرح منظومهء خود ؛ غرض وعلّت غايى از تنظيم نظام كلّى ، همان جمال وكمال خداوندى است ؛ پس آنجا كه فوق كمال وعظمت حضرت حقّ ، چيزى تصوّر نگردد ؛ ناگزير أو نظام‌آفرين اين أمور كلّى وعوالم طولى وعرضى وجود ، بعلم واراده فوق التّمام خود ميباشد ؛ وذات واجب الوجود ، غرض نهايى وغايت قصواى فعل وايجاد بوده وهيچ امر وچيز ديگرى ، جز أو غرض وداعى از ايجاد ممكنات نيست ؛ تا فعل حقّ معلّل بغرضى غير از ذات وكمالات ذاتي خودش باشد ؛ وشيخ الرّئيس أبو علي بن سينا هم در كتاب « تعليقات » خود متذكّر بدين معنى بوده وفرمايد : اگر انسان ، كمالى را كه همان ذات واجب الوجود است بشناسد وسپس بخواهد أمور وافعال عوالم ومراتب هستى را بنظامى كامل وتمام منتظم كند كه در غايت نظم وبر مثال افعال واجب الوجود باشد ، هرآينه غايت وغرض أو از ايجاد ، بهمان حقيقت وجودي واجب الوجود خواهد پيوست كه فاعل در أطوار وجود در كلّ مراتب نزول وصعود است .\r\n\r\n","description":"","footnote":"","page_name":" 526 ","page_number":537},
  {"content":"\r\n\r\nمراد رئيس الحكماء جناب أبو علي بن سينا اينستكه : اگر كسى حقيقت واجب الوجود را كه أصل هر كمال ومبدء وتمام آنست ، بشناسد ؛ خواهد دانستكه : غايت ذاتي در نظام كلّ ، همان ذات واجب الوجود است وغايت تماميّت ونهايت كمال هرچيزى رسيدن بحقيقت آن ميباشد ، واين امر نيز جز بذات حقّ بكمال نخواهد رسيد ؛ وآنچنانكه ذات خداوند فاعل تامّ وتمام در أطوار وجود ومراتب هستى است ، غرض وغايت حقيقي از هر كمال وجمالى هم أو بوده ونه جز أو ، وبتعبير ديگر نظام موجود در عوالم وجودي ، اعمّ از طولى وعرضى ، ظلّ ذات واجب الوجودي است كه خودش غايت جميع غايات وواجد تمامترين كمالات ميباشد وبالمآل غرض وداعى از ايجاد جميع آفرينش وترتيب نظام أحسن ، چيزى جز ذات أقدس الهى نيست ، وچون ذات واجب الوجود ، فاعل اين نظام متقن است ؛ بنابراين ، افعال ايجادى أو معلّل به غرض وغايت وداعى ديگر ، سواي ذات أو نبوده ونخواهد بود .\r\n\r\n« اشكالات وارده بر ارادهء حقّ ودفع آنها »\r\nچندين اشكال بر ارادهء قديم حقّ ؛ در صورتيكه علم أو عين اراده‌اش باشد ، از نظر متكلّمان وبرخى از أهل بينش وارد است ، كه حكيم على التّحقيق سبزوارى بجمع ودفع آنها پرداخته است ، واين فقير آنرا با جملاتى مجموع وعباراتى بليغتر در پايان اين فصل مىآورم ودر هر مورد بتحقيق در آن ميپردازم :\r\n1 - چون علم خداوند متعال بهرچيزى تعلّق دارد ؛ ولى اراده‌اش ببرخى تعلّق ميگيرد وبه بعض ديگر أصلا متعلّق نيست ، در اينصورت لازم مىآيد كه اراده‌اش عين علم أو نباشد ، وگرنه بايد بجميع معلوماتش تعلّق گيرد ؛ ويكى از آنجمله كفر وشرّ است كه طبق كريمهء قرآني :  « قُلْ تَمَتَّعْ بِكُفْرِكَ قَلِيلًا »  يعنى بگو : اندكى از كفرت بهره‌مند شو ؛ واگر خداوند بكفر رضا ميداد ، ببهره‌مندى از آن‌كه عذاب جهنّم است ، راضى نمىگرديد ؛ زيرا رضاى خداوندى اگرچه بكفر هم باشد ؛ براي بنده‌اش كه امكان سرپيچيدن از حكم أو را ندارد ، عين ايمان است ، و « هرچه آن خسرو كند ، شيرين بود » . پاسخ اين اشكال اينست كه : تا چيزى استحقاق وجود خارجي نداشته باشد ، موجود نخواهد شد وهرچه موجود گردد ، اعمّ از كفر وايمان خير است ؛ زيرا شرّ از مبدء خير صادر نميگردد ، والبتّه آن خير در ارادهء قديم حقّ وبالنّتيجه در علمش نيز بوده است ؛ وبلكه بايد گفت وجود هر موجود عين اراده ومشيّت اللّه است ؛ ليكن هر امر موصوف بشرّى ، يا خيرى غالب دارد ،\r\n\r\n","description":"","footnote":"","page_name":" 527 ","page_number":538},
  {"content":"\r\n\r\nويا متساوي ويا جنبهء شرّيت آن أقوى ميباشد ؛ تساوى نسبت خير وشرّ وجنبهء أقوى بودن شرّ نسبت بخير آنچيز ، مردود عقل ونقل بوده ، وباقي نميماند جز غلبهء خير در موجود شدن آن ، كه در ظرفيّت هر فكر وعقل خام ونسخته‌اى نمىگنجد .\r\nسيّد محقّق ، وحكيم عظيم ، مير محمّد باقر داماد استرآبادي در كتاب قسبات خود در اين معنى فرمايد : شرور نسبت بخيرات بالعرضند ؛ وبنظر اين مفسّر فقير ؛ شرور دائمي واكثرى نبوده ونسبت بهرمورد ودر هرچيز از خيرى غايى ونهفته برخوردارند كه انسان مبتلا بشرّ ، از جنبهء خيريّت غايى ونهائي آن آگاه نبوده وآنرا بشرّ منسوب ميدارد ؛ در صورتيكه انسان واقف وأهل اللّه ، عين خير را در آن مىنگرد وهچگاه بشرّ بودنش معتقد نميشود وبقول مولانا :\r\n گر بديدى حسّ حيوان ، شاه را * پس بديدى گاو وخر ، اللّه را \r\n أو نداند ، جز كه اصطبل وعلف * وز سعادت غافل است و ، از شرف \r\n ديده‌اى خواهم كه باشد ، شه‌شناس * تا شناسند شاه را ، در هر لباس \r\n ديده‌اى خواهم ، سبب سوراخ كن * تا بسوزاند سبب ، از بيخ وبُن \r\n2 - برخى از ملّييّون عقيدة دارند كه اراده از صفات فعلى است ونه ذاتي ودر بعض اخبار ائمّهء مهدييّن وارد است كه اراده صفت ذاتي حقّ نبوده وزائد بر ذاتست ؛ وحكماء گفته‌اند هيچ معنيى در ذات حقّ جز صريح ذاتش نيست . در پاسخ بدين اشكال بايد بسه معنى توجّه داشت : اوّل اينكه : ارادهء حضرت حقّ ، حقيقي بوده وهر حقيقتي از أوصاف أو عين ذاتش ميباشد ، ونه زائد بر آن . دوّم اينكه : ارادهء حق در مقام ظهور ذاتش در مجالي ومظاهر ، ودر هر موردى برحسب آن ، ظلّى بوده وهمانند وجود منبسط كه ظلّ وجود خداوندى است وبمفادّ كريمهء قرآني :  « أَ لَمْ تَرَ إِلى رَبِّكَ كَيْفَ مَدَّ الظِّلَّ ؟ »  اين وجود ظلّى ، با عقل ، عقل است ودر نفس ، نفس ودر طبع ، طبع ودر جسم ، جسم ودر عرض ، عين عرض . بنابراين ، اگر اراده را زائد بر ذات حقّ دانند ويا آنرا از صفات فعلى شمارند ؛ بدين معنى است كه جعل است ونه مجعول وخطاب الهى است ، نه مخاطب ؛ وچون وجود منبسط ، سايهء بلندپايهء حضرت حقتعالى است كه در جميع أعيان خارجي سارى ومنتشر ميباشد ؛ ودر هر موجودى بصبغه وسيرت وسان آن موجود منصبغ ميگردد ؛ بنابراين ، اراده بمعناى صفت زائد بر ذات ويا فعلى هم ، از همين صبغه وحكم بهره‌ور بوده ومعناى فعلى وزائد بودن چيزى جز اين نيست\r\n\r\n","description":"","footnote":"","page_name":" 528 ","page_number":539},
  {"content":"\r\n\r\nسوّم اينكه : اراده صفتي است إضافي كه از حيث مفهوم ، عنواني إضافي بوده وامرى است زائد بر ذات واعتباري .\r\n3 - از جملهء اشكالات اينستكه ايجاد هر حادثى در وقتي معيّن ، بطوريكه نه پيش از آن باشد ونه پس ؛ مخصّصى ميخواهد كه آن امر حادث را برحسب تخصيص آن مخصّص ، در همان وقت معيّن بوجود آورد ؛ وگرنه حدوث آن امر ، از مصاديق ترجيح بدون مرجّح بوده وجايز نيست ؛ واين مخصّص نه علم الهى است ونه قدرت أو ؛ زيرا جميع أوقات نسبت بدين دو على السّوى ميباشد ؛ ناگزير بايد اين امر با ارادهء حقّ اجراء گردد ، ودر نتيجة اراده ، با دو صفت علم وقدرت كه ذاتي حقّند مغايرت داشته وإضافي است .\r\nپاسخ اين اشكال از دو طريق نقضي وحلّى ممكن است : اوّل نقضي - وآن بدين عبارتست كه : ارادهء حقّ يا قديم است ويا حادث . اگر قديم باشد - خواه آنرا عين ذات شناسيم ويا زائد بر ذات - تخلّف مراد حادث از مريد لازم آيد ؛ واگر اراده را قديم ندانسته وحادث دانيم ، كلام ما بتخصيص وقوع امرى ولا وقوع آن در وقتي بدون وقت ديگر نقل ميگردد ، كه بترجيح بلا مرجّح مىانجامد . دوّم پاسخ حلّى : اگر اراده را إضافي وصفتي زائد بر ذات حقّ دانسته ، ومخصّص أوقات ايجاد موجودات ندانيم ، بايد منكر ربط حادث بقديم شده وعقيده‌اى بوساطت حركات دوريّه فلكى نداشته باشيم ، وچون ربط حادث بقديم با توجّه بدينكه هر حادثى عبارت از مجموعهء أصل قديم وشرط حادث ميباشد ؛ ونيز سلسلهء طولى وقوع هر موجودى در جاى خود ومرتبهء ذاتي در تقدّم وتأخّر ، مانند ترتّب اجزاى زمان بر يكديگر ، مثبت اين است كه كلّيهء موجودات ، هريك برحسب مرتبهء وجودي مورد اقتضاء واستعداد خود موجود ميگردند ودر همين ترتّب ووقوع متناسب وجودي ، ناگزير از ربط أصل قديم وشرط حادثند ؛ بنابراين ، جميع موجودات حادثه بقديم ارتباط واتّصال يافته وهر حادثى بقديم مربوط ميگردد ، ولذا كلّيهء مرادات حادثه به ارادهء قديمه برگشته واشكال وارد از ناحيّهء آنان مردود است ؛ ودر نتيجة اراده عين ذات حقتعالى بوده ودر هر مظهر ومجلى وموردى برحسب شأن ومرتبهء وجودي آن ، همانند وجود ومراتب شدّت وضعف ونقص وكمال ومقيّد ومطلق آن است ، واشكال از طريق ربط حادث بقديم منحلّ ميباشد .\r\n4 - اگر علم وارادهء خداوندى بچيزى تعلّق يابد ، آنچيز واجب الصّدور است ، واگر\r\n\r\n","description":"","footnote":"","page_name":" 529 ","page_number":540},
  {"content":"\r\n\r\nعلمش تعلّق گرفته واراده‌اش نه ، ممتنع الصّدور بوده وطبق « ما شاء اللّه كان ومالم يشأ ، لم يكن » پس فعل عبد مقدور أو نيست ؛ زيرا اگر در علم حقّ گذشته باشد ، وقوع آن واجب است ، يعنى علم أزلي ، مطابق لايزالى ميطلبد . پاسخ اشكال بالا اينستكه : اگرچه فعل عبد در علم أزلي خداوند گذشته وطبق ارادهء أو صادر خواهد گرديد ؛ ليكن اين صدور از عبد ، بطرز واقع وطور حادث خود ، عينا مسبوق بمبادى وقوع ؛ يعنى ادراك وقدرت انجام دادن وارادهء عبد واختيار أو نيز بوده وحادث شدن فعل عبد ، بهرگونه‌اى كه امكان وقوع دارد ، بهمان وصف در علم حقّ وارادهء أو خواهد گذشت وطبق گفته متكلّمان :\r\n« الوجوب بالاختيار ، لا ينافي الاختيار ، بل يحقّقه » مانند حركت قلم ودست كاتب ، كه بعلم وقدرت واراده‌اش بوده واز خود قلم نيست ؛ وبقول سرايندهء عارف ، مولانا در مثنوى خود :\r\n در كف كاتب ، وطن دارم مُدام * كرده بين الإصبعين حقّ ، قيام \r\n نيست در من ، جنبشى از ذات من * اوست در من ، دمبدم ، جنبش فكن \r\n5 - جميع آنچه در ممكنات واقع وحادث ميشوند ، طبق علم وقدرت وارادهء حقّ است ورضاى بدانها از حيث حكومت عقل وشرع ، واجب بوده وبنا بر مفادّ حديث قدسي : « من لم يرض بقضائي ولم يصبر على بلائي ، ولم يشكر لنعمائى ، فليخرج من أرضى وسمائي ؛ وليطلب ربّا سواي » بايد بقضاى الهى راضى وبر بلاى أو صابر وبنعمتهاى أو شاكر بود ؛ در عين اينكه رضاى بكفر كفر است وبمعصيت هم معصيت ميباشد . أبو حامد غزالى در پاسخ اين اشكال گويد : رضاى بقضاء غير از رضاى بمقضىّ است ودر نتيجة ما بايد بقضاء راضى باشيم ونه بمقضىّ ؛ ولذا كفر ومعصيت ، از آن حيثيّتى كه كفر ومعصيت است ، مورد رضاى ما نيست ؛ ولى از آن حيث كه در علم خدا گذشته وقضاء نيز مرتبه‌اى از مراتب ششگانهء علم حقّ است ، مورد رضاى ماست ؛ چه علم بكفر وجهل وسيّئه ، كسى را كافر وجاهل وعاصى نميكند ؛ در صورتيكه ارتكاب بدانها عين مرضىّ بوده ونبايد در تعيّن ووقوع آنها كوشيد ، وبهمين مناسبت مولوى بلخى در مثنوى خود سروده است :\r\n پس قضا را ، خواجة ، از مقضى بدان * تا شِكالت ، دفع گردد ، در زمان \r\n راضيم بر كفر ، زان رو كه قضاست * نه از آنرو كه ، نزاع وكفر ماست \r\n كفر جهل است وقضاى كفر ، علم * هردو ، كي يك باشد ، آخر حلم وخلم \r\n\r\n","description":"","footnote":"","page_name":" 530 ","page_number":541},
  {"content":"\r\n\r\nحلم عبارت از صبر وبردبارى است وخلم ، خشم وغضب . پس بهمانگونه كه موجود از حيث تحقّق همان وجود است كه وصف عنواني موجود را بخود گرفته ؛ مقضى هم وصف عنواني قضاست ، چنانكه ممتدّ ونيّر حقيقي عين امتداد ونور است ؛ بنابراين ، رضاى بكفر از آن جهت كه قضاى الهى است طاعت واز جهت نفس كفر بودنش عصيان ميباشد وبهمين معنى است كه جلال الدّين بلخى بدنبالهء ابيات فوق سروده است :\r\n كفر ، از روى قضا ، هم كفر نيست * حقّ را ، كافر مخوان ، اينجا مأيست \r\n زشتى خطّ ، زشتى نقّاش نيست * بلكه از وى ، زشت را بنمودنى است \r\n قوّت نقّاش باشد ، آنكه أو * هم تواند زشت كردن ، هم نكو \r\nبا توجه بمباحث فوق ، جمع بين دو حديث : « الرّضا بالكفر كفر » و « من لم يرض بقضائي فليطلب ربّا سواي » نحوهء توفيق در ميان آنها اينستكه : رضاى بمقضىّ كفر ، كفر است ونه رضاى بقضاى آن ، كه نفس ايمان وعين طاعت ميباشد .\r\n\r\n« در فرق بين اراده ومشيّت حضرت حقتعالى »\r\nمشيّت از وجهي اعمّ از اراده بوده ودر تعريف آن گفته‌اند : مشيّت عبارت است از تجلّى ذات حقّ وعنايت سابق أو براي ايجاد از عدم ويا إعدام موجود ؛ در صورتيكه اراده عبارت از تجلّى ذات حقّ براي ايجاد از عدم بوده وبالمآل شامل إعدام موجود نميگردد ، وبهمين ملاحظه مشيّت از وجهي اعمّ از اراده واراده نيز أخصّ از مشيّت در شمار است .\r\nملّا عبد الرّحمن جامى در شرح خود بر فصوص الحكم ابن عربى - فصّ لقمانى - قائل بمغايرت مشيّت از اراده شده وگويد : مشيّت عبارت از توجّه ذات الهى بحقيقت شيئى ونفس آن است ؛ چه از حيث اسم يا صفت ويا ذات آنچيز ؛ ولى اراده عبارتست از تعلّق ذات الهى به تخصيص يكى از دو امر جايز از دو طرف وجود يا عدم ممكن . پس هرگاه اراده بماهيّتى تعلّق گيرد ، يكبار جانب وجود ممكنى را بر عدم آن ترجيح ميدهد ، وبار ديگر جانب عدم آن بر وجودش را مرجّح ميكند ، ودر اين امر برخلاف مشيّت است ؛ زيرا متعلّق مشيّت ، نفس ماهيّت است بدون ترجيح يكى از دو جانب وجود وعدم آن .\r\nبنابراين ، هرگاه ذات حقتعالى بصفت اراده توجّه كرده وتعلّق آنرا بيكى از دو طرف\r\n\r\n","description":"","footnote":"","page_name":" 531 ","page_number":542},
  {"content":"\r\n\r\nوجود وعدم ممكن الوجود ، برحسب استدعاى علمي واستعداد آنطرف اقتضاء كند ؛ بعيد نيست كه چنين توجّهى را مشيّت اراده بناميم ، واين همان تقدّم ذاتي مشيّت است بر اراده ؛ واختلاف ايندو در متعلّق هريك از اراده ومشيّت بوده ، ودر عين حال ايندو معنى نسبت بهويّت غيبى وذاتي حقّ متساوي ميباشند .\r\nآنگاه جامى در فصّ اوّل از شرح خود گويد : مشيّت اللّه همان اختيار امر ثابت براي اوست ؛ ودر مقام تصوّر مانند اختيار خلق است در مقام تردّد بين دو چيز كه ممكن الوقوع است ؛ وأو برحسب مصلحت وفايدهء آن ؛ يكى از دو امر ياد شده را بر ديگرى ترجيح ميدهد ؛ با اين فرق كه امر مرجّح ، بسا كه بر ديگرى غير مرجّح باشد ؛ در صورتيكه در حضرت حقتعالى چنين نيست .\r\nبارى ، چون بنابر نفس الأمر واقع ، هيچ‌چيز جز بمشيّت وارادهء الهى محقّق نميگردد ؛ بنابراين ، هرچه در وجود آمده وبعدا خواهد آمد ؛ وهرچه در معرض تبدّل وتغيّر وحركت وفناست ؛ جز بمشيّت وارادهء حقّ موجود ومعدوم نخواهد گرديد ؛ بنابراين ، در وجود وايجاد ويا اعدام وامتناع چيزى ، جز علم ومشيّت وارادهء خداوندى نافذ ودخيل نبوده وبقول أبو طالب مكّى ، صاحب كتاب « قوت القلوب في معاملة المحبوب » مشيّت ، عرش ذات الهى است وأمر واراده ومشيّت أو در كلّ أقطار وجود ، بشمول واطلاقيّتى عامّ وگسترده حاكم بوده وهيچ‌چيز از حيطهء عظمت وقلمرو قدرت أو بيرون نيست ؛ زيرا مشيّت خداوندى در ترجيح يكى از دو جانب لا اقتضائى محض ممكنات بوجود يا عدم ، حكم مطاع ومتّبع ونافذ خود را صادر كرده ومورد تعلّق مشيّت بوجود عيني موجود ميگردد ، كه :  إِذا أَرادَ شَيْئاً ، أَنْ يَقُولَ لَهُ كُنْ فَيَكُونُ  ولذا تا شيئى ، مورد مشيّت ذات حقتعالى واقع نشود ؛ مشمول تعلّق ارادهء ايجابي ووجودي نگرديده وبأمر كن ايجاد نشده وفعل يكون هم محقّق نميگردد ؛ پس اراده پس از تعلّق مشيّت است ؛ وديگر اينكه مترتّب بر آن بوده واز اين حيث مانند ترتّب علم است بر حيات واراده بر علم ، وسه ديگر اينكه اراده برايجاد أشياء تعلّق ميگيرد ، در صورتيكه مشيّت هم متعلّق به ايجاد است ، وهم اعدام ، وهيچ امر وشيئى وحكمي از قلمرو حاكميّت مشيّت بيرون نبوده ونخواهد بود ، وكرائم قرآني نيز بر اين معنى دلالت وافى دارند .\r\nبا تدبّر وتأمّل در قرآن حكيم ، درمىيابيم كه هم آيات مشيّت از اراده بيشتر است وهم قلمرو منطقهء حكومت آن وسيعتر ميباشد ، وما در خاتمهء اين فصل ، بتحقيق در آن\r\n\r\n","description":"","footnote":"","page_name":" 532 ","page_number":543},
  {"content":"\r\n\r\nمىپردازيم : 1 - در مسئلهء بسط ظلّ وجودي حضرت حقّ بر كلّ ما سوى وسريان ونشر وجود منبسط كه نخستين صادر از حضرت حقتعالى است ، وجميع ممكنات از حيث قوام ماهيّات خود ، مقيّد بحدّى محدود از وجود مزبور بوده ودر حقيقت ماهيّت نبودى است كه از وجود ، نمودى بخود گرفته وبودنما ميگردد ، بطوريكه حكماء گفته‌اند : « الماهيّته من حيث هي هي ، ليست الّا هي » و « الماهيّة ما شمّت رائحة الوجود ولم تشمّ » .\r\nبنابراين ، كريمهء قرآني قائل بدين حقيقت واضح است كه :  « أَ لَمْ تَرَ إِلى رَبِّكَ كَيْفَ مَدَّ الظِّلَّ ، وَلَوْ شاءَ لَجَعَلَهُ ساكِناً »  وحتّى خداوند تعالى علم مخلوقات را بذات خود نيز با همين مشيّت داده وفرمايد :  « وَلا يُحِيطُونَ بِشَيْءٍ مِنْ عِلْمِهِ إِلَّا بِما شاءَ »  وصورت ظاهري وفعليّت كمالى كلّ انسانها در رحم مادر با مشيّت اوست ، ودر اين مورد نازل است :  « هُوَ الَّذِي يُصَوِّرُكُمْ فِي الْأَرْحامِ كَيْفَ يَشاءُ »  واز آيات ديگر بوضوح معلوم است كه نحوهء گسترش ابرها در آسمان ومحو واثبات ، يعنى محو آنچه از قبل اثبات شده واثبات آنچه از پيش محو گرديده ، بمشيّت حضرت حقّ بوده ، وخواست هيچ كس در هيچ‌چيز مؤثّر ومفيد وسازنده وموجد آن نيست ؛ بجز مشيّت ذات حقّ ، وبهمين ملاحظه طبق كرائم قرآني :  تُذِلُّ مَنْ تَشاءُ  ،  وَتَهْدِي مَنْ تَشاءُ  ،  وَتُعِزُّ مَنْ تَشاءُ  ،  فَيَغْفِرُ لِمَنْ يَشاءُ  ،  وَيُعَذِّبُ مَنْ يَشاءُ *  ،  يَخْلُقُ ما يَشاءُ *  ،  وَتَنْزِعُ الْمُلْكَ مِمَّنْ تَشاءُ  ،  يَرْزُقُ مَنْ يَشاءُ بِغَيْرِ حِسابٍ *  ،  يُؤْتِي مُلْكَهُ مَنْ يَشاءُ  ،  يُؤْتِي الْحِكْمَةَ مَنْ يَشاءُ  ،  يَخْتَصُّ بِرَحْمَتِهِ مَنْ يَشاءُ *  ،  يُضِلُّ مَنْ يَشاءُ *  ،  وَلَوْ شاءَ اللَّهُ لَجَعَلَكُمْ أُمَّةً واحِدَةً *  ،  يَنْصُرُ مَنْ يَشاءُ  ،   يَزِيدُ فِي الْخَلْقِ ما يَشاءُ   وبرتر از همه :  « إِنْ يَشَأْ يُذْهِبْكُمْ وَيَأْتِ بِخَلْقٍ جَدِيدٍ » *  و  ما تَشاؤُنَ إِلَّا أَنْ يَشاءَ اللَّهُ *  و  « يَهَبُ لِمَنْ يَشاءُ إِناثاً وَيَهَبُ لِمَنْ يَشاءُ الذُّكُورَ »  و  « إِنَّ الْأَرْضَ لِلَّهِ يُورِثُها مَنْ يَشاءُ مِنْ عِبادِهِ »  وآيات بيّنات ديگر كه در مقام مقايسه با آيات اراده ، بيش از سه برابر بوده واز حيث تكوين ممكنات وخلق وبسط ومدّ وجودي ورزق وحكمت وهدايت وضلالت وصورت‌بندى در أرحام ، ودادن ملك وملك باشخاص واخذ آن از سلاطين وزيادت در خلق ، يعنى جمال وعلم وكمال وقدرت ووراثت زمين به بندگان صالح خود وعزّت وذلّت وغيره ، همگى با مشيّت الهى بوده وآنگاه كه چيزى از امضاء مشيّت أو گذشت ، ارادهء حقّ در ايجاد آن تعلّق گرفته وموجود ميگردد ، ودر اثبات اين معنى هم آيات باهراتى در قرآن كريم وجود دارد كه در خاتمهء اين گفتار به آوردن واستشهاد برخى از آنها\r\n\r\n","description":"","footnote":"","page_name":" 533 ","page_number":544},
  {"content":"\r\n\r\nمبادرت ميشود ، وبيشترين آنها در ثبوت وامر ايجاد ، افادهء معنى ميكنند ، از جمله :  « إِنْ أَرَدْنا إِلَّا إِحْساناً وَتَوْفِيقاً »  و  « إِنْ أُرِيدُ إِلَّا الْإِصْلاحَ »  و  « يُرِيدُ اللَّهُ بِكُمُ الْيُسْرَ وَلا يُرِيدُ بِكُمُ الْعُسْرَ »  و  « إِنَّ اللَّهَ يَفْعَلُ ما يُرِيدُ »  و  « مَا اللَّهُ يُرِيدُ ظُلْماً لِلْعِبادِ »  وبويژه در عصمت وطهارت أهل البيت رسول أكرم ( ص ) نازل است :  « إِنَّما يُرِيدُ اللَّهُ لِيُذْهِبَ عَنْكُمُ الرِّجْسَ أَهْلَ الْبَيْتِ »  و  « أَرادَ بِهِمْ رَبُّهُمْ رَشَداً »  وبا اينوصف كه اراده بيشتر بايجاد ما سوى ومتعلّقات آنها تعلّق ميگيرد ؛ كرائم الهى نيز در غوايت وگمراهى وهلاك أهل قريه وأمور عدمي ديگر - امّا نه اعدام ونيستى محض - نازل است ، مانند :  « وَإِذا أَرَدْنا أَنْ نُهْلِكَ قَرْيَةً ، أَمَرْنا مُتْرَفِيها فَفَسَقُوا فِيها »  وارادهء نفع وضرر در اين آية  « إِنْ أَرادَ بِكُمْ ضَرًّا أَوْ أَرادَ بِكُمْ نَفْعاً »  و  « اللَّهُ يُرِيدُ أَنْ يُغْوِيَكُمْ »  كه همگى دلالت بر أمور عدمي داشته ودر نتيجة بايد گفت هيچ اراده‌اى در حضرت حقتعالى بدون مشيّت أو بايجاد وأمور عدمي تعلّق نخواهد گرفت ؛ ودر خاتمه بايد دانستكه خداوند أشياء را بمشيّت خود آفريد ، ولى مشيّت را بنفس آن .\r\n\r\n","description":"","footnote":"","page_name":" 534 ","page_number":545},
  {"content":"\r\n\r\n\r\nفصل دهم در قدرت حقتعالى وجبر واختيار\r\nملّا صدرا در تعريف قدرت گويد : قدرت در انسان عين قوّه وامكان ودر ذات حقّ عين فعليّت ووجوب بوده ونيز قدرت در خداوند را بصحت صدور فعل وترك آن تعريف كرده است ؛ ومتكلّمان كسى را قادر دانند كه هم ايجاد عالم از أو صحيح باشد وهم ترك يا عدم ايجاد ، ودر عين حال هيچ‌چيز از ايندو بنحوى براي ذات أو لازم نيست كه انفكاك آن از ذات حق ممتنع ومستحيل باشد ؛ والبتّه بيشتر يا جميع ملّيون بر اين عقيده‌اند ؛ امّا فلاسفه گويند كه ايجاد عالم بر نظام واقع از لوازم ذات حقتعالى است ، بنابراين ، نداشتن قدرت ممتنع بوده ومنكر تعريف قدرت از نظر ملّيون وبيشترين متكلّمان ميباشند ؛ زيرا نداشتن قدرت با تعريف موردنظر خود را نقص واجب الوجود دانند ، ولذا داشتن قدرت براي حضرت حقّ در باور حكماء ، كمال تمام است وقادر بودن خداوند را بدين معنى ابلاغ كرده‌اند كه : « إن شاء فعل وإن لم يشأ لم يفعل » يعنى :\r\nاگر بخواهد فعلى را انجام دهد ميدهد واگر نخواهد نميدهد ، واين تعريف متّفق عليه هردو فريق است ؛ بجز اينكه حكماء مشيّت صدور فعل را از خداوند عين فيض وجود لازم ذات حق ميدانند ، مانند لزوم علم واراده وحيات ؛ ولذا انفكاك آن از ذات حقتعالى مستحيل وممتنع است ؛ وبتعبير ديگر هردو قضيّه شرطيّهء « إن شاء فعل وإن لم يشأ لم يفعل » را در حقّ ذات باريتعالى واجب الصّدق ميدانند ؛ ودر نتيجة هم صدور فعل وهم ترك آن از قادر وجوبي ، برحسب دواعي واغراض مختلفه صحيح بوده ؛ وبرخى از متكلّمان قدرت را عبارت از صفتي مؤثّر در مقدور دانند كه داراى دو تعلّق بمقدور\r\n\r\n","description":"","footnote":"","page_name":" 535 ","page_number":546},
  {"content":"\r\n\r\nاست : يكى تعلّق معنوي كه وجود مقدور بر آن مترتّب نيست ؛ بلكه قادر ، هم بايجاد آن وهم بترك مقدور امكان دارد ؛ وبدون شكّ اين تعلّق براي هر ممكنى عموميّت داشته وبراي قدرت قديم نيز لازم است ؛ وتعلّق ديگر مترتّب بر مقدور بوده ؛ وچنين تعلّقى حادث ميباشد ؛ امّا عرفاء در تعريف قدرت گويند : قدرت عبارتست از قوّتى ذاتي كه جز حضرت حقتعالى ، كسى ديگر واجد آن نبوده وشأن آن ابراز معلومات است بعالم عيني ، بر مقتضاى علم ؛ وبر مبناى اين تعريف ؛ خداوند ظاهركنندهء أعيان معلومات خود از عدم بوده ، زيرا حقّ بقدرت خود كه قوّت بروز موجودات از عدم است ، آنها را از علم خويش بعالم عين درآورد ، والبتّه قدرت خداوند در ذات أو قديم بوده ودر انسان حادث ميباشند ؛ واز سوى ديگر قدرت در حضرت حقّ موجب بروز مبدعات ومخترعات از كتم عدم بشهود وجود است ؛ وحال اينكه انسان از ابداع واختراع عاجز بوده ، وفي الحقيقة نبايد چنين توقّعى از قدرت حادث داشت واين وصف مخصوص بقدرت قديم حقّ است وبس ؛ امّا از عرفاى شامخ شيخ أكبر محيى الدّين بن عربى عقيدة دارد كه خداوند ، أشياء مبدعة ومخترعه را از عدم خلق نكرده واز وجود علمي بوجود عيني وخارجي ظاهر وبارز مىنمايد ؛ ليكن شيخ عبد الكريم گيلانى در كتاب « الانسان الكامل » بنظريّهء ابن عربى اشكال كرده وأو را در قول خود مصيب ندانسته وميگويد :\r\nحكم وجود براي خداوند تعالى پيش از حكم وجود براي أو در علمش ميباشد ؛ پس موجودات در حكم پيشين معدوم بوده ووجودي نداشتند ، مگر تنها براي خدا ، وبهمين عقيدة نيز قديم بودن ذاتي براي خداوند صحيح است ، وگرنه لازم مىآيد كه موجودات هم بهروجه در قدمت ذاتي حقّ با أو سير كرده وشريك باشند ؛ وحضرت حقّ از اين امر تعالى است ودر نتيجة خداوند موجودات را در علم خود از عدم بوجود آورد ؛ يعنى آنان را در علم خود از نيستى محض موجود كرد ، ولى بايد دانستكه علم خداوند بنفس خود ونيز بمخلوقات خويش واحد بوده ؛ پس بنفس علم أو بذات خود ، آفريدگان را هم ميداند وبين علم أو بنفس خود وعلم به مخلوقاتش دوگانگى وجود ندارد ، بجز اينكه علم أو بذات خود قديم وبموجودات ديگر حادث غيرزمانى ميباشد ؛ كه ميتوان بقول واصطلاح موضوع از ناحيهء حكيم سبزوارى ، چنين علمي را حادث بحدوث اسمى ناميد ؛ زيرا أو عالم بحدوث مخلوقات وموجودات از عدم محض است ، در صورتيكه علم أو بذات خويش قديم وغير مسبوق بعدم ميباشد ؛ وحكم وجود براي ذات حقّ ، غير از\r\n\r\n","description":"","footnote":"","page_name":" 536 ","page_number":547},
  {"content":"\r\n\r\nحكم وجود براي علمش نسبت بمخلوقات بوده ، وقبليّت در وجود أو ، عين قبليّت حكمي واصلى است ونه زماني ؛ زيرا وجود خداوند از حيث استقلال ؛ اوّل الأوائل وبنفس خود مستقلّ ميباشد وحال آنكه مخلوقات داراى وجود ثانوي بوده وبالنّتيجه محتاج بخداوندند ؛ پس بالمآل در وجود اوّل معدوم بوده وخدا آنها را از عدم محض ايجاد كرد وبدانها باختراعى الهى وقدرت خود از عالم علم ، بعالم عين ، هستى بخشيد ؛ وبالأخره كلّ موجودات از نيستى محض بهستى نائل آمده ؛ يعنى از عدم محض بوجود علمي واز علمي بعيني موجود گرديدند ؛ واز عقيدة بدين نظريّه هم ؛ جهل خداوند نسبت بموجودات پيش از وجودشان در علم ، لازم نخواهد آمد ؛ زيرا حكم ايجابي وجود الوهى ، براي عزّت واستغناء أو از عالميان بنفس خود أو بوده ، وبين وجود موجودات مخلوقه در علم حقّ وعدم اصلى آنها ، زماني موجود نيست ، تا در آن زمان مجهول مانند وخداوند بدانها عالم نباشد ؛ وخلاصهء كلام اينكه شيخ عبد الكريم گيلانى گويد : كشف الهى مرا بدين معنى در علم حضرت حقّ بموجودات رساند وما جز براي آگاهى أهل تحقيق آنرا در كتاب خود نياورديم وشيخ أكبر - ابن عربى - نيز كه قائل بدين نظريّه نيست ، در قول خود مصيب بوده ؛ اگرچه أو بر حكمي كه ما آنرا مبيّن داشتيم بخطا رفته وسرانجام بايد گفت برتر از هر دارندهء علمي ، خداوند عليم قرار دارد . پس چون بدين نظريّه قائل وعالم شدى ، بدانكه قدرت الهى صفتي است كه با ثبوت آن در ذات حقّ ، عجز از ايجاد وصدور فعل را از حضرت أو بهرحال وبهروجه منتفى كرده ودر نتيجة هميشه قدرت براي أو ثابت است وعجز از ذات أو منتفى بوده وخواهد بود .\r\n\r\n« تأييد نظريّهء ابن عربى وردّ قول عارف گيلانى « در مسئلهء خلق از عدم »\r\nبا امعان‌نظر در برهان شيخ عبد الكريم گيلانى مؤلّف كتاب « الانسان الكامل » در مسئلهء خلق موجودات از عدم محض يا از صورت علمي أعيان ثابتهء آنها كه مورد انتخاب شيخ أكبر است ؛ بايد در تأييد قول ابن عربى وردّ نظريّهء عارف گيلانى گفت : اگر مراد عارف مزبور از عدم محض ، عدم خارجي ومقابل وجود است كه ابن عربى نيز منكر اين رأى نبوده وعقيدة دارد ، صورت علمي ممكنات پيش از موجوديّت بوجود خارجي ، وخلق در عالم عين ؛ فاقد اين خارجيّت وعيني بودنند ، وبتعبير ديگر اگرچه أعيان مزبور داراى ثبوت علمي در ذات حقّ بوده ودر اين مرتبه فاقد عينيّت خارجي\r\n\r\n","description":"","footnote":"","page_name":" 537 ","page_number":548},
  {"content":"\r\n\r\nميباشند ؛ ليكن بر مقتضاى استعداد واستدعاء ذاتي خود ، از خداوند متعال طالب موجوديّت در خارج وعيني شدن بوده وهر صورت يا عين علمي ، بقدر اقتضاء ذات بظهور عيني درآمده وتحقّق خارجي مىيابند ، كه البتّه پيش از آن موصوف بعدم عيني وثبوت علمي در حضرت حقّ بوده‌اند . حال اگر مراد عارف گيلانى از عدم ، همين عدم خارجي است كه با شيخ أكبر همرأى بوده وجميع موجودات مسبوق بعدم محض عيني مىباشند ؛ ولى از عبارت عارف گيلانى در كتاب مذكور كه ميگويد : « حكم الوجود للّه تعالى في نفسه ، قبل حكم الوجود لها في علمه ، فالموجودات معدومة في ذلك الحكم ولا وجود فيه الّا للّه تعالى وحده » چنين مفهوم است كه موجودات قبل از وجود عيني وخارجي داراى وجود علمي در ذات حقّ بوده‌اند ، وتا اينجا نيز بين دو عارف مزبور خلافي نيست ؛ ليكن پيش از وجود علمي يا ثبوت آن در علم خداوند ؛ ابن عربى عقيدة دارد كه اين صور يا وجود علمي از مرتبهء فيض أقدس يا غيب ذات در مرتبهء وجود علمي آمده‌اند ، كه هرگز نميتوان از فيض أقدس أحدى ، بعدم محض تعبير كرد وبلكه چنين تعبيرى محض خطا وگونه‌اى از شرك يا كفر خفىّ در شمار است ؛ زيرا هيچ موحّدى بمراتب غيب وبطون ذات حقّ در مرتبهء أحديّت صرفه ، بعدم محض تعبير نكرده است ؛ وبلكه أصل وجود در كلّيهء مراتب آن ، همين أحديّت است كه از آن بفيض أقدس الهى تعبير گرديده وصرف هستى است ، آنهم أنزه وأقدس از نيل عقول بمرتبهء بطون وغيب آن ميباشد ؛ مگر اينكه قائل بتفسيرى در نظريّهء شيخ گيلانى شده وبگوييم مراد آن عارف از كلمات يا جملهء « حكم الوجود للّه » مغفول عنه قرار دادن مرتبهء أحدى يا فيض أقدس است كه بحكم بطون وغيب بودن آن يا عدم ظهور در علم ، به عدم محض نسبت بمراتب بعدى عنوان گرديده ودر اينصورت بايد دانستكه آن مرتبه ، در لحاظ مرتبهء علم ، مغفول عنه مانده واز حكم عدم برخوردار است ؛ در صورتيكه با توجّه وعنايت بدان وانصراف از لحاظ مغفول عنه بودن ، صرف هستى ومحض وجود بوده وعنوان عدم بدان ، عين ظلم وجهالت از اين معنى است كه أعيان ثابته ، وجودات علمي ممكنات در حضرت علميّهء حقّند وهريكرا صورت ومقتضى واستعدادي ذاتي واستحقاقى سزاوار خودند كه نه در اين مرتبه ميتوان آنها را عدم پنداشت - چنانكه خود عارف گيلانى هم آنها را در وجودات علمي حقّ ، عدم نميداند - ولذا بايد از نحوه‌اى حقيقت يا صورت علمي برخوردار باشند ، كه هيچ حكيم وعارفي منكر آن نبوده ونيست ؛ ودر نتيجة\r\n\r\n","description":"","footnote":"","page_name":" 538 ","page_number":549},
  {"content":"\r\n\r\nهرچه محكوم باحكام وجود بوده ودر علم حقّ درآيد ، ناگزير از عدم نيامده وأصولا عدمي در مقابل وجود نيست ، تا حقيقيّتى يافته ومسمّاى عدم در خارج از لفظ ومعناى لفظي واقع گردد وصرف عدم باشد ؛ زيرا همهء هستىها از هستى مطلق آمده وهستى مطلق هم عين ذات واجب الوجود بوده ؛ ووجوب چنين وجودي هم ذاتي است ؛ واطلاق آن نيز از قبيل مطلق عن الاطلاق والتّقييد ميباشد ، وبالآخرة هستى هيچ‌چيز از نيستى محض يا عدم مقابلي نيامده والعلّة والمعلول يتشاركان في الحدّ والبرهان ؛ وچون ذات حقتعالى مبدء هستى است ؛ اين مبدء هيچگاه وهرگز نيست نبوده تا هست گردد ، ووجودي كه در موجوديّت خود داراى مبدء صدور است ؛ صدور آن از عدم صرف ، محض تهمت وعين جهالت ونفس ظلم بمبدء وجود بوده وأعاذنا اللّه تعالى من هذه التّهمة الفضيحة ؛ وبالمآل وجود كلّيهء ممكنات وجميع مخلوقات مسبوق بعدم محض نبوده وبرعكس بقول عارف بزرگ ، آقا ميرزا محمّد رضا قمشه‌اى :\r\n از رحمت آمدند وبرحمت روند خلق * اينست سرّ عشق ، كه حيران كند عقول \r\nالبتّه بديهي است كه رحمت هم از هستى است وسنخيّتى در ميان رحمت وصدور آن از عدم نيست وعارف جامى اين معنى را در رباعي خود نيكو ولطيفتر سروده است :\r\n يا من بهواه كنت بالرّوح سمحت * هم فوقى وهم تحت ؛ نه فوقى ونه تحت \r\n ذات همه جز وجود و ، قائم بوجود * ذات تو وجود ساذج وهستى بحت \r\nمراد از مصراع چهارم رباعي فوق اينستكه : ذات همهء مخلوقات وجميع ممكنات از حيث خودى خود ؛ قائم بخويش كه نمود محضند ونه بود حقيقي ، نميباشند ، وقوام آنها از ذات حقّ است كه صرف الوجود وهستى مطلق وواجب فارغ از قيد اطلاق وتقييد است ؛ ولذا قيام آنان بوجود خداوند تعالى بوده ولذا برخى از كاتبان رباعيّات وآثار جامى ، مصراع سوّم را بصورت : « ذات همه از وجود و ، قائم بوجود » ضبط كرده‌اند ؛ وبالآخرة بايد معتقد شد كه موجوديّت هر وجودي از وجود مطلقى است كه اطلاق نيز قيد آن نخواهد بود ، وبالمآل خلق ممكنات از عدم محض ويا عدم مقابل وجود ؛ نادرست مىنمايد ؛ ولى خلق آنها در عدم خارجي وعيني ، از وجود علمي يا عين ثابت خود در حضرت علميّه ؛ حقيقتي غيرقابل انكار وردّ يا بطلان بوده وعقيدة ودريافت شيخ أكبر ابن عربى ، عين واقع وحقيقتي صريح ميباشد .\r\n\r\n","description":"","footnote":"","page_name":" 539 ","page_number":550},
  {"content":"\r\n\r\n\r\n« تحقيقى عرفانى در مسئلهء خلق وظهور ومعنى عدم اصطلاحى »\r\nهرگاه حقيقت وجود باحكام وآثار وأعيان وصور علمي از باطن خود متلبّس گردد وبحجابهايى مقيّد ومتعدّد ظاهر شود ؛ اشخاص كوردل بدين نمودهاى بىبود وپديده‌هاى عين نمود ، اطلاق وجود ميكنند ؛ در صورتيكه اين مقيّدات محدود وبظاهر وجود ، تعيّناتى اعتباري ميباشند كه في الحقيقة هميشه بر عدم بودن خود باقي بوده ومبدء صدور آنها حقيقت وجود است كه به آثار أعيان واحكام وإضافات ديگر تلبّس يافته وهرگز از ظهور در ماهيّات محدود ومقيّد وموسوم به أسامي وضعي ، متعدّد ومتكثّر نشده وبر وحدت حقّهء خود باقي است .\r\nبنابراين ؛ آنچه در جميع مظاهر ظهور داشته ودر هريك بقدر استعداد واستدعاى آن در عين ثابت وصورت علمي پديدار ميگردد ، حقيقت وأصل وجود است كه صورتهاى مزبور وماهيّات بمنزلهء شبح نمودى بوده وباطن هستى در اين مظاهر ، بجميع شؤون وصفات ونسبتها واعتبارات خود ، نمودار ميباشد ؛ وبتعبير ديگر وجود در حقيقت خود سارى در ماهيّات بوده وهر فعل وأثر وقوّت وقدرتى كه بنظر ظاهر از مظاهر مىنمايد ، في الحقيقة از حضرت حقّ در آنها سريان وظهور يافته ونفس ماهيّات أموري عدمي واعتباري محضند ؛ كه از حيث خود عين عدم بوده وبا سرايت هستى در آن أمور عدمي وحتّى از حيث ذات خود عدم صرف ، متعيّن وهستىنما گرديده‌اند .\r\nبنابراين ، موجودات مقيّده ومخلوقات ممكنه ، از حيث خود عين عدمند وبواسطهء انتساب بمبدء وجود ، موجود گرديده واز هستى ووجود خالق واجب الوجود ، داراى بهره‌اى معيّن ومقيّد ومحدود از وجود اعتباري يا غيرى گرديده‌اند ، ودرنتيجه ذات واجب از أحديّت وفيض أقدس خود بأسماء وصفات واحدى وسرانجام به أعيان وصور علمي در حضرت علميّه ظهور كرده ووجودات علمي وأعيان را ظاهر كرده است وسپس با تعيّن بمظاهر خارج از ذات ؛ همان أعيان وصور را از حضرت علمي ، بحضرت عيني نمودار وظاهر يا خلق كرده وبلباس كثرتها واعتبارات وشؤون وأوصاف وآثار ونسبتهاى گوناگون ظاهر نموده است ؛ ولذا هميشه هستى نمايان موجود ومظاهر نمودارى ، از حيث خود عدم وبلحاظ ظهور از مظهر ووجود مطلق ، موجود گرديده‌اند ، وامكان ندارد كه وجودات مقيّده ، از عدم محض سرچشمه گرفته وبكسوت هستى تلبّس يافته باشند ؛ وبهمين مناسبت است كه حكماء متألّه وعرفاء گفته‌اند : در هر موجودى\r\n\r\n","description":"","footnote":"","page_name":" 540 ","page_number":551},
  {"content":"\r\n\r\nكه احكام وجوب غالب باشد ؛ وجود وعلم وخير أو بيشتر است وبرعكس اگر احكام امكان بر آن غلبه داشته باشد ، از وجودي ناچيز وبلكه عدمي هستىنما وجهل وشرّ برخوردار بوده ووجود وعلم وخير در آنها ناقص‌تر ميباشد ؛ وبعبارت ديگر بايد گفت كه جميع كمالات ونقاط مثبت تابع وجودند واز وجود حقيقي بهره‌مند واز مبدء هستى مايه‌ورند ؛ ولذا عارف جام ، ملّا عبد الرّحمن سروده است :\r\n هرچه نيك از خصايص قِدَم است * هرچه بد ، از خسايس عدم است \r\nپس ذات حضرت حقتعالى از نسبت هر اضافه واسم وصفت عارى بوده وچون بمقتضاى اسم الظّاهر ، از خودبخود تجلّى كرد ، باعتبار همين توجّه وظهور ، علم ونور ووجود محقّق گشت واز نسبت علم ، عالم ومعلوم بودن واز نور ، ظهور وظاهر ومظهر ، واز وجود نيز موجد وموجود وشاهد ومشهودى تحقق يافت وآنچنان‌كه ظهور مسبوق ببطون ولازم نور است ؛ بطون حقّ را نيز تقدّمى ذاتي واوليّتى نسبت بظهور ميباشد ؛ ولذا اوّلين تعيّن از غيب ذات باعتبار توجّه أو براي ظهور خود ، بتعيّن اسمى انجاميد كه نتيجهء آن ظهور حقّ بأسماء اربعهء يا امام ائمّة الأسماء « هو الأوّل والآخر والظّاهر والباطن » بود ودر تجلّيات ثاني وثالث إلى ما شاء اللّه ، جميع نسبتها وإضافات بتضاعف انجاميد وهرچه ظهور أو بيشتر گرديد ؛ خفاى حقيقت ذاتش نيز بيشتر شده وجملهء : « فسبحان من احتجب بمظاهر نوره » قابل تأمّل ودقّتى كاملتر ميباشد ؛ زيرا هرچه ظهور ذات بأسماء وصفات وتعيّنات علمي وعيني بيشتر ميشود ، چهرهء وحدت حقّه در آنها مخفىتر ميگردد ، وبعبارتي عارفانه بايد دانستكه تعيّن اوّل حقّ ، وحدتي است صرف واتّصاف ذات حقّ بدان ، باعتبار مرتبهء جمع بوده ودر تعيّنات بعدى بأسماء وصفات وأعيان ثابته وحقايق ممكنات ، وايجاد قابليّات امكاني ومظاهر عيانى ؛ در عين ظهور آن حقيقت أحدى وواحدى ؛ چهرهء وحدت بغبار كثرات آلوده گرديده وبجز عرفاى شامخ وحكماء راسخ كمتر كسى در اين استجلاء كمال جلاى حقّ را شهود كرده واز مفصّل بمجمل واز فرق بجمع ؛ واز مقيّد بمطلق واز مطلق باطلاقى فوق مطلق ومقيّد ميرسد ، وبهمين دليل بايد مميّزات جزء وجزئي را در كلّ وكلّى وأعراض وجواهر را در نفوس وعقول وايندو را نيز در عقل اوّل وروح أعظم وحقيقت ايندو را هم در أعيان ثابته وأعيان مزبور را در أسماء وصفات وحقايق شؤون ونسبتها واعتبارات ديگر ذات الهى جمع كرد وبا تحقّق واحديّت به أحديّت وغيب ذات خداوندى ؛ جميع\r\n\r\n","description":"","footnote":"","page_name":" 541 ","page_number":552},
  {"content":"\r\n\r\nكثرات علمي واعيانى وأسمائي وصفاتى را در حقيقت وجود حقّ رفع كرده وبدين معنى نائل آمد كه وجوب ، صفت ظاهر ذات حقتعالى است وامكان عامّ ، صفت باطن أو بوده ؛ وأعيان ثابته را كه وجودات علمي حضرت حقّند ، مظهر نخستين تجلّى ذات بر نفس خود دانست ، كه متلبّس بشؤون ذاتي خداوند تعالى وتقدّس بوده واين أعيان را در حضرت علميّه ، از همان تجلّى ذات بر ذات شناخت كه از وجود صرف ظاهر شده‌اند ونه از عدم محض ودر مآل وسخن آخر ، جميع اين تعيّنات وتشخّصات ، شؤون مندرج ومندمج در ذات الهى ميباشند كه اوّلا در مرتبهء علم بصورت أعيان نمودارند وثانيا در مرتبهء عين وخارج ، متلبّس باحكام وآثار گرديده وثالثا بروى هم وحدت حقّه وكثرت نمايى را از حقيقت وجود الهى تشكيل داده‌اند .\r\n\r\n« تمهيد كلام وتكميل مرام در استيفاء مباحث قدرت حقّ »\r\nصدر المتألّهين شيرازي در كتاب الشّواهد الرّبوبيّه فرمايد : قدرت عين افاضهء أشياء از حضرت حقّ بوده وبمشيّتى است كه برذات أو زائد نيست وبعنايت أزلي يا علم ذاتي خداوند ميباشد ، وحكيم سبزوارى نيز در منظومهء حكمت خود گويد : نور بودن حقتعالى ، دليل بر قدرت وى بوده والبتّه از قدرت أو ، حدوث موجودات منفعل ومعلول ، لازم نمىآيد واين نور نيز عين مشيّت وعلم حق است .\r\nسپس در حاشيهء خود برهمين مبحث فرمايد : آنگاه كه أنوار قاهره يا عقول جبروتي وأنوار مدبّره يا نفوس ملكوتي ، عين مشيّت وعلمند ؛ پس چگونه حضرت نور الأنوار ، عين علم ومشيّت نباشد ؟ ! ، وچون متكلّمان در مفهوم قدرت ، انفكاك متعلّق آنرا از ذات حقتعالى در وقتي از أوقات جائز دانسته‌اند ؛ ودر نتيجة قدرت حقّ را بصحّت فعل وترك آن ميدانند ؛ حكيم سبزوارى در اين مورد فرمايد : حدوث موجودات منفعل ومعلول از قدرت أو لازم نخواهد بود والبتّه مراد حكيم ، حدوث زماني در مقدورات قابل ؛ در پذيرفتن اثر از حقتعالى بلحاظ فاعليّت ايجادى است وبتعبير ديگر ، مسبوق بودن فعل حقّ بعدم سابق ، بنحو انفكاك ميباشد . برخى از متكلّمان در تعريف قدرت ، امكان ترك فعل را ذاتي وبعض ديگر وقوعى دانند « 1 » وممكن وقوعى را بدين عبارت تعريف كرده‌اند كه از فرض وقوع آن ، محال لازم نيايد ، وحال اينكه چنين قول\r\nو \r\n\r\n","description":"","footnote":"\r\n( 1 ) - جلد دوّم حكمت‌نامه ، تأليف اين مؤلّف ؛ مطبوع در انتشارات الزّهراء سال 1380 شمسي ، مبحث قدرت حقتعالى .\r\n","page_name":" 542 ","page_number":553},
  {"content":"\r\n\r\nتعريفى محال است ودليل محال بودن آن اينستكه : عدم معلول ، كاشف از عدم علّت است ؛ مانند عدم عقل اوّل وعدم فعل مطلق ، كه نخستين دليل بر عدم ذات حضرت باريتعالى بوده ودوّمين ، دليل بر عدم فاعل بطور مطلق است ، وجمعى ديگر از متكلّمان ، وقوع را در ترك فعل ، معتبر دانسته‌اند ؛ واشكال وارد بدين نظريّه اينستكه : تخلّف معلول از علّت تامّه لازم خواهد آمد ؛ زيرا هرگاه علّت ايجابي بحدّى رسيد كه صدور فعل از آن ناگزير باشد ؛ ديگر تخلّف معلول از آن امكان نداشته وصددرصد تحقّق‌پذير است ؛ در صورتيكه اعتبار وقوع در ترك فعل ؛ بدين معنى است كه از فرض آن ، محالى لازم نيايد واين معنى با علّت ايجابي تامّ كه صدور معلول از آن ناگزير است ؛ سازگارى ندارد .\r\nپس ، قدرت بتعبير حكماء عبارت از بودن فاعل بحيثيّتى است كه اگر بخواهد ، فعلى را انجام ميدهد واگر نخواهد نميدهد ؛ واين تعريف در بيان معنى قدرت صحيح است ؛ درصورتيكه صحّت وامكان در تعريف متكلّمان درست نيست ؛ زيرا در ذات واجب الوجود ، اعتبار امكان نبوده وشرط مندرج در تعريف حكماء ، بدينكه - إن شاء فعل وإن لم يشاء لم يفعل - بحضرت حقتعالى برنخواهد گشت ؛ بدين دليل كه قضيّهء مزبور از دو واجب ودو ممتنع تأليف وتركيب گرديد ؛ چنانكه از دو ممكن هم تأليف يافته است ؛ يعنى فعلى را خواست وانجام داد ، كه دو امر وجوبي است ، ونخواست وانجام نداد ، كه دو امر امتناعى بوده ودو ممكن نيز ، عبارت از امكان خواستن ونخواستن وانجام دادن يا ندادن است كه هردو براي خداوند متعال ممكن ميباشند .\r\nبنابراين ؛ تعريف موروث از حكماء وفلاسفه از قدرت ، پسنديده بوده وبصورت قضيّه‌اى شرطي است وشرط غير از امكان ميباشد ؛ در صورتيكه تعريف قدرت بصحّت صدور وعدم آن ؛ جز در انسان وحيوان صحيح نيست ؛ زيرا صحّت وعدم آن در ممكن است وذات واجب الوجود ، از جميع جهات وحيثيّات واجب بوده واگر امكان فعل أو را معتبر دانيم ، لازم مىآيد كه صفت فاعل را بصفت فعل تفسير كنيم وتعريف ومعرّف متبائن گردند كه اين نيز جايز نيست ، وبالمآل ، نزاع ميان متكلّمان وحكماء ، در عدم دوام فعل مطلق ودوام فعل وبلكه دوام فيض خداونديست ، نه در اختيار وايجاب ؛ زيرا جميع حكماء نيز خداوند را فاعل موجب بفتح جيم ندانسته وبلكه أو را قادر مختار ميدانند ؛ ليكن با اين فرق كه قدرت واختيار در نظريّهء حكماء ، ذاتي حقّ بوده ودر باور متكلّمان ، زائد برذات ميباشد ؛ پس از تعريف قدرت ، حدوث معلولات وموجودات\r\n\r\n","description":"","footnote":"","page_name":" 543 ","page_number":554},
  {"content":"\r\n\r\nمنفعل لازم نيامده وبا حادث بودن مقدور جمع نميشود ، وبالآخرة بايد متوجّه بود :\r\nواجب است كه دارندهء قدرت وعلم واراده ومشيّت در صدور فعل خود مختار باشد ولذا ذات حقتعالى فاعل موجب بكسر جيم نبوده ودر نتيجة فعل وى باختيار وقدرت از أو صادر نگردد ، وبهمين دليل ذات قادر بايد در توانائى بر صدور فعل ، داراى شعور يا علم باشد واراده يا مشيّت سابق بر فعل نيز در ايجاد وانجام آن معتبر است ؛ امّا نكتهء قابل تذكّر اينستكه قادر بايد منسوب بعلم ومشيّت يا اراده بوده وبا اينوصف اگر بخواهد فعلى را انجام دهد واگر نخواهد ندهد ؛ واين معنى در قوّهء ممكنات فرآهم نيست ؛ ليكن در ذات واجب الوجود ، قدرت عين فعليّت ووجوب است .\r\nاضافه‌تر اينكه : هر شيئى در اتّصاف بموجوديّت ، اوّلا بايد متّصف بوجوب غيرى گردد وسپس وجود بر أو افاضه شود ، ودر اين‌صورت ميتوان گفت كه واجب الوجود بالذّات ، چون مبدء هر وجودي است ؛ فاعل موجب آنهم ميباشد وحكماء از اين أصل تحقيقى بعباراتى مختلف تعبير كرده وگاهى گفته‌اند : « إنّ الشّيئى ما لم يوجب لم يوجد » وبكسر جيم در هردو كلمهء يوجب ويوجد ؛ وگاه ديگر هردو كلمه را بفتح جيم بكار برده‌اند .\r\nامّا حكماء بدو دليل در تعريف قدرت ، اختصار در عبارت كرده ومشيّت را در آن معتبر ندانسته‌اند : يكى اينكه در ذات واجب ، مشيّت واراده ، عين علم اوست كه منشأ نظام أحسن از حيث اشتمال بر خير وروشنى وحسن وفروغ بوده وبتبعيّت از ارادهء ذاتي وابتهاج حقّ ؛ خود ، منظور ومراد ميباشد ولذا اشاعره ، اراده را نفس اعتماد بمنفعت ميدانند . ديگر اينكه اعتبار مشيّت بطور عامّ در قدرت الهى ملحوظ بوده وبالنّتيجه در قدرت ، صحّت وامكان بطور مطلق ونيز وقوع ترك فعل ، معتبر نبوده وحدوث وتجدّد در عالم از دليلي ديگر است ، ونيز قول متكلّمانى كه امكان را بعالم راجع ميدانند ، باطل است ؛ زيرا اين فرقه امكان را بدو وجه بعالم راجع دانسته‌اند : يكى اينكه معرّف را عين معرّف بصيغهء مفعول پندارند ودر اينصورت ، چگونه قدرت شناخته خواهد شد ؟ ! ، وبهمان‌گونه كه قدرت صفت فاعل به امكان است ، صفت مفعول هم ميباشد . ديگر اينكه لازم خواهد آمد كه تأثير طبايعى مانند آب وآتش وغيره ، قدرتى براي امكان مفعولهاى آنها در شمار آيد ، وحال اينكه با چنين تفسيري ؛ جايى براي فاعل به ايجاب باقي نخواهد ماند . بنابراين ، حقتعالى فاعل موجب بفتح جيم نيست ؛ تا فعل واختيار\r\n\r\n","description":"","footnote":"","page_name":" 544 ","page_number":555},
  {"content":"\r\n\r\nبقدرت خودش نباشد ، ودر صدور فعل خويش ، مانند شخص يا فاعل مضطرّى محسوب گردد ؛ وبهروجه فاعل موجب مانند خورشيد وآتش در نور وحرارت خود مختار نبوده وعالم ومريد بدان نيست ؛ در صورتيكه علم واراده عين ذات حقتعالى بوده وطبايع عالم نيز بارادهء حقّ مفطور بر تأثيرگذارى ميباشند ودر آثار برآمده از خود عالم وقادر ومريد نيستند .\r\nبارى ، جميع ملّييّون عقيدة دارند كه خداوند تعالى قادر بايجاد وترك آن بوده وهيچيك از فعل وترك آن ، ذاتي أو نيست ؛ بطوريكه انفكاك آنها از ذاتش ممتنع باشد .\r\nامّا حكماء وفلاسفه را عقيدة بر اينستكه : ايجاد عالم از حقتعالى بنظام صحيح وأحسن از لوازم ذات أو بوده وخلوّ حقّ از آن ممتنع است وقدرت بمعناى موردنظر متكلّمان وملّييّون را نادرست دانسته وربط وإسناد آنرا بذات باريتعالى منكرند ؛ زيرا وجود چنين قدرتى را براي خداوند ، از موارد نقصان ميدانند وبهمين جهت آنان حضرت حقّ را فاعل موجب بكسر جيم دانسته وقدرت را بمعنى « إن شاء فعل وإن لم يشاء لم يفعل » كمال حقّ ميدانند واين نحوه تعريف از قدرت در ميان فريقين مورد اتّفاق‌نظر گرديده ، بجز اينكه حكماء نسبت فعلى را كه همان فيض وجود است ؛ مانند لزوم صفات ديگر براي خداوند تعالى لازم ذاتي شناخته‌اند ؛ وبهمين جهت صاحب التّحصيل ، بهمنيار بن مرزبان شاگرد شيخ الرّئيس ابن سينا در تعريف قدرت گويد : « إنّ القدرة هي صدور الأمر عن الشّيئى بمشيّته » وبدنبال آن اضافه كرده است كه اين أمور از حضرت حقتعالى بعلم أو صادر گرديده وعلم أو نيز همان اراده‌اش ميباشد ولذا قدرت عين ارادهء خداوندى بوده ومترتّب بر آن است .\r\nامّا در عموم قدرت حضرت باريتعالى بايد باور داشت كه اعطاء مجعوليّت عامّ بجميع ممكنات ومخلوقات وعدم اعطاء موجود بالقوّه ، كمالاتى را بموجود بالفعل ؛ عموم قدرت خداوند متعال را اثبات ميكند ؛ واين مسئله بوجوهى مورد استدلال واقع گرديده است ؛ از جملهء آنها يكى اينكه هيچ‌كس جز ذات واجب الوجود شايستهء اعطاء وجود بماهيّات ممكنه نبوده وخود اين مسئله برهاني است بر عموم قدرت حقتعالى ؛ زيرا هرچيز ديگرى غير از ذات حقّ ، خالى از ملابسه ودرگيرى بقوّه نيست ، وديگر اينكه اگر آن چيز ؛ ممكن بامكان استعدادي ويا امكان ذاتي باشد ؛ فرقى در أصل مسئله نداشته ، وبا توجّه بدينكه عدم يا أمر عدمي هرگز افاضهء هستى وافادهء وجود وفيض\r\n\r\n","description":"","footnote":"","page_name":" 545 ","page_number":556},
  {"content":"\r\n\r\nكامل وشامل بموجودى نكرده ونمىكنند ؛ ايندو امر بهترين دليل بر عموم قدرت حضرت حقّ بر جميع أشياء ممكنه ومخلوقه ميباشد وبعبارت ديگر افاضه‌كنندهء هستى بممكنات وماهيّات امكاني ؛ خود بايد از عدم وأمور عدمي وبالقوّه بودن مبرّى ومنزّه باشد ، وگرنه لازم خواهد آمد كه عدم را نحوه‌اى از دخالت وشركت در افادهء وجود بوده وموجود بالقوّه بتواند موجود بالفعلى را ايجاد كند وايندو بالبداهة غير ممكن يا ممتنع بوده ، وتلميذ - صاحب التّحصيل - در پايان عبارت خود در تعريف قدرت گويد :\r\n« فإن لم يعن بالقدرة هذا ، بل ما يتضمّن الإمكان ، لم يصّح له » يعنى : اگر قدرت را در ذات واجب الوجود ، عين علم واراده‌اش ندانيم وآنرا متضمّن امكان نماييم ؛ ربط وإسناد چنين قدرتى بحضرت حقتعالى ناروا ونادرست بوده ولازم خواهد آمد كه موجود بالقوّه در ايجاد موجود بالفعل دخالت وشركت داشته باشد ودر اينصورت چگونه فاقد شيئى ميتواند معطى آن گردد ؛ اضافه‌تر اينكه قلب ممكن بواجب نيز در اعطاء وجود وكمالات آن لازم آمده وببداهت نظر مردود عقل ونقل ميباشد ؛ وبتعبير ديگر ممكنى كه خود عين لا اقتضاء محض نسبت بوجود وعدم است ؛ چگونه با حفظ أمر عدمي وآلوده بودن بعدم ، ميتواند افاضهء هستى كرده ودر امر ياد شده شريك الباري گردد ؟ ! حاشا وكلّا كه چنين مورد تصوّرى صحيح باشد .\r\nاز سوى ديگر ، علم حضرت حقتعالى فعلى است وچرا چنين نباشد ؟ ! ؛ در صورتيكه علم أو عين ذاتش بوده وذات حقّ نيز عين حيثيّت علّت بودنش براي جميع ممكناتست .\r\nاين برهان نيز از دو مقدّمه مركّب است : يكى اينكه علم حقّ فعلى بوده ومراد از آن ، علم متقدّم بر معلوم وعلّت آن ميباشد ، مانند علم سقوط از ديوار بلند وقوّت تصوّر آن در نفس انساني كه روى چنين ديوارى راه ميرود ، وسقوط أو ، كه بعلّت علم تحقّق مىيابد وهمين علم نيز علّت سقوط وى ميگردد . برهان دوّم اينكه علم حقتعالى ذاتي أو بوده ، يعنى علم أو نفس ذاتي است كه آن ذات خود علّت ايجاد ما سوى بوده وعلّيت مزبور هم ، بحيثيّتى زائد بر ذات خداوندى نيست ودر نتيجة علم حقّ ذاتي وفعلى ميباشد . پس علم ذاتي حقّ ، عين ذاتش بوده وذات أو نيز عين همان حيثيّت علّت بودن وى براي جميع أشياء ممكنه وموجودات است ؛ وچون علم أو بكلّ أشياء امرى وخلقي ومرسل ومقيّد تعلّق دارد ؛ در نتيجة قدرت أو هم كه عين علم واراده‌اش ميباشد ؛ بهمهء أشياء امرى وخلقي تعلّق داشته والبتّه اين امر دليل بر جبر در افعال خداوندى نبوده ومسئله جبر\r\nو \r\n","description":"","footnote":"","page_name":" 546 ","page_number":557},
  {"content":"\r\n\r\nاختيار وامر بين الأمرين را در محلّ خود ودر همين فصل مورد تحقيق قرار خواهيم داد .\r\nپس علم خداوند بر وقوع فعلش واجب است ، وچون علم ومشيّت عين ذات أو ميباشند ؛ حضرت حقّ در صدور افعال خودمختار بوده وبتعبير ديگر فاعليّت أو در صادر كردن افعال ، باختيار واراده ورضاى وى بوده وباتوجّه بدينكه صدور هر فعلى از حقّ ، به اراده وخوبى اوست واراده‌اش همانند علم ، عين ذات حقّ ميباشد ؛ ديگر توهّم جبر در حضرت أو ، محض جهالت وصرف ضلالت وعين سفاهت بوده ، وبالأخره بايد دانستكه موجب در مقابل مختار آنست كه فعل بر أو واجب باشد وبهمين دليل حكماء فرموده‌اند : « الوجوب بالإرادة والاختيار ، لا ينافي الإرادة والاختيار ، بل يؤكدّهما » يعنى وجوب فعل باراده واختيار ، نه‌تنها منافاتى با ايندو ندارد ؛ بلكه تأكيدكنندهء اراده واختيار هم ميباشد ؛ زيرا تمامترين سبب وعلّت ، آنستكه وجود مسبّب وعلّت بدان واجب آيد ونيز كاملترين قسم اراده هم آنست كه مراد از آن بوجوب غيرى گرايد ؛ پس جبر مورد توهّم جهّال در افعال الهى ، امرى ناروا بوده ونسبت آن بذات حقّ گونه‌اى از كفر خفىّ ودر نتيجة ضلالت است .\r\nعارف سبزوارى در شرح منظومه وحواشي لطيف خود بر آن فرمايد : بدين دليل جبر در صدور افعال حقّ نبايد توهّم شود ؛ كه علم فعلى أو بدانگونه كه بفعل انسان متعلّق است ، بمبادى نزديك ودور ومتوسّط قدرت واختيار آدمي هم در صدور افعال نيك وبد تعلّق داشته وبتصوّر وتصديق وغايت عقلي ووهمى فعل مورد صدور از صادركنندهء آن نيز متعلّق بوده ودر نتيجة وجوب فعل آدمي باختيار ، منافاتى با اختيار ندارد ؛ وآنچنان كه أو در صدور افعال خود اراده واختيار دارد ؛ بندگانش نيز كه سايهء بلندپايهء وجود حقّند ؛ بلحاظ مظهريّت كامله از حضرت أو ، داراى اختيارند ؛ ليكن چنين اختياري ، عين ظهور اختيار حقّ است وهيچ موجودى را دعوى استقلال در داشتن آن نمىزيبد ، زيرا كه : والفعل فعل اللّه وهو فعلنا .\r\n\r\n« در حقيقت جبر واختيار ، ومسئلهء أمر بين الأمرين »\r\nچون انسان مظهر مختار حقيقي ، يعنى حضرت حقتعالى است ؛ وظاهر كه خداوند تعالى ميباشد ، در صدور افعال أو ظهور دارد ؛ بنابراين ، انسان در افعال خودمختار بوده واين اختيار عين ظهور حقّ بصفت مختار در آدمي است ؛ پس افعال انساني بسبب\r\n\r\n","description":"","footnote":"","page_name":" 547 ","page_number":558},
  {"content":"\r\n\r\nمظهريّت از فاعل وقادر مختار از وجهي باختيار أو بوده واز وجه ديگر مظهر نميتواند فاقد وصف ظاهر باشد ؛ ولذا بدانگونه كه خداوند مختار است ؛ انسان نيز از همين وصف برخوردار بوده وحكيم سبزوارى در حاشيهء خود بر شرح منظومه‌اش فرمايد : « أنت وأمثالك اظلال القادر المختار » وسايهء خداوند ، رقيقه‌اى از حقيقت وجوبي است ، واگر فاقد اختيار باشد ، مظهريّتى نسبت بصفت اراده واختيار حقّ نخواهد داشت ؛ امّا فرق در ميان اراده واختيار در اينست كه مختار بهردو طرف نفى يا اثبات وصدور يا عدم صدور فعل نگريسته وبنا بر اختيار خود ، يكى از دو جانب آنرا انتخاب ميكند ؛ ليكن مريد بطرفى كه مورد ميل اوست نظر داشته وبحكم اراده‌اش بصدور آن مبادرت مىنمايد ؛ امّا نكتهء مهمّ اينستكه تا چيزى نخست خود موجود نگردد ؛ بايجاد نخواهد پرداخت ؛ وچون هر ممكنى در حدّ ذات خود ليس محض بوده وهستى آن از ناحيهء علّتش ميباشد ؛ وعلّت كلّ ممكنات نيز حضرت واجب الوجود است ؛ پس اراده واختيار انسان بمنزلهء رقيقه‌اى از حقيقت اراده واختيار خداوند بوده وبا اينكه اختيار انسان منتهى بسبب ايجابي واراده ومشيّت أزلي حقّ ميگردد ؛ مفيد اين معنى نيست كه انسان در صدور فعل خودمختار نباشد ؛ ولى نكتهء مهمّ در اينستكه اختيار فعل با انسان است ؛ ليكن فعل اختيار فعل با أو نبوده واز حضرت حقتعالى ميباشد ؛ ولذا فرق است در ميان صدور فعل باختيار ، وفعل اختيار فعل ، كه در نخستين اختيار انساني مسلّم است ودر دومين از اختيار أو خارج بوده ؛ وبتعبير ديگر اختيار فعل ، يعنى اين كار را بكنم وآنرا نكنم ؛ امّا فعل اختيار فعل مستند به اسبابى مانند حيات است كه در اختيار انسان نيست ؛ پس اختيار در صدور فعل ، با فعل اختيار متفاوت بوده ، نخستين در اختيار اوست ودوّمين در اختيار أو نيست ؛ ودر واقع ، فعل اختيار فعل مقدّم براختيار در فعل است ، وبا توجّه بهمين مسئله است كه حكيم سبزوارى ، مبحث جبر واختيار را در سه بيت منظومه وشرح آن خلاصه كرده وسروده است :\r\n وكيف فعلنا إلينا فوّضا * وإنّ ذا تفويض ذاتنا اقتضى \r\n إذ خمّرت طينتنا بالملكة * وتلك فينا حصلت بالحركة \r\n لكن ، كما الوجود منسوب لنا * فالفعل فعل اللّه وهو فعلنا \r\nيعنى : چگونه فعل ما بما واگذار شده است ، درحاليكه تفويض يا واگذارى فعل بما ، اقتضاء ميكند كه ذات ما نيز در مقام ايجاد ، بخود ما واگذار گرديده باشد ؛ والبتّه اين امر\r\n\r\n","description":"","footnote":"","page_name":" 548 ","page_number":559},
  {"content":"\r\n\r\nببداهت عقل ووجدان مردود است ؛ زيرا خميرهء نفوس ما از ملكات نفساني علمي وعملي تخمير گرديده واين ملكات هم بنوبهء خود از حركات نفساني وبدني در ما حاصل آمده ؛ ليكن ، بهمان شيوه كه هستى بما نسبت يافته واز آن خود ما نيست ؛ همچنان نيز افعال وكردارهاى ما ، عين فعل وكردار الهى بوده ودر عين اينكه هر فعلى از آن خداست ، فعل وكردار ما نيز ميباشد وايندو معنى كمترين مغايرتى بأهم ندارند ؛ بدين دليل كه ايجاد فعل گونه‌اى از خلق بوده وهر خلقي بنابر مفادّ كريمهء قرآني :  وَاللَّهُ خَلَقَكُمْ وَما تَعْمَلُونَ  از حضرت حقتعالى است ، ولى در مجارى عالم أسباب ومناسبات وشروط ومقتضيات ، بوساطت انسان يا علل فاعلى ديگر بظهور ميرسد ، وچون انسان ، فاقد تفويض واختيار در ذات است ، بالنّتيجه فاقد اختيار بنحو مستقلّ در فعل خود نيز ميباشد ، ودر اين مبحث ميتوان بجمع نظريّهء دو حكيم ، يعنى عارف وفيلسوف سبزوارى وحكيم ملّا محمد معصوم هيدجى پرداخت كه اوّلين آندو ، يعنى سبزوارى گويد : « أنت وأمثالك أظلال القادر المختار » وهيدجى نيز گفته است : « وأنا أقول : فأين المفرّ من الاضطرار ؟ » زيرا عارف سبزوارى در عبارت خود نظر بدين معنى دارد كه فاعل در فعل خويش ، سايه ورقيقه‌اى است از حقيقت صفت اراده واختيار حضرت حقّ ، ومظهريّت أو در ظهور افعال خود از صفت قادر مختار ؛ بطور مستقيم از ظاهر بوده وظاهر نيز كسى جز خداوند متعال نيست ؛ وبهمين دليل عارف سبزوارى در شرح خود بر منظومهء حكمت فرمايد : « فأين المفرّ من الاختيار ؟ » در صورتيكه جملهء حكيم هيدجى ناظر بدين است كه ممكن از حيث خود ليس محض بوده وبلحاظ انتساب بعلّت وجوبي خود أيس ميگردد ، ولذا كسى كه در ذات وبلحاظ ماهيّت خود عين فقدان وامكان است ، چگونه بايجاد فعل قادر خواهد بود كه محض وجدان در شمار بوده وجميع ماهيّات جز سرابى آب‌نما ووهم وخيال يا عكوس ومرايا واظلالى از وجود نميباشند ؟ ! .\r\nبنابراين ، بايد در جمع ايندو نظريّه ، باستشهاد از بيتي از غزل مولانا جلال الدّين بلخى ، عارف وارف پرداخت كه سروده است :\r\n دور است ز جبر ، اختيارم * مجبور به اختيار خويشم \r\nيعنى : در اينكه « اختياري هست ما را در جهان » سخنى نيست ؛ زيرا دليل اختيار مزبور بقول مولانا :\r\n اينكه گويى اين كنم ، يا آن كنم * اين دليل اختيار است ، اى صنم \r\n\r\n","description":"","footnote":"","page_name":" 549 ","page_number":560},
  {"content":"\r\n\r\nامّا دليل مزبور در معنى اختيار فعل است كه منظور حكيم سبزوارى از جملهء : « أين المفرّ من الاختيار ؟ » ميباشد ؛ در صورتيكه معنى جملهء حكيم تلميذ ، علّامهء هيدجى از جملهء : « أين المفرّ من الاضطرار ؟ » اينست كه وجود از ما نيست ، تا ايجاد از ما باشد ؛ وعارف سبزوارى هم معنى مزبور را در مصراع آخر بيت سوّم منظومه‌اش آورده وفرمايد : « والفعل فعل اللّه وهو فعلنا » كه صدور افعال را به تبعيّت از حقيقت وجود از خدا ميداند ، وانتساب آن به انسان ، از بابت اينستكه ايجاد افعال وأمور در عالم أسباب ، متوقّف بر وجود سبب ميباشد وارادهء خداوندى چنين تعلّق گرفته است كه وقوع هر امرى در مجارى عالم أسباب بوسيلهء تمهيد مقدّمات لازم وتهيّهء أسباب آن باشد كه اينهم بدست انسان تحقّق مىيابد ، وجملهء : « أبا اللّه أن يجرى الأمور الّا بأسبابها » بهمين مراد ومعنى است ؛ وذكر شريف « لا حول ولا قوّة الّا باللّه العلىّ العظيم » مفيد نفى جبر وتفويض واثبات امر بين الأمرين است وبتعبير ديگر ؛ نفى در عين اثبات واثبات در عين نفى بوده وابتداء وانتهاء ذكر مزبور حاكى از همين حقيقت نهايى ميباشد .\r\n\r\n« عقايد مختلف در جبر واختيار وتحقيق فراگير در امر بين الأمرين »\r\nچندين نظريّه در جبر واختيار وامر بين الأمرين پديدار شده كه هريك داراى طرفدارانى از أهل اسلام بوده ودر مقام اثبات عقلي ونقلي عقيدهء خود به مستندات وآياتي از قرآن حكيم استشهاد كرده‌اند ، وما در فقرات مختلف اين مبحث بتحقيق در آنها ميپردازيم :\r\n\r\n1 - عقيدهء معتزله :\r\nاين فرقه منسوب بواصل بن عطا مىباشند كه برخى از دانشمندان نيز به پيروى از آن شهرت يافته وعقيدة دارند : بندگان خدا در صدور افعال خود مختار وآزاد بوده وميتوانند بدلخواه خود در ارتكاب معاصي وحسنات ونيك وبد ، مستقلّ باشند وفايدهء تكليف بوعدهء ثواب وأوامر موجب خيرات را ببرند ، وبرعكس اگر مرتكب بنواهى وسيّئآت وشرور وقبايحى گردند بوعيد آن‌كه عذاب جهنّم است نائل آيند وبالمآل اين هردو عمل مترتّب ومتوقّف بر اختيار وتفويض در أمور بوده ولذا معتزلي مذهبان معتقدند كه وعده ووعيد الهى جز با داشتن اختيار در صدور افعال خير وشرّ ومعصيت وطاعت ، معقول وصحيح نيست ودر اثبات نقلي آن به آياتي از كتاب اللّه استشهاد ميكنند واز جملهء آنها كريمهء :  « لَيْسَ لِلْإِنْسانِ إِلَّا ما سَعى »  در سورهء نجم ، و  مَنْ \r\n\r\n","description":"","footnote":"","page_name":" 550 ","page_number":561},
  {"content":"\r\n\r\n يَعْمَلْ سُوءاً يُجْزَ بِهِ  در سورهء نساء و  كُلُّ امْرِئٍ بِما كَسَبَ رَهِينٌ  در سورهء طور ، و  اعْمَلُوا ما شِئْتُمْ  در سورهء فصّلت ، ومهمتر از همه  « فَمَنْ شاءَ فَلْيُؤْمِنْ وَمَنْ شاءَ فَلْيَكْفُرْ »  در سورهء كهف وآيات ديگرى از اين قبيل استناد كرده‌اند .\r\n\r\n2 - مذهب أشاعره :\r\nسرفرقهء اين مذهب أبو الحسن وأبو حسين أستاذ واصل بن عطا ميباشند كه بسيارى از علماء ومتكلّمان وحتّى معاريف أهل تسنّن به تبعيّت از عقيدهء آندو پرداخته‌اند . اين فرقه گويند كه انسان بهيچ‌وجه در صدور افعال خود اختياري ندارد ، وجميع أمور وكردار وكارهايش بجبر مطلق است ؛ ولذا طاعت ومعصيت ومهر وقهر ونيك وبد وخير وشرّ أو ، همگى بخواسته وبارادهء حضرت حقّ بوده وعقل را مجالي در تحسين وتقبيح ومعيارى در تشخيص خير وشرّ وحسن وقبح نميباشد وعبد ، مملوك حقّ است ومملوك را در ملك مالك تصرّفى باختيار خود نيست ؛ وجميع أمور باراده ومشيّت خداوند ودر اختيار أو بوده وطبق كريمهء قرآني :  لا يُسْئَلُ عَمَّا يَفْعَلُ وَهُمْ يُسْئَلُونَ  ونيز اراده ومشيّت اللّه حكم ميكند كه در مواقع لزوم وايجاد أمور وافعال ؛ أسباب صدور وتحقّق عيني آنها را در عالم خارج فرآهم كند ولذا هم سبب وهم مسبّب در اختيار آدمي نيست ، تا بميل وارادهء مستقلّ خود بصدور افعال وتحقّق اعمال پردازد ؛ وهر وسيله وسبب خارجي ديگر را جز به استعاره ومجاز نميتوان مسبب يا سبب حقيقي شناخت ، واين فرقه كه به اشعريان معروفند ، در اثبات عقيدهء خود از قرآن مجيد به آياتي استشهاد ميكنند واز جملهء آنها :  « هُوَ خالِقُ كُلِّ شَيْءٍ »  در سورهء انعام ، و  « إِنَّ اللَّهَ عَلى كُلِّ شَيْءٍ قَدِيرٌ » *  در سور وآيات متعدّد ، و  « يَفْعَلُ اللَّهُ ما يَشاءُ »  و  « قُلْ كُلٌّ مِنْ عِنْدِ اللَّهِ »  واز همه مهمتر وواضحتر  « وَاللَّهُ خَلَقَكُمْ وَما تَعْمَلُونَ »  در سورهء صافّات وبطور كلّى بجملهء متداول در زبان أهل ديانت حقّه ، يعنى : لا مؤثر في الوجود الا الله استناد ميكنند ؛ وبعبارتي بسيار مشهور در لسان أهل جبر استشهاد مىنمايند كه معروف است : عرفت الله بفسخ العزائم وهمهء اينها با ضرب المثل‌ها وأخبار وآثار ديگر را دليل بر جبر مطلق در افعال وأمور دانسته‌اند ودر شيوهء مورد اعتقاد خود ، بسيار راسخند .\r\n\r\n3 - مذهب اماميّه :\r\nدر اين مذهب ، طبق فرمودهء حضرت صادق - عليه السّلام - نه جبر مطلق معنى دارد ونه اختيار وتفويض ، بلكه امرى ديگر بجز ايندو محقّق است كه نه اين ونه آن بوده وخبر مستوفى أثر آن امام همام بدينكه : « لا جبر ولا تفويض ، بل أمر بين الأمرين » حاكى از حقيقتي قابل تأمّل وتحقيق است . فرقهء ناجيهء اماميّه - لازال اهتزّت\r\n\r\n","description":"","footnote":"","page_name":" 551 ","page_number":562},
  {"content":"\r\n\r\nراياته الرّفيعه - عقيدة دارند كه افعال وايجادات از حضرت حقتعالى وبندگانش بنحو طولى صادر ميگردند ، وبمعيّت در عرض يكديگر نيست . يعنى ، هر فعلى دو فاعل وجوبي وامكاني دارد كه از مجراى اراده ومشيّت اللّه صادر وايجاد ميشود ؛ ولى در تشكّل وقوعى بايد مسبّب به أسباب ومعلّل بعللى در نظام هستى وعالم خارج باشد ؛ بدين معنى كه فاعليّت حضرت باريتعالى در تحقّق فعل مزبور وجوبي ووقوع آن در عالم عين ، نيازمند بمباشرت وملابست با أمور طبيعي است كه در نظام كلّ انتظام يافته وچون اراده ومشيّت وقدرت حقّ بانجام امر يا فعلى تعلّق گيرد ؛ موجبات وقوع وتشكّل ظاهري آنرا در عالم أسباب بوسيلهء بنده‌اش فرآهم مىآورد ، وبتعبير ديگر فاعليّت عباد مبتنى بر فاعليّت اصلى واراده وقدرت وخواست الهى است ؛ وگرنه بصرف تمهيد مقدّمات لازمه وبدون تعلّق ارادهء حقّ بايجاد آن ، هيچ فعلى از بندگانش صادر نميگردد ، وهر فعلى در عين اينكه فعل خداست ، فعل بندهء أو نيز ميباشد .\r\nبرخى از راسخان در علم توحيد ومعرفة اللّه برآنند كه افعال صادره در عين استناد به بندگان ، مستند بحضرت حقّ نيز ميباشد وخداوند متعال در ايجاد افعال ، قادر ومريد بوده وهر فعلى در حقيقت ، شأني از شؤون اسم الظاهر است ودر عين حال با اراده ومباشرت وتسبيب انساني هم موجود ميگردد كه اين مباشرت ودخالت وارادهء نفساني آدمي در صدور فعل نيز ، مظهرى از ظهور اسم مريد وقادر ومقتدر خداوندى است ؛ وصدور افعال بسبب ايجاد گرديدن هم نظير وجود است ، وچون وجود از حضرت حقّ است ، ايجاد يا تحقّق فعل نيز از خداوند متعال ميباشد ، اگرچه منسوب به بندگانش بوده وبا تمهيد أسباب وعلل خارجي واقع گردد ؛ زيرا جميع اين مقدّمات ممهّده در تسطير نظام كلّ ، در طول وجودي قرار گرفته واگرچه اختيار فعل با انسان است ؛ ليكن فعل اختيار فعل با خداوند تعالى بوده وهمين اختيار فعل هم ، مظهرى از اختيار حقّ ورقيقه‌اى از آن حقيقت صرف وصرف الحقيقة در شمار است ؛ وتا فعل اختيار تحقّق نيابد ، اختيار فعلى در انسان محقّق نميگردد ؛ وامر بين الأمرين يعنى همين‌كه نه جبر مطلق درست است ونه اختيار صددرصد ، بلكه امرى ديگر صحيح است كه نه جبر است ونه تفويض ؛ وباتوجّه بدينكه هم امام صادق وهم امام علىّ بن محمّد التّقى - عليهما السّلام - در پاسخ سائل ، أو را به امر بين دو امر ياد شده هدايت كرده‌اند ، نكته‌اى بسيار دقيق در اين سخن پرمايه بنظر ميرسد وآن اينستكه : لا جبر ، يعنى يكطرف امر بين الامرين منتفى است ،\r\nو \r\n","description":"","footnote":"","page_name":" 552 ","page_number":563},
  {"content":"\r\n\r\nطرف ديگر آنهم كه اختيار باشد به لا تفويض ، منتفى خواهد بود ؛ آنگاه سوآل اينست كه وسط يا حالت بينونت بين دو امر منتفى را از كجا بايد بدست آورد ؟ وبهمين دليل سائلى اين حقيقت متوسّط را كه بين دو امر منتفى است ، از حضرت رضا عليه السّلام سوآل كرد ؛ آنحضرت در پاسخ فرمود : « هذا أوسع ممّا بين السّماوات والأرض » زيرا هر امر وسط وبين دو چيز را با ملاحظه واندازه گرفتن هر طرف آن بدست مىآورند ، وآنگاه كه دو طرف آن منتفى باشد ، حدّ وسط آنچيز را چگونه تحصيل ميكنند ؟ ؛ وبهمين ملاحظهء صعوبت است كه كمتر كسى در بين الأمرين ، آنهم با تأمّلات بسيار ، براهى صحيح وصواب رفته وهر متفكّر وانديشمندى بطريقى در تعيين اين امر متوسّط وبين الأمرين منتفى الطّرفين اظهارنظر كرده است .\r\nنكتهء شايستهء امعان‌نظر اينستكه : بين الأمرين ، جمع بين اختيار وجبر ، يا برخى از اين وبعضي از آن ويا تركيب ايندو هم ، نخواهد بود ؛ وبهمين دليل نميتوان ، برخى از افعال صادره را جبر دانست وبعضي ديگر را اختيار ؛ ويا أمر مركّب از ايندو را مصداقى صحيح براي مفهوم كلام معجز نظام امام همام ، صادق الأئمة - عليهم السّلام - دانست .\r\nحقّ تحقيق وتحقيق حقّ اينستكه : أمر بين الأمرين با توجّه به انتفاء دو طرف جبر وتفويض ، چيزى مستقلّ وغير از اين وآن بوده وبا عنايت به انتساب اختيار ظلّى به انسان ، وعدم ترديد در آن ، بايد عقيدة داشت كه كلّ وجود ومراتب وشؤون ودرجات واستعداد ولوازم ومقتضيات آن از مبدء وجوب يا ذات واجب الوجود بوده ، وهمان حقيقت صرفه وبحت وجودي در مقام تنزّل از غيب وهويّت محضه ، متعيّن به تعيّنات أحدى وواحدى وظهور بروح أعظم وعقل اوّل ونفس كلّى وعقول ونفوس افلاكى وسماوي وأرضى ونباتى وحيواني وانساني وجزئيّات ديگر شده ودر هر مرتبه اگرچه نازلترين مراتب مانند هيولى وقوّهء محضهء وجود ، همگى مدّ ظلّ آن نور خويشتاب أزلي وابدى بوده وهريك برحسب استحقاق خود در مرتبهء وجود علمي در ذات حقّ كه بعين ثابت موسومند ؛ داراى شأني از حقّ ومظهريّتى از صفات وأسماء أو ميباشند وكريمهء قرآني :  « أَ لَمْ تَرَ إِلى رَبِّكَ كَيْفَ مَدَّ الظِّلَّ »  دليلي صريح وواضح بر صحّت اين گفتار است .\r\nآنگاه كه وجود ممكنات ومخلوقات از روح أعظم وعقل اوّل گرفته تا هيولاى محضه كه صرف القوّه بوده ويك درجه با عدم محض فاصله دارد ، وبا همين يكدرجهء\r\n\r\n","description":"","footnote":"","page_name":" 553 ","page_number":564},
  {"content":"\r\n\r\nناچيز هم داخل در حقيقت نور وجود گرديده ونميتوان آنرا به نيستى وصف يا تلقّى نمود ؛ همگان وبدون استثناء از وجود واجب الوجود نشأت وصدور يافته وهريك از آنها در همان مرتبه ودرجهء وجودي خود بواجب غيرى موسومند ؛ چگونه امكان دارد كه در خلق افعال وايجاد وتأثيرات ، از مبدء وجوبي خود جدا بوده وبنحوى مستقلّ بصدور افعال وكردار وخلق آثاري پردازند ، كه همگى آنها از مصاديق بارز ايجاد بوده وهر ايجادى فرع بر وجود است ، چه اگر چيزى در هستى خود ؛ مستقلّ ودر وجود غنىّ از غير نباشد ؛ چگونه در ايجاد يا فرع وجود ميتواند مستقلّ وبىنياز از مبدء وجودي بوده وبقول شاعر عارف سعدى :\r\n ذات نايافته از هستى ، بخش * كِى تواند ، كه شود ، هستىبخش \r\n خشك ابرى ، كه بوَد ز آب ، تَهى * نايد از وى ، صفتِ آب دهى \r\nبنابراين ، در جميع أقطار وجود ، هر خلق وابداع وتأثير وايجادى از مبدء وجود ووجودبخش ممكنات بوده وبا هستى حقّ ، همهء كائنات ، رقيقه‌هايى از آن حقيقت صرف ووجود محض ميباشند ، واز حيث خود چيزى جز صرف ماهيّت ونمود وبلكه نابودى كه از بود حقيقي ، ظهورى در نمود دارند ، نخواهند بود ؛ ولذا همگى در صدور افعال خود ، بمنزله وبلكه عين فروعى ميباشند كه از أصل اصيلى بنام وجود حقّ سرچشمه ونشأت يافته وهر موجودى تا انسان كامل ، بهر خلق واثر وفعل وايجادى دست يازد ؛ آن فعل وايجاد واثر واظهار ، از عين ذات بىزوال خداوندى ؛ ليكن در مرتبه ودرجهء آن موجود ، صادر گرديده است ؛ امّا از بابت حفظ أدب عبوديّت محضه ، بايد جميع صوادر خيريّه ونيكىها را بذات حقتعالى منسوب داشت كه أصل وجود ووجود كلّ موجودات ومبدء كلّ خيرات است ؛ وشرور نسبى را كه در وجود خيرند ودر مرتبه اضافهء بافراد ونحوهء تلقّى از آنها موسوم بشرّ ميگردند ؛ بخود ماهيّات منسوب نمود ، كه « الخير كلّ بيديك والشّر ليس إليك » وحال اينكه شرّ چيزى جز كمبود خير نبوده وهمانند ظلمت است كه جز كمبود نور در محلّى ، معنى وحقيقت مستقلّ ديگرى ندارد ؛ واز همين مفهوم است كه بايد عقيدة داشت ، ظلمت وشرّ وجهل وهمانند اينها ، جز أموري عدمي نبوده وهيچگاه داراى موجوديّتى مستقلّ ودر عين حال ممتاز از غير نميباشند ؛ واين مبحث هم با مشرب عذب ارسطوئى قابل اثبات است ، كه شرور را اقلّى ونسبى وغير دائمي ميداند ، وهم با مشرب أعذب افلاطونى به اثبات ميرسد كه بهيچ‌وجه\r\n\r\n","description":"","footnote":"","page_name":" 554 ","page_number":565},
  {"content":"\r\n\r\nدر دار تحقّق خيرات ، جايى براي موجود شدن شرور نديده وآنرا جز كاربردى نابجا ونادرست از أشياء وافعال نميداند .\r\nبارى ، كريمهء :  ما أَصابَكَ مِنْ حَسَنَةٍ ، فَمِنَ اللَّهِ ، وَما أَصابَكَ مِنْ سَيِّئَةٍ ، فَمِنْ نَفْسِكَ  ونيز آيهء مباركهء :  وَإِنْ تُصِبْهُمْ حَسَنَةٌ ، يَقُولُوا هذِهِ مِنْ عِنْدِ اللَّهِ ، وَإِنْ تُصِبْهُمْ سَيِّئَةٌ يَقُولُوا هذِهِ مِنْ عِنْدِكَ ؛ قُلْ كُلٌّ مِنْ عِنْدِ اللَّهِ  در سورهء نساء ؛ گوياى اين حقيقت حكمي وعقلي است كه خيرات بالمآل از جانب خداوند متعال بوده وسيّئآت وشرور نسبى از جانب ماهيّات وانسانهاست ؛ ليكن بروجه كلّى وبلحاظ ايجاد آنها ، چون ايجاد تابع وفرع بر وجود است ، ووجود از نفس انساني ومخلوقات نبوده ومنسوب بدانها ميباشد ؛ در نتيجة ايجاد هرگونه فعلى از خير يا شرور نسبى با حضرت حقّ ميباشد ، وتعلّق بهشت يا دوزخ بآدمى از حيث انتخاب نفس خير يا شرّ نسبى است ونه خلق وايجاد آنها كه از خداست ؛ ولذا انسان ارادهء خير وعبادت ميكند وايندو را براي خود برميگزيند ، ولى ايجاد وخلق آنها بمصداق كريمهء :  « قُلْ كُلٌّ مِنْ عِنْدِ اللَّهِ »  با خداست وبرعكس شرور يا أمور عدمي ديگر مانند بديها وزشتىها وگناهان را انتخاب ميكند ، وبصدق آيهء وافى هدايهء مزبور ، خداوند افعال آنها را ايجاد ميكند وآدمي در مرتبه ودرجهء وجودي خود ، مباشر وفاعل مجازى ووسيله يا سبب ظهور آن أمور عدمي وشرور نسبى ميگردد ، وبالمآل هم ايجاد به تبع وجود از خداست وهم بملاحظهء مباشرت در صدور فعل برحسب همان اختيار فعل كه مظهر اختيار خداوندى است ؛ از انسان ميباشد وبصدق سرودهء حكيم سبزوارى كه فرمود :\r\n لكن كما الوجود منسوب لنا * والفعل فعل اللّه وهو فعلنا \r\nپى ميبريم وبحقيقت امر بين الأمرين ، كه فرمودهء امام همام ، حضرت صادق وعلىّ التّقى - صلوات اللّه وسلامه عليهما - ميباشد نائل مىآييم ؛ ومواردى بسيار از آيات در قرآن حكيم نازل است كه به ايضاح وتصريح حقيقت علمي مزبور حكايت دارند ، واز جملهء آنها اينكه خداوند در سورهء انفال ، انداختن تير را كه با كمان مصنوع انساني وبدست اوست ، بخود نسبت داده وميفرمايد :  « ما رَمَيْتَ إِذْ رَمَيْتَ ، وَلكِنَّ اللَّهَ رَمى »  كه بقول جلال الدّين بلخى : « ما كمان وتيراندازش خداست » . وفوت آدميان وبطور كلّى جانداران را يكبار در كريمهء مباركه بملك الموت نسبت ميدهد وميفرمايد :  « قُلْ يَتَوَفَّاكُمْ مَلَكُ الْمَوْتِ ، الَّذِي وُكِّلَ بِكُمْ »  وبار ديگر همان فعل فوت را بنفس وذات خود\r\n\r\n","description":"","footnote":"","page_name":" 555 ","page_number":566},
  {"content":"\r\n\r\nمنسوب ميدارد وميفرمايد :  « اللَّهُ يَتَوَفَّى الْأَنْفُسَ حِينَ مَوْتِها »  ونيز در مرتبه فعل تعليم ، گاهى آنرا بقواى شديدهء عالم امكان نسبت داده وميفرمايد :  « عَلَّمَهُ شَدِيدُ الْقُوى »  وبار ديگر همان تعليم را بذات خود منسوب داشته وميفرمايد :  « عَلَّمَكَ ما لَمْ تَكُنْ تَعْلَمُ »  وبدين ملاحظات معموله ، أمر بين الأمرين ، چيزى جز همين معنى ومفهوم نبوده وجمع بين اختيار وجبر ويا تركيبي از ايندو نيز نبوده ونخواهد بود .\r\n\r\n« اشكالات ونقايص موجود در عقايد معتزله وأشاعره در جبر واختيار »\r\nدر مذهب اعتزال ؛ با اينكه انسانرا در جميع افعال صادر از أو مختار پنداشته وباختيار مطلق آدمي در انجام أمور وپسند وتحقّق هر خير وشرّى ، قائلند ؛ نقطهء قوّتى موجود است كه همان اختيار فعل بوده وآدميان را در صدور معاصي مجبور نميدانند ؛ ولذا هم خير وهم شرّ ونيز حسنات وسيّئآت را كلّا وباختيار كامل منسوب به انسانها داشته ومطلقا بقبول جبر تن درنداده‌اند . امّا نقطهء ضعف آن اينستكه ندانسته گرفتار أمرى قبيح گرديده وآن شرك در توحيد افعالى است ؛ كه بندگان را در صدور افعال نيك وبد مستقلّ دانسته ومانند يهود دست خداوند متعال را در خلق افعال بسته ومصداق كريمهء :\r\n « وَقالَتِ الْيَهُودُ يَدُ اللَّهِ مَغْلُولَةٌ ، غُلَّتْ أَيْدِيهِمْ وَلُعِنُوا بِما قالُوا ، بَلْ يَداهُ مَبْسُوطَتانِ ، يُنْفِقُ كَيْفَ يَشاءُ »  يعنى : قوم يهود ، براين باورند كه دست خداوند در انجام وتحقّق أمور عباد خود بسته است ؛ دستهاى خود آنها بسته باد كه چنين پندار ناراستى داشته وبدين سخنانى كه گفتند ملعون خداوند ومطرود گرديدند ؛ ودستهاى خدا باز بوده وبهرگونه كه بخواهد به انفاق مخلوقات خود مىپردازد .\r\nمعتزله عقيدة دارند با اختيار مطلقى كه خداوند به آدميان داده است ؛ خيرات ومبرّات را خود ايجاد ميكند ؛ واين سخن از حيث استقلال آدميان در صدور افعال ؛ ناتمام وغير صحيح بوده ونميتوان ايجاد را كه فرع بر وجود است ، از خداوند تعالى ندانست ؛ امّا از اين جهت كه آنان زشتى وبدى ومعاصي را نيز از خود انسانها شناسند ، بلحاظ انتخاب آنها از ناحيهء آدميان صحيح است ؛ اگرچه از حيث ايجاد وخلق معاصي به تبعيّت وجود آنها از خداوند نادرست مىنمايد وچنانكه در مبحث پيشين گفته آمد ؛ هرگونه خلق وفعلى چه نيك وچه بد از مبدء وجود است ؛ ولى مباشرت در وقوع خارجي آنها بوسيلهء\r\n\r\n","description":"","footnote":"","page_name":" 556 ","page_number":567},
  {"content":"\r\n\r\nعباد بوده ؛ ودر نتيجة آدمي در انتخاب خير وشرّ ومعصيت وحسنه مختار ميباشد وبهمين جهت در وقوع أمور خيريّه ببهشت وارد ميشود ودر انجام شرور ومعاصي ، مبتلا بعذاب دوزخ ميگردد ؛ بنابراين ، معتزله دست خداوند را در ايجاد كه فرع بر وجود است بسته دانسته ولذا أهل اعتزال ، يهود امّت اسلامى درشمارند ؛ وبقول صدر حكماى جهان ، ملّا صدرا ، مذهب معتزله در استقلال عباد در صدور افعال وايجاد آنها ، شنيع‌تر از كفّارى است كه أصنام وپيكرهاى بيجان را در نزد خداوند متعال ، شفيع خود قرار داده‌اند ؛ وشنيع‌تر اينكه قبول عقيدهء مزبور ، مستلزم عدم اجراء ارادهء حضرت حقتعالى در ملك وآفريدگان وسلطنت مطلقهء خود بوده ومعاذ اللّه آنان اراده ومشيّت وقدرت خداوندى را در هرگونه خلق افعال وأمور وتصرّفات ديگر ابتر وعقيم وبىاثر شناخته‌اند ؛ وتعال اللّه عن ذلك علوّا كبيرا ، والبتّه چنين عقيده‌اى ناشى از شرك جلى است ، زيرا بالمآل انسان در خلق فعل با خدا شريك خواهد شد .\r\nامّا أشاعره نيز كه بجبر مطلق عقيدة داشته وبسيارى از علماء أهل تسنّن از نظريّهء مزبور پيروى كرده‌اند ؛ دچار كجرويهايى گرديده‌اند كه همانند معتزله از جادهء صواب منحرف شده وجميع أمور ؛ حتّى سيّئآت وشرور را نيز از جانب حضرت حقّ پنداشته وگويند :\r\nخداوند متعال بهرچه از خوب وبد وطاعت ومعصيت وخير وشرّ وثواب وعقاب اراده كند ؛ مالكي است كه در مملوك وملك خود متصرّف بدون مانع بوده وبصدق كريمهء :  لا يُسْئَلُ عَمَّا يَفْعَلُ وَهُمْ يُسْئَلُونَ  بهيچ‌وجه مورد سئوال وجواب واقع نميشود وارادهء أو بر اين امر تعلّق گرفته كه در وقوع فعل وايجاد ؛ أسباب آنها را نيز خود ايجاد كند وسبب بودن هر سبب وعلّتى جز بوجه مجاز واستعاره نبوده وفاقد حقيقت ميباشند .\r\nنقطهء مثبت اين عقيدة اينستكه ايجاد را برخلاف معتزله فرع بر وجود دانسته وموجد حقيقي افعال وأمور را خداوند دانند ، وهيچ آفريده‌اى را مؤثّر در وجود وايجاد نشناسند وبيشتر متصوّفه از اين نظريّه پيروى نموده‌اند ؛ وامّا جهات بطلان اين عقيدة در اينستكه شرور وسيّئآت ومعاصي ونواقص ديگر را نيز بخداوندى منسوب ميدارند كه في الحقيقة از أمور عدمي وعدميّات ديگر مبرّى ومنزّه بوده ودر نتيجة طبق عقيدهء آنان ، انزال كتب وارسال رسل وبهشت ودوزخ بيفايده مانده وعلاوه‌بر ارتكاب شرور وخلق معاصي از جانب حقّ ومجازى بودن افعال آدميان در ايجاد بديها وسيّئآت ؛ در توحيد ذاتي اشاعره ، گونه‌اى از كفر خفىّ مندرج وموجود است كه ترديدى در آن جايز نيست ودر خصوص معتزله واشاعره بايد گفت : « ما الجاهل إمّا مفرط أو مفرّط » .\r\n\r\n","description":"","footnote":"","page_name":" 557 ","page_number":568},
  {"content":"\r\n\r\n\r\n« تحقيق نهايى در امر بين الأمرين »\r\nبا اينكه در مبحث مذهب اماميّه در معنى امر بين الأمرين بتحقيقى نسبة جامع پرداخته آمد ؛ ليكن در اين بخش بوسعت قلمرو ودامنهء آن كوشيده وهرگونه ايراد واشكالى را از آن دفع مىكنيم .\r\nذات واجب الوجود كه مبدء كلّ وجودات امرى وخلقي بوده وبجز أو هيچ‌كس وهيچ‌چيز را دعوى وجود ، شايسته وسزاوار نيست ؛ به اطلاق هستى خود از ذرّهء هباء تا درّهء بيضاء را فرا انباشته وماهيّات كه عدم محضند ، با عروض وجود برآنها بوجوداتى مقيّد موصوفند ، وبهتر اينستكه بگوييم وجود مطلق در مرتبهء عروض بهر ماهيّتى ، بحدود آن ماهيّت مقيّد گرديده وبر وفق خواست واستعداد واستحقاق هر ماهيّت نامى متناسب با كاربرد ولوازم آن بخود گرفته است ؛ بطوريكه در ماهيّت ، شيشه غير از خاك بوده ودر هريك داراى آثاري منطبق با ذات آن ماهيّت ميباشد .\r\nحتّى فراتر از اين مفهوم ميتوان گفت كه وجود مطلق در مرتبه تقييد ، داراى حدّ ورسمي خاصّ آن قيد گرديده وهر جهت كمالى وخصايص ديگرى كه در آن مرتبهء تقييدى براي آن مقيّد لازم است ، از همان وجود مطلق بوده وبعبارت ديگر مقيّد محو در مطلق است ومطلق ظاهر در مقيّد ؛ وهيچ‌گونه مغايرتى از حيث هستى در بين وجود مطلق با مقيّد نبوده وهيچ قيدى از خصايص وحقيقت وصرافت وجود مطلق نمىكاهد ؛ واز سوى ديگر وجود مقيّد از داخل ، عين مطلق بوده وداراى احكام وآثار آن نيز ميباشد ؛ ولى از خارج ، محدود بحدود ولوازم قيدى است كه از اين قيد وخواصّ آن بماهيّت تعبير ميگردد . پس احكام وآثار قيد وماهيّت ، اگرچه خاصّ خود آنست ؛ ليكن چون وجود مطلق در مرتبهء تقييد ، محدود بحدود قيد گرديده ، هر حكم واثر وهر خاصيّت ومنظرى كه در آنست ، در حقيقت از خود آن مقيّد نبوده واز مطلق است ؛ وبقول شاعر عارف بلخى :\r\n اينهمه آوازها ، از شَه بوَد * گرچه از حلقوم عبد الّه بوَد \r\nدر نتيجة جميع آثار وخواصّ وافعالى كه از وجودات مقيّده وباسامى ديگر يعنى از ممكنات ومخلوقات امرى وخلقي سرميزند ؛ هيچيك بنفس آنها منتسب نبوده وبعبارت بهتر اينكه أعدام وأمور عدمي هرگز منشأ آثار وخواصّ نگرديده وحدود\r\nو \r\n","description":"","footnote":"","page_name":" 558 ","page_number":569},
  {"content":"\r\n\r\nقيود ، مبدء صدور افعال نخواهند بود ؛ ولذا جميع افعال وآثار اوّلا وبالذّات به وجود مطلق وبأصل وجود كه تعبيرى ديگر از ذات واجب است ، انتساب مىيابد وثانيا وبالعرض بفاعل مباشر كه عين همان حدود ومراتب ميباشد منسوب خواهد شد ؛ بدين دليل كه صدور از حدود ومراتب وجود ، عين صدور وايجاد از أصل وحقيقت وجود است ؛ ليكن با رعايت مرتبهء وجودي صادركننده وفاعل ، وگرنه خود اين فاعل مباشر بدون ربط ونسبت بأصل وحقيقت وجود ، در ذات خود مستقلّ نبوده ونميتوان فعلى را اوّلا وبالذّات بدو منسوب داشت ؛ وبايد دانست كه نفس وجودات مقيّده ومحدوده از مبدء يا أصل وجود است ؛ وبهمين دليل در ايجاد نيز از همين قاعدهء عقلي وحكمي تبعيّت كرده وآنگاه كه نفس ووجود مقيّدات ممكنه از مبدء وجود باشند ؛ چگونه در ايجاد افعال وآثار مستقلّ خواهند بود ؟ ! .\r\nبنابراين ، هر فعلى نسبت بوقوع خارجي در حدّ اختيار بندگان است ؛ در صورتيكه بلحاظ خلق وايجاد آن از حضرت حقّ بوده وتأثير وتحقّق آن با نسبت قيّوميه واضافهء اشراقي بدان ميباشد ؛ ومثل آن از باب تمثيل ، همانند سايهء شاخص است كه نيازمند بدو مؤثّر بوده وبدون هريك از آندو ، سايهء شاخص ، حقيقت وجودي نخواهد يافت ؛ زيرا در ايجاد سايه ، دو چيز لازم است : يكى شاخص وديگرى نور ؛ حال اگر شاخص موجود نباشد ، سايه‌اى از آن نخواهد بود ، واگر نوري نباشد كه بشاخص بتابد ، ولى شاخص باشد ، باز هم آن شاخص داراى سايه‌اى نيست ، ولازمهء ايجاد سايه از شاخص ، هم وجود نور وهم شاخص بوده وبدون هريك از آندو امكان وجود سايه فرآهم نيست .\r\nباتوجّه بمثال فوق ، كلّيهء آثار وافعال وايجادات بمنزلهء سايهء شاخصند كه تحقّق آنها بدون فاعل مباشر وداراى اختيار يا وجودات مقيّده ؛ وعلّت تامّه يا نور أزلي وجود مطلق ، امكان‌پذير نيست . پس تا نور وجود مطلق در مرتبهء تقيّد بحدود يا ظهور در مظاهر نتابد ؛ وجودات محدوده ومقيّده قادر بايجاد وصدور افعال بنحو استقلال در ذات مختار خود نخواهند بود وتا شاخص متّصل بسايه نيز در مرتبهء خود موجود نباشد ، سايه يا افعال صادره از مقيّدات واقعيّتى نخواهد يافت ؛ ودر نتيجة نه سايه از شاخص جدا ومستقلّ است ، ونه شاخص بدون نور وجود را امكان ايجاد سايه خواهد بود ؛ واين مثل ميتواند حقيقت دخالت ذات واجب الوجود را در ايجاد سايه وموجود كردن شاخص كه همان ممكنات بوده وبوجودات مقيّده ومحدود تعبير شده است ؛ معيّن نمايد ولازم\r\n\r\n","description":"","footnote":"","page_name":" 559 ","page_number":570},
  {"content":"\r\n\r\nبتذكّر است كه همين شاخص يا وجود مقيّد بماهيّت شاخص هم ، عين وجود مطلقى است كه در حدّ ماهيّت شاخص بودن محدود گرديده است ؛ لذا هم بنگاهى ژرف‌بين ميتوان شاخص را كه ماهيّتى مقيّد ومحدود است ، از وجود مطلق دانست وسايه هم رقيقه‌اى ايجادى از همان حقيقت وجود مطلق بوده ورمز أمر بين الأمرين را از اين مثل وتحليل آن بخوبى ميتوان دريافت وبنحوهء وجود وآثار آنها پى برد وحكم ونحوهء أثر هريك از نور يا ذات واجب الوجود وشاخص يا وجودات مقيّدهء خارجي وسايه يا صدور افعال وايجادات را دريافت .\r\nبنابراين ، جميع ممكنات كه ماهيّاتى بدون بودند ، از أصل ومبدء وجود نيازمند به افاضهء هستى وكسب موجوديّت ميباشند ؛ وهمانند شاخص كه ميتواند در مرتبهء خود مؤثّر در ايجاد سايه باشد ، بايد نخست از نور خويشتاب أزلي استفاضه كند وسپس سايه‌اى از آن بظهور رسد ؛ وتنها وجه افتراق اين مثل با ذات واجب الوجود ووجودات مقيّده وصدور وايجاد افعال از آنها در اينستكه : وجود شاخص از نور نيست ، در صورتيكه وجود در ممكنات وماهيّات امكاني ، عين وجود مطلق است ، ليكن نازل در مرتبه‌اى خاصّ خود ؛ كه بهمين دليل بحدود وجودي محدود ومقيّدند ؛ ولذا مبدء وجود ومرتبهء مقيّد ومحدودى از آن در حقيقت يكى بوده وحكم وحدت حقّه برآنها جارى است وباقي نميماند بجز سايهء شاخص يا افعال صادره از وجودات مقيّده ومختار كه آنهم رقيقه‌اى از حقيقت وجود بوده وكرّ وفرّ وكار وكياى آن در مرتبهء ظهور فعل وايجاد ، فرع بر وجود بوده وهيچگونه استقلالي براي فاعل مباشر در ايجاد فعل متصوّر نيست ، واين معنى هم كمترين مغايرتى با داشتن اختيار ندارد ؛ زيرا اختيار صدور وايجاد فعل برحسب مباشرت ووقوع ، غير از فعل اختيار است كه عبد را در آن استقلالي نيست ؛ واختيار مزبور مظهرى از ظهور ارادهء حقّ در صدور ممكنات وايجاد موجودات وتوابع وآثار ولوازم آنها ميباشد ؛ وبدين توضيح وتمثيل ميتوان بحقيقت مفهوم ومعنى أمر بين الأمرين مذهب اماميّه در مبحث مزبور نائل آمده وهمنوا با شاعر عارف بايد گفت :\r\n نيست در من جنبشى از ذات من * اوست در من ، دمبدم جنبش فكن \r\nاگر كسى بدون تحقيق وندانسته بگويد ، مبحث أخير عين جبر است ، بايد در پاسخ أو به ابيات مولانا بلخى استشهاد كرد كه سروده است :\r\n تو ز قرآن بازخوان تفسير بيت * گفت ايزد : ما رميت إذ رميت \r\n\r\n","description":"","footnote":"","page_name":" 560 ","page_number":571},
  {"content":"\r\n\r\n گر بپرّانيم تير ، آن نى ز ماست * ما كمان وتيراندازش ، خداست \r\n اين نه جبر ، اين معنى جبّارى است * ذكر جبّارى ، براي زارى است \r\n زارى ما شد ، دليل اضطرار * خجلت ما شد ، دليل اختيار \r\n گر نبودى اختيار ، اين شرم چيست ؟ * وين دريغ وخجلت وآزرم چيست ؟ \r\n در هر آن كارى كه ميل استت بدان * قدرت خود را ، همى بيني عيان \r\n در هر آن كارى كه ميلت نىّ وخواست * اندر آن جبري شوى ، كاين از خداست \r\n اين معيّت با حقّ است وجبر نيست * وين تجلّى مه است وابر نيست \r\n أنبياء در كار دنيا ، جبرىاند * كافران در كار عقبى ، جبرىاند \r\n أنبياء را كار عقبى اختيار * جاهلان را ، كار دنيا اختيار \r\n\r\n","description":"","footnote":"","page_name":" 561 ","page_number":572},
  {"content":"\r\n\r\n\r\nفصل يازدهم در كلام حضرت حقتعالى\r\nأبو الغنائم - ملّا عبد الرزّاق كاشاني - كلمه را كه مفرد كلام است ، كنايتى از هر ماهيّتى از أعيان وحقائق وموجودات خارجي ميداند كه في الجملة هر متعيّنى را دربرگرفته ومعقولات را از ماهيّات وحقايق وأعيان مشخّص داشته ودر هر مورد با وصف واسمى آنها را از يكديگر ممتاز مىنمايد ؛ ولذا أمور معقوله از ماهيّات وحقايق واعيانرا بكلمهء معنوي وغيبى ، وأمور خارجي وعيني را با كلمهء وجودي ومجرّدات مفارقه يا أمريّات را با كلمهء تامّه از يكديگر امتياز ميدهد ؛ چنانكه « كلمة الحضرة » اشاره بقول  « كُنْ فَيَكُونُ » *  بوده وچون خداوند متعال اراده بايجاد چيزى كند ، همينكه بدان چيز بگويد باش ، خواهد بود واين كلمة الحضرة را صورت ارادهء كلّيهء حضرت حق شناسند ، وقول  « كُنْ » *  چيزى جدا از  « فَيَكُونُ » *  نيست ، مگر در صورت كلمهء لفظي ، وگرنه كن عين فيكون بوده ودر حقيقت مشيّت واراده وقول كن فيكون يك حقيقت ميباشند كه جز در مفهوم ومعنى اختلافى ديگر ندارند .\r\nبرخى كلمه را عبارت از عيني از أعيان ثابته دانند كه در علم الهى بوده وداخل در تحت ايجاد است ؛ وبهمين دليل كلام را تجلّى علم حقتعالى باعتبار اظهار أو شناخته وگفته‌اند اين تجلّى چه نفس أعيان موجوده باشد ، كلام است وچه معانئى در شمار آيد كه بندگانش بفهم آن نائل آمده وبطريق وحى يا الهام ويا مكالمه بدان آگاهى مىيابند ، وكريمهء الهى در قرآن حكيم ناظر بهمين معنى بوده وفرمايد :  « وَكَلَّمَ اللَّهُ مُوسى تَكْلِيماً »  وبالآخرة بايد دانستكه كلمات الهى يا وجوديند ويا قولي ؛ كلمات وجودي عبارت از\r\n\r\n","description":"","footnote":"","page_name":" 562 ","page_number":573},
  {"content":"\r\n\r\nهمان نفس الرّحمان است كه همانند جوهر هيولانى ، صورت بند عوالم وجودي بوده ودر عالم أمر عين مجرّدات ومرسلات است ودر عالم خلق وطبيعت نيز عين آنها بوده وبالنّتيجه صورت كلّ موجودات ، طارئ بر نفس الرّحمان يا وجود منبسط بقول حكماء ميباشد .\r\nدر كتاب « تاج العروس من جواهر القاموس » ونيز در كتاب « لسان العرب » لغت « كلم » با سه فتحه بمعانى مختلفي نظير : قرآن در تسميهء آن به كلام اللّه آمده وجمله يا آنچه بنفس خود مكتفى است ؛ وجزئي از جمله ، ونيز بضمّ اوّل وبر وزن قرب ، بمعناى جرح آمده كه جمع آن « كلوم وكلام » است ، وواژهء كلمى بر وزن سكرى بمعنى جريح ومجروح آمده ، چنانكه در اين حديث بكار رفته : « أنا نقوم على المرضى ونداوى الكلمى » واين لغت را بمعنى زمين درشتناك وناهموار هم بكار برده‌اند ؛ ليكن وجودات مكتفى بالذّات را كلمه خوانده واز آن عقول ونفوس مرسله وجبروتي ويا ملكوتي ونيز انسانهاى كامل را اراده كرده‌اند ؛ چنانكه در كريمهء قرآني نازل است :  « يا مَرْيَمُ إِنَّ اللَّهَ يُبَشِّرُكِ بِكَلِمَةٍ مِنْهُ اسْمُهُ الْمَسِيحُ »  وعارف بزرگ ، محيى الملّة والدّين ، ابن عربى نيز در مقدّمهء كتاب « فصوص الحكم » خود ، جمع كلمه را كلم آورده وآنرا بمعنى وجودات كامله وانسانهاى تعالى بكار برده وگويد : « الحمد للّه المنزل الحكم على قلوب الكلم » وامّا كاربرد كلام در معنى جرح از اين حيث است كه كلام ملفوظ بگاه خروج از گلو هوا را مىشكافد وصدر المتألّهين از ابن عربى امام العرفان نقل كرده است كه : « أوّل كلام شقّ أسماع الممكنات ، كلمة « كن » » يعنى نخستين كلام وجودي كه بگوشهاى ممكنات رسيد ، كلمهء كن وجودي بود ، در أعيان ثابته كه پيش از تحقّق آنها بوجود عيني ، داراى ثبوت در ذات حقتعالى بودند ، وباكن وجودي در گوش ماهيّات وحدود ومراتب امكاني ، بوجود خارجي ظاهر آمده وبوجودات مقيّدهء امكاني متعيّن گرديدند ؛ والبتّه طبق فرمودهء امام البلغاء ، أمير المؤمنين علي عليه السّلام ، كلمهء كن فيكون : « لا بصوت يقرع ولا بنداء يسمع وانّما كلامه سبحانه فعله » پس نه كلمهء كن فيكون بصوت نواخته شده‌ايست ونه به نداى شنيده شده ميباشد ، بلكه كلام حقّ سبحانه وتعالى فعل اوست . ليكن آنچه از معنى كلام با وجود باريتعالى بعنوان صفت ذاتي أو سازگار است ؛ دو معنى : وجودات تامّه وجرح ميباشد وبنابراين ، تكلّم صفت ذاتي مؤثّرى است كه در متكلّم وجوبي يا ذات باريتعالى عين ذاتش بوده ومصدر هر كلمهء تكويني ميباشد .\r\n\r\n","description":"","footnote":"","page_name":" 563 ","page_number":574},
  {"content":"\r\n\r\nامّا مراد از نفسي بودن صفت كلام ، اينستكه تكلّم نفس ذات تعالى صفات حقّ بوده ومعنى مؤثّر بودن آن ، بلحاظ تأثير ذات باريتعالى در جميع كلمات تامّات وممكناتست كه همگى آثار ذات أو ومعرب از ضمير حقّ يا غيب الغيوب ميباشد ولذا عالم جز بكلام ظاهر نشده وبلكه همهء عوالم وجودي عين كلام حقّند كه برحسب مراتب ومنازل بيست وهشتگانهء خود در نفس الرّحمان وفيض وجودي ، منبعث از منبع افاضه ورحمت حقتعالى بوده وجميع ممكنات نيز مراتب تعيّن اين فيض الهى است ؛ وحروف عاليات يا جواهر عقلي ، كلمات تامّهء خداوندى ميباشند وجواهر ومركّبات قابل تحليل وفساد بمنزلهء أعراض ولوازم وجود ، قائم بنفس رحماني بوده وآنچنان كه حروف وكلمات قائم بنفس متكلّم است ؛ كلمات وجودي نيز برحسب مقامات ومراتب خود از نفس رحماني ظاهر شده‌اند ؛ امّا اگر كلام را قائم بمتكلّم دانيم ، مراد از آن قيام فعل بفاعل است ونه قيام عرض بموضوع .\r\nبارى ، جميع وجودات عبارتند از كلمات حق كه از مكنون غيب وما في الضّمير أو إعراب يافته‌اند ، وبهمانگونه كه كلمات لفظي از تقاطع نفس انساني در مقاطع بيست وهشتگانه حاصل شده وبعدد منازل قمر ميباشند ؛ همچنان نيز كلمات وجودي از تقاطع نفس رحماني يا وجود منبسط در مراتب بيست وهشتگانهء خود حاصل آمده واين مراتب عبارتند از : عقل ونفس وأفلاك نهگانه وأركان أربعة ومواليد سه‌گانه وعالم مثال ومقولات تسعه كه دربردارندهء وجودات عاليه وسافله ميباشند ؛ بعلاوة هرچه از غيب مكنون وسرّ مصون خبر داده واز آن إعراب كند ؛ چه معاني ذهني باشد وچه حروف عالي الهى ، وخواه نقوش وجودي فرض شود ويا صور تكويني وآيات آفاقي وانفسى ؛ همگى از مكنون غيبى وأسرار وجوبي حضرت حقتعالى بوده وبالمآل همهء آنها بيك كلمه بازگشته وآن‌هم عبارت از كلمهء « كن وجودي » است ؛ كه مفادّ كريمهء :\r\n « وَما أَمْرُنا إِلَّا واحِدَةٌ »  بوده ، وامر الهى نيز چيزى جز فعل أو نيست .\r\nامّا وجه تسميهء كلام بلفظ اينستكه كلام يا سخن از دهان بيرون مىآيد ، وألفاظ هم مركّب از حروفند وحروف نيز عارض أصوات بوده وأصوات هم بنوبهء خود قائم به هوا ميباشند ، وكريمهء قرآني ظاهر در افادهء همين معنى است كه فرمايد :  « ما يَلْفِظُ مِنْ قَوْلٍ إِلَّا لَدَيْهِ رَقِيبٌ عَتِيدٌ »  يعنى آدمي ، سخنى بر زبان نمىآرد مگر اينكه فرشته‌اى آماده ، نگهبان ومراقب آن ميباشد ؛ ليكن دلالت ألفاظ بر معاني ، امرى اعتباري وقراردادى بوده وگاهى\r\n\r\n","description":"","footnote":"","page_name":" 564 ","page_number":575},
  {"content":"\r\n\r\nيك لفظ در زبانهاى گوناگون بمعانى مختلفي بكار ميرود .\r\nلفظ يا سخن وتلفّظ يا سخن گفتن در لغت از لفاظه بضمّ لام است كه بدانچه از دهان درآيد گفته شده وملفوظ ولفيظ ولافظه هم مشتقّ از لفظ بوده و « لفظ بالشّيئى يلفظ لفظا ، أي تكلّم » حاكى از كلامي است كه بصورت ألفاظ از دهن بيرون آمده وعين سخنان انسان ميباشد ؛ ولذا از مراتب كلمات عاليهء الهى گرفته تا ألفاظ ، داراى درجاتى است وكلام در مرتبهء لفظ را مقارنتي با أصوات است ؛ ليكن كلمات تامّه را ربطى به أصوات نبوده وسخن علي عليه السّلام كه فرمود : « أنا كلام اللّه النّاطق » كلام وناطق بودنش مربوط بصوت قائم بهوا نيست ؛ زيرا كلام تامّهء الهى وجود كامل معصوم بوده وناطق بودن آن سرور كائنات ومفخر وبرگزيدهء موجودات ، مربوط به ادراك كردن حقايق كلّى وأسرار از مرتبهء غيب واظهار آن‌ها در مرتبهء ظهور است ؛ وگرنه هر موجودى در شأن ومرتبهء خود داراى نطقى بوده وصاحب مثنوى معنوي در اين معنى سروده است :\r\n نطق آب ونطق خاك ونطق گل * هست محسوس حواس أهل دل \r\n نطقها نسبت بتو ، قشر است ، ليك * پيش ديگر فهم‌ها ، مغز است ، نيك \r\nفي الجملة اينكه كلام براي خداوند تعالى صفتي ذاتي است ؛ ليكن داراى دو جهت ميباشد ، وجهت نخست آن نيز بر دو نوع است : اوّل اينكه كلام به امر الوهيّت صادر از مقام عزّت بوده وفوق عرش ربوبي است وهمين امر عالي اوست كه هيچ ممكنى را ياراى مخالفت با آن نيست ؛ ليكن أطاعت كائنات از كلام أو از حيث اينستكه وجودشان عين أطاعت از كلام باريتعالى بوده وحضرت حقّ كلام خود را از نطق كائناتى كه در اين مجلى ارادهء تقدير آنها را ميكند ، شنيده وسپس عالم أكوان براساس آنچه خداوند متعال بدانها امر كرده است ، بر وفق عنايت ورحمت سابق حق جارى ميگردد ، تا اسم مطيع برآنها صحيح باشد وبسعادت خود نائل آيند ؛ وناظر بدين معنى است كه حضرت باريتعالى در مخاطبهء خود با زمين وآسمانها ، آنها را بسوى خود فراخواند وآنها نيز به أطاعت ، خواه وناخواه ، پرداخته وبسوى خداوند متعال فرا آمدند وكريمهء قرآني ناظر بدين معنى است كه فرمايد :  ثُمَّ اسْتَوى إِلَى السَّماءِ وَهِيَ دُخانٌ فَقالَ لَها وَلِلْأَرْضِ ائْتِيا طَوْعاً أَوْ كَرْهاً ، قالَتا أَتَيْنا طائِعِينَ  يعنى : سپس به آسمانها پرداخت كه دودى بودند وآنگاه به آسمان وزمين گفت كه خواه وناخواه بياييد وآنها نيز در كمال أطاعت گفتند :\r\n\r\n","description":"","footnote":"","page_name":" 565 ","page_number":576},
  {"content":"\r\n\r\nما فرمانبرداريم . بنابراين ، حكم خداوند تعالى بر كائنات بطاعت خواه وناخواه از خود بود كه آنها بدون اكراه ومطيعانه وبا عنايت وسبقت رحمت الهى قبول كردند ؛ زيرا خداوند متعال ، حكم بر أطاعت آسمان وزمين كرد وآنها به أطاعت دلخواه ، مورد شمول رحمت وعنايت حقّ گرديدند ؛ ولى اگر حكم حضرت حقّ بدانها به اكراه بود ؛ همين حكم نيز عين عدل در شمار مىآمد وقدرت الهى كائنات را مجبور بموجود شدن ميكرد ؛ ودر اينصورت هيچ اختيار براي آنها متصوّر نبود ، وچون رحمت أو سابق بر غضب وى ميباشد ، بر همين أصل وبتفضّل وسبقت رحمت بر غضب ، حكم به أطاعت آنها كرد وجميع موجودات نيز بحكم حقّ پرداخته وهمه مطيع گرديدند ؛ وبهمين دليل مشمول عنايت ورحمت باريتعالى شدند ؛ وحتّى دوزخ نيز كه مفطور براي عذاب ومحلّ آتش است ، طبق حديث نبوي با وضع قدم حقّ در آن وظهورش باسم جبّار ؛ آتش آن تبديل بگياهى سبز بنام جرجير « شاهين » ميگردد وبالآخرة هيچ موجود كائنى سر از أطاعت وكلام حقّ برنمىتابد ؛ واين بخش ، نوع اوّل از دو جهت مندرج در صدر كلام است كه بيان گرديد . امّا نوع دوم از جهت نخست در كلام ؛ اينستكه : كلام ، صادر از مقام ربوبيّت ، به لغات وضعي انساني است كه بين خدا وخلقش مانند كتابهاى فروفرستاده ومنزل ، ومكالمات با أنبياء وأولياء اللّه تحقّق مىيابد ، ودر اين مورد هم فعل أطاعت از أوامر وهم سرپيچى ومعصيت از خداوند امكان تحقّق دارد ؛ زيرا انسان در مورد انتخاب طاعت يا معصيت ، داراى اختيار بوده وثواب أو در طاعت از خداوند تعالى عين فضل اوست ، وعقابش نيز بگاه صدور فعل معصيت ؛ بر أساس عدل ميباشد . امّا جهت دوّم كلام حقّ اينستكه : نفس أعيان ممكنات وهر موجود ممكنى ، كلمه‌اى از كلمات اللّه بوده وهرگز براي آن نهايت وپايانى نخواهد بود ؛ ولذا در كريمهء قرآني نازل است :  لَوْ كانَ الْبَحْرُ مِداداً لِكَلِماتِ رَبِّي ، لَنَفِدَ الْبَحْرُ قَبْلَ أَنْ تَنْفَدَ كَلِماتُ رَبِّي ، وَلَوْ جِئْنا بِمِثْلِهِ مَدَداً  يعنى : اگر دريا براي نوشتن كلمات پروردگارم مركّب گردد ، هرآينه دريا پيش از پايان يافتن كلمات وجودي - نوشته شده بقلم تكوين - پايان مىپذيرد ، وكلمات پروردگارم بپايان نخواهد رسيد ؛ اگرچه دريا - ودرياهايى ديگر را - بمدد آن بياوريم .\r\nپس كائنات ممكن الوجود ، همان كلمات حقّند ولذا كلام عبارت از صورتي است براي معنى در علم متكلّمى كه با كلام خود اراده به ابراز صورت مزبور براي فهم شنونده از آن معنى نمايد ؛ بنابراين ؛ موجودات كه همان صورت عيني محسوس ومعقولند ؛ عين\r\n\r\n","description":"","footnote":"","page_name":" 566 ","page_number":577},
  {"content":"\r\n\r\nكلام اللّه در علم حقّ بوده ودر اصطلاح بايد گفت كه اين صورتها ، همان أعيان ثابته در عالم وجود عيني هستند كه ميتوان از آنها به : حقايق انساني وترتيب الوهى نام برد ، ونيز به أسامي ديگرى ، چونان : بساطت وحده وتفصيل غيب ، وصور جمال وآثار أسماء وصفات ومعلومات حقتعالى وحروف عاليات مورد اشارهء محيى الدّين بن عربى ، نام برد وبدانگونه كه متكلّم در كلام خود ، ناگزير از حركت ارادى ميباشد ونفس أو از سينه يا مرتبهء غيب ، بظاهر لبهايش خارج ميگردد ؛ همچنان حضرت حقتعالى نيز ، خلق خود را اوّلا وبا اراده وقدرت حقّانى ، از عالم غيب بعالم شهادت ظاهر وابراز داشته ؛ وسپس ارادهء حقّ در مقابل حركت ارادى انسان براي تكلّم است ؛ ونفسي كه آدمي از سينهء خود خارج كرده واز مجارى حروف گذشته وبلبهاى وى ميرسد ؛ عين إبراز واظهار كلام حقّ از غيب بشهادت بوده وميتوان تكوين مخلوق را در ايجاد كلمات وجودي از جانب حضرت حقّ ، در مقابل تكوين كلمات انساني به هيأتى مخصوص در نفس متكلّم قرار داد ؛ ولذا انسان از هر حيث ؛ نسخه‌اى كامل از صورت الهى بوده وبقول بابا أفضل كاشاني :\r\n اى نسخهء نامهء الهى ، كه تويى * وى آينهء جمال شاهى ، كه تويى \r\n بيرون ز تو ، نيست ، هرچه در عالم هست * از خود بطلب ، هرآنچه خواهى ، كه تويى \r\nحكيم سبزوارى در تعريف كلام متعارف انساني گويد : لفظي كه براي بيان إعراب از معاني مكنون در نفس انسان وضع گرديده ، در نزد مردمان بكلام معروف است .\r\n اللّفظ موضوعا لدى الأنام * ممّا هو المعروف ، بالكلام \r\nپس چنين لفظي ، وجودي است كه بسبب جعل ونحوه‌اى از وضع ، وجودي ديگر را كه مدلول وصورت ذهني آن است ؛ با آن لفظ در ذهن آدمي بشهود درمىآورد ؛ ولذا دلالت ألفاظ نه بطبع است ونه باراده ؛ بلكه بجعل ومواضعه بوده وأهل هر لغت وزبانى ؛ ألفاظ يا كلامي را در قبال معاني ومفاهيم معيّنى قرار ميدهند ، بطوريكه أهل آنزبان با شنيدن ألفاظ يا كلمات مزبور وموضوع ؛ بمدلول يا صورت ذهني كه وجود ثانوي آنهاست پى برده وكمترين ترديدى هم در مفاهيم ومعاني مورد دلالت روا نميدارند ؛ ليكن مقصود از جعل ودلالت بطبع وباراده ؛ در حقيقت ، ارجاع وضع بارادهء وضعي بوده ومراد از وضع طبيعي هم ، چيزى بجز وضع تكويني الهى ويا ارادهء تكويني نخواهد بود .\r\n\r\n","description":"","footnote":"","page_name":" 567 ","page_number":578},
  {"content":"\r\n\r\n\r\n« تفصيل مرام ، در معرفت كلام »\r\nدر دلالت ألفاظ بر معاني ، عقايد مختلفي وجود دارد كه از جملهء آنها نظريّهء عبّاد بن سليمان سيمرى است كه از معتزلهء بغداد بوده وميگويد : وضع لفظ در برابر معنى ومدلول ، ذاتي يا طبعى است وفساد اين رأى بديهي بوده ودر اينصورت لازم مىآيد كه يك لغت يا زبان در ميان جميع انسانها متداول باشد ؛ وهركس در هر نقطهء زمين بايد با شنيدن ألفاظ مزبور ، بدون درنگ پى بمعنا ومفهوم يا مدلول آن لفظها ببرد وحال اينكه چنين نبوده وهيچ معنى ومفهومي لازم ذاتي وطبعى لفظ نخواهد بود وجدائى لازم از ملزوم ممكن نيست ، زيرا « الذّاتىّ لا يتخلّف ولا يختلف » وبعلاوة لازم خواهد آمد كه اشتراك معاني مختلفي در لفظي واحد ممكن نباشد ، در صورتيكه در بيشتر زبانها وجود دارد .\r\nامّا بموجب عقيدهء ديگر دلالت لفظ بر معنى ، منوط بقرارداد ووضع وجعل ميباشد ؛ ليكن صاحبان اين نظريّه نيز در نحوهء وضع ومسائل ديگر آن باختلاف گراييده وگروهى وضع را الهى دانند وهمانند اشاعره كه جميع افعال نيك وبد را مخلوق خداوند شناسند ؛ اينان هم وضع را جعلى دانند وواضع آنرا خداوند عالم دانسته‌اند ؛ وفرقه‌اى ديگر بر اين عقيده‌اند كه واضع ألفاظ در قبال معاني ومفاهيم انسان است وبرخى هم معتقد به تفصيل شده وبدخالت انسان وخداوند تعالى در وضع ألفاظ نظر داده‌اند .\r\nبعضي ديگر مانند أبو هاشم جبّائى وپيروان أو معتقد بوضع تعييني بوده وميگويند قرار دادن لفظي خاصّ براي معنى مخصوصى ، بايد موجبى مقتضى داشته وترجيح بلا مرجّح لازم نيايد . امّا حقّ اينستكه : وضع ألفاظ براي معاني ومفاهيم ومدلولات مختلف ، نه بوسيلهء فردى از افراد معيّنى است ونه گروه وجماعتى خاصّ ؛ بلكه ناموس استكمال در جوامع بشرى بر طبق ضرورات متعدّد ومختلف وحوائج گوناگونى بوده كه همهء انسانها در ادوار وقرون عديده ، در تفهيم نظر واظهار مقصود ومراد وتعليم وتربيت وايفاء حاجات خود بوضع الفاظى در معاني دست زده‌اند واين پديدهء اجتماعي نيز همانند همه پديده‌هاى ديگر از نقص رو بكمال نهاده ومسير تكاملى خود را پيموده است ؛ وچون در اين مقال كه ويژهء تحقيق وشناخت كلام حضرت حقتعالى ميباشد ، از بحث وبررسى بيشترى در اين گفتار معذورم ؛ لذا خوانندگان را بمطالعهء همين مبحث در\r\n\r\n","description":"","footnote":"","page_name":" 568 ","page_number":579},
  {"content":"\r\n\r\nجلد دوّم « كتاب حكمتنامه » « 1 » تأليف اين نويسندهء فقير رهنمونى مىنمايم .\r\nليكن اين نكته حائز اهميّت است كه حصر كلام در ألفاظ موضوعه عقلي نبوده ودر بسيارى از مواقع حركات وإشارات أعضاء وجوارح نيز كلامند ؛ زيرا موجب انتقال معنى ومقصودى به بينندهء آن ميگردد ، ولذا در ضرب المثل گفته‌اند : « الكناية أبلغ من التّصريح » ونيز بايد دانست كه هر لفظي خودبخود دلالت بر معنى ومفهومي خاصّ نداشته وضرورتا بايد مواضعه بين دالّ لفظي ومدلول موجود باشد ؛ وبهمين دليل كه ملّا صدرا - عليه آلاف التّحية والثّناء - در كتاب كبير أسفار أربعة ، كلام را بسه قسم أعلى ومتوسّط وأدنى تقسيم كرده وانسان را واجد هر سه قسم مزبور ميداند ؛ وچون كلام بوسعت مصداق خود در همهء وجودات عالم كبير وصغير موجود است ؛ لذا حكيم سبزوارى فرمايد : كلّ وجودات بذات خود برمدلولاتى الهى دلالت داشته وحاكى از صفات جلال أو ميباشند ؛ ومراد از مدلولات الهى أسماء وصفات ذاتي حضرت حقّند ومنظور از جمال ، صفات ثبوتي مانند حيات وعلم وقدرت اوست وصفات جلال نيز عبارت از صفات سلبى است ؛ ودر حقيقت آنچه وجود در آن سريان دارد ، صفات جمال در آن موجود بوده وبلكه وجود عين صفات جمال ميباشد وچون وجود از مرتبهء عالي خود تنزّل كند ؛ صفات مزبور نيز تنزّل كرده وبدان حدّ نزول مىكند كه نزديك بعدم ودر حكم قوّهء وجود ميشود ؛ واين حكم در أرواح مضافه ومرسلهء جبروتي وملكوتي هم آشكار ميباشد .\r\nبالأخره بايد ملتفت بود كه هر جزئي از اجزاء وجودات وأسماء ، بوضعى الهى ونه بجعل ووضع مخلوق ، براي معنايى كه ساخته نشده وضع گرديده است ؛ يعنى برخلاف معاني ذهني كه براي كلمات لفظي موضوع ميباشند ؛ هر جزئي از أسماء موضوعه بوضع وجعل الهى ، براي معنايى ساخته نشده‌اند ؛ بلكه هريك از آنها وجودي است كه برحسب مرتبهء صعود ونزول خود ، بر صفتي از صفات خداوندى دلالت دارد ؛ وقدرت عامّ وقيّوميت مطلق واجب الوجود ، سبب تامّ وعلّت تمام در ايجاد كلمات وجودي وحروف عيني وتكويني ، اعمّ از ابداعى واختراعى وجعلى ، در عقول ونفوس وطبيعت بوده وهمهء اين وجودات بمبدء أعلى منتهى ميگردند وكلام محقّق طوسي - قدّس اللّه نفسه\r\n\r\n\r\n","description":"","footnote":"\r\n( 1 ) - تأليف غلامحسين رضانژاد « نوشين » طبع ونشر از انتشارات الزّهراء سال 1380 شمسي در دو مجلّد ضخيم .\r\n","page_name":" 569 ","page_number":580},
  {"content":"\r\n\r\nالقدّوسى - در الهيات تجريد الاعتقاد ؛ اشارتى واضح بدين معنى است كه فرمايد : « وعموميّة القدرة تدلّ على ثبوت الكلام » يعنى عموم وشمول قدرت خداوند تعالى ، دلالت بر ثبوت تكلّم وايجاد حروف وكلمات وجودي دارد . ليكن بايد متوجّه بود كه كلام در موارد مختلف ، متفاوت بوده ؛ گاهى مقصود از آن ، نفس حروف وكلمات است واين معنى متداول وشايع ميباشد ، وگاه ديگر منظور از آن تكلّم ؛ بودن انسان است به حيثيّتى كه از أو كلمات وحروف صادر گردد وكلام بدين معنى صفتي حقيقي وذاتي است ؛ درصورتيكه در معنى اوّل ؛ در مرتبهء افعال وآثار بوده واز صفات متكلّم نيست ؛ وخواه منشأ ايجاد حروف وكلمات ، عين ذات متكلّم ويا زائد برذاتش باشد ؛ ولذا اينگونه از تكلّم راجع بقدرت متكلّم است ومثال آن در مقام انشاء حروف وكلمات ، در لوح نفس بوده وبصورت أصوات وألفاظ در فضاى دهانش تحقّق مىيابد .\r\nموقعى هم مراد از كلام ، تكلّم بمعناى متكلّم بودن است كه مجرّد انشاء حروف وكلمات باشد وكلام در اين معنى ، صفت فعل ووصفى إضافي بوده وبقيّوميت وايجاد برميگردد وفرمايش امام بحقّ ناطق ، جعفر بن محمّد الصّادق - عليهما السّلام - بروايت أبى بصير ، عبارت از همين معنى است كه فرمود : « انّ الكلام صفة محدثة ، ليست بأزليّة ، كان اللّه عزّ وجلّ ، ولا متكلّم » زيرا صفت حادث گرديدهء مزبور ، وصف إضافي وصفت فعل حقتعالى است . امّا وضع لفظ براي معنى ، از قبيل دلالت عرضى بوده وبالآخرة هر ما بالعرضي زايل شدني است ؛ در صورتيكه دلالت ذاتي طولى بوده وموضوع بوضع الهى است ؛ وبدين ملاحظه كه جميع وجودات ، كلمات تكويني ميباشند ؛ پس براي معاني الهى ، وبفطرت ووضع ربوبي ، داراى دلالتى هميشگى وذاتي هستند وبرخلاف دلالت عارضى وطارئ عرضى - بسكون راء - كه بنابر قاعدهء « كلّ عارضىّ يزول » بالأخره روزى زائل ونابود خواهد گرديد وچون عروض دلالت لفظ بر معنى ، باعتبار وضع موجود عرضى - بسكون راء - ميباشد كه در مقابل طولى است ؛ بنابراين ، دلالت عرضى - بفتح راء - در مقابل ذاتي واقع ميگردد ، ودوّم آن‌كه دلالت با وضع موجود عرضى است ، در برابر طولى قرار دارد ومراد از طولى نيز ، دلالت موضوع بوضع وفطرت الهى ميباشد كه از بقاء وثبوت دلالت طولى حكايت دارد .\r\n\r\n","description":"","footnote":"","page_name":" 570 ","page_number":581},
  {"content":"\r\n\r\n\r\n« در تقسيم كلام ، ومراتب آن »\r\nحقايق كلمات وغيب آيات ووجودات وأسماء وصفات الهى در سرّ مكنون وكنز مصون الهى است كه از آن بغيب الغيوب تعبير گرديده وهيچ موجودى بجز حقيقة الحقايق يا ذات واجب الوجود را در اين مرتبه از كلمات ، دانش وشناختى نيست ؛ آنگاه در مرتبهء تعيّن بعدى چنانكه در مبحث هويّت وأحديّت والوهيّت وواحديّت گذشت ؛ جلوه‌هايى مخصوص از حقايق وجودي كلمات را در مرتبهء بطون مىشناسيم كه باز هم علم وعقل ما را طريقي در معرفت كامل آنها نيست ؛ ودر مرتبهء پايين‌تر آنچه در لوح محفوظ با قلم قدرت الهى نوشته شده واز مرتبهء لوحى وقلمي در عالم أمر ومرسلات ملكوت أعلى ظهور يافته است ، در وجود فرشتگان مهيمن وكرّوبيان وعقل اوّل ونفوس كلّيه ، موجود گرديده است ، ومرتبهء پايين‌تر از اين ، كلماتي الهى است كه در صحيفة كتب محو واثبات وألواح آسمانى ونفوس ملائكهء مدبّرات أمر ، رسم گرديده ، واز اين مرتبه هم به آسمان دنيا وأعيان خارجي ونجوم وكرات برحسب مصالح وأزمنة وموجودات زمينى كه عين كلمات وحروف ميباشند ، نزول كرده ودر نتيجة حقايق آيات وكلمات وحروف بيّنهء الهى ، أصول كلّ موجودات از غيب تا شهادت واز أمر تا خلق واز مرسل تا مقيّدات را بظهور آورده وبدايع حكمتها ورحمت وعنايت أو را از مكامن علم ومفاتيح غيب خداوندى ونيز از خزائن رحمت رحماني وسريانى وانتشارى أو ظاهر كرده واز آسمان اطلاق به ارض تقييد وعالم ملك ووجودات عيني وخارجي پديدار نموده است ؛ كه البتّه در هر مرتبه از خصايص ولوازم وآثار واحكامى ويژه برخوردار بوده وبه اقتضاى آن ظهور يافته‌اند ؛ ليكن جز با معرفت اجمالي وآنهم از طريق أنبياء ورسل ومعصومين - صلوات اللّه تعالى عليهم أجمعين - وعقول پاك در فطرتهاى تابناك ؛ راهى بعلم تفصيلي هر مرتبه ودرجه وجود ندارد ؛ واين معنى در كريمهء قرآني نازل است كه :  « يُدَبِّرُ الْأَمْرَ مِنَ السَّماءِ إِلَى الْأَرْضِ »  وچون هر سير نزولى را انتهايى در قوّهء وجودي موسوم بهيولى ميباشد كه از اين انتهاء در سير صعودى خود بسوى حضرت حقّ عروج خواهند كرد ؛ بدنبالهء كريمهء مزبور فرمايد :  « ثُمَّ يَعْرُجُ إِلَيْهِ »  ودر آيهء ديگر آنرا بصورت إتيان إلى الرّحمن بيان فرموده وگويد :    « إِنْ كُلُّ مَنْ فِي السَّماواتِ وَالْأَرْضِ ، إِلَّا آتِي الرَّحْمنِ عَبْداً ، لَقَدْ أَحْصاهُمْ وَعَدَّهُمْ عَدًّا ، وَكُلُّهُمْ آتِيهِ يَوْمَ الْقِيامَةِ فَرْداً »    يعنى هيچ‌چيز در\r\n\r\n","description":"","footnote":"","page_name":" 571 ","page_number":582},
  {"content":"\r\n\r\nآسمانها وزمين نيست ، مگر اينكه بكمال عبوديّت بسوى خداوند رحمان بيايد ، وحقتعالى بحساب همه رسيده ويك‌يك آنها را بعلم ذاتي خود شمرده است ، وهمگى آنها نيز در روز قيامت بطور فرد ، نزد أو مىآيند وبقول شاعرى عارف :\r\n امروز وپريرو ، دىّ وفردا * هر چار يكى شود ، تو فرد ، آ \r\nبا توجّه به عبد بودن مخلوقات آسمانها وزمين در برابر حضرت رحمان ؛ همانگونه كه اگر برده يا عبد مجازى از صاحب ومالك خود فرار كند ، بالأخره بايد بحضور وخدمت مولاي خود برگردد ، بهمانگونه عبد حقيقي هم مفرّى جز بسوى حقتعالى نداشته وبهيچ‌وجه از احصاء وشمارش وعلم حقّ خارج نخواهد گشت .\r\nبنابراين ، سراسر عوالم وجودي از مجرّدات وعقول ونفوس وملائك وجنّ وشياطين تا انسان وحيوان وساير مراتب فطرت وآفريدگان ، كه فاتحه وخاتمهء كتاب تكوينند ؛ همگى كلمات تامّه ونيمه‌تمام وناقصه صحائف كتب انفسى وآفاقي وجمعى وجمع الجمعي وفرقى وفرق الفرقى حضرت حقتعالى بوده ونقص وكمال آنها در مقام مقايسه ونسبت است ، وگرنه كمال در هر فرد ، مربوط بمرتبهء وجودي واستحقاق واستدعاء واستعداد آن موجود در عين ثابت ووجود علمي وى در ذات حقتعالى است ؛ وكلمات وحروف وجودي كائنات در كتاب تكوين ، برحسب مراتب ودرجات شخصي وفردى مختلفند ؛ ولذا لوازم وآثار وافعال واحكام ونسبتهاى هريك نيز در مرتبهء قياس آن با ديگرى فرق ميكند ، ولى هر موجود ممكنى از عالي وسافل برحسب مشيّت الهى وبر وفق مصلحت ذاتي تكويني آن در تحقّق وتقرّر ، موكول بمقتضاى خاصّى است كه از آن در كتاب اللّه به « يوم » اصطلاح وتعريف گرديده است .\r\nبا توجّه بتمهيد مقدّمهء بالا ، بايد دانست كه كلمات الهى وحروف آن اعمّ از عاليه وسافله وأمرى وخلقي تكويني ، ومرسلات ومقيّدات داراى مراتب زير ميباشند .\r\n\r\n1 - مرتبهء كلام در ذات حقتعالى :\r\nبرخى از كلمات ، عين ذات الهى بوده ، ولذا تكلّم حق در اين مرتبه ذاتي است وكلّيه مراتب ديگر از باطن همين مرتبه ظاهر گرديده والبتّه دالّ ومدلول در آن بدلالت ذاتي وحقّهء حقيقي ميباشد وفرمودهء مولى النّشأتين علي عليه السّلام در دعاى صباح : « يا من دلّ على ذاته بذاته » حاكى از فرّ وشكوه ومجد وكمال حقيقي است كه بنحو أعلى وأكمل ، واجد كلّيه فعليّات وكلمات عاليه وتامّه در مرتبهء ذات خود ميباشد وكلمة اللّه هي العليا دليلي قرآني بر آن بوده ولذا اين‌گونه از\r\n\r\n","description":"","footnote":"","page_name":" 572 ","page_number":583},
  {"content":"\r\n\r\nكلام ، اختصاص بحضرت باريتعالى داشته وعين ذات أو ومنشأ خلق وابداع وظهور واختراع كلمات وآيات تكويني ديگر است .\r\nصدر المتألهين شيرازي - عليه آلاف الرّحمة والرّضوان - مرتبهء نخست از كلام را به « قسم أعلى » توصيف كرده وآنرا منتهاى مراتب وغايات براي كلمات بعدى شناخته وبه انيّات عقلي وكلمات اللّه التّامات ، در امر ابداع وايجاد معرّفى كرده است ؛ ولذا نفس حقيقت الهى ، عين كمال وغايت وى بوده ودر واقع « ما هو » در كلمات اللّه ، عين « لم هو » ميباشد وبهمين جهت بمفادّ كريمهء قرآني :  « شَهِدَ اللَّهُ أَنَّهُ لا إِلهَ إِلَّا هُوَ »  خود شاهد وخود مشهود ، وخود دالّ ومدلول بوده وچگونه چنين نباشد ؛ زيرا در صادر نخست ووجود منبسط هم كه بر كلّ هياكل ممكنات سريان هستى داشته وجامع جميع حقايق وفعليّات محضه بنحو أعلى وأتمّ است ، همين وحدت حقّه موجود بوده ودر حقيقت ، شأني از شؤون ذات حقتعالى ميباشد .\r\n\r\n2 - كلمات تامّات :\r\nبرخى ديگر از مراتب كلام ، تامّترين وأكمل فعليّات وجودي است كه جامع الكلم وكلمات اللّه التّامات بوده ومظهر آن ، نفس نفيس محمّدى ( ص ) است كه هادي امّت مرحومه ميباشد واز آن بروح أعظم وعقل اوّل نيز تعبير گرديده است . اين كلمهء وجودي ، نخستين كلام اعلاى الهى ميباشد كه با شقّ اسماع ممكنات ، به برترين مرتبهء كلمه در عالم تكوين نائل آمده وبرحسب فطرت الهى خود ، مستكفى بالذّات ونيز باطن ذوات العقول والنّفوس در هردو سلسلهء نزول وصعود است وپس از أو صورت وسيرت أنبياء ورسل ومعصومين - عليهم السّلام - وأولياء اللّه ، بنابر مفادّ « نحن كلمات اللّه التّامات » وكريمهء قرآني :  إِنَّ اللَّهَ يُبَشِّرُكِ بِكَلِمَةٍ مِنْهُ اسْمُهُ الْمَسِيحُ ، عِيسَى ابْنُ مَرْيَمَ  وآيهء :  « إِنَّمَا الْمَسِيحُ عِيسَى ابْنُ مَرْيَمَ رَسُولُ اللَّهِ وَكَلِمَتُهُ أَلْقاها إِلى مَرْيَمَ وَرُوحٌ مِنْهُ »  و  أَنَّ اللَّهَ يُبَشِّرُكَ بِيَحْيى مُصَدِّقاً بِكَلِمَةٍ مِنَ اللَّهِ  و  « كَلِمَةً طَيِّبَةً كَشَجَرَةٍ طَيِّبَةٍ »  و  « فَتَلَقَّى آدَمُ مِنْ رَبِّهِ كَلِماتٍ »  و  « يُرِيدُ اللَّهُ أَنْ يُحِقَّ الْحَقَّ بِكَلِماتِهِ »  و  « صَدَّقَتْ بِكَلِماتِ رَبِّها »  و  « إِلَيْهِ يَصْعَدُ الْكَلِمُ الطَّيِّبُ »  و  « لا مُبَدِّلَ لِكَلِماتِ اللَّهِ »  وآيات وكرائم قرآني ديگر مانند :  « وَتَمَّتْ كَلِمَةُ رَبِّكَ صِدْقاً وَعَدْلًا »  و  تَمَّتْ كَلِمَتُ رَبِّكَ الْحُسْنى عَلى بَنِي إِسْرائِيلَ  و  « وَلَقَدْ سَبَقَتْ كَلِمَتُنا لِعِبادِنَا الْمُرْسَلِينَ »  همگى دلالتى صريح وبيّن بر اين قسم از كلمات اللّه التّامات داشته ، كه مورد كمترين ترديدى نميباشند .\r\n\r\n3 - كلام اللّه مندرج در صحف وكتب الهى :\r\nمراد از صحف ، اعمّ از كتب منزل\r\n\r\n","description":"","footnote":"","page_name":" 573 ","page_number":584},
  {"content":"\r\n\r\nبر أنبياء ورسل وبر نفوس مقدّسه ميباشد كه بلحاظ استقلال در وجود وكمالات آن ، داراى انيّات محضه ووجودات صرفه بوده وبا اندراج حقايق در خود بمنزلهء ألواح پراكنده ميباشند ؛ وعلّت انتشار آنها از حيث تعلّق بموادّ ومحدود ومحفوف بودن آنان به تباعد زماني ومكاني از ناحيّهء موادّشان بوده وبهرجهت ، اگر اين كلمات الهى را انسانهاى كامل بدانيم ، كمتر كسى جز نفوس مطهّره در شناخت آنان موفّق ميباشد واگر كتب وألواح منزل از حضرت حقتعالى را بر أنبياء ورسل أو تعبير كنيم ، باز هم طبق كريمهء قرآني :     إِنَّهُ لَقُرْآنٌ كَرِيمٌ ، فِي كِتابٍ مَكْنُونٍ ، لا يَمَسُّهُ إِلَّا الْمُطَهَّرُونَ تَنْزِيلٌ مِنْ رَبِّ الْعالَمِينَ     كمتر كسى جز وجودات كامله ميتواند به تشخّص واهميّت وژرفنا واعماق وبواطن اينگونه از كتب ، همانند قرآن كريم پى ببرد وبويژه كه قرآن در مرتبهء جمع الجمعي در كتاب مكنون ؛ مصون از تعرّض عقول أعاظم أنبياء ورسل است ؛ چه رسد به آدميان عادّى ومتوسّط ، زيرا مسّ حقايق الهى ، مستلزم تطهيرى بىشائبه وخدايى است ، تا بتواند حقائق آنرا ادراك كرده وببطون هفت تا هفتادگانه كلام اللّه نائل آيد ؛ وبهمين ملاحظه حسّ باطن يا حقايق وجودي قرآن را كه بكتاب مكنون وأسرار مخزون الهى تعبير گرديده ، براي هيچ‌كس از أعاظم أنبياء ورسل ممكن نيست ؛ چه رسد به أولياء وحكماء وعرفاى أهل يقين ؛ ولذا مولانا جلال الدّين در مثنوى معنوي سروده است :\r\n حرف قرآن را مبين كه ظاهر است * زير ظاهر ، باطني بس قاهر است \r\n زير آن باطن ، يكى بطن دگر * خيره گردد ، اندر أو ، فكر ونظر \r\n زير آن باطن ، يكى بطن سوم * كاندر أو ، گردد خردها ، جمله گم \r\n بطن چارم را ، ز قرآن ، كس نديد * جز خداى بىنظير بىنديد \r\n همچنين تا هفت بطن ، اى بو الكرم * ميشمر تو ، زين حديث معتصم \r\n تو ز قرآن ، اى پسر ، ظاهر مبين * ديو ، آدم را نبيند ، غير طين \r\n ظاهر قرآن ، چو شخص آدمي است * كه نقوشش ظاهر و ، باطن ، خفى است \r\nشايد مراد مولوى از بيت أخير اشاره بسخن گرانمايهء أمير المؤمنين وبرهان الصّدّيقين باشد كه در غزوهء صفّين بمسلمانان ظاهربين فرمود : « أنا كلام اللّه النّاطق » وبالآخرة بايد دانست كه مسّ ظاهر قرآن نيز جز بتطهير دست از نجاست وجميع أعضاء با وضوء مورد نهى وممنوع شرعي است ؛ واين هفت بطن را ميتوان بمراتب سبعهء عوالم وجودي تطبيق داد ، كه وارد است : « انّ للقرآن ظهرا وبطنا وحدّا ومطلعا ، ولبطنه بطن إلى سبع أو\r\n\r\n","description":"","footnote":"","page_name":" 574 ","page_number":585},
  {"content":"\r\n\r\nسبعين أبطن » كه هر ظهر وبطني از آن با مراتب سبعهء وجود ، يعنى : عالم طبع ونفس وعقل وقلب وسرّ وخفىّ وأخفى ، قابل انطباق بوده ؛ وبالمآل ، معاني ظاهر ألفاظ قرآن را با مرتبهء طبع ، وتفسير عبارات آنرا با نفس ، وتأويل حقايق قرآن را با قلب ، وحقيقت آنرا با عقل ، ومرتبهء جمعى كلام اللّه را با سرّ ، وبطن ششم آنرا با مرتبهء خفىّ ، وموطن غيب وجمع الجمعي قرآن را با مرتبهء أخفى ، ميتوان تطبيق داد ، كه در اصطلاح عطّار نيشابورى بهفت شهر عشق تعبير شده است .\r\n\r\n4 - كلام بمعناى فعل حقّ :\r\nاين نظريّهء صحيح مأخوذ از نهج البلاغهء علي عليه السّلام است كه فرمود : « انّما يقول لما أراد كونه ، كن فيكون ، لا بصوت يقرع ولا ببذاء يسمع ، وانّما كلامه سبحانه فعله » ودر اين كلام گهربار مولى أمير المؤمنين ، تلميحى است بدين معنى كه اگر كلمهء كن وجودي هم حاجتي در تكوين بصوت داشته باشد ، ناگزير امر تكويني وفعل حقّ در تحقّق خود نيازمند بصوت خواهد بود كه امرى عدمي است ؛ ودر نتيجة وجود عالي در تكوين ، محتاج بوجود دانى گرديده ومصداق : « العالي لا يعتنى إلى الدّانى » محقّق نخواهد گرديد ، ولذا براي قول  « كُنْ » *  كه عين وحقيقت  « فَيَكُونُ » *  ميباشد ؛ نداى صوتي لازم نبوده وكن عين فعل محقّق ذات حقتعالى است ؛ ولذا چنين وجودي طارد عدم بوده وأمور عدميّه يا وجودات ناقصه را در تحقّق آنها ضرورتي نيست ؛ واز سوى ديگر چون وجود حقيقي را نيازى بچيزى نميباشد ، در ايجاد هم كه عين فعل اوست ؛ حاجتي بچيز ديگر نخواهد داشت . بنابراين ، كلام بمعناى فعل حقّ علاوة بر عين وجود بودن ، عين ايجاد هم خواهد بود ؛ ودر نتيجة وجود هر شيئى همان كلمه يا فعل حقّ است ، كه آن كلمه در كتاب تكوين مندرج بوده وحتّى ميتوان گفت وجود وكلمه وفعل حقّ ، سه مفهومند كه با يك مصداق داراى عينيّت ميباشند ؛ وبتعبير ديگر حيثيّت وجود أشياء ، عين حيثيّت وجوب وامتناع از عدم بوده وهر وجودي برحسب مرتبهء خود ، عين وجوب بالغير ونور وعلم وخير محض وحيات وقدرت الهى است ، كه در عين كلمه وفعل بودن حقّ به تسبيح وحمد ذاتي وبرخى هم بذكر وسوآل وحمد قولي ؛ وجودشان عين حقيقت تسبيح بوده وبا اضافهء وجود بماهيّات آنها ، ماهيّاتشان نيز عين تسبيح ميگردد ؛ يعنى جميع موجودات مقيّده ، عين ربط وتعلّق به اطلاق يافته وقيود آنها كه بحدود ماهيّات جزئي تعبير ميشود ، فناى در مطلق فوق اطلاق وتقييد ، يا ذات حقتعالى ميگردند وآخرشان به اوّل مىپيوندد وحقيقت حمد\r\n\r\n","description":"","footnote":"","page_name":" 575 ","page_number":586},
  {"content":"\r\n\r\nهم جز اين نيست كه حامد بحمد ذاتي وصفاتى وافعالى خود ، با ذات محمود متّحد بوحدت حقّه گردد ، وگرنه حمد أو از حقيقت حمد مايه‌ور نخواهد بود ؛ چنانكه ذكر وتسبيح أو نيز از همين صفت برخوردار است ؛ وشرح وتحقيق حمد واقسام وكيفيّت آن در مبحث « الحمد للّه » خواهد آمد ودر اين مقولة بهمين مقدار بسنده مىكنيم .\r\n\r\nتذكّرى در فرق بين كلام وكتاب :\r\nدر تعريف كتاب ، بايد جهت قبول نقوش وصور را ، خواه قابل موادّ باشد ويا أنفس ويا قوى ، گنجانيد ، ولذا قسمي از كتاب تدوينى است ، مانند قرآن حكيم ؛ وقسم ديگر تكويني است كه اين قسم به آفاقي وانفسى تقسيم ميگردد ؛ وكتاب آفاقي هم يا امّ الكتاب ونفس كلّ است ؛ ويا محو واثبات كه در كريمهء مباركهء قرآني نازل است :  « يَمْحُوا اللَّهُ ما يَشاءُ وَيُثْبِتُ وَعِنْدَهُ أُمُّ الْكِتابِ »  ومحو واثبات را همان نفوس فلكيّه دانند وكتاب سجلّ كون يا دفتر هستى كه در رقّ منشور هيولى بوده ومسطور در صحايف مادّه ميباشد ، والبتّه هر آسمانى را نفسي كلّيه ونفسي منطبع است ؛ ولى كتاب نفسي عبارت از نسخهء جامع وجود انسان كامل ميباشد كه مشتمل بر عوالم أمرى وخلقي بوده وحضرت حقّ جميع كتب مبسوطه را در اين نسخهء مختصر منطوى كرده است ؛ وكلّيهء كلمات سافله وجزئي حيواني ونباتى ومادّى را در اين كتاب شريف درج نموده وبقول شيخ شبسترى :\r\n بنزد آنكه جانش در تجلّى است * همه عالَم ، كتاب حقتعالى است \r\n عَرَض ، إعراب وجوهر چون حروف است * مراتب همچو آيات وقوف است \r\n از أو هر عالَمى ، چون سورهء خاصّ * يكى زان فاتحه ، ديگر چو اخلاص \r\n نخستين آيتش ، عقل كل آمد * كه در وى همچو باء بسمل آمد \r\n دوم نفس كل آمد ، آيت نور * كه چون مصباح شد ، در غايت نور \r\n سوم آيت از أو ، شد عرش رحمان * چهارم ، آية الكرسي ، همى خوان \r\n\r\n","description":"","footnote":"","page_name":" 576 ","page_number":587},
  {"content":"\r\n\r\n پس از وى ، جِرمهاى آسمانى است * كه در وى ، سورهء سبع المثاني است \r\n نظر كن باز ، در جِرم عناصِر * كه هريك ، آيتي هستند ، باهر \r\n پس از عنصر بُوَد ، جِرْم سه مولود * كه نتوان كردن ، اين آيات ، معدود \r\n بآخر گشت نازل ، نفْس انسان * كه برناس ، آمد آخِر ، ختم قرآن \r\nصدر المتألّهين ، در الهيّات أسفار گويد : برخى از محقّقان ، كلام را جز كتاب دانسته ودر فرق ايندو گفته‌اند كه كلام بسيط است وكتاب مركّب وكلام از عالم أمر بوده وكتاب از عالم خلق ميباشد ؛ واضافه‌تر اينكه كلام دفعي الوجود وكتاب تدريجي الحصول است ؛ زيرا عالم أمر از تضادّ وتكثّر وتغيير خالى بوده وبمفادّ  « وَما أَمْرُنا إِلَّا واحِدَةٌ كَلَمْحٍ بِالْبَصَرِ   أَوْ هُوَ أَقْرَبُ »  ولى در معناى كتاب ، احتواى از كلمات وجودي شرط است وچنانكه در كريمهء قرآني نازل آمده :  « وَلا رَطْبٍ وَلا يابِسٍ ، إِلَّا فِي كِتابٍ مُبِينٍ »  .\r\nميتوان گفت كه كلام وكتاب امرى واحد بالذّات بوده ؛ ولى از حيث اعتبار متغايرند ؛ زيرا انسان هرگاه بكتاب يا كلامي تكلّم ميكند ؛ كلام أو بر كتاب نيز صادق است ؛ وعكس آن نيز صحيح بوده ؛ وبهمين ملاحظه صورت هر لفظ وكلمه‌اى داراى دو نسبت است :\r\nيكى بفاعل ومصدر ، وديگرى بقابل ومظهر ، كه آن بوجوب ودوّمين به امكان وبه اعتباري كلام است وبه اعتبار ديگر كتاب ؛ وبعلاوة وجوه مناسبتى هم در ميان ايندو برقرار ميباشد ؛ في المثل اينكه هرگاه كلام تشخّص وتنزّل يابد ؛ بصورت كتاب در مىآيد ، بدانگونه كه هر أمرى نازل گردد ، فعل ميشود . بنابراين ؛ صحيفهء وجود عالم عقلي وفعلى وخلقي ، همان كتاب اللّه بوده وآيات آن عبارت از أعيان ممكنات خلقي وصور موجودات خارجي است ؛ كه در صحائف موادّ جسماني ثبت گرديده ؛ تا از محسوس بمعقول متوجّه شويم وبنيّات خلقي را دليل برآيات امرى وعقلي ثابت در عوالم نفس وعقل بدانيم ؛ لذا براي كتاب وكلام ، مبدء ونهايتى است ؛ وچون صورت فعليّهء انساني مفطور به صورت الرّحمان ميباشد ؛ كلام وكتاب را بدو مثل ميزنيم ، زيرا وجود أو از جهتي كلام وبمناسبتى كتاب بوده ومصداق كامل : « خلق اللّه آدم على صورته » ميباشد .\r\n\r\n","description":"","footnote":"","page_name":" 577 ","page_number":588},
  {"content":"\r\n\r\nدر نتيجة ، در ضمن اينكه هر كلمه‌اى از كلمات اللّه داراى وجودي أمرى يا خلقي ومرسل يا مقيّد است ؛ اين كلمات كامله وعاليه ، يا سافله وغيرمستكفى ، برويهم در صحايف كتاب اللّه مندرج بوده وهريك در مرتبهء خود داراى خصائص ولوازم وشئونى ميباشند كه جمعا با معاني كلمات آن ، جملات وسطور وأوراق كتاب هستى را تشكيل ميدهند وبا كتاب تدوينى قابل مماثلت ومشاكلت خواهد بود ، ونامناسب نيست كه اين فصل را با ابياتى از عارف وارف ، ملّا عبد الرّحمن جامى - حشره اللّه تعالى مع من أحبّه - بپايان برسانيم ، كه سروده است :\r\n اى جاودان بصورت أعيان برآمده * گاهى نموده ظاهر و ، گه مظهر آمده \r\n از روى ذات ، ظاهر ومظهر ، يكى است ، ليك * در حكم عقل ، اين دگر ، آن ديگر آمده \r\n در موطن ظهور وبطون ، نيست غير أو * هرچند ، كز ظهور وبطون ، برتر آمده \r\n هرجا پىِ نظاره ، ستاده است ، منتظر * منظور هم ، خودست ، كه بر منظر آمده \r\n همراه وحى گشته وروح القدس شده * پيغام خود رسانده و ، پيغمبر آمده \r\n بنموده روى ، بهر تماشاى عاشقان * وانگه گشاده چشم و ، تماشاگر آمده \r\n بيرون ر عشق وعاشق ومعشوق ، هيچ نيست * اين هردو ، اسم مشتق و ، آن مصدر آمده \r\n بحرى است متّفق ، كه ز أوصاف مختلف * باران وقطره وصدف وگوهر آمده \r\n\r\n[ آخرين نكتهء قابل تذكّر 
  ]\r\nآخرين نكتهء قابل تذكّر اينستكه : برخى از متكلّمان كه كلام را صفت ذاتي حضرت حقتعالى پنداشته وكلام را همان الفاظى دانسته‌اند كه از حروف تشكيل وتركيب يافته وحروف را عارض بر أصوات وأصوات را نيز بنوبهء خود قائم بر هوا ميدانند ؛ از طريق تحقيق وژرف‌انديشى بدور افتاده وندانسته‌اند كه لفظ وصوت وحروف ، آنى وزماني\r\n\r\n","description":"","footnote":"","page_name":" 578 ","page_number":589},
  {"content":"\r\n\r\nومتجدّد الهويّه وغيرقارّ الذّاتند ؛ وچگونه چنين أموري ميتواند صفت واجب الوجود وعين ذات حضرت حقتعالى باشند ؟ ! ؛ وبقول ملّا عبد اللّه ، حكيم زنوزى در كتاب « لمعات الهيّه » اگر اين باصطلاح علماء ، نيك مىانديشيدند ؛ بخوبى درمىيافتند كه كلام بدين تعريف ، حتّى نميتواند صفت خودشان باشد ؛ چه رسد بذات باريتعالى .\r\nامام فخر رازي در كتاب « المحصّل » در اثبات كلام نفسي ، به بيتي از أخطل ، شاعر عرب استشهاد كرده است كه شاعر گويد :\r\n إنّ الكلام لفى الفوآد وإنّما * جعل اللّسان على الفوآد دليلا \r\nخواجة نصير الدّين طوسي در كتاب « نقد المحصّل » در فساد قول بنفسي بودن كلام واستشهاد به بيت أخطل ، گويد : « فقد صارت مسألة الكلام إلى أن قام العلماء فيها وقعدوا ، وضرب الخلفاء لأجلها الأكابر بالسّوط بل بالسّيف ، وهي مبنيّة على هذا البيت الّذى قاله الأخطل » يعنى : مسئله كلام نفسي وگفت‌وشنود آن بجايى رسيد كه علماء ببحث وتحقيق در آن نشستند وبرخاستند وخلفاء عبّاسى بخاطر آن ، علماء بزرگ را بتازيانه وبلكه با شمشير زدند ؛ واينكار مبتنى بود بر بيتي كه أخطل شاعر سروده بود ، واين نويسنده آنرا في البداهة با حفظ معنى ؛ به بيتي فارسي ترجمه كردم ، وبا آوردن آن ، فصل كلام حضرت حقتعالى نيز به پايان ميرسد :\r\n كلام است در نفس وباشد زبان * بگاه تكلّم ، دليلي بر آن \r\n\r\n","description":"","footnote":"","page_name":" 579 ","page_number":590},
  {"content":"\r\n\r\n\r\nفصل دوازدهم در سميع وبصير بودن حقتعالى\r\nهمچنانكه علم حضرت حقّ بجميع أشياء حضوري بوده وهمهء چيزها از عوالم أمر وخلق ومجرّد ومادّه در علم أو حاضرند ، بهمانگونه نيز وجود كلّيهء مسموعات ومبصرات وهمه بوييدنى وچشيدنى ولمس كردن وموهومات ومتخيّلات هم در علم حضور داشته ؛ وبراي تبيين وتفصيل هريك از آنها نياز بعقد عنواني جداگانه نميباشد ؛ ودر عين حال توقيفات شرعي نيز اجازهء اطلاق نمودن بويندگى وچشيدن وتوهّم وتخييل را بحضرت حقّ نداده است ، تا بر بعضي از عالم نمايان وعامّهء مردمان گمان تجسّم وتشبّهى بر خداوند متعال نرود واحكام مخلوق را دربارهء خالق صادر نكنند .\r\nبهمين ملاحظه حكماى راسخ وعرفاى شامخ ، حضرت حقّ را عالم بكلّيات ومدرك ذاتي جزئيّات دانسته‌اند ، وگويند آنچه در مشاعر آدمي وقواى أو حاضر ميگردد ، بذات خود در علم حقّ حضور داشته ودر هر موردى از أمور جزئي حاجتي بعقد عنواني جداگانه نخواهد بود . ولذا حكيم وعارف سبزوارى - عليه الرّحمة والرّضوان - در منظومهء حكمت خود در اين معنى سروده است :\r\n إذ علمه الأشياء ، من أن تحضرا * فعلمه ، يكون سمعا بصرا \r\nعرفاى شامخ ، سمع را عبارت از تجلّى حقّ در مقام افاده‌اش از علم دانند ؛ زيرا حضرت حقّ كلّيهء مسموعات را پيش از سمع ميداند وذات حقّ را باعتبار شهود معلوماتش ، بصر أو شناسند ، وچون علم حقّ ذاتي است ؛ يعنى ذاتش عين علم وسمع وبصر بوده ومستلزم هيچگونه تعدّدى ، جز در مفهوم هريك نخواهد گرديد ؛ واقتضاء\r\n\r\n","description":"","footnote":"","page_name":" 580 ","page_number":591},
  {"content":"\r\n\r\nكمال در حضرت أو ذاتي بودن كلّ اين أوصاف است ؛ كه آثار واقتضاء هريك از أسماء وصفات أو بظهور ميرسد ؛ وچون سمع وبصر مخلوق أو ، صفتي است عارية از جانب حقّ - سبحانه وتعالى - ولذا أصول آنها در خداوند متعال ذاتي بوده وعبد ، كلام خدا را با سمعي كه حضرت بدو داده است مىشنود ؛ چنانكه مبصرات را با همين بصارت مىبيند وبا بصيرت مىفهمد .\r\nامّا بصر حقّ ، چيزى جز تجلّى علم أو در مشهد عيانى نبوده ، وآنچنانكه ذات خود را بعين ذات خود مىبيند ؛ مخلوق خويش را نيز بذات خود ديده ودر عين حال ، رؤيت حقّ براي ذات خود ، عين رؤيت أو براي مخلوق وى ميباشد ، وبهمين ملاحظه بصر وسمع يكى است ، وفرق آنها جز در مرائي ومسموع نخواهد بود ؛ پس خداوند متعال هميشه أشياء را ديده وأصوات را مىشنود وهمانند بقيّهء صفات ذاتي خود ؛ سمع وبصر نيز در أو عين ذاتش بوده وچون ذات أو بلحاظ واجب الوجود بودن ، عين كلّ أشياء در مرتبهء ظهور بمقتضاى أسماء وصفات وافعال وى ميباشد ؛ بنابراين ؛ بهمانگونه كه ذات ووجودش عين حيات وعلم واراده وقدرت است ؛ عين سمع وبصر نيز بوده وبهمين ملاحظه هيچ‌چيز از عين اللّه ناظر وسمع ذاتي أو بيرون وبركنار نبوده وحكماء راسخ در علم الوهيّت نيز ، در مقام تعريف سمع وبصر حقّ ، گفته‌اند كه چون همه‌چيز از أمر وخلق در علم حقّ حاضر است ؛ پس علم أو بمسموعات ومبصرات وملموسات ومتوهّمات ومتخيّلات نيز ؛ عين سمع وبصر ولمس وتوهّم وتخيّل اوست ، وبدين لحاظ كه حضرت حقّ را همانند خلقش نكنند ؛ براي صفات ديگر أو كه بيشتر تشبيهى است ، بعقد عناوينى جداگانه مانند خيال وتوهّم ولمس در أو مبادرت نكردند ؛ تا هم برعايت أدب در عبوديّت پردازند وهم نظير ملّييون وعلماى ظاهر ، از حدود وتوقيفيّات شرعي بدور نيفتند .\r\nبارى ، بهمانگونه كه وصف حقتعالى بسمع وبصر واجب است ؛ وصف أو بعلم داشتن بجميع مدركات جزئي ديگر از قبيل : شمّ وذوق ولمس وغيره نيز واجب بوده وعلم ذات واجب الوجود از هيچ امر حقيقي ديگر كه بهروجه داراى وجودي باشد ؛ جدا نبوده ومعطى شيئى فاقد آن نخواهد بود ؛ ليكن توصيف خداوند متعال بصفات خاصّ انساني ونيز بهر صفتي از صفات ممكنات ، مربوط بموجود بودن آن در حيطهء علم كلّى وادراك جزئيّات است ؛ بدين معنى كه بايد جميع آنها را در علم حضوري حقّ مندرج\r\n\r\n","description":"","footnote":"","page_name":" 581 ","page_number":592},
  {"content":"\r\n\r\nدانست ؛ ونه اينكه همچون صفت علم واراده وحيات وغيره ؛ براي هريك از آنها بعقد عنواني جدا از ديگرى پرداخت ؛ چنانكه جميع أنبياء حضرت حقّ را بسميع وبصير بودن شناخته‌اند ؛ درصورتيكه بداشتن شمّ ولمس وذائقه وغيره توصيف ننموده ؛ وبداشتن صفاتى مانند لينت وخشونت وحرارت وبرودت ومواردى از اين قبيل كه خاصّ جانداران ومخلوقات اوست ؛ نستوده‌اند ؛ زيرا در هر مرتبه از مراتب ظهور ووجود ، لوازم وآثار وبطوركلّى صفاتى موجود است كه اگرچه معطى آنها برحسب همان مرتبه ودرجه حضرت حقّ است ؛ ليكن عقد عنوان براي هريك از آنها براي ذات حقّ مشمول توقيف ودر نهايت تجويز شرعي بوده وفي المثل اگرچه در كريمهء قرآني نسبت ماكر ومستهزئ وزارع وخادع وغير از اينها بحضرت حقّ داده شده است ؛ ليكن نميتوان براي هريك بعنوان صفت ذاتي حقّ بعقد عنواني خاصّ مبادرت كرد .\r\nبالآخرة اگرچه ذات تعالى صفات حقّ از داشتن صفاتى خاصّ مراتب وافراد ممكنات ومخلوقات منزّه ومبرّى ميباشد ، ونيز از نظر شرعي هم مجوّزى براي انتساب اين صفات تشبيهى بخداوند تعالى نداريم ؛ ليكن همهء اين صفات وآثار ولوازم جزئي ؛ مشمول ادراك حقّ بوده ، ودر علم حضوري أو بجميع ممكنات مندرجند ؛ وكريمهء قرآني ناظر بدين حقيقت است كه :  « لا يُغادِرُ صَغِيرَةً وَلا كَبِيرَةً إِلَّا أَحْصاها »  وبايد دانست كه علم حضوري حقّ ، عين معلوم است ونه صورتي از آن وبهمين ملاحظه هر مسموع ومبصرى ، بدون وجود جوارح سمع وبصر ويا قواى متعلّق بدان ؛ بنحوى هرچه كامل وتمامتر در نزد حقتعالى حاضر بوده واينكه حكيم أبو نصر فارابى فرموده است : « سمع كلّه وبصر كلّه » چنين كلّى داراى جزء يا بعض نبوده ومرويّات ائمّه عليهم السّلام كه فرموده‌اند : « سميع لا بآلة وبصير لا بأداة » يعنى همين سمع وبصر ، چنانكه در روايت محمّد بن مسلم نيز آمده است : « إنّه سميع بصير ، يسمع بما يبصر ويبصر بما يسمع » واين خبر ، صدق عبارت حكماى الهى را اثبات ميكند كه سمع وبصر را همانند ساير صفات حقّ ، عين ذات أو دانسته‌اند ولذا در كلام معصوم آمده است : « العلم ذاته ولا معلوم والسّمع ذاته ولا مسموع ، والبصر ذاته ولا مبصر » وهمچنين مدركات جزئي ديگر نيز مانند لمس وذوق وشمّ واحساس وتوهّم وتخيّل وغيره ، مورد ادراك حضوري حقّند ، وبا توجّه بدينكه اينگونه از أمور براي عقول ونفوس مجرّده ، بدون داشتن أعضاء خاصّى حاصل است ؛ بطريق أولى براي حضرت حقتعالى ، بضرورت عقل ونقل حاصل\r\n\r\n","description":"","footnote":"","page_name":" 582 ","page_number":593},
  {"content":"\r\n\r\nوحاضر ميباشند .\r\n\r\n[ نكتهء قابل توجّه در سمع وبصر 
  ]\r\nنكتهء قابل توجّه اينكه علاوة بر سمع وبصر انسان در نشئه حيواني كه در بيدارى با آنها مىبيند ومىشنود ، در خواب ورؤيا هم أشياء آن نشئه را مىبيند وصدا ونداهاى آنرا نيز مىشنود ، وبسا كه بهتر وكاملتر از نشئه بيدارى به‌بيند وبشنود ؛ چنانكه پيامبر أكرم ( ص ) فرمود : « تنام عيناي ولا ينام قلبي » والبتّه ديدن وشنيدن در خواب با چشم وگوش سر نيست ؛ بلكه با ديده وگوش باطن است ؛ وقوى وآلات وأعضاء آن نفس نفيس ومقدّس بمصداق كريمهء :  « أَنَا بَشَرٌ مِثْلُكُمْ » *  با جميع آدميان فرقى نداشت ؛ چنانكه از كلمهء « تنام عيناي » معلوم است كه چشم سر آنوجود أقدس در حالت خواب بسته بوده وأمور خارجي را با چشم بيدار قلبش ميديده است ، و « لا ينام قلبي » مؤيّد اين لطيفه ميباشد ؛ ولذا چشم وگوش در عالم سرّ وباطن ، عين ذات ونفس وعقل است ودر حقيقت ؛ تسميهء چشم وگوش ، تنها بدين دو عضو ظاهري اختصاص نداشته وكسانيكه از چشم نابينا واز گوش ناشنوايند ، در رؤيا بچشم نفس مىبينند وبا همان گوش نفساني ميشنوند ؛ درحاليكه ايندو عضو ظاهري آنها از كارافتاده وعاطل ميباشند ؛ وبدين دليل آنچنانكه چشم وگوش ، ظاهري است ؛ نفساني وروحي وعقلي هم بوده ووجودات مجرّده نيز كه از آنها به ملكوتي وجبروتي توصيف ميشود ؛ داراى چشم وگوشى كاملتر وغيرمادّى بوده وأشباح مثالي وصور مجرّده ومرسلات نيز از چشم وگوشى شنوا وبينا ، وبدون عضو ظاهري برخوردارند ؛ كه از ايندو عضو در آدميان كاملتر عمل كرده وهم سنخ نشئهء خود مىبينند ومىشنوند ، وبدين دليل بايد دانست كه سمع وبصر در مرتبهء الوهيّت بهيچ‌وجه با سمع وبصر مخلوقاتش قابل مقايسه نبوده وقياس ايندو با يكديگر مع الفارق ميباشد وبنابضرب المثل : « ما للتّراب وربّ الأرباب ؟ » وبسرودهء جلال الدّين بلخى :\r\n از قياسش ، خنده آمد ، خلق را * كاو چو خود پنداشت ، صاحب دلق را \r\nنبايد ذات حقتعالى را در هيچ صفتي از صفات با مخلوق أو مقايسه كرد وبهمين ملاحظه بايد دانست كه سمع وبصر در ذات واجب الوجود ، بعلم حضوري وإشراقى بوده ، وچون حقيقت واجب الوجود ، صرف نور ومطلق وجود ميباشد ، وسلسلهء جميع وجودات مادّى ومجرّد وملكي وملكوتي وأمر وخلق بحضرت أو راجعند ؛ ومبدء أعلى وغايت قصواى همهء أشياء وأمور وجودي در مراتب شديد واشدّ وضعيف\r\nو \r\n","description":"","footnote":"","page_name":" 583 ","page_number":594},
  {"content":"\r\n\r\nأضعف ؛ ذات بىزوال حقتعالى است ؛ بنابراين ، وجود أو عين حيات وعلم وقدرت وسمع وبصر وصفات ديگرش ميباشد وهرگز همانند مخلوق امكاني خود ، حاجتي حتّى بكاملترين عضو سمع وبصر نداشته ووجود أو عين سمع وبصر وى ميباشد ، ولذا حضرت باقر علوم الأوّلين والآخرين - سلام اللّه وصلاته عليه وعلى آبائه وأولاده وأحفاده أجمعين ، إلى قيام يوم الدّين - فرموده است : « إنّما يعقل ما كان بصفة المخلوق ، ليس اللّه كذلك » وچون علم حقّ صفتي است واحد ؛ بنابراين ، اختلاف آن بتفاوت متعلّقات علم يا معلوم است ؛ پس اگر علم حقّ بمبصرات تعلّق گيرد ، « بصير » است واگر بمسموعات متعلّق گردد « سميع » بوده وهمچنين اگر بأشياء تعلّق يابد « شهيد » است واگر بمعدودات متعلّق گردد « محصى » ودر صورتيكه همان علم ، بدقايق ولطايف أشياء ونكات تعلّق يابد ، حقّ را باسم « لطيف » نامند ؛ واگر بظاهر وباطن موجودات متعلّق شود ، خداوند تعالى را « عالم غيب وشهادت » خوانند وهمچنين است برحمت وحكمت وكرم ، كه به « حكيم ورحيم وكريم » موسوم است .\r\nبيهقى ، در كتاب الأسماء والصّفات خود نقل كرده است كه خداوند در قرآن حكيم براي خود عيني قائل شده وفرمايد :  « وَاصْنَعِ الْفُلْكَ بِأَعْيُنِنا »  و  « تَجْرِي بِأَعْيُنِنا »  و  « وَلِتُصْنَعَ عَلى عَيْنِي »  و  « وَاصْبِرْ لِحُكْمِ رَبِّكَ ، فَإِنَّكَ بِأَعْيُنِنا »  كه اگرچه جملگى دلالت وجود عين براي ذات حقتعالى ميكنند ؛ ليكن عين در آيات مذكور ، در مرئى ومنظر حقّ واقع شدن است ، ونه چشم سر ؛ اگرچه در حديثي وارد است كه : « إنّ ربّكم ليس بأعور » واين أعور نبودن حقّ ، سبحانه وتعالى ، در مقابل دجّال أعور است كه در حديث مزبور آمده :\r\n« ألا وأنّه أعور » ولذا أعور نبودن حضرت باريتعالى بدلالت عدم نقص وأصل هر كمال وجمال بودن اوست ؛ ونه بمعناى ظاهري آن ، تعالى اللّه عن ذلك علوّا كبيرا ؛ چنانكه اثبات يدين در كريمهء  « يا إِبْلِيسُ ما مَنَعَكَ أَنْ تَسْجُدَ لِما خَلَقْتُ بِيَدَيَّ »  ويا كريمهء ديگر :  « وَقالَتِ الْيَهُودُ يَدُ اللَّهِ مَغْلُولَةٌ »  ونيز وجود يمين وكفّ وأصابع وساعد وذراع وساق وقدم ورجل وجنب ، كه در آياتي چونان :  « وَالسَّماواتُ مَطْوِيَّاتٌ بِيَمِينِهِ »  و  « يَوْمَ يُكْشَفُ عَنْ ساقٍ »  وأحاديث نبوي ديگر كه أعضاء انساني را براي حضرت حقّ بكار برده ؛ هيچيك بمعانى ومفاهيم متداول وكاربرد معمول آنها نبوده ودر عين حال اينگونه آيات وأحاديث وأخبار ، مثبت عدم نقص ومؤيّد صفات كمال وجمال در وجود خداوند متعال ميباشند ؛ ونه بمعانى عرفى ومتداول آنها كه خاصّ مخلوقات اوست ،\r\nو \r\n","description":"","footnote":"","page_name":" 584 ","page_number":595},
  {"content":"\r\n\r\nبهمين دليل بايد كلمات يد ويمين وأصابع وساعد وذراع وساق وقدم ورجل وجنب را متناسب با مرتبهء وجود مطلق وحقيقت ذات واجب الوجود ودر شأن وشايستهء مقام مبدء أعلى وصرف الحقيقة بكار برد ونه بمعانى مورد استعمال آدميان كه مفيد وجود أعضاء وجوارح آنان ميباشد ؛ وبدانگونه كه رفع وعدم آنها طبق كرائم الهى در قرآن وأحاديث نبوي ، از حضرت حقّ جايز نيست ؛ كاربرد معناى متداول آنها در زبان وعرف آدميان نيز صحيح نبوده ومتوقّف بر توقيفات شرعي وعقلي است ؛ وبهروجه مطلق ، هرگز به احكام مقيّدات متّصف نميگردد ، چه رسد بوجود مطلقى كه حتّى از قيد اطلاق وتقييد ، منزّه ومبرّى است ؛ وتنزيه در عين تشبيه وتشبيه در عين تنزيه ؛ يعنى همين حيثيّت جامع اين همانى واين نه آنى كه هيچيك قادح ديگرى نميباشند ؛ وبقول شاعر عارف :\r\n چون جمالت صد هزاران روى داشت * هست در هر ذرّه ، ديدارى دگر \r\n لاجرم ، هر ذرّه را ، بنموده‌اى * از جمال خويش ، رخسارى دگر \r\nعكس اين معنى هم ممكن است ؛ يعنى صدور افعال خسيسه وربط صفات مخلوقات ، آنهم از منكرترين آنها مانند مكر وخدعه بحضرت حقتعالى ؛ يعنى نسبت صفات موجودات عاليه وخصايص آنان به مخلوقات پايين وحيوانات ؛ نظير كلام نطقى ولفظي وضعي وسخن گفتن از ناحيهء وحوش وجانوران بيابانى همانند گرگ وشير وگوسفند وشتر وحتّى قورباغه وسباع ، بشهادتين وتصديق الوهيّت حقّ ونبوّت ورسالت پيامبر أكرم ( ص ) وطلب وساطت وضمانت آهو از حضرت رضا عليه السّلام براي رها شدن از دام صيّاد ورفتن وشير دادن به بچه‌هاى خود وبرگشتن أو طبق عهدي كه كرده بود ونجات يافتن از دام صيّاد وغيره كه در جلد سوّم از شرح مواقف قاضى عضد الدّين ايجى وشرح سيّد شريف جرجانى ضبط آمده ودرست مقابل نسبت دادن أمور خسيسه بحضرت حقّ است ؛ كه نميتوان از نظر عقل ونقل بردّ وابطال آنها پرداخت وجميع اين أمور وإضافات ونسبتها بهيچ وجه از علم وادراك خداوند تعالى واظهار قدرت أو بدور نيست .\r\nپايان جلد اوّل\r\n\r\n","description":"","footnote":"","page_name":" 585 ","page_number":596},
  {"content":"\r\n\r\nحكمت نامه يا شرح كبير\r\nمتن وشرح وحواشي منظومه حكمت\r\nحكيم وفيلسوف قرن سيزدهم هجرى\r\nحاج ملاهادى سبزوارى اسرار\r\nمؤلف وشارح غلامحسين رضانژاد \" نوشين \"\r\n\r\n","description":"","footnote":"","page_name":" 586 ","page_number":597},
  {"content":"\r\n\r\nهداية الأمم يا شرح كبير بر فصوص الحكم محيي الدين بن عربى\r\nتأليف وتحقيق غلامحسين رضانژاد ( نوشين )\r\n\r\n","description":"","footnote":"","page_name":" 587 ","page_number":598},
  {"content":"\r\n\r\nلطايف حكمت وعرفان در روابط خدا وانسان\r\nتأليف غلامحسين رضا نژاد \" نوشين \"\r\n\r\n\r\n","description":"","footnote":"","page_name":" 588 ","page_number":599}
  ]