[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" شناسنامهء كتاب 1 ","page_number":1},
  {"content":"\r\n\r\nسعادت پرور ، على ، 1305 - 1393 .\r\nسرالاسراء شرحى بر حديث معراج ترجمه فارسى / تاليف على سعادت پرور ( پهلوانى تهرانى ) ، ترجمه محمد جواد وزيرى فرد . - - تهران : احياء كتاب ، 1385 .\r\n4 ج .\r\n( دوره ) isbn : 978 - 964 - 2519 - 00 - 2\r\n( ج . 1 ) isbn : 978 - 964 - 2519 - 01 - 9\r\n( ج . 2 ) isbn : 978 - 964 - 2519 - 02 - 6\r\n( ج . 3 ) isbn : 978 - 964 - 2519 - 03 - 3\r\n( ج . 4 ) isbn : 978 - 964 - 2519 - 04 - 0\r\nفهرستنويسى براساس اطلاعات فيپا .\r\nعنوان اصلى : سرالاسراء فى شرح حديث المعراج : بحوث اخلاقيه عرفانيه فى شرح . . .\r\nكتابنامه به صورت زيرنويس .\r\n1 . احاديث خاص ( معراج ) - - نقد و تفسير . 2 . احاديث قدسى . 3 . احاديث اخلاقى . الف . وزيرى فرد ، محمد جواد ، مترجم ، ب . عنوان .\r\n7041 م / 145 bp\r\n218 / 297\r\n1385\r\nكتابخانه ملى ايران\r\n47848 - 84 م\r\n\r\n","description":"","footnote":"","page_name":" شناسنامهء كتاب 2 ","page_number":2},
  {"content":"\r\n\r\nسر الاسراء\r\nشرح حديث معراج\r\n\r\n","description":"","footnote":"","page_name":" شناسنامهء كتاب 3 ","page_number":3},
  {"content":"\r\n\r\nسرالاسراء\r\nشرح حديث معراج\r\nهمراه با ترجمه فارسى\r\nجلد سوم\r\nتأليف\r\nحجت الحق آيت الله حاج شيخ على سعادت پرور ( پهلوانى تهرانى )\r\nرضو الله تعالى عليه\r\nترجمه\r\nحجت الاسلام والمسلمين دكتر سيد محمد جواد وزيرى فرد\r\nشركت انتشارات احياء كتاب\r\n\r\n","description":"","footnote":"","page_name":" شناسنامهء كتاب 4 ","page_number":4},
  {"content":"\r\n\r\nسرالاسراء\r\nشرح حديث معراج\r\nهمراه با ترجمه فارسى\r\nجلد سوم\r\nتأليف\r\nحجت الحق آيت الله حاج شيخ على سعادت پرور ( پهلوانى تهرانى )\r\nرضوان الله تعالى عليه\r\nترجمه\r\nحجت الاسلام والمسلمين دكتر سيد محمد جواد وزيرى فرد\r\nشركت انتشارات احياء كتاب\r\nنشانى ناشر : تهران - خيابان جمالزاده جنوبى - كوى دانشور - ساختمان 36\r\nطبقه اول - واحد 4 تلفن : 66921957 - 66902699\r\nنوبت چاپ : دوم 1387\r\nشمارگان : 3000 دوره\r\nبهاء دوره : 250000 ريال\r\nطراحى جلد وصفحات رنگى : امير صادق تهرانى\r\nليتوگرافى ، چاپ وصحافى :\r\nمجتمع چاپ و نشر رويداد\r\nناظر چاپ : محسن صالحى\r\nحقوق چاپ و انتشار محفوظ است .\r\nهرگونه استفاده از متن و فهرست هاى اين كتاب ممنوع است .\r\nشابك دوره : 2 - 00 - 2519 - 964 - 978\r\n2 - 00 - 2519 - 964 - 978 isbn :\r\nشابك جلد 3 : 3 - 03 - 2519 - 964 - 978\r\n3 - 03 - 2519 - 964 - 978 : isbn\r\n\r\n","description":"","footnote":"","page_name":" شناسنامهء كتاب 5 ","page_number":5},
  {"content":"\r\n\r\n\r\nجلد سوم\r\n\r\nمقدمه\r\n\r\n","description":"","footnote":"","page_name":" 5 ","page_number":6},
  {"content":"\r\n . \r\n","description":"","footnote":"","page_name":" 6 ","page_number":7},
  {"content":"\r\n\r\nبسم اللَّه الرحمن الرحيم\r\nدر آغاز جلد سوم كتاب « سرّالاسراء » و به عنوان مقدمه ، حديث عنوان بصرى كه در طول قرن گذشته مورد توجه علماى اخلاق بوده و طلاب و شاگردان ، خود را به مطالعهء آن‌ها توصيه مىنموده‌اند ، ذكر مىشود . در عظمت معناى دقيق و ضرورت مطالعهء اين حديث شريف همين بس كه استاد اعظم ، عارف باللَّه مرحوم آية اللَّه حاج ميرزا على آقا قاضى طباطبايى قدس اللَّه نفسه الزكيّه وحشره مع محمّد وآله - صلوات اللَّه عليهم أجمعين - شاگردانش را - كه از نيكان و پس از او ستارگان آسمان علم و فضيلت و عرفان شدند - به مطالعهء اين حديث توصيه و تشويق مىفرمود و آن را به تنهايى براى كسى كه قصد اصلاح نفس و شناخت خداوند سبحان را داشته باشد ، برنامه‌اى آسان و مناسب مىدانست .\r\nمتن حديث :\r\nعنوان بصرى - كه پيرمردى نود و چهار ساله بوده - مىگويد :\r\n« سالها نزد مالك بن انس رفت و آمد داشتم تا اين‌كه امام صادق - عليه‌السّلام - وارد مدينه شد ، من خدمت ايشان مىرسيدم و دوست داشتم همانطور كه از مالك چيزى مىآموختم ، از ايشان نيز بياموزم . روزى امام - عليه‌السّلام - به من فرمود : « من شخصى مورد توجه مردم هستم و در عين حال ، در ساعات مختلف شبانه روز اورادى دارم ، مرا از اورادم باز مدار و هر چه مىخواهى از مالك بياموز و همان‌گونه كه قبلًا با او رفت و آمد داشتى ، رفت و آمد كن . » از اين سخن اندوهگين شده و از خدمتش مرخص شدم و با خود گفتم : اگر در من خيرى مىيافت ، مرا از رفت و آمد و علم آموزى نزد خويش نمىراند .\r\nبه مسجد پيامبر - صلّى اللَّه عليه وآله وسلّم - رفتم و بر آن حضرت سلام كردم . فرداى آن روز به روضه نبوى برگشتم و دو ركعت نماز گزاردم و دست به دعا برداشته گفتم : « يا اللَّه ! يا اللَّه ! از تو مىخواهم كه دل امام صادق - عليه‌السّلام - را بر من مهربان كنى و از دانشش آن قدر كه به راه راست هدايت شوم ، مرا روزى فرمايى . » سپس اندوهناك به\r\n\r\n","description":"","footnote":"","page_name":" 7 ","page_number":8},
  {"content":"\r\n . \r\n","description":"","footnote":"","page_name":" 8 ","page_number":9},
  {"content":"\r\n\r\nمنزل برگشتم و ديگر نزد مالك بن انس نرفتم ؛ زيرا دلم ، تشنهء محبت امام صادق - عليه‌السّلام - بود و جز براى نماز واجب از خانه خارج نشدم تا طاقتم تمام شد .\r\nوقتى كه ديگر سينه‌ام تنگ شد و دلم گرفت ، كفش و لباس پوشيدم و بعد از نماز عصر ، به قصد زيارت امام صادق - عليه‌السّلام - بيرون رفتم . هنگامى كه به در خانهء آن بزرگوار رسيدم ، اجازهء ورود خواستم . خدمتكارى بيرون آمد و پرسيد : چه مىخواهى ؟\r\nگفتم مىخواهم بر آن انسان بزرگ ( شريف ) سلام كنم . گفت : حضرت در مصلاى خود به نماز ايستاده است . در كفش كن در نشستم . چيزى نگذشت كه خدمتكار بيرون آمد و گفت : به لطف و بركت خدا داخل شو . وارد شدم و بر آن حضرت سلام كردم . پاسخ داد و فرمود : « بنشين ، خدا تو را بيامرزد . » ، نشستم ، قدرى سر به زير انداخت و سپس سر را بلند كرد و فرمود : « كنيه‌ات چيست ؟ » گفتم : « ابوعبداللَّه » . فرمود : اى اباعبداللَّه ! خداوند كنيه‌ات را براى تو ثابت بدارد و تو را توفيق دهد ، كارت چيست ؟ » با خود گفتم : « اگر از ديدار حضرت و سلام بر او جز همين دعا چيز ديگرى نصيبم نمىشد ، خود توفيق بزرگى بود . » پس سر برداشت و باز فرمود : « كارت چيست ؟ » عرض كردم : « از خداوند خواستم كه دل شما را به من متوجه و مهربان كند و از دانش شما روزيم فرمايد و اميدوارم آن‌چه را نسبت به شما از خدا خواستم ، اجابت فرمايد . »\r\nحضرت فرمود : « اى اباعبداللَّه ! علم و دانش با خواندن و فراگيرى نيست ؛ بلكه علم ، نورى است كه خداوند در دل هر كس كه هدايتش را اراده كند ، مىاندازد ؛ پس اگر طالب علم هستى ، اول بايد حقيقت عبوديت را در خودت جستجو كنى و علم را با عمل به آن درخواست نمايى و از خداوند فهم و درك بخواهى تا تو را بفهماند . » عرض كردم : « اى شريف ! » فرمود : « بگو : اى اباعبداللَّه . » گفتم : « يا اباعبداللَّه ! حقيقت عبوديت چيست ؟ » فرمود : « سه چيز ، اين‌كه بنده در آن‌چه خداوند به او عنايت فرموده ، براى خود ملكيّتى نبيند ؛ زيرا بندگان را ملكيّت و دارايى نيست ، مال را مال خدا مىدانند و هرجا و هرطور خداوند فرمود ، آن را خرج مىكنند ؛ دوم اين‌كه بنده ، تدبير نفس خود را از خود و به دست خود قرار ندهد و سوم اين‌كه تمام مشغوليت و همّتش در اطاعت امر و نهى خداوند متعال باشد و در نتيجه اگر بنده براى خود ملكيّتى نديد ، انفاق در جايى كه خدا امر فرموده است ،\r\n\r\n","description":"","footnote":"","page_name":" 9 ","page_number":10},
  {"content":"\r\n . \r\n","description":"","footnote":"","page_name":" 10 ","page_number":11},
  {"content":"\r\n\r\nبرايش آسان مىشود و هرگاه چاره‌انديشى و تدبيرش را به مدبّرش بسپارد ، مصيبت‌ها و گرفتارىهاى دنيا برايش آسان مىگردد و هرگاه بنده ، فكر و ذكر و تلاش و همّتش اطاعت امر و نهى خدا شد ، مجادله و فخرفروشى به مردم را به كار خود راه نمىدهد . چون خداوند بندهء خود را به اين سه چيز گرامى بدارد ، دنيا ، ابليس و همه مخلوقات بر وى سهل و آسان مىگردد ؛ دنيا را براى زياده اندوزى و فخرفروشى نمىخواهد و آن‌چه را مردم دارند ، براى قدرتمند شدن و برترىطلبى ، آرزو نمىكند و روزگارش را به بطالت و مخالفت با حق نمىگذراند و اين اولين درجهء تقواست كه خداوند متعال فرمود : ( آن سراى آخرت است ، آن را براى كسانى مقرر كرديم كه در زمين ارادهء برترى و تباهى نكنند و سرانجام ( نيكو ) از آن پرهيزكاران است . ) عرض كردم : « يا اباعبداللَّه ! مرا توصيه و پندى بفرما . » فرمود : « تو را به نُه چيز سفارش مىكنم و اين‌ها توصيهء من به كسانى است كه سير الى اللَّه را اراده نموده‌اند و از خداوند مىخواهم كه تو را در عمل به آن‌ها موفق فرمايد :\r\nسه مورد در رياضت نفس و تربيت آن است ، سه مورد در زمينهء حلم و بردبارى است و سه مورد در زمينهء علم . اين‌ها را به خاطر بسپار و از اين‌كه در عمل به آن‌ها سستى به خود راه دهى ، بر حذر باش . » عنوان مىگويد : « دلم را براى آن‌ها آماده كردم . » حضرت فرمود :\r\n« امّا سه توصيه كه براى رياضت و تربيت نفس است : از خوردن آن‌چه ميل ندارى ، بپرهيز كه موجب حماقت و كودنى است و جز در هنگام گرسنگى چيزى مخور و هرگاه چيزى خوردى ، از حلال و با نام خدا همراه باشد و سخن پيامبر - صلّى اللَّه عليه وآله وسلّم - را به ياد آر كه فرمود : آدمى هيچ ظرفى را پُر نكرده است كه از پر كردن شكمش بدتر و زيانبارتر باشد ، پس هرگاه چاره‌اى جز خوردن نبود ، يك سوم آن را براى خوراكى و يك سوم براى آشاميدن و يك سوم را براى راحتى نفَس اختصاص بده .\r\nامّا آن سه سفارشى كه در زمينهء حلم است : اگر كسى به تو گفت : اگر يكى بگويى ده تا مىشنوى ، بگو تو اگر ده تا بگويى يكى هم نخواهى شنيد و هر كس به تو دشنام داد ، بگو :\r\nاگر آن‌چه مىگويى راست است ، از خداوند مىخواهم كه مرا ببخشد و بيامرزد و اگر\r\n\r\n","description":"","footnote":"","page_name":" 11 ","page_number":12},
  {"content":"\r\n\r\nآن‌چه مىگويى دروغ است ، از خدا مىخواهم كه تو را ببخشد و بيامرزد و هر كس تو را به ستم و حقه و بدخواهى تهديد كرد ، تو او را به خيرخواهى و دستگيرى بشارت ده .\r\nامّا آن سه كه در زمينهء علم است : آن‌چه را نمىدانى از دانشمندان بپرس و از اين‌كه براى آزار دادن و آزمودن بپرسى ، برحذر باش و بپرهيز از اين‌كه طبق رأى و نظر خودت عمل كنى و در هر كارى و هر مسيرى ، احتياط را پيشه كن و همان گونه كه از شير فرار مىكنى ، از فتوا دادن فرار كن و گردنت را براى مردم پل قرار مده . برخيز اى اباعبداللَّه ! آن‌چه خير تو بود ، در اختيارت قرار دادم . برخيز و ورد مرا از بين مبر ، من نسبت به نفس خود مراقبم و به آسانى آن را خرج نمىكنم و سلام و درود بر آن‌كه پيرو هدايت است . »\r\n\r\n","description":"","footnote":"","page_name":" 12 ","page_number":13},
  {"content":"\r\n\r\n\r\n20 فصل بيستم : فضيلت پارسايى و اين‌كه پارسايى تمام دين‌و نزديك كنندهء بنده به خداست\r\n\r\n","description":"","footnote":"","page_name":" 13 ","page_number":14},
  {"content":"\r\n . \r\n","description":"","footnote":"","page_name":" 14 ","page_number":15},
  {"content":"\r\n\r\nفصل بيستم\r\n« اى احمد ! بر تو باد به ورع و پارسايى كه همانا پارسايى سر ( ابتدا ) و پيكر و وسط ( متن ) و انتهاى دين است و پارسايى سبب نزديكى به خداست . »\r\n\r\n","description":"","footnote":"","page_name":" 15 ","page_number":16},
  {"content":"\r\n . \r\n","description":"","footnote":"","page_name":" 16 ","page_number":17},
  {"content":"\r\n\r\n\r\n137 ترغيب بر پارسايى و اين كه پارسايى تمام دين و سبب نزديكىبه خداوند متعال است\r\nاى احمد ! بر تو باد به پارسايى كه همانا پارسايى سرو پيكر وانتهاى دين است و انسان را به خداوند متعال نزديك مىكند .\r\nقرآن كريم\r\n1896 . « روى دل را حق گرايانه متوجه دين ساز و از مشركان مباش . »\r\n1897 . « بلكه آنان كه ستم كردند ، بدون آگاهى ، از هواى نفس خويش پيروى كردند ؛ پس آن را كه خدا گمراه نموده ، چه كسى هدايت مىكند ؟ و ايشان را ياورى نيست . پس حق گرايانه روى دل به دين خدا كن ، همان فطرت الهى كه خداوند مردم را بر آن خلق نموده ، خلقت خدا را تبديلى نيست ، اين همان دين استوار است ، ولى بيشتر مردم نمىدانند . ( به او روى آوريد ) در حالى كه از عمق جان متوجه او و بازگردانده به سوى او هستيد و تقواى او را پيشه كنيد و نماز بپاداريد و از مشركان نباشيد . »\r\n1898 . « در پذيرش دين ، هيچ اكراه و اجبارى نيست ، همانا هدايت از گمراهى ، ممتاز و قابل شناخت است ؛ پس هر كس به طاغوت كفر ورزد و به خدا ايمان آورد ، در حقيقت به رشتهء محكمى كه گسستنى در آن راه ندارد چنگ زده و خداوند شنوا و داناست . »\r\n1899 . « همانا ما كتاب را به حق بر تو نازل كرديم ؛ پس خالصانه خدا را بپرست كه همانا دين خالص وآلايش از آن اوست و كسانى كه غير از او دوست و پشتيبانى برگزيدند مىگويند : ما اين‌ها را جز براى آن‌كه ما را به خدا نزديك كنند ، نمىپرستيم . خداوند در آن‌چه اختلاف مىكنند ، بين ايشان حكم مىفرمايد و خداوند دروغگوى حق‌پوش را هدايت نمىفرمايد . »\r\n\r\n","description":"","footnote":"","page_name":" 17 ","page_number":18},
  {"content":"\r\n . \r\n","description":"","footnote":"","page_name":" 18 ","page_number":19},
  {"content":"\r\n\r\nحديث\r\n1900 . امام باقر - عليه‌السّلام - مىفرمايد : « سخت‌ترين و محكمترين نوع عبادت ، پارسايى است . »\r\n1901 . « ما را با پارسايى يارى كنيد ، همانا هر يك از شما خدا را با ورع و پارسايى ملاقات كند ، نزد خداوند برايش گشايشى است . خداوند عزوجل مىفرمايد :  وَ مَنْ يُطِعِ اللَّهَ وَ الرَّسُولَ فَأُولئِكَ مَعَ الَّذِينَ أَنْعَمَ اللَّهُ عَلَيْهِمْ مِنَ النَّبِيِّينَ وَ الصِّدِّيقِينَ وَ الشُّهَداءِ وَ الصَّالِحِينَ وَ حَسُنَ أُولئِكَ رَفِيقاً  ( و كسانى كه از خدا و پيامبر اطاعت كنند ، در زمرهء كسانى خواهند بود كه خدا ايشان را گرامى داشته [ يعنى 
  ] با پيامبران و راستان و شهيدان و شايستگانند و آنان چه نيكو همدمانند . ) پس پيامبرو صدّيق و شهداو صالحان از ما هستند .\r\n1902 . از امام صادق - عليه‌السّلام - نقل شده است كه فرمود : « ما كسى را مؤمن به حساب نمىآوريم ، مگر اين‌كه در تمام امور از ما پيروى كند و ما را منظور داشته باشد .\r\nبدانيد ، از جمله موارد پيروى از دستورات ما رعايت پارسايى است ، پس خود را به آن بياراييد تا خدا بر شما رحم آورد و دشمنان ما را با پارسايى به سختى و عصبانيّت واداريد ، خداوند شما را بلند و موفّق مىكند . »\r\n1903 . امام كاظم عليه‌السّلام - فرمود : « چه بسيار مىشنيدم كه پدرم مىفرمود : هر كس كه زنان ، در سراپرده و خلوتشان از پارسايى و ورع او سخن نگويند ، از شيعيان ما نيست و هر كس در شهرى ده هزارنفرى ، كسى از او پارساتر پيدا شود ، از اولياى ما نيست . »\r\n1904 . از پيامبر - صلّى اللَّه عليه وآله وسلّم - نقل شده است : « برترين عبادت ، فقه و فهم دين است و برترين ديندارى ، ورع و پارسايى است . »\r\n1905 . از امام هادى - عليه‌السّلام - نقل شده است كه فرمود : « امام صادق - عليه‌السّلام - فرمود : بر شما باد به ورع و پارسايى كه آن همان مرامى است كه ما از آن جدا نمىشويم و خدا را به واسطهء آن مىپرستيم و از دوستانمان آن را مىخواهيم ، ما را با درخواست شفاعت ميازاريد . »\r\n1906 . از امام صادق - عليه‌السّلام - در مناجات خداوند متعال با حضرت موسى - عليه‌السّلام - نقل شده است : « اى موسى ! هيچ كس به واسطهء چيزى مثل پرهيز از\r\n\r\n","description":"","footnote":"","page_name":" 19 ","page_number":20},
  {"content":"\r\n . \r\n","description":"","footnote":"","page_name":" 20 ","page_number":21},
  {"content":"\r\n\r\nآن‌چه حرام كرده‌ام ، به من نزديك نمىشود ، همانا بهشت جاودان و سرسبز خويش را به ايشان مىبخشم و هيچ‌كس را با آن‌ها شريك نمىسازم . »\r\n1907 . در حديث ابوذر آمده است : « اى اباذر ! اصل و اساس دين ، پرهيزكارى و اوج آن اطاعت است . »\r\nبيان\r\nدر قرآن كلمهء تقوا به شكلهاى مختلف و در موارد بسيار به كار برده شده ، اما كلمهء ورع اصلًا استفاده نشده است ؛ امّا در گفتار معصومين - عليهم‌السّلام - هر دو كلمه وجود دارد و تعبير ورع و پرهيز از محرمات الهى ، بيش‌تر به‌كار رفته است ، مگر در اين حديث كه لفظ تقوا ، اصلًا نيامده است و كلمهء ورع نيز در موردى اعم و فراگيرتر نسبت به آن‌چه در روايات آمده ، استعمال شده است و شايد منظور از آن مراحل و درجات ، تقوا باشد .\r\nگواه اين بيان ، آيات و رواياتى است كه در توضيح عبارت « بر تو باد به ورع و پرهيزكارى . » ذكر شد و نيز عبارات و بياناتى كه در دو فصل آينده خواهد آمد .\r\nخداوند سبحان در اين بخش از حديث و دو فصل آينده ، آثار و فوايدى را براى ورع ذكر فرموده ، مانند اين‌كه آن را سروپيكر و ابتدا و متن و انتهاى دين و سبب نزديكى به خداوند و زيور مؤمن و ستون و تكيه‌گاه دين و به مثابه سفينه نجاتش و گشايندهء درهاى عبادت به روى بنده و موجب بزرگداشت او نزد مردم و نزديكى و وصولش به خداوند سبحان قرار داده است .\r\nاز مجموع اين مطالب روشن مىشود كه مقصود از ورع ، تنها پرهيز از محرمات الهى نيست ؛ بلكه منظور معناى لغوى عام و فراگير آن يعنى : دورى از تمام چيزهايى است كه با فطرت توحيدى و قرآن و سنت و عقل سليم مخالف است ، چنان كه مقصود از لفظ تقوا در قرآن نيز همان معناى عام و فراگيرى است كه تمام مواردى كه\r\n\r\n","description":"","footnote":"","page_name":" 21 ","page_number":22},
  {"content":"\r\n . \r\n","description":"","footnote":"","page_name":" 22 ","page_number":23},
  {"content":"\r\n\r\nبايد از آن پرهيز شود را در بر مىگيرد . از همين رو در توضيح عبارات « اى احمد ! اگر مىخواهى پرهيزكارترين مردم باشى در دنيا زاهد باش . » و « كرامت و بزرگوارى كه خوارى به آن راه ندارد . » و « پرهيز و ورعى كه ميل و رغبت به دنيا را به دنبال ندارد . » ، آيات تقوا و رواياتى كه بيانگر اين بخش از حديث است نيز آورده شده است .\r\nاما اين‌كه ورع ، اصل و اساس و آغاز و پيكره و انتهاى دين معرفى شده ، ممكن است مقصود خداوند متعال اين باشد كه دين ، تماماً ورع و پارسايى است يا از آن‌جا كه در كلام الهى از لفظ دين ، فطرت اراده شده ، بر بنده واجب است ، در هر مرتبه‌اى از مراتب ايمان و يقين كه باشد ( علم اليقين ، عين اليقين ، و حق اليقين ) ، ورعى مناسب و مقتضى آن مرتبه داشته باشد . در جملات پيشين نيز روشن شد منظور از ورع ، پرهيز از تمام چيزهايى است كه مخالف فطرت است و اين ، نكته‌اى بسيار ظريف و شايستهء تأمل است . از طرفى ورع ، موجب نزديكى و تقرب به خداوند متعال است ؛ زيرا هر كس كار مخالف فطرت توحيدى را ترك كرده و به تناسب و مقتضاى فطرت عمل كند ، به فطرت نزديك شده و هر كه به فطرت نزديك شود ، در واقع به خداوند متعال تقرب ، پيدا نموده است .\r\nخداوند متعال در قرآن شريف ، ما را به توجه و نزديكى به فطرت امر فرموده است .\r\nآيه شريفهء « پس روى دل ، حق‌گرايانه به سمت دين كن ؛ فطرتى كه خداوند مردم را بر آن خلق فرموده است ، خلقت خدا را تغيير و تبديلى نيست ، اين همان دين محكم است ، امّا بيشتر مردم نمىدانند . »\r\nنيز : « در حقيقت به رشتهء محكمى كه گسستى در آن نيست ، چنگ زده است » ، به همين تقرّب اشاره مىفرمايد . « 1 »\r\n\r\n\r\n","description":"","footnote":"\r\n( 1 ) . نيز ، ر . ك : بخش 27 .\r\n","page_name":" 23 ","page_number":24},
  {"content":"\r\n . \r\n","description":"","footnote":"","page_name":" 24 ","page_number":25},
  {"content":"\r\n\r\n\r\n21 فصل بيست و يكم : ورع ، زينت مؤمن ، ستون دين و سبب نجات است\r\n\r\n","description":"","footnote":"","page_name":" 25 ","page_number":26},
  {"content":"\r\n . \r\n","description":"","footnote":"","page_name":" 26 ","page_number":27},
  {"content":"\r\n\r\nفصل بيست و يكم\r\n« اى احمد ! پارسايى زينت مؤمنان و تكيه‌گاه دين است ، و مَثل آن مَثل كشتىاست ، همانطور كه از خطر دريا جز آن كس كه درون كشتى است نجات نيابد ؛ زاهد نيز در اين دنيا جز از راه پارسايى نجات نمىيابد . »\r\n\r\n","description":"","footnote":"","page_name":" 27 ","page_number":28},
  {"content":"\r\n . \r\n","description":"","footnote":"","page_name":" 28 ","page_number":29},
  {"content":"\r\n\r\n\r\n138 ورع زينت مؤمن ، ستون دين و سبب نجات است\r\n« اى احمد ! پارسايى زينت مؤمنان و تكيه‌گاه دين است ، و مَثل آن مَثل‌كشتىاست ، همانطور كه از خطر دريا جز آن كس كه درون كشتى است نجات‌نيابد ؛ زاهد نيز در اين دنيا جز از راه پارسايى نجات نمىيابد . »\r\nقرآن كريم\r\n1908 . « بگو من مىترسم كه اگر پروردگارم را نافرمانى كنم ، به عذاب روز قيامت دچار شوم . بگو من خدا را در حالى عبادت مىكنم كه دينم را براى او خالص نموده‌ام . »\r\n1909 . « و هر مرد و زنى كه كار شايسته انجام دهد - به شرط ايمان - به بهشت وارد مىشوند و ذرّه‌اى ستم نمىبينند و چه كسى در ديندارى بهتر و برتر از كسى است كه روى دل به سوى خدا كرده و دل به او سپرده است ، در حالى كه او نيكوكار است و حق‌گرايانه از دين ابراهيم پيروى مىكند ؟ و خداوند ابراهيم را دوست خويش گرفته است . »\r\n1910 . « اى كسانى كه ايمان آورده‌ايد هريك از شما از دينش برگردد ، پس به زودى خداوند گروهى را جايگزين مىكند كه دوستشان مىدارد و آن‌ها هم او را دوست مىدارند . »\r\nحديث\r\n1911 . عمروبن سعيد بن هلال ثقفى مىگويد : به امام صادق - عليه‌السّلام - عرض كردم :\r\nمن هر چند سال يك بار بيشتر شما را ديدار نمىكنم پس چيزى بفرماييد كه به آن عمل كنم . حضرت فرمود : « تو را به تقواى خداوند و ورع و پارسايى و تلاش براى او سفارش مىكنم و بدان كه تلاشى كه در آن ورع نباشد ، سودى ندارد . »\r\n\r\n","description":"","footnote":"","page_name":" 29 ","page_number":30},
  {"content":"\r\n . \r\n","description":"","footnote":"","page_name":" 30 ","page_number":31},
  {"content":"\r\n\r\n1912 . يزيد بن خليفه مىگويد : امام صادق - عليه‌السّلام - ما را موعظه كرد و به زهد ورزيدن فرمان داد و سپس فرمود : « بر شما باد به ورع ، هيچ كس جز با ورع به آن‌چه نزد خداست ، دسترسى پيدا نمىكند . »\r\n1913 . از امام باقر - عليه‌السّلام - نقل شده است : « خداوند بزرگ فرمود : اى فرزند آدم ! از آن‌چه بر تو حرام كردم بپرهيز تا پارساترين مردم باشى . »\r\n1914 . ابى اسامه مىگويد : شنيدم امام صادق - عليه‌السّلام - مىفرمود : « بر تو باد به تقوا ، ورع ، تلاش ، راستگويى ، اداى امانت ، خوش خلقى ، حسن همجوارى و بر شما باد كه با غير زبانتان مردم را به خود دعوت كنيد و مايه زينت و افتخار ما باشيد و مايهء ننگ نباشيد . »\r\n1915 . فضيل بن عياض مىگويد : به امام صادق - عليه‌السّلام - عرض كردم : در بين مردم چه كسى پارسا و اهل ورع است ؟ امام - عليه‌السّلام - فرمود : « آن‌كه از حرامهاى خدا پرهيز كرده و دورى جويد ؛ پس هرگاه كسى از شبهات ، بدون اين‌كه بفهمد به حرام مىافتد پرهيز نكند و وقتى منكرى ببيند ، از آن نهى نكند ، در حالى كه بر اين نهى تواناست ، در واقع دوست دارد خدا نافرمانى شود و چنين كسى به دشمنى و جنگ با خدا برخاسته است و هر كس پايدارى ستمكاران را دوست داشته باشد ، در حقيقت دوست دارد خدا را نافرمانى كند ، همانا خداوند خود را بر هلاك ستمكاران ستوده و فرموده است : « پس نسل ستمكاران قطع و پشتشان درهم شكست و سپاس سزاوار خداوند عالميان است . »\r\n1916 . ابان بن سويد از امام صادق - عليه‌السّلام - نقل مىكند كه در پاسخ سؤال : چه چيزى بنده را در ايمانش ثابت مىدارد ؟ فرمود : « آن‌چه او را در ايمان ثابت مىدارد ، ورع است و آن‌چه او را از ايمان خارج مىكند ، طمع است . »\r\n1917 . از اميرالمؤمنين عليه‌السّلام - نقل شده است : سپاسگزارى در برابر هر نعمتى ، پرهيز از آن چيزهايى است كه خداوند حرام فرموده است . »\r\n1918 . خيمثه مىگويد : بر امام باقر - عليه‌السّلام - وارد شدم تا با آن حضرت خداحافظى كنم . حضرت فرمود : « سلام ما را به دوستانمان برسان و آن‌ها را به تقواى خداوند بزرگ سفارش كن . اى خيثمه به آن‌ها بگو تا بدانند كه ما جز به واسطهء عملشان در پيشگاه خدا ، دستگير آن‌ها نيستيم و جز با ورع ، به ولايت ما\r\n\r\n","description":"","footnote":"","page_name":" 31 ","page_number":32},
  {"content":"\r\n . \r\n","description":"","footnote":"","page_name":" 32 ","page_number":33},
  {"content":"\r\n\r\nنمىرسند و پرحسرت‌ترين مردم در روز قيامت كسى است كه عدالت را توصيف كرده و خود با آن مخالفت كند . »\r\n1919 . در حديث ابوذر آمده است : « اى اباذر ! پارسا باش تا عابدترين مردم باشى و بهترين چيز در دين شما ورع است . »\r\n1920 . در همان حديث آمده است : « اهل ورع و زهد در دنيا حقيقتاً اولياى خدا هستند . »\r\nبيان\r\nدر فصل گذشته دربارهء معنى ورع به تفصيل بحث شد و اينك علاوه بر آيات و روايات پيشين به تبيين اين نكته پرداخته مىشود كه چگونه ممكن است ورع ، زينت مؤمن ، ستون و تكيه گاه دين و همچون كشتى نجات باشد .\r\nامّا اين‌كه ورع زينت مؤمن است ، از اين روست كه زينت هر چيزى ، متناسب با آن است و زينت مؤمن ، عمل به چيزى است كه فطرت و كتاب و سنت و عقل به آن فرا مىخواند . پس اگر انسان از چيزى كه مخالف اين‌هاست پرهيز نمود ، با چيزى شايستهء شأن و منزلت خويش زينت يافته و آراسته شده است .\r\nامّا اين‌كه ورع ستون دين است از اين جهت است كه دين ، همان فطرت است و كتاب و سنت و عقل در واقع دعوت كنندهء به فطرتند ، پس هرگاه بنده اهل ورع شد ، در حقيقت دين خود را برپاداشته و اگر اهل ورع نشد ، آن را نابود كرده است .\r\nامّا علت اين‌كه ورع به كشتى نجات تشبيه شده است اين است كه انسان زاهد نسبت به دنيا با پرهيز از مهلكه‌هاى عالم طبيعت ، از آن‌چه او را در گرداب‌هاى هلاك اخروى و معنوى مىافكند ، نجات مىيابد و از عمل بر خلاف مسير فطرت الهى دورى مىجويد .\r\n\r\n","description":"","footnote":"","page_name":" 33 ","page_number":34},
  {"content":"\r\n . \r\n","description":"","footnote":"","page_name":" 34 ","page_number":35},
  {"content":"\r\n\r\n\r\n22 فصل بيست و دوم : ورع ، سبب گشوده شدن درهاى عبادت بر روى بنده‌و موجب رسيدن بنده به خداوند متعال مىباشد .\r\n\r\n","description":"","footnote":"","page_name":" 35 ","page_number":36},
  {"content":"\r\n . \r\n","description":"","footnote":"","page_name":" 36 ","page_number":37},
  {"content":"\r\n\r\nفصل بيست و دوم\r\n« اى احمد ! پارسايى درهاى عبادت را به روى بنده مىگشايد ، ( درهاى آسمان را مىگشايد ، هم‌چنان‌كه به روى فرشتگان گشوده مىشود . ) و او بدين سبب ، هم در نزد خلق ، مكرّم و گرامى خواهد بود و هم به خداوند متعال مىپيوندد . »\r\n\r\n","description":"","footnote":"","page_name":" 37 ","page_number":38},
  {"content":"\r\n . \r\n","description":"","footnote":"","page_name":" 38 ","page_number":39},
  {"content":"\r\n\r\n\r\n139 ورع ، سبب گشوده شدن درهاى عبادت بر روى بنده‌و موجب كرامتش نزد مردم مىشود\r\n« اى احمد ! ورع ، درهاى عبادت را بر روى بنده مىگشايد ( يا درهاى آسمان راهمان‌طور كه بر ملائكه مىگشايد ) ، پس بنده نزد مخلوقات ، كرامت مىيابد . »\r\nقرآن كريم\r\n1921 . « خداوند به آن گروه از شما كه ايمان آورده و عمل شايسته انجام دهند ، وعده داده است كه آنان را در زمين جانشينى دهد ، همانطور كه كسانى را كه پيش از ايشان بودند ، جانشينى داد و دينشان را كه به آن خرسندند ، قدرت و پايدارى بخشد و ترسشان را به امنيت تبديل نمايد ، تا او را بپرستند و چيزى را شريك او قرار ندهند و هر كس بعد از آن كفر بورزد ، از جمله فاسقان است . »\r\nحديث\r\n1922 . حضرت سجاد - عليه‌السّلام - فرمود : « ورع ، نظام و چارچوبه عبادت است ؛ اگر ورع از بين برود ، ديانت از ميان مىرود ؛ چنان‌كه اگر رشتهء اتصال بگسلد ، نظم و ترتيب مهره‌ها از هم مىپاشد . »\r\n1923 . اميرالمؤمنين - عليه‌السّلام - فرمود : « هر كس طالب عزّت بدون قوم و قبيله ، هيبت و شوكت بدون قدرت ، سلطنت و بىنيازى بدون مال و اطاعت بدون بذل و بخشش است ، بايد از خوارى و خفّت نافرمانى خدا به عزّت اطاعت او پناه بَرد تا تمام آن‌ها را پيدا كند . »\r\n1924 . از اميرالمؤمنين - عليه‌السّلام - نقل شده است : « ورع ، بنيان تقواست . »\r\n1925 . « ورع ، دين را اصلاح و نفس را حفظ مىكند و مروّت و جوانمردى را زينت مىبخشد . »\r\n\r\n","description":"","footnote":"","page_name":" 39 ","page_number":40},
  {"content":"\r\n . \r\n","description":"","footnote":"","page_name":" 40 ","page_number":41},
  {"content":"\r\n\r\n1927 . « نتيجهء ورع ، اصلاح نفس و دين است . »\r\n1928 . « توشهء انسان براى آخرت ، ورع و تقواست . »\r\n1929 . « بر تو باد به ورع كه ياور دين و خلق نيكوى مخلصان است . »\r\n1930 . « هر كس ورع پيشه كند ، عبادتش نيكو شود . »\r\n1931 . « هر كس ورعش اندك باشد ، دلش مرده است . »\r\n1932 . « ورع ، سپر بدىهاست . »\r\n1933 . « هر كس از ورع خالى شود ، دينش را تباه كرده است . »\r\n1934 . « پيراستگى از پستىها با ورع ممكن است . »\r\n1935 . « انسان مؤمن ، با ورع پاك مىشود . »\r\nبيان\r\nچنان كه گذشت ، ورع - به معنى فراگير آن - ، سبب گشايش درهاى عبادت بر روى بندهء جوياى كمال انسانى مىشود ، از همين رو هر كس هر درجه‌اى از كمال را كه طالب است ، ناگزير بايد از راه عبوديت خداوند سبحان به آن برسد . از آن جا كه دين فقط به عبادات ظاهرى منحصر و محدود نمىشود ، در مسير جستجوى كمال بايستى تمام امور زندگى مادّى و بر طبق مقررات دينى ، ورع به طور كامل رعايت و تمام حركات و سكنات ، مطابق موازين عبوديت باشد و از مخالفت با آن‌ها پرهيز گردد . در اين صورت است كه پرده‌هاى غفلت از برابر دل كنار مىرود و چنين بنده‌اى در تمام لحظات ، روى دل را به سوى فطرت الهى مىگرداند ، همان فطرتى كه خداى سبحان فرمود :\r\n« روى دل را حق‌گرايانه به سوى دين بگردان ، همان فطرتى كه خداوند مردم را بر آن خلق كرده است . » و اين همان معنى عبوديت حقيقى و رسيدن به كمال نفسانى انسان است و در دنبالهء روايت به آن اشاره شده است : « و به واسطهء آن ، به خدا\r\n\r\n","description":"","footnote":"","page_name":" 41 ","page_number":42},
  {"content":"\r\n . \r\n","description":"","footnote":"","page_name":" 42 ","page_number":43},
  {"content":"\r\n\r\nمىرسد . » ، با اين بيان چگونگى بازشدن درهاى عبادت بر روى بندهء اهل ورع روشن مىشود .\r\nامّا كرامت يافتن انسان به سبب ورع در ميان خلق ، به دليل سلوك گفتارى ، كردارى و اخلاقى اوست كه متناسب با فطرتى است كه باطن هر انسانى مطابق آن آفريده شده و آن را دوست مىدارد ، اگر چه ممكن است در ظاهر با آن مخالفت نمايد ، چنان كه خداوند متعال مىفرمايد : « خلقت خدا را تبديل و دگرگونى نيست ، اين همان دين استوار است . » اين مطلب جداً شايستهء تدبر و دقت است .\r\n\r\n140 ورع ، سبب رسيدن بنده به خداوند سبحان است\r\n« و به سبب آن به خداوند بزرگ مىرسد . »\r\nحديث\r\n1936 . از پيامبر - صلّى اللَّه عليه وآله وسلّم - نقل شده است كه فرمود : « خداوند متعال در آسمان هفتم ، فرشته‌اى منصوب فرموده كه داعى نام دارد ، پس هرگاه ماه رجب فرا مىرسد ، هرشب تا صبح ندامىدهد : « خوشا به حال ذاكران و يادكنندگان حق ، خوشا به حال فرمانبرداران و خداوند مىفرمايد : من همنشين آنم كه با من همنشينى كند و فرمانبردار كسى هستم كه از من فرمانبردارى كند . . . هركس به من چنگ زند به من رسيده است . »\r\n1937 . در حديثى طولانى از امام صادق عليه‌السّلام - نقل شده است : « خداوند متعال پيامبرش صلّى اللَّه عليه وآله وسلّم - را به معراج برد ، پس جبرئيل اذان گفت . . . هنگامى كه پيامبر تكبيرةالاحرام گفت ، خداوند عزوجل فرمود : اكنون به وصال من رسيدى ، پس مرا به نامم بخوان . پيامبر فرمود : بسم اللَّه الرحمن الرحيم . . . »\r\n1938 . از امام حسن عسگرى عليه‌السّلام - نقل شده است كه فرمود : « وصول و\r\n\r\n","description":"","footnote":"","page_name":" 43 ","page_number":44},
  {"content":"\r\n . \r\n","description":"","footnote":"","page_name":" 44 ","page_number":45},
  {"content":"\r\n\r\nرسيدن به خداوند بزرگ ، سفرى است كه جز با سوار شدن بر مركب شب ميسّر نيست ، آن‌كه صلاحيت منع را نداشته باشد ، صلاحيت دهش را ندارد . »\r\nدعا\r\n1939 . در مناجات المريدين : « و ديدار تو ، نور چشم من و وصال تو ، خواهش دل من است . »\r\n1940 . در مناجات المحبين : « از تو دوستى خودت و دوستى آن‌كه تو را دوست دارد و دوستى هر عملى كه مرا به قرب و وصال تو مىرساند درخواست مىكنم . »\r\n1941 . در مناجات المفتقرين : « و حرارت درونم را جز وصال تو فرو نمىنشاند و آرام نمىبخشد . »\r\n1942 . در مناجات شعبانيه : « پروردگارا ! كمال گسستگى از غير و پيوستگى به خودت را به من عنايت فرما . . . تا اين‌كه ديدگان ، دل حجاب‌هاى نورانى را از هم به درد و به سرچشمهء عظمت و بزرگى برسد و ارواح ، به سراپردهء دست نيافتنى و پاك تو در آويزد . »\r\n1943 . در دعاى كميل : « گيرم كه بر عذاب تو صبور باشم ، چگونه بر فراقت صبر كنم ؟ »\r\n1944 . در دعاى عرفه : « مرا به خدمتى بگمار كه به وصال تو برساند . »\r\n1945 . در همان دعا : « از تو وصال تو را مىطلبم . »\r\nبيان\r\nمنظور از ذكر اين روايات و ادعيه و نيز متونى كه در توضيح جملات مشابه حديث نظير : « و نزديكى و قربى كه بُعدى در آن راه نداشته باشد . » آمد ، اولًا : از ميان برداشتن بيگانگى و پرهيز نابجا از بكارگيرى اين كلمات و دفع اين توهم است كه آن‌ها از ساخته‌ها و بافته‌هاى گروه خاصى هستند و ثانياً : شناخت معانى اين الفاظ\r\n\r\n","description":"","footnote":"","page_name":" 45 ","page_number":46},
  {"content":"\r\n . \r\n","description":"","footnote":"","page_name":" 46 ","page_number":47},
  {"content":"\r\n\r\nاست كه از سوى معصومين - عليهم‌السّلام - وارده شده و ثالثاً : توجه دادن به منظورى است كه آن بزرگواران از اين الفاظ و تعبيرات داشته‌اند .\r\nكلمهء قرب ، در برابر بُعد و وصل ، در برابر هجران و فراق استعمال مىشود . وصول نيز به معناى شدت قرب و نزديكى و دوام آن است ، بر خلاف قرب كه در آن دوام و استمرار نيست .\r\nاز طرفى - به نص كتاب و سنت - خداوند سبحان از خلق دور نيست تا ما بخواهيم به او نزديك شويم و او از آن‌ها كنار نيست تا ما قرب و وصول به او را تحصيل كنيم ، بلكه مقصود از اين الفاظ و تعبيرات در كتاب و سنت اين است كه فرو رفتن در عالم طبيعت و شهوات ، موجب روگردانى از فطرت يعنى خداوند سبحان مىشود و در نتيجه درون ، تيره و تار شده ، از نور و روشنايى فطرى در حجاب واقع مىشود . بازگشت به اين صفا و نورانيت اوّليه محتاج چند امر است ، از آن جمله ورعى است كه خداوند سبحان در فصول بيستم تا بيست و دوم حديث به آن اشاره فرموده است كه هرگاه بنده - به معنايى كه سابقاً گفته شد - اهل ورع شود ، به صفا و نورانيّت اوّليه بر مىگردد و اين بازگشت ، قرب و وصل و نزديكى به خداوند سبحان ناميده مىشود .\r\nبنابراين لازم است ، خوانندهء محترم توجه و تعمق دقيق كند و از اين الفاظ نهراسد و گمان نكند كه خداوند نسبت به خلقش در كنارى واقع شده يا خلق از خدا خالى است .\r\n\r\n","description":"","footnote":"","page_name":" 47 ","page_number":48},
  {"content":"\r\n . \r\n","description":"","footnote":"","page_name":" 48 ","page_number":49},
  {"content":"\r\n\r\n\r\n23 فصل بيست و سوم : فضيلت شناخت خداوند و اين‌كه اين شناخت سبب‌خشوع بنده در برابر پروردگار مىشود و بيان‌خشوع تمام اشيا در برابر كسى كه براى خداوندخشوع مىكند .\r\n\r\n","description":"","footnote":"","page_name":" 49 ","page_number":50},
  {"content":"\r\n . \r\n","description":"","footnote":"","page_name":" 50 ","page_number":51},
  {"content":"\r\n\r\nفصل بيست و سوم\r\n« اى احمد ! هيچ بنده‌اى مرا نشناخت مگر اين‌كه در برابر من فروتن و خاشع شد و هيچ بنده‌اى در برابر من چنين نشد مگر اين‌كه همه چيز در برابرش خاضع و خاشع گشت . »\r\n\r\n","description":"","footnote":"","page_name":" 51 ","page_number":52},
  {"content":"\r\n . \r\n","description":"","footnote":"","page_name":" 52 ","page_number":53},
  {"content":"\r\n\r\n\r\n141 فضيلت شناخت و معرفت خداوند متعال و سببيت آن براى خشوع در برابر خداوند سبحان\r\n« هيچ بنده‌اى مرا نشناخت ؛ مگر اين‌كه در برابر من خاشع و رام شد . »\r\nحديث\r\n1946 . از امام صادق عليه‌السّلام - نقل شده است كه اميرالمؤمنين - عليه‌السّلام - فرمود :\r\n« خدا را به خدا بشناسيد . »\r\n1947 . از اميرالمؤمنين - عليه‌السّلام - سؤال شد : پروردگارت را به چه وسيله شناختى ؟\r\nفرمود : « با آن چه خودش را به من شناساند . » عرض شد : چگونه خودش را به تو شناساند ؟ فرمود : « هيچ صورتى شبيه او نيست ، با حواس درك نمىشود ، با مردم سنجيده نمىشود ، در عين دورى نزديك است و در عين نزديكى دور است ، برتر از هر چيزى است و گفته نمىشود چيزى بالا و برتر از اوست ، مقابل هر چيزى است و گفته نمىشود كه برابر و مقابلى دارد ، داخل در همه چيز است ، امّا نه مثل داخل بودن چيزها در هم و خارج از همه چيز است ، امّا نه مثل خارج بودن چيزها از هم ، منزّه است آن‌كه اين‌گونه است و غير او اين‌گونه نيست . هر چيزى را آغازى است . »\r\n1948 . منصور بن حازم مىگويد : به امام صادق - عليه‌السّلام - عرض كردم : « من با گروهى مناظره كردم و به آن‌ها گفتم خداوند بزرگ ، بزرگتر و برتر از آن است كه به خلقش شناخته شود ، بلكه بندگان به خداوند شناخته مىشوند . حضرت فرمود : « خداوند تو را رحمت كند . »\r\n1949 . مردى خدمت رسول خدا - صلّى اللَّه عليه وآله وسلّم - شرفياب شده و پرسيد :\r\nسرچشمه و منشأ دانش چيست ؟ حضرت فرمود : « معرفت خداوند تبارك و تعالى ، آن گونه كه حق معرفت اوست . » مرد سؤال كرد : حق معرفت او چگونه است ؟\r\n\r\n","description":"","footnote":"","page_name":" 53 ","page_number":54},
  {"content":"\r\n . \r\n","description":"","footnote":"","page_name":" 54 ","page_number":55},
  {"content":"\r\n\r\nحضرت فرمود : « اين‌كه او را بدون نمونه و نظير بدانى و به عنوان خداى يگانه بشناسى ؛ خدايى كه خالق ، قادر ، اوّل ، آخر و ظاهر و باطن است ، همتا و مثل و مانندى ندارد . اين است معرفت خداوند آن گونه كه بايد . »\r\n1950 . ابن ابى عمير از يكى از ائمه - عليهم‌السّلام - نقل مىكند : بعضى از شما نمازش از ديگران بيشتر است ، بعضى حجّش از ديگران بيشتر است ، بعضى صدقه‌اش از ديگران بيشتر است ، بعضى روزه‌اش از ديگران بيشتر است ، امّا برترين شما كسى است كه معرفتش از ديگران برتر باشد . »\r\n1951 . زراره مىگويد : به امام صادق عليه‌السّلام - عرض كردم : خداوند امورت را به سرانجام شايسته منتهى سازد ، در مورد آيه  ( فِطْرَتَ اللَّهِ الَّتِي فَطَرَ النَّاسَ عَلَيْها )  چه مىفرماييد ؟ حضرت فرمود : « خداوند ، هنگام پيمان گرفتن بر معرفتش ، ايشان را بر شاكلهء توحيد خلق كرد تا گواهى دهند كه او پروردگارشان است . » زراره مىگويد ، گفتم : مردم هم با خدا سخن گفتند ؟ حضرت سر به زير انداخت و سپس فرمود : « اگر اين‌طور نبود ، نمىدانستند پروردگار و رازقشان كيست . »\r\n1952 . از اميرالمؤمنين - عليه‌السّلام - نقل شده است كه فرمود : « سرآغاز دين ، معرفت اوست و كمال معرفت ، تصديق اوست و كمال تصديق ، يگانه دانستن او و كمال يگانه دانستن او ، اخلاص براى او و كمال اخلاص براى او ، نفى صفات از اوست ؛ زيرا هر صفتى گواه است كه غير از موصوف است و هر موصوفى گواه است كه غير از صفت خويش است . . . »\r\nدعا\r\n1953 . در دعاى ابى حمزه : « تو را به تو شناختم و تو مرا بر وجود خودت راهنمايى كردى و به سوى خود فراخواندى و اگر تو نبودى من نمىدانستم تو كه هستى . »\r\n1954 . در دعاى روز عرفه : « تو هستى كه نور را در دلهاى اولياى خودت تاباندى تا تو را شناختند و به يگانگى پرستيدند . »\r\n1955 . در همان دعا : « تو خدايى هستى كه غير تو خدايى نيست ، براى هر چيز\r\n\r\n","description":"","footnote":"","page_name":" 55 ","page_number":56},
  {"content":"\r\n . \r\n","description":"","footnote":"","page_name":" 56 ","page_number":57},
  {"content":"\r\n\r\nآشنايى ، هيچ چيز نسبت به تو در جهل نيست و تو خدايى هستى كه در هر چيزى براى من شناخته شده‌اى ؛ پس تو را در هر چيزى ظاهر و آشكار يافتم و تو براى هر چيزى آشكارى . »\r\nبيان\r\nالفاظ معرفت ، قرب ، وصل و خرق حجابها ( از هم دريدن حجاب‌ها ) و امثال آن‌ها در كلمات خداوند سبحان و ائمه - عليهم‌السّلام - براى موضوعى به كار رفته كه از نظر فطرى براى انسان حاصل است ، امّا به علت فرورفتن در ماديات و غرق شدن در زر و زيور دنيا و پيروى از هواى نفس ، نسبت به آن در حجاب قرار گرفته است و هرگز به اين معنى نيست كه هيچ كدام از آن‌ها در اصل براى انسان حاصل نبوده و بعداً از طريق عمل به آن‌ها دست يافته است . انسان ، با پيروى از پيامبران - عليهم‌السّلام - و حركت كردن بر طبق روش فطرى ايشان و با مجاهدات نفسانى و زحمات و رياضت‌هاى شرعى ، مىتواند از اين حجاب خارج شود و حجاب وابستگىهاى بشرى را از پيرامون نفس به درد و با گسستن كامل از عالم طبيعت و پيوستن به حق ، كسى را كه همواره با او و مشهود او بوده - ولى انسان به او توجه نداشته است - ببيند .\r\nبرداشته شدن اين حجاب همان است كه معرفت ، قرب ، وصل ، لقا ، خرق حجب ، رؤيت و امثال آن ناميده مىشود و در اين صورت است كه براى بندهء عارف ، خشوع حقيقى نسبت به خداوند سبحان پيدا مىشود . « 1 »\r\n\r\n\r\n","description":"","footnote":"\r\n( 1 ) . براى توضيح بيش‌تر ، ر . ك : بخش 129 .\r\n","page_name":" 57 ","page_number":58},
  {"content":"\r\n . \r\n","description":"","footnote":"","page_name":" 58 ","page_number":59},
  {"content":"\r\n\r\n\r\n142 بيان خشوع تمام اشياء براى كسى كه در برابر خداوند متعال خاشع است\r\n« هيچ بنده‌اى براى من خاشع نشد ، مگر اين‌كه تمام اشياءدر برابر او خاشع شدند . »\r\nقرآن كريم\r\n1956 . « و ما از ناحيهء خود به داود فضيلتى داديم ( و گفتيم ) : اى كوه‌ها و پرندگان ، شما با داود همراهى كنيد و آهن را در دست او نرم كرديم و ( گفتيم كه ) زره را با محاسبات دقيق بساز و خود و قومت عمل شايسته انجام دهيد كه من ، به آن‌چه مىكنيد ، بينا هستم . »\r\n1957 . « و باد را مسخّر سليمان نموديم كه در هر صبح و عصر راه يك ماه بپيمايد و برگردد و معدن مس گداخته را براى او جارى ساختيم و بعضى از جنيّان به اذن پروردگار در خدمتش بودند و هر يك از آن‌ها از فرمان ما سرپيچيد ، از عذاب دوزخش بچشانيم ، آن جنيّان هر چه از كاخها و عمارات و معابد و ظروف بزرگان همچون : حوض‌ها و نقوش و ديگ‌هاى عظيم‌مستحكم درزمين كه‌او مىخواست ، برايش مىساختند ؛ اينك اى آل داود ! شكر و ستايش پروردگار را بجاى آوريد ، هرچند عدّهء اندكى از بندگان من شكر گزارند . »\r\n1958 . « عصايش را انداخت و ناگهان اژدهايى بزرگ شد و دستش را بيرون آورد و ناگهان روشن و درخشنده در برابر ديدگان مردم ، تابيدن گرفت . »\r\n1959 . « گفتيم : اى آتش ! بر ابراهيم سرد و سلامت شو ، پس نسبت به او قصد نيرنگ نمودند و ما آن‌ها را زيانكارترين افراد قرار داديم . »\r\n1960 . « پس به موسى وحى كرديم ، با عصايت به دريا بزن ؛ پس دريا شكافت و هر طرف آن مثل كوهى بزرگ شد و ديگران را به دريا آورديم و موسى و همراهانش همگى را نجات بخشيديم و سپس ديگران را غرق كرديم ، همانا در اين امر ، نشانى ( از قدرت حق ) است و اكثر آن‌ها ايمان آورنده نبودند . »\r\n\r\n","description":"","footnote":"","page_name":" 59 ","page_number":60},
  {"content":"\r\n . \r\n","description":"","footnote":"","page_name":" 60 ","page_number":61},
  {"content":"\r\n\r\nحديث\r\n1961 . امام صادق - عليه‌السّلام - فرمود : « همه چيز در برابر مؤمن ، فروتن و رام است . » سپس فرمود : « اگر دلش را براى خدا خالص كرده باشد ، خداوند همه چيز را از او مىترساند ، حتى حشرات و درندگان زمين و پرندگان آسمان . »\r\n1962 . از امام باقر - عليه‌السّلام - نقل شده است كه فرمود : « گويا اصحاب و ياران امام قائم عليه‌السّلام - را مىبينم كه شرق و غرب عالم را پر كرده‌اند ، هيچ چيز در عالم پيدا نمىشود ، مگر اين‌كه از آن‌ها اطاعت مىكند و حتّى درندگان و پرندگان وحشى نيز مطيع آن‌ها هستند ، همه چيز در روى زمين ، خواهان به دست آوردن رضايت آن‌هاست تا جايى كه قطعه‌اى از زمين بر قطعه ديگر افتخار مىكند و مىگويد : امروز ، مردى از ياران قائم - عليه‌السّلام - از روى من عبور كرد . »\r\nبيان\r\nخشوع و فروتنى اشياء در برابر انسان دو گونه است :\r\nاوّل : فروتنى و رام بودن تكوينى به تناسب طبيعت و رفتار عادى كه دارند ، به اين صورت كه منافع و آثار طبيعى خود را عرضه مىكنند ، اين نوع در تمام اشياء نسبت به انسان وجود دارد ، چه در حيوانات چه در گياهان و جمادات ، علف ، آب ، آتش و هوا و درياها و رودخانه‌ها ، ميوه‌ها و درختان و چوب و سنگ و چارپايان و كشتىها و . . . نيز خشوع و فروتنى و انسان براى بعضى انسانهاى ديگر هم از اين قبيل است .\r\nالبته توجه به اين نكته لازم است كه موجودات آثار و منافعى طبيعى دارند كه انسان آن‌ها را به كار مىگيرد و به تناسب طبيعت و ساختارشان از آن‌ها استفاده مىكند و همهء اين‌ها از يك نظر در برابر او رام و مطيع هستند . انسان نيز بيش از آثار و خواص و منافعى كه آن‌ها دارند قدرت تصرف و دخالت ديگرى در امر آن‌ها ندارد .\r\nدوم : فروتنى و رام بودن تكوينى ، در برابر بندگان صالح خدا و برگزيدگان و مقرّبان درگاه و در رأس آن‌ها پيامبران و اوصيا و ائمه - عليهم‌السّلام - كه در حقيقت\r\n\r\n","description":"","footnote":"","page_name":" 61 ","page_number":62},
  {"content":"\r\n . \r\n","description":"","footnote":"","page_name":" 62 ","page_number":63},
  {"content":"\r\n\r\nنوعى فروتنى و رام بودن بر خلاف طبيعت و مسير عادى ساختار آن‌هاست ، به‌مقتضاى اين فروتنى ، تمام موجودات - از بزرگ و كوچك ، آبزى و غير آبزى ، و آسمانى و زمينى - همه در اختيار ولى خدا و نسبت به ارادهء او رام هستند تا هر كار بخواهد با آن‌ها بكند و به اذن خداوند و ارادهء او ، هر حكمى در مورد آن‌ها جارى نمايد ، هر چند كه مخالف مجراى عادى و مقتضاى طبيعت آن موجود باشد . اين نوع خشوع موجودات ، در برابر پيامبران و جانشينان آن‌ها - عليهم‌السّلام - صورت گرفته و معجزه و خرق عادت ناميده شده است ، مثل : بازگشت خورشيد ، شكافته شدن ماه ، سخن گفتن سنگ ريز ، طى الارض ، طلب باران ، شكافتن دريا ، روياندن گياه و درخت ، سبز كردن و به بار نشاندن آن و نمونه‌هاى ديگر .\r\nكرامات پيروان پيامبران و ائمه - عليه‌السّلام - نيز - كه به حسب معرفتشان نسبت به خدا و مقامشان در پيشگاه او از ايشان سر زده است - نيز ، از همين قبيل است . آيات قرآن و روايات ، موارد زيادى از اين دو نوع خشوع را بيان فرموده است . آياتى نظير :\r\n1963 . « آيا نمىبينند كه ما براى آن‌ها به فعل خويش چهارپايانى خلق كرديم كه آن‌ها را مالك مىشوند و آن‌ها را برايشان رام نموديم كه از بعضى سوارى مىگيرند و از گوشت بعضى بهره مىبرند ؟ »\r\n1964 . « اوست كه زمين را براى شما رام قرار داد ، پس در پستى و بلنديهاى آن سير كنيد و از روزيهايش بخوريد و ( بدانيد كه ) به سوى او باز مىگرديد . »\r\n1965 . « و كشتى را براى شما مسخّر و رام قرار داد تا به امر او در دريا روان شود . »\r\n1966 . « و درياها را براى شما رام قرار داد . »\r\n1967 . « و خورشيد و ماه را ، در حالى كه در حركتند ، براى شما رام قرار داد . »\r\n1968 . « و شب و روز و خورشيد و ماه را براى شما رام قرار داد . »\r\n1969 . « و اوست كه دريا را مسخّر قرار داد تا از آن ، گوشت تازه بخوريد و زيور\r\n\r\n","description":"","footnote":"","page_name":" 63 ","page_number":64},
  {"content":"\r\n . \r\n","description":"","footnote":"","page_name":" 64 ","page_number":65},
  {"content":"\r\n\r\nبراى پوشيدن و آراستن به دست آيد . »\r\n1970 . « آيا نمىبينى ، آن‌چه در زمين است را خداوند مسخّر شما قرار داد ؟ »\r\n1971 . « آيا نمىبينيد ، آن‌چه در آسمانها و زمين است را خداوند مسخّر شما قرار داد ؟ »\r\nاين آيات به خشوع قسم اول اشاره دارد و آياتى كه در توضيح اين بخش از حديث ذكر شد ، به خشوع قسم دوم و البته هر دو مورد ، جاى تأمل و تدبّر دارد .\r\n\r\n","description":"","footnote":"","page_name":" 65 ","page_number":66},
  {"content":"\r\n . \r\n","description":"","footnote":"","page_name":" 66 ","page_number":67},
  {"content":"\r\n\r\n\r\n24 فصل بيست و چهارم : سكوت ، باعث آبادنى دل و سخن بيهوده‌باعث خرابى آن مىشود\r\n\r\n","description":"","footnote":"","page_name":" 67 ","page_number":68},
  {"content":"\r\n . \r\n","description":"","footnote":"","page_name":" 68 ","page_number":69},
  {"content":"\r\n\r\nفصل بيست و چهارم\r\n« اى احمد ! سكوت انديشمندانه را پاس دار . همانا آبادترين دل‌ها ، دل‌هاى صالحان و ساكتان است و ويرانترين دل‌ها ، دل‌هاى پرگويان بيهوده گو است . »\r\n\r\n","description":"","footnote":"","page_name":" 69 ","page_number":70},
  {"content":"\r\n . \r\n","description":"","footnote":"","page_name":" 70 ","page_number":71},
  {"content":"\r\n\r\n\r\n143 معناى دلِ آباد و خراب و نشانه‌هاى آن‌ها و اين‌كه سكوت ، ازاسباب آبادانى دل است\r\n« اى احمد ! سكوت انديشمندانه را پاس دار . هماناآبادترين دل‌ها ، دل‌هاى صالحان و ساكتان است و ويرانترين‌دل‌ها ، دل‌هاى پرگويان بيهوده گوست . »\r\nقرآن كريم\r\n1972 . « روزى كه مال و فرزندان هيچ سودى نكنند ، مگر آن‌كه دل تسليم حق آورده باشد . »\r\n1973 . « سلام بر نوح در دو عالم . . . و از پيروان او ابراهيم است ، دلى تسليم نزد پروردگارش آورد . »\r\n1974 . « خداست كه بهترين گفتار را - به طور مكرر و مشابه - نازل فرمود كه پيكر آن‌ها كه از پروردگارشان مىترسد به لرزه مىافتد ، پس پوست و دلشان به ياد خدا نرم مىشود ، اين هدايت خداوند است كه هر كه را بخواهد به آن هدايت مىكند و هر كه را خدا گمراه كند ، هدايت‌گرى نخواهد بود . »\r\n1975 . در وصف منافقان : « با دهانشان چيزى مىگويند كه در دلهايشان نيست و خداوند به آن‌چه پنهان مىكنند ، ( از خودشان هم ) آگاه‌تر است . »\r\n1976 . « پس واى بر تيره دلان و سخت دلان نسبت به ياد خدا ، اينان ، در گمراهى آشكارند . »\r\n1977 . « در اين روز ، واى بر تكذيب كنندگان . . . چنين نيست بلكه به واسطهء آن‌چه كرده‌اند ، دل‌هايشان را زنگار گرفته است . »\r\n\r\n","description":"","footnote":"","page_name":" 71 ","page_number":72},
  {"content":"\r\n . \r\n","description":"","footnote":"","page_name":" 72 ","page_number":73},
  {"content":"\r\n\r\nحديث\r\n1978 . سفيان بن عيينه از امام صادق عليه‌السّلام - نقل مىكند : در توضيح آيه  إِلَّا مَنْ أَتَى اللَّهَ بِقَلْبٍ سَلِيمٍ  فرمود : « قلب سليم ، قلبى است كه پروردگارش را در حالى ملاقات مىكند كه جز او چيزى در آن نيست . . . و هر قلبى كه در آن شك يا شرك باشد ، ( از درجات كمال ) ساقط است و زهد در دنيا براى آماده شدن دلها براى آخرت است . »\r\n1979 . حمران بن اعين مىگويد : از امام باقر - عليه‌السّلام - شنيدم كه فرمود : « ايمان ، چيزى است كه در دل مستقر شود و آن را به خدا برساند و عمل در اطاعت پروردگار و تسليم فرمان او بودن به آن گواهى دهد . »\r\n1980 . عمرو مىگويد : امام صادق عليه‌السّلام - روزى به ما فرمود : « مردى را مىبينى كه خطيب بليغى است ذره‌اى لكنت ندارد ، امّا دلش از شب تاريك تيره‌تر است و مردى را مىبينى كه نمىتواند آن‌چه را در دل دارد به زبان آورد ، در حالى كه دلش چون چراغ مىدرخشد . »\r\n1981 . از پيامبر - صلّى اللَّه عليه وآله وسلّم - نقل شده است كه فرمود : « خداوند نزد زبان هر گوينده‌اى حاضر است . » و فرمود : « ايمان بنده‌اى پايدار نخواهد شد ، مگر اين‌كه دلش در راستى پايدار شود و دلش در راستى پايدار نخواهد شد ، مگر اين‌كه زبانش در صداقت و راستى استوار شود . »\r\n1982 . از اميرالمؤمنين عليه‌السّلام - نقل شده است كه در وصيت به فرزندش فرمود :\r\n« اى پسرم ! تو را به تقواى خداوند و اطاعت فرمانش و اين‌كه دلت را به ياد او آباد سازى و به رشتهء او چنگ زنى ، سفارش مىكنم . » « 1 »\r\n\r\n\r\n","description":"","footnote":"\r\n( 1 ) . براى توضيح بيش‌تر ، ر . ك : بخش 15 ، 26 ، 81 ، 79 ، 84 ، 86 ، 88 ، 93 و 94 .\r\n","page_name":" 73 ","page_number":74},
  {"content":"\r\n . \r\n","description":"","footnote":"","page_name":" 74 ","page_number":75},
  {"content":"\r\n\r\nبيان\r\nتوضيح متناسب با اين مقام ، حديث در بخش‌هاى گذشته به تكرار آمده است ، در اين جا به ذكر سه مطلب پرداخته مىشود :\r\nاول : شناخت دل آباد ؛\r\nدوم : اسباب آبادانى دل ؛\r\nسوم : علت اين‌كه دل افراد خاموش آباد است .\r\nاولًا : ( چنان كه از روايت شماره يك بر مىآيد ) ، دل سالم و آباد ، دلى است كه جز خداوند سبحان چيزى در آن نيست و اين وقتى حاصل مىگردد كه دل ، از هر چه موجب بىخبرى ، اضطراب و مانع توجه به فطرت توحيدى است ، خالى شود . در مقابل ، دل ناسالم و خراب ، دلى است كه به دنيا مشغول ، از حقيقت فطرت بىخبر و دنبال بازيگرى و بيهودگى و مشغول به اسباب بىخبرى و فراموشى از ياد خدا است .\r\nثانياً : از بخش پايانى همين روايت معلوم مىشود ، علت اصلى آبادى دل ، همان زهد و بىرغبتى نسبت به دنياست .\r\nثالثاً : از جمله عوامل مشغوليت دل و بىخبرى آن ، اعضا و جوارح انسان و اعمالى است كه از اعضا و جوارح سر مىزند و زبان ، از مهم‌ترين اعضا از نظر ارزش ، سبكى و راحت بودن استفاده از آن است ، بنابر اين شايسته است ، بنده‌اى كه در مسير عبوديت حركت مىكند ، در حفظ و مراقبت از آن جدّى باشد و براى آبادى دل ، از سخن گفتن بيهوده و غير لازم بپرهيزد بلكه از هر سخنى جز ذكر خدا و ضروريات ، خوددارى كند ؛ زيرا وقتى زبان به سخن بيهوده مشغول شد ، دل گرفتار و مشغول به بازيچه مىشود ، در نتيجه به بىخبرى و فراموشى ياد خدا و سياهى و تيرگى مبتلا مىگردد كه اين ، همان خرابى دل است .\r\n\r\n","description":"","footnote":"","page_name":" 75 ","page_number":76},
  {"content":"\r\n . \r\n","description":"","footnote":"","page_name":" 76 ","page_number":77},
  {"content":"\r\n\r\nامّا اگر سخن ، فقط براى خدا و به دست آوردن خشنودى او - نه براى خواسته‌هاى نفسانى - باشد ، ديگر بيهوده‌گويى و سبب خرابى و تباهى و سياهى دل نخواهد بود .\r\nدر اينجا مناسب است ، آيات و رواياتى كه انسان را به طور كلى از هر بيهوده‌گى پرهيزمىدهد ، ذكر شود .\r\n\r\n","description":"","footnote":"","page_name":" 77 ","page_number":78},
  {"content":"\r\n . \r\n","description":"","footnote":"","page_name":" 78 ","page_number":79},
  {"content":"\r\n\r\nآيات و احاديث دالّ بر مطلوبيّت پرهيز از امور بىفايده\r\nقرآن كريم\r\n1983 . « و آن‌ها كه از بيهودگى رويگردانند . »\r\n1984 . « و آن‌ها كه از پيش ، كتاب را به آن‌ها داديم ، ايشان به آن ايمان آورده‌اند . . . و هر گاه لغو و بيهودگى مىشنوند ، از آن روى مىگردانند و مىگويند : ما مسؤول اعمال خود و شما مسؤول اعمال خود هستيد ، سلام بر شما ، ما به دنبال نادانان نيستيم . »\r\n1985 . « جامى را دست به دست مىگردانند كه در آن هيچ بيهودگى و گناه نيست . »\r\n1986 . « در آن هيچ بيهودگى نمىشنوند و آن‌چه مىشنوند ، جز سلام و امنيت نيست . »\r\nحديث\r\n1987 . از اميرالمؤمنين - عليه‌السّلام - نقل شده است : « تلاشت را در آن‌چه لازم است ، محدود كن و در بيهودگى غوطه‌ور مشو . »\r\n1988 . « از بيهودگى و آن‌چه تو را فايده‌اى ندارد ، دست بردار و به امور مهمى كه نجات‌بخش توست بپرداز . »\r\n1989 . « خوشا به حال آن‌كه همّتش را به آن‌چه براى او فايده دارد ، محدود سازد و تمام تلاشش را در آن‌چه او را نجات مىبخشد ، قرار دهد . »\r\n1990 . « در غفلت و بىخبرى انسان همين بس كه تلاشش را در آن‌چه برايش سودى ندارد ، صرف كند . »\r\n1991 . « قرار گرفتنت در بيهودگىها ، جهلى گمراه كننده است . »\r\n1992 . « به آن‌چه برايت سودى ندارد ، مشغول مشو و سختى بيش از حد كفايتت را بر دوش مكش و تمام تلاشت را در آن‌چه تو را نجات مىبخشد ، صرف كن . »\r\n\r\n","description":"","footnote":"","page_name":" 79 ","page_number":80},
  {"content":"\r\n . \r\n","description":"","footnote":"","page_name":" 80 ","page_number":81},
  {"content":"\r\n\r\n\r\n25 فصل بيست و پنجم : مفهوم ، مقدّمات ، انواع و آثار عبادت‌و ثمرات عمل به رضاى خداوند متعال\r\n\r\n","description":"","footnote":"","page_name":" 81 ","page_number":82},
  {"content":"\r\n . \r\n","description":"","footnote":"","page_name":" 82 ","page_number":83},
  {"content":"\r\n\r\nفصل بيست و پنجم\r\n« اى احمد ! عبادت ده بخش است كه نُه بخش آن جست‌وجو در طلب روزى حلال است . هرگاه خورد و خوراكت پاكيزه گشت ، در دايرهء حفظ و حمايت منى . پيامبر عرض كرد : پروردگارا ! سرآغاز عبادت چيست ؟\r\nخداوند فرمود : اى احمد ! سرآغاز عبادت ، سكوت و روزه است . اى احمد ! مىدانى حاصل روزه چيست ؟ پيامبر عرض كرد : نه ، پروردگارا نمىدانم ! خداوند فرمود : حاصل روزه كم‌خورى و كم‌گويى است . عبادت دوم سكوت انديشمندانه است و نتيجهء آن دانش و حكمت است و حاصل حكمت ، شناخت است و حاصل شناخت يقين و اگر بنده‌اى به مقام يقين برسد ، برايش فرقى نمىكند كه روزگار را به سختى بگذراند يا با آسانى و اين ، مقام اهل رضاست . هر كس طبق رضاى من عمل نمايد سه خصلت را با او همراه كنم : شكرى به او بياموزم كه هيچ نادانى با آن نياميزد و ذكر و يادى كه فراموشى به آن راه نداشته باشد و محبّتى به او بچشانم كه هيچ گاه محبّت مخلوق را بر محبّت من ترجيح ندهد . آن‌گاه كه محبت مرا به دل گرفت او را دوست مىدارم و خلق را بر دوستى او وامىدارم و چشم دلش را به روى جلال و عظمتم بگشايم . علم بندگان خاصّم را از او پنهان ندارم . در تاريكى شب و روشنايى روز با او نجوا كنم تا از هم‌سخنى و همنشينى با مخلوق يكسره دست بكشد . كلام خود و فرشتگانم را به گوش او برسانم و آن سرّى را كه از خلقم پنهان داشته‌ام بر او آشكار مىسازم\r\n\r\n","description":"","footnote":"","page_name":" 83 ","page_number":84},
  {"content":"\r\n . \r\n","description":"","footnote":"","page_name":" 84 ","page_number":85},
  {"content":"\r\n\r\nو بر او جامهء حيا بپوشانم تا تمام خلق از او حيا كنند . هر گامى كه بردارد و بر زمين گذارد مغفرت و بخشايش برايش نوشته شود . قلبش را بيدار و بينا سازم ( خ . ل : قلبش را ظرف معرفت خود كنم و خ . ل : ظرف اسرارم سازم . ) و هيچ چيزى از بهشت و جهنّم را از او پنهان ندارم ، هول و هراس و سختى مردم در روز قيامت را به او بنمايانم و محاسبهء مالداران ، و بىچيزان ، نادانان و دانشمندان را به او نشان دهم . قبر او را نورانى گردانم و نكير و منكر را بر او فرود آرم تا از او پرسش كنند و او را مژده دهند عامل به رضاى من هرگز شدّت و سختى مرگ ، تاريكى قبر و لحد و وحشت و هراس سرازيرى قبر را نمىبيند . ميزانى براى حسابرسى اعمالش بر پا نمىكنم و نامهء اعمالش را برايش نمىگشايم . كارنامه‌اش را در دست راستش مىگذارم تا آن را گشوده بخواند . بين خودم و او واسطه‌اى در سخن گفتن قرار نخواهم داد ، آن‌گاه او را به سوى خويش بر مىكشم . گاهى به طرفين متمايل مىشود ، گاه مىايستد ، گاه مىنشيند و گاه آرام مىگيرد ؛ تا سرانجام از صراط مىگذرد .\r\nدوزخ به نزد او آورده مىشود و بعد از آن بهشت برايش آراسته مىگردد .\r\nپيامبر و شهدا مىآيند و ستم‌ديدگان ، گريبان ستم‌پيشگان را مىگيرند . كرسى براى حكم نهايى نهاده مىشود و هر انسانى به دشمنش مىگويد : « امروز حكم عدلى كه كمتر ستمى در آن نيست بين من و تو جارى خواهد شد . » سپس حجاب‌هاى بين خود و او را برمىدارم و او را از مكالمه با خود بهره‌مند ساخته و لذّت تماشاى خودم را به او مىچشانم . آن‌كه شيوهء زندگانيش در دنيا اين گونه باشد ، چگونه مىتواند دل بستهء دنيا شود و آن را دوست داشته باشد ؛ در حالى كه مىداند هر موجود زنده‌اى در دنيا مىميرد و تنها من ، زندهء جاويد هستم . سلطنت اين بنده را ، برتر از سلطنت پادشاهان دنيا قرار مىدهم تا جايى كه پادشاهان در برابرش ، خاضع و سرافكنده شوند و حاكمان ستمكار و گردنكش از او حساب برند و با\r\n\r\n","description":"","footnote":"","page_name":" 85 ","page_number":86},
  {"content":"\r\n . \r\n","description":"","footnote":"","page_name":" 86 ","page_number":87},
  {"content":"\r\n\r\nهيبت ياد كنند . جانوران و درندگان در برابر او خضوع كرده ، از او تبرّك مىجويند . بهشت و بهشتيان را به دو مشتاق مىكنم . عقل و ادراكش را يكسره در شناخت خودم غرق و مشغول سازم و خود ، به جاى عقل او ، به حكومت و قضاوت بنشينم . مرگ و شدّت و تلخى و ترس آن را برايش آسان گردانم تا به سرعت و سلامت به بهشت برده شود . وقتى فرشتهء مرگ بر او نازل شود به او مىگويد : خوش آمدى ! خوشا به حال تو ! خوشا به حال تو ! خوشا به حال تو ! خداوند - تبارك‌وتعالى - مشتاق توست . اى ولىّ خدا ! بدان كه آن درهايى كه عمل تو از آن‌ها به سوى آسمان‌ها بالا مىرفت ، بر تو و در فراق تو مىگريند و محراب و مصلاى تو در سوگ تو نالانند . آن بنده مىگويد : من تنها به رضوان و خشنودى خدا و كرامت او راضى هستم و روحش به سادگى كشيده شدن مويى از خمير ، از بدنش خارج مىشود . فرشتگان بالاى سرش به خدمت مىايستند ، در دست هر فرشته‌اى ، جامى از آب كوثر و جامى از شراب موجود است كه روحش را با آن سيراب مىسازند تا شدّت و سختى مرگ از ميان برود ، آن‌گاه مژدهء بزرگى به او مىدهند و مىگويند : هم خود پاكيزه‌اى و هم جايگاهت پاكيزه باد ! تو بر خداى عزيز ، كريم و دوست نزديك وارد خواهى شد . روح او از ميان فرشتگان پرواز كرده و در كمتر از چشم بر هم زدنى به سوى خداوند اوج مىگيرد و بين او و خداوند ، هيچ پرده و حجابى باقى نمىماند ، زيرا كه خداوند عزّ و جل به او مشتاق است . پس بر چشمه‌اى در جانب راست عرش پروردگار مىنشيند . از او سؤال مىشود : اى روح ، دنيا را چگونه پشت سر نهادى ؟ روح بنده مىگويد : خداى من ! به عزّت و جلال تو سوگند كه من كمترين اعتنايى به دنيا نداشته و از آن بى خبر بودم و از آن هنگام كه مرا آفريدى تا هم اكنون ، از تو ترسانم . آن‌گاه خداوند مىفرمايد :\r\nراست گفتى بندهء من ، جسمت در دنيا و روحت با من بود . تو تحت نظر و\r\n\r\n","description":"","footnote":"","page_name":" 87 ","page_number":88},
  {"content":"\r\n . \r\n","description":"","footnote":"","page_name":" 88 ","page_number":89},
  {"content":"\r\n\r\nعنايت منى . پيدا و پنهانت را مىدانم ، بخواه تا اجابتت نمايم و آرزو كن تا كرامتت كنم . اين بهشت من است ، در ميانهء آن جاى گير و اين جوار من است ، در آن آرام ياب . روح مىگويد : خداوندا تو خود را به من شناساندى ، پس من به تو از تمام آفريده‌هايت بىنياز شدم . به عزّت و جلالت سوگند اگر خشنودى تو در آن باشد كه قطعه قطعه شوم يا هفتاد بار به سخت‌ترين مرگها كشته شوم ، اين خشنودى براى من از هر چيز ديگرى بهتر است . چگونه به خود بنازم در حالى كه اگر تو بزرگم ندارى ، ذليل و خوارم و اگر تو ياريم نكنى ، شكست خورده‌ام و اگر تو قوّت و قدرتم ندهى ، ضعيف و ناتوانم و اگر تو با يادت زنده‌ام ندارى ، مرده‌اى بيش نيستم . اگر پرده‌پوشى تو نبود اولين بارى كه به گناه آلوده شدم ، رسوا مىگشتم . خداوندا چگونه در پى خشنودى تو نباشم در حالى كه تو عقل مرا كامل كردى تا آن‌كه تو را شناختم و حق را از باطل باز يافتم و امر را از نهى ، علم را از جهل و نادانى و نور را از ظلمت و تاريكى باز شناختم .\r\nخداوند عزّ و جل مىفرمايد : به عزّت و جلالم سوگند ، هيچ‌گاه بين خودم و تو حجابى قرار ندهم تا هر گاه اراده كنى بر من وارد شوى و اين رفتارى است كه با دوستانم مىكنم . »\r\n\r\n","description":"","footnote":"","page_name":" 89 ","page_number":90},
  {"content":"\r\n . \r\n","description":"","footnote":"","page_name":" 90 ","page_number":91},
  {"content":"\r\n\r\n\r\n144 گسترهء مفهوم عبادت\r\n« اى احمد عبادت ده جزء است . »\r\nقرآن كريم\r\n1993 . « مسيح و فرشتگان مقرّب ، از بندگى خدا و عبادت او سرباز نزده‌اند و هركس از عبادت او سرپيچى كند ، او همه را در پيشگاه خويش گرد مىآورد ، امّا آنان كه ايمان آورده و عمل شايسته انجام دهند ، پاداششان به تمامى پرداخت خواهد شد و خداوند از فضل خويش برايشان مىافزايد ، امّا آنان‌كه سرباز زده و تكبر ورزيدند ، آن‌ها را به عذابى دردناك مبتلا مىكند و جز خداوند ، سرپرست و ياورى براى خويش نمىيابند . »\r\n1994 . « بگو همانا من بشرى همچون شما هستم ، بر من وحى مىشود كه خداى شما خداى واحد است ؛ پس هر كس به ديدار پروردگارش اميدوار است ، بايد كار شايسته انجام دهد و هيچ‌كس را در عبادت پروردگارش شريك نكند . »\r\n1995 . « و پروردگارتان فرمود : مرا بخوانيد تا شما را اجابت كنم . همانا كسانى كه از عبادت من سرباز مىزنند ، هميشه در جهنم خواهند بود . »\r\nحديث\r\n1996 . عيسى بن عبداللَّه از امام صادق - عليه‌السّلام - پرسيد : فدايت شوم ، عبادت چيست ؟ حضرت فرمود : « نيّت درست و نيكو در فرمانبرى از وجوهى كه خداوند از طريق آن اطاعت مىشود . اما تو اى عيسى ، مؤمن نيستى ، مگر اين‌كه ناسخ را از منسوخ بشناسى . . . »\r\n1997 . از امام زين العابدين - عليه‌السّلام - نقل شده است : « هر كس به آن‌چه خدا بر\r\n\r\n","description":"","footnote":"","page_name":" 91 ","page_number":92},
  {"content":"\r\n . \r\n","description":"","footnote":"","page_name":" 92 ","page_number":93},
  {"content":"\r\n\r\nاو واجب كرده است عمل كند ، از عابدترين مردم است . »\r\n1998 . در حديث پيامبر - صلّى اللَّه عليه وآله وسلّم - به ابىذر آمده است : « بدان كه سرآغاز عبادت ، شناسايى خداوند است . . . بعد از آن ايمان به من . . . بعد از آن دوستى خاندان من كه خداوند هر آلودگى را از ساحت آنان دور كرده و در كمال پاكى قرارشان داده است . »\r\n1999 . پيامبر خدا - صلّى اللَّه عليه وآله وسلّم - فرمود : « هر كس عبادت خدا او را از درخواست از پروردگار بازدارد ، خدا برتر از آن‌چه به درخواست كنندگان مىدهد ، به او اعطا مىفرمايد . »\r\n2000 . على - عليه‌السّلام - فرمود : « خداوند بزرگ از فراز عرش خويش فرمود : اى بندگانم ، در آن‌چه شما را امر كردم ، مرا اطاعت و عبادت كنيد و آن‌چه را به مصلحت شماست ، به من ياد ندهيد ؛ زيرا من به آن آگاهترم و نسبت به آن‌چه به مصلحت شماست ، بخل نمىورزم . »\r\n2001 . فاطمه دختر پيامبر مكرم - صلّى اللَّه عليه وآله وسلّم - فرمود : « هر كس عبادت خالصانه‌اش‌رابه سوى خدابالا فرستد ، خداوند - عزّوجلّ - برترين مصلحتش را بر او فرو مىفرستد . »\r\n2002 . امام مجتبى - عليه‌السّلام - فرمود : « هر كس مطيع و فرمانبردار خدا باشد ، خداوند همه چيز را تحت فرمانبردارى او در آورد . »\r\n2003 . امام حسين عليه‌السّلام - فرمود : « هر كس آن گونه كه بايد خدا را اطاعت و فرمانبردارى كند ، خداوند بيش از حد مطلوب و مورد نياز به او عطا فرمايد . »\r\n2004 . امام زين العابدين - عليه‌السّلام - فرمود : « دوست ندارم خدا را در حالى عبادت كنم كه جز ثواب و پاداش ، هدفى نداشته باشم و مثل بندهء طمعكار ، گوش به فرمان باشم كه اگر طمع و اميدى به پاداش داشته باشد كار انجام دهد و گر نه كارى انجام نمىدهد و دوست ندارم او را به خاطر ترس از عذابش عبادت كنم و مثل بنده بدى باشم كه اگر نترسد ، كار انجام نمىدهد . » از آن حضرت سؤال شد : پس چرا او را مىپرستى ؟ حضرت فرمود : « زيرااو بانعمت‌هايىكه به من‌داده ولطفى كه به من فرموده ، شايسته عبادت است . »\r\n2005 . امام باقر - عليه‌السّلام - فرمود : « بنده به معنى حقيقى عابد شمرده نمىشود ،\r\n\r\n","description":"","footnote":"","page_name":" 93 ","page_number":94},
  {"content":"\r\n . \r\n","description":"","footnote":"","page_name":" 94 ","page_number":95},
  {"content":"\r\n\r\nمگر اين‌كه يكسره از خلق بريده و به او پيوسته باشد ، در اين صورت است كه خداوند مىفرمايد : اين بندهء خالص من است و او را به كرمش مىپذيرد . »\r\n2006 . در زيارتى كه از امام صادق - عليه‌السّلام - براى حضرت سيدالشهدا - سلام اللَّه عليه - نقل شده آمده : « گواهى مىدهم آن‌چه را خدا به تو فرمان داد ، به مردم رساندى و از هيچ‌كس جز او نترسيدى و در راه او مجاهده كردى و تا هنگام مرگ ، او را صادقانه و بىريا پرستيدى . . . و گواهى مىدهم كه آن‌چه را خدا به شما فرمان داد ، به مردم رسانديد و از هيچ‌كس جز او نترسيديد و در راه او مجاهده كرديد و تا هنگام مرگ او را صادقانه و بىريا پرستيديد . » « 1 »\r\n\r\n145 فضيلت جستجو و طلب روزى حلال و اين‌كه اين كارنُه بخش از عبادت است\r\n« نه بخش از ده بخش عبادت ، جستجوى حلال است . »\r\nقرآن كريم\r\n2007 . « پس روزى را نزد خدا بجوييد و او را سپاس گزاريد كه به سوى او باز مىگرديد . »\r\n2008 . « پس آن‌گاه كه نماز تمام شد ، در زمين پراكنده شويد و در جستجوى فضل خدا برآييد . »\r\n\r\n\r\n","description":"","footnote":"\r\n( 1 ) . نيز ، ر . ك : بخش 224 .\r\n","page_name":" 95 ","page_number":96},
  {"content":"\r\n . \r\n","description":"","footnote":"","page_name":" 96 ","page_number":97},
  {"content":"\r\n\r\nحديث\r\n2009 . از امام صادق - عليه‌السّلام - نقل شده است : محمد بن منكدر مىگفت : گمان نمىكردم بعد از امام زين العابدين - عليه‌السّلام - كسى برتر از او روى زمين پيدا شود تا اين‌كه فرزندش محمد بن على ( امام باقر - عليه‌السّلام - ) را ديدم ، خواستم او را موعظه كنم كه او مرا موعظه كرد . يكى از دوستانش به او گفت : به چه چيزى تو را موعظه كرد ؟ گفت :\r\nوقتى در گرماى شديد به اطراف مدينه رفتم و امام باقر - عليه‌السّلام - را كه مردى درشت اندام و سنگين وزن بود ديدم ، در حالى كه به كمك غلام روى پا ايستاده بود . با خود گفتم :\r\nسبحان اللَّه ! پيرى از بزرگان قريش با چنين حالى در چنين گرمايى به دنبال دنياست ، مىروم او را موعظه مىكنم . پس به او نزديك شدم و سلام كردم ، نفس زنان و عرق ريزان پاسخ سلامم را داد . به او گفتم : خدا كارت را به سامان رساند ! پيرى از بزرگان قريش در چنين گرمايى با چنين حالى در طلب دنيا ؟ ! آيا فكر نمىكنى اگر در اين حال مرگت فرا رسد ، چه خواهى كرد ؟ حضرت فرمود : « اگر در اين حال مرگم فرا رسد ، در حالى به سراغم آمده كه به طاعت و فرمانبردارى خداى بزرگ مشغول بوده‌ام تا خود و خانواده‌ام را از محتاج شدن به تو و مردم حفظ كنم ، اما از اين مىترسم كه مرگم در حالى فرا رسد كه در حال گناه و نافرمانى خداوند باشم . » پس گفتم : راست گفتى ، خداوند بر تو رحمت آورد . خواستم موعظه‌ات كنم كه تو موعظه‌ام كردى . »\r\n2010 . حضرت موسى بن جعفر - عليهماالسّلام - فرمود : « هر كس براى رسيدگى به امور خود و خانواده‌اش در جستجوى حلال باشد ، مثل‌كسىاست كه در راه خدا جهاد مىكند . »\r\n2011 . امام باقر - عليه‌السّلام - فرمود : « هر كس براى بىنيازى از مردم و تلاش براى اهلش و محبت و رحمت به همسايه ، مال دنيا را طلب كند ، روز قيامت در حالى خدا را ديدار مىكند كه چهره‌اش چون قرص ماه مىدرخشد . »\r\n2012 . صدوق مىگويد : « اميرالمؤمنين عليه‌السّلام - در نيمروز براى جستجوى حاجتى كه رفع نياز او را نمايد بيرون مىآمد ، زيرا كه مىخواست خدا او را در حالى ببيند كه براى طلب روزى حلال ، خود را به مشقت انداخته است . »\r\n\r\n","description":"","footnote":"","page_name":" 97 ","page_number":98},
  {"content":"\r\n . \r\n","description":"","footnote":"","page_name":" 98 ","page_number":99},
  {"content":"\r\n\r\n2013 . امام باقر - عليه‌السّلام - از پدران بزرگوارش از پيامبر - صلّى اللَّه عليه وآله وسلّم - نقل مىفرمايد كه فرمود : « عبادت خداوند هفتاد جزء است و برترين جزء آن ، حلال جويى است . »\r\n2014 . پيامبر - صلّى اللَّه عليه وآله وسلّم - فرمود : « هر كس روز را خسته از رنج حلال جوئى شب كند ، در حالى روز را شب كرده كه خدا او را آمرزيده است . »\r\nبيان\r\nاز اين بخش از حديث معراج و آن‌چه در توضيح آن ذكر شد ، بر مىآيد كه حلال جويى بخشى از عبادت و بلكه نه جزء از ده جزء آن است و علت آن اين است كه غذاى حلال و ديگر امورى كه به بقاى زندگى انسان مربوط است ، در فعاليت‌هاى جسمانى و آمادگى انسان براى عبادت و خدمت در راه خدا ، تأثير بسزايى دارد و اگر غذا و مال از راه حلال تهيه نشده باشد ، توفيق عبادت ويژه پيدا نشده و نتيجهء عبادت در وجود او آشكار نخواهد شد و نور كارهاى شايسته را در دل خويش نمىيابد .\r\nاما ظاهر دو آيه و رواياتى كه در توضيح حديث ذكر گرديد ، عموميّت طلب هر حلال مشروعى را كه سبب گذران زندگى و ارائه حيات باشد ، افاده مىنمايد - هر چه از راه پيشه ورى و بازرگانى باشد و چه هر شغل و كار ديگرى - ، بنابراين اگر وظيفهء شرعى ايجاب كند كه انسان ، صدقات و هدايا يا وجوه شرعيه را بپذيرد ، اين خود از اقسام طلب حلال خواهد بود . « 1 »\r\n\r\n\r\n","description":"","footnote":"\r\n( 1 ) . نيز ، ر . ك : بخش 34 ، 11 ، 48 ، 49 و 268 .\r\n","page_name":" 99 ","page_number":100},
  {"content":"\r\n . \r\n","description":"","footnote":"","page_name":" 100 ","page_number":101},
  {"content":"\r\n\r\n\r\n146 پاكيزه گردانيدن خوراك و آشاميدنى پاك موجب مىشود كه‌خداوند به سبب آن ، بنده را در حفظ و حمايت خويش نگاه دارد .\r\n« « پس اگر خوراك و آشاميدنى خودت را پاكيزه گردانيدىدر حفظ و حمايت من خواهى بود . »\r\nحديث\r\n2015 . از امام صادق - عليه‌السّلام - نقل شده است : « نزد خداوند چيزى پسنديده‌تر از پاكى و حفاظت شكم و شهوت از آلودگىها نيست . » و از سلمان - رحمةاللَّه عليه - سوال شد : كدام يك از اعمال از همه برتر است ؟ گفت : « ايمان به خدا و ( به دست آوردن ) نان حلال . »\r\n2016 . پيامبر خدا - صلّى اللَّه عليه وآله وسلّم - فرمود : « هر كس به تناول حلال مشغول شود ، فرشته‌اى بر سرش سايه انداخته و تا زمانى كه از خوردن آن فارغ شود ، برايش طلب آمرزش مىكند . » و فرمود : « هرگاه لقمه‌اى از حرام در اندرون بنده واقع شود ، تمام فرشتگان آسمان و زمين او را لعنت مىكنند و تا وقتى كه آن لقمه در اندرون اوست ، خداوند به او نظر رحمت نمىاندازد و هر كه لقمه حرام بخورد ، خشم پروردگار را به خود متوجه كرده است ، پس اگر توبه كند خداوند او را مىآمرزد و اگر بدون توبه بميرد ، در آتش افكنده مىشود . »\r\n2017 . نيز از پيامبر - صلّى اللَّه عليه وآله وسلّم - نقل شده است : « هر كس لقمه‌اى از حرام بخورد ، چهل شبانه‌روز نمازش پذيرفته نيست و دعايش تا چهل روز مستجاب نمىشود و هر گوشتى كه از حرام روييده شود ، به آتش سزاوارتر است و همانا يك لقمه هم سبب رويش گوشت است . » « 1 »\r\n\r\n\r\n","description":"","footnote":"\r\n( 1 ) . نيز ، ر . ك : بخش 11 .\r\n","page_name":" 101 ","page_number":102},
  {"content":"\r\n . \r\n","description":"","footnote":"","page_name":" 102 ","page_number":103},
  {"content":"\r\n\r\nبيان\r\nآن‌چه شايسته است در اينجا بدان توجه شود ، پيوند و ارتباط بين حلال خورى از يك سو و عبادت و قرارگرفتن بنده در حفظ و حمايت خداوند متعال از سوى ديگر است و شايد ارتباط بين آن‌ها به نيّت بنده برگردد ؛ زيرا هر كار و حركت و سكونى با نيّت انجام مىگيرد و هرگاه نيت بنده در كارهايش كه طلب روزى حلال براى ادامه زندگى نيز از آن‌هاست به دست آوردن رضاى خداى سبحان - كه نور و روح اعمال است - ، باشد بنده در حفظ و حمايت خداوند واقع مىشود ؛ بلكه اين نيّت ، عين ورود بنده تحت حفظ و حمايت خداوند و محفوظ ماندنش از خطرات معنوى و ظاهرى است .\r\nپس رهرو راه عبوديت حقيقى ، بايد چند و چون مشروع و حلال بودن را در امور مادّى و خورد و خوراك و پوشاك و مسكن و ازدواج و ديگر امورى كه زندگى دنيوى او به آن وابسته است ، رعايت كند تا علاوه بر تأثيراتى كه در وضع جسمانى - نظير سيرى و لذت بردن از خوراك - دارد ، در مقامات روحانى و كمالات نفسانى او نيز مؤثر واقع شود و از اين طريق بر توفيقش در عبادت پروردگار افزوده شود و برايش نور دل و فزونى در شناخت و يقين پيدا شده ، موجب بازگشت به فطرت الهى ، كه خداوند انسان را بر آن و شهود آن آفريده ، خواهد شد .\r\nمراعات حدود شرعى در خوراك ، اصلى كلّى و قانونى حاكم در تمام امور مادى مربوط به جنبه‌هاى خاكى و بشرى انسان است تا جايى كه حدود شرعى ، به تصريح قرآن و سنّت ، بايد در آن امور مراعات و در به دست آوردن آن‌ها لحاظ شود ، چنان‌كه تمام كارهاى واجب و مستحب و حرام و مكروه نيز در حفظ جوانب معنوى ، بالابردن مقامات روحانى و بازگشت به فطرت الهى توحيدى تأثير جدى دارند .\r\n\r\n","description":"","footnote":"","page_name":" 103 ","page_number":104},
  {"content":"\r\n . \r\n","description":"","footnote":"","page_name":" 104 ","page_number":105},
  {"content":"\r\n\r\n\r\n147 فضيلت سكوت و روزه و اين‌كه آن دو ، منشأ عبادت عبادت كنندگان‌اندو ذكر آثار آن دو\r\nپيامبر - صلّى اللَّه عليه وآله وسلّم - پرسيد : « پروردگارا آغاز و منشأ عبادت‌چيست ؟ فرمود : « اى احمد ! منشأ عبادت ، سكوت و روزه است . » « اى احمد ! آيا مىدانى نتيجهء روزه چيست ؟ » گفت : « پروردگارا ! نمىدانم . » فرمود : « نتيجهء روزه ، كم خورى و كم گويى است . »\r\nقرآن كريم\r\n2018 . « اى مؤمنان ! روزه بر شما واجب شد ، همان‌طور كه بر پيشينيان شما واجب گرديد ، شايد كه تقوا پيشه كنيد . . . و خدا را بر اين‌كه شما را هدايت كرد بزرگ شماريد و شايد كه سپاسگزار شويد . »\r\nحديث\r\n2019 . از امام رضا - عليه‌السّلام - نقل شده است : « مردم به گرفتن روزه مأمور شده‌اند تا درد گرسنگى و تشنگى را بچشند و متوجه تنگدستى آخرت شوند و اين‌كه روزه‌دار ، فروتن ، رام و خاكسار باشد و بر سختىهاى گرسنگى و تشنگى مستحق پاداش گرديده ، آن‌ها را به حساب خدا گذاشته و خداشناس ، صبور و مقاوم باشد و استحقاق ثواب پيدا كند ، علاوه بر آن‌كه خوددارى از شهوات نيز در روزه هست كه در دنيا مايه اندرز آدمى بوده و او را بر انجام آن‌چه بدان موظف است ، مطيع مىسازد و براى آخرت نيز راهنماست و ديگر اين‌كه ( با روزه ) ، مردم ، سختى گرسنگى و تشنگى و تنگدستى فقرا و بيچارگان را حس كنند و حقوقى را كه خداوند در اموال مردم براى ايشان واجب نموده ، بپردازند . »\r\n2020 . از امام صادق - عليه‌السّلام - نقل شده است كه فرمود : « روزه ، فقط خوددارى از خوردن و آشاميدن نيست ؛ بلكه شرطى دارد كه بايد رعايت شود تا روزهء صحيح\r\n\r\n","description":"","footnote":"","page_name":" 105 ","page_number":106},
  {"content":"\r\n . \r\n","description":"","footnote":"","page_name":" 106 ","page_number":107},
  {"content":"\r\n\r\nانجام شود و آن سكوت صحيح است . آيا سخن مريم دختر عمران را نخوانده‌اى كه مىگويد : من براى خداى رحمان روزه‌اى نذر كرده‌ام ، پس امروز هرگز با كسى صحبت نمىكنم ( يعنى سكوت مىكنم . ) پس آن‌گاه كه روزه گرفتيد ، زبانتان را از دروغ حفظ كنيد ، ديدگانتان را ( از حرام ) فروبنديد ، نزاع نكنيد ، حسد نورزيد ، غيبت نكنيد ، خودنمايى نكنيد ، دروغ نگوييد ، خود رأيى نكنيد ، به مخالفت با هم برنخيزيد ، بر يكديگر خشم نگيريد ، به هم دشنام ندهيد ، از هم بدگويى نكنيد ، به يكديگر نسبت‌هاى ناروا ندهيد ، به مجادله با هم برنخيزيد ، به تفرقه و ستيزه اقدام نكنيد ، ستمگرى نكنيد ، درشت‌گويى نكنيد ، نفرت و جدايى نورزيد ، از ياد خدا و نماز غافل نشويد . انديشه ، سكوت ، بردبارى ، تحمل ، راستى و كناره‌گيرى از بدكاران را از دست ندهيد ، از زور و دروغ و تهمت و دشمنى ، بدگمانى و پشت سرگويى و سخن چينى بپرهيزيد ، خود را مشرف به آخرت دانسته و منتظر قيامت و وعدهء خدا باشيد و براى ديدار خدا توشه برگيريد . اهل آرامش ، متانت ، فروتنى باشيد و نظير بندهء ترسان از مولايش رفتار كنيد . در حالى كه به او اميدواريد ، از او ترسانيد و دوستدار او و هراسناك از اوييد ، در حالى كه دلهايتان را از عيب و بدى پيراسته و اندرونتان از تباهى و نيرنگ پاك است و بدن را از ناپاكىها پاكيزه كرده‌ايم ، از دشمن خدا بيزارى جسته و با روزهء همراه با تأمّل و سكوت ، از آن‌چه در آشكار و نهان بازتان داشته به خدا پيوسته و پناهنده شده‌ايد و آن طور كه شايسته است ، در نهان و آشكار از او ترسيده و وجودتان را در ايام روزه به خدا تسليم كرده و دل را براى او خالى كرده و آمادهء اوامر او قرارداده‌ايد . هرگاه تمام اين كارها را انجام داديد ، روزه‌دار حقيقى و فرمانبر اوامر او خواهيد بود و هر قدر از آن‌چه بيان شد كوتاهى كرديد ، به همان مقدار در روزه شما نقص و كمبود واقع مىشود . . . روزه ، فقط خوددارى از خورد و خوراك نيست ، بلكه خدا آن را مانعى بين روزه دار و اعمال زشت قرار داده است ، گفتار ( نوعى از آن ) روزه را باطل مىكند ، چه اندكند روزه‌داران و چه بسيارند گرسنگى كشندگان . »\r\n2021 . نيز از امام صادق عليه‌السّلام - نقل شده است كه خداوند مىفرمايد : « روزه\r\n\r\n","description":"","footnote":"","page_name":" 107 ","page_number":108},
  {"content":"\r\n . \r\n","description":"","footnote":"","page_name":" 108 ","page_number":109},
  {"content":"\r\n\r\nاز آن من است و من بر آن پاداش مىدهم ( يا من پاداش آن هستم ) . »\r\n2022 . از پيامبر - صلّى اللَّه عليه وآله وسلّم - نقل شده است كه خداوند متعال فرمود : « تمام اعمال بنىآدم از خود اوست غير از روزه ، روزه از من است و من پاداش آن هستم . »\r\n2023 . نيز از پيامبر صلّى اللَّه عليه وآله وسلّم - نقل شده است كه خداوند فرمود : « تمام كارهاى انسان از ده تا هفتصد برابر پاداش دارد غير از صبر ، كه از آن من است و من پاداش آن هستم ( يا من به آن پاداش مىدهم ) ، پس ثواب صبر نهفته در علم الهى است و صبر ، همان روزه است . » « 1 »\r\n\r\n148 سكوت ، عبادت دوّم و موجب حكمت است و نتيجه‌حكمت ، معرفت است .\r\n« دومين عبادت ( از نظر اهميت و برترى ) سكوت ( آميخته‌با انديشه ) است كه موجب حكمت و نتيجهء حكمت ، شناخت‌است . »\r\nبيان\r\nدر ذيل بخش‌هاى مشابه اين بخش از حديث در بارهء ستايش سكوت و فوايد آن و نيز در بارهء نكوهش بسيار سخن گفتن و پيامدهاى سوء آن و همچنين در بارهء\r\n\r\n\r\n","description":"","footnote":"\r\n( 1 ) . نيز ، ر . ك : بخش 25 و بخش‌هاى ديگر مشابه .\r\n","page_name":" 109 ","page_number":110},
  {"content":"\r\n . \r\n","description":"","footnote":"","page_name":" 110 ","page_number":111},
  {"content":"\r\n\r\nمفهوم شناخت ، احاديث ، دعاها و توضيحاتى از ما گذشت . « 1 »\r\n\r\n149 گفتارى پيرامون يقين و اين كه يقين بنده‌حاصل شناخت خداوند است\r\n« معرفت ، موجب يقين است . »\r\nقرآن كريم\r\n2024 . « آيا خواهان حكم جاهليت هستند ، براى آنان كه به يقين رسيده‌اند ، چه كسى بهتر از خدا در حكمروايى است ؟ »\r\n2025 . « و در زمين براى آن‌ها كه به يقين رسيده‌اند ، نشانه‌هايى است ، آيا به ديدهء بينا نمىنگريد ؟ »\r\nحديث و دعا\r\n2026 . يونس مىگويد : از امام رضا - عليه‌السّلام - در مورد ايمان و اسلام سؤال كردم ، فرمود : امام باقر - عليه‌السّلام - فرمود : « آن‌چه مردم دارند ، اسلام است و ايمان ، يك درجه از آن بالاتر است ، تقوا يك درجه از ايمان بالاتر و يقين يك درجه از تقوا بالاتر است و هيچ چيز كمتر از يقين در ميان مردم تقسيم نشده است . » يونس مىگويد : گفتم : يقين چيست ؟ حضرت فرمود : « توكل بر خدا ، تسليم در برابر او ، خشنودى به حكم او و واگذار نمودن كار به اوست . » گفتم : تفسير اين كلام\r\n\r\n\r\n","description":"","footnote":"\r\n( 1 ) . در اين باره ، ر . ك : بخش 25 ، 234 و 141 .\r\n","page_name":" 111 ","page_number":112},
  {"content":"\r\n . \r\n","description":"","footnote":"","page_name":" 112 ","page_number":113},
  {"content":"\r\n\r\nچيست ؟ فرمود : « امام باقر - عليه‌السّلام - اين‌گونه فرمود . » 2027 . ابوبصير از امام صادق - عليه‌السّلام - نقل مىكند كه فرمود : « هيچ چيزى وجود ندارد ، مگر اين‌كه داراى حدود و اندازه‌اى است . » عرض كردم : فدايت شوم ، حدّ توكّل چيست ؟ فرمود : « يقين . » عرض كردم حد يقين چيست ؟ فرمود : « اين‌كه جز خدا ، از هيچ چيز نترسى . »\r\n2028 . نيز از امام صادق - عليه‌السّلام - نقل شده است كه فرمود : « علامت درستى يقين انسان مسلمان ، اين است كه خشنودى مردم را به بهاى خشم خدا فراهم نكند و ايشان را به واسطهء آن‌چه خدا به آنان نداده است ، سرزنش ننمايد ؛ زيرا حرص آدم حريص ، روزى را به سمت او نمىكشاند و بىعلاقگى آدم بىميل به دنيا ، روزى را از او دور نمىسازد ، اگر كسى همانطور كه از مرگ فرار مىكند از روزى خود فرار نمايد ، روزيش به او خواهد رسيد ، هم‌چنان‌كه مرگ به او مىرسد . » سپس فرمود : « خداوند به واسطهء عدل و قسط خود ، آسايش و آرامش را در يقين و رضا قرار داده و اندوه و ناراحتى را در ترديد و خشم . »\r\n2029 . هشام بن سالم مىگويد از امام صادق - عليه‌السّلام - شنيدم كه فرمود : « كار مستمر و اندك كه از روى يقين انجام شود ، بهتر از عمل زيادى است كه با يقين همراه نباشد . »\r\n2030 . اميرالمؤمنين - عليه‌السّلام - فرمود : « كسى طعم ايمان را نمىچشد ، مگر وقتى يقين كند آن‌چه به او رسيده ، ممكن نبود به او نرسد و آن‌چه به او نرسيده ، ممكن نبود به او برسد . »\r\n2031 . در دعاهاى ماه مبارك رمضان آمده است : « ( درخواست مىكنم ) كه يقينى به من عطا فرمايى كه به سبب آن هميشه همراه دلم باشى و ايمانى كه شك و دودلى را از من ببرد و به آن‌چه برايم قسمت فرمودى ، خشنودم سازى . »\r\n2032 . در مناجات خمس عشره آمده است : « به كرم و بزرگواريت از تو درخواست مىكنم بر من منّت نهى و يقينى عطا كنى كه گرفتارىهاى دنيا به سبب\r\n\r\n","description":"","footnote":"","page_name":" 113 ","page_number":114},
  {"content":"\r\n . \r\n","description":"","footnote":"","page_name":" 114 ","page_number":115},
  {"content":"\r\n\r\nآن آسان شود و پرده‌هاى جهل و كوردلى از برابر ديدگانم كنار زده شود . » 2033 . از اميرالمؤمنين - عليه‌السّلام - در وصف پرهيزكاران آمده است : « به محكم‌ترين رشته‌ها چنگ زده و به راسخ‌ترين كوه‌ها پناه جسته ، از نظر برخوردارى از يقين ، مثل نور خورشيد است ، خويش را در برابر خدا به گونه‌اى تسليم كرده كه همهء امر و فرمان او را انجام مىدهد و هر شاخ و برگى را به اصل و ريشه ، بر مىگرداند . »\r\n2034 . نيز از اميرالمؤمنين عليه‌السّلام - است : « هشيار باشيد كه قصد بدى و گناه ، با تقوا از بين مىرود و با يقين ، به حدّ نهايى و سر منزل مقصود ، دسترسى حاصل مىشود . »\r\n2035 . « علم ، با بصيرت راستين بر آنان يورش برده و با روح يقين دمسازند . »\r\n2036 . « شبهه از آن رو شبهه ناميده شده كه شبيه حق است ، اما نور تشخيص اولياى خدا در شبهات ، يقين است . »\r\n2037 . « يقين ، نور است . »\r\n2038 . « يقين ، سرلوحه ايمان است . »\r\n2039 . « يقين ، تن پوش فراگير زيركان است . »\r\n2040 . « به راستى به كسى بايد غبطه خورد كه يقينش قوى است . »\r\n2041 . « كسى كه اهل يقين است ، بر جان خود بيش از هر چيز اندوهگين است . »\r\n2042 . « برترين دين ، يقين است . »\r\n2043 . « ريشه و بنيان صبر ، نيكويى و كثرت يقين به خداوند است . »\r\n2044 . « اساس دين ، درختى است كه ريشهء آن يقين به خداست و ميوه‌اش ولايت و دوستى است . »\r\n2045 . « پايدارى دين ، به نيروى يقين است . »\r\n2046 . « بهترين كارها آن است كه از يقين برخيزد . »\r\n2047 . « دلت را با يقين رام كن ، آن را با فنا آرام بخش و به مصيبتهاى دنيا آگاهش ساز . »\r\n\r\n","description":"","footnote":"","page_name":" 115 ","page_number":116},
  {"content":"\r\n . \r\n","description":"","footnote":"","page_name":" 116 ","page_number":117},
  {"content":"\r\n\r\n2048 . « كسى كه به يقين نرسيده است ، چگونه به قضا و حكم الهى خرسند باشد ؟ »\r\n2049 . « كسى كه يقينش نيكو باشد ، عبادتش نيكوست . »\r\n2050 . « كسى كه دلش به يقين نرسيده ، عملش از او فرمان نمىبرد . »\r\n2051 . « چقدر سعادتمند است كسى كه با خنكاى يقين ، دمساز گشته است . »\r\n2052 . « خواب همراه با يقين ، از نماز با شك بهتر است . » « 1 »\r\nبيان\r\nيقين ، در كلمات خداوند متعال داراى سه مرحله است : علم اليقين ، عين اليقين و حق اليقين ، ممكن است مقصود از يقين ، در بخش‌هاى مختلف اين حديث ، هر سه مرحله ، دو مرحله آخر باشد ( و اين احتمال با دقت در قرائنى كه در بخش‌هاى بعدى وجود دارد ، روشن مىشود . ) نيز مىتوان گفت : مقصود از يقين در اين‌جا ، يقين به مبدأ ، يعنى خداوند متعال است كه با آيات ، روايات و ادعيه مذكور به آن اشاره شده است .\r\n\r\n\r\n","description":"","footnote":"\r\n( 1 ) . نيز ، ر . ك : بخش 211 و 212 .\r\n","page_name":" 117 ","page_number":118},
  {"content":"\r\n . \r\n","description":"","footnote":"","page_name":" 118 ","page_number":119},
  {"content":"\r\n\r\n\r\n150 مرتبه و جايگاه آنان كه از خداوند راضى هستند\r\n« آن‌گاه كه بنده به يقين برسد ، برايش اهميتى ندارد كه‌چگونه روزگار بگذراند ، به سختى يا آسانى ، اين مقام افرادخشنود از خداست . »\r\nبيان\r\nدر توضيح اين بخش از حديث به آيات ، روايات و دعاهايى كه ما در توضيح ديگر بخش‌هاى اين حديث آورده‌ايم رجوع شود . « 1 »\r\n\r\n151 برترى عمل كنندگان بر اساس رضاى پروردگار متعال\r\n« هر كس طبق رضاى من عمل كند ، سه خصلت را با اوهمراه كنم . »\r\nقرآن كريم\r\n2053 . « آيا آن‌كه در پى خشنودى خداوند است ، هم‌چون كسى است كه به خشم خدا رو مىآورد و جايگاهش جهنم است ؟ و آن بد جايگاهى است . »\r\n\r\n\r\n","description":"","footnote":"\r\n( 1 ) . ر . ك : بخش 45 ، 148 ، 151 و 196 .\r\n","page_name":" 119 ","page_number":120},
  {"content":"\r\n . \r\n","description":"","footnote":"","page_name":" 120 ","page_number":121},
  {"content":"\r\n\r\n2054 . « كسانى كه مردم به آن‌ها مىگويند : مردم ، بر ضد شما اجتماع كرده‌اند ، پس از آن‌ها بترسيد ؛ امّا اينان بر ايمانشان افزوده شده و مىگويند : خداوند امور ما را كفايت مىكند و او خوب وكيلى است ، پس با نعمت الهى و فضل او حالشان دگرگون مىشود و بدى به ايشان نمىرسد و خشنودى خدا را دنبال مىكنند و او صاحب فضل بزرگ است . »\r\n2055 . « و برخى از بزرگان ، جان خويش را در كسب رضاى خدا عرضه مىكنند و خداوند نسبت به بندگان ، رئوف و مهربان است . »\r\n2056 . « در بسيارى از گفتارهاى پنهانى و زمزمه‌هايشان خيرى نيست ، مگر آن‌كه به صدقات ، امور خير و به سامان رساندن كار مردم اقدام كند و هر كس براى خشنودى خدا چنين كند ، به زودى به او پاداش بزرگ عطا مىكنيم . »\r\nحديث\r\n2057 . از امام صادق - عليه‌السّلام - است كه فرمود : « در آن‌چه خداوند به موسى بن عمران وحى كرده ، آمده است : اى موسى بن عمران ، من چيزى محبوب‌تر از بندهء مؤمن خود نيافريدم ، همانا من براى خير او ، مبتلايش مىكنم و يا سلامتش مىدارم و به خاطر خير ( و مصلحتى ) شرّ و خطر را از او دور مىكنم و من بهتر مىدانم چه چيزى براى بنده‌ام خوب و شايسته است ؛ پس بايد بر بلاى من صبر كند و بر نعمتم سپاس گويد و به قضاى من خشنود باشد ، اگر طبق خشنودى من عمل كند و از من فرمان برد ، نام او را نزد خود در ميان صديقين ثبت مىنمايم . »\r\n2058 . ابوحمزه ثمالى از امام سجاد - عليه‌السّلام - نقل مىكند كه فرمود : « هر كس به آن‌چه خدا بر او واجب كرده عمل كند ، بهترين مردم است . »\r\n2059 . امام سجاد - عليه‌السّلام - فرمود : « مردى از اهل كوفه خطاب به امام حسين - عليه‌السّلام - نوشت : آقاى من ! مرا از خير دنيا و آخرت باخبر كن . آن حضرت - عليه‌السّلام - برايش نوشت : « بسم اللَّه الرحمن الرحيم ، امّا بعد ، هر كس خشنودى خدا را به بهاى خشم مردم طلب كند ، خداوند در امورى كه به مردم مربوط است ، او را كفايت مىكند و هر كس خشنودى مردم را به بهاى خشم خدا طلب كند ، خداوند او را به مردم واگذار مىكند .\r\n\r\n","description":"","footnote":"","page_name":" 121 ","page_number":122},
  {"content":"\r\n . \r\n","description":"","footnote":"","page_name":" 122 ","page_number":123},
  {"content":"\r\n\r\n2060 . نيز از آن حضرت نقل شده است كه خداوند متعال فرمود : « اين‌گونه نيست كه هر سخن نغز و حكمت‌آميزى را بپذيرم ، بلكه خواسته ، نيّت و تلاش شخص را مىپذيرم ، اگر خواسته و وجههء همّتش خشنودى من باشد ، تلاش و همّتش را تقديس و تسبيح قرار مىدهم . »\r\nبيان\r\nآن‌چه از توضيحات مربوط به آيات و روايات كه در تشريح اين بخش ذكر شد يعنى :\r\n« خداوند نسبت به بندگان مهربان است . » و « به زودى به او پاداش بزرگ عطا مىكنيم . » و « خداوند صاحب فضل بزرگ است . » و « با نعمت او حالشان دگرگون مىشود . » و « نام او را نزد خود در ميان صديقين ثبت مىكنم . » و « او بهترين مردم است . » و « همّت و تلاش او را تقديس و تسبيح قرار مىدهم . » بر مىآيد اين است كه براى كسانى كه مطابق رضاى خداوند متعال عمل مىكنند ، در اين دنيا و سراى آخرت ، گنج‌ها و رتبه‌هاى عالى و نعمت‌هاى بزرگى است .\r\n\r\n","description":"","footnote":"","page_name":" 123 ","page_number":124},
  {"content":"\r\n . \r\n","description":"","footnote":"","page_name":" 124 ","page_number":125},
  {"content":"\r\n\r\n\r\n152 توفيق بر شكرگزارى خالى از جهل نسبت به خدا\r\n« هر كس طبق رضاى من عمل كند ، شكر و سپاسى را به‌او مىشناسانم كه جهلى در آن نباشد . »\r\nقرآن كريم\r\n2061 . « همانا ما شما را براى خدا اطعام مىكنيم و از شما پاداش يا سپاسى نمىطلبيم . »\r\n2062 . « اى كسانى كه ايمان آورده‌ايد ، از روزىهاى پاكيزه كه خدا نصيبتان كرده بهره بريد و خدا را سپاس گذاريد ؛ اگر او را مىپرستيد . »\r\n2063 . « مرا سپاس گزاريد و كفر نورزيد . »\r\n2064 . « همانا به تو و كسانى كه قبل از تو بودند وحى شد كه اگر شرك بورزى ، عملت باطل و نابود خواهد شد و از زيانكاران خواهى بود ، پس خدا را بپرست و از سپاسگزاران باش . »\r\n2065 . « و به راستى ، لقمان را حكمت داديم كه : خدا را سپاس بگزار و هر كه سپاس بگزارد ، تنها براى خود سپاس گزارى نموده ؛ و هر كس كفران كند ، در حقيقت ، خداوند بىنياز ستوده است . »\r\nحديث\r\n2066 . از امام باقر - عليه‌السّلام - نقل شده است كه فرمود : پيامبر - صلّى اللَّه عليه وآله وسلّم - شبى كه نوبت عايشه بود ، نزد او بود . عايشه گفت : چرا خود را ( در عبادت ) به سختى مىافكنى ؟ در حالى كه خداوند گذشته و آيندهء تو را آمرزيده است . حضرت فرمود : « اى عايشه ! آيا بنده‌اى سپاسگزار نباشم ؟ » امام باقر - عليه‌السّلام - فرمود : « پيامبر آن‌قدر روى پا مىايستاد ( و خود را به سختى\r\n\r\n","description":"","footnote":"","page_name":" 125 ","page_number":126},
  {"content":"\r\n . \r\n","description":"","footnote":"","page_name":" 126 ","page_number":127},
  {"content":"\r\n\r\nمىانداخت ) كه خداوند سبحان اين آيه را نازل فرمود : اى پيامبر ! ما قرآن را نازل نكرديم تا تو خود را به سختى بيندازى . »\r\n2067 . از امام صادق - عليه‌السّلام - نقل شده است : « خداوند هيچ نعمتى به بنده نداد كه او آن را بشناسد و به زبان ، او را ستايش كند ، مگر اين‌كه پس از تمام شدن كلامش بر ازدياد آن نعمت امر فرمود . »\r\n2068 . نيز از امام صادق - عليه‌السّلام - نقل شده است : « هر كس نعمتى را كه خدا به او عطا فرموده ، به دل بشناسد ، سپاس آن را به جاى آورده است . »\r\n2069 . حماد بن عثمان مىگويد : امام صادق - عليه‌السّلام - از مسجد خارج شد ، مركب آن حضرت گم شده بود ، فرمود : « اگر خدا آن را به من بازگرداند ، حق سپاس او را به جاى خواهم آورد . » حمّاد مىگويد : طولى نكشيد كه مركب را برايش آوردند ، حضرت گفت :\r\n« الحمدللَّه . » ، كسى گفت : فدايت شوم ، آيا نفرمودى : حق سپاس خداى به جا مىآورم ؟\r\nحضرت صادق - عليه‌السّلام - فرمود : « نشنيدى گفتم الحمدللَّه ؟ »\r\n2070 . نيز از امام صادق - عليه‌السّلام - نقل است كه فرمود : « در آن‌چه خداوند عزّوجل به حضرت موسى عليه‌السّلام - وحى كرده آمده است : « اى موسى ! حق سپاس مرا بجاى آر .\r\nحضرت موسى عرض كرد : پروردگارا ! چگونه سپاست گزارم و به چه شكر شكرت گويم ، در حالى كه همان شكر هم نعمت توست كه به من عطا فرمودى . خداوند فرمود :\r\nالان كه فهميدى آن هم نعمت من است ، شكر مرا به‌جاى آوردى . »\r\n2071 . نيز امام صادق - عليه‌السّلام - فرمود : « هر شبانه‌روزى ده بار بگو : پروردگارا ! هر نعمت و عافيت دينى و دنيايى كه به آن دست يافتم از توست ، تو يگانه‌اى و شريكى ندارى . حمد و سپاس از آن توست تا حدى كه تو خشنود باشى و بلكه بيش از آن . پس اگر چنين گفتى ، شكر نعمتى را كه در آن روز و شب به تو دادم ، ادا كرده‌اى .\r\n2072 . از اميرالمومنين - عليه‌السّلام - نقل شده است : « گروهى خداوند را از سر اميد مىپرستند و آن عبادت بازرگانان است و گروهى خدا را از سر بيم و ترس مىپرستند\r\n\r\n","description":"","footnote":"","page_name":" 127 ","page_number":128},
  {"content":"\r\n . \r\n","description":"","footnote":"","page_name":" 128 ","page_number":129},
  {"content":"\r\n\r\nو آن عبادت بردگان است و گروهى او را از سر شكر و سپاس مىپرستند و آن عبادت آزادگان است . » « 1 »\r\nبيان\r\nبا توجه به تعبير حديث كه مىفرمايد : « جهل و نادانى در آن راه ندارد . » دو احتمال در معناى اين جهل وجود دارد : احتمال اول اين‌كه مقصود از جهل ، جهل به نعمت و اعطاى آن از ناحيه خداى متعال باشد و عامل پيدايش اين جهل اين است كه چون جريان امور ، على الظاهر از طريق اسباب است و بندگان خدا جز از راه اسباب به نعمت‌ها دست نمىيابند ، خداوند سبحان را كه منعم اصلى است ، فراموش مىكنند و به تمام نعمتها به ديد استقلال مىنگرند و يا اصلًا بندگان ، به واسطهء طبع بشرى و اشتياق زياد به نعمت‌ها ، وقتى به آن‌ها رسيدند ، منعم را فراموش كرده و جز به زبان او را سپاس نمىگويند و به همين دليل است كه شكرشان با جهل آميخته است . امّا كسانى كه طبق رضاى خدا و براى خرسندى او عمل مىكنند ، خداوند شكر حقيقى نعمتها را به آن‌ها عطا فرموده ، به طورى كه در برابر هر نعمتى بدون غفلت و فراموشى ، خداوند منعم را ياد مىكنند .\r\nاحتمال دوم ، جهل به دهندهء نعمت است ؛ بلاى بزرگى كه اكثر مردم و بلكه خواص آنان جز عدّه اندكى بدان مبتلا هستند . آنان همراه با نعمتها فعل ، صفت ، و اسماء خدا بلكه ذات او را نمىبينند و از اين رو سپاسگزارى آن‌ها با جهل و نادانى همراه است و حق سپاس خدا را به جا نمىآورند ، امّا خداوند متعال به آن‌ها كه در طريق رضا و خشنودى او عمل كنند ، معرفت خويش را عنايت مىفرمايد تا حق سپاس او را آن گونه بگذارند كه جهل و نادانى را در آن راه نباشد .\r\nاين مطلبى است كه ايجاب مىكند خوانندهء گرامى ، در اين بخش از حديث و آيات و رواياتى كه درتوضيح آن ذكر شد ، دقت كافى مبذول دارد تا درستى سخن را دريابد .\r\n\r\n\r\n","description":"","footnote":"\r\n( 1 ) . نيز ، ر . ك : بخش 42 و 82 .\r\n","page_name":" 129 ","page_number":130},
  {"content":"\r\n . \r\n","description":"","footnote":"","page_name":" 130 ","page_number":131},
  {"content":"\r\n\r\n\r\n153 ياد خداوند متعال‌بدون‌اين‌كه فراموشى در آن راه داشته باشد\r\n« پس هر كس طبق رضاى من عمل كند . . . و يادى كه‌فراموشى به آن راه نداشته باشد »\r\nحديث\r\n2073 . اميرالمؤمنين عليه‌السّلام - فرمود : « ذكر و ياد خدا را اهلى است كه به جاى دنيا آن را برگزيده‌اند و هيچ تجارت و داد و ستدى ايشان را از آن باز نمىدارد . »\r\n2074 . « پروردگارا ، تو شايسته‌ترين انس گيرندگان براى اوليائت هستى . . . و دلهايشان به تو مشتاق است . اگر غربت ، ايشان را به وحشت اندازد ، ياد تو انس و مايهء راحت ايشان است . »\r\n2075 . « ذكر ، همنشينى با محبوب است . »\r\n2076 . « هر كس دلش را با دوام ذكر آباد كند ، كارهايش در نهان و آشكار نيكو خواهد شد . »\r\n2077 . « دوام ذكر ، رفيق بىشائبه اولياى خداست . »\r\n2078 . « دوام ذكر خدا ، غذاى روح و كليد به سامان رسيدن است . »\r\n2079 . « هر كس خداوند سبحان را فراموش كند ، خداوند او را از ياد نفسش به فراموشى مىاندازد و دلش را كور مىسازد . »\r\n2080 . در دعاى ابوحمزه آمده است : « پروردگارا ، ما را به ياد خودت مشغول كن و از خشمت پناه ده . »\r\n2081 . « مولاى من ! به ياد تو دلم زنده است . »\r\n2082 . « پروردگارا ! مرا به ذكر خاص خويش مخصوص گردان . »\r\n2083 . در حديث معراج در صفات اهل آخرت آمده است : « ديدگانشان مىخوابد\r\n\r\n","description":"","footnote":"","page_name":" 131 ","page_number":132},
  {"content":"\r\n . \r\n","description":"","footnote":"","page_name":" 132 ","page_number":133},
  {"content":"\r\n\r\nو دلهايشان نمىخوابد . »\r\n2084 . « دلهاشان ذاكر و به ياد خداست و آن‌گاه كه نام مردم در زمرهء غافلان و بىخبران نوشته مىشود ، نام ايشان در زمرهء ذاكران و هشياران ثبت مىشود . »\r\n2085 . « هيچ چيز به قدر چشم بر هم زدنى ، ايشان را از ياد خدا باز نمىدارد . »\r\n2086 . « در دلش توجّهى به مخلوق نمىبينم . »\r\n2087 . « مردم در نزد ايشان مردگانند و خداوند زندهء صاحب كرامت است . »\r\n2088 . « راز و نيازشان با خداوند ، عظيم و پر اقتدار است كه از فراز عرش بر ايشان احاطه دارد . » « 1 »\r\nبيان\r\nمقصود از « ذكرى كه فراموشى با آن همراه نيست . » همان ذكر و ياد درونى و قلبى است كه براى بندهء مؤمن حقيقى كه براى خشنودى خدا عمل مىكند ، حاصل مىشود . در بخشى از دعاى خضر كه اميرالمؤمنين عليه‌السّلام - به كميل تعليم فرموده ، به اين مقام بالا اشاره شده است : « به حق خودت و پيراستگى ات از آن‌چه در وهم آيد و به اسماء و صفات اعظمت ، از تو مىخواهم كه شب و روزم را به ياد خودت آباد قرار دهى و پيوسته در خدمت تو باشم و اعمالم نزد تو پذيرفته باشد تا اين‌كه اعمال و اورادم همه يك جهت و يك كلام باشد و در خدمتگزاريم به تو ، انقطاعى نباشد » .\r\nخداوند ما و تمام مؤمنين را از اين نعمتها بهره‌مند فرمايد .\r\n\r\n\r\n","description":"","footnote":"\r\n( 1 ) . نيز ، ر . ك : بخش 12 ، 15 و 26 .\r\n","page_name":" 133 ","page_number":134},
  {"content":"\r\n . \r\n","description":"","footnote":"","page_name":" 134 ","page_number":135},
  {"content":"\r\n\r\n\r\n154 محبت خدا به گونه‌اى كه محبت مخلوق بر محبت او مقدم داشته شود\r\n« پس هر كس طبق رضاى من عمل كند . . . محبتى به او عنايت كنم كه محبت‌مخلوق را بر محبت من برنگزيند ؛ پس وقتى دوستى مرا برگزيد ، او را دوست‌بدارم و در نزد مخلوق خود ، محبوب نمايم . »\r\nقرآن كريم\r\n2089 . « آن‌ها كه ايمان آوردند و عمل شايسته انجام دادند ، خداوند رحمان براى ايشان ( در دل مردم ) محبت قرار خواهد داد . »\r\n2090 . « و بعضى از مردم براى خدا شريك و رقيب گرفتند و آن‌ها را مثل خدا دوست مىدارند و كسانى كه ايمان آورده‌اند ، محبّتشان به خدا شديدتر است . . . »\r\n2091 . « و براى دوستى او به خويشان ، يتيمان و درماندگان ، مال مىبخشند . »\r\n2092 . « در ديد مردم ، دلدادگى به خواست‌ها ، زنان و فرزندان ، زيبا و خوشايند است . »\r\n2093 . « بگو اگر پدران ، فرزندان ، همسران و خويشان شما و اموالى كه به چنگ آورده‌ايد و تجارتى كه از بىرونقى آن مىترسيد و خانه‌هايى كه به آن‌ها دل خوش كرده‌ايد ، از خدا و رسول او و جهاد در راهش دوست داشتنىتر و ارزشمندتر است ، پس منتظر رسيدن امر خدا باشيد و خداوند از راه به درشدگان را هدايت نمىكند . »\r\nدعا\r\n2094 . در دعاى كميل آمده است : « زبانم را به يادت گويا و دلم را به محبتت مشتاق و شيفته ساز . »\r\n2095 . در مناجات مطيعين آمده است : « و ما را به آبشخورهاى محبتت وارد ساز\r\n\r\n","description":"","footnote":"","page_name":" 135 ","page_number":136},
  {"content":"\r\n . \r\n","description":"","footnote":"","page_name":" 136 ","page_number":137},
  {"content":"\r\n\r\nو شيرينى دوستى و قرب خود را به ما بچشان . »\r\n2096 . در مناجات مريدين آمده است : « و اندرزشان را از محبتت سرشار نمودى . »\r\n2097 . در مناجات محبّين آمده است : « پس ما را از آنانى كه براى نزديكى به خودت و براى ولايتت برگزيدى و از آنان‌كه در دوستى و محبت خويش خالصشان گردانيدى قرار ده . »\r\n2098 . « و ( از كسانى قرار ده ) كه دلش را براى محبت خود ( از هر چه غير آن است ) ، خالى نمودى . »\r\n2099 . « از تو ، محبت تو و محبت آن‌كه تو را دوست دارد و محبت هر عملى كه مرا به قرب تو مىرساند ، درخواست مىكنم و از تو مىخواهم كه خود را برايم دوست داشتنىتر از هر چيز ديگر قرار دهى و محبت خود را راهنماى من به سوى رضاى خودت و بهشتت قرار دهى . »\r\n2100 . در مناجات عارفين آمده است : « پروردگارا ! ما را از كسانى كه درختان شوق به سوى تو در بوستانهاى سينه‌شان ريشه دوانده و آتش محبتت سراسر دلشان را فرا گرفته ، قرار ده . . . و چقدر طعم محبّت تو گوارا و خوش است . »\r\n2101 . در مناجات معتصمين آمده است : « و اين كه چهره دل ما را به انوار محبتت غرق كنى . »\r\n2102 . در مناجات شعبانيه آمده است : « پروردگارا ! مرا توان اين‌كه از نافرمانى تو ( به سوى اطاعت ) منتقل شوم نيست ، مگردرآن هنگام كه براى درك محبت خود ، بيدارم كنى . »\r\n2103 . در دعاى ابوحمزه آمده است : « پروردگارا ! از تو مىخواهم دلم را از حب خود سرشار سازى . »\r\n2104 . در بخش انتهايى دعاى عرفه آمده است : « معامله بنده‌اى كه از حب خود براى او بهره‌اى قرار نداده ، به زيان منجر شد . »\r\n2105 . در دعاى عرفه : « و تو همان كسى هستى كه غير خود را از دلهاى دوستانت بيرون راندى تا جز تو را دوست ندارند و به غير تو پناه نبرند ، آن‌گاه كه گرفتارىهاى عوالم هستى ، آن‌ها را به وحشت اندازد ، تو همدم ايشانى . . . »\r\n\r\n","description":"","footnote":"","page_name":" 137 ","page_number":138},
  {"content":"\r\n . \r\n","description":"","footnote":"","page_name":" 138 ","page_number":139},
  {"content":"\r\n\r\nحديث\r\n2106 . در حديث معراج آمده است : « محبت من نسبت به آن‌ها كه براى من يكديگر را دوست مىدارند ، حتمى و محقق است . . . و محبّتم را علت ، محدوديت و پايانى نيست . . . بهره‌مندى شان در دنيا ياد من ، محبت من و خرسندى من از ايشان است . »\r\n2107 . « و امّا زندگى پايدار همان چيزى كه براى جان خويش به آن مشغول است . . .\r\nپس هرگاه چنين كند ، دوستى در دلش اندازم تا اين‌كه دلش را براى خودم مخصوص كنم . »\r\n2108 . در ذيل حديث جابر از امام باقر - عليه‌السّلام - آمده است : « محبتشان را ( از هر چيز ) به محبت پروردگارشان بريده و منتهى كرده‌اند و از دنيا به خاطر فرمانبردارى صاحب اختيارشان در ترس و وحشت‌اند و با ديدهء دلشان به خداى بزرگ و محبت او چشم دوخته‌اند و فهميده‌اند كه عظمت پروردگار آن‌گونه است كه به هر چه نگريسته شود ، در واقع نظر به اوست . »\r\n2109 . از امام صادق - عليه‌السّلام - نقل شده است : « ايمان انسان به خدا خالص نمىشود مگر اين‌كه خداوند نزد او از خود ، پدر ، مادر ، فرزند ، خانواده ، مال و تمام مردم ، دوست داشتنىتر باشد . »\r\n2110 . اميرالمؤمنين عليه‌السّلام - مىفرمايد : « مودّت و دوستى ، نزديكترين خويشاوندى است . »\r\n2111 . « مودت ، نزديك‌ترين خويشاوندى نسبى است . »\r\n2112 . « مودت ، مهرورزى دلها در همدمى و مؤانست جان‌هاست . »\r\n2113 . « بهترين گنجينه‌ها ، محبت دل‌هاست . »\r\nبيان\r\nخداوند سبحان در اين بخش از حديث از سه نوع محبت ياد فرموده است :\r\nمحبت خداوند نسبت به بنده ، محبت بنده نسبت به پروردگار و محبت مخلوق\r\n\r\n","description":"","footnote":"","page_name":" 139 ","page_number":140},
  {"content":"\r\n . \r\n","description":"","footnote":"","page_name":" 140 ","page_number":141},
  {"content":"\r\n\r\nنسبت به بنده و عامل اصلى اين محبت را عمل به رضاى او ، طبق دستورات قرآن و سنت و انجام تكاليف فردى و اجتماعى واجب و ديگر وظايف معرفى فرموده است و معلوم است كه قرآن و سنت ، جز به مسير فطرت ، به چيز ديگرى دعوت نمىنمايند .\r\nاگر بنده در اين مسير حركت كند ، حجاب‌ها و موانع غفلتى كه به سبب رويكرد به عالم مادى و خاكى و روى گرداندن تدريجى از فطرت توحيدى عارض وى شده است ، از ميان برداشته مىشوند تا بين او و فطرتش هيچ حجابى باقى نماند ، چنان كه در خلقت نور تمثلى آن‌ها ، هنگامى كه آن‌ها را بر نداى فطرت خودشان گواه گرفته‌اند ، حجابى وجود نداشته است : « و ايشان را بر فطرتشان گواه گرفت كه آيا من پروردگار شما نيستم ! » گفتند : آرى ، ما گواهيم ! در ساير مراحل خلقت تمثّلى و برزخى هم همين گونه است و با برداشته شدن حجاب‌ها از فطرت بنده ، بين او و پروردگارش حجابى نمىماند و در اين حال با چشم دل ، محبت خداوند نسبت به خود و محبت خودش را نسبت به خدا مىيابد و آن را بىپرده مشاهده مىكند .\r\nامّا محبت مخلوق نسبت به اين بنده نيز از اين جهت كه خلايق بر فطرت آفريده شده‌اند و فطرتشان غير از فطرت او نيست ، ناگزير هم فطرت خويش و هم عمل بر طبق فطرت را دوست مىدارند - هر چند نسبت به آن آگاهى نداشته و به آن عمل نكنند - از همين رو ، بنده‌اى را هم كه بر فطرت آفريده شده و نسبت به آن در حجاب نيست و نيز اعمال او را كه بر طبق فطرت است ، دوست مىدارند .\r\nامّا چنين بنده‌اى ، هرگز محبت مخلوق را بر محبت خداوند متعال بر نمىگزيند ؛ زيرا او با چشم دل ، جز فطرت يگانه‌اى كه خداوند تمام مردم را بر آن آفريده است - كه آن همان توحيد و معرفت ذات حق است - چيزى نمىبيند . با اين وصف ، چگونه ممكن است محبت مخلوق را بر محبت خداوند سبحان برگزيند يا آن‌ها را به نحو استقلال و صرف نظر از ربط آن‌ها به ذات حق دوست بدارد ؟\r\n\r\n","description":"","footnote":"","page_name":" 141 ","page_number":142},
  {"content":"\r\n . \r\n","description":"","footnote":"","page_name":" 142 ","page_number":143},
  {"content":"\r\n\r\n\r\n155 باز شدن ديدهء دل به جلال و عظمت خداوند سبحان\r\n« چون مرا دوست دارد . . . ديدهء دلش را به روى جلال وعظمت خودم بگشايم . »\r\nقرآن كريم\r\n2114 . « و وجه صاحب جلال و بزرگى پروردگارت باقى مىماند . »\r\n2115 . « مبارك اسم پروردگار صاحب جلال و بزرگ تو . »\r\n2116 . « آن‌چه در آسمان‌ها و زمين است ، از اوست و او بلند مرتبه و بزرگ است . »\r\n2117 . « پس به اسم پروردگار بزرگت تسبيح كن . »\r\n2118 . « و از پروردگارشان مىترسند و از بدى حساب در هراسند . »\r\n2119 . « همانا كسانى كه از ترس پروردگارشان دلهاشان در طپش و لرزش است . . . و كسانى كه آن‌چه به آن‌ها داده شده مىدهند و دلهاشان ترسان است از اين‌كه به سوى پروردگارشان بر مىگردند ، اينان در انجام خيرات مىكوشند و در آن ( بر ديگران ) پيشى مىگيرند . »\r\n2120 . « اين چنين است كه منحصراً علما و دانشمندان از خدا مىترسند و همانا خدا شكست‌ناپذير و آمرزنده است . »\r\n2121 . « و غرق شدگان در حق را بشارت ده ، همانها كه هرگاه ياد خدا به ميان مىآيد ، دلهايشان مىلرزد . »\r\n2122 . « كسانى كه رسالات احكام خدا را به ( مردم ) مىرسانند و از او مىترسند و جز او از هيچ‌كس ترسى ندارند و خداوند براى حسابرسى ( ايشان ) كافى است . »\r\n\r\n","description":"","footnote":"","page_name":" 143 ","page_number":144},
  {"content":"\r\n . \r\n","description":"","footnote":"","page_name":" 144 ","page_number":145},
  {"content":"\r\n\r\nحديث\r\n2123 . امام صادق - عليه‌السّلام - فرمود : « خدا ترسى ، براى اثبات دانش انسان و مغرور شدن و فريب خوردن ( به دنيا ) ، براى اثبات نادانى او كافى است . »\r\n2124 . از عدّةالداعى نقل شده است : اميرالمؤمنين - عليه‌السّلام - هرگاه شروع به گرفتن وضو مىكرد ، چهره‌اش از ترس خدا دگرگون مىشد و حضرت زهرا - سلام‌اللَّه‌عليها - از ترس خدا در نماز مىلرزيد و امام حسن عليه‌السّلام - وقتى وضويش تمام مىشد ، رنگش عوض مىشد . از آن حضرت در اين مورد سؤال شد ، حضرت فرمود : « لازم است بر كسى كه مىخواهد بر خداوند صاحب عرش وارد شود ، رنگش تغيير كند . » مثل اين بيان از امام زين العابدين عليه‌السّلام - هم نقل شده است .\r\n2125 . از حالات پيامبر - صلّى اللَّه عليه وآله وسلّم - نقل شده است : هرگاه به نماز مىايستاد ، از ترس خدا از سينه‌اش صدايى مثل جوشش ديگ شنيده مىشد .\r\nدعا\r\n2126 . در دعاى صباح : « خداوندا ! به عظمت خودت ، سرچشمه‌هاى خشوع را در دلم جوش آور و از هيبت خودت ، جويبار اشك را بر گونه‌هايم جارى ساز . »\r\n2127 . در دعاى كميل : « و به عظمت خودت كه همه چيز را گرفته و پركرده است . »\r\n2128 . « آيا بر چهرهء آنان كه در برابر عظمت تو به سجده افتاده و به خاك ساييده شده است ، آتش را مسلّط مىكنى ؟ »\r\n2129 . در دعاى سمات : « پروردگارا ! از تو مىطلبم . . . به جلال و عظمت وجه كريم خودت كه بزرگوارترين و عزيزترين وجوه است و هر صورتى در برابر آن به خاك افتاده و هر قدرتى در برابر آن فرو افتاده و هر صدايى در برابر آن درهم شكسته است و دلها از ترس تو لرزان است . »\r\n\r\n","description":"","footnote":"","page_name":" 145 ","page_number":146},
  {"content":"\r\n . \r\n","description":"","footnote":"","page_name":" 146 ","page_number":147},
  {"content":"\r\n\r\n2130 . « پروردگارا ! به مجد و عظمتت كه به واسطهء آن با بنده و پيامبر خودت موسى بن عمران - عليه‌السّلام - تكلم فرمودى . »\r\n2131 . « به مجد و عظمتت كه به وسيلهء آن بر موسى - عليه‌السّلام - در طور سينا تجلى كردى و پيش از آن در مسجد خيف ، بر ابراهيم تجلّى كردى و بر بندهء برگزيدهء خودت اسحاق - عليه‌السّلام - در چاه شيع و بر پيامبرت يعقوب - عليه‌السّلام - در خانه ايل تجلى نمودى و با ابراهيم عليه‌السّلام - به عهدت وفا كردى . »\r\n2132 . « و به مجد و عظمت خودت كه در قُبّةُ الرّمان بر موسى بن عمران عليه‌السّلام - آشكار شد . »\r\n2133 . « و به علم و عظمت و بزرگى و عزت و هيبت خودت ، كه زمين را تحمّل آن نيست و آسمانها در برابرش سر فرود آورد و قعر زمين به سبب آن فرورفت و درياها و رودخانه‌ها در برابرش از خروش بايستد و كوه‌ها سربه راه گردد و زمين ، با لنگرهايش از حركت باز ايستد و جميع آفريده‌ها سر تسليم فرود آرد و بادها ، زوزه‌كشان روان شود و آتش در آتشدان‌ها فسرده گردد . »\r\n2134 . « و به مجد و عظمت خودت كه در طور سينا آشكار شد و به سبب آن با بنده و پيامبر خودت موسى بن عمران - عليه‌السّلام - تكلّم فرمودى . »\r\n2135 . در مناجات شعبانيه : « خدايا ! مرا از كسانى قرار ده كه صدايشان زدى پس به تو پاسخ گفتند و مورد عنايت تجلى خويش قرار دادى ، پس در برابر عظمتت مدهوش شدند و با آن‌ها در نهان نجوا كردى و ايشان در عيان براى تو كار كردند . »\r\n2136 . در دعاى سحر ماه مبارك رمضان : « پروردگارا ! از تو درخواست مىكنم از روشنى و رونقت به حق ، روشن‌ترين و با رونق‌ترين آن - و تمام روشنى و رونق تو روشن و پر رونق است - ، پروردگارا ! از تو مىخواهم به تمام روشنى و رونقت . »\r\n2137 . باز هم در دعاى سحر : « پروردگارا ! از تو درخواست مىكنم ، از برجستگى و بلند مرتبگىات ، به حق برجسته‌ترين و بلندمرتبه‌ترين - آن‌ها و تمام برجستگى و بلندمرتبگى تو ، برجسته‌ترين و بلندمرتبه‌ترين است - پروردگارا ! از تو مىخواهم ، به حق تمام برجستگى و بلند مرتبگىات . پروردگارا ! از تو مىخواهم از عظمتت به\r\n\r\n","description":"","footnote":"","page_name":" 147 ","page_number":148},
  {"content":"\r\n . \r\n","description":"","footnote":"","page_name":" 148 ","page_number":149},
  {"content":"\r\n\r\nحق با عظمت‌ترين عظمتت - و تمام عظمت تو با عظمت است - ، پروردگارا ! از تو درخواست مىكنم به حق تمام عظمتت . » « 1 »\r\nبيان\r\nآن‌چه در بخش حديث ، لازم است به آن توجه شود ، دقت در كلام الهى است كه مىفرمايد : « چشم دلش را مىگشايم . » بدون اين‌كه بگويد : « چشم ظاهرش را » ، علت اين است كه گشوده بودن چشم ظاهر براى هر كس كه به - عنايت خدا - نسبت به ربوبيت خداوند سبحان اقرار نموده ، حاصل است ؛ امّا باز بودن چشم دل جز براى افراد بسيار نادرى ممكن نيست ، همان كسانى كه طبق رضاى خدا عمل كرده و حجت ويژهء او شامل حالشان شده است ، چنان‌كه در توضيح عبارت قبلى حديث گذشت . در رأس اين گروه ، پيامبران و جانشينان ايشان - عليهم‌السّلام - هستند و بعد از آن‌ها ، هر كس از اولياى الهى كه به آنان شبيه‌تر است ، با ديد بصيرت خود ، خداوند سبحان و ملكوت عالم را مشاهده مىكنند كه در واقع چيزى جز اسماى حسنى و صفات علياى خداوند و از جمله جلال و عظمت او ، چيزى نيست و معلوم است كه اسماء و صفات خدا ، متكثر و جداى از ذات حق نيست ؛ زيرا ذات او احد و صفاتش عين ذات است .\r\n\r\n\r\n","description":"","footnote":"\r\n( 1 ) . نيز ، ر . ك : 62 ، 125 ، 129 و 141 .\r\n","page_name":" 149 ","page_number":150},
  {"content":"\r\n . \r\n","description":"","footnote":"","page_name":" 150 ","page_number":151},
  {"content":"\r\n\r\n\r\n156 آگاهى بر دانش بندگان ويژه\r\n« پس هرگاه مرا دوست بدارد . . . دانش بندگان ويژه‌ام را ازايشان پنهان نمىكنم . »\r\nقرآن كريم\r\n2138 . « و اگر پس از آن‌كه علم برايت حاصل شد ، از خواهش‌هاى ايشان پيروى كردى ، از ناحيه خدا پشتيبان و ياورى نخواهى داشت . »\r\n2139 . « خداوند در وصف طالوت مىفرمايد : « خداوند او را بر شما برگزيد و بر دانايى و قدرت جسمانى او توسعه بخشيد . »\r\n2140 . « خداوند گواه است كه خدايى جز او نيست و نيز فرشتگان و صاحبان علم ، در حالى كه به قسط قيام كرده‌اند ( بر همين گواهند ) ، خدايى جز او كه شكست‌ناپذير و حكيم است ، وجود ندارد . »\r\n2141 . « خداوند متعال از قول حضرت ابراهيم نقل مىكند : « اى پدر ، مرا علمى حاصل شده كه تو را نيست ، پس از من پيروى كن تا تو را به راه راست هدايت كنم . »\r\n2142 . « خداوند متعال در مورد حضرت يوسف مىفرمايد : « و آن گاه كه به سن رشد رسيد ، به او علم و حكمت داديم و نيكوكاران را اين چنين پاداش دهيم . »\r\n2143 . « دانندهء نهان است و نهان خويش را بر كسى آشكار نمىكند ، مگر بر آن پيامبرى كه بر دانستن او رضا دهد . »\r\nحديث\r\n2144 . ابىبصير مىگويد : امام‌باقر - عليه‌السّلام - درتوضيح آيهء « بلكه قرآن ، آيات روشنى است كه در سينهء كسانى است كه‌به آن‌هاعلم‌داده شده‌است » ، بادست به سينهء خود اشاره كرد .\r\n2145 . امام باقر - عليه‌السّلام - فرمود : « قطرات آب را مىمكند و رود پهناور را\r\n\r\n","description":"","footnote":"","page_name":" 151 ","page_number":152},
  {"content":"\r\n . \r\n","description":"","footnote":"","page_name":" 152 ","page_number":153},
  {"content":"\r\n\r\nوا مىگذارند . » سؤال شد : رود پهناور چيست ؟ فرمود : « پيامبر خدا - صلّى اللَّه عليه وآله وسلّم - فرمود : علمى كه خدا به او داده اين است كه سُنن پيامبران از آدم تا خاتم را در اختيار او نهاده است . » عرض شد : اين سنتها چيست ؟ فرمود : « تمامى علم پيامبران و پيامبر - صلّى اللَّه عليه وآله وسلّم - ، تمام آن علم را نزد اميرالمؤمنين - عليه‌السّلام - نهاد . . . »\r\n2146 . از امام صادق عليه‌السّلام - نقل شده است : « من آن چه را در آسمان‌ها و زمين است ، مىدانم و آن‌چه را در بهشت و دوزخ است ، مىدانم و آن‌چه هست و آن‌چه خواهد شد ، مىدانم . . . »\r\n2147 . عباية بن ربعى مىگويد : از على عليه‌السّلام - شنيدم كه فرمود : « از من بپرسيد ، پيش از آن‌كه مرا نيابيد . آيا از كسى كه علم تعبير خواب و حوادث عالم و نسبتها و ارتباطات نزد اوست ، سؤال نمىكنيد ؟ »\r\n2148 . مفضل بن عمر مىگويد : از امام صادق - عليه‌السّلام - شنيدم كه فرمود : « به من ويژگىهايى داده شده كه هيچ كس قبل از من ، آن‌ها را نداشته است : علم تعبير خواب و حوادث عالم و حقيقت همه و چيزى از علم پيشينيان از من ضايع نشده و آن‌چه از ديدهء من پنهان است ، از من مخفى نيست . به اذن خدا بشارت مىدهم و از ناحيه او كارها را به انجام مىرسانم . همهء اين‌ها از ناحيه خداست كه به علم خود ، مرا بر آن مسلّط فرموده است . »\r\nدعا\r\n2149 . در دعاى عرفه آمده است : « پروردگارا ! از گنجينهء دست نخوردهء علمت ، به من بياموز . »\r\nبيان\r\nاز جمله عنايات خداوند سبحان نسبت به كسانى كه طبق رضاى او و به خاطر محبت او عمل مىكنند ؛ مخفى نكردن علم بندگان خاص ، بر ايشان است ؛ بنابر اين\r\n\r\n","description":"","footnote":"","page_name":" 153 ","page_number":154},
  {"content":"\r\n . \r\n","description":"","footnote":"","page_name":" 154 ","page_number":155},
  {"content":"\r\n\r\nبراى آشنايى با گستردگى عنايت الهى براى اين افراد ، دانستن دو مطلب ضرورى است .\r\nمطلب اول : مسلّم است بندگان خاص همان پيامبران و جانشينان آنان - عليهم‌السّلام - و سپس دنباله روان و نظاير ايشان هستند و در رأس آن‌ها پيامبر ما - صلّى اللَّه عليه وآله وسلّم - و امامان - عليهم‌السّلام - قرار دارند .\r\nمطلب دوم : همان گونه كه از متونى كه در توضيح اين بخش از حديث در بيان حقيقت علوم پيامبران و جانشينان آن‌ها ذكر شد ، به روشنى معلوم است ، مقصود از اين علوم ، علوم مربوط به ادارهء امور زندگى طبيعى كه همه اشياء و به خصوص انسان ، به طور تكوينى از آن آگاهند و خداوند در آيه : « همان كسى كه اندازه‌گيرى كرد و هدايت نمود » و نيز « كسى كه به هر موجودى ، آن چه را لازمه آفرينش او بود داده ، پس رهبريش كرده است » ، به آن‌ها اشاره فرموده ، نيست ؛ بلكه مقصود ، علومى است كه از ديگران پنهان است .\r\nاز همين جا ، ضرورت تلاش براى شناختن حقيقت علومى كه عموم مردم از آن محرومند ، معلوم مىگردد تا روشن شود ، پنهان نكردن علم بندگان خاص از كسانى كه بر رضاى خدا علم مىكنند ، عنايت بزرگ و مقام بلندى است كه از ناحيه خدا به آنان اعطا مىشود . اما در مورد امكان دستيابى انسانى عادى به تمام علوم انبياء ، اولياء و بندگان خاص خداى سبحان ، بايد گفت كه در اين بخش از حديث ، هيچ دلالتى بر آشكارشدن و مخفى نبودن تمام علوم بر عاملين به رضاى الهى وجود ندارد ، بلكه خداوند سبحان مىفرمايد : « من علم بندگان خاصّم را از او پنهان نمىكنم . » و چنان‌كه پيداست اين سخن ، دلالت بر عموم نمىكند ، آرى ممكن است كه انسان به قدر ظرفيت و استعداد و قابليت معنوى خودش به كمالى از كمالات پيامبران و جانشينان ايشان برسد و در عين حال ، پيامبر و جانشين پيامبر هم نباشد ؛\r\n\r\n","description":"","footnote":"","page_name":" 155 ","page_number":156},
  {"content":"\r\n . \r\n","description":"","footnote":"","page_name":" 156 ","page_number":157},
  {"content":"\r\n\r\nزيرا پيامبرى و جانشينى او ، از مناصب الهى است .\r\nشاهد اين مدعا ، سخن خداى تبارك و تعالى در حق حضرت يوسف عليه‌السّلام - است كه فرمود :  وَ كَذلِكَ نَجْزِي الْمُحْسِنِينَ  « 1 » ؛ ( و آن گونه نيكوكاران را پاداش مىدهيم . ) يا در سورهء جن فرمود :  إِلَّا مَنِ ارْتَضى مِنْ رَسُولٍ  « 2 » ؛ ( جز پيامبرى را كه از او خشنود باشد ) پس اگر اين صفات - محسن بودن و رضاى خدا - حاصل بود ، چه مانعى دارد كه خداوند سبحان به دارندهء آن‌ها از علوم الهى عنايت كرده و علم بندگان خاص خود را از او پنهان ننمايد ؟\r\nدر روايات آمده است كه در حضور مأمون از حضرت رضا - عليه‌السّلام - سؤال شد :\r\nدليل اين‌كه شما بتوانيد از دلهاى مردم خبر بدهيد چيست ؟ حضرت فرمود : « آيا سخن پيامبر صلّى اللَّه عليه وآله وسلّم - را نشنيده‌اى كه فرمود : از زيركى و تيزبينى مؤمن بترسيد كه همانا او به نور خدا مىبيند . » سؤال كننده گفت : آرى شنيده‌ام . حضرت فرمود : « هيچ مؤمنى نيست ، مگر اين‌كه فراستى دارد كه به قدر ايمان و بينش و دانشش ، به واسطهء نور خدا مىبيند و خداوند براى ائمه اهل بيت - عليهم‌السّلام - ، تمام آن‌چه را كه به طور پراكنده به جميع مؤمنان داده است ، يك جا جمع نموده است . » « 3 »\r\n\r\n\r\n","description":"","footnote":"\r\n( 1 ) يوسف : 22 .\r\n( 2 ) الجنّ : 27 .\r\n( 3 ) . نيز در اين باره ، ر . ك : بخش 8 ، 126 و 220 .\r\n","page_name":" 157 ","page_number":158},
  {"content":"\r\n . \r\n","description":"","footnote":"","page_name":" 158 ","page_number":159},
  {"content":"\r\n\r\n\r\n157 مناجات خداوند سبحان با بنده تا جايى كه گفتگو و نشست و برخاست اوبا مخلوقات قطع مىشود\r\n« ديدهء دلش را باز مىكنم . . . در تاريكى شب و روشنايى روز با اومناجات مىنمايم تا گفتگو و نشست و برخاست او با مخلوق قطع شود . »\r\nحديث\r\n2150 . در دعاى عرفه آمده است : « پروردگارا ! مرا به حقايق مقربان خود مزيّن كن و مرا در راه اهل جذب ، راهى ساز . »\r\n2151 . در مناجات شعبانيه آمده است : « مرا به نور درخشان عزت خويش پيوند ده تا شناساى تو گردم ، از غير تو كناره گيرم و از تو ترسان باشم ، اى صاحب جلال و بزرگى ! »\r\n2152 . در حديث معراج : « محبت من براى كسانى كه در راه من به يكديگر مهر مىورزند ، مسلم و قطعى است . . . و محبت مرا ، علت و حدّ و نهايتى نيست . هرگاه علمى از ايشان برگيرم ، علم ديگرى برايشان قرار دهم . ايشان كسانى هستند كه از نگاه من به خلق مىنگرند و نيازى به پيشگاه مخلوق نمىبرند . »\r\n2153 . در وصف اهل آخرت : « ديدگانشان مىخوابد و دلهايشان نمىخوابد . »\r\n2154 . « هيچ چيز به قدر ديده بر هم زدنى ، آنان را از خدا باز نمىدارد . »\r\n2155 . « مردم از نظر ايشان مردگانند و خداوند زندهء كريم جاويد . »\r\n2156 . « دنيا و آخرت از نظر ايشان يكى است . »\r\n2157 . « در دلشان توجه و گرفتارى نسبت به مخلوق نمىيابم . »\r\n\r\n","description":"","footnote":"","page_name":" 159 ","page_number":160},
  {"content":"\r\n . \r\n","description":"","footnote":"","page_name":" 160 ","page_number":161},
  {"content":"\r\n\r\n2158 . « مناجات ايشان با پروردگار جليل ، بر فراز عرش است . »\r\n2159 . « وجه خود را از ايشان ( زاهدان امت ) پنهان نمىسازم . »\r\n2160 . « كسى او را ( زاهد ) نمىشناسد كه ديده بر هم زدنى او را از خدا باز دارد . »\r\n2161 . « تقربى كه دورى به آن راه نداشته باشد ، . . . و يادى كه نسيان به آن راه نداشته باشد . »\r\n2162 . در مكالمه خداوند با روح بنده بعد از اين عالم : « سپس به او مىگويد : اى روح ! دنيا را چگونه ترك كردى ؟ روح مىگويد : پروردگار و مولاى من ! به عزت و جلالت سوگند ، چيزى از دنيا نمىدانم . از آن هنگام كه مرا آفريدى تا هم اكنون ، از تو ترسان بودم ، خداوند مىفرمايد : راست گفتى بندهء من ، تو با جسمت در دنيا و با روحت با من بودى . »\r\n2163 . در همان مكالمه : روح مىگويد : « پروردگارا ! خودت را به من شناساندى پس من به واسطهء آن از تمام خلقت بىنياز شدم . »\r\n2164 . « پروردگارا ! چگونه خودپسند باشم . . . در حالى كه اگر با ذكر خود زنده‌ام نكنى ، مرده هستم . »\r\n2165 . « خداوند فرمود : به عزت و جلالم سوگند در هيچ وقتى از اوقات ، بين خودم و تو ، مانعى قرار نمىدهم تا هرگاه كه اراده كنى ، بر من داخل شوى و با دوستدارانم چنين كنم . »\r\n2166 . « امّا زندگى گوارا آن است كه صاحب آن ، هرگز در ياد من سستى نمىورزد و نعمت مرا فراموش نمىكند و از من غافل نمىشود . . . و هرگاه چنين كرد ، در دلش محبتى قرار دهم تا دلش را از خود كنم و نيز آسودگى ، گرفتارى و تلاش او را مخصوص خود سازم و گفتگويش دربارهء نعمتى كه به محبوبان خلقم داده‌ام ، براى من باشد و چشم و گوش دلش را باز كنم تا اين‌كه با قلب خود از سوى من بشنود و با دلش به جلال و عظمت من بنگرد . »\r\n2167 . « اى احمد ! همت و تلاش خود را در يك جهت متمركز كن . »\r\n2168 . در دعايى كه على عليه‌السّلام - به نوف بكالى تعليم فرمود ، آمده است :\r\n\r\n","description":"","footnote":"","page_name":" 161 ","page_number":162},
  {"content":"\r\n . \r\n","description":"","footnote":"","page_name":" 162 ","page_number":163},
  {"content":"\r\n\r\n« خدايا ، رجوع ديدهء بينندگان ، در نهايت به سوى توست . . . ارواح ايشان را به مقام قدس خويش نزديك كرده‌اى كه در نتيجه مجالست با اسم تو ، تو را در كمال متانت و سنگينى و تسليم در مقام رويارويى با تو برگزيده‌اند . تو همچون يارى دلسوز به آن‌ها رو كرده و چون رفيقى شنوا به ايشان گوش سپرده‌اى و چون دوستان ، خواهش ايشان را اجابت كرده و چون ياران يكدل با ايشان نجوا كرده‌اى ، پس مرا به جايگاهى كه ايشان بدان رسيدند ، برسان و از ياد خودم به ياد خودت منتقل كن و بين من و ملكوت عزت و اقتدار خود ، درى قرار مده ؛ مگر اين‌كه آن را گشوده باشى و هيچ مانعى از موانع غفلت باقى مگذار ، مگر اين‌كه آن را از هم دريده باشى تا روح من در نور عرشت مقيم شود و در برابر نور خويش براى او جايگاهى قرار داده باشى كه همانا تو بر هر چيزى قادر و توانايى . »\r\n2169 . در مناجات شعبانيه آمده است : « خدايا ! مرا از كسانى قرار ده كه صدايشان زده‌اى و به تو پاسخ گفته‌اند و به ايشان نظر عنايت نموده‌اى و در برابر جلال تو از خود بىخود شده‌اند و با آنان در نهان نجوا كرده‌اى و آشكارا براى تو كار كرده‌اند . »\r\n2170 . در دعاى عرفه حضرت سيدالشهدا - عليه‌السّلام - آمده است : « خدايا ! تفكر و تأمل من در آثار تو ، مايه دورى از ديدار توست ، پس مرا به واسطهء خدمتى كه به توام برساند ، از اين تفرقه به سوى خودت جمع كن ، چگونه به سبب چيزى كه در اصل وجودش نيازمند به توست ، بر تو دليلى آورده شود ؟ آيا غير تو در عالم ، چيزى از خود ظهورى دارد كه از تو نباشد تا او بتواند با ظهورش ، نمايانگر تو باشد ؟ كى نهان بوده‌اى تا اين‌كه آثار ، وسيله‌اى براى رسيدن به تو باشد ؟ كور است ديده‌اى كه تو را ( نگهدار خويش ) نمىبيند و بنده‌اى كه از دوستى تو بهره‌اى نبرده است ، معامله‌اش يكسره زيان است . خدايا ! تو فرمودى كه ( براى معرفت تو ) به آثار تو مراجعه شود ، پس مرا به پوشش نور و راهيابى روشن بينانه متوجه كن تا از آن سو به سوى تو برگردم ، همان‌طور كه ( تا همين حدّ هم ) از همان راه به تو راه يافتم ، در حالى كه باطن را از توجه به آن‌ها حفظ كردم و همت خود را از اعتماد به آن‌ها برداشتم ، همانا تو بر هر چيز و هركار توانايى . . . خدايا ! تو كسى هستى كه انوار را در دل‌هاى اولياى خود تاباندى تا تو را شناختند و به يگانگى پرستيدند و تو كسى هستى\r\n\r\n","description":"","footnote":"","page_name":" 163 ","page_number":164},
  {"content":"\r\n . \r\n","description":"","footnote":"","page_name":" 164 ","page_number":165},
  {"content":"\r\n\r\nكه هر چه جز خودت را ، از دل‌هاى دوستانت زدودى تا جز تو را دوست نداشته باشند و به‌جز تو به كسى پناهنده نشوند ، آن‌گاه كه حوادث جهان ايشان را به وحشت اندازد ، تو مونس آن‌هايى و آن‌گاه كه نشانه‌هاى هدايت پديدار گردد ، تو هستى كه هدايتشان مىكنى .\r\nكسى كه تو را گم كرد ، چه چيزى به دست آورد ؟ و كسى كه تو را به دست آورد ، چه چيزى را از كف داد ؟ آن‌كه به غير تو خرسند شد ، يقيناً نوميد گشت و آن‌كه به جاى تو در پى چيزى افتاد ، قطعاً زيان نمود . . . و تو كسى هستى كه جز تو خدايى نيست . براى هر چيزى شناخته شده‌اى ، پس چيزى نيست كه نسبت به تو در جهل باشد و تو هستى كه در هر چيزى خود را به من شناساندى ، پس تو را در هر چيزى نمايان مىبينم . »\r\nبيان\r\nطبق صريح قرآن و سنت ، مسلّم است كه خداوند متعال با همه چيز هست و بر آن‌ها محيط است و از آن‌ها جدا نيست . از طرف ديگر بشر و تمام موجودات ، مادام كه در حيات مادى و از مظاهر طبيعت هستند ، براى ادامه زندگى به ديگرى نيازمندند .\r\nپس از ذكر اين دو مقدمهء كوتاه ، توجه به اين نكته ضرورى است كه مناجات خداوند با بنده‌اى كه به درجات كمال رسيده ، مناجاتى درونى است و جز با برداشته شدن حجابها و موانع بين او و خداوند متعال حاصل نمىشود . پس هرگاه حجاب برداشته شد ، بنده در باطن و با ديدهء دل ، جمال با عظمت پروردگار را با خود و با هر چيز مىبيند ؛ چنان‌كه سيّدالشهدا - عليه‌السّلام - فرمود : « تو كسى هستى كه براى هر چيزى شناخته شده‌اى ، پس تو را در هر چيز نمايان مىبينم . »\r\nدر پى اين ديدار قلبى و باطنى ، مناجات خداوند متعال با بنده‌اش از طريق هر يك از مظاهر ، محقق مىشود ، بدون اين‌كه بنده به مظهر بودن آن توجهى داشته باشد ؛ بلكه در تمام حركات و سكنات جز آن چيزى را كه مظهر قائم به اوست ،\r\n\r\n","description":"","footnote":"","page_name":" 165 ","page_number":166},
  {"content":"\r\n . \r\n","description":"","footnote":"","page_name":" 166 ","page_number":167},
  {"content":"\r\n\r\nنمىبيند ؛ همان اسماء و صفات خداوند متعال كه سراسر هستى را پر كرده است ، چنان‌كه در دعاى كميل به اين مطلب تصريح شده است .\r\nاسماء خداوند ، جداى از ذات او نبوده و با آن ، يكى است و كثرتى در كار نيست و بنده‌اى كه به اين رستگارى بزرگ رسيده است ، در عين اين‌كه با بندگان سخن مىگويد و به مقتضاى نيازهاى عالم خاكى با آن‌ها نشست و برخاست مىكند ، امّا نگاه باطنىاش به ملكوت آن‌ها و حقيقت ايشان و نور وجه الهى است كه همه چيز از او ، هستى و روشنى مىيابد و معنى انقطاع گفتگوى او با مخلوق ، جز اين چيزى نيست .\r\n\r\n158 شنيدن كلام خداوند سبحان\r\n« ديدهء دلش را باز مىكنم . . . و كلام خود را به او مىشنوانم . »\r\nحديث\r\n2171 . در همين حديث معراج آمده است : « در بهشت كاخى است . . . بندگان خاص درآنند ، در هر روز هفتاد بار به نظر عنايت به ايشان مىنگرم و هر بار كه به آن‌ها مىنگرم ، با ايشان گفتگو مىكنم . . . و آن‌گاه كه بهشتيان از طعام و شراب لذت مىبرند ، اينان از ياد و گفتگو با من لذت مىبرند . »\r\n2172 . « ( زاهدان را ) از گفتگوى خود ، به انواع لذت‌ها بهره‌مندشان كنم . »\r\n2173 . « حجاب بين خود و او ( آن‌كه به رضاى خدا عمل كند ) برگيرم و او را به گفتگو با خود ، بهره‌مند كنم . »\r\n2174 . در توصيف زندگى جاويد : « ديدهء دل و گوش باطنش را باز كنم تا با دلش از ناحيه من بشنود . »\r\n2175 . از اميرالمؤمنين عليه‌السّلام - : « در دوره‌هاى فترت ( نبود پيامبر و امام ) ،\r\n\r\n","description":"","footnote":"","page_name":" 167 ","page_number":168},
  {"content":"\r\n . \r\n","description":"","footnote":"","page_name":" 168 ","page_number":169},
  {"content":"\r\n\r\nبندگانى هستند كه خداوند در انديشه ايشان با آن‌ها مناجات مىكند و در عقلهايشان با آنان گفتگو مىنمايد ، پس چشم و گوش و دلشان به نور بيدارى روشن مىشود . »\r\n2176 . « ديدگان ، او را در نمىيابند . . . سخن مىگويد ، اما نه با لفظ . »\r\n2177 . و در كتاب توحيد صدوق : « خداوند ، بدون عضو سخنگو و وسيله سخنگويى و بدون لب و دهان با موسى عليه‌السّلام - سخن گفت . خداوند منزه و برتر از اين است كه به اين صفات متصف شود . »\r\nبيان\r\nبا بيانى كه در توضيح عبارت « در تاريكى شب با او مناجات كنم . . . » آورده شد معنى اين كه خداوند كلامش را به بنده‌اش شنواند روشن شد . با اين بيان معناى حديث قدسى كه مىفرمايد : « گوش شنوا و زبان گوياى او مىشوم » و نيز سخن امام صادق عليه‌السّلام - كه مىفرمايد : « خداوند در كلامش براى بندگانش تجلى كرده ولى آن‌ها نمىبينند » و نيز مفهوم اين كه روايت شده آن حضرت عليه‌السّلام - گاهى در بين نماز مدهوش مىگرديد و در پاسخ علت آن مىفرمود : « آن قدر آيهء  إِيَّاكَ نَعْبُدُ وَ إِيَّاكَ نَسْتَعِينُ  را تكرار كردم تا اين كه آن را از گوينده‌اش شنيدم . » روشن مىشود .\r\n\r\n","description":"","footnote":"","page_name":" 169 ","page_number":170},
  {"content":"\r\n . \r\n","description":"","footnote":"","page_name":" 170 ","page_number":171},
  {"content":"\r\n\r\n\r\n159 شنيدن كلام فرشتگان\r\n« ديدهء دل و گوش باطنش را مىگشايم و كلام فرشتگانم رابه او مىشنوانم . »\r\nقرآن كريم\r\n2178 . « همانا كسانى كه گفتند : پروردگار ما اللَّه است و بر اين امر استقامت ورزيدند ، فرشتگان بر ايشان فرود مىآيند كه نترسيد و اندوهگين نباشيد و شما را به بهتشى كه بدان وعده داده شده‌ايد ، بشارت باد . »\r\n2179 . « آن‌گاه كه فرشتگان گفتند : اى مريم ! خداوند تو را به كلمه‌اى از ناحيه خود ، بشارت مىدهد كه نامش مسيح ، عيسى پسر مريم است . در دنيا و آخرت آبرومند و از مقربان است . »\r\n2180 . « اى مريم ! خداوند تو را برگزيد ، پاكيزه نمود و بر زنان عالم برگزيد . »\r\n2181 . « فرشتگان ، در حالى كه او در محراب بود ، صدايش زدند كه خداوند تو را به يحيى بشارت مىدهد كه تصديق كننده كلمه‌اى از خدا و آقا و پارسا و پيامبرى از شايستگان است . »\r\n2182 . « همانا كسانى كه نيكى از جانب ما بر ايشان سبقت گرفته است ، از آتش به دورند . . . نالهء بزرگ‌تر ، ايشان را اندوهگين نكند و فرشتگان ، ايشان را دريافت كنند و بگويند : اين همان روزى است كه به آن وعده داده شديد . »\r\nحديث\r\n2183 . امام صادق - عليه‌السّلام - فرمود : « على - عليه‌السّلام - مورد خطاب و سخن ملائك بود ، سلمان نيز مورد مخاطب و سخن فرشتگان بود . » راوى مىپرسد : نشانه\r\n\r\n","description":"","footnote":"","page_name":" 171 ","page_number":172},
  {"content":"\r\n . \r\n","description":"","footnote":"","page_name":" 172 ","page_number":173},
  {"content":"\r\n\r\nمورد خطاب واقع شدن چيست ؟ حضرت فرمود : « فرشته‌اى نزد او مىآيد و در دلش چنين و چنان نقش مىكند . »\r\n2184 . محمد بن مسلم مىگويد : در خدمت حضرت صادق - عليه‌السّلام - دربارهء كسى كه مورد خطاب فرشتگان است ، صحبت كردم . حضرت فرمود : « او صدا را مىشنود ، ولى كسى را نمىبيند . » عرض كردم : خداوند كار شما را به سامان رساند ، از كجا بداند كه آن سخن فرشته است ؟ حضرت فرمود : « به او آرامش و اطمينانى داده مىشود كه بداند او فرشته است . »\r\n2185 . بريد عجلى مىگويد : از امام صادق - عليه‌السّلام - دربارهء رسول ، نبى و محدَّث ( مورد خطاب فرشتگان ) سؤال كردم . حضرت فرمود : « رسول كسى است كه فرشتگان نزد او مىآيند و ايشان را مىبيند و فرشته از طرف خداوند تبارك و تعالى چيزى به او ابلاغ مىكند ، نبى كسى است كه فرشته را در خواب مىبيند ، همانطور كه رسول در بيدارى ديده است و محدّث كسى است كه سخن فرشته را مىشنود و فرشته در گوشش مطلب را وارد و در دلش نقش مىكند . »\r\nبيان\r\nاين‌كه خداوند كلام فرشتگان را - آن‌گونه كه ما مىفهميم - به بندگان خاص خود بشنواند ، قطعاً مثل سخن گفتن ما با يكديگر در گفتگوهاى ظاهرى و محسوس نيست بلكه با دقت در چگونگى شنيدن كلام فرشتگان ، با توجه به ويژگىهاى عالم خودشان از يك سو و ويژگيهاى خلقت مادى انسان و نيز خلقت نور و تمثّلى بشر از سوى ديگر روشن شود تا معلوم مىشود ، شنيدن كلام فرشتگان ، جز با صورت تمثّلى مجرد متناسب با خلقت خاص و تجرد آنان براى ما ميسّر نيست ، از همين رو خداوند سبحان فرموده است : « ديدهء دلش را به روى جلال و عظمت خود مىگشايم و كلام خودم و فرشتگانم را به او مىشنوانم . » با اين توضيحات ، چگونگى شنيدن كلام فرشتگان توسط پيامبران و جانشينان ايشان - عليهم‌السّلام - و آنان كه مورد عنايت خاص پروردگار واقع شده‌اند ، روشن مىشود .\r\n\r\n","description":"","footnote":"","page_name":" 173 ","page_number":174},
  {"content":"\r\n . \r\n","description":"","footnote":"","page_name":" 174 ","page_number":175},
  {"content":"\r\n\r\n\r\n160 شهود سرّى كه از خلق پوشيده مانده است\r\n« و ديدهء دلش را مىگشايم . . . و سرّى را كه از بندگانم نهان‌كرده‌ام ، به او مىنمايانم . »\r\nدو حديث در معرفت خداوند سبحان\r\n2186 . كميل از اميرالمؤمنين عليه‌السّلام - سؤال كرد : حقيقت چيست ؟ حضرت فرمود :\r\n« تو را به حقيقت چه كار ؟ » كميل گفت : آيا من ، رازدار شما نيستم ؟ حضرت فرمود : « آرى ، امّا آن چه كه از ( ظرف دانش ) من ( به سوى تو ) سرازير مىشود ، از ( ظرف انديشهء ) تو لبريز مىشود ( و تو توان فهم و حمل آن را ندارى ) . » كميل گفت : آيا چون تويى سائل را نااميد مىكند ؟ ! حضرت فرمود : « حقيقت ، كشف بدون اشاره سبحات جلال حضرت حق است . » كميل گفت : بيشتر توضيح بفرما . حضرت فرمود : « از بين بردن موهوم [ / خلق 
  ] همراه با آشكارشدن معلوم [ / ذات حق سبحانه 
  ] ، كميل گفت : بيشتر توضيح بفرما .\r\nحضرت فرمود : « دريده شدن پرده و مانع ، در اثر غلبه سرّ و نهان . » كميل گفت : بيشتر توضيح بفرما . حضرت فرمود : « كشش احديت به صفت توحيد . » كميل گفت : بيشتر توضيح بفرما . حضرت فرمود : « نورى كه از صبح ازل دميده و آثارش نمايان است . » كميل گفت : بيشتر توضيح بفرما . حضرت فرمود : « چراغ را خاموش كن كه صبح دميد . »\r\n2187 . عاصم بن حميد مىگويد : از امام زين العابدين عليه‌السّلام - دربارهء توحيد سؤال شد ، حضرت فرمود : « خداوند عزوجل مىدانست كه در آخرالزمان ، مردمى اهل تفكر و درك عميق خواهند آمد ، از اين رو   قُلْ هُوَ اللَّهُ أَحَدٌ   و آيات اول سورهء\r\n\r\n","description":"","footnote":"","page_name":" 175 ","page_number":176},
  {"content":"\r\n . \r\n","description":"","footnote":"","page_name":" 176 ","page_number":177},
  {"content":"\r\n\r\nحديد تا  وَ اللَّهُ عَلِيمٌ بِذاتِ الصُّدُورِ *  را نازل فرمود و هر كس از آن فراتر رفت ، هلاك شد . »\r\nبيان\r\nدر توضيح اين بخش از حديث ، به بيان همين دو روايت در شناخت ذات حق ، بسنده مىشود ؛ زيرا اولين و مهمترين چيزى كه حقيقت آن بر مردم پوشيده مانده ، خداوند سبحان است و از جمله اسرار پنهان ، اسماى حسنى و صفت عالى خداوند ، نظير علم و اراده است و همچنين است افعال ذات مقدس پروردگار نظير مشيّت و قضا و قدر و چگونگى خلقت آدم عليه‌السّلام - و جهان و سخن گفتن با فرشتگان و شيطان و چگونگى ارتباط خداى سبحان با مخلوقات و گرفتن ميثاق در ازل از انسان و اقرار انسانها به ربوبيت خدا و زنده نمودن مردگان و اجساد موجودات بعد از مرگ و زنده كردن ارواح و فرشتگان بعد از فنا و گردآورى آن‌ها در قيامت و اوضاع و احوال قيامت و جهنم و هول و هراس آن و ديگر ويژگيهاى آن‌كه بر ما نامعلوم است .\r\nاين بخش از حديث صراحت دارد در اين‌كه بعد از انبياء و اوصياء - عليهم‌السّلام - ، حقيقت اين امور ، جز براى كسى كه طبق رضاى خدا كار كند ، آشكار نمىشود و آن هم به اندازهء ظرفيت و قوت ايمان ايشان است ، چنان‌كه حديث حضرت رضا - عليه‌السّلام - كه در توضيح عبارت : « علم بندگان خاص خود را از ايشان پنهان نمىدارم . » آورده شد ، به اين مطلب اشاره مىكند .\r\nاميد است خداوند سبحان ما را از كسانى كه طبق رضاى او عمل مىكنند و از محبان خويش ، قرار دهد تا به اندازهء ظرفيت خودمان ، در زمرهء آگاهان نسبت به اين اسرار و حقايق قرار گيريم .\r\n\r\n","description":"","footnote":"","page_name":" 177 ","page_number":178},
  {"content":"\r\n . \r\n","description":"","footnote":"","page_name":" 178 ","page_number":179},
  {"content":"\r\n\r\n\r\n161 حياى تمام مردم از كسانى كه بر اساس رضاى خداوندسبحان عمل مىكنند\r\n« و هاله‌اى از حيا بر او مىپوشانم به گونه‌اى كه تمام مردم‌از او حيا كنند . »\r\nقرآن كريم\r\n2188 . « و بندگان خداوند ؛ آنان كه بر روى زمين با خضوع حركت مىكنند و هرگاه نادانان ايشان را خطاب كنند ، به سلام و امنيت پاسخ مىدهند . »\r\n2189 . « در دل كسانى كه كفر ورزيدند ، به واسطهء شركى كه به خدا ورزيدند ، رعب و ترس مىافكنيم . »\r\n2190 . « در دل كسانى كه كفر ورزيدند ، رعب و ترس مىافكنم ، پس گردن‌هايشان را از بيخ بزنيد . »\r\nحديث\r\n2191 . پيامبرخدا - صلّى اللَّه عليه وآله وسلّم - فرمود : « پنج چيز به من داده شد كه به هيچ‌كس قبل از من داده نشده است . . . و با ترس ( در دل دشمنانم ) يارى شدم . . . »\r\n2192 . احمد بن عمر حلبى مىگويد : به امام صادق - عليه‌السّلام - عرض كردم : كدام ويژگى براى مرد زيباتر است ؟ حضرت فرمود : « وقار و متانت بدون ترس و گذشت ، بدون مجازات و سرگرم شدن به غير دنيا . »\r\n2193 . امام باقر - عليه‌السّلام - فرمود : « خداوند عزوجل به مؤمن سه ويژگى عطا كرده است : عزت در دين و دنيا ، رستگارى در آخرت و هيبت در دل مردم . »\r\n\r\n","description":"","footnote":"","page_name":" 179 ","page_number":180},
  {"content":"\r\n . \r\n","description":"","footnote":"","page_name":" 180 ","page_number":181},
  {"content":"\r\n\r\n2194 . امام صادق از پدران بزرگوارش از على عليه‌السّلام - نقل مىفرمايد : « مؤمن در ميان پنج نور در گردش است . آمدنش نور است ، رفتنش نور است ، دانشش نور است و سخنش نور است ، چشم اندازش در قيامت نور است . »\r\n2195 . اميرالمؤمنين عليه‌السّلام - فرمود : « حيا با عفت همراه است . »\r\n2196 . « حيا و عفت ، از خصوصيات ايمان است و اين دو ، اخلاق آزادگان و رفتار نيكوكاران است . »\r\n2197 . « بهترين حيا ، حياى تو از نفس خويش است . »\r\n2198 . « بهترين حيا ، حياى تو از خداوند است . »\r\n2199 . « كمال جوانمردى به اين است كه از خودت حيا كنى . »\r\nدعا\r\n2200 . در دعاى ابوحمزه آمده است : « حلم و بردبارى تو نسبت به من ، مرا به ارتكاب معصيت و نافرمانى تو كشانده است و پرده پوشى تو بر من ، مرا به بىحيايى مىخواند . »\r\n2201 . « پروردگارا ! من در پنهان از تو حيا نكردم و در آشكار به تو توجه ننمودم . »\r\n2202 . « تو بر من پرده پوشى كردى ، اما من حيا نكردم و نافرمانى نمودم و در آن از اندازه تجاوز كردم و مرا از چشم خود انداختى ، امّا من اهميّتى ندادم ، پس با حلم خود مرا مهلت دادى و با پرده پوشى خود جرايم و عيوبم را پوشاندى ، به طورى كه گويى از من غافلى و مرا به حال خود رها كرده‌اى و مرا از مجازات گناهان دور داشتى ، به طورى كه گويى تو از من خجالت مىكشى . »\r\n2203 . در دعاى عرفه : « اى آن‌كه لباس هيبت خويش را بر قامت اولياى خود پوشاندى تا در پيشگاهت به استغفار بايستند . »\r\n\r\n","description":"","footnote":"","page_name":" 181 ","page_number":182},
  {"content":"\r\n . \r\n","description":"","footnote":"","page_name":" 182 ","page_number":183},
  {"content":"\r\n\r\nبيان\r\nخداوند متعال در اين بخش حديث به دو مطلب اشاره فرموده است : اول پوشانيدن لباس حيا به اولياى خاص خودش و دوم حياى آفريدگان از اين بنده .\r\nامّا مطلب اول شامل حياى بنده از خدا و خلق است يا ناظر به پوشانيدن لباس عظمت به اين بنده توسط خداى متعال مىباشد تا ديگر بندگان از او حيا كنند يا ساير مخلوقات - اعم از انسان و ديگر موجودات - از او بترسند .\r\nو بنابر دو احتمال ذكر شده ، شايد منظور از پوشاندن لباس حيا ، برداشتن حجاب از فطرت او و متوجه كردن او بر عظمت خداوند سبحان از طريق نفس خودش و ديگر اشياء باشد ؛ زيرا خداوند با همه چيز همراه و بر هر چيزى محيط است .\r\nامّا حياى مخلوق از بنده‌اى كه طبق رضاى خدا كار مىكند ، به اين اعتبار است كه عظمت خالق را در او متجلّى ديده و از او حيا مىكنند . « 1 »\r\n\r\n\r\n","description":"","footnote":"\r\n( 1 ) . براى توضيح بيش‌تر ، ر . ك : بخش 141 ، 72 و 143 .\r\n","page_name":" 183 ","page_number":184},
  {"content":"\r\n . \r\n","description":"","footnote":"","page_name":" 184 ","page_number":185},
  {"content":"\r\n\r\n\r\n162 حركت بر روى زمين در حالى كه براى او طلب مغفرت مىشود\r\n« روى زمين راه مىروند ، در حالى كه از هر جانب و از طرف‌هر چيزى برايشان طلب مغفرت مىشود . »\r\nقرآن كريم\r\n2204 . « بگو اگر دوست‌دار خدا هستيد ، از من پيروى كنيد تا خدا شما را دوست بدارد و گناهانتان را بيامرزد و خداوند بخشنده و مهربان است . »\r\n2205 . « اى كسانى كه ايمان آورده‌ايد ! اگر تقواى خدا پيشه كنيد ، براى شما قدرت تشخيص و وسيله شناخت قرار مىدهد و گناهانتان را ( از ديد و محاسبه ) مىپوشاند و شما را مىآمرزد و خداوند داراى فضل بزرگ است . »\r\n2206 . « اى مؤمنان ! تقواى خدا پيشه كنيد و به پيامبرش ايمان آريد تا از رحمت خويش ، شما را دو سهم عنايت كند و برايتان نورى قرار دهد كه با آن سير كنيد و شما را بيامرزد و خداوند آمرزنده و مهربان است . »\r\n2207 . « همانا من آمرزنده‌ام نسبت به كسى كه توبه كند و ايمان آورد و كار شايسته انجام دهد و سپس هدايت شود . »\r\n2208 . « خداوند به كسانى كه ايمان آورده و كار شايسته انجام دهند وعده داده است كه ايشان را آمرزش و پاداش عظيم است . »\r\n2209 . « و اهل استقامت را مژده ده ، همان‌ها كه هرگاه مصيبتى به ايشان رسد مىگويند : ما از آن خدا و بازگشت كننده به سوى او هستيم ، سلام و رحمت پروردگار بر آنان است و ايشان ، هدايت شدگانند . »\r\nحديث\r\n2210 . امام صادق - عليه‌السّلام - فرمود : « هر كس مىخواهد خداوند بزرگ او را در\r\n\r\n","description":"","footnote":"","page_name":" 185 ","page_number":186},
  {"content":"\r\n . \r\n","description":"","footnote":"","page_name":" 186 ","page_number":187},
  {"content":"\r\n\r\nرحمت خويش داخل كند و در بهشتش جاى دهد ، بايد اخلاق خود را نيكو كند و نسبت به خود انصاف دهد ، يتيم را رحمت و ناتوان را يارى كند و در برابر خدايى كه او را آفريده ، فروتنى نمايد . »\r\n2211 . از پيامبر خدا - صلّى اللَّه عليه وآله وسلّم - نقل شده است كه فرمود : « هر كس چهار خصلت در او باشد ، در دايرهء نور اعظم خداست : كسى كه بازدارنده ( و تعيين كنندهء حد و مرز ) رفتارش ، شهادت به يگانگى خدا و رسالت پيامبر باشد و كسى كه هرگاه مصيبتى به او برسد بگويد : انّاللَّه و انّا اليه راجعون و كسى كه هرگاه خيرى به او برسد بگويد : حمد و سپاس از آن خداى عالميان است و كسى كه هرگاه مرتكب خطايى شود بگويد : از خداوند طلب بخشش مىكنم و به سوى او توبه مىنمايم . »\r\n2212 . امام زين العابدين عليه‌السّلام - فرمود : « هر كس چهار چيز در او باشد ، اسلامش كامل و گناهانش پاك شود و پروردگارش را در حالى ملاقات كند كه از او راضى است ؛ به تعهداتى كه در برابر مردم به گردن گرفته است ، براى خدا عمل كند و زبانش با مردم به راستى گرايد و از هر عمل زشتى نزد خدا و مردم حيا كند و اخلاقش با خانواده‌اش نيكو باشد . »\r\nبيان\r\nدر معنى اين بخش از حديث سه احتمال وجود دارد :\r\nاول : بندهء دوستدار خدا ، مشمول عنايت الهى و رحمت خاص اوست ، به گونه‌اى كه ديگر گناه و حجابى نزد خدا برايش باقى نمىماند و خداوند متعال به نظر رحمت و مغفرت به او مىنگرد و اينان ، همان مخلصين ( خالص شدگان توسط حق ) هستند .\r\nدوم : كسى كه خدا را دوست دارد ، با صفات نيكو و ويژگىهاى پسنديده و اعمال شايسته‌اى كه نسبت به مردم انجام داده است - كه بسيارى از اين صفات و خصوصيات و اعمال را خداوند در همين حديث معراج بيان فرموده است - مورد عنايت و توجه همه بندگان برگزيده در آسمانها و زمين قرار مىگيرد .\r\nسوم : از آن جا كه وجود اين بنده ، براى تمام مخلوقات خداى سبحان ، خير\r\n\r\n","description":"","footnote":"","page_name":" 187 ","page_number":188},
  {"content":"\r\n . \r\n","description":"","footnote":"","page_name":" 188 ","page_number":189},
  {"content":"\r\n\r\nمحض است ، مورد توجه تمام مخلوقات واقع مىشود ، چنان‌كه دربارهء عالم و متعلّم در روايت وارد شده است : « همه چيز و از جمله ماهيان درياها و پرندگان آسمان ، براى جويندهء علم ، طلب آمرزش مىكنند . » و « تمام جنبندگان زمين و ماهيان دريا و هر خرد و كلانى در زمين و آسمان خدا ، براى معلم خوبىها و نيكىها طلب آمرزش مىكنند . »\r\nهم‌چنين ممكن است اين بخش از حديث ، جزء كامل كنندهء بخش قبلى باشد كه فرمود : « و او را هاله‌اى از حيا مىپوشانم تا تمام مخلوقات از او حيا كنند . » واللَّه يعلم .\r\n\r\n163 دل ، بينا و پذيراى معرفت\r\n« و دلش را بينا و پذيراى معرفت خود مىگردانم . »\r\nقرآن كريم\r\n2213 . « و چه بسيار اقوامى را پيش از ايشان نابود كرديم . . . همانا در اين امر ، يادآورى و توجهى است براى صاحبدل . »\r\n2214 . « و هر كس به خدا ايمان آورد ، دلش را هدايت كند . »\r\n2215 . « ايشان را دلهايى است كه با آن حقيقت را درك نمىكنند . »\r\n2216 . « پس كسانى كه به آخرت ايمان نمىآورند ، دلهاشان حقيقت‌ناپذير است و ايشان قطعاً ايمان نمىآورند . »\r\n2217 . « و تا آن‌هايى كه در دلهايشان بيمارى است و نيز كافران بگويند : خداوند از اين نمونه ، چه چيزى اراده كرده و چه مقصودى دارد ؟ »\r\n\r\n","description":"","footnote":"","page_name":" 189 ","page_number":190},
  {"content":"\r\n . \r\n","description":"","footnote":"","page_name":" 190 ","page_number":191},
  {"content":"\r\n\r\nحديث و دعا\r\n2218 . اميرالمؤمنين عليه‌السّلام - مىفرمايد : « خوشا به حال داراى دل پاك و بىعيب كه از آن‌كه او را هدايت كرده ، اطاعت مىنمايد . »\r\n2219 . « ايمان ، معرفت و شناسايى با دل است . »\r\n2220 . « خداوند به رحمت خويش ما و شما را از كسانى قرار دهد كه از صميم دل ، براى رسيدن به جايگاه نيكان تلاش مىكنند . »\r\n2221 . « امر ما ( ولايت ) سخت و طالب جانى سخت و دلى محكم است . جز بندهء مؤمن ، كه خداوند دلش را براى پذيرش ايمان امتحان كرده است ، كسى را ياراى تحمل آن نيست . »\r\n2222 . « هر كس پارسايىاش اندك باشد ، دلش مىميرد و هر كس دلش بميرد ، به آتش وارد مىشود . »\r\n2223 . « پروردگارا ! مرا به مصالحم و آن‌چه برايم شايسته است ، راهنمايى كن و دلم را به راههاى هدايت و رشد ، متمايل و ملتزم نما . »\r\n2224 . « چشمان ظاهر به مشاهدهء آشكار او را نبينند ، امّا دلها به حقيقت ايمان او را در مىيابند . »\r\n2225 . « پروردگارا ! تو نزديك‌ترين هم زبان و همنشين براى اولياى خود هستى . . . و دلهاى ايشان به سوى تو مشتاق و داغدار است . »\r\n2226 . « نزديك ( و ممكن و ميسّر ) است كه نهان‌خانهء دل ، بر عيوب پنهان آگاه شود . »\r\n2227 . « دلهاى پاك بندگان ، محل عنايت خداوند سبحان است ، پس هر كس دلش را پاك كرد ، خداوند به او نظر عنايت مىفرمايد . »\r\n2228 . « از دل پاك جز اراده و هدف صحيح ناشى نمىشود . »\r\n2229 . در مناجات مطيعين آمده است : « از برابر ديدگان دلمان ، ابرهاى شك و ترديد را بزدا و پرده‌هاى ترديد و كور دلى را از دل‌هايمان كنار زن . »\r\n2230 . در مناجات محبين آمده است : « ما را از كسانى قرار ده كه در برابر\r\n\r\n","description":"","footnote":"","page_name":" 191 ","page_number":192},
  {"content":"\r\n . \r\n","description":"","footnote":"","page_name":" 192 ","page_number":193},
  {"content":"\r\n\r\nخواست خود دلباخته‌شان كردى و دلهايشان را به محبت خويش آويختى . »\r\n2231 . در مناجات عارفين : « پروردگارا ! ما را از كسانى قرار ده كه . . . آتش و سوز محبت تو ، سراسر دلشان را فرا گرفته و به آشيان انديشه و تفكر پناه مىبرند و در گلستان قرب و كشف حقيقت به گردش مشغولند . »\r\n2232 . در حديث معراج آمده است : « محبت من براى كسانى كه درراه من‌بايكديگر دوستى مىورزند ، حتمىاست . . . اينان ازنگاه من‌به مخلوق مىنگرند . . . و دست نياز به سوى خلق دراز نمىكنند . . . بهره‌مندى شان دردنيا ، ياد من و محبت من وخشنودى من‌از ايشان است . »\r\n2233 . « اى احمد ! به عزّت و جلالم سوگند ، هيچ بنده‌اى نيست كه چهار صفت را براى من تضمين كرده باشد ، مگر اين‌كه او را به بهشت برم : زبانش را بر بيهوده‌گويى بسته و جز بر سخن مفيد نگشايد ، دلش را از وسوسه و واردات شيطانى نگه دارد ، به توجه و آگاهى من بر خودش ، توجه دائمى داشته باشد . »\r\n2234 . « اى احمد ! كاش شيرينىِ گرسنگى ، سكوتِ انديشمندانه و تنهايى و نتايج آن‌ها را مىچشيدى ! پيامبر عرض كرد : پروردگارا ثمرهء گرسنگى چيست ؟ خداوند فرمود :\r\nحكمت ، حفظ قلب ، تقرّب به من . »\r\n2235 . در صفات اهل آخرت آمده است : « چشمانشان را خواب فرا مىگيرد امّا دل‌هايشان هرگز به خواب نرود . با چشمانى اشكبار ياد خدا را در دل زنده مىدارند ، آن‌گاه كه نام‌مردم درزمرهء بى خبران نوشته شود نام اينان در دفتر ذاكران و هشياران ثبت مىشود . »\r\n2236 . نيز در صفات آنان : « هيچ چيز ، به قدر چشم بر هم زدنى ، آنان را از ياد خدا مشغول نمىكند . . . مردم نزد ايشان مردگانند و خداوند نزد آن‌ها زندهء جاويد و كريم باقى است . . . دنيا و آخرت در نظرشان يكى است . . . در دلش توجه به مخلوق نمىيابم . به عزت و جلالم سوگند او را با حيات طيّبه زنده مىدارم ، تا اين‌كه به هنگام جدايى روح او از بدنش ، فرشته مأمور مرگ را بر او نمىگمارم و جز خودم كسى ، عهده‌دار قبض روح او نيست و تمام درهاى آسمان را براى روحش بگشايم و تمام حجاب‌هاى بين او و خودم را بردارم . . . همنشينى آن‌ها با فرشتگانى است كه در اطرافشان در گردشند و راز و نيازشان با پروردگارشان است كه برتر از هر چيز و بر علم و قدرت آن‌ها مسلّط است . »\r\n\r\n","description":"","footnote":"","page_name":" 193 ","page_number":194},
  {"content":"\r\n . \r\n","description":"","footnote":"","page_name":" 194 ","page_number":195},
  {"content":"\r\n\r\n2237 . در صفات زاهدين آمده است : « تلاش و مجاهدهء بسيار دارند ؛ اما نه از ترس آتش و نه به اشتياق بهشت ، بلكه به ملكوت آسمان‌ها و زمين چشم دوخته‌اند ، آن‌چنان‌كه به آن‌كه بس والاتر از آسمان و زمين است نظر دارند و دريافته‌اند كه تنها خداى سبحان شايستهء عبادت است . »\r\n2238 . « اى احمد ! هيچ بنده‌اى مرا نشناخت ، مگر اين‌كه در برابرم فروتن شد و در برابر من فروتن نشد ، مگر اين‌كه همه چيز در برابر او فروتن شد . »\r\n2239 . « و نتيجهء سكوت انديشمندانه ، دانش و حكمت است و حاصل حكمت ، شناخت است و حاصل شناخت ، يقين و اگر بنده‌اى به مقام يقين برسد ، برايش فرقى نمىكند كه روزگار را به سختى بگذراند يا با آسانى . »\r\n2240 . « هر كس طبق رضاى من عمل نمايد سه خصلت را با او همراه كنم : شكرى به او بياموزم كه هيچ نادانى با آن نياميزد و ذكر و يادى كه فراموشى به آن راه نداشته باشد و محبّتى به او بچشانم كه هيچ گاه محبّت مخلوق را بر محبّت من ترجيح ندهد . آن‌گاه كه محبت مرا به دل گرفت او را دوست مىدارم و خلق را بر دوستى او وامىدارم و چشم دلش را به روى جلال و عظمتم بگشايم . علم بندگان خاصّم را از او پنهان ندارم . در تاريكى شب و روشنايى روز با او نجوا كنم تا از هم‌سخنى و همنشينى با مخلوق يكسره دست بكشد . كلام خود و فرشتگانم را به گوش او برسانم و آن سرّى را كه از خلقم پنهان داشته‌ام بر او آشكار مىسازم . »\r\n2241 . « عقل و ادراكش را يكسره در شناخت خودم ، غرق و مشغول مىسازم و خود ، به جاى عقل او به حكومت و قضاوت بنشينم . »\r\n2242 . زندگى گوارا آن است كه صاحبش ، هيچ‌گاه از ياد من خسته نشود و نعمت مرا فراموش نكند و از من غافل و بىخبر نشود و به حق من جاهل نباشد و شب و روزش در پى خشنودى من صرف شود .\r\n2243 . « امّا زندگى جاودان ، از آن كسى است كه براى نفس خويش تلاش مىكند تا جايى كه دنيا برايش خوار و در چشمش خُرد و آخرت در نزدش بزرگ گردد و خواست مرا بر خواسته خود برگزيند و در پى رضايت و خشنودى من باشد و\r\n\r\n","description":"","footnote":"","page_name":" 195 ","page_number":196},
  {"content":"\r\n . \r\n","description":"","footnote":"","page_name":" 196 ","page_number":197},
  {"content":"\r\n\r\nآن‌گونه كه بايد و شايد مرا عظيم و بزرگ بشمارد و همواره آگاهى من به خودش را در ياد داشته باشد و شب و روز و هنگام پيش‌آمد بدىها و گناهان ، مرا مراقب باشد و قلبش از هر چه كه من ناخوش دارم پاك شود و شيطان و وسوسه‌هايش را دشمن دارد و براى او هيچ راه نفوذ و تسلّطى بر دلش ، باقى نگذارد . هنگامى كه بنده چنين كند قلبش را با محبّت خويش آرامش بخشم تا اين‌كه آن را يك‌باره از آن خود گردانم و آسودگى ، گرفتارى و تلاشش را همه از خود سازم و سخنش را بر بازگويى نعمت‌هايى كه بر اهل محبّت مخصوص گردانيدم ، باز كنم و ديدهء قلبش و شنوايىاش را بگشايم تا با دلش از ناحيهء من به همه چيز شنوا گردد و با ديدهء دل به جلال و عظمت من بنگرد . »\r\nبيان\r\nاز اطلاق اين بخش حديث ، چند احتمال در مورد شنوايى و بينايى دل بندهء دوستدار پروردگار قابل تصور است :\r\nاول : نسبت به كلام خداوند متعال و مشاهدهء جمال و كمال او ، شنوا و بينا باشد .\r\nدوم : با حكمتى كه خداوند به او عطا فرموده است ، در تمام امور ، شنوا و بينا باشد .\r\nسوم : نسبت به امور اخروى ، شنوا و بينا باشد ، مثل ديدن حساب در محشر و مشاهدهء اهل بهشت و جهنم ، چنان‌كه براى حارثة بن مالك بن نعمان انصارى ميسّر شد .\r\nچهارم : مقصود ، همان عنايتى باشد كه در حديث قرب نوافل آمده است كه فرمود :\r\n« من گوش شنوا و چشم بيناى او مىشوم . »\r\nالبته وجود احتمالات ديگر نيز غير ممكن نيست ، چون از يك نظر مىتوان گفت : بر هر چيزى كه عنايت خاص الهى شامل آن شود ، صادق است و از همين رو در توضيح آن ، آيات و روايات و ادعيه‌اى از خود حديث معراج كه مناسب اين معانى باشد ، ذكر گرديد .\r\n\r\n","description":"","footnote":"","page_name":" 197 ","page_number":198},
  {"content":"\r\n . \r\n","description":"","footnote":"","page_name":" 198 ","page_number":199},
  {"content":"\r\n\r\n\r\n164 آگاهى از بهشت و جهنم\r\n« چيزى از بهشت و جهنم را از ايشان پنهان نمىكنم . »\r\nقرآن كريم\r\n2244 . « تقوا پيشه‌گان در بهشت و كنار چشمه‌ها هستند . ( به آنان گفته مىشود ) به سلامت و در امان داخل شويد . »\r\n2245 . « بزهكاران در گمراهى و آتشند . . . تقوا پيشه‌گان در بهشت و كنار نهرها هستند ، در جايگاه راستى نزد پادشاه توانا . »\r\n2246 . « و آن‌ها كه بر نمازشان مراقبت مىكنند ، در بهشت‌ها گرامى داشته شده‌اند . »\r\n2247 . « اين‌چنين نيست ، نامه ( حاصل عمل ) بدكاران در سجّين است و تو چه مىدانى سجّين چيست ؟ نامه‌اى نوشته شده . . . چنين نيست ، كتاب نيكان در عليين است و تو چه مىدانى عليين چيست ؟ نامه‌اى نوشته كه مقربان درگاه ، آن را مشاهده مىكنند . »\r\nحديث\r\n2248 . اميرالمؤمنين - عليه‌السّلام - در ويژگىهاى متقين فرمود : « رابطه ايشان با بهشت ، مثل كسى است كه قبلًا آن را ديده است و در آن بهره‌مند است و رابطه ايشان با جهنم ، مثل كسى است كه قبلًا آن را ديده و در آن شكنجه شده است . »\r\n2249 . در ويژگيهاى كسانى كه تجارت و داد و ستد ، آن‌ها را از ياد خدا باز نمىدارد : « . . . گويى از دنيا بريده و به آخرت پيوسته‌اند و در آن ساكنند و آن‌چه را در آن است ، مشاهده كرده‌اند . گويى در طول اقامت در آنجا ، از عيوب اهل برزخ آگاه شده و وعده‌هاى قيامت برايشان حتمى و پرده‌اى را كه براى اهل دنيا روى آن\r\n\r\n","description":"","footnote":"","page_name":" 199 ","page_number":200},
  {"content":"\r\n . \r\n","description":"","footnote":"","page_name":" 200 ","page_number":201},
  {"content":"\r\n\r\nاست ، برگرفته‌اند ؛ به طورى كه گويى آن‌چه را مردم نمىبينند ، ايشان مىبينند و آن‌چه را مردم نمىشنوند ، ايشان مىشنوند . . . »\r\n2250 . اصبغ مىگويد : ابن كوّا از اميرالمؤمنين عليه‌السّلام - دربارهء اصحاب پيامبر - صلّى اللَّه عليه وآله وسلّم - سؤال كرد . حضرت فرمود : « از كدام يك از اصحاب پيامبر از من مىپرسى ؟ » گفت : اى اميرالمؤمنين دربارهء ابوذر بگو . . . تا جايى كه گفت : دربارهء سلمان بگو . حضرت فرمود : « به به ، سلمان از ما اهل‌بيت است و شما چه كسى مثل لقمان حكيم داريد ؟ كه علم اوّلين و آخرين را مىداند . . . »\r\n2251 . امام صادق عليه‌السّلام - فرمود : « به خدا قسم من به آن‌چه در آسمانها و زمين و آن‌چه در بهشت و جهنم است و آن‌چه تا قيامت واقع خواهد شد ، آگاهى دارم . » سپس كف دست خود را گشود و فرمود : « مثل كتابى كه اين گونه در آن بنگرم ، اين مطالب را مىدانم . » سپس فرمود : « خداوند مىفرمايد : ما كتاب را بر تو نازل كرديم ، بيان هر چيزى در آن هست . »\r\nبيان\r\nاز مجموع اين احاديث و موارد مشابه آن ، روشن مىشود كه اعمال و اعتقادات انسان ، چهره‌ها و صور مختلفى دارد و تمام بندگان در محشر ، آن‌ها را مىبينند ، چنان‌كه خداوند مىفرمايد : « در آن روز ، مردم به طور پراكنده از گورها خارج مىشوند تا اعمال خود را ببينند . »\r\nاما در همين دنيا نيز برخى پيروان پيامبران و ائمه - عليهم‌السّلام - ، به اذن خداى متعال و به سبب كارهاى شايسته و رسيدن به درجات كمال ، چشم دلشان باز شده و به صورت‌هاى مثالى و برزخى ، اعتقادات و اعمال و نتايج آن‌ها و بلكه به تمام صورت‌هاى برزخى گذشته و آينده علم پيدا كرده و از آن‌ها خبر مىدهند .\r\n\r\n","description":"","footnote":"","page_name":" 201 ","page_number":202},
  {"content":"\r\n . \r\n","description":"","footnote":"","page_name":" 202 ","page_number":203},
  {"content":"\r\n\r\n\r\n165 آگاهى از هول و هراس مردم در روز قيامت\r\n« هول و هراس مردم در قيامت را به او بشناسانم . »\r\nقرآن كريم\r\n2252 . « روزى كه هر كسى آن‌چه از خير انجام داده عيناً حاضر مىيابد و آن‌چه بدى انجام داده ( حاضر مىبيند ) و دوست دارد كه بين او و آن بدى ، فاصلهء بسيارى باشد و خداوند ، شما را از نفس خويش بر حذر مىدارد او به بندگان مهربان است . »\r\n2253 . « و امّا آن‌كه نامه‌اش به دست چپش داده مىشود مىگويد : اى كاش نامه‌اى به من داده نمىشد و حساب خود را نمىدانستم ، اى كاش ( اين ديدن نامه و حساب و كتاب ) تمام شده بود ، مال من مرا بىنياز نكرد و قدرت من از دستم رفت ، ( گفته مىشود ) او را بگيريد و به زنجير كشيد و سپس در آتش بيفكنيد و به زنجيرى كه طول آن هفتاد ذراع است بكشيد . او به خداى بزرگ ايمان نياورده است و براى سير كردن گرسنگان ، ترغيب نكرده است ، پس امروز در اينجا پشتيبانى ندارد و غذايى جز چرك و خون ، كه غير از خطاكاران كسى از آن نمىخورد ، ندارد . »\r\n2254 . « روزى كه آسمان مثل فلز گداخته و كوهها مثل پشم زده شده باشد و هيچ دوستى از دوستش سراغ نگيرد ، آن‌ها را ( به حقيقت حال ) بينا مىكنند ، روزى كه تبهكار دوست دارد فرزند ، همسر و برادر و قوم و خويش و تمام اهل زمين را براى رهايى از عذاب آن فدا كند و خود برهد . اين‌چنين نيست ، آتش شعله مىكشد ، در حالى كه گوشت بدن را مىكند . هركس را كه پشت كرده ، فرا مىخواند و همه را در يك جا جمع كرده ، گرد مىآورد . »\r\n\r\n","description":"","footnote":"","page_name":" 203 ","page_number":204},
  {"content":"\r\n . \r\n","description":"","footnote":"","page_name":" 204 ","page_number":205},
  {"content":"\r\n\r\nحديث\r\n2255 . در نامه‌اى كه اميرمؤمنان عليه‌السّلام - توسط محمد بن ابى بكر براى مردم مصر نوشته است ، آمده است : « اى بندگان خدا ! آن‌چه بعد از برانگيختن از قبر پيش مىآيد ، از آن‌چه در قبر است سخت‌تر است ، روزى كه خردسال را پير و بزرگسال را گيج و مست مىكند و جنين را ساقط مىنمايد و هر شير دهنده‌اى ، شيرخوار خود را مىاندازد ، روزى سخت و شديد كه شرّ آن فراگير است . ترس آن روز ، فرشتگانى را كه گناهى ندارند ، مىترساند و هفت آسمان و كوه‌هاى محكم و زمين هموار از آن لرزان است و آسمان مىشكافد و در آن روز پاره است و گويى گل سرخى مثل روغن روان است ، كوه‌ها با وجود سختى و صلابت ، مثل سراب ترسناكى روانند و در صور دميده مىشود و هر كه در آسمانها و زمين است ، غير از آن كس كه خدا خواهد ، به ناله و زارى افتد تا چه رسد به آن‌كه با چشم و گوش و زبان و دست و پا و شكم و شهوت ، گناه كند ، اگر خداوند او را نيامرزد و به او رحم نياورد ، در آن روز چه خواهد كرد ؟ »\r\nبيان\r\nاز اين بخش معلوم مىشود كه دوستداران خداى متعال با دلهاشان ترس و شدت روز قيامت را در همين عالم و قبل از حشر به صورتى مخصوص مىبينند - چنان كه قبلًا نيز ذكر آن رفت - و از همين روست كه قرار و آرام ندارند و به هيچ كار خيرى اكتفا نمىكنند و از هيچ خيرى روگردان نيستند . « 1 »\r\n\r\n\r\n","description":"","footnote":"\r\n( 1 ) . نيز ، ر . ك : بخش 106 .\r\n","page_name":" 205 ","page_number":206},
  {"content":"\r\n . \r\n","description":"","footnote":"","page_name":" 206 ","page_number":207},
  {"content":"\r\n\r\n\r\n166 آگاهى از محاسبه ثروتمندان و تهيدستان و نادانان ودانشمندان\r\n« و او را از آن‌چه كه با آن از ثروتمندان ، تهىدستان ، نادانان و دانشمندان حساب‌رسى مىكنم ، آگاه مىسازم . »\r\nقرآن كريم\r\n2256 . « حساب مردم نزديك شده و آن‌ها بىتوجه ، رويگردانند . »\r\n2257 . « اى انسان ، تو در تلاشى كامل به سوى پروردگارت هستى پس او را ديدار خواهى كرد ، هر كه كتابش به دست راستش داده شد ، حسابش آسان خواهد بود و شادمان به سمت اهلش برخواهد گشت و هر كه كتابش به پشتش نهاده شد ، ناله خواهد زد و به آتش درخواهد افتاد ، او در ميان اهلش شادمان بوده است و گمان مىكرده كه باز نخواهد گشت ، آرى پروردگارش به حال او داناست . »\r\n2258 . « نامه عمل هر انسانى را با او همراه كرديم و روز قيامت ، نامه‌اى براى او بيرون آوريم كه باز شده آن را ديدار كند ( و به او گفته شود ) نامه‌ات را بخوان ، نامهء خودت امروز براى محاسبه تو كافى است . »\r\nحديث\r\n2259 . از امام صادق - عليه‌السّلام - نقل شده است : « وقتى روز قيامت برسد ، دو بندهء مؤمن كه هر دو بهشتى هستند ، پاى ميز حساب مىايستند . يكى در دنيا فقير بوده و ديگرى مالدار . فقير تهىدست مىگويد : خدايا من چرا بايستم ؟ به عزت خودت مىدانى كه نه مرا ولايت دادى كه به عدل يا ستم حكومت كنم ، نه مالى\r\n\r\n","description":"","footnote":"","page_name":" 207 ","page_number":208},
  {"content":"\r\n . \r\n","description":"","footnote":"","page_name":" 208 ","page_number":209},
  {"content":"\r\n\r\nدادى كه حقى ادا كنم يا از آن منع نمايم ، نه رزقى بيش از حد كفاف برايم مقدّر فرمودى .\r\nخداوند مىفرمايد : بندهء من راست گفت ، راه را برايش باز كنيد تا وارد بهشت شود و ديگرى ( بندهء مالدار ) مىماند تا اين‌كه آن قدر عرق از او سرازير مىشود كه اگر چهل شتر آن را بنوشند ، سير مىشوند ؛ آن‌گاه وارد بهشت مىشود . سپس بندهء تهيدست به او مىگويد : چه چيز تو را نگه داشت و از ورود سريع به بهشت مانع شد ؟ بندهء مالدار مىگويد :\r\nطولانى شدن حساب ، پيوسته در مورد چيزى از من سؤال مىشد ، بخشيده مىشدم ، باز چيز ديگرى به ميان مىآمد تا اين‌كه خداوند بزرگ مرا مشمول رحمت خود فرمود و به توبه‌كنندگان ملحق كرد . حال بگو تو كيستى ؟ تهيدست مىگويد : من همان تهيدستى هستم كه پيش از اين با تو بودم . مالدار مىگويد : بعد از تو ، نعمت‌ها مرا دگرگون كرد . »\r\n2260 . از تفسير على بن ابراهيم قمى در مورد آيهء  ( وَ امْتازُوا الْيَوْمَ أَيُّهَا الْمُجْرِمُونَ )  ؛ ( و اى گناهكاران ، امروز [ از بىگناهان 
  ] جدا شويد . ) نقل شده است : « وقتى خداوند در قيامت ، مردم را جمع مىكند ، همه روى پا ايستاده مىمانند ، به طورى كه عرق سر و رويشان را فرا مىگيرد و از تحرك ، بازشان مىدارد . پس ندا مىكنند : پروردگارا به حساب ما برس ، اگر چه كه ما را به آتش ببرى ، پس خدا بادى را بر مىانگيزد و منادى ندا مىدهد : اى تبهكاران ، امروز از هم جدا و شناخته شويد ، پس آن‌ها را مشخص و ممتاز مىكند ، تبهكاران به آتش و هر كه در دلش ايمانى است ، به بهشت مىرود . »\r\n2261 . امام باقر - عليه‌السّلام - فرمود : « خداوند روز قيامت ، به اندازهء عقلى كه به بندگان داده ، در حساب آن‌ها دقت به خرج مىدهد . »\r\nبيان\r\nپيش از اين ، بيان اين كه خداوند چگونه در اين عالم به بندگان دوستدار خودش محاسبه ثروتمندان ، تهيدستان ، نادانان و دانشمندان را نشان مىدهد گذشت . در كتاب روضهء كافى نيز روايتى طولانى متناسب با اين بحث آمده است كه به خاطر پرهيز از طولانى شدن آن را نقل نمىكنيم . هر كس طالب اطلاع بيش‌ترى در باره هول و هراس قيامت است ، به آن روايت مراجعه نمايد .\r\n\r\n","description":"","footnote":"","page_name":" 209 ","page_number":210},
  {"content":"\r\n . \r\n","description":"","footnote":"","page_name":" 210 ","page_number":211},
  {"content":"\r\n\r\n\r\n167 روشنايى قبر و بشارت نكير و منكر\r\n« و قبرش را روشن گردانم و نكير و منكر را بر او فرستم تااز او پرسش نمايند و او را بشارت دهند و شدت مرگ وتاريكى گور و لحد را نبيند . »\r\nقرآن كريم\r\n2262 . « بگو پروردگارم ، از اين‌كه ايشان نزد من حاضر شوند ، به تو پناه مىبرم تا اين‌كه هرگاه يكى از ايشان را مرگ در رسد ، مىگويد : پروردگارا ! مرا بازگردان ، شايد در باقىماندهء عمر ، كارى شايسته انجام دهم ، چنين نيست ، اين فقط حرف است كه او مىگويد و پشت سرشان برزخ است تا روزى كه برانگيخته شوند . »\r\nحديث\r\n2263 . امام زين العابدين عليه‌السّلام - فرمود : قبر ، يا باغى از باغهاى بهشت است يا گودالى از گودال‌هاى جهنم . »\r\n2264 . امام كاظم عليه‌السّلام - از پدر بزرگوارش نقل مىفرمايد كه فرمود : « وقتى مؤمن از دنيا برود ، هفتاد هزار فرشته تا گورش او را همراهى مىكنند و وقتى وارد قبر شد ، نكير و منكر به سراغش آمده او را مىنشانند و مىگويند : پروردگارت كيست ؟ دينت چيست ؟\r\nپيامبرت كيست ؟ مؤمن مىگويد : پروردگارم اللَّه و پيامبرم محمد و اسلام ، دين من است .\r\nآن‌گاه قبر او را تا آن جا كه چشمش مىبيند ، گشاده مىگردانند و براى او از بهشت غذا مىآورند و راحت و آسايش را به او هديه مىنمايند و اين همان است كه آيه بر آن دلالت مىكند : « پس اگر از مقربان باشد ، او را راحت و آسايش است . » يعنى در قبرش و « بهشت سراسر نعمت » يعنى آخرت . »\r\n\r\n","description":"","footnote":"","page_name":" 211 ","page_number":212},
  {"content":"\r\n . \r\n","description":"","footnote":"","page_name":" 212 ","page_number":213},
  {"content":"\r\n\r\n2265 . امام صادق عليه‌السّلام - فرمود : « از انسان در قبر سؤال مىشود ، اگر جواب مناسب داد ، قبرش فراخ مىشود و در بهشت بر او گشوده مىشود و به او گفته مىشود :\r\n« چون عروسى كه چشمش روشن شده است ، بخواب . »\r\n2266 . امام باقر - عليه‌السّلام - فرمود : « وقتى جان يكى از شما به اينجا ( احتمالًا اشاره به لب بوده است ) برسد ، فرشته مرگ بر او نازل شده و مىگويد : آن‌چه به آن اميدوار بودى ، به تو داده شد و آن‌چه از آن مىترسيدى از آن در امانى و براى او درى به منزلش در بهشت ، گشوده مىشود و به او گفته مىشود : به خانه‌ات در بهشت نگاه كن و ببين اين پيامبر خدا و على و حسن و حسين - عليهم‌السّلام - ، رفقاى تو هستند و اين همان است كه آيه قرآن بر آن دلالت مىكند : « آن‌ها كه ايمان آورده و تقوا پيشه كنند ، در زندگى دنيا و آخرت ، ايشان را مژده باد . »\r\n2267 . از امام صادق عليه‌السّلام - خواسته شد مرگ را توصيف فرمايد . حضرت فرمود :\r\n« براى مؤمن ، مثل بهترين رايحه‌اى است كه آن را بوييده است و از بوى خوشش آرامش مىيابد و درد و رنجش كاملًا بر طرف مىشود . »\r\n2268 . پيامبر - صلّى اللَّه عليه وآله وسلّم - فرمود : « اگر بندهء مومن ، پروردگارش را سوگند دهد كه او را نميراند ، هرگز او را نمىميراند ؛ امّا وقتى اجلش فرا رسد ، خداوند بزرگ دو نسيم را بر مىانگيزد كه يكى منسيّه و ديگرى مسخيّه نام دارد . منسيه ، مال و خانوادهء او را از ياد وى مىبرد و مسخيّه جان او را از ياد دنيا و ميل به آن جدا مىكند تا اين‌كه آن‌چه را نزد خداوند تبارك و تعالى است ، برگزيند . »\r\n2269 . اميرالمؤمنين - عليه‌السّلام - فرمود : « به آن‌چه خدا فرموده ، پايبند باشيد . بين شما و آن‌چه مورد غبطه و دوست داشتن است ، فاصله‌اى نيست ؛ مگر ( به مقدارى كه ) پيامبر بر بالين شما حاضر شود و آن‌چه نزد خداست ، برتر و پايدارتر است . بشارت از ناحيه خدا به او مىرسد و چشمش روشن مىشود و ديدار خدا برايش محبوب و دوست داشتنى مىگردد . )\r\n2270 . در نامه‌اى كه اميرالمؤمنين عليه‌السّلام - به محمد بن ابىبكر نوشته ، آمده\r\n\r\n","description":"","footnote":"","page_name":" 213 ","page_number":214},
  {"content":"\r\n . \r\n","description":"","footnote":"","page_name":" 214 ","page_number":215},
  {"content":"\r\n\r\nاست : ( اى بندگان خدا ! براى كسى كه آمرزيده نشود ، بعد از مرگ ، سخت‌تر از مرگ‌است .\r\nاز تنگناى و تاريكى و سختى و تنهايى قبر بپرهيزيد ، قبر هر روز مىگويد : من خانه تنهايى و غربت هستم ، من خانه خاك هستم ، من خانه ترس هستم ، من خانهء كرمها و حشرات هستم . قبر باغى از بستان‌هاى بهشت است يا گودالى از گودالهاى جهنم ، بندهء مؤمن وقتى به خاك سپرده شود ، زمين به او مىگويد : خوش آمدى ، تو از كسانى بودى كه دوست داشتم بر پشتم راه روى ، وقتى به من سپرده شوى ، خواهى ديد با تو چه كنم ؛ پس قبرش به اندازه‌اى كه چشمش كار مىكند ، گشاده مىگردد . ) « 1 »\r\n\r\n168 نديدن هول و هراس قيامت\r\n« و . . . هول و هراس قيامت را نمىبيند . »\r\nقرآن كريم\r\n2271 . « به نام خداوند بخشندهء مهربان . آن‌گاه كه زمين ، تكانى سخت داده شود و بار گران آن بيرون ريزد و انسان بگويد : آن را چه شده است ؟ در آن روز زمين اخبارش را بازگو كند ؛ زيرا كه به آن الهام شده است . آن روز مردم به طور پراكنده بيرون شوند تا كارهايشان را مشاهده نمايند ، هر كس اندك كار خيرى انجام داده باشد ، ببيند و هر كس اندك كار بدى انجام داده باشد ، ببيند . »\r\n\r\n\r\n","description":"","footnote":"\r\n( 1 ) . نيز ، ر . ك : بخش 95 و 101 .\r\n","page_name":" 215 ","page_number":216},
  {"content":"\r\n . \r\n","description":"","footnote":"","page_name":" 216 ","page_number":217},
  {"content":"\r\n\r\n2272 . « پس آن‌گاه كه يك بار در صور دميده شود و زمين و كوهها برداشته شوند و به يك باره كوبيده شوند ، در آن روز واقعه ، محقق شود . »\r\n2273 . « پس بگذار در دنيا فرو روند و به بازيچه مشغول شوند تا اين‌كه روزى را كه به آن وعده داده شدند ، دريابند ؛ روزى كه به سرعت از گورها بيرون آيند ، گويى به سوى نشانه‌هايى در شتابند ، چشمانشان از ترس پر و گرد ذلت و خوارى بر چهره‌هاشان نشسته است . اين ، آن روزى است كه به آن وعده داده مىشوند . »\r\n2274 . « روزى كه در صور دميده شود و هر كه در آسمان‌ها و زمين است ، نالهء ترس سر دهد : مگر آن‌كه خدا بخواهد و همه ذليل و منقاد به سوى او برگردند . »\r\nحديث\r\n2275 . ياسر خادم مىگويد : از امام رضا - عليه‌السّلام - شنيدم كه فرمود : ترسناك‌ترين مواقع براى افراد ، سه موقف است : روزى كه زاده مىشود و از شكم مادر خارج شده‌و دنيا را مىبيند ، روزى كه مىميرد و آخرت و اهل آن را مىبيند و روزى كه برانگيخته مىشود و احكامى مىبيند كه در دنيا مثل آن‌ها نديده است . خداوند بزرگ در سه جا به يحيى عليه‌السّلام - سلام فرموده و ترسش را به امنيت تبديل كرده است : « و سلام بر او روزى كه متولد شد و روزى كه مىميرد و روزى كه زنده شده و برانگيخته مىشود . » و حضرت عيسى - عليه‌السّلام - در سه مورد برخود سلام كرده است : « و سلام بر من ، روزى كه متولد شدم و روزى كه مىميرم و روزى كه زنده شده و برانگيخته خواهم شد . »\r\n2276 . از ارشاد نقل شده است : هنگامى كه پيامبر - صلّى اللَّه عليه وآله وسلّم - از تبوك به مدينه بازگشت ، عمروبن معدى كرب خدمت ايشان رسيد ، پيامبر - صلّى اللَّه عليه وآله وسلّم - به او فرمود : « اى عمرو ! اسلام بياور تا از ترس بزرگ‌تر ايمن شوى . » عمرو گفت : اى محمد ! ترس بزرگتر چيست ؟ من نمىترسم . پيامبر فرمود :\r\n« اى عمرو ! آن طور كه تو گمان مىكنى نيست ، صيحه‌اى مردم را فرا مىگيرد كه هيچ\r\n\r\n","description":"","footnote":"","page_name":" 217 ","page_number":218},
  {"content":"\r\n . \r\n","description":"","footnote":"","page_name":" 218 ","page_number":219},
  {"content":"\r\n\r\nمرده‌اى نيست ؛ مگر اين‌كه از گور برمىخيزد و هيچ بنده‌اى نيست ، مگر اين‌كه مىميرد ، جز آن‌كه خدا بخواهد ، پس صيحهء ديگرى مردم را فرا مىگيرد و هر كسى مرده ، از گور بر مىخيزد و همه صف مىكشند و آسمان دريده مىشود و زمين پاره پاره مىگردد و كوهها درهم مىشكند و پاره‌هاى كوه‌پيكر آتش ، پرتاب مىشود و هيچ صاحب روحى نيست ، مگر اين‌كه دلش كنده مىشود و دينش را ياد مىكند و به خود مشغول مىشود ؛ مگر آن‌كه خدا بخواهد . اى عمرو ! حال تو در اين شرايط چگونه است ؟ » عمرو گفت : مطلب مهمى مىشنوم ، آن‌گاه به خدا و پيامبر ايمان آورد و گروهى از قبيله‌اش ايمان آوردند و به قبيلهء خود برگشتند .\r\n2277 . از اميرالمؤمنين عليه‌السّلام - نقل شده است : « بندگان خدا ! شما را به تقوا توصيه مىكنم . تقوا ، نگهدارنده و مايه پايدارى است ؛ پس به پيوندهاى آن پايبند باشيد و به حقايق آن چنگ بزنيد زيرا در روزى كه چشم‌ها خيره شود ، عالم تاريك گردد ، حيوانات نگه داشته شوند ، در صور دميده شود ، تمام جان‌ها نابود شود ، زبان‌ها از كلام باز ماند ، كوه‌هاى بلند و سخت فرو افتد و محكم و سختى آن‌ها به سراب رقيق تبديل شود و پايه‌هاى آن در هم ريخته شود ، شفيعى نيست كه وساطت كند و دوستى نيست كه سودى برساند و هيچ عذرى نمىتواند مصيبت را برگرداند . در آن روز ، تقوا شما را به عمق آرامش ، جايگاه وسيع ، پناهگاه امن و سرمنزل عزت مىبرد . » « 1 »\r\n\r\n\r\n","description":"","footnote":"\r\n( 1 ) . نيز ، ر . ك : فصل 17 و 25 .\r\n","page_name":" 219 ","page_number":220},
  {"content":"\r\n . \r\n","description":"","footnote":"","page_name":" 220 ","page_number":221},
  {"content":"\r\n\r\n\r\n169 قرار ندادن ميزان و نسنجيدن عمل\r\n« براى ايشان ، ميزان قرار نمىدهم . »\r\nقرآن كريم\r\n2278 . « در آن روز ، ميزان ، حق است ؛ پس هر كس ميزانش سنگين باشد ، از رستگاران است و هر كس ميزانش سبك باشد ، از سرمايه جان خويش زيان ديده ، زيرا به نشانه‌هاى ما ستم مىكردند . »\r\n2279 . « ميزان‌هاى عدالت را در روز قيامت بر پا مىكنيم ، پس هيچ كس ذرّه‌اى ستم نمىبيند و اگر كوچكترين ذرّه‌اى ( از نيك و بد ) وجود داشته باشد ، آن را آورده و به حساب مىكشيم و ما براى حسابرسى كافى هستيم . »\r\n2280 . « پس آن‌گاه كه در صور دميده شود ، رابطه خويشاوندى بين آن‌ها نخواهد بود و از يكديگر پرس و جو نمىكنند ، پس هر كس ميزانش سنگين باشد ، از رستگاران است و هر كس ميزانش سبك باشد ، از كسانى است كه از سرمايه جان زيان كرده و در دوزخ جاودان هستند . »\r\n2281 . « پس هر كس ميزانش سنگين باشد ، در زندگانى پسنديده خواهد بود . »\r\n2282 . « و سابقين پيش رونده ، ايشان همان مقربانى هستند كه در بهشت‌هاى سراسر نعمت ساكنند . »\r\n2283 . « پس هر كس از مقربان است ، در آسايش و خوشى و بهشت سراسر نعمت است و امّا اگر از اصحاب يمين است ، پس از ناحيه اصحاب يمين بر تو سلام . »\r\n2284 . « و اصحاب يمين ، كدامند اصحاب يمين ؟ در سايه درختان سدر . . . مخصوص اصحاب يمين است . »\r\n\r\n","description":"","footnote":"","page_name":" 221 ","page_number":222},
  {"content":"\r\n . \r\n","description":"","footnote":"","page_name":" 222 ","page_number":223},
  {"content":"\r\n\r\n2285 . « هر كسى در گرو آن چيزى است كه كسب كرده است ؛ مگر اصحاب يمين . »\r\n2286 . « و جز آن‌چه انجام داده‌ايد ، پاداش دريافت نمىكنيد ؛ مگر بندگان مخلص خدا كه براى ايشان روزى مشخص است . . . و اگر نعمت پروردگارم نبود ، من جزو احضار شدگان بودم . آيا ما جز به همان مرگ اول به مرگ ديگرى نمىميريم و عذاب و شكنجه نمىشويم ؟ اين همان رستگارى بزرگ است كه اهل عمل بايد براى رسيدن به نظير آن در تكاپو باشند . »\r\nحديث\r\n2287 . پيامبر صلّى اللَّه عليه وآله وسلّم - فرمود : « دوستى من و دوستى خاندانم ، در هفت موقع سودمند مىباشد ، هنگامى كه ترس و هراس آن‌ها بسيار زياد و هولناك است :\r\nهنگامهء مرگ ، در قبر ، هنگام برخاستن از قبر ، موقع دريافت نامه عمل ، زمان حسابرسى ، هنگام سنجش اعمال با ميزان و ملاك سنجش ، وقت عبور از صراط . »\r\n2288 . زنديقى از امام صادق - عليه‌السّلام - سؤال كرد : آيا اعمال وزن نمىشود ؟ امام - عليه‌السّلام - فرمود : « نه ، زيرا اعمال جسم نيستند ، بلكه صفت كارى هستند كه انسان‌ها انجام داده‌اند . كسى به وزن كردن ايشان نياز دارد كه از تعداد آن‌ها بىخبر است و سنگينى و سبكى آن‌ها را نمىداند ، در حالى كه چيزى بر خدا پوشيده نيست . » زنديق گفت : پس معنى ميزان چيست ؟ امام - عليه‌السّلام - فرمود : « عدل . » زنديق گفت : پس اين‌كه در قرآن آمده است : « هر كس ميزانش سنگين باشد » يعنى چه ؟ حضرت فرمود : « يعنى هر كس عملش برترى و رجحان داشته باشد . »\r\n2289 . هشام بن سالم مىگويد : از امام صادق - عليه‌السّلام - در مورد آيه : « ما در روز قيامت ، ميزان‌هاى عدل را برپا مىكنيم ، پس به هيچ‌كس ستمى وارد نمىشود . » سؤال كردم . حضرت فرمود : « ايشان پيامبران و جانشينان آن‌ها هستند . »\r\n\r\n","description":"","footnote":"","page_name":" 223 ","page_number":224},
  {"content":"\r\n . \r\n","description":"","footnote":"","page_name":" 224 ","page_number":225},
  {"content":"\r\n\r\n2290 . در حديثى طولانى از پيامبر - صلّى اللَّه عليه وآله وسلّم - نقل شده است : « بدانيد ، هر كسى على را دوست بدارد ، خداوند خلاصى از آتش را بر او مقرر كرده است . . . و ميزان سنجش عمل براى او قرار نمىدهد و به او گفته مىشود : بدون حسابرسى به بهشت داخل شو . بدانيد : هر كس آل محمد را دوست داشته باشد ، از حساب و ميزان و صراط ، در امان است . »\r\n2291 . اميرالمؤمنين عليه‌السّلام - فرمود : « شهادتين ، گفتار را بالا مىبرد و كردار را بر مىكشد و ميزانى كه اين دو در آن باشند ، هرگز سبك نيست و ميزانى كه اين دو از آن برداشته شوند ، وزنى ندارد . »\r\n2292 . « بندگان خدا ، خود را بسنجيد قبل از آن‌كه سنجيده شويد . »\r\n2293 . « موازين خود را با عمل صالح ، سنگين كنيد . »\r\n2294 . در زيارت اميرالمؤمنين عليه‌السّلام - آمده است : « سلام بر تو اى ميزان روز حساب . »\r\nبيان\r\nبر هيچ خردمندى پوشيده نيست كه سنجش هر چيزى ، براى مشخص كردن اندازهء اعتبار آن است و چيزى كه اعتبارش معلوم و مشخص است ، دليلى براى سنجيدن و توزين آن وجود ندارد و نيز پوشيده نيست كه سنجش هر چيزى با چيز ديگرى به تناسب وضعيت آن است ، مثلًا سنجش گندم با كيل و وزن در ارتباط با سنگينى و جرم آن است و سنجش خوبى يا نامرغوب بودن چيزى ، طبق محاسبه اهل فن و كارشناس آن است و قضيه ، در تمام مواردى كه در امور زندگى به سنجش و اندازه‌گيرى نيازمند است ، همين‌طور است . با توجه به اين مقدمه ، آن‌چه با دقت در كتاب و سنت فهميده مىشود اين است كه سنجش اعمال بندگان ، با فطرت توحيدى است كه بر آن خلق شده‌اند و عمل ، مطابق با فطرت نيست مگر اين‌كه\r\n\r\n","description":"","footnote":"","page_name":" 225 ","page_number":226},
  {"content":"\r\n . \r\n","description":"","footnote":"","page_name":" 226 ","page_number":227},
  {"content":"\r\n\r\nعمل صالح باشد و عمل صالح نيست ، مگر اين‌كه مطابق با فطرت باشد . پس آن‌چه اعمال با آن سنجيده مىشود ، در حقيقت چيزى جز فطرت نيست و آن‌چه در حديث آمده است : « وزن ، عبارت از عدل است . » يا : « وزن ، همان انبياء و جانشينان ايشان است . » به اين اعتبار است كه عدل و قسط چيزى است كه موافق فطرت باشد و پيامبران و جانشينان آن‌ها از اين نظر كه بر فطرت صحيح و پاك ، عمل مىكنند و از هر چه غير فطرت سالم هستند چنان‌كه در قرآن به نقل از حضرت عيسى - عليه‌السّلام - آمده است :  وَ السَّلامُ عَلَيَّ يَوْمَ وُلِدْتُ وَ يَوْمَ أَمُوتُ وَ يَوْمَ أُبْعَثُ حَيًّا  « و درود بر من ، روزى كه زاده شدم و روزى كه مىميرم و روزى كه زنده برانگيخته مىشوم . » آن‌ها ميزان اعمال امتشان هستند . به همين علت است كه موازنه اعمال از آن‌ها و از كسانى كه به كمالات فطرى انسانى رسيده و با پيروى از پيامبران - عليهم‌السّلام - ، جزو سابقين ، مقربين ، اصحاب يمين و مخلصين شده‌اند ، برداشته شده است . الفاظ و مفاهيم اين بخش از حديث و آيات و رواياتى كه در توضيح آن ذكر شده ، گواه اين مطلب است و خدا داناست .\r\n\r\n170 باز نكردن ديوان محاسباتشان و قرار دادن نامه اعمال دردست راستشان است\r\n« برايش ديوان محاسبات نمىگشايم و نامه عملش را دردست راستش قرار مىدهم تا بخواند . »\r\nقرآن كريم\r\n2295 . « آن‌گاه كه كتابها گشوده شود . »\r\n2296 . « نامه عمل هر انسانى را در گردنش آويختيم و در روز قيامت ، براى او نامهء عملى بيرون مىآوريم تا آن را گشوده بخواند . »\r\n\r\n","description":"","footnote":"","page_name":" 227 ","page_number":228},
  {"content":"\r\n . \r\n","description":"","footnote":"","page_name":" 228 ","page_number":229},
  {"content":"\r\n\r\n2297 . « روزى كه هر گروهى از مردم را با رهبرشان مىخوانيم ، پس آن‌ها كه نامه عملشان به دست راستشان داده شده ، نامه عملشان را مىخوانند و ذره‌اى به آن‌ها ستم نمىشود . »\r\n2298 . « پس آن‌كه نامه عملش به دست راستش داده شده است ، مىگويد : بياييد نامهء عمل مرا بخوانيد ، همانا من مىدانستم كه به حسابم رسيدگى خواهد شد . پس او در عيشى راضى و پسنديده است ، در بهشت بلند مرتبه كه ميوه‌هايش در دسترس است ( به آن‌ها گفته مىشود ) بخوريد و بياشاميد ، گوارايتان باد به واسطه آن‌چه در ايام گذشته انجام داديد . »\r\nحديث\r\n2299 . در تفسير على بن ابراهيم در مورد آيه « و آن‌گاه كه كتاب‌ها گشوده شود . » آمده است : « كتاب‌ها ، همان نامه اعمال است . »\r\n2300 . از امام صادق عليه‌السّلام - نقل شده است : « وقتى روز قيامت برسد ، نامه عمل انسان به او داده مىشود و گفته مىشود بخوان . » راوى سؤال كرد : آيا آن‌چه را در آن هست مىشناسد ؟ حضرت فرمود : « خداوند به يادش مىآورد ، پس هيچ لحظه و كلمه يا سخن و قدمى نيست و هيچ كارى نكرده است ، مگر اين‌كه يادش مىآيد به طورى كه گويى آن را در همان لحظه انجام داده است و از همين روست كه مىگويند : « اى واى بر ما ، اين چه نامه‌اى است كه هيچ ريز و درشتى را ترك نكرده و همه را بر شمرده است . »\r\n2301 . از اميرالمؤمنين عليه‌السّلام - نقل شده است كه فرمود : « كارهاى بندگان در دنيا ، روز قيامت در مقابل ديدگانشان است . »\r\n2302 . نيز از آن حضرت است : « شما به واسطه كارهايتان پاداش داده مىشويد و در گرو همان‌ها هستيد . »\r\n2303 . در همين حديث معراج آمده است : « اى احمد ! آيا مىدانى زاهدان را نزد من چه مقامى است ؟ پيامبر عرض كرد نه ، پروردگارا ! خداوند فرمود : مردم برانگيخته و به حساب كشيده مىشوند و زهدپيشگان از اين مسأله راحت و درامانند . »\r\n\r\n","description":"","footnote":"","page_name":" 229 ","page_number":230},
  {"content":"\r\n . \r\n","description":"","footnote":"","page_name":" 230 ","page_number":231},
  {"content":"\r\n\r\n2304 . امام صادق - عليه‌السّلام - در حديثى طولانى فرمود : « هنگامى كه مؤمن از قبرش برانگيخته مىشود ، يك موجود مثالى هم همراه او از قبر خارج شده ، پيشاپيش او راه مىافتد . هر جا مؤمن ترسى از هول و هراس قيامت مىبيند ، آن مثال به او مىگويد : جزع نكن ، غمگين مباش ، خوشحال و از كرامت خداوند شاد باش تا اين‌كه در پيشگاه پروردگار متوقف مىشود و خداوند از او حساب آسانى مىكشد و امر مىفرمايد كه او را به بهشت ببرند ، در حالى كه آن مثال پيشاپيش اوست . . . تا اين‌كه مؤمن به آن مثال مىگويد : تو كيستى ؟ مىگويد : من همان شادمانى هستم كه تو در دنيا در دل برادر مؤمنت ايجاد نمودى و خداوند مرا از آن خلق فرمود تا بشارتى براى تو باشم . »\r\n2305 . از پيامبر - صلّى اللَّه عليه وآله وسلّم - در حديثى طولانى نقل شده است : « بدانيد هر كس على را دوست بدارد ، امان از آتش ، جواز عبور از صراط و رهايى از عذاب بر او حتمى است و ديوانى براى محاسبه برايش گشوده نمىشود . »\r\n2306 . على بن حمزه مىگويد : از امام باقر - عليه‌السّلام - شنيدم كه فرمود : خداوند تبارك و تعالى وقتى اراده كند به حساب عمل مؤمن رسيدگى نمايد ، نامهء عملش را به دست راستش مىدهد و آن‌چه بين او و بنده وجود دارد ، محاسبه مىنمايد و مىگويد :\r\nبندهء من ! چنين و چنان كردى . بنده مىگويد : آرى ، پروردگارا ! چنين كردم . خداوند مىفرمايد : تو را آمرزيدم و بديهايت را به نيكى تبديل كردم . مردم مىگويند : منزه است خدا ! آيا اين بنده حتى يك گناه هم نداشت ؟ اين همان مفهوم گفته خداوند متعال است كه فرمود : « پس هر كس نامهء عملش به دست راستش داده شود ، زود و آسان حسابرسى مىشود و شاد و خندان به سوى اهلش باز مىگردد . »\r\n2307 . از امام صادق - عليه‌السّلام - نقل شده است : « روز قيامت ، نامهء گشوده شده‌اى به دست مؤمن داده مىشود كه در آن نوشته است : حكم خداوند عزيز حكيم است ، او را به بهشت ببريد . »\r\nبيان\r\nدو كلمهء ديوان و كتاب ( نامه اعمال ) عباراتى هستند كه به تناسب فهم بشر و\r\n\r\n","description":"","footnote":"","page_name":" 231 ","page_number":232},
  {"content":"\r\n . \r\n","description":"","footnote":"","page_name":" 232 ","page_number":233},
  {"content":"\r\n\r\nمناسبات عالم خاكى استعمال شده‌اند و منظور از آن‌ها ، طومار و ورق و دفترى كه در بين مردم متداول است ، نمىباشد و شايد منظور ، مشاهده و تجسم كردن بنده ، اعمال و نتايج آن‌ها - اعم از بد و خوب - باشد ؛ زيرا اشتغالات و حجاب‌هاى عالم خاكى ، مانع از شهود صورت واقعى اعمال در اين عالم است و در هنگام مرگ انسان آن‌ها را مشاهده مىكند و مىگويد : « پروردگارا مرا برگردان ، شايد در باقى عمر ، كار شايسته انجام دهم . » و پاسخ دريافت مىكند : « چنين نيست ، اين فقط حرف است كه او مىزند . » چنان‌كه در قيامت هم به نص كتاب خدا ، اعمال خود را مشاهده مىكند و مىگويد : « در آن روز مردم پراكنده مىشوند تا اعمال خود را ببينند پس هر كس ذره‌اى كار خوب انجام دهد ، آن را مىبيند و هر كس ذره‌اى كار بد انجام دهد ، آن را مىبيند . »\r\nامّا مقصود از اين بخش از حديث ( ظاهراً ) اين است كه عموم مردم كه عامل به رضاى خدا و دوستدار او نيستند ، به دليل ترك محاسبه در اين دنيا ، در محشر ، ديوان محاسبات برايشان گشوده مىشود ، بر خلاف دوستداران و عاملين به رضاى الهى كه با محاسبهء نفس در اين دنيا و با عنايت خداوند متعال ، به كمال انسانيت رسيده و قيامت كبراى آن‌ها در همين عالم بر پا شده است و ديگر ديوان حساب برايشان گشوده نمىشود ، چنان‌كه خداوند مىفرمايد : « همانا ايشان ، احضار شدگان هستند ؛ مگر بندگان مخلص خدا . » و نيز :\r\n« جز آن‌چه انجام داده‌ايد پاداش نمىبينيد ؛ مگر بندگان مخلص خدا . » و اگر ديوانى هم برايشان گشوده شود ، فقط براى اين است كه اعمال نيك خود را ببينند و شاد گردند .\r\n\r\n","description":"","footnote":"","page_name":" 233 ","page_number":234},
  {"content":"\r\n . \r\n","description":"","footnote":"","page_name":" 234 ","page_number":235},
  {"content":"\r\n\r\n\r\n171 قرار ندادن خداوند متعال واسطهء گفتگو بين خود و او و بركشيدن او به سوى خود سبحانه و تعالى .\r\n« آن‌گاه بين خود و او ، واسطه‌اى در گفتگو قرار نمىدهم ، سپس او را به سوى خود بر مىكشم . پس گاهى به طرفين متمايل‌مىشود ، گاه مىايستد ، گاه مىنشيند و گاه آرام مىگيرد . »\r\nبيان\r\nاز آيات و رواياتى كه در توضيح عبارت قدسى « هرگاه به ايشان نظر كنم ، با آن‌ها گفتگو مىنمايم . » ذكر شد و نيز ديگر آيات و روايات بر مىآيد كه خداوند متعال با بندگان شايسته‌اش گفتگو مىكند ، ايشان را پاك مىسازد و به آن‌ها نظر عنايت مىافكند ، هم‌چنان كه در مورد غير ايشان فرموده است : « روز قيامت با آن‌ها سخن نمىگويد ، ايشان را پاك نمىكند و آن‌ها را شكنجه‌اى دردناك است . » و نيز فرمود : « با ايشان سخن نمىگويد و روز قيامت به آن‌ها نمىنگرد و پاكشان نمىكند . »\r\nاما جملهء « بين خود و او ، واسطه‌اى در گفتگو قرار نمىدهم . » به سخن گفتن روياروى ، بدون وساطت لب اشاره دارد و معنى سخن گفتن و رويارويى همه از اين آيه روشن مىشود كه مىفرمايد : « هيچ بشرى را نرسد كه خداوند با او سخن بگويد ، مگر از راه وحى يا از پس پرده . »\r\nبقيه عبارت حديث به مقام و منزلت والايى اشاره مىكند كه از مقام اوّلى بالاتر است و آن ، منزلت قرب و انس با پروردگار است ، امّا نه به طور پيوسته ؛ زيرا مىفرمايد : گاه به طرفين متمايل مىشود ، گاه مىايستد ، مىنشيند و آرام\r\n\r\n","description":"","footnote":"","page_name":" 235 ","page_number":236},
  {"content":"\r\n . \r\n","description":"","footnote":"","page_name":" 236 ","page_number":237},
  {"content":"\r\n\r\nمىگيرد . از جملات بعدى حديث كه به رفع حجاب‌ها و بهره‌مندى بنده از لذت گفتگو و نظاره با پروردگار اشاره دارد ، برمىآيد كه بنده به همين حال هست تا اين‌كه در بهشت مستقر شود و در آن جا اين حال ، برايش ثابت و پيوسته خواهد شد .\r\n\r\n172 جواز عبور از صراط\r\n« پس بر صراط مىگذرد . »\r\nقرآن كريم\r\n2308 . « پروردگار تو در كمين است . »\r\n2309 . « دوزخ ، كمين‌گاه است . »\r\n2310 . « بگو همه منتظرند ، پس شما هم منتظر باشيد و به زودى خواهيد فهميد چه كسانى اهل راه راست و هدايت يافته هستند . »\r\nحديث\r\n2311 . امام صادق عليه‌السّلام - فرمود : « مرصاد ، پلى است بر روى صراط ، بنده با داشتن بار ستم بر دوش ، از آن عبور نمىكند . »\r\n2312 . نيز امام صادق - عليه‌السّلام - فرمود : « مردم چند دسته‌اند كه بر صراط عبور مىكنند و صراط از مو باريكتر و از شمشير تيزتر است : گروهى مثل برق عبور مىكنند ، گروهى مثل اسب نفس نفس زنان مىگذرند ، بعضى مثل اسب به تاخت پيش مىتازند ، برخى روى آن راه مىروند ، برخى به آن چنگ زده ، آويزان راه را طى\r\n\r\n","description":"","footnote":"","page_name":" 237 ","page_number":238},
  {"content":"\r\n . \r\n","description":"","footnote":"","page_name":" 238 ","page_number":239},
  {"content":"\r\n\r\nمىكنند ، در حالى كه تكه‌اى از آن‌ها را آتش فرا مىگيرد و تكه‌اى را رها مىكند . »\r\n2313 . مفضل مىگويد : از امام صادق - عليه‌السّلام - در مورد صراط پرسيدم . فرمود : « آن راه ، شناخت خداوند بزرگ است و بر دو قسم است : صراط دنيا و صراط آخرت ، امّا صراطى كه در دنياست ، همان امام واجب الطاعة است ، هر كه در دنيا او را بشناسد و از هدايت او بهره برد ، بر صراطى كه در آخرت پل جهنم است مىگذرد و هر كه در دنيا او را نشناسد ، پايش بر صراط آخرت مىلغزد و در آتش مىافتد . »\r\n2314 . پيامبر - صلّى اللَّه عليه وآله وسلّم - فرمود : « جبرئيل عليه‌السّلام - نزد من آمد و گفت :\r\nاى محمد ! آيا تو را بشارت بدهم كه به چه چيزى از صراط عبور كنى ؟ گفتم : آرى . جبرئيل گفت : تو به نور خدا عبور مىكنى ، على به نور تو و نور تو از نور خداست و امت تو به نور على و نور على از نور توست و هر كه را خدا نورى قرار ندهد ، نورى برايش نيست . »\r\n2315 . در زيارت اميرالمؤمنين عليه‌السّلام - آمده است : « سلام بر تو اى دين مستحكم خدا و راه مستقيم او . »\r\nبيان\r\nنهايت كمال انسان در اين عالم ، رسيدن به حقيقت بندگى پروردگار است ، چنان‌كه خداوند متعال فرمود : « مرا بپرستيد ، اين راه مستقيم من است . » او همان كسى است كه در نماز ، هدايت به سوى او را خواهانيم . » « پروردگارا ! ما را به راه راست هدايت فرما ، راه كسانى كه به آن‌ها نعمت دادى . » و بنابر آن چه در قرآن شريف آمده است ، نعمت داده شدگان جز پيامبران ، صديقين ، شهدا و صالحين نيستند ؛ زيرا خداوند متعال مىفرمايد : « هر كس خدا و رسول را اطاعت كند ، با كسانى است كه خداوند به آن‌ها نعمت داده ، يعنى پيامبران ، صديقين ، شهدا و\r\n\r\n","description":"","footnote":"","page_name":" 239 ","page_number":240},
  {"content":"\r\n . \r\n","description":"","footnote":"","page_name":" 240 ","page_number":241},
  {"content":"\r\n\r\nصالحين و آن‌ها خوب رفيقانى هستند . »\r\nهمان‌طور كه صراط در دنيا ، از مو باريكتر و از شمشير تيزتر است و عبور كنندگان از آن به اعتبار ميزان پيروى شان از پيامبران و جانشينان آن‌ها و يا پيروى از شيطان و خواهش نفس ، متفاوت هستند ، در آخرت نيز همين‌طور است و هم‌چنان‌كه آتش پيروى از هواى نفس و شيطان ، در اين عالم ، دامن بعضى را مىگيرد ، در آخرت نيز آثار آن - كه همان آتش افروخته است - دامن آن‌ها را خواهد گرفت . مقصود از صراط در تعبيرات كتاب و سنت ، پل مادى طولانى كه ما در اين عالم با آن آشنا هستيم نيست و تعبيرات كتاب و سنت ، تمثيلاتى مناسب فهم بشرى و خاكى ماست .\r\n\r\n173 بيان بعضى از آن‌چه خداوند متعال در قيامت براى دوستدارانش‌اراده فرموده است .\r\n« دوزخ ، نزد او آورده مىشود ، بعد از آن بهشت برايش آراسته‌مىشود ، پيامبر و شهدا آورده مىشوند و ستمديدگان ، گريبان ستم‌پيشگان را مىگيرند . كرسى براى حكم نهايى نهاده مىشود و هرانسانى به دشمنش مىگويد : امروز حكم عدلى كه كمتر ستمى در آن‌نيست ، بين من و تو جارى خواهد شد . »\r\nقرآن كريم\r\n2316 . « روزى كه انسان ، آن‌چه را انجام داده به ياد مىآورد و جهنم براى آن‌كه آن را مىبيند ، افروخته مىگردد . »\r\n\r\n","description":"","footnote":"","page_name":" 241 ","page_number":242},
  {"content":"\r\n . \r\n","description":"","footnote":"","page_name":" 242 ","page_number":243},
  {"content":"\r\n\r\n2317 . « و آن‌گاه كه بهشت آراسته گردد ، هر كسى مىداند چه چيزى حاضر كرده است . »\r\n2318 . « روزى كه انسان ، آن‌چه را پيش فرستاده مىبيند و كافر مىگويد : اى كاش خاك بودم . »\r\n2319 . « روزى كه خداوند ، پيامبران را گرد مىآورد و به آن‌ها مىفرمايد : به شما چه پاسخى داده شد ؟ پيامبران مىگويند : ما را علمى نيست ، تو دانندهء همهء پنهانىها هستى . »\r\n2320 . « و در صور دميده شده و هر كه در آسمان‌ها و زمين است از هوش برود ، جز آن‌كه خدا خواهد . پس بار ديگر در صور دميده مىشود و ناگاه مردم بپاخاسته به اطراف مىنگرند و زمين به نور پروردگارش درخشش مىيابد و نامه اعمال نهاده مىشود و پيامبران و گواهان آورده مىشوند و بين مردم به حق داورى مىشود و به آنان ستم نمىشود و هر نفسى هر چه را انجام داده ، تماماً دريافت مىنمايد و او به آن‌چه انجام داده ، آگاه‌تر است . »\r\n2321 . « خدا را نسبت به آن‌چه ستمكاران انجام مىدهند ، بىخبر مپندار ، همانا رسيدگى به كار آن‌ها را تا روزى كه چشم‌ها گردو از حدقه بيرون زده شود به تأخير مىاندازد . »\r\n2322 . « و كتاب و نامه اعمال ، نهاده مىشود و تبهكاران را مىبينى كه از آن‌چه انجام داده‌اند ، در هراسند و مىگويند : واى بر ما ! اين چه نامه‌اى است كه هيچ خرد و كلانى را فروگذار نكرده است و همه را شماره نموده ، آن‌گاه آن‌چه را انجام داده‌اند ، مىبينند و پروردگارت به هيچ كس ستم نمىكند . »\r\nحديث\r\n2323 . اميرالمؤمنين - عليه‌السّلام - فرمود : « وقتى روز قيامت برسد و ميزان‌ها برپا شود و پيامبران و گواهان كه همان امامان هستند آورده شوند ، هر امامى در مورد امت و اهل زمان خودش گواهى مىدهد كه امر پروردگار را در ميان آن‌ها بر پاداشته و آن‌ها را به راه خدا فراخوانده است . . . »\r\n\r\n","description":"","footnote":"","page_name":" 243 ","page_number":244},
  {"content":"\r\n . \r\n","description":"","footnote":"","page_name":" 244 ","page_number":245},
  {"content":"\r\n\r\nبيان\r\nحديث طولانى منقول از اميرالمؤمنين عليه‌السّلام - در توصيف روز قيامت نيز ملاحظه شود ، زيرا بخش‌هاى آن با تفسير و توضيح اين بخش از حديث تناسب دارد . « 1 »\r\n\r\n174 برداشتن حجاب بين خداوند متعال و او و گرامى داشتن اوبه واسطهء سخن گفتن و نظر كردن به او\r\n« پس حجاب بين خود و او را بردارم و او را با گفتگو ونظاره بر خودم بهره‌مند گردانم . »\r\nقرآن كريم\r\n2324 . « بگو نظرتان چيست ؟ اگر عذاب خدا شما را فراگيرد يا قيامت در رسد ، آيا غير خدا را مىپرستيد اگر راستگو هستيد ( به صداقت بگوييد ) بلكه ( در اشتباهيد و ) او را مىپرستيد ، پس اگر بخواهد آن‌چه را به سوى آن مىخوانيد از پرده برون اندازد و آن‌چه را بدان شرك مىورزيد فراموش مىكنيد . »\r\n2325 . « روزى كه پوشش از ساق برگرفته شود و به سجده فراخوانده مىشوند و از انجام آن ناتوانند . »\r\nحديث\r\n2326 . عبيدبن زراره مىگويد از امام صادق - عليه‌السّلام - در مورد آيه  يَوْمَ يُكْشَفُ عَنْ ساقٍ  سؤال كردم ، امام عليه‌السّلام - پوشش از ساق برگرفت و دست ديگرش را بر سرگذاشت و فرمود : « منزه است پروردگار عاليمقام من ! »\r\n\r\n\r\n","description":"","footnote":"\r\n( 1 ) . نيز ، ر . ك : بخش 106 .\r\n","page_name":" 245 ","page_number":246},
  {"content":"\r\n . \r\n","description":"","footnote":"","page_name":" 246 ","page_number":247},
  {"content":"\r\n\r\n2327 . امام كاظم - عليه‌السّلام - در مورد آيهء  يَوْمَ يُكْشَفُ عَنْ ساقٍ  فرمود : « حجابى از نور برگرفته مىشود و مؤمنان به سجده مىافتند و توانايى سجده را ندارند . » « 1 »\r\n\r\n\r\n","description":"","footnote":"\r\n( 1 ) . نيز ، ر . ك : بخش 19 ، 27 ، 89 ، 39 ، 83 ، 94 و 171 .\r\n","page_name":" 247 ","page_number":248},
  {"content":"\r\n . \r\n","description":"","footnote":"","page_name":" 248 ","page_number":249},
  {"content":"\r\n\r\n\r\n175 عدم كشش و تمايل به دنيا\r\n« هر كس كارش در دنيا اين‌گونه باشد ، چگونه به دنيارغبت داشته باشد ؟ چگونه دنيا را دوست داشته باشد ؟ درحالى كه مىداند هر زنده‌اى در دنيا مىميرد و تنها من زنده‌اىهستم كه نمىميرم . »\r\nقرآن كريم\r\n2328 . « هر كه بر روى زمين است ، نابود مىشود و تنها وجه صاحب جلال و بزرگ پروردگارت باقى مىماند . »\r\nحديث\r\n2329 . از امام صادق - عليه‌السّلام - نقل شده است : « مومن در ديندارى ، قوى و در نرمش ، اهل احتياط و در راه يقين ، اهل ايمان است . . . به جاه‌طلبى دنيايى ميلى ندارد و از خفت آن نالان نيست ، مردم را كار و غصّه‌اى است كه به او روى آورده‌اند و او را غصه‌اى است كه به خود مشغولش كرده است . »\r\n2330 . روايت شده كه يكى از دوستان عابد اميرمؤمنان به نام همّام به آن حضرت عرض كرد : متقين را طورى برايم توصيف بفرما كه گويى ايشان را مىبينم . جواب دادن بر حضرت سنگين آمد ، پس فرمود : « اى همّام ، با تقوا و اهل احسان باش .\r\nهمانا خداوند با متقين و اهل احسان است . » همام با اين سخن قانع نشد و دوباره درخواست كرد . حضرت ، خدا را سپاس گفت و ستايش نمود و بر پيامبر و آلش درود فرستاد و فرمود : « اهل تقوا در دنيا اهل فضيلت‌ها هستند . . . . دنيا به دنبال\r\n\r\n","description":"","footnote":"","page_name":" 249 ","page_number":250},
  {"content":"\r\n . \r\n","description":"","footnote":"","page_name":" 250 ","page_number":251},
  {"content":"\r\n\r\nآن‌هاست ، امّا آن‌ها دنيا را نمىخواهند و بر سر رهايى از اسارت دنيا ، جان خود را فدا كردند . . . »\r\n2331 . امام باقر - عليه‌السّلام - از پيامبر نقل مىكند كه خداوند عزوجل فرمود : « به عزت و جلال و عظمت و كبريا و نور و والايى شأن خودم سوگند ، هيچ بنده‌اى خواهش خود را بر خواست من ترجيح نمىدهد ، مگر اين‌كه كارش را پريشان مىكنم و دنيايش را دگرگون و دلش را به آن مشغول مىكنم و جز همان مقدار كه مقدّر كرده‌ام ، به او نمىدهم و به عزت و جلال و عظمت و نور و والايى شأن خودم سوگند ، هيچ بنده‌اى خواست مرا بر خواهش خودش ترجيح نمىدهد ، مگر اين‌كه فرشتگانم را به حفاظت از او مىگمارم و زمين و آسمان ، رزق او را متكفّل مىشوند و از پس تجارت هر تاجرى ، منافع او را مراقبم و دنيا - در حالى كه رام و ذليل اوست - به او رو مىآورد . »\r\n2332 . ازاميرالمؤمنين - عليه‌السّلام - نقل‌شده‌است : « آخرت ، رستگارى نيكبختان است . »\r\n2333 . « سود برنده واقعى كسى است كه دنياى زودگذر را به آخرت بفروشد . »\r\n2334 . « گرفتارى تو براى اصلاح آخرتت ، تو را از عذاب جهنم نجات مىدهد . »\r\n2335 . « محتاط كسى است كه فريب دنيا ، او را از تلاش براى آخرت باز ندارد . »\r\n2336 . « تلاشت را براى آخرتت قرار بده تا امورت به سامان رسد . »\r\n2337 . « تلاشت رابراى آخرتت قرارده‌واندوهت براى نفست ( و خسارات آن ) باشد . »\r\n2338 . « تمام كوششت را براى آخرتت قرار ده تا جايگاهت اصلاح شود و آخرتت را به دنيايت نفروش . »\r\n2339 . « آيا كسى هست كه پيش از فرارسيدن مرگش براى آخرتش توشه برگيرد ؟ »\r\n2340 . « شمابه سوى آخرت روانيد و خود ( واعمالتان به پيشگاه ) خدا عرضه مىشويد . »\r\n2341 . « شيرينى آخرت ، درد و بدبختى دنيا را از بين مىبرد . »\r\n2342 . « روش خردمندان ، روى آوردن به سراى باقى است . »\r\n2343 . « ارادهء جمع‌كردن بين دنيا و آخرت ، از مكر نفس است . »\r\n2344 . « هر چه از آخرت است ، ديدنش بزرگ‌تر از شنيدنش است . »\r\n\r\n","description":"","footnote":"","page_name":" 251 ","page_number":252},
  {"content":"\r\n . \r\n","description":"","footnote":"","page_name":" 252 ","page_number":253},
  {"content":"\r\n\r\n2345 . « از فرزندان و اهل آخرت باش و از فرزندان و اهل دنيا نباش . »\r\n2346 . « با بدنت براى دنيا باش و با قلب و عملت براى آخرت . »\r\n2347 . « هر كس براى اصلاح آخرتش تلاش نكند ، مؤمن نيست . »\r\n2348 . « هر كس به نعمتهاى آخرت تمايل داشته باشد ، به اندك دنيا خرسند است . »\r\n2349 . « هر كس تمام تلاش خود را براى آخرت قرار دهد ، به آرزو دست مىيابد . »\r\n2350 . « هركس براى سراىپايدارتلاش كند ، عملش خالصانه و ترسش زياد مىشود . »\r\n2351 . « هركس كارآخرت خود رادرست كند ، خداوند كار دنيايش را درست مىنمايد . »\r\n2352 . « هر كس همّت و تلاشش براى آخرت باشد ، به نهايت آروزى خود مىرسد . »\r\n2353 . « هيچ كارى تو را از كار آخرت باز ندارد ، زيرا مدت ( ماندن در اين دنيا ) كوتاه است . »\r\n2354 . « دنيا ، خانه آزمايش‌هاست . »\r\n2355 . « دنيا ، طلاق داده شده و ترك شده از سوى زيركان است . »\r\n2356 . « دنيا ، سايه‌اى نابود شدنى است . »\r\n2357 . « دنيا ، گذرگاه آخرت است . »\r\n2358 . « دنيا ، آرزوى پليدان است . »\r\n2359 . « خويشى نسبت به دنيا ، نادانى است . »\r\n2360 . « دنيا ، آرمان نگون بختان است . »\r\n2361 . « دنيا ، مايه فريب احمقان است . »\r\n2362 . « دنيا ، بهره و اندوخته نادانان است . »\r\n2363 . « آيا آزاده‌اى هست كه اين پس آوردهء طعمه ديگران را به اهلش بسپارد ؟ »\r\n2364 . « آن‌ها كه فردا به سبب استفادهء از دنيا نيكبختند ، امروز از آن گريزانند . »\r\n2365 . « اين دنياى شما نزد من ، از استخوان خوكى كه در دست انسان مبتلا به خوره باشد ، پست‌تر است . »\r\n\r\n","description":"","footnote":"","page_name":" 253 ","page_number":254},
  {"content":"\r\n . \r\n","description":"","footnote":"","page_name":" 254 ","page_number":255},
  {"content":"\r\n\r\n2366 . « اگر خدا را دوست داريد ، دوستى دنيا را از دلهاتان بيرون كنيد . »\r\n2367 . « آفت نفس ، شوق به دنياست . »\r\n2368 . « دوستى دنيا ، منشأ تمام اشتباهات است . »\r\n2369 . « اگر دنيا پسنديده بود ، به دوستان خدا اختصاص مىيافت ، امّا دل‌هاى آن‌ها را از آن بيزار كرد . »\r\n2370 . « هر كه از بهره‌هاى دنيا دورى كرد ، بزرگى يافت . »\r\nبيان\r\nدر توضيح اين بخش از حديث ، توجه به اين مطلب كافى است كه هر كس عنايت خاص خداوند در عملش به خشنودى او ، وى را شامل شود تا شكر بدون جهل و ذكر بدون فراموشى به او داده شود و به مرتبه‌اى از محبت برسد كه محبت مخلوق را بر محبت خداوند متعال برنگزيند ، ديدهء دلش به جلال و عظمت الهى باز شود ، علم بندگان خاص خدا از او پنهان نماند و خداى متعال در تيرگى شب و روشنايى روز با او مناجات كند و به ديگر كمالاتى كه خداوند سبحان در اين قسمت ذكر فرموده ، آراسته گردد .\r\nچگونه گرايش و محبت به دنيا خواهد داشت با اين‌كه مىداند هر زنده‌اى مىميرد و خداوند متعال است كه زندهء جاويد و باقى است ؟\r\nو روشن است كه معنى بىميلى و بىرغبتى به دنيا اين نيست كه دنيا و آن‌چه را در آن است ، حتى براى ادامهء زندگى دنيايى دوست نداشته باشد ، بلكه منظور اين است كه دنيا را براى دنيا و مستقلًا و با توجه به فناپذيرى آن نمىخواهد ، بنابراين اگر تمايل به دنيا در جهت آخرت يا خداوند متعال و محبت و رضاى او و از دنيا در اين امور و ادامه حيات و رفع نيازهاى دنيوى بهره‌گيرى شود - چنان‌كه دين مبين\r\n\r\n","description":"","footnote":"","page_name":" 255 ","page_number":256},
  {"content":"\r\n . \r\n","description":"","footnote":"","page_name":" 256 ","page_number":257},
  {"content":"\r\n\r\nمقرر فرموده است - اين تمايل به دنيا هرگز ممنوع نيست . « 1 »\r\n\r\n176 ملك معنوى بر تمام اشيا\r\n« ملك اين بنده را از ملك پادشاهان برتر قرار مىدهم تاپادشاهان در برابر او خاضع و ذليل باشند و هر پادشاه‌ستمكار و قدرتمند گردنكشى ، از هيبتش بهراسد و حيوانات‌درنده به او تبرّك جويند . »\r\nبيان\r\nمنظور از ملك در اين كلام ، مال و پول و خانه و باغ و بستان نيست ؛ بلكه مقصود ، ملك معنوى است ، چنان كه جملات بعدى حديث ، شاهد همين معناست . « 2 »\r\n\r\n\r\n","description":"","footnote":"\r\n( 1 ) . نيز ، ر . ك : بخش 13 ، 14 ، 18 و فصل 38 .\r\n( 2 ) . نيز ، ر . ك : بخش 8 ، 89 ، 37 ، 161 و 142 .\r\n","page_name":" 257 ","page_number":258},
  {"content":"\r\n . \r\n","description":"","footnote":"","page_name":" 258 ","page_number":259},
  {"content":"\r\n\r\n\r\n177 اشتياق بهشت و نعمت‌هاى آن به او\r\n« بهشت و آن‌چه را در آن است ، مشتاق او كنم . »\r\nقرآن كريم\r\n2371 « و شعيب ، برادر اهل مدين را به سوى ايشان فرستاديم ، پس به ايشان گفت : اى قوم ، خدا را بپرستيد و به روز قيامت اميدوار باشيد و در زمين تباهى نكنيد . »\r\n2372 . « و هر كس پاداش دنيايى بخواهد ، به او مىدهيم و هر كه پاداش آخرت بخواهد ، عطايش مىكنيم و سپاسگزاران را پاداش خواهيم داد . »\r\n2373 . « و هر كس آخرت را اراده كند و براى آن تلاش نمايد و مؤمن باشد ، تلاش آن‌ها مشكور است . »\r\n2374 . « در آن‌چه خداوند به تو داده ، سراى آخرت را جستجو و طلب كن و بهره‌ات از دنيا را [ نيز 
  ] فراموش مكن . »\r\n2375 . « همانا اينان ، زندگى دنيا را دوست مىدارند و روزى سخت و سنگين را پشت سرخويش ، رها كرده‌اند . »\r\nحديث\r\n2376 . در حديث همام از اميرالمؤمنين عليه‌السّلام - آمده است : « اگر اجل و موعد مرگى كه خداوند بر آن‌ها مقرر فرموده نبود ، روح آن‌ها از شوق ثواب و ترس عذاب به قدر چشم برهم زدنى در بدن‌هايشان باقى نمىماند . »\r\n2377 . در حديث معراج آمده است : « استراحت اهل آخرت در مرگ است و\r\n\r\n","description":"","footnote":"","page_name":" 259 ","page_number":260},
  {"content":"\r\n . \r\n","description":"","footnote":"","page_name":" 260 ","page_number":261},
  {"content":"\r\n\r\nآخرت ، آسايشگاه عارفان است . »\r\n2378 . « دل‌هاى اهل آخرت در باطنشان مجروح است ، مىگويند : كى سراى فانى به سوى سراى باقى رفته و به راحتى و آرامش مىرسيم . »\r\n2379 . « اما زندگى پايدار براى كسى است كه در جهت كمال نفسش در تلاش است تا جايى كه دنيا نزد او خوار و در چشمش كوچك و آخرت نزد او بزرگ است . »\r\n2380 . « اى احمد ! آيا مىدانى بنده چه موقع عابد است ؟ عرض كرد : نه ، پروردگارا ! خداوند فرمود : وقتى هفت ويژگى در او جمع شود . . . و دنيا را به خاطر اين‌كه من دشمنش مىدارم ، دشمن بدارد و آخرت را به خاطر اين‌كه من دوستش مىدارم ، دوست بدارد . »\r\n2381 . « اين‌گونه نيست كه هر كس بگويد خدا را دوست دارم ، مرا دوست بدارد تا اين‌كه به قدر قوتى از دنيا برگيرد . . . و به پاداش نزد من شوق داشته و از عذاب من ترسان باشد . » « 1 »\r\n\r\n\r\n","description":"","footnote":"\r\n( 1 ) . نيز ، ر . ك : بخش 13 ، 14 ، 18 ، 52 ، 198 ، 243 ، 244 و 270 .\r\n","page_name":" 261 ","page_number":262},
  {"content":"\r\n . \r\n","description":"","footnote":"","page_name":" 262 ","page_number":263},
  {"content":"\r\n\r\n\r\n178 اشتغال يكسرهء عقل به معرفت پروردگار و ظهور تدبير سبحانىاز مجراى عقل\r\n« عقل و ادراك او را يكسره در شناخت خودم غرق و مشغول‌سازم و خود ، به جاى عقل او به حكومت و قضاوت بنشينم . »\r\nقرآن كريم\r\n2382 . « به هر كس كه بخواهد حكمت عطا مىفرمايد و هر كس حكمت به او عطا شود ، خير بسيار به او داده شده است و جز خردمندان ، كسى متذكر اين امر نمىگردد . »\r\n2383 . « آيا آن‌كه مىداند آن‌چه ازناحيه پروردگارت بر تو نازل شده حق است ، همچون كسى است كه كور و از ديدن حق محروم است ؟ منحصراً خردمندان متذكر اين امر مىشوند ؛ همان‌ها كه به عهد خدا وفا كرده و پيمان نمىشكنند و پيوندهايى را كه خداوند به حفظ آن‌ها امر كرده ، پيوسته مىدارند و از پروردگارشان مىترسند و از بدى و سختى حساب ترسانند و كسانى كه براى رضاى او صبر و استقامت مىورزند ، نماز را به پا داشته و از آن‌چه روزيشان كرده‌ايم ، در نهان و آشكار انفاق مىكنند و بدى را با خوبى دفع مىنمايند . سراى آخرت از ايشان است . »\r\n2384 . « و كسانى كه از عبادت طاغوت پرهيز و يكسره به سوى خدا رجوع مىنمايند ، ايشان را بشارت است ، پس بندگانى كه سخن را مىشنوند و بهترين آن‌ها را پيروى مىكنند بشارت ده ، ايشان كسانى هستند كه خداوند هدايتشان كرده و هم ايشان خردمندانند . »\r\nحديث\r\n2385 . پيامبر صلّى اللَّه عليه وآله وسلّم - فرمود : « خداوند چيزى ارزشمندتر از عقل ، در\r\n\r\n","description":"","footnote":"","page_name":" 263 ","page_number":264},
  {"content":"\r\n . \r\n","description":"","footnote":"","page_name":" 264 ","page_number":265},
  {"content":"\r\n\r\nميان بندگان تقسيم نفرموده است ، پس خواب عاقل از بيدارى جاهل و سكون عاقل از حركت جاهل برتر است و خداوند هيچ پيامبرى را تا عقلش كامل نشد و از عقل تمام امتش بيشتر نشد ، به پيامبرى مبعوث نفرمود و آن‌چه پيامبر - صلّى اللَّه عليه وآله وسلّم - در دل مىگذراند ، از تلاش تمام تلاشگران برتر است و هيچ بنده‌اى واجبات الهى را ادا نكرد تا اين‌كه در مورد آن عاقلانه انديشيد و تمام عبادت كنندگان در فضيلت عبادتشان به آن چه عاقل به آن رسيد ، نرسيدند و عقلا همان خردمندانى هستند كه خداوند در مورد آن‌ها فرمود : « جز خردمندان كسى متذكر نمىگردد . »\r\n2386 . در حديث هشام آمده است : « اى هشام ! خداوند پيامبران خود را به سوى بندگانش نفرستاد ، مگر براى آنكه دربارهء خدا تعقّل كنند ، پس آن‌كه بهتر از ديگران دعوت را استجابت كرده ، معرفتش بيشتر از ديگران است و داناترين آن‌ها به امر الهى عاقل‌ترين آن‌هاست و عاقل‌ترين آن‌ها ، بالاترين ايشان از نظر رتبه و مقام در دنيا و آخرت است . . .\r\nاى هشام ! صبر بر تنهايى ، نشانهء عقل است ، پس هر كه در بارهء خداوند تعقل كند ، از اهل دنيا و دلدادگان به آن دورى مىكند و به آن‌چه در نزد خداست دل مىبندد و خداوند همراز او در هول و هراسها و همدم او در تنهايى ، بىنيازىاش در تنگدستى و عزيز كنندهء او در بى خويش و قبيلگى است . . . اى هشام ! خداوند از گروهى از صالحان حكايت مىفرمايد كه گفتند : پروردگارا ! بعد از آن‌كه ما را هدايت فرمودى ، دلهامان را گمراه مفرما و ما را از جانب خود ، رحمت عنايت كن . همانا تو بسيار بخشنده هستى ، در حالى كه مىدانستند ، دل‌ها زنگار مىگيرند و به كورى و گمراهى خود باز مىگردند ، هر كس دربارهء خدا تعقل نكند ، از او نمىترسد و دلش بر معرفت خدا ثابت نمىماند . حقيقت معرفت را در نمىيابد ، مگر كسى كه كردارش ، گفتارش را تصديق كند و نهانش با آشكارش ، همسان باشد ؛ زيرا خداوند تبارك و تعالى جز به واسطهء ظاهر و گفتار ، از باطن پنهان عقل ، خبر نداده است . . . »\r\n2387 . امام صادق - عليه‌السّلام - فرمود : اميرالمؤمنين عليه‌السّلام - براى موعظه يكى از دوستانش چنين نوشت : « تو و خودم را به رعايت تقواى كسى كه نافرمانيش روا نيست و جز او به كسى اميد نيست و به غير او بىنيازى ميسّر نيست ، توصيه\r\n\r\n","description":"","footnote":"","page_name":" 265 ","page_number":266},
  {"content":"\r\n . \r\n","description":"","footnote":"","page_name":" 266 ","page_number":267},
  {"content":"\r\n\r\nمىنمايم . همانا كسى كه تقواى خدا را پيشه كند ، عزيز و قدرتمند مىگردد ، سيراب و بهره‌مند مىشود ، عقلش از اهل دنيا جدا شده و اوج مىگيرد ، جسمش با مردم است و عقل و دلش ، آخرت را مىبيند ، محبّتى را كه ديدگان ظاهرىاش از دنيا دريافت مىكند ، با نور دل خاموش مىكند ، حرامش را پليد مىشمارد و از آن‌چه مشكوك و مشتبه است ، پرهيز مىكند . . . و خداوند به ازاى اين رفتار ، نيرويى در جسم و قوتى در عقل به او عطا مىفرمايد و آن‌چه براى آخرت او پس انداز شده ، بيشتر است . . . »\r\n2388 . از اميرالمؤمنين به هنگام تلاوت آيهء : مردانى هستند كه داد و ستد ، ايشان را از ياد خدا باز نمىدارد ، نقل شده است : « خداوند ، ياد خود را مايه روشنى و جلاى دل‌ها قرار داد . . . بندگانى هستند كه خدا در انديشه‌شان با آن‌ها مناجات مىكند و در عمق فكر و عقلشان با آن‌ها سخن مىگويد ؛ پس ، نور بيدارى وجودشان را فرا مىگيرد . »\r\nبيان\r\nمحبوب شدن بنده پيش خدا ، از مهم‌ترين آثار اطاعت و عمل طبق رضاى اوست ، چنان‌كه اين بخش از حديث بر آن دلالت مىكند : « هر كس طبق رضاى من عمل كند ، سه ويژگى را با او همراه سازم . . . پس چون مرا دوست بدارد ، او را دوست مىدارم . » و همين محبت الهى ، موجب رسيدن انسان به كمالات نفسانى و معرفت خداوند سبحان است .\r\nبخش اول از دو جمله‌اى كه در اين قسمت به توضيح آن پرداخته مىشود ، در واقع به اين مطلب اشاره مىكند كه خداوند ، چنين بنده‌اى را خليفه خويش قرار مىدهد و روشن است كه بنده ، به چنين مقامى نخواهد رسيد ؛ مگر اين‌كه به اذن و عنايت الهى ، قدرت معنوى داشته و همان‌طور كه خداوند سبحان در عالم تصرّف مىفرمايد ، او هم تصرف كند .\r\nخداوند در حديث حمّاد بن بشير به اين مطلب اشاره مىفرمايد : « پس چون او را دوست بدارم ، گوش شنواى او ، چشم بينا ، زبان گويا و دست تواناى او مىشوم . » نيز در همين حديث معراج آمده است : « و من به جاى عقل او به حكومت و قضاوت بنشينم . » اين مقام در بالاترين درجات براى پيامبران و اوصياى ايشان - عليه‌السّلام -\r\n\r\n","description":"","footnote":"","page_name":" 267 ","page_number":268},
  {"content":"\r\n . \r\n","description":"","footnote":"","page_name":" 268 ","page_number":269},
  {"content":"\r\n\r\nو به‌ويژه براى پيامبر مكرم اسلام صلّى اللَّه عليه وآله وسلّم - ثابت است و متون زيادى گواه همين مطلب است ، از جمله : اميرالمؤمنين على - عليه‌السّلام - است كه فرمود : « من ، بندهء خداى بزرگ و خليفهء او براى بندگانش هستم ، ما را خدا نپنداريد ، ولى هرچه مىخواهيد در فضيلت ما بگوييد . با اين همه ، به نهايت فضايلى كه در ما هست ، نخواهيد رسيد . »\r\nدر دعاى ناحيه مقدسه امام زمان - عليه‌السّلام - آمده است : « بين تو و ايشان فرقى نيست ، جز اين‌كه آن‌ها بنده و آفريدهء تواند . گشايش و تنگنايشان به دست تو ، آغاز و انجامشان از آن توست . »\r\nاما اين مقام ، مختص پيامبران و جانشينان آنان نبوده و بعد از ايشان ، پيروانشان نيز به قدر استعداد و تناسب سرشتشان ، از اين عنايات بهره‌مند مىشوند ؛ زيرا طبق گواهى متون متعدد ، سرشت شيعيان از سرشت انبياء و اولياء ساخته و پرداخته شده است .\r\nاز مفهوم و منطوق اين بخش از حديث روشن مىشود ، تا بندگان به كمال و درجهء اعلاى انسانيت نرسيده‌اند ، عقل ايشان ، آن‌ها را به خير و شر و خوبى و بدى آشنا و هدايت مىكند و وقتى از راه عمل طبق رضاى خدا به اين رتبه دست يافتند ، عقل و ادراكشان يكسره در شناخت خداوند سبحان غوطه‌ور است و او خود در جايگاه عقل ايشان به حكومت و قضاوت مىنشيند و جز خداوند سبحان كسى هدايتگر آنان نيست .\r\nآن‌چه از ظواهر آيات بر مىآيد ، اين است كه خداوند اينان را خردمندان ( صاحبان لبّ ) - و نه صاحبان عقل - ناميده است ؛ زيرا اينان به لبّ و حقيقت امر رسيده‌اند . « 1 »\r\n\r\n\r\n","description":"","footnote":"\r\n( 1 ) . نيز ، ر . ك : بخش 127 .\r\n","page_name":" 269 ","page_number":270},
  {"content":"\r\n . \r\n","description":"","footnote":"","page_name":" 270 ","page_number":271},
  {"content":"\r\n\r\n\r\n179 آسانى مرگ و وقايع هولناك پس از آن\r\n« آن‌گاه مرگ و شدت و تلخى و ترس آن را بر اين بنده‌ام‌آسان گردانم تا به سرعت و سلامت ، به سوى بهشت برده‌شود و وقتى فرشتهء مرگ بر او نازل شود ، به او مىگويد : خوش آمدى ! خوش به حالت ! خوش به حالت ! خوش به‌حالت ! خداوند تبارك و تعالى مشتاق توست . »\r\nحديث\r\n2389 . اميرالمؤمنين عليه‌السّلام - فرمود : « مرگ ، مراقب و در پى آدم بىخبر است . »\r\n2390 . « مرگ ، دروازهء آخرت است . »\r\n2391 . « مرگ ، اول مقام عدالت اخروى است . »\r\n2392 . « مرگ ، جدايى از سراى فانى و سفر به سراى باقى است . »\r\n2393 . « مرگ ، ازسايهء شمابه‌شما نزديك‌تراست و از خودتان بر شما حاكم‌تر و تواناتر . »\r\n2394 . « ياد مرگ و وقايع بعد از آن را پيوسته بدار و جز با شرطى محكم آن را آرزو مكن . »\r\n2395 . « از بين برندهء خوشيها و تيره‌كنندهء آرزوها و از هم گسلندهء پيوندها را ياد كنيد . »\r\n2396 . « از جان خويش دست بشوييد و به آسانى به سوى مرگ روان شويد . »\r\n2397 . « مرگ ، نهفته در اندرون هر نفسى است . »\r\n2398 . « هر كس مرگ را به ديدهء يقين ديده باشد ، آن را نزديك مىداند . » 2399 . « هر كس مرگ را در برابر خويش تصوير كند ، كار دنيا بر او آسان مىشود . »\r\n2400 . « چقدر زندگى پس از مرگ نزديك است . »\r\n\r\n","description":"","footnote":"","page_name":" 271 ","page_number":272},
  {"content":"\r\n . \r\n","description":"","footnote":"","page_name":" 272 ","page_number":273},
  {"content":"\r\n\r\n2401 . « مرگ ، آسودگى بخش است . »\r\n2402 . « هيچ آسودگى بخشى چون مرگ نيست . »\r\n2403 . « مرگ ، تحفهء مؤمن است . »\r\n2404 . « آسايش نيكبختان در مرگ است . » « 1 »\r\nبيان\r\nلازم به ذكر است ، آن چه از كمالات براى عاملين به رضاى الهى در اين فصل مطرح شد ، در حقيقت مربوط به مخلَصين ( خالص شدگان ) است ، چنان كه ظاهر بعضى از آيات قرآن و روايات اهل بيت - عليهم‌السّلام - بر همين امر دلالت دارد .\r\nجملهء بعدى اين حديث : « اى ولىّ خدا بدان . . . با دوستانم چنين مىكنم . » نيز شاهدى بر اين مطلب است .\r\n\r\n\r\n","description":"","footnote":"\r\n( 1 ) . نيز ، ر . ك : بخش 167 ، 95 و 101 .\r\n","page_name":" 273 ","page_number":274},
  {"content":"\r\n . \r\n","description":"","footnote":"","page_name":" 274 ","page_number":275},
  {"content":"\r\n\r\n\r\n180 حالات كسانى كه براساس رضاى خدا عمل مىكنند ، به هنگام مرگ\r\n« اى ولى خدا ! بدان ، آن درهايى كه عمل تو از آن‌ها به سوى آسمانهابالا مىرفت بر تو مىگريند و محراب و مصلّاى تو در سوگ تو نالانند ، آن بنده مىگويد : من به رضوان و خشنودى خدا و كرامت او راضىهستم و روحش ، به سادگى كشيده شدن مويى از درون خمير از بدنش‌خارج مىشود ، ملائكه و فرشتگان بالاى سرش به خدمت مىايستند ، در دست هر فرشته‌اى جامى از آب كوثر و جامى از شراب موجوداست كه روحش را با آن سيراب مىسازند تا شدت و سختى مرگ ازميان برود ، مژدهء بزرگى به او مىدهند و مىگويند : پاكيزه‌اى و جايگاهت‌پاكيزه باد . تو بر خداى عزيز ، كريم و حبيب قريب وارد خواهى شد . »\r\nحديث\r\n2405 . ابن رئاب مىگويد : از امام كاظم عليه‌السّلام - شنيدم كه فرمود : « هرگاه مؤمنى بميرد ، فرشتگان و قطعاتى از زمين كه بر آن‌ها خداوند را عبادت مىكرد و درهاى آسمان كه اعمالش از آن‌ها بالا مىرود ، بر او مىگريند و در اسلام رخنه‌اى واقع مىشود كه هيچ چيز نمىتواند آن را پر كند ؛ زيرا مؤمنان ، قلعه‌هاى محكم اسلام هستند همچون دژهاى ديوار شهر . »\r\n2406 . امام باقر - عليه‌السّلام - فرمود : « بر پيامبر نازل شد كه  كُلُّ نَفْسٍ ذائِقَةُ الْمَوْتِ  ( هر جاندارى چشندهء [ طعم 
  ] مرگ است ) مگر اين‌كه او را بشارت مىدهند ، مؤمنان را به روشنى چشم و بدكاران را به خوارى از سوى خداوند . »\r\n\r\n","description":"","footnote":"","page_name":" 275 ","page_number":276},
  {"content":"\r\n . \r\n","description":"","footnote":"","page_name":" 276 ","page_number":277},
  {"content":"\r\n\r\n2407 . پيامبر - صلّى اللَّه عليه وآله وسلّم - فرمود : « هر كس بيست و چهار روز از رجب را روزه بدارد ، آن‌گاه كه فرشته مرگ بر او نازل شود ، او را به صورت جوانى كه حلّه‌اى از ديباى سبز پوشيده و بر اسبى بهشتى سوار و در دستش حرير سبز آغشته به بوى خوش بهشتى و در دست ديگرش جامى زرّين مالامال از شراب بهشتى است ، مىبيند كه هنگام خروج جانش از بدن از آن شراب به او مىنوشاند و هول و هراس مرگ بر او آسان مىشود ، پس روحش را در آن حرير مىگيرد و رايحه خوشى بر آن مىدمد كه اهل هفت آسمان آن را استنشاق مىكنند و در قبرش سيراب مىماند تا اين‌كه بر حوض پيامبر صلّى اللَّه عليه وآله وسلّم - وارد شود . »\r\n2408 . در حديث ابوذر آمده است : « اى اباذر ! آن‌گاه كه مؤمن بميرد ، زمين تا چهل روز بر او مىگريد . »\r\n2409 . در همين حديث معراج در باب نعمتهايى كه خداوند به اهل آخرت عطا مىفرمايد ، آمده است : « به او زندگى پاكيزه عطا مىكنم و آن‌گاه كه روحش از پيكرش جدا شود ، فرشتهء مرگ رابر اومسلّط ننمايم‌وقبض روحش را جز خودم ، كسى عهده‌دار نيست . »\r\n2410 . نيز در همين حديث آمده است : « دل‌هاى اهل آخرت در اندرونشان خسته و مجروح است ، مىگويند : كى از سراى ناپايدار به سوى سراى پايدار و استراحت آن رخت خواهيم كشيد ؟ »\r\n2411 . « آسايش اهل آخرت در مرگ است و آخرت ، آسايشگاه عارفان است . »\r\n2412 . « قبرش را نورانى مىكنم و نكير و منكر را به سراغش مىفرستم تا از او سؤال كنند و او را بشارت دهند و سختى مرگ و تاريكى گور و لحد و هراس قيامت را نمىبيند . »\r\n2413 . « سپس مرگ و سختى و تلخى آن را بر او آسان گردانم تا اين‌كه به سوى بهشت برده شود و آن‌گاه كه فرشتهء مرگ بر او نازل شود ، به او مىگويد : خوشا به حالت خوشا به حالت ، خوشا به حالت ، خداوند متعال مشتاق توست . »\r\n2414 . « بندهء مورد كرامت خدا مىگويد : به عزت و جلالت سوگند ، اگر\r\n\r\n","description":"","footnote":"","page_name":" 277 ","page_number":278},
  {"content":"\r\n . \r\n","description":"","footnote":"","page_name":" 278 ","page_number":279},
  {"content":"\r\n\r\nخوشنودى تو در اين باشد كه تكه تكه شوم يا هفتاد بار به سخت‌ترين شكل كشته شوم ، خشنودى تو برايم دوست داشتنىتر است . » « 1 »\r\n\r\n181 اوج گرفتن روح بعد از مرگ به سوى خداى بزرگ\r\n« روح ، از دست فرشتگان به پرواز در مىآيد و در كمتراز چشم برهم زدنى به سوى خدا اوج مىگيرد و بين او وخداوند ، حجابى باقى نمىماند و خداى بزرگ مشتاق‌اوست . »\r\nقرآن كريم\r\n2415 . « و او بر تمام بندگانش مسلّط است و نگهبانانى را بر شما مىفرستد تا هنگامى كه مرگ يكى از شما فرا رسد ، جان او را دريافت مىكند و چيزى فروگذار نمىنمايد .\r\nآن‌گاه به سوى مولايشان كه حق است برگردانده مىشوند ، پس بدانيد كه حكم از آن اوست و او سريعترين حسابرسان است . »\r\nحديث\r\n2416 . رسول خدا - صلّى اللَّه عليه وآله وسلّم - فرمود : « آن‌گاه كه خداوند تبارك و تعالى اراده كند روح مؤمن را قبض نمايد ، مىگويد : اى فرشته مرگ ! تو و يارانت به سوى بندهء من برويد ، رنج او به خاطر من بسيار طول كشيده است ، روحش را نزد من بياوريد تا او را نزد خويش راحت سازم . . . پس در سايهء عرش الهى جاى مىگيرد تا\r\n\r\n\r\n","description":"","footnote":"\r\n( 1 ) . براى توضيح بيش‌تر به بخش‌هاى متناسب با اين بخش رجوع شود .\r\n","page_name":" 279 ","page_number":280},
  {"content":"\r\n . \r\n","description":"","footnote":"","page_name":" 280 ","page_number":281},
  {"content":"\r\n\r\nاين‌كه خدا او را به خود نزديك مىسازد ، به طورى كه بين او و خدا حجابى از نور باقى مىماند و به او مىفرمايد : خوش آمدى و از اين خوش آمد گويى چهره‌اش روشن و دلش شاد مىشود . . . » « 1 »\r\nاز آن جا كه در اين بخش حديث ، به روح و عروج آن به سوى پروردگار اشاره رفته ، مناسب است بحثى پيرامون روح و معناى آن مطرح شود :\r\nگفتارى پيرامون مفهوم روح\r\nقرآن كريم\r\n2417 . « اى نفس آرامش يافته ، به سوى پروردگارت بازگرد ، در حالى كه تو از او راضى هستى و او از تو راضى است ، پس به جمع بندگان من درآى و به بهشت من داخل شو . »\r\n2418 . « پس سوگند به سبقت گيرندگان . . . »\r\nحديث\r\n2419 . از پيامبر - صلّى اللَّه عليه وآله وسلّم - در توصيف معراج نقل شده است : « گفتم :\r\nاى فرشتگان پروردگارم ! آيا آن گونه كه بايسته است ، ما را مىشناسيد ؟ گفتند : اى پيامبر خدا چگونه شما را نشناسيم ، در حالى كه اول كسى هستيد كه خداوند خلق فرمود ، شما را اشباحى نورانى از نور پيچيده در نور خويش و از مقام بلند عزت و\r\n\r\n\r\n","description":"","footnote":"\r\n( 1 ) . نيز ، ر . ك : بخش 36 و بخش‌هاى ديگر كه در بارهء قرب و وصل مطالبى ذكر شده است .\r\n","page_name":" 281 ","page_number":282},
  {"content":"\r\n . \r\n","description":"","footnote":"","page_name":" 282 ","page_number":283},
  {"content":"\r\n\r\nملك خويش و نور وجه الهى خلق فرمود و براى شما در ملكوت قدرت خويش پايگاه‌هايى قرار داد ، در حالى كه عرشش بر آب بود و هنوز آسمان بنا نشده و زمين گسترده نشده بود . . . »\r\n2420 . از امام باقر از اميرالمؤمنين عليهماالسّلام - نقل شده است : « خداوند تبارك و تعالى ، يكتاى يگانه و در اين يگانگى منحصر به فرد است ، به كلمه‌اى تكلم فرمود و نورى ايجاد شد ، سپس از آن ، نور محمد - صلّى اللَّه عليه وآله وسلّم - و من و فرزندانم را خلق فرمود ، سپس به كلمه‌اى تكلم فرمود و روحى ايجاد شد و خداوند آن روح را در آن نور جاى داد و آن را در بدنهاى ما قرار داد ؛ پس ما روح خدا و كلمات او هستيم . . . »\r\n2421 . مفضل مىگويد : امام صادق - عليه‌السّلام - به من فرمود : « اى مفضّل ! آيا مىدانى كه خداوند دو هزار سال قبل از خلقت ، در حالى كه پيامبران روح بودند و رسول اللَّه هم روح بود ، آن حضرت را به سوى ايشان فرستاد ؟ » عرض كردم : آرى . فرمود : « آيا مىدانى كه ايشان را به توحيد خداوند و اطاعت از او و پيروى فرمانش دعوت كرد ؟ . . . »\r\n2422 . ابوحمزه مىگويد : از امام زين العابدين - عليه‌السّلام - شنيدم كه فرمود : « خداوند بزرگ محمد و على و يازده امام - عليهم‌السّلام - را به صورت ارواحى پيچيده در نور خويش آفريد كه قبل از خلقت مردم ، او را عبادت مىكردند و تسبيح و تقديس مىنمودند و ايشان امامان و رهبران به حق از آل محمد صلوات اللَّه عليهم اجمعين هستند . »\r\n2423 . مفضل مىگويد : امام صادق - عليه‌السّلام - فرمود : « خداوند تبارك و تعالى چهارده‌هزار سال قبل از خلقت ، چهارده نور آفريد كه ارواح ما هستند . » به ايشان عرض شد : يابن رسول اللَّه اين چهارده نفر كيانند ؟ حضرت فرمود : « محمد و على و فاطمه و حسن و حسين و امامان از نسل حسين ، كه آخرين ايشان قائم است كه بعد از غيبتش قيام مىكند ، دجّال را مىكشد و زمين را از ظلم و ستم پاك مىسازد . »\r\n\r\n","description":"","footnote":"","page_name":" 283 ","page_number":284},
  {"content":"\r\n . \r\n","description":"","footnote":"","page_name":" 284 ","page_number":285},
  {"content":"\r\n\r\n2424 . جابربن يزيد مىگويد : امام باقر - عليه‌السّلام - فرمود : « اى جابر ! اول چيزى كه خدا آفريد ، محمد و عترت او بود كه در محضر پروردگار به شكل اشباح نور بودند . » گفتم : اشباح چيست ؟ حضرت فرمود : « سايهء نور ، بدنهاى نورانى بدون روح كه همگى با يك روح واحد يعنى روح القدس تاييد و حمايت مىشدند و با آن خدا را مىپرستيدند . »\r\n2425 . از امام صادق - عليه‌السّلام - نقل شده است كه به سدير فرمود : « به خدايى كه محمد را به پيامبرى برانگيخت و روحش را مشتاق بهشت قرارداد ، بين شادى و سرور و مورد غبطه واقع شدن شما يا حسرت و پشيمانى ، جز اين نيست كه فرمودهء خداوند را كه :\r\nدو فرشته نگهبان در چپ و راست او نشسته‌اند ببيند و فرشته مرگ براى دريافت روحش بيايد و روحش را صدا بزند و روح از جسدش خارج شود . مؤمن ، اصلًا خروج روح را احساس نمىكند ، چنان‌كه خداوند متعال فرموده است : اى نفس آرامش يافته ، به سوى پروردگارت بازگرد ، در حالى كه تو از او راضى هستى و او از تو راضى است ، پس در ميان بندگان من داخل شو و به بهشت من درآى . . . »\r\n2426 . از امام باقر و امام صادق عليهماالسّلام - نقل شده است : « بر روح حرام است كه از جسد خارج شود ، مگر اين‌كه محمد و على و فاطمه و حسن و حسين را ببيند به گونه‌اى كه چشمش روشن شود . . . »\r\n2427 . از امام باقر - عليه‌السّلام - در مورد آيهء  فَالسَّابِقاتِ سَبْقاً  « 1 » آمده است : « يعنى ارواح مؤمنين به سوى بهشت در شتاب است ، چنان‌كه در دنيا بود و ارواح كافران به سوى آتش در شتاب است . . . »\r\n2428 . امام صادق - عليه‌السّلام - فرمود : « هنگامى كه مؤمنين به رختخواب مىروند ، خداوند روحشان را به سوى خود بالا مىبرد ، پس هر كسى مرگش حتمى شده باشد ، در باغ‌هاى بهشت در گنجينه‌هايى از رحمت و نور عزت خود قرار\r\n\r\n\r\n","description":"","footnote":"\r\n( 1 ) النازعات : 4 .\r\n","page_name":" 285 ","page_number":286},
  {"content":"\r\n . \r\n","description":"","footnote":"","page_name":" 286 ","page_number":287},
  {"content":"\r\n\r\nمىدهد و اگر مرگ بر آن‌ها مقدر نشده باشد ، آنان را به همراه فرشتگان امينش به سوى بدن‌هايشان مىفرستد . »\r\n2429 . حمّاد از امام صادق - عليه‌السّلام - نقل مىكند كه در مورد ارواح مؤمنان فرمود :\r\n« يكديگر را ديدار مىكنند . » حمّاد مىگويد ، عرض كردم : يكديگر را ديدار مىكنند ؟\r\nفرمود : « آرى و از يكديگر پرس و جو مىنمايند تا جايى كه وقتى يكى از آن‌ها را مىبينى ، مىگويد : فلانى است . »\r\n2430 . ابراهيم بن اسحق جازمى مىگويد : به امام صادق - عليه‌السّلام - عرض كردم :\r\nارواح مؤمنان كجا هستند ؟ فرمود : « ارواح مؤمنان در حجره‌هايى در بهشت از طعام بهشتى مىخورند و از شراب آن مىنوشند و يكديگر را ديدار مىكنند و مىگويند :\r\nپروردگارا ! الان قيامت را براى ما برپا كن تا وعده‌اى را كه به ما دادى ، وفا كنى . »\r\n2431 . ابن نباته مىگويد : اميرالمؤمنين عليه‌السّلام - از كوفه خارج شد و از غريّان گذشت ، ما به او رسيديم ، در حالى كه بدون زيرانداز روى زمين دراز كشيده بود . قنبر گفت : اى اميرالمؤمنين ! آيا پارچه‌اى زيراندازت قرار دهم ؟ فرمود : « نه ، مگر غير از اين است كه يا خاك مؤمنى است يا محل رفت و آمد و مجلس آن‌ها ؟ » اصبغ مىگويد ، گفتم :\r\nاى اميرالمؤمنين خاك مؤمن را فهميديم چيست ، امّا رفت و آمد و نشستن آن‌ها ديگر چيست ؟ حضرت فرمود : « اى ابن نباته ! اگر پرده از ديدگان شما برداشته شود ، ارواح مؤمنان را روى اين خاك مىبينيد كه گرد يكديگر حلقه زده ، با هم ديدار و گفتگو مىكنند .\r\nروى اين خاك ، روح تمام مؤمنان و در وادى برهوت ، روح تمام كافران است . »\r\n2432 . از امام صادق - عليه‌السّلام - نقل شده است : « ارواح مؤمنان ، آل محمد - عليهم‌السّلام - را در كوههاى رضوى مىبينند ، از غذايشان مىخورند و از شرابشان مىنوشند و با ايشان نشست و گفتگو دارند تا اين‌كه قائم ما اهل بيت قيام كند ، پس در آن وقت خداوند ايشان را برمىانگيزد و به او روى آورده ، گروه گروه لبيك\r\n\r\n","description":"","footnote":"","page_name":" 287 ","page_number":288},
  {"content":"\r\n . \r\n","description":"","footnote":"","page_name":" 288 ","page_number":289},
  {"content":"\r\n\r\nمىگويند ، در اين هنگام است كه اهل باطل درهم مىشكند و دين‌سازان نابود مىشوند و مقربان خدا نجات مىيابند . »\r\n2433 . پيامبر - صلّى اللَّه عليه وآله وسلّم - فرمود : « ارواح ، لشگريان صف بندى شده‌اند ، پس آن‌ها كه يكديگر را بشناسند ، با هم انس مىگيرند و آن‌ها كه هم را نشناسند ، با هم اختلاف مىكنند . »\r\n2434 . امام صادق - عليه‌السّلام - فرمود : « خداوند دو هزار سال قبل از خلقت ، در سايبان عرش بين ارواح ، برادرى ايجاد فرمود و وقتى قائم اهل بيت - عليهم‌السّلام - قيام كند ، برادرى كه برادريش در سايبان عرش منعقد شده ، از برادر ارث مىبرد ؛ امّا برادر نسبى ارث نمىبرد . »\r\n2435 . يونس بن ظبيان مىگويد : در خدمت امام صادق عليه‌السّلام - بودم كه فرمود :\r\n« مردم ، دربارهء ارواح مؤمنان چه مىگويند ؟ » گفتم مىگويند : ارواح مؤمنان در چينه دان پرندگانى سبز ، در قنديل‌هايى زير عرش هستند . حضرت فرمود : « سبحان اللَّه ! مؤمن نزد خدا گرامىتر از آن است كه روحش را در چينه دان پرنده قرار دهد . اى يونس ! موقع قبض روح مؤمن ، پيامبر و على و فاطمه و حسن و حسين - عليهم‌السّلام - نزد او مىآيند و وقتى خداوند روحش را قبض فرمود ، آن روح را در قالبى مثل بدن دنيايى قرار مىدهد ، پس مىخورند و مىآشامند و هرگاه كسى بر آن‌ها وارد مىشود ، به واسطهء ( شباهتى كه به ) صورت دنيايى دارد ، او را مىشناسد . »\r\n2436 . ابى بصير مىگويد : به امام صادق عليه‌السّلام - عرض كردم : ما دربارهء ارواح مؤمنان مىگوييم كه در چينه‌دان پرنده‌اى سبز كه در بهشت مىگردد و در پناه قنديل‌هاى زير عرش كه آرام مىگيرد جاى دارند . حضرت فرمود : « نه ، در چينه‌دان پرنده نيستند . » عرض كردم پس كجا هستند ؟ حضرت فرمود : « در باغى در بهشت ، به شكل بدن دنيايى . »\r\n\r\n","description":"","footnote":"","page_name":" 289 ","page_number":290},
  {"content":"\r\n . \r\n","description":"","footnote":"","page_name":" 290 ","page_number":291},
  {"content":"\r\n\r\nبيان\r\nكلمه روح از كلماتى است كه در كتاب و سنت بسيار به كار رفته است و در هر مورد ، معنى به خصوصى دارد ، چنان‌كه در لغت نيز داراى معانى بسيارى است و شناخت معنى مورد نظر از آن ، در كتاب و سنت ، جز با استفاده از قرينه‌هاى قبل و بعد آن يا توضيح و تفسير معصومين - عليهم‌السّلام - ممكن نيست .\r\nدر اين بخش از حديث نيز فقط قرينه‌هاى موجود در كلام ، معنى آن را روشن مىكند .\r\n( متونى كه در اين بحث ذكر شد ، بر معنى مورد نظر از آن دلالت مىكند و با دقّت در آن‌ها ، معنى روح در اين بخش از حديث روشن مىشود . )\r\nبراى بر طرف شدن كامل ابهام از معنى روح در كلام الهى ، ذكر اين نكته لازم است كه خداوند متعال ، هنگامى كه خلقت انسان را اراده فرمود ، اول او را از خاك نيافريد ؛ بلكه او را آفريد و قبل از آفرينش به خلقت مادى ، به صورت نورى مثالى شكل داد و البته مقصود از اين قبليت ، پيشى گرفتن در رتبه است ، نه سبقت زمانى .\r\nخلقت نورى ، مراحل و مراتبى دارد تا آن جا كه به خلقت برزخى رسيده و سپس به خلقت مادى مىرسد و تمام مراحل خلقت انسان ، از صورت اولى نورى او گرفته شده و مشابه اوست و شايد خداوند سبحان اين مراحل غير مادى خلقت انسان را نفس و روح ناميده است .\r\nبا دقت در كلام خدا در اين حديث و آيات و روايات ذكر شده و نيز مطالب مشابه آن‌ها ، شكى باقى نمىماند كه مقصود از روح در اين‌جا ، تمثلات نورى و برزخى است .\r\n\r\n","description":"","footnote":"","page_name":" 291 ","page_number":292},
  {"content":"\r\n . \r\n","description":"","footnote":"","page_name":" 292 ","page_number":293},
  {"content":"\r\n\r\n\r\n182 گفتگوى خداوند سبحان با روح بعد از بالا رفتن روح و استقرارش در كنار چشمه‌اى در عرش\r\n« روح ، در كنار چشمه‌اى در جانب راست عرش پروردگارمىنشيند . از او سؤال مىشود : اى روح ، چگونه دنيا را پشت سر نهادى ؟ روح بنده مىگويد : خداى من ! مولاى من ، به عزت و جلال خودت‌سوگند كه من كمترين اعتنايى به دنيا نداشته و از آن بىخبر بودم ، ازهنگامى كه مرا آفريدى تا هم اكنون ، از تو ترسانم . آن‌گاه خداوندمىفرمايد : راست گفتى بندهء من ، جسمت در دنيا و روحت با من بود ، توتحت نظر و عنايت منى ، پيدا و پنهانت را مىدانم ، آن‌چه مىخواهى ازمن بطلب و آرزو كن تا به تو كرامت كنم ، اين بهشت من است ، در ميانهءآن جاى گير و اين جوار من است ، در آن آرام ياب . »\r\nبيان\r\nممكن است نشستن و استقرار يافتن روح در اين كلام ، اشاره به نهايت نزديكى بنده متناسب با ظرفيتش به پروردگار داشته باشد و منظور از يمين و سمت راست ، به اعتبار تجليات جماليه و چشمه ، خود تجليات اسماء و صفات باشد و منظور از عرش - چنان‌كه سابقاً گذشت - تمام مخلوقات و مراتب نورى و برزخى و مادى آن‌ها باشد ؛ امّا در اينجا خصوص انسان نورى كامل يعنى رسول اللَّه - صلّى اللَّه عليه وآله وسلّم - اراده شده باشد ، زيرا او اولين مخلوق و اولين مظهر تجلى اسماء و صفات خداوند متعال است .\r\n\r\n","description":"","footnote":"","page_name":" 293 ","page_number":294},
  {"content":"\r\n . \r\n","description":"","footnote":"","page_name":" 294 ","page_number":295},
  {"content":"\r\n\r\nامّا اين‌كه خداوند از زبان روح مىفرمايد : « از دنيا بىخبر بودم و از آغاز خلقتم تا هم اكنون از تو ترسانم . » ، بيانگر حال روح اين شخص در مقام تجرد و توجه به مقام ربوبى ، از ابتداى خلقت نورى تا خلقت خاكى است و اين‌كه روح ، به خاطر تجرّدش در تمام عوالم ، جز به عالم ربوبى توجه نداشته و به غير آن تعلقى ندارد . هر چند به ظاهر ، در عالم خاكى يا بخشى از آن ، به علت تعلقات مادى از عالم ربوبى غافل است . فلذا خداوند متعال سخن بنده را راست مىشمارد و مىفرمايد : « راست گفتى بندهء من . تو با جسدت در دنيا بودى و با روحت با من . » از اين مطالب چنين برمىآيد كه بنده‌اى كه طبق رضاى خداوند سبحان رفتار كرده است ، اگر از عالم خاكى منقطع شده و با روحش به عالم ربوبى متوجه شود ، به وضوح مىبيند اساساً از عالم ربوبى بىخبر نبوده است و از اين روست كه روحش مىگويد : « من از دنيا بىخبرم و از زمانى كه مرا آفريدى تا هم اكنون از تو بيمناكم . » ، و اين امر با اين‌كه روح ، ظاهراً در تمام عالم مادى يا بخشى از آن از عالم ربوبى غافل باشد ، منافاتى ندارد .\r\nاين كلام خداوند كه فرمود : « تو تحت نظر و عنايت منى . » كنايه از مقام قرب است و نيز اين‌كه فرمود : « از من بطلب و آرزو كن تا به تو كرامت كنم . » كلامى سراسر لطف است كه اگر جز همين كلام ، چيزى ديگرى به آن‌ها عنايت نمىشد ، حق بود كه بندگان براى شنيدن اين كلام ، طبق رضا و خشنودى او عمل كنند .\r\nبعيد نيست كه با اين سخن كه فرمود : « اين بهشت من است ، در ميانه آن داخل شو . » به بهشت اسماء و صفاتى اشاره كرده باشد ؛ زيرا در آن بهشت است كه بحبوحه و ميانه دارد و آن جا كه فرمود : « اين جوار من است ، در آن آرام ياب . » ، به بهشت ذات اشاره فرموده باشد ؛ زيرا در آن بهشت است كه آرامش و اطمينان وجود دارد . خداوند به حقيقت حال آگاه است .\r\n\r\n","description":"","footnote":"","page_name":" 295 ","page_number":296},
  {"content":"\r\n . \r\n","description":"","footnote":"","page_name":" 296 ","page_number":297},
  {"content":"\r\n\r\n\r\n183 شناخت نفس\r\n« روح مىگويد : خدايا خودت را به من شناساندى ، پس‌من به سبب تو از تمام آفريده‌هايت بىنياز شدم . »\r\nبيان\r\nبراى توضيح اين بخش به بخش‌هاى ديگر حديث متناسب با اين فراز ، رجوع شود . « 1 »\r\n\r\n\r\n","description":"","footnote":"\r\n( 1 ) . ر . ك : بخش 10 ، 86 ، 93 ، 94 ، 100 و 223 .\r\n","page_name":" 297 ","page_number":298},
  {"content":"\r\n . \r\n","description":"","footnote":"","page_name":" 298 ","page_number":299},
  {"content":"\r\n\r\n\r\n184 ترجيح رضاى خدا بر رضاى غير خدا\r\n« روح مىگويد . . . به عزت و جلالت سوگند اگر خشنودى تودر آن باشد كه قطعه قطعه شوم يا هفتاد بار به سخت‌ترين مرگ‌هاكشته شوم ، خشنودى تو براى من از هر چيز ديگرى بهتر است . »\r\nحديث\r\n2437 . از امام صادق - عليه‌السّلام - نقل شده است : « خداوند ولى خودش را در دنيا ، در معرض دشمن خود قرار داده است . »\r\n2438 . « چهرهء مؤمن ، پوشيده و در پرده است . »\r\n2439 . « نه در گذشته ، نه در آينده و نه در حال حاضر ، مؤمنى نيست ؛ مگر اين‌كه همسايه‌اى دارد كه او را مىآزارد . »\r\n2440 . « گرفتارترين و مبتلاترين مردم پيامبران هستند و بعد از آن‌ها پيروانشان و به همين ترتيب هر كس شباهت بيشترى به آن‌ها داشته باشد . »\r\n2441 . « پاداش بزرگ ، با آزمايش بزرگ همراه است و خداوند هيچ قوم و ملتى را دوست ندارد ، مگر اين‌كه آن‌ها را به بلايى مبتلا مىكند . »\r\n2442 . پيامبر - صلّى اللَّه عليه وآله وسلّم - فرمود : « بلاى بزرگ با پاداش بزرگ جزا داده مىشود ، پس اگر خداوند بنده‌اى را دوست بدارد ، او را به بلاى بزرگ مبتلا مىكند و اگر كسى راضى باشد ، خدا از او راضى است و هر كس به خشم آيد ، خدا از او خشمگين گردد . »\r\n2443 . امام صادق - عليه‌السّلام - فرمود : « مؤمن در نزد خداوند بزرگ مقام والايى داردسه بار اين مطلب را فرمود او را به بلا مىآزمايد ، پس جانش را از عضو عضو\r\n\r\n","description":"","footnote":"","page_name":" 299 ","page_number":300},
  {"content":"\r\n . \r\n","description":"","footnote":"","page_name":" 300 ","page_number":301},
  {"content":"\r\n\r\nبدنش مىگيرد ، در حالى كه او خدا را بر اين مطلب سپاس مىگزارد . »\r\n2444 . فضيل بن يسار مىگويد : در بيماريى كه امام صادق - عليه‌السّلام - را طورى ضعيف كرده بود كه جز سرش چيزى از آن حضرت باقى نمانده بود ، خدمت ايشان رسيدم . حضرت فرمود : « اى فضيل ! من بسيار مىگويم : كسى كه خداوند ، اين امر ( ولايت ما ) را به او شناسانده باشد ، هيچ نگرانى ندارد ؛ اگر چه در قلّهء كوهى باشد تا وقتى كه مرگ او را دريابد . اى فضيل بن يسار ! مردم راه افراط و تفريط در پيش گرفته‌اند و شيعهء ما به راه راست هدايت شده است . اى فضيل بن يسار ! اگر شرق و غرب عالم در اختيار مؤمن باشد ، خير او در آن خواهد بود و اگر تمام اعضايش را از هم بدرند ، باز خيرش در آن خواهد بود . اى فضيل بن يسار ! خداوند كارى نسبت به مؤمن انجام نمىدهد ، مگر اين‌كه خير او در آن است . اى فضيل بن يسار ! اگر نزد خداوند دنيا به قدر بال مگسى مىارزيد ، جرعهء آبى از آن را به دشمنش نمىچشاند . اى فضيل بن يسار ! هر كس همّتش يگانه و متوجه خدا باشد ، خداوند او را كفايت مىكند و هر كس همّتش مستغرق و توجهش به اين سو و آن سو باشد ، براى خدا اهميتى نخواهد داشت كه او در كجا هلاك شود . »\r\nبيان\r\nتكه تكه شدن روح ، به اعتبار تعلق آن به جسم است و گرنه چنان‌كه پيداست روح ، به خودى خود قابل تكه تكه شدن نيست . « 1 »\r\n\r\n\r\n","description":"","footnote":"\r\n( 1 ) . نيز ، ر . ك : بخش 12 و 151 .\r\n","page_name":" 301 ","page_number":302},
  {"content":"\r\n . \r\n","description":"","footnote":"","page_name":" 302 ","page_number":303},
  {"content":"\r\n\r\n\r\n185 بزرگداشت ، يارى و زنده داشتن خداوند ، روح بنده را با ياد خودش و پوشاندن‌نافرمانى او\r\n« روح مىگويد : . . . چگونه به خود بنازم ، در حالى كه اگر تو بزرگم ندارى ، ذليل‌و خوارم و اگرتو ياريم نكنى ، شكست خورده‌ام و اگر تو قوّت و قدرتم ندهى ، ضعيف و ناتوانم و اگر تو با يادت زنده‌ام ندارى ، مرده‌اى بيش نيستم . و اگر پرده‌پوشى تو نبود ، اولين بارى كه به گناه آلوده شدم رسوا مىگشتم . »\r\nحديث\r\n2445 . امام صادق - عليه‌السّلام - مىفرمايد : « خداوند مىداند گناه براى مؤمن از عجب بهتر است و اگر چنين نبود ، مؤمن هرگز به گناه آلوده نمىشد . »\r\n2446 . از امام صادق - عليه‌السّلام - نقل شده است : « هر كس عجب و خودبينى به او راه پيدا كند ، هلاك شده است . »\r\n2447 . على بن سويد مىگويد : از امام ابى الحسن عليه‌السّلام - در مورد آن عجب و خودبينى كه عمل را خراب مىكند ، سؤال كردم . حضرت فرمود : « خودبينى ، درجاتى دارد : از آن جمله اين است كه عمل بد بنده را برايش با جلوه‌گرى نيكو نشان مىدهد ، پس از آن عمل خوشش مىآيد و گمان مىكند كار خوبى انجام داده است و از آن جمله اين است كه بنده به پروردگارش ايمان مىآورد و به واسطه ايمانش بر خداوند منت مىنهد ، در حالى كه به خاطر اين ايمان ، خداوند بر او منت دارد .\r\n2448 . امام صادق - عليه‌السّلام - از پيامبر - صلّى اللَّه عليه وآله وسلّم - نقل مىفرمايد كه فرمود : « حضرت موسى - عليه‌السّلام - نشسته بود كه ابليس ، در حالى كه جبّه‌اى رنگارنگ بر تن داشت ، به اونزديك شد و جبه را از تن درآورد ، به سمت موسىرفت و سلام كرد . موسى از او پرسيد : تو كيستى ؟ ابليس گفت : من ابليس هستم . حضرت موسى گفت : تو ابليسى ؟\r\n\r\n","description":"","footnote":"","page_name":" 303 ","page_number":304},
  {"content":"\r\n . \r\n","description":"","footnote":"","page_name":" 304 ","page_number":305},
  {"content":"\r\n\r\nخداوند خانه‌ات را ( به خانهء من ) نزديك نكند . ابليس گفت : آمده‌ام تا به خاطر قربت به خدا به تو سلام كنم . موسى گفت : اين جبّه چيست ؟ ابليس گفت : دلهاى آدميزاد را با اين مىربايم . موسى فرمود : مرا از گناهى كه هرگاه آدم مرتكب شود بر او مسلّط مىشوى خبر ده . گفت : هرگاه به خودبينى مبتلا شود ، عمل خود را بسيار شمرد و گناهش در ديده‌اش كوچك گردد . » پيامبر - صلّى اللَّه عليه وآله وسلّم - فرمود : « خداوند بزرگ به حضرت داوود - عليه‌السّلام - فرمود : اى داوود ، گنهكاران را بشارت ده و صدّيقين را بترسان . داوود گفت :\r\nچگونه گنهكاران را بشارت دهم و صديقين را بترسانم ؟ خداوند فرمود : اى داوود ! گنهكاران را بشارت ده به اين‌كه من توبه را مىپذيرم و از گناه مىگذرم و صديقين را بترسان كه از اعمالشان خوششان نيايد و به عجب مبتلا نشوند ؛ زيرا هيچ عبدى را به پاى حساب نكشم ، مگر اين‌كه هلاك شود . »\r\nدعا\r\n2449 . در دعاى ابوحمزه آمده است : « خدايا مرا چه شده است كه هر وقت گفتم :\r\nديگر آماده و مهيا ( براى قرب ) هستم و به نماز ايستادم ، چرتى در نماز بر من عارض نمودى و آن‌گاه كه به مناجات ايستادم ، آن را از من دريغ نمودى . مرا چه شده است كه هرگاه گفتم : اندرونم به صلاح و درستى گراييده و جايگاهم به جايگاه توبه كنندگان نزديك شده است ، مصيبتى برايم پيش مىآيد كه پايم مىلغزد و ميان من و خدمت تو مانع مىشود . مولاى من ! شايد مرا از درگاه خود رانده و از خدمت خويش دور ساخته‌اى يا مرا نسبت به حق خودت كوچك شمرنده ديده و از قرب خود رانده‌اى يا مرا از خود روگردان يافته و بر من خشم گرفته‌اى يا مرا در جايگاه دروغگويان ديده و طردم كرده‌اى يا مرا نسبت به نعمت‌هايت ناسپاس يافته و محرومم كرده‌اى يا مرا همنشين دانشمندان نيافته و خوارم نموده‌اى يا در جمع بىخبرانم يافته و از رحمت خويش نوميدم نموده‌اى يا مرا انيس مجلس بيهوده گويان و بيكاران يافته و مرا به آن‌ها واگذاشته‌اى يا شايد دوست نداشته‌اى درخواست مرا بشنوى و از خود دورم كرده‌اى يا شايد به گناه و بدكردارى مجازاتم كرده‌اى يا شايد به بىحيايىام عقوبت كرده‌اى . »\r\n2450 . نيز در دعاى ابوحمزه آمده است : « مولاى من ! من آن ذرّه خردم كه توأم\r\n\r\n","description":"","footnote":"","page_name":" 305 ","page_number":306},
  {"content":"\r\n . \r\n","description":"","footnote":"","page_name":" 306 ","page_number":307},
  {"content":"\r\n\r\nپروراندى ، من آن نادانم كه توأم آموختى ، من آن گمراهم كه توأم راه نمودى ، من آن فرومايه‌ام كه توأم بركشيدى ، من آن ترسانم كه توأم امان دادى ، من آن گرسنه‌ام كه توأم سير كردى ، آن تشنه‌ام كه توأم سيراب كردى ، آن برهنه‌ام كه توأم پوشاندى ، آن بىچيزم كه توأم دارا نمودى ، آن ناتوانم كه توأم توانمند كردى ، آن سرافكنده خوارم كه توأم سرافرازى دادى ، آن بيمارم كه توأم شفا بخشيدى ، آن نيازمند خواهانم كه توأم بخشش دادى ، آن گنهكارم كه گناهم پوشاندى و آن خطاكارم كه از من درگذشتى و من ، آن كم ( ارزشى ) هستم كه بسيارم ( پر بهايم ) كردى و من ، آن به ضعف كشيده شده‌ام كه تو ياريم كردى و آن رانده‌ام كه به درگاه پناه دادى ، پس تو را سپاس . من ، خداوندا ! آنم كه در نهان از تو حيا نكرد و در آشكارا تو را مواظب نبوده ، من صاحب بلاهاى بزرگم ، من همانم كه بر مولاى خويش گستاخى كرد و من آنم كه پروردگار بزرگ آسمان‌ها را نافرمانى نمود . »\r\n2451 . نيز در همان دعا آمده است : « آقاى من ! اگر مرا به حال خود واگذارى هلاك مىشوم ، پس اگر از لغزشم درنگذرى ، از چه كسى فريادرسى خواهم و اگر عنايت تو را در آرامش خويش از دست دهم ، به پيش كه ناله زنم ؟ اگر اندوهم را بر طرف نسازى ، به كه پناهنده شوم ؟ آقاى من ! من كه را دارم ؟ و اگر تو به من رحم ننمايى ، چه كسى به من ترحم مىكند و اگر بخشش تو را از دست دهم يا عنايتت در روز تنگدستى از دستم برود ، لطف چه كسى را اميدوار باشم ؟ »\r\n2452 . در مناجات شعبانيه آمده است : « تو را به خودت سوگند مىدهم ، مرا به جايگاه فرمانبردارانت و قرارگاه شايسته مورد رضاى خويش برسانى . همانا من ، توان دفاعى در برابر خطرات و در جهت كمال نفس خود و توانايى سود رسانى به آن را ندارم . »\r\n2453 . در دعاى ابوحمزه ثمالى آمده است : « عيب پوشى زيباى تو كجاست ؟ بخشش بزرگوارانه‌ات كو ؟ نجات بخشى نزديك و فريادرسى زود هنگامت كو ؟ رحمت بىپايان و بخششهاى فزون از حدت كجاست ؟ دهشهاى خوش و پرورشهاى كريمانه ، فضل بيكران ، منت گذارى بزرگ ، احسان ديرينه و بذل و بخششت كجاست ؟ اى بزرگوار ! به خودت و به محمّد و آل محمد - عليهم‌السّلام - كه مرا نجات بخش و به رحمت خود رهاييم ده . اى احسان‌بخش ، اى زيبا ساز ، اى نعمت بخش ، اى دهنده بيشمار ، در رهايى از عذاب\r\n\r\n","description":"","footnote":"","page_name":" 307 ","page_number":308},
  {"content":"\r\n . \r\n","description":"","footnote":"","page_name":" 308 ","page_number":309},
  {"content":"\r\n\r\nتو بر اعمالمان تكيه نمىكنيم ، بلكه به فضلى كه تو بر ما دارى اميد داريم ؛ زيرا تو اهل تقوا و مغفرت هستى . »\r\n2454 . نيز در همان دعاست : « من چه هستم اى آقاى من و منزلت من چيست ؟ آقاى من ! مرا به فضلت ببخش و به عفو خود بر من ترحم نما و با عيب پوشانى خود مرا بزرگ دار و به بزرگوارى الهى خودت از تنبيه من درگذر . »\r\n2455 . نيز در همان دعاست : « مولاى من ! دلم به ياد تو زنده است و با راز و نياز با تو ، درد وحشت خود را خنكا مىبخشم . »\r\nبيان\r\nاين جملات حديث كه از قول روح بيان شده است ، به اعتبار ايّامى است كه به بدن مادّى تعلّق دارد و سپاسگزارى او از خداوند متعال ، به خاطر بزرگداشت آن بعد از وابستگى به عالم ماده است و اين‌كه او را خوار نساخته ، يارى كرده و درهم نشكسته است ، او را نيرو بخشيده و با ياد خود زنده داشته و به غفلت نميرانده و گناهش را پوشانده و رسوايش ننموده است . اين امور روشن است و نيازى به توضيح ندارد .\r\nمفاد اين حديث دلالت دارد كه ارواح اولياى خدا قبل از اين‌كه از سراى فانى به عالم باقى منتقل شوند ، به فقر ذاتى خود متوجه بوده و در برابر خداوند سبحان شكسته و خاكسارند و بعد از كوچ از سراى فانى به عالم باقى ، آن‌چه را در اين عالم دنيا برايشان آشكار شده ، دقيق‌تر و كامل‌تر از اين عالم مىبينند ، چنان‌كه خداوند فرمود : « پس آن روز پرده از برابرت بر مىگيرم و ديدگانت تيزبين خواهد شد . »\r\nامّا مقصود از ذكر اين روايات و آوردن ادعيه در توضيح آن‌ها ، بيان زيبايى خاكسارى و ستايش خوارى و افتادگى در برابر خداوند سبحان و زشتى خودبينى و آثار آن است .\r\n\r\n","description":"","footnote":"","page_name":" 309 ","page_number":310},
  {"content":"\r\n . \r\n","description":"","footnote":"","page_name":" 310 ","page_number":311},
  {"content":"\r\n\r\n\r\n186 كمال عقل و حصول شناخت خداوند متعال براى آن\r\n« روح مىگويد : پروردگارا چگونه خشنودى تو را جستجونكنم ، در حالى كه عقلم را كامل كردى تا تو را بشناسم . »\r\nقرآن كريم\r\n2456 . « و مىگويند : اگر گوش شنوا داشتيم يا اهل تعقل و انديشه بوديم ، جزء جهنميان نمىشديم ، پس به گناه خويش اعتراف كرده‌اند ، پس دورى از رحمت خدا بر جهنميان باد . »\r\n2457 . « مثل كسانى كه جز خدا را به دوستى گرفتند ، چون عنكبوت است كه خانه‌اى براى خود اختيار كرده و سست‌ترين خانه‌ها خانهء عنكبوت است ، اگر مىدانستند . همانا خداوند ، آن‌چه را جز او مىخوانند ، مىداند و او مقتدر شكست‌ناپذير و حكيم است . اين مثل‌ها را براى مردم مىزنيم و جز دانشمندان ، آن‌ها را در نمىيابند . »\r\n2458 . « و هيچ‌كس را نرسد كه ايمان آرد ، مگر به اذن خداوند و آلودگى را بر كسانى قرار مىدهد كه انديشه نمىكنند . »\r\n2459 . « آيا در زمين سير نمىكنند تا دل‌هاى انديشمند يا گوش‌هاى شنوا داشته باشند ؟ همانا ديدگان ، نابينا نمىشوند ؛ امّا دل‌هايى كه در سينه‌هاست ، كور مىشوند . »\r\nحديث\r\n2460 . امام باقر - عليه‌السّلام - فرمود : « همانا خداوند در روز قيامت از مردم به اندازهء عقل‌هايشان در دنيا حساب مىكشد . »\r\n\r\n","description":"","footnote":"","page_name":" 311 ","page_number":312},
  {"content":"\r\n . \r\n","description":"","footnote":"","page_name":" 312 ","page_number":313},
  {"content":"\r\n\r\n2461 . از هشام بن حكم نقل شده است كه امام كاظم عليه‌السّلام - به من فرمود : « اى هشام ! خداوند تبارك و تعالى اهل عقل و فهم را در كتابش بشارت داده است . . . اى هشام ! خداوند آن را دليل بر معرفت خويش و اين‌كه مدبّر عالم است قرار داده . . . اى هشام ! عاقل كسى است كه روزى حلال ، او را به خود مشغول نكند و از شكرگزارى باز ندارد و حرام ، صبر و طاقتش را از كف نبرد . اى هشام ! كسى كه سه چيز را بر سه چيز مسلّط كند ، گويا به نابودى عقلش كمك كرده است : كسى كه نور انديشه‌اش را با آرزوهاى دراز تاريك كند و لطايف حكمتش را با سخن زيادى از بين ببرد و نور پند پذيرىاش را با شهوات نفس خاموش كند ، گويى هواى خويش را بر نابودى عقلش يارى داده است و هر كس عقلش را نابود كند ، دين و دنيايش را تباه كرده است . . . اى هشام ! حق در فرمانبردارى خدا نهاده شده و هيچ راه نجاتى جز فرمانبردارى نيست و فرمانبردارى ، محتاج دانش است و دانش به يادگيرى و يادگيرى از طريق عقل صورت مىگيرد و هيچ دانشى ، جز از طريق دانشمند الهى حاصل نمىشود و شناسايى دانش از طريق عقل است . »\r\n2462 . امام صادق - عليه‌السّلام - فرمود : « اساس انسانيت ، عقل است كه زيركى ، هوشيارى ، حافظه و دانش از آن سرچشمه مىگيرد و به وسيله آن كامل مىشود و عقل ، راهنما و روشنگر راه و كليد هر مهمى است ، پس هرگاه عقلش نورانى باشد ، دانشمند ، يادآور علم ، زيرك و هوشيار خواهد بود و به چند و چون كار با عقل ، آگاهى مىيابد و خيرخواه و بدخواه خود را مىشناسد و در نتيجه راه و روش و عوامل رسيدن و نرسيدن به حق را شناسايى مىكند و در وحدانيت خداوند و لزوم فرمانبردارى او خود را خالص مىكند و وقتى چنين شد ، آن‌چه از دست رفته جبران مىشود و بر حوادث آينده مسلّط مىگردد ، مىداند كه كجاست و چرا آنجاست و رزق و روزى و حوادث از كجا بر او وارد مىشود و به كجا خواهد رفت . تمام اين امور از كمك‌هاى عقل است . » « 1 »\r\n\r\n\r\n","description":"","footnote":"\r\n( 1 ) . نيز ، ر . ك : 127 ، 178 و 209 .\r\n","page_name":" 313 ","page_number":314},
  {"content":"\r\n . \r\n","description":"","footnote":"","page_name":" 314 ","page_number":315},
  {"content":"\r\n\r\n\r\n187 شناخت حق از باطل\r\n« . . . . تا آن‌كه حق را از باطل بازشناختم . »\r\nقرآن كريم\r\n2463 . « حق از ناحيه پروردگار توست ، پس از ترديدكنندگان مباش . »\r\n2464 . « پس بعد از حق ، غير از گمراهى چيست ؟ پس به كجا برده مىشويد ؟ »\r\n2465 . « آيا آن‌كه به سوى حق هدايت مىكند شايسته‌تر است كه دنباله روى شود ، يا آن‌كه خود به حق راه نمىيابد ، مگر اين‌كه مورد هدايت واقع شود ؟ »\r\n2466 . « و بگو كه حق آمد و باطل نابود شد و همانا باطل ، نابودشدنى است . »\r\n2467 . « آسمان‌ها و زمين را به حق آفريد و به تحقيق در آن نشانه‌اى براى مؤمنان است . »\r\n2468 . « حكومت و قانون جز از خدا نيست ، حق را بيان مىكند و او بهترين متمايز كنندگان حق از باطل است . »\r\n2469 . « سزاوار است كه به ساحت خدا ، جز سخن حق نسبت ندهم . »\r\n2470 . « آيا آن‌كه مىداند آن‌چه از پروردگارت بر تو نازل شده حق است ، با كور و نابينا ، همانند است ؟ »\r\n2471 . « همانا وعده خدا حق است ، ولى بيشتر آن‌ها نمىدانند . »\r\n\r\n","description":"","footnote":"","page_name":" 315 ","page_number":316},
  {"content":"\r\n . \r\n","description":"","footnote":"","page_name":" 316 ","page_number":317},
  {"content":"\r\n\r\nحديث\r\n2472 . از اميرالمؤمنين عليه‌السّلام - نقل شده است : « بهترين كارها ، همراهى با حق است . »\r\n2473 . « همانندترين مردم به پيامبران ، حق‌گوترين و پايدارترين ايشان در عمل به حق است . »\r\n2474 . « نزديك‌ترين بندگان به خدا حق‌گوترين آن‌هاست ، اگر چه به ضرر خودش باشد و عمل كننده‌ترين آن‌ها به حق است ، اگر چه ناخوشى او در آن باشد . »\r\n2475 . « هرگاه خداوند بنده‌اى را گرامى بدارد ، او را بر اقامه حق يارى مىكند . »\r\n2476 . « در همراهى با حق است كه خوشبختى ايجاد مىشود . »\r\n2477 . « هيچ پيام‌رسانى رساتر از حق نيست . »\r\n2478 . « مركب باطل ، سوارش را سرنگون مىكند . »\r\n2479 . « كسى كه هدفش باطل باشد ، حق را درنخواهد يافت ؛ اگرچه از خورشيد ، درخشان‌تر باشد . »\r\n2480 . « هر كه باطل را يارى كند ، پشيمان شود . »\r\n2481 . « هر كه به باطل پناه برد ، بزرگى نمىيابد . » « 1 »\r\nبيان\r\nلازم به ذكر است به هر چيزى كه مطابق فطرت باشد و خداوند و انبياء - عليهم‌السّلام - آن را نيكو شمرده باشد ، حق و به آن‌چه بر خلاف آن است ، باطل گفته مىشود .\r\n\r\n\r\n","description":"","footnote":"\r\n( 1 ) . نيز ، ر . ك : بخش 30 ، 217 و 195 .\r\n","page_name":" 317 ","page_number":318},
  {"content":"\r\n . \r\n","description":"","footnote":"","page_name":" 318 ","page_number":319},
  {"content":"\r\n\r\n\r\n188 بازشناسى و تشخيص امر از نهى\r\n« . . . تا آن‌كه امر را از نهى بازشناختم . »\r\nقرآن كريم\r\n2482 . « خداوند از مؤمنان جان و مالشان را به بهاى بهشت خريده است ، ايشان در راه خدا نبرد مىكنند . . . امر كنندگان به معروف و نهى كنندگان از منكر و حافظان حدود الهى هستند و مؤمنان را بر اين مژده بشارت ده . »\r\n2483 . « و چون خبر مربوط به امنيت يا وحشت به آن‌ها برسد ، آن را منتشر مىكنند و اگر آن را به پيامبر و اولىالامرشان ارجاع كنند ، آن عده از ايشان كه اهل درك عميقند ، حقيقت را درمىيابند و اگر فضل خدا و رحمتش بر شما نبود ، جز عدهء اندكى از شما ، دنباله روى شيطان مىنموديد . »\r\n2484 . « اى فرزند آدم ! آيا عهد نكرديم كه شيطان را نپرستيد كه به يقين او دشمن آشكار و غير قابل انكار براى شماست و مرا بپرستيد كه اين راه مستقيم است . »\r\n2485 . « و خدا را بپرستيد و چيزى را با او شريك نكنيد . » « 1 »\r\n\r\n\r\n","description":"","footnote":"\r\n( 1 ) . براى توضيح بيش‌تر ، ر . ك : بخش 30 ، 61 و 269 .\r\n","page_name":" 319 ","page_number":320},
  {"content":"\r\n . \r\n","description":"","footnote":"","page_name":" 320 ","page_number":321},
  {"content":"\r\n\r\n\r\n189 بازشناسى و تشخيص علم از جهل\r\n« تا اين‌كه علم را از جهل تشخيص دادم . »\r\nقرآن كريم\r\n2486 . « آيا آنان كه مىدانند و آنان كه نمىدانند ، مساويند ؟ همانا صاحبان خرد ناب ، اين امور را متذكر مىشوند . »\r\n2487 . « خداوند كسانى را كه ايمان آورده‌اند و به آن‌ها علم داده شده است ، به درجاتى ترفيع مىدهد . »\r\nحديث\r\n2488 . از اميرالمؤمنين عليه‌السّلام - نقل شده است : « دانش ، بزرگى و جهالت ، گمراهى است . »\r\n2489 . « دانش ، ميرانندهء نادانى است . »\r\n2490 . « دانش ، برترين رستگارى است . »\r\n2491 . « دانش ، كشندهء جهل است . »\r\n2492 . « دانش ، براى كسى كه به آن عمل كند ، رشد و هدايت است . »\r\n2493 . « دانش نسبت به خداوند ، برترين دانش است . »\r\n2494 . « دانش ، زنده كنندهء نفس ، روشنگر عقل و ميرانندهء نادانى است . »\r\n2495 . « بهترين دانشها آن است كه تو را اصلاح كند . »\r\n\r\n","description":"","footnote":"","page_name":" 321 ","page_number":322},
  {"content":"\r\n . \r\n","description":"","footnote":"","page_name":" 322 ","page_number":323},
  {"content":"\r\n\r\n\r\n190 بازشناسى و تشخيص نور از تاريكى\r\n« تا اين‌كه نور را از تاريكى شناختم . »\r\nقرآن كريم\r\n2496 . « خداوند ولى و سرپرست مؤمنان است و ايشان را از تاريكىها به سوى نور بيرون مىبرد و اوليا و سرپرستان كفار ، طاغوت هستند كه آن‌ها را از نور به تاريكى مىرانند ، ايشان جهنميان و در آن جاودانند . »\r\n2497 . « آيا آن‌كه خداوند سينه‌اش را فراخ كرده و بر نورى از ناحيه پروردگارش حركت مىكند . . . »\r\n2498 . « و كور و بينا و تاريكى و نور يكسان نيستند . »\r\nحديث\r\n2499 . از اميرالمؤمنين عليه‌السّلام - نقل شده است : « بينش و تيزبينى ، به واسطهء هدايت - الهى - توسعه مىيابد . »\r\n2500 . « خوشا به حال كسى كه به بينايى كسى كه او را بينا مىكند و فرمانبردارى از هدايت‌گرى كه به او امر مىنمايد ، راه سلامت بپويد . »\r\n2501 . « خوشا به حال كسى كه در راه روشن حركت كند و روش و منش نورانى را ملتزم باشد و به سراى آخرت دل بسپرد . »\r\n2502 . « كسى كه از نور هدايت ، روشنى بطلبد و با انگيزه‌هاى نفسانى مخالفت كند ، رستگار است . »\r\n\r\n","description":"","footnote":"","page_name":" 323 ","page_number":324},
  {"content":"\r\n . \r\n","description":"","footnote":"","page_name":" 324 ","page_number":325},
  {"content":"\r\n\r\n2503 . « كسى كه مطابق هدايتش عمل كند ، براى آخرتش توشه بر مىدارد . »\r\n2504 . « هر كس هدايت الهى را بپذيرد ، راه را به او نشان مىدهد . »\r\n2505 . « هر كس هدايت الهى را بپذيرد ، از مخالفان فاصله گيرد . »\r\n2506 . « هر كس رهبرى خويش را به خدا ، رسول و ولى امرش واگذارد ، هدايت شده است . »\r\n2507 . « هر كس هدايت غير خدا را دنبال كند ، گمراه شده است . »\r\n2508 . « در مسير هدايت ، هيچ گمراهى نيست . »\r\n2509 . « بيدارى ، نور و بىخبرى ، فريب است . »\r\n2510 . « بيدارى در دين ، نعمتى است براى كسى كه روزيش شود . »\r\n2511 . « آيا كسى هست كه قبل از تمام شدن مهلت و مدت عمرش ، از بىخبرى بيدار شود ؟ »\r\nبيان\r\nمقصود از نور ، هر امر ظاهرى و معنوى است كه خداوند از پيدايش و وقوع آن خرسند باشد ، بنابراين در هر چه خداوند آن را بپسندد ، نورى باطنى وجود دارد ، چنان‌كه مقصود از ظلمت و تاريكى ، تمام چيزهايى است كه خداوند پيدايش و وجودش را نمىپسندد و در هر چيز كه خداوند سبحان نمىپسندد ، تاريكى و ظلمتى هست .\r\n\r\n","description":"","footnote":"","page_name":" 325 ","page_number":326},
  {"content":"\r\n . \r\n","description":"","footnote":"","page_name":" 326 ","page_number":327},
  {"content":"\r\n\r\n\r\n191 در حجاب نبودن خداوند از روح\r\n« به عزت و جلالم سوگند ! هرگز بين خودم و تو ، حجابىقرار نمىدهم تا اين‌كه هر موقع خواستى بر من درآيى و نسبت به دوستان خود همچنين كنم . »\r\nبيان\r\nدر توضيح جملات متعددى از حديث معراج آيات و روايات و دعاها و بيانات كوتاهى از ما پيرامون معنى قرب ، وصل و حجاب آورده شده كه به همان‌ها اكتفا مىشود . « 1 » بحث دربارهء حقيقت روح و معنى سخن گفتن خدا با روح و روح با خدا به كتاب مستقلى نياز دارد و پيش از اين ذيل عبارت « روح از دست فرشتگان پرواز مىكند و سريع‌تر از چشم برهم زدنى به سوى خدا بالا مىرود » قدرى در اين باره بحث شد . « 2 »\r\n\r\n\r\n","description":"","footnote":"\r\n( 1 ) . ر . ك : بخش 19 ، 27 ، 93 ، 96 ، 98 ، 104 ، 108 ، 111 و 157 .\r\n( 2 ) . ر . ك : بخش 181 .\r\n","page_name":" 327 ","page_number":328},
  {"content":"\r\n . \r\n","description":"","footnote":"","page_name":" 328 ","page_number":329},
  {"content":"\r\n\r\n\r\n26 فصل بيست و ششم : بيان زندگى گوارا و كسى كه‌اين چنين زندگانى براى او پيدا مىشودو بيان معناى زندگى جاودانى و آثار آن\r\n\r\n","description":"","footnote":"","page_name":" 329 ","page_number":330},
  {"content":"\r\n . \r\n","description":"","footnote":"","page_name":" 330 ","page_number":331},
  {"content":"\r\n\r\nفصل بيست و ششم\r\n« اى احمد ! آيا مىدانى عيش گوارا و زندگى جاودانى چيست ؟ پيامبر عرض كرد : نه ! خداوندا نمىدانم . خداوند فرمود : عيش گوارا آن است كه صاحب آن ، هيچ‌گاه از ياد من خسته نشود و نعمت مرا فراموش نكند . از من غافل و بىخبر نشود . به حق من جاهل نباشد و شب و روزش در پى خشنودى من به سرآيد . امّا زندگى جاودان ، از آن كسى است كه براى نفس خويش تلاش مىكند تا جايى كه دنيا برايش خوار و در چشمش خُرد و آخرت در نزدش بزرگ گردد و خواست مرا بر خواسته خود برگزيند و در پى رضايت و خشنودى من باشد و آن‌گونه كه بايد و شايد مرا عظيم و بزرگ بشمارد و همواره آگاهى من به خودش را در ياد داشته باشد و شب و روز و هنگام پيش‌آمد بدىها و گناهان ، مرا مراقب باشد و قلبش از هر چه كه من ناخوش دارم پاك شود و شيطان و وسوسه‌هايش را دشمن دارد و براى او هيچ راه نفوذ و تسلّطى بر دلش ، باقى نگذارد . هنگامى كه بنده چنين كند قلبش را با محبّت خويش آرامش بخشم تا اين‌كه آن را يك‌باره از آن خود گردانم و آسودگى ، گرفتارى و تلاشش را همه از خود سازم و سخنش را بر بازگويى نعمت‌هايى كه بر اهل محبّت مخصوص گردانيدم ، باز كنم و ديدهء قلبش و شنوايىاش را بگشايم تا با دلش از ناحيهء من به همه چيز شنوا گردد و با ديدهء دل به جلال و عظمت من بنگرد . دنيا را بر او تنگ كنم و لذّات و خوشىهاى دنيا را در نظرش مبغوض و ناپسند قرار دهم و او را از دنيا و آن‌چه در آن است بر حذر دارم ؛ همان‌گونه كه چوپان ، گوسفندانش را از چراگاه‌هاى مرگبار بر حذر مىدارد .\r\nوقتى چنين شد ، از مردم به شدّت مىگريزد و از سراى فانى به سراى جاويد سير مىكند و از خانهء شيطان به خانهء رحمان منتقل مىشود . »\r\n\r\n","description":"","footnote":"","page_name":" 331 ","page_number":332},
  {"content":"\r\n . \r\n","description":"","footnote":"","page_name":" 332 ","page_number":333},
  {"content":"\r\n\r\n\r\n192 سستى نورزيدن از ياد خدا\r\n« اى احمد ! آيا مىدانى كدام زندگى گواراتر و كدام‌زندگانى جاودانىتر است . امّا زندگى خوش و گوارا ، آن است‌كه صاحبش در ياد من سستى نمىورزد . » « 1 »\r\nبيان\r\nمقصود از ذكر در اين بخش از حديث ، تنها ذكر قلبى شهودى است ، زيرا اين ذكر است كه براى اهلش شيرين و گوارا است و كسى كه آن را چشيده ، در آن سستى به خود راه نمىدهد . خداوند متعال مىفرمايد : « مرا ياد كنيد تا شما را ياد كنم . » و كدام ياد ، گواراتر از يادى كه با ياد پروردگار از بنده همراه باشد و چه لذتى از اين شهود بالاتر است ؟\r\nجملات بعدى اين حديث گواه اين مطلب لطيف است .\r\n\r\n\r\n","description":"","footnote":"\r\n( 1 ) . ر . ك : بخش 12 ، 15 ، 23 و 163 .\r\n","page_name":" 333 ","page_number":334},
  {"content":"\r\n . \r\n","description":"","footnote":"","page_name":" 334 ","page_number":335},
  {"content":"\r\n\r\n\r\n193 فراموش نكردن نعمت‌هاى خدا\r\n« و نعمت مرا فراموش نمىكند . »\r\nقرآن كريم\r\n2512 . « و اگر نعمت‌هاى خدا را شماره كنيد ، حساب نتوانيد كرد . همانا خداوند ، آمرزنده و مهربان است . »\r\n2513 . « و هر نعمتى به شما برسد از آن خداست ، آن‌گاه اگر خسارتى به شما برسد ناله كنيد . »\r\n2514 . « پس از آن‌چه خدا روزى شما كرده است بخوريد ، حلال و پاكيزه باد بر شما و نعمتهاى خدا را سپاس گزاريد اگر او را مىپرستيد . »\r\n2515 . « آيا نمىبينيد كه خداوند آن‌چه در آسمانها و زمين است مسخّر شما كرده و نعمتهاى ظاهر و باطنش را بر شما فرو ريخته ؟ و بعضى از مردم هستند كه بدون دانش و هدايت پيامبر يا داشتن كتابى روشنگر ، درباره خدا جدال مىكنند . »\r\n2516 . « امروز دين شما را كامل كردم و نعمتم را بر شما تمام نمودم . »\r\n2517 . « و اگر نعمت پروردگارم نبود ، از احضار شدگان بودم . »\r\n2518 . « پس يادآور شو ، تو نسبت به نعمت پروردگارت غيبگو يا ديوانه نيستى . »\r\n2519 . « نون و سوگند به قلم و آن‌چه مىنويسند كه تو نسبت به واسطهء نعمت پروردگارت مجنون و ديوانه نيستى . »\r\n2520 . « آيا تو را يتيم نيافت ، پس سرپناهت داد . . . و امّا به نعمت پروردگارت گويا باش . »\r\n\r\n","description":"","footnote":"","page_name":" 335 ","page_number":336},
  {"content":"\r\n . \r\n","description":"","footnote":"","page_name":" 336 ","page_number":337},
  {"content":"\r\n\r\n2521 . « آن‌گاه در چنين روزى از نعمتها از شما پرسيده خواهد شد . »\r\nحديث\r\n2522 . در گفتگوى جعفر طيار با نجاشى كه از امام صادق - عليه‌السّلام - نقل شده ، آمده است : « جعفر به او گفت : اى پادشاه ! چرا بر خاك مىنشينى و اين لباس خشن را در بر دارى ؟ نجاشى گفت : اى جعفر ! در آن‌چه بر عيسى - عليه‌السّلام - نازل شده چنين يافتيم كه از جمله حقوق خداوند بر بندگانش اين است كه هرگاه نعمتى به آن‌ها عطا كند ، در برابرش تواضعى از خود نشان دهند و وقتى خداوند عزوجل به واسطه محمّد - صلّى اللَّه عليه وآله وسلّم - نعمتى به من عطا فرمود ، من اين تواضع را براى او بجا آوردم . » وقتى اين خبر به پيامبر - صلّى اللَّه عليه وآله وسلّم - رسيد ، به يارانش فرمود : « صدقه به دهنده‌اش فزونى مىبخشد ، پس خداوند بر شما رحم آورد ، صدقه بدهيد . فروتنى ، بر بلندى مقام اهلش مىافزايد ، پس فروتنى كنيد تا خدا شما را بركشد و در گذشتن از ديگران درگذرنده را بزرگى مىبخشد ، پس درگذريد تا خدايتان بزرگى بخشد . »\r\n2523 . از اميرالمؤمنين عليه‌السّلام - نقل شده است : « اى مردم ! شما را به تقواى خدا ، بسيارى ستايش او بر توجهاتش به شما و نعمت‌هايش بر شما و بلاهايش نسبت به شما سفارش مىكنم ، چه بسيار نعمت‌هايى را كه شما را به آن‌ها مخصوص گردانيده و رحمتى كه براى شما فراهم نموده است . . . نعمت‌هاى خدا را با پايدارى در فرمانبردارى او و دورى از نافرمانىاش تمام كنيد كه همانا فردا به امروز نزديك است . . . »\r\n2524 . « و اگر در قدرت عظيم پروردگار و نعمتهاى بزرگش مىانديشيدند ، به راه آمده و از عذاب آتش مىترسيدند امّا دلها مريض و ديده‌ها بيمار است . »\r\n2525 . « پيامبرانشان را در بين مردم برانگيخت و آن‌ها را پى در پى به سويشان فرستاد تا اين‌كه وفا به پيمان فطرت را از آن‌ها بخواهند و نعمت‌هاى فراموش شدهء او را يادآورى شان كنند . »\r\n2526 . « خداوند را براى تمام شدن نعمت‌هايش ، تسليم در برابر اقتدار و بزرگيش و پاك ماندن از نافرمانيش ستايش مىكنم . »\r\n\r\n","description":"","footnote":"","page_name":" 337 ","page_number":338},
  {"content":"\r\n . \r\n","description":"","footnote":"","page_name":" 338 ","page_number":339},
  {"content":"\r\n\r\n2527 . در حديث ابوذر آمده است : « اى اباذر ! حقوق خداوند بزرگ‌تر از آن است كه بندگان بتوانند آن‌ها را اراده كنند و نعمتهاى خدا بيشتر از آن است كه بندگان حسابش را بكشند ؛ امّا هر صبح و شام به درگاهش توبه كنيد . »\r\n2528 . از اميرالمؤمنين عليه‌السّلام - نقل شده است : « از تمام نعمت‌هايى كه خدا به تو داده درست استفاده كن و هيچ يك را نزد خودت انبار نكن . »\r\n2529 . « بايد آثار نعمت‌هايى كه خدا به تو داده ، در تو ظاهر شود . »\r\n2530 . « بدانيد كه از جمله نعمت‌ها ، گشايش در زندگى مادى است و از گشايش مادى بهتر ، سلامت بدن و از سلامت جسمانى بهتر ، تقواى قلب است . »\r\n2531 . « كمترين كارى كه لازم است در برابر ولى نعمت انجام شود ، نافرمانى نكردن به كمك نعمت اوست . »\r\n2532 . « شايسته‌ترين مردم براى نعمت بخشيدن به ديگران كسى است كه نعمتهاى خدا بر او زياد است . »\r\n2533 . « هرگاه ديدى پروردگارت پى در پى برايت نعمت مىفرستد ، مراقب و برحذر باش . »\r\n2534 . « چه بسا كسى كه به نعمتهايش غبطه مىخورند ، امّا در آخرت اهل هلاكت است . »\r\n2535 . « هر كس خداوند نعمت زيادى به او عطا كند ، بر او واجب است كه به مردم ، بسيار انعام كند . »\r\n2536 . « هيچ بنده‌اى نسبت به نعمت‌هايى كه خدا به او داده ستم روا نداشته ، مگر اين‌كه حق است كه خداوند آن‌ها را از او زايل كند . »\r\n2537 . « با نعمت‌هايى كه خدا به شما داده است ، دشمنى نكنيد . »\r\nبيان\r\nبا توجه به اين نكته كه نعمت ، هم شامل نعمت‌هاى ظاهرى مىشود و هم نعمت‌هاى باطنى ؛ ممكن است مقصود از « نعمت مرا فراموش نمىكند . » ، نعمت ولايت كليه الهيه و واقع شدن در مسير عبوديت فطرى باشد كه خداوند به\r\n\r\n","description":"","footnote":"","page_name":" 339 ","page_number":340},
  {"content":"\r\n . \r\n","description":"","footnote":"","page_name":" 340 ","page_number":341},
  {"content":"\r\n\r\nپيامبران و اوليا عطا فرموده است ، چنان‌كه در آيات « راه كسانى كه به آن‌ها نعمت دادى . » و « ايشان كسانى هستند از گروه پيامبران ، صديقان ، شهدا و صالحان كه خدا به آن‌ها نعمت بخشيده است . » به آن‌ها اشاره شده است .\r\nكسى كه خداوند به اين نعمت معنوى و عنايت ربّانى او را نواخته است ، به زندگى گوارا دست يافته و رستگار شده است و بقيه نعمتهاى دنيايى و آخرتى را پرتويى از اين نعمت مىداند و همه اين نعمتها را وابسته ، نتيجه و ملازم آن نعمت مىشمارد .\r\nشاهد اين بيان ، كلام خداست كه فرمود : « از من بىخبر نيست و نسبت به حق من جاهل نمىباشد . » و شرح آن خواهد آمد .\r\n\r\n194 عدم غفلت از خدا\r\n« از من بىخبر نيست . »\r\nقرآن كريم\r\n2538 . « هر صبح و شام با ناله و پنهان و بدون جار و جنجال ، پروردگارت را در اندرون خويش ياد كن و از بىخبران مباش ، كسانى كه در مقام قرب نزد پروردگارت هستند ، از عبادت او گردنكشى نمىكنند و او را تسبيح گفته ، برايش به خاك سجده مىافتند . »\r\n2539 . « از كسانى كه خدا را فراموش كردند و خدا هم جانها و حقيقتشان را از ياد آن‌ها برد ، مباشيد كه ايشان از راه بدرشدگانند . »\r\nحديث\r\n2540 . از اميرالمؤمنين - عليه‌السّلام - نقل شده است : « بىخبرى ، زيانبارترين دشمنان است . »\r\n2541 . « اى كسى كه اين سخن به گوشت مىرسد ! از مستى بپرهيز و از بىخبرى و خواب غفلت بيدار شو . »\r\n\r\n","description":"","footnote":"","page_name":" 341 ","page_number":342},
  {"content":"\r\n . \r\n","description":"","footnote":"","page_name":" 342 ","page_number":343},
  {"content":"\r\n\r\n2542 . « از منزلگه غفلت و دورى ( از خدا ) و كمى ياوران در اطاعت از خدا بپرهيز . »\r\n2543 . « هر كس بىخبرىاش به درازا كشد ، نابودىاش زود فرا رسد . »\r\n2544 . « هر كس بىخبرى بر او چيره شود ، دلش بميرد . »\r\n2545 . « هر كس خداوند سبحان را فراموش كند ، خداوند جان و حقيقتش را از ياد او مىبرد و دلش را كور مىسازد . »\r\n2546 . « خوشا به حال كسى كه پروردگارش را در نظر داشته و از گناهش بترسد . »\r\n2547 . « هر كس خداوند سبحان را سرمنزل اميد خويش قرار دهد ، كار دنيا و آخرتش را به سامان رساند . »\r\n2548 . « هر كس خداوند اميد و آرمانش باشد ، نهايت اميد و آرزو را دريابد . »\r\nبيان\r\nدر توضيح جملات مشابه به اين بخش از حديث آيات و رواياتى آورده شده كه بر مقصود ما در اينجا دلالت مىكند .\r\nامّا اين‌كه بىخبرى و غافل نبودن از خداوند سبحان چگونه سبب زندگى گوارا مىشود ؟ از بيانى كه پيش از اين در توضيح بخش 193 آورديم معلوم مىشود .\r\n\r\n195 جاهل نبودن به حق خداوند سبحان\r\n« نسبت به حق من جاهل نيست . »\r\nقرآن كريم\r\n2549 . « بگو ستايش از آن خداست و سلام بر بندگان برگزيده‌اش ، آيا خداوند بهتر است يا آن‌چه به او شرك مىورزند ؟ »\r\n\r\n","description":"","footnote":"","page_name":" 343 ","page_number":344},
  {"content":"\r\n . \r\n","description":"","footnote":"","page_name":" 344 ","page_number":345},
  {"content":"\r\n\r\n2550 . « آيا چه كسى آسمانها و زمين را آفريد و از آسمان آب فرستاده و باغهاى سرور آفرين مىروياند كه شما نمىتوانستيد حتى يك درخت آن را برويانيد ؟ آيا خدايى با اللَّه همراه و ياور است ؟ بلكه ايشان قومى مشركند . »\r\n2551 . « آيا چه كسى زمين را آرامگاه و در شيارها و درّه‌ها ، رودخانه‌ها را قرار داد و كوهها را لنگر نمود و بين دو دريا مانع آفريد ؟ آيا خدايى با اللَّه همراه و ياور است ؟ بلكه بيشتر ايشان نمىدانند . »\r\n2552 . « آيا چه كسى دعاى مضطر و درمانده را اجابت كند و ناراحتى او را بر طرف نمايد و شما را جانشينان روى زمين قرار دهد ؟ آيا با اللَّه خدايى يار و همراه است ؟ عدّه اندكى ( حق را ) يادآور مىشوند . »\r\n2553 . « آيا چه كسى شما را در تاريكىهاى خشكى و دريا هدايت مىكند و بارها را به عنوان بشارت براى رحمت مىفرستد ؟ آيا با اللَّه خدايى يار و همراه است ؟ او برتر از آن چيزى است كه به او شرك مىورزند . »\r\n2554 . « آيا چه كسى خلق را آفريده و پس باز مىگرداند و چه كسى شما را از آسمان روزى مىدهد ؟ آيا خدايى با اللَّه يار و همراه است ؟ بگو ، دليل و برهان خود را بياوريد ، اگر راستگو هستيد . »\r\nحديث\r\n2555 . در نامه‌اى كه امام زين العابدين - عليه‌السّلام - به يكى از يارانش مرقوم فرموده آمده است : « بدان كه خداوند عزوجل را بر تو حقوقى است كه تمام حركات و سكنات و حالات و نشست و برخاست‌ها و رفت و آمدها و دست تكان دادن‌ها و استفادها از اشياء را در بر مىگيرد و بزرگ‌ترين حق خداوند برتو حقى است كه به خاطر خودش بر تو واجب نموده است و ريشه تمام حقوق است و بعد از آن حقى است كه خداوند به خاطر خودت از فرق سر تا نوك پا و تمام اندامهاى گوناگونت بر تو واجب كرده است . . . امّا بزرگ‌ترين حق خدا بر تو اين است كه او را بپرستى و چيزى را شريك او قرار ندهى و هرگاه اين كار را با اخلاص انجام دادى ، اين حق را براى تو به عهده مىگيرد كه كار دنيا و آخرتت را به سامان برساند . »\r\n\r\n","description":"","footnote":"","page_name":" 345 ","page_number":346},
  {"content":"\r\n . \r\n","description":"","footnote":"","page_name":" 346 ","page_number":347},
  {"content":"\r\n\r\nبيان\r\nاز مهم‌ترين مطالبى كه در اين بخش لازم است به آن توجه شود ، معنى حق الهى است كه به صورت مفرد به كار رفته و كسى كه نسبت به آن جاهل نباشد ، داراى زندگى گوارا به حساب آمده است ، ظاهراً مقصود از آن ، توحيد خداوند متعال و نفى جميع مراتب شرك از او است . چنان‌كه در سخن امام سجاد - عليه‌السّلام - آمده است . پس هر كس نسبت به توحيد شهودى خدا جاهل نباشد و در تمام لحظات ، توجهش به خداوند متعال باشد و غير او را در نظر نداشته باشد ، از اطاعت خدا و بيچارگى و درماندگى و فروتنى و خاكسارى نسبت به ساحت قدس پروردگار لذت مىبرد و زندگيش ، زندگى خوش و گوارا خواهد بود . عبارت بخش آينده كه مىفرمايد : « خشنودى مرا در شب و روز طلب مىكند . » بر همين مطلب دلالت مىنمايد .\r\n\r\n196 شب و روز در پى بدست آوردن خشنودى خدا بودن\r\n« شب و روز در پى بدست آوردن خشنودى خداست . »\r\nبيان\r\nممكن است علت ارتباط بين خشنودى خداوند سبحان و زندگى گوارا - كه در اين بخش حديث بدان اشاره رفته است - اين باشد كه كسى كه تحصيل خشنودى خدا را رها كرده و به دنبال رضاى نفس خويش يا جامعه است ، دائماً در نگرانى ، پريشانى و تلخكامى از زندگى و پيچيده شدن كارها و سختى در امور زندگى است و در نتيجه زندگى گوارا از او سلب مىشود ، بر خلاف كسى كه در صدد بدست آوردن خشنودى خداوند متعال و آباد كردن اوقات شبانه‌روزش با صرف عمر در اين راه است . چنين كسى مىداند كه خداوند برايش تكاليف شخصى و اجتماعى مقرر\r\n\r\n","description":"","footnote":"","page_name":" 347 ","page_number":348},
  {"content":"\r\n . \r\n","description":"","footnote":"","page_name":" 348 ","page_number":349},
  {"content":"\r\n\r\nفرموده و آن‌ها را براى كسب رضايت پروردگار انجام مىدهد و در نتيجه به مشكلات بيش از حد در امور زندگى و افتادن در مسير خلاف فطرت مبتلا نمىشود .\r\nو مهم‌تر اين‌كه طلب رضايت الهى ، خود يك عمل صالح است كه سبب زياد شدن كمالات نفسانى و رسيدن به مقامات عاليه توحيدى مىشود كه به تنهايى ، زندگى گوارا است ، چنان‌كه خداوند متعال مىفرمايد : « هر كس در پى عزت و بزرگى است ( بداند كه ) عزت و بزرگى تنها از آن خداست ، كلام نيكو به سوى او بالا مىرود و عمل صالح آن را بر مىكشد . »\r\nخداوند متعال در همين حديث معراج در ادامهء بخش 151 بعضى از آثار و فوايد عمل بر طبق رضاى خدا را بيان مىفرمايد .\r\n\r\n197 عمل و تلاش براى كمال نفس\r\n« امّا زندگى جاويدان از كسانى است كه‌براى نفسش تلاش مىكند . »\r\nقرآن كريم\r\n2556 . « بر شما باد مراقبت نفستان كه اگر هدايت يافتيد ، كسى كه گمراه شده است ، به شما ضرر نمىزند . »\r\n2557 . « هر كس عمل شايسته انجام دهد ، به سود نفس خويش كار كرده و هر كس كار بد انجام دهد ، به ضرر نفس خويش كرده است . »\r\n\r\n","description":"","footnote":"","page_name":" 349 ","page_number":350},
  {"content":"\r\n . \r\n","description":"","footnote":"","page_name":" 350 ","page_number":351},
  {"content":"\r\n\r\n2558 . « خداوند از مؤمنان ، جان و مالشان را خريدارى مىكند . »\r\n2559 . « اگر خوبى كنيد ، به سود نفس خود خوبى كرده‌ايد و اگر بدى هم كنيد ، به ضرر نفس خودتان است . »\r\n2560 . « آن‌چه از خير كه به سود نفس خويش پيش فرستيد ، آن را نزد خدا مىيابيد . »\r\n2561 . « آن‌چه از اموال انفاق كنيد ، به سود نفس خودتان است . »\r\n2562 . « و هر كس سپاسگزارى كند ، همانا به سود نفس خويش سپاسگزارى كرده و هر كس كفران ورزد ، همانا پروردگار من بىنياز و بزرگوار است . »\r\n2563 . « پس هر كس هدايت يابد ، به سود نفس خويش هدايت يافته است . »\r\n2564 . « و هر كس مجاهده و تلاش كند ، به سود نفس خويش مجاهده و تلاش كرده و خداوند از عالميان بى نياز است . »\r\nحديث\r\n2565 . از اميرالمؤمنين عليه‌السّلام - نقل شده است : « عمل ، كامل‌ترين جانشين است . »\r\n2566 . « عمل ، رفيق مؤمن است . »\r\n2567 . « جز عمل ، چيزى با انسان همراه نيست . »\r\n2568 . « شرافت در نزد خداوند سبحان به نيكويى اعمال است نه به خوش سخنى . »\r\n2569 . « يار خيرخواه ، همان عمل صالح است . »\r\n2570 . « نزديك‌ترين مردم به پيامبران ، عمل كننده‌ترين آن‌ها به دستورات ايشان است . »\r\n2571 . « اگر اهل عمل هستيد ، عملى انجام دهيد كه روز عرض اعمال در پيشگاه خدا نجاتتان بخشد . »\r\n2572 . « اگرانجام‌اعمال شايسته رامغتنم دانستيد ، به نهايت‌آرمانهاى آخرتى مىرسيد . »\r\n2573 . « هر چه دانش انسان زياد شود ، توجهش به نفسش بيشتر خواهد شد و تلاشش را در سختگيرى نسبت به آن و آن‌چه به مصلحت اوست ، مبذول خواهد كرد . »\r\n\r\n","description":"","footnote":"","page_name":" 351 ","page_number":352},
  {"content":"\r\n . \r\n","description":"","footnote":"","page_name":" 352 ","page_number":353},
  {"content":"\r\n\r\n2574 . « نفس هيچ كس نزدش كرامت نيافت ، مگر اين‌كه دنيا در چشمش كوچك شد . »\r\n2575 . « هر كس خود را به چيزى غير از نفس خود مشغول كرد ، در تاريكىها سرگردان شد و به نابودى افتاد . » « 1 »\r\nبيان\r\nعلت اين‌كه عمل براى نفس ، منشأ كمالاتى چون خوارى دنيا ، محبت الهى و پرهيز از دنيا براى شخص مىشود اين است كه زندگى جاويد در دو عالم ، در گرو رسيدن به كمالات نفسانيه و رسيدن به اين كمالات ، در گرو انجام عمل صالح است ، چنان‌كه خداوند فرمود : « هر زن و مرد مؤمن كه عمل صالح انجام دهد ، او را به حيات طيبه زنده بداريم . » و حيات طيبه و زندگى جاويد ، جز رسيدن به حقايق توحيدى و اشراف به فطرتى كه انسان عمل كننده براى نفس بر آن مفطور است ، چيز ديگرى نيست . با تدبر در اين بيان كوتاه معلوم مىشود كه زندگى جاويد ، چگونه منشأ اين كمالات و عنايات الهى است .\r\n\r\n\r\n","description":"","footnote":"\r\n( 1 ) . نيز ، ر . ك : بخش 59 ، 78 ، 89 ، 100 ، 119 ، 198 ، 205 و 207 .\r\n","page_name":" 353 ","page_number":354},
  {"content":"\r\n . \r\n","description":"","footnote":"","page_name":" 354 ","page_number":355},
  {"content":"\r\n\r\n\r\n198 خوارى و كوچك شدن دنيا و بزرگى آخرت در نظر انسان\r\n« تا اين‌كه دنيا در نزدش خوار و در چشمش كوچك و آخرت نزد او بزرگ جلوه نمايد . »\r\nقرآن كريم\r\n2576 . « دنيا ، چيزى جز كالاى فريب نيست . »\r\n2577 . « بگو بهره‌ورى دنيا اندك و آخرت براى كسى كه تقوا پيشه كند ، بهتر است و به قدر ذرّه‌اى به شما ستم نمىشود . »\r\n2578 . « خداوند كسانى را كه ايمان آورده‌اند ، به گفتار ثابت در دنيا و آخرت تثبيت مىفرمايد . »\r\n2579 . « در آن‌چه خدا به تو داده ، سراى آخرت را جستجو كن و بهره‌ات از دنيا را از ياد مبر و نيكى كن ؛ چنان‌كه خداوند به تو نيكى فرمود . »\r\n2580 . « و اين زندگى دنيا چيزى جز بيهودگى و بازيچه نيست و محققاً سراى آخرت است كه حقيقت زندگى است . »\r\nحديث\r\n2581 . در همين حديث معراج آمده است : « اى احمد ! اگر دوست دارى پرهيزكارترين مردم باشى ، نسبت به دنيا بىميل و نسبت به آخرت علاقمند باش . »\r\n2582 . « اى احمد ! بپرهيز از اين‌كه مثل كودك باشى كه با نگاه به اشياى رنگارنگ ، آن‌ها را دوست مىدارد و به خوردنىهاى ترش و شيرين فريفته مىشود . »\r\n2583 . در صفات زاهدين : « دنيا و آخرت نزد ايشان يكى است . »\r\n\r\n","description":"","footnote":"","page_name":" 355 ","page_number":356},
  {"content":"\r\n . \r\n","description":"","footnote":"","page_name":" 356 ","page_number":357},
  {"content":"\r\n\r\n2584 . « اهل آخرت از آن زمان كه پروردگارشان را شناختند ، طعامى برايشان گوارا نبود . »\r\n2585 . « آسودگى اهل آخرت در مرگ و سراى آخرت ، آسايشگاه عارفان است . »\r\n2586 . « اهل آخرت را در اندرون ، دل‌هايى پاره پاره است و مىگويند : چه موقع از سراى فانى راحت شده ، به سوى سراى باقى مىرويم ؟ »\r\n2587 . « زاهد كسى است كه خانه‌اى ندارد كه خراب شود و خرابيش او را اندوهگين كند و فرزندى ندارد كه بميرد و از مرگش ناراحت شود و چيزى ندارد كه به خاطر از دست رفتنش غمگين شود و كسى او را نمىشناسد كه چشم بر هم زدنى او را از خدا باز دارد . »\r\n2588 . در دعاى پيامبر نسبت به زهّاد امّت : « پروردگارا ! ايشان را علمى عنايت كن كه جهل با آن نباشد . . . و به آفات دنيا و نفسشان آگاهشان ساز . »\r\n2589 . در بيان صفات عمل كنندگان طبق رضاى خدا : « هر كس وضع و كارش در دنيا اين‌گونه باشد ، ميل و رغبتش به دنيا چگونه خواهد بود و چطور دنيا را دوست بدارد ، در حالى كه مىداند تمام زندگان دنيا مىميرند و من زنده‌اى هستم كه نمىميرم . . . و بهشت و آن‌چه در آن است ، مشتاق او مىسازم . »\r\n2590 . از اميرالمؤمنين عليه‌السّلام - در صفات متقين نقل شده است : « اگر اجلى كه خداوند بر آن‌ها مقرر فرموده نبود ، روحشان از شوق ثواب و ترس عذاب يك لحظه در جسمشان قرار نمىيافت . خداوند در نفسشان بزرگ و غير او در چشمشان كوچك است . »\r\n2591 . « دنيا ايشان را مىطلبد و ايشان دنيا را نمىخواهند و ايشان را به اسارت مىطلبند و آن‌ها جانشان را فداى آزادى از دنيا مىكنند . »\r\n\r\n","description":"","footnote":"","page_name":" 357 ","page_number":358},
  {"content":"\r\n . \r\n","description":"","footnote":"","page_name":" 358 ","page_number":359},
  {"content":"\r\n\r\n2592 . « نور چشمش در آن چيزى است كه زوال‌ناپذير است و بىرغبتىاش ، در آن‌چه ناپايدار . »\r\n2593 . « به خدا قسم ! اگر تمام زمين و آسمان را به من بدهند كه با گرفتن پوست جويى از دهان مورچه‌اى خدا را نافرمانى كنم ، چنين نكنم و اين دنياى شما نزد من ، از برگ خورد شده‌اى كه در دهان ملخ باشد ، پست‌تر و بىارزشتر است . على را چه به نعمت‌هاى از بين رفتنى و لذتهاى ناپايدار ، از سستى و كوتاهى عقل و زشتى لغزش‌ها ، به خدا پناه مىبرم و از او يارى مىطلبم . »\r\n2594 . « اى دنيا از من دور شو ، عنانت را بر كوهانت انداختم ، از چنگالهايت جسته و از دامهايت رسته‌ام و از افتادن در لغزشگاههايت دورى گزيده‌ام . »\r\n2595 . « اى دنيا ! اى دنيا ! از من دور شو . آيا خود را به من عرضه مىكنى ؟ يا به من شوق دارى و طالب منى ؟ وقتت نرسد ، دور است تحقق آرزوى تو ، ديگرى را بفريب كه مرا به تو نيازى نيست ، تو را سه بار طلاق گفته‌ام كه در آن بازگشتى نيست ، زندگيت كوتاه و ارزشت اندك است و آرزويت پست . آه از كمى توشه ، طول راه ، دورى سفر و سختى و عظمت محل ورود ( قبر و قيامت ) . »\r\n\r\n","description":"","footnote":"","page_name":" 359 ","page_number":360},
  {"content":"\r\n . \r\n","description":"","footnote":"","page_name":" 360 ","page_number":361},
  {"content":"\r\n\r\n\r\n199 ترجيح خواست خود ، بر ميل شخصى و طلب خشنودى خدا\r\n« خواست مرا به هواى خود ترجيح داده و خشنودى مرا طلب مىكند . »\r\nقرآن كريم\r\n2596 . « آيا آن‌كه رضاى خدا را پيروى مىكند ، همچون كسى است كه خشم خدا را برمىگزيند ؟ »\r\n2597 . « محمد صلّى اللَّه عليه وآله وسلّم - پيامبر خداست و كسانى كه با او هستند ، بر كافران سخت گير و در ميان خود ، دوستان و رحم‌دلانند ، آن‌ها را در ركوع و سجود مىبينى كه فضل خدا و خشنودى او را طلب مىكنند . »\r\n2598 . « آن‌ها كه از سرزمين خودشان رانده و از اموالشان محروم شدند ، فضل خدا و رضاى او را طلب مىكنند و خدا و پيامبر او را يارى مىكنند و ايشان ، همان راستگويانند . »\r\n2599 . « و از مردم كسى هست كه نفس خويش را در طلب رضاى پروردگار مىفروشد و خداوند نسبت به بندگان مهربان است . »\r\nحديث\r\n2600 . در همين حديث معراج آمده است : « اى احمد ! به عزت و جلالم سوگند ! هيچ بنده‌اى براى من چهار خصلت را تضمين نكرد ، مگر اين‌كه او را به بهشت داخل نمودم . . .\r\nو دلش را از وسوسه حفظ نمود . »\r\n2601 . « اى احمد ! كاش شيرينى گرسنگى و سكوت و نتيجهء آن‌ها را مىچشيدى .\r\nپيامبر عرض كرد : پروردگارا نتيجه و ميراث گرسنگى چيست ؟ خداوند فرمود : حكمت و حفظ قلب . »\r\n2602 . « اى احمد ! خود را به لباس نرم ، طعام خوشگوار و بستر راحت مسپار ؛\r\n\r\n","description":"","footnote":"","page_name":" 361 ","page_number":362},
  {"content":"\r\n . \r\n","description":"","footnote":"","page_name":" 362 ","page_number":363},
  {"content":"\r\n\r\nزيرا نفس ، جايگاه هر بدى و رفيق هر شرى است . »\r\n2603 . « پس هرگاه بنده به يقين برسد ، برايش اهميتى ندارد كه چگونه به سر برد ؛ با سختى يا آسودگى و اين مقام اهل رضاست . »\r\n2604 . اميرالمؤمنين - عليه‌السّلام - مىفرمايد : « عقلش را زنده كرده و نفسش را ميرانده تا اين‌كه بدن تنومندش نازك گشته و دل سختش نرم شده است و نور درخشنده‌اى در دلش تابيده ، راه را برايش روشن كرده و با همان روشنايى آن را پيموده ، از درهاى متعدد عبور كرده به باب السلام و سراى امن رسيده و قدمهايش با آرامش بدن در محل امن و آسوده مستقر شده و اين‌ها همه ، به سبب آن چيزى است كه دلش را به آن مشغول كرده و پروردگارش را راضى و خشنود گردانيده است . »\r\nدعا\r\n2605 . در دعاى عرفه صحيفه سجاديه آمده است : « مرا مخصوص و يگانه بدار به آن‌چه كسى را كه به عهدت وفا كرده و جانش را در ذات تو به مشقت انداخته و در رضاى تو تلاش نموده ، يگانه و مخصوص مىدارى . »\r\n2606 . در دعاى روز عرفه امام صادق - عليه‌السّلام - آمده است : « پروردگارا ! به تو پناه مىبرم از اين‌كه دشمن را دوست بدارم يا با ولى و دوست تو ، دشمنى ورزم يا در رضاى تو خشمگين باشم يا به خشم تو راضى باشم يا حقى را باطل يا باطلى را حق جلوه دهم يا كفار را هدايت يافته‌تر از مؤمنان بدانم . »\r\n2607 . در وداع زيارت اميرالمؤمنين - عليه‌السّلام - آمده است : « پروردگارا ! دلم را با فرمانبردارى ، خيرخواهى ، دوستى و يارى نيكو و مودّت و تسليم در برابر خودت نرم كن تا از اين طريق ، فرمانبردارىات را كامل كند و به رضاى تو برسد و به واسطه رحمتت ، به ثواب نايل شود . »\r\n2608 . در مناجات شعبانيه آمده است : « پروردگارا ! تو را به خودت سوگند ! مرا به جايگاه فرمانبرداران خودت و پايگاه شايسته مورد رضاى خودت برسان ، همانا من ، قدرت راندن بديها را به سود نفسم ندارم و فايده‌اى را به آن نمىرسانم . »\r\n\r\n","description":"","footnote":"","page_name":" 363 ","page_number":364},
  {"content":"\r\n . \r\n","description":"","footnote":"","page_name":" 364 ","page_number":365},
  {"content":"\r\n\r\n\r\n200 بزرگداشت خداوند متعال آن گونه كه شايستهءمقام او است\r\n« آن گونه كه حق است ، مرا بزرگ مىدارد . »\r\nحديث و دعا\r\n2609 . در همين حديث معراج آمده است : « وقتى نام ديگران در زمرهء غافلان و بىخبران نوشته مىشود ، نام آن‌ها در زمرهء ذاكران ثبت مىشود . »\r\n2610 . « هيچ چيز به قدر چشم برهم زدنى ، آن‌ها را از خدا باز نمىدارد . »\r\n2611 . « مردم نزد آن‌ها مردگان و خداوند نزد آن‌ها زندهء كريم و بزرگوار است . »\r\n2612 . « دنيا و آخرت در نزدشان يكى است . »\r\n2613 . « در دلش هيچ وابستگى به مخلوق نمىيابم . »\r\n2614 . « اهل آخرت از هنگامى كه پروردگارشان را شناختند ، طعامى را گوارا نيافتند . »\r\n2615 . « و چشم دلش را به جلال و عظمت خود مىگشايم ، دانش خواص از خلقم را از او پنهان نمىنمايم ؛ پس در تاريكى شب و روشنايى روز با او مناجات كنم تا اين‌كه مكالمه‌اش با مخلوق و همنشينىاش با آن‌ها يكسره قطع شود . »\r\n2616 . در دعاى كميل آمده است : « به جبروتت كه بر همه چيز چيره گشته و به عزّتت كه چيزى در برابر آن پايدار نيست و به عظمتت كه تمام اشياء را پر كرده است . . . »\r\n\r\n","description":"","footnote":"","page_name":" 365 ","page_number":366},
  {"content":"\r\n . \r\n","description":"","footnote":"","page_name":" 366 ","page_number":367},
  {"content":"\r\n\r\n2617 . در دعاى عرفه امام سجاد - عليه‌السّلام - آمده است : « و همه چيز در برابر عظمت تو مطيع و در برابر عزتت ذليل است . »\r\n2618 . در دعاى روز اول ماه ربيع الثانى آمده است : « خدايا تو بخشندهء خيرى ، پس مرا شوق ديدارت و ترس از عذابت و حيا از تو و بزرگداشت خودت عنايت فرما تا دلم از تو ترسان باشد و پيكرم از تو لرزان و پهلويم از بستر دور و چشمم گريان باشد و شب و روز من از ياد تو خالى نباشد . اى رحم كننده‌ترين رحم كنندگان ! »\r\n2619 . در دعاى عرفه سيّدالشهدا - عليه‌السّلام - آمده است : « اى آن‌كه لباس هيبت خود را به تن اوليايش پوشانده تا در برابرش به استغفار و عذرخواهى بايستند . »\r\n2620 . « اى كه در كمال بهاء و روشنىاش تجلّى كرده و عظمتش همه جا را فراگرفته است . »\r\n2621 . از اميرالمؤمنين عليه‌السّلام - نقل شده است : « خداوند در جانشان بزرگ و غير او در چشمشان كوچك است . »\r\n2622 . « سزاوار است كسى كه جلال خدا را در وجودش بزرگ داشته ، به خاطر بزرگى آن ، غير خدا هر چه هست ، در نظرش كوچك باشد . »\r\n2623 . « برتر از آن است كه ربوبيّتش به احاطه دل و ديده درآيد . »\r\n2624 . « خلايق در برابر عظمت او مقهور و خوارند و دلها در برابر هيبتش مضطرب و نگران . »\r\n2625 . « سپاس خدايى را كه سپاس و ستايش را كليد ياد خود . . . و دليل بر نعمت‌ها و عظمتش قرار داد . »\r\n\r\n","description":"","footnote":"","page_name":" 367 ","page_number":368},
  {"content":"\r\n . \r\n","description":"","footnote":"","page_name":" 368 ","page_number":369},
  {"content":"\r\n\r\n\r\n201 توجه به آگاهى و احاطهء خداوند متعال\r\n« از علم و آگاهى من به خودش ياد مىكند . »\r\nقرآن كريم\r\n2626 . « او اول و آخر همه چيز و آشكار و نهان عالم و به همه چيز داناست . »\r\n2627 . « شب را در روز و روز را در شب داخل مىگرداند و او به آن‌چه در سينه‌هاست ، داناست . »\r\nحديث\r\n2628 . اميرالمؤمنين عليه‌السّلام - فرمود : « نهان‌ها را مىداند و به اندرون‌ها آگاه است ، بر همه چيز محيط و مسلّط و برتمام اشياء ، قادر و قاهر است . »\r\n2629 . « پس خداوند سبحان شما را بيهوده نيافريده و بىهدف رهايتان نكرده و در نادانى و كورى وا ننهاده است ، اعمال و نتيجه كارهاى شما را مىداند و به اسم و رسم مىشناسد . »\r\n2630 . « اى مردم ! تقواى خدا را پيشه كنيد كه اگر چيزى بگوييد ، مىشنود و اگر چيزى را پنهان كنيد ، مىداند . » « 1 »\r\n\r\n\r\n","description":"","footnote":"\r\n( 1 ) . نيز ، ر . ك : بخش 201 .\r\n","page_name":" 369 ","page_number":370},
  {"content":"\r\n . \r\n","description":"","footnote":"","page_name":" 370 ","page_number":371},
  {"content":"\r\n\r\n\r\n202 مواظبت شبانه‌روزى نسبت به حضور خداوندهنگام انجام گناه و خطا\r\n« شب و روز نسبت به حضور خداوند در صحنه گناه‌مراقب است . »\r\nقرآن كريم\r\n2631 . « اى كسانى كه ايمان آورده‌ايد ! تقوا داشته باشيد و هر نفسى بايد بنگرد كه چه چيزى از پيش فرستاده و با تقوا باشيد ، همانا خداوند به آن‌چه انجام مىدهيد ، آگاه است . »\r\nحديث\r\n2632 . ابوبصير مىگويد : به امام صادق - عليه‌السّلام - عرض كردم : فدايت شوم ، آيا شيعيان شما با شما هستند ؟ حضرت فرمود : « آرى ، اگر از خدا بترسند ، او را مواظبت كنند ، تقوا پيشه كنند ، او را فرمانبردار باشند و از گناهان بپرهيزند و اگر چنين كردند ، با ما و در درجهء ما هستند . . . »\r\n2633 . از اميرالمؤمنين - عليه‌السّلام - در پاسخ كسى كه برخى آيات را متناقض مىپنداشت ، آمده است : « امّا اين آيه كه : ايشان به بهشت داخل شده و در آن بىحساب بهره‌مندند ، پيامبر - صلّى اللَّه عليه وآله وسلّم - فرمود : خداوند عزوجل مىفرمايد : كرامت - يا مودّت - من بر كسى كه مرا مواظبت كند و به جلالم دوستى ورزد ، حتمى است كه روز قيامت وجودشان از نور و بر منبرهايى از نور مىدرخشد و بر آن‌ها لباس سبز پوشيده است . . . »\r\n\r\n","description":"","footnote":"","page_name":" 371 ","page_number":372},
  {"content":"\r\n . \r\n","description":"","footnote":"","page_name":" 372 ","page_number":373},
  {"content":"\r\n\r\nدعا\r\n2634 . در صحيفه سجاديه آمده است : « دلم را به تقواى خودت متوجه ساز . »\r\n2635 . « دلم را براى محبت خود از غير ، خالى ساز . »\r\n2636 . « دلم را براى پذيرش هدايتهاى دينت فراخى بخش . »\r\n2637 . « نسبت به تمام خطورات قلبى كه محبت تو را از دل ببرد ، به سوى تو توبه مىكنم . »\r\n2638 . « دلم را به بيزارى از زشتى بدىها ، متوجه ساز . »\r\n2639 . « دوستى دنياى پست را از دلم بركن . »\r\n2640 . « دلم را به آن‌چه نزد توست ، اطمينان بخش . »\r\n2641 . « در هنگامه نابودى عقل ، دلم را از فرمانبردارىات پُرساز . »\r\n2642 . « سلامت دل ما را در ياد و عظمت خودت قرار ده . »\r\n2643 . « ديدهء دلهاى ما را بر آن‌چه مخالف محبت توست كور ساز . »\r\n2644 . « تلاش و توجه دل و حركات اعضاى ما را ، در آن‌چه سبب كسب ثواب مىشود ، قرار ده . »\r\n2645 . « دلهاى ما را از هر ذكرى منصرف و به ياد خودت متوجه ساز . » « 1 »\r\nبيان\r\nلفظ تقوا در هر آيه قرآن‌كه به كار رفته است ، در حقيقت به مراقبه و مراتب آن اشاره مىكند و همچنان كه تقوا مراتب دارد ، مراقبه نير به حسب مراتب ايمان بنده ، داراى مراتب است و كسى كه در درجات پايين ايمان است ، مراقبه‌اش تنها در خوددارى از گناه‌بدى و انجام خوبى ها است .\r\n\r\n\r\n","description":"","footnote":"\r\n( 1 ) . نيز ، ر . ك : بخش 22 ، 137 ، 124 و 131 .\r\n","page_name":" 373 ","page_number":374},
  {"content":"\r\n . \r\n","description":"","footnote":"","page_name":" 374 ","page_number":375},
  {"content":"\r\n\r\nعباراتى كه از صحيفه سجاديه نقل شد ، به مراتب تقوا و مراقبه اشاره مىكند تا اين مراتب ، با بيان لطيف شناخته شود .\r\nاما اين بخش از حديث ، بر پايين بودن درجه ايمان چنين بنده‌اى دلالت ندارد ، بلكه در مقام بيان يكى از صفات بنده به هنگام مراقبه است و شاهد اين مدّعا ، ياء نسبت در كلمه « يراقبنى » است .\r\n\r\n203 پاك شدن دل از آن‌چه خدا ناخوش دارد\r\n« و دلش را از آن چه من ناخوش مىدارم‌پاك مىسازد . »\r\nقرآن كريم\r\n2646 . « و هر كس به خدا ايمان آورد ، دلش را هدايت كند و خداوند به هر چيزى داناست . »\r\n2647 . « و همانا از پيروان او ابراهيم است ، آن‌گاه كه دلى پاك نزد پروردگارش برد . »\r\n2648 . « كسانى كه در دلهايشان انحراف است ، براى فتنه‌جويى و طلب تأويل آن [ به دلخواه خود ، 
  ] از متشابه آن پيروى مىكنند . »\r\nدعا\r\n2649 . در دعاى امام سجاد - عليه‌السّلام - به هنگام ظهر روز شعبان آمده است :\r\n\r\n","description":"","footnote":"","page_name":" 375 ","page_number":376},
  {"content":"\r\n . \r\n","description":"","footnote":"","page_name":" 376 ","page_number":377},
  {"content":"\r\n\r\n« دلم را به فرمانبردارىات آباد كن و با نافرمانىات خوارم مساز . »\r\n2650 . در دعاى شب دوازدهم ماه مبارك رمضان آمده است : « دلم را نيكوكار و عملم را شادى بخش قرار ده . »\r\n2651 . در دعاى عرفه امام حسين عليه‌السّلام - آمده است : « تو همانى كه انوار ( معرفتت ) را در دل‌هاى دوستانت تاباندى تا اين‌كه تو را شناختند و به توحيدت نايل شدند و تو همانى كه غير خودت را از دلهاى دوستانت بيرون بردى تا جز تو را دوست ندارند و به غير تو پناهنده نشوند ، آن‌گاه كه حوادث عالم ، ايشان را به وحشت افكند ، تو يار و مونس آنانى و آن‌گاه كه نشانه‌هاى هدايت آشكار شود ، تو هدايتگرشان هستى . »\r\n2652 . در دعاى وداع ماه مبارك آمده است : « مرا آن گونه بيامرز كه دلم بدان پاك شود ، سينه‌ام گشاده گردد ، چشمم روشن شود ، كورى دلم برود و صيقل يابد و به سبب آن رضوان و بهشتت بر من واجب گردد ، اى رحم كننده‌ترين رحم كنندگان ! »\r\nحديث\r\n2653 . از اميرالمؤمنين عليه‌السّلام - نقل شده است : « دل‌هاى پاك بندگان ، محل عنايت خداوند سبحان است ؛ پس هر كس دلش را پاك كرد ، خداوند به او نظر عنايت مىاندازد . » « 1 »\r\n\r\n\r\n","description":"","footnote":"\r\n( 1 ) . نيز ، ر . ك : بخش 163 .\r\n","page_name":" 377 ","page_number":378},
  {"content":"\r\n . \r\n","description":"","footnote":"","page_name":" 378 ","page_number":379},
  {"content":"\r\n\r\n\r\n204 رهايى از شيطان و وسوسه‌هاى آن\r\n« شيطان و وسوسه‌هايش را دشمن مىدارد و براى ابليس‌در دلش راه ورود و قدرت نمايى قرار نمىدهد . »\r\nقرآن كريم\r\n2654 . « و هر كس در برابر خداوند شيطان را دوست خود برگزيند ، حقيقتاً زيان آشكارى مرتكب شده است . »\r\n2655 . « اى فرزندان آدم ! شيطان شما را نفريبد ، چنان‌كه پدر و مادر شما را از بهشت بيرون كرد . . . همانا ما شياطين را دوستان كسانى كه ايمان نمىآورند ، قرار داده‌ايم . »\r\n2656 . « اى فرزندان آدم ! آيا با شما پيمان نبستيم كه شيطان را نپرستيد و اين‌كه او ، شما را دشمن آشكار است و مرا بپرستيد كه اين راه مستقيم است ؟ به تحقيق گروه كثيرى از شما را گمراه ساخته ، پس آيا در اين امر نمىانديشيد ؟ »\r\n2657 . « ( شيطان ) گفت : پروردگارا به خاطر آن‌كه مرا گمراه كردى ، آن‌چه را در زمين است ، براى ايشان بيارايم و تمام آن‌ها را ، به‌جز بندگانى كه تو خود خالصشان نموده‌اى ، گمراه كنم . ( خداوند ) فرمود : اين راه مستقيم من است . همانا تو را بر بندگان من ، راه قدرت نمايى و نفوذ نيست ؛ مگر آن دسته از گمراهان كه از تو پيروى كنند . »\r\n2658 . « پس آن‌گاه كه قرآن بخوانى ، از شيطان مطرود به خداوند پناه بر كه يقيناً شيطان را بر كسانى كه ايمان آورده‌اند و به پروردگارشان توكل كرده‌اند ، تسلّطى نيست ؛ همانا تسلط او بر كسانى است كه او را به دوستى گرفته‌اند و نسبت به خدا شريك قائل شده‌اند . »\r\nدعا 2659 . در مناجات خمس عشر آمده است : « پروردگارا !\r\n\r\n","description":"","footnote":"","page_name":" 379 ","page_number":380},
  {"content":"\r\n . \r\n","description":"","footnote":"","page_name":" 380 ","page_number":381},
  {"content":"\r\n\r\nمىكند و شيطانى كه فريبم مىدهد ، به تو شكايت مىبرم . سينه‌ام را از وسوسه پر كرده و خطوراتش ، دلم را در برگرفته ، مرا در رسيدن به خواهش نفسم كمك مىكند و دوستى دنيا را برايم مىآرايد و بين من و فرمانبردارى و قرب به خدا ، مانع ايجاد مىكند . »\r\nحديث\r\n2660 . در همين حديث معراج آمده است : « اى احمد ! به عزت و جلالم سوگند ! هيچ بنده‌اى چهار ويژگى را براى من تضمين نكرده ، مگر اين‌كه او را به بهشت داخل كنم . . . و دلش را از وسوسه حفظ كند . »\r\n2661 . در صفات اهل آخرت : « مردم يك بار مىميرند ، ولى هر يك از اينان از شدت مجاهده با نفس و شيطانى كه در رگ و پى ايشان روان است ، روزى هفتاد بار مىميرند . »\r\n2662 . در دعا براى زاهدان امت : « و ايشان را به آفات نفس و وسوسه‌هاى شيطان بينا ساز . »\r\n2663 . « اى احمد ! بنده وقتى گرسنه باشد و زبانش را حفظ كند ، حكمت را به او مىآموزم . . . و او را به نكات ظريف دانش ، بينا مىكنم تا شيطان از هيچ راه در او نفوذ نكند و به مكر و نيرنگ شيطان و نفس ، آگاهش مىكنم تا نفسش بر او چيره نشود . »\r\n2664 . از اميرالمؤمنين - عليه‌السّلام - نقل شده است : « از دشمنى بپرهيزيد كه پنهانى در سينه‌ها وارد شده و در گوش‌ها مىدمد و نجوا مىكند . »\r\n2665 . « بپرهيزيد از دشمن خدا ؛ ابليس ، كه به درد و غصه خود با شما دشمنى كند . »\r\n2666 . « براى مجاهده با شيطان ، صف‌بندى كنيد و با مخالفت با او بر او چيره شويد ، نفس خود را پاكيزه كنيد و ( به عالم بالا ) اوج گيريد . »\r\n2667 . « براى شيطان در كار خودت بهره‌اى قرار نده و براى نفس ، راه سلطه مگذار . »\r\n2668 . « بدانيد كه خودنمايى اندك هم شرك است و همنشينى با اهل هوس ،\r\n\r\n","description":"","footnote":"","page_name":" 381 ","page_number":382},
  {"content":"\r\n . \r\n","description":"","footnote":"","page_name":" 382 ","page_number":383},
  {"content":"\r\n\r\nمايه فراموشى ايمان و حضور شيطان است . »\r\n2669 . « خداوند محمد - صلّى اللَّه عليه وآله وسلّم - را به حق مبعوث فرمود تا بندگانش را از بندگى و اطاعت بتها به بندگى خدا درآورد و از فرمانبردارى شيطان به فرمانبردارى او بخواند . » « 1 »\r\n\r\n205 حصول حب خداوند سبحان در دل‌و فضيلت‌هاى مترتب بر آن\r\n« هنگامى كه بنده چنين كند ، با قرار دادن حب خود دردلش ، او را آرامش بخشم تا اين‌كه تماماً از آن خود گردانم وآسودگى ، گرفتارى و تلاشش را همه از خود سازم و سخنش‌در بازگويى نعمت‌هايى كه بر اهل محبت خويش مخصوص‌گردانيدم ، قرار دهم . »\r\nدعا\r\n2670 . در صحيفه سجاديه امام زين العابدين عليه‌السّلام - آمده است : « بر من با عمل به آن‌چه مطلوب و مايه خشنودى توست ، منت گذار . »\r\n2671 . « طعم آسودگى از همه چيز و مشغول شدن به آن‌چه تو دوست دارى را بر من‌بچشان . »\r\n2672 . « از تو درخواست مىكنم مرا به عملى موفق كنى كه آن را دوست دارى . »\r\n\r\n\r\n","description":"","footnote":"\r\n( 1 ) . نيز ، ر . ك : بخش 26 .\r\n","page_name":" 383 ","page_number":384},
  {"content":"\r\n . \r\n","description":"","footnote":"","page_name":" 384 ","page_number":385},
  {"content":"\r\n\r\n2673 . « پروردگارا ! آن‌چه را از آن خشنودى ، براى من دوست بدار . »\r\n2674 . « ديدگان دل ما را نسبت به آن‌چه خلاف محبت توست ، كور كن . »\r\n2675 . « مرا به قرار گرفتن در مسير خلاف محبتت دچار مفرما . »\r\n2676 . « برايم در رسيدن به محبتت راهى آسان بگشا . »\r\n2677 . « دلهاى ما را با ياد خودت ، از هر يادى غافل كن . »\r\n2678 . « دلم را براى محبت خودت خالى كن و به ياد خودت مشغول نما . »\r\n2679 . « مرا از خودت به ديگرى مشغول نكن . »\r\n2680 . « همت و تلاشم را نسبت به آن‌چه براى توست ، وسعت بخش . » « 1 »\r\n\r\n\r\n","description":"","footnote":"\r\n( 1 ) . نيز ، ر . ك : بخش 4 ، 154 ، 79 ، 84 و 93 .\r\n","page_name":" 385 ","page_number":386},
  {"content":"\r\n . \r\n","description":"","footnote":"","page_name":" 386 ","page_number":387},
  {"content":"\r\n\r\n\r\n206 باز شدن ديده و گوش دل\r\n« و گوش و ديدهء دلش را مىگشايم تا اين‌كه با دلش از من‌بشنود و با آن به جلال و عظمت من بنگرد . »\r\nحديث\r\n2681 . يعقوب بن اسحاق مىگويد : در نامه‌اى از امام - عليه‌السّلام - پرسيدم : چگونه بنده پروردگارش را بپرستد ، در حالى كه او را نمىبيند ؟ حضرت مرقوم فرمود : « اى ابايوسف ! آقا و مولايى كه بر من و پدرانم نعمت بخشيده ، برتر از آن است كه ديده شود . » از ايشان سؤال كردم : آيا پيامبر - صلّى اللَّه عليه وآله وسلّم - پروردگارش را ديده است ؟ مرقوم فرمود : « خداوند متعال از نور عظمت خود ، آن قدر كه دوست داشت ، به دل پيامبرش تاباند . »\r\n2682 . يونس بن ظبيان مىگويد : مردى بر امام صادق عليه‌السّلام - وارد شد و سؤال كرد : آن‌گاه كه خدا را مىپرستى ، او را مىبينى ؟ حضرت : « چيزى را كه نبينم ، نمىپرستم . » آن مرد گفت : چطور خدايت را ديدى ؟ حضرت فرمود : « چشم‌ها با ديدن مادى او را نمىبينند ، امّا دلها به حقيقت ايمان او را مىبينند ، با حواس درك نمىشود و با مردم قابل مقايسه نيست و بدون تشبيه به چيزى شناخته مىشود . »\r\n2683 . عمروبن ابى المقداد مىگويد : از امام صادق - عليه‌السّلام - شنيدم كه فرمود : « به خدا قسم ! شما همانهايى هستيد كه خداوند درباره‌شان فرمود : « و كينه را از دلهاشان بركنديم ، برادرانه روبه روى هم بر تخت‌ها تكيه زده‌اند ، شيعيان ما داراى چهار ديده هستند : ديده‌اى در سر و ديده‌اى در دل . بدانيد كه تمام مردم چنينند ، امّا خداوند متعال چشمان شما را گشوده و ديدهء آن‌ها را كور كرده است . »\r\n\r\n","description":"","footnote":"","page_name":" 387 ","page_number":388},
  {"content":"\r\n . \r\n","description":"","footnote":"","page_name":" 388 ","page_number":389},
  {"content":"\r\n\r\nبيان\r\nدر توضيح عبارات زير آيات و روايات و بيانى دالّ بر مقصود آورده شده است : « 1 » و معناى دل در اين بخش از حديث و معنى چشم و گوش دل و معنى عبارت « تا اين‌كه به گوش از من بشنود و با دلش به جلال و عظمت من بنگرد . » بر هر كه اهل دل است و گوش فرا داده و شهود حق كرده واضح است و اينجا مجال بيان آنها نيست .\r\n\r\n\r\n","description":"","footnote":"\r\n( 1 ) . ر . ك : بخش 89 ، 104 ، 109 ، 155 ، 157 و 158 .\r\n","page_name":" 389 ","page_number":390},
  {"content":"\r\n . \r\n","description":"","footnote":"","page_name":" 390 ","page_number":391},
  {"content":"\r\n\r\n\r\n207 دشمن داشتن دنيا و امور مترتّب بر آن\r\n« دنيا را بر او تنگ گردانم و لذتها را مبغوض او كنم و ازدنيا و آن‌چه در آن است پرهيزش دهم ؛ همان‌گونه كه چوپان ، گوسفندانش را از چراگاههاى مرگبار برحذر مىدارد ، وقتىچنين شد ، از مردم به شدّت مىگريزد و از سراى فانى به‌سوى سراى جاويد سير مىكند و از خانه شيطان به خانه‌رحمان منتقل مىشود . »\r\nبيان\r\nدر توضيح بخش‌هايى از اين حديث كه درصدد بيان صفات اهل دنيا و آخرت « 1 » و نيز بخش‌هايى كه بيانگر ويژگىهاى زاهدان است ، « 2 » آيات و روايات مربوط به اين بخش ذكر شده است . « 3 »\r\n\r\n\r\n","description":"","footnote":"\r\n( 1 ) . ر . ك : فصل 13 و 14 .\r\n( 2 ) . ر . ك : فصل 18 .\r\n( 3 ) . نيز ، ر . ك : بخش 13 .\r\n","page_name":" 391 ","page_number":392},
  {"content":"\r\n . \r\n","description":"","footnote":"","page_name":" 392 ","page_number":393},
  {"content":"\r\n . \r\n","description":"","footnote":"","page_name":" 393 ","page_number":394},
  {"content":"\r\n . \r\n","description":"","footnote":"","page_name":" 394 ","page_number":395},
  {"content":"\r\n . \r\n","description":"","footnote":"","page_name":" 395 ","page_number":396},
  {"content":"\r\n . \r\n","description":"","footnote":"","page_name":" 396 ","page_number":397},
  {"content":"\r\n . \r\n","description":"","footnote":"","page_name":" 397 ","page_number":398},
  {"content":"\r\n . \r\n","description":"","footnote":"","page_name":" 398 ","page_number":399},
  {"content":"\r\n . \r\n","description":"","footnote":"","page_name":" 399 ","page_number":400},
  {"content":"\r\n . \r\n\r\n","description":"","footnote":"","page_name":" 400 ","page_number":401}
  ]