[
  {"content":"\r\nجلد اول\r\nشرح و ترجمه احتجاج طبرسى\r\nبقلم نظام الدّين احمد غفّارى مازندرانى\r\nقرن دهم\r\nبتصحيح دانشمند فاضل آقاى پاكتچى\r\nاز انتشارات كتابفروشى مرتضوى\r\nالمكتبة المرتضوية لإحياء الاثار الجعفرية\r\nتهران - ناصرخسرو پاساژ مجيدى\r\n","description":"","footnote":"","page_name":" 1 ","page_number":1},
  {"content":"\r\n","description":"","footnote":"","page_name":" 2 ","page_number":2},
  {"content":"\r\n\r\nبِسْمِ الله الرَّحْمنِ الرَّحِيمِ\r\nشكر و سپاس مر خداوندى را سزاست كه ذات كامله‌اش از صفات مخلوقين متعالى ، و حمد و ستايش بىاحصايش در خور واجب الوجوديست كه وجودش ابدى و باقى است . بلكه ذات عديم المثالش منزه و مبرا از وصف و بيان صفات ثبوتيه است كه * ( « لا تُدْرِكُه الأَبْصارُ » ) * ؛ و صفت كامله‌اش مصفى و معراست از آنچه لايق ذات پسنديده او نيست از عوارض سلبيه كه * ( « لَيْسَ كَمِثْلِه شَيْءٌ وَهُوَ الْواحِدُ الْقَهَّارُ » ) * ، بسبب ازليتش مرتقى است بدوام و بقا ، و بوسيله سرمديتش مرتفع است از زوال و فنا . و اهبى كه بوجوب الوهيتش جميع خلايق بتواتر نعم غير متناهيه‌اش رطب اللسان ، و رحيمى كه به ترادف و تتابع رحمت واسعه‌اش از ابتداى ترحم و احسان باصناف انسان همگى و تمامى ايشان بحمدش عذب البيانند ، ليكن از كثرت ايادى و عواطف و از بسيارى مواهب و عوارف بأنواع مخلوقات بسبب عدم احاطه عقول انسانى به آن يعنى اشتمال حواس ظاهرى و باطنى بكثرت آن بىشبهه و گمان تمامى بنى نوع انسان را احصاى شكر و حمدى اندك آن بيرون از حيز قدرت و امكان است ( بيت )\r\n\r\nسبحان خالقى كه صفاتش ز كبريا\r\nبر خاك عجز ميفكند عقل انبياء\r\n\r\nلهذا السنه كلامى ناطقين از بيان حمد ذات واجبش الكن ، و بيان عرفانى واصفين از اوصاف نعوت رب العالمين الحن است ( بيت )\r\n","description":"","footnote":"","page_name":" 3 ","page_number":3},
  {"content":"\r\n\r\nآنچه پيش تو غير از آن ره نيست\r\nغايت فهم تست « الله » نيست\r\n\r\nو ازينجاست حضرت نبى ايزد تعالى و تبارك قائل بعجز و فهم و درك خود در باب معرفت خالق الجن و الملك گشته كه فرمود « ما عرفناك حق معرفتك » ؛ اكتفا بر شهادت وحدانيتش نمايد كه « اشهد أن لا إله الا الله وحده لا شريك له » ، شهادتى كه وسيله ثقل ميزان حسنات ارباب معرفت و حال و سبب سفيدروئى اصحاب فضيلت و كمال در روز « * ( لا يَنْفَعُ مالٌ وَلا بَنُونَ ) * » گردد .\r\n« و اشهد أن محمدا عبده و رسوله » يعنى بر حقيت رسالت رسول مجتبى خاتم رسل و انبيا سيد و سرور اصفيا شفيع امتان در روز جزا محمد المصطفى عليه صلوات الله تعالى گواهى دهد .\r\nو همچنين اقامه شهادت نمايد بر آنكه وصى سيد الأنبياء خير الأوصياء و الأولياء امير المؤمنين على عليه التحية و الثنا بهترين اوصيا و نيكوترين اوليا وصى و جانشين رسول آخر الزمان بنص قرآن و به حكم حضرت نبى ايزد سبحان است .\r\nو عترت طاهرهء او ائمه هادين و امناى حضرت رب العالمين و حجج ارحم الراحمين بر تمامى مخلوقين و راهنمايان بطريق صدق و يقين ائمه معصومين بر سكنه زميناند ، و آن اعيان ، بىشبهه و گمان افضل از همه انبيا و مرسلين سابقيناند ، و اتمام نعمت واهب منان بجميع خلقان بواسطه تعين ذوات مقدسه ايشان بامامت و ولايت انس و جان به جهت ارتقاى كلمه شهادت و ايمان از حضرت ايزد سبحان بطفيل آن اعيان است ، و اختيار و اجتباى آن اوصياى ابرار تعطفا منه سبحانه به جهت ساير برايا محض از براى اظهار لطف و حكمت و ايضاح و اعلان عدل و رحمت او است . فلهذا استنكار و استكبار او منع اما بوسيله ارسال انبيا و تعيين اوليا نزح و دفع نمود ، و افساد خلل و زلل متمرّدان بوسيله عصمت و پاكى ذوات كامله آن اعيان قمع و رفع فرمود .\r\nو چون آن ائمه انام حفظه احكام و شرايع دين اسلام و باعث سياست و هيبت\r\n","description":"","footnote":"","page_name":" 4 ","page_number":4},
  {"content":"\r\nاهل معصيت و آثامند ، حضرت مهيمن سبحان آن هدايت اهل ايمان را از جميع ذنوب و عصيان و تمامى عيوب و نقصان پيوسته بحفظ و امان خود نگاهداشته . زيرا كه هر يك ايشان را جز ارباب تجارب و تكالب و رادع اصحاب تظالم و تواثباند چه وجود ذوات ذى الجود ايشان دافع ضرر درندگان و گزندگان از طوايف انس و جان و سبب تأديب اهل تمرد و طغياناند ، بلكه مانع همگى خلقان از دواعى خواهش شيطان و از اطاعت آن غاوى انسان است ، زيرا كه ايزد منان در هيچ زمان جميع بندگان خود را بىارشاد دلالت و برهان حجت نگذاشت ، بلكه هميشه در ميان مردمان مرشد هادى معصوم بودى كه بوساطت ارشاد خلايق از كثرت ناصر و معين پيوسته ظاهر و مشهود مىبود ؛ و هر فردى از افراد ايشان از او بفيض احكام شرايع و دين و بتعليم آداب اسلام و ايمان و ملت سيد المرسلين ميرسيدند ، يا بوسيله قلت نصير و ظهير غائب و مكتوم ميگرديد ، تا آنكه خلايق را بر حضرت رب العزت حجت و برهان در آخرت بعد از ارشاد در اين جهان خلقان را در باب عدم آن نباشد ؛ و هيچ چيز از ضروريات دين مبين بر جميع مخلوقين مشتبه و ملتبس از ميامن الطاف ايزد مقدس نشود .\r\nو اينكه حضرت ايزد تعالى تعيين انبيا و تشخيص اوليا بواسطه ارشاد و اهتداى خلق الله تعالى نمود ، و آن طايفه را در باب تعيين رئيس و حاكم براى ايشان مجوز و مرخص ننمود باعث آنست كه علم الهى محيط و محتوى و مشتمل و مبتنى است با آنكه انسان را اطلاع كما ينبغى و يليق بر حقايق اسرار ايزد خالق نيست ، زيرا كه اعيان ايشان از پيغمبران و رسولان بمضمون صدق مشحون « * ( وَما أُوتِيتُمْ مِنَ الْعِلْمِ إِلَّا قَلِيلًا ) * » بقلت علم و حال متصفاند فكيف ساير برايا دعواى فهم و ذكا توانند نمود .\r\nدليل ديگر آنكه چون حضرت عز و جل متعالى است از ارتكاب فعلى كه بذات ستوده صفات او جايز نباشد مثل تكليف بندگان بامرى كه ايشان بيشتر به آن عالم مبتدى نشده باشند محال است ، زيرا كه هر گاه حضرت إله بندگان خود را مختار گرداند\r\n","description":"","footnote":"","page_name":" 5 ","page_number":5},
  {"content":"\r\nدر باب كسى بواسطه رياست و امامت كافه انام است و حال آنكه آن بنده را علم كما هو حقه في الواقع بر تكاليف شرعيه كه مراد خالق البريه باشد نباشد ، پس احتمال آنست كه آنچه خلاف مراد رب العباد باشد بندگان را ارشاد به آن نمايد و به آن امر فرمايد .\r\nو اين پسنديده نيست ، زيرا كه آن كس تكليف انام به حق از روى تحقيق و تعيين نكرده بواسطه آنكه سابقا مهتدى به آن نشده درين صورت دو امر لازم آيد : يكى شركت بندگان ايزد سبحان تعالى با خلقان در باب تعيين نبى و ولى بواسطه ايشان ، دوم تكليف بما لا يطاق .\r\nو اين هر دو باطل است ، زيرا كه حضرت واجب الوجود تنزيه ذات و تقديس خود از صفات مخلوقين نمود ، چنان كه در قرآن ميفرمايد كه « * ( وَرَبُّكَ يَخْلُقُ ما يَشاءُ وَيَخْتارُ ما كانَ لَهُمُ الْخِيَرَةُ سُبْحانَ الله وَتَعالى عَمَّا يُشْرِكُونَ ) * » يعنى يا محمد پروردگار تو در خلق و فعل آنچه اراده كند مختار است على الخصوص در باب تعيين نبى و ولى و اصلا بندگان را كار رخصت و اختيار نيست ، زيرا كه اگر بندگان را در آن شغل اختيار باشد لازم آيد كه ايزد مختار را مانند و شريك و سهيم در اختيار باشد و حال آنكه ايزد منان منزه است از شركت خلقان بايشان چنانچه بوضوح رسيده . و نيز تقديس ذات مقدس از امر به تكليف ما لا يطاق بذريعة « * ( لا يُكَلِّفُ الله نَفْساً إِلَّا وُسْعَها ) * » نمود . و هو حسبى و نعم الموجود .\r\nبدان امانك الله تعالى كه علامة العلماء و افضل الفضلا و قدوة المجتهدين و اكمل المتقدمين و المتأخرين و اتقى فضلاء الشريعة و افحل علماء الشيعه ( ابو على الطبرسى ) سقى الله ثراه و جعل الجنة مثواه در تأليف كتاب احتجاج به اين دليل مستدل و محتاج شده گويد : سببى كه مرا بر تأليف و تصنيف اين كتاب مستطاب داشت عدول و انحراف اصحاب انكار و اعتساف و ارباب لجاج و جدال غير انصافست ، چه ايشان طريق بحث و احتجاج از براى نفى دعواى اهل جدال و لجاج را بذريعه كريمه * ( « وَلا تُجادِلُوا »\r\n","description":"","footnote":"","page_name":" 6 ","page_number":6},
  {"content":"\r\nمنكرند و قول منكرين در اين باب آنست كه حضرت نبى المستطاب و آل و اصحاب در هيچ محل و مآب متوجه جدال و لجاج و بحث و احتجاج نشدند ، و علماى شيعه نيز تجويز بحث و جدال و استعمال آن عمل نكردند ، بلكه بوثيقه آيه مذكور عمل آن را از معايب شنيعه شمرده فاعل و ساعى آن را از علماى اتقيا نشمردند ؛ ليكن من چون كتابى كه محتوى بر جواز آن عمل و مشتمل بر ذكر مجمل و مفصل آن فعل بود ملاحظه و مطالعه كردم كه زيركان معانى و بيان در محاورات علم و ادب و دقيقه‌شناسان عجم و عرب در اثبات مقدمات فروع و اصول علم دين با جمعى از اهل خلاف و ذوى الفضول از روى صدق و يقين مكالمه و مجادله فرمودند تا آنكه در آن كلام از روى حجت و الزام اثبات مطلب و مرام خود نمودند و جواب موجه كه در وجه نهى جدال در چند مقام و محالى كه از حضرت واحد متعال واقعست از روى برهان و استدلال بيان نمودند كه مراد و مفاد از نهى ايزد لا يزال در باب لجاج و جدال - و الله اعلم بحقيقة الحال - آنست كه جمعى ضعفاء عقول كه در علم و القول و مساكين اهل معرفت و حضور قاصر الدرك و الشعور كه از اثبات مطالب بر خصم غالب عاجز باشند و قدرت اتمام دليل از روى الزام و احتجاج بر خصم صاحب ابرام و لجاج نداشته باشند بايد كه سالك مسالك طريق مجادله و ناهج مناهج شيوه مخاصمه نشوند ، زيرا كه در علم راجل و از طريقه بحث غافلند ، اما جمعى از مبارزان مضمار فصاحت و بلاغت و فارسان ميدان بيان و استطاعت كه بممارست الزام و احتجاج غالب و قادر بر خصماى لجاج باشند آن طايفه محمود العاقبة بنا بر وثقيه * ( « وَلا تُجادِلُوا . . . ) * * ( إِلَّا بِالَّتِي هِيَ أَحْسَنُ ) * » از قبل حضرت رب العالمين و سيد المرسلين و ائمه معصومين سلام الله عليهم اجمعين بمقاومت خصوم و مداومت كلوم مأمور و منسوبند ، و اين معنى بر همگنان اظهر من الشمس و ابين من الامس است كه هر گاه مؤمن عالمى بر اصناف كفره لئام يا از توابع نواصب و اهل الحاد مدعين اسلام در باب اثبات دلايل امر دين و اظهار طرق شرايع سيد المرسلين و اثبات منهاج ائمة المعصومين از روى\r\n","description":"","footnote":"","page_name":" 7 ","page_number":7},
  {"content":"\r\nصدق و يقين مجادله نمايند و بر آن منكرين از روى حجج و براهين تفوق و غالب آمده بر خصماى اضلاى مبغضين دليل عدم حقيقت و رجحان طريق اختيار و ارشاد ايشان را بر آن اذلاء ظاهر و عيان نمايد ، بيشبهه آن عالم در روز حساب و شمار از عنايت و احسان ايزد غفار داخل « * ( جَنَّاتٍ تَجْرِي مِنْ تَحْتِهَا الأَنْهارُ ) * » گشته برفعت مكان و محل بر ابناى زمان خود مفتخر و مكمل گردد ، بلكه بارتقاء جاه و مقام بوسيله مرحمت مهيمن علام از ساير انام اعزاز و احترام يافته بمزيد رتبه فضل و حال و مرتبه معرفت و كمال در اقطار و اكناف زمين مشهور و منتشر گردد ، و چنين سعادت به غير عنايت صمديت هر كسى را ميسر نگردد ( بيت )\r\n\r\nاين عطيه بهر كسى ندهند\r\nحب ايشان عطاى لم يزليست\r\n\r\nبناء عليه اين بنده ذليل نيلا للثواب الجزيل در صدر اين كتاب مستطاب ابتدا نمايد بذكر و بيان فصل چندى كه منطوى و مستعمل و محتوى و مشتمل باشد بر ذكر آيات با بركات قرآن عزيز سبحان كه امر بعضى انبيا و پيغمبران بر اتمام حجت و اثبات برهان بر ارباب تمرد و طغيان نمود و آن اعيان را در آن باب تأكيد فراوان فرمود .\r\nو چون قرآن لازم الاذعان مبتنى و مشتمل است بر بسيارى از بيان اخبار احوال و فضيلت حال انبياى عاليشان و رسولان معجزنشان كه هر يك آن اعيان در ايام نبوت و ارشاد خلقان مانع ادله منكران و دافع أسئله منافقان بر دين قويم و صراط المستقيم بحجج قاهره ظاهره و براهين واضحهء باهره نمودند و بيان احوال انبيا و رسولان باحسن وجوه عيان فرمودند خصوصا حال پسنديده خصال رسول واهب متعال عليه و على آله صلوات الله الملك الفعال كه به اوضح التبيان بيان نمود ، فلهذا اين احقر شروع در ذكر مجادله آن سيد و سرور و باقى ائمه اثنا عشر عليهم صلوات الرب الاكبر نمود ، و در بعضى محل و مقام در هنگام بيان كلام معجز نظام برگزيدگان مهيمن علام ذكر كلام جماعت شيعيان آن\r\n","description":"","footnote":"","page_name":" 8 ","page_number":8},
  {"content":"\r\nائمة الانام عليهم السّلام كه حال مستدعى و مقتضى آن باشد نمايد و ليكن در اكثر محال ذكر اسانيد رجال و بيان اصحاب اقوال ننمايد ؛ مبني بر سه وجه : « وجه اول » اجماع و اتفاق همه اصحاب است در آن باب . « وجه دوم » موافقت ادله نقليه با دلايل عقليه است و عدم مخالفت هر يك از آنست با ديگرى . « وجه سوم » كثرت شهرت و تواتر آنست چنانچه در اكثر كتب و سير مذكور و در السنه و افواه مشهور است و مؤالف و مخالف را در آن خلاف نيست .\r\nبناء عليه احتياج به بيان اسناد رجال و ذكر اصحاب اقوال نيست اما در اخبار محتجه مرويه از ابى محمد الحسن بن على العسكرى عليه السّلام و التحيه چون در حد شهرت موافقت باجماع و اخبار باقى ائمة الابرار عليهم السّلام الملك الغفار ندارد با آن كه اكثر محال امثله كه در احتجاج اقوال و افعال حضرت ابى محمد الحسن العسكرى عليه السّلام مذكور ميگردد سابقا در بيان امثله و احتجاج ساير ائمة الانام عليهم السّلام مذكور و مسطور گشته ، ليكن به وسيله عدم اشتهار تمام ظهور لا كلام محتاج ببيان اسناد رجال منقوله و مرويه از حضرت امام عليه السّلام در باب لجاج و احتجاجست . فلهذا فقير جميع آنچه از آن حضرت عليه السّلام نقل و بيان مينمايد چون سند آن همه يكيست بواسطه اتحاد آن در اول جزو آن اخبار محتجه مرويه از تفسير و غيره سند خود را تا به آن حضرت يك بار بيان نمود و مكرر بيان ننمود . و استعانت ما در بيان مطلب و مقصود از حضرت مهيمن معبود است ، و هو حسبى و نعم الوكيل الودود .\r\n","description":"","footnote":"","page_name":" 9 ","page_number":9},
  {"content":"\r\nفصل\r\n\r\nذكر بيان آنچه حضرت ايزد سبحان در قرآن لازم الاذعان امر اهل اسلام باحتجاج و الزام منكرين لجاج نمود به شرطى كه جدال و لجاج باحسن وجه الزام و احتجاج باشد و سبب دفع و رفع شبهات اهل انكار و نواصب و منكرين بالجاج شود حضرت ملك تعالى جل شانه در كلام لازم الاحترام خطاب مستطاب به حضرت نبوت مآب محمد عليه صلوات الملك الوهاب نمود كه « * ( وَجادِلْهُمْ بِالَّتِي هِيَ أَحْسَنُ ) * » ( 1 ) يعنى اي محمد بايد كه مجادله تو با كفار اشرار و اهل انكار بر وجه احسن واقع گردد .\r\n\r\nيعني مجادله و مباحثه و مكالمه و مخاصمه با منكران دين و خصماى ضالين بنوعي متمشى و مبتنى گردد كه حقايق جميع ضروريات شرع متين بر طوايف منكرين واضح و مبين گشته موجب رفع و دفع شبهات آن ملاعين گردد .\r\nو نيز عز من قال ميفرمايد كه « * ( وَلا تُجادِلُوا أَهْلَ الْكِتابِ إِلَّا بِالَّتِي هِيَ أَحْسَنُ ) * » ( 2 ) تفسير كلام ايزد علام و الله اعلم بحقيقة المرام آنست كه مجادله شما اى حضرت نبى\r\n\r\n","description":"","footnote":"\r\n( 1 ) سورة النحل : 125 .\r\n\r\n( 2 ) سورة العنكبوت : 36 .\r\n","page_name":" 10 ","page_number":10},
  {"content":"\r\nالورى با اهل كتاب از نصارى اهل دغا و يهود عاقبت نامحمود و مجوس پرفسوس بايد بطريق حيله و مكر و افسوس نبود بلكه بحث و جدال و مباحثه قيل و قال با اهل عتو و لجاج محض بواسطه اثبات حق و احتجاج بود .\r\nو نيز حضرت رب العزيز در كلام لازم الاحترام در باب احتجاج حضرت ابراهيم عليه السّلام بر ارباب لجاج و لئام به حضرت نبى المستطاب نمايد كه « * ( أَ لَمْ تَرَ إِلَى الَّذِي حَاجَّ إِبْراهِيمَ فِي رَبِّه أَنْ آتاه الله الْمُلْكَ ) * » ( 1 ) و حقايق اين بيان در تفسير قرآن واضح و عيانست ، هر كرا ارادهء اطلاع بر كما هى احوال حميده خصال آن نبى ايزد متعال باشد بايد رجوع به آن محال نمايد .\r\nو نيز مهيمن عزيز حكايت از بيان حال ابراهيم عليه السّلام مينمايد كه در هنگامى كه حجت خود را بر عبده نجوم مشهور و معروف بشمس و زهره و قمر بثبوت و لزوم رسانيد و بوسيله زوال و افول و انتقال و خمول بر حدوث هر يك آن و اثبات محدث بواسطه هر يك آن بيان كرده فاطر و موجد آن را عيان نموده ، چنانچه ميفرمايد كه « * ( وَكَذلِكَ نُرِي إِبْراهِيمَ مَلَكُوتَ السَّماواتِ وَالأَرْضِ وَلِيَكُونَ مِنَ الْمُوقِنِينَ ) * » الى قوله * ( « وَتِلْكَ حُجَّتُنا » ) * ( 2 ) .\r\nخلاصه كلام آنكه اين آيات و امثال دليل بين و حجت روشن است بر جواز احتجاج بلكه نص امر است در بعضى مقام بوجوب اثبات حق از روى بحث و احتجاج بر اصحاب جدال و لجاج ، و شرح معانى و تفسير آيات بر منهاج ائمة البريات به زودى مذكور گردد .\r\n\r\n","description":"","footnote":"\r\n( 1 ) سورة البقرة : 258 .\r\n( 2 ) سورة الانعام : 75 - 83 .\r\n","page_name":" 11 ","page_number":11},
  {"content":"\r\nو از سيد البشر عليه صلوات الرب الاكبر مروى و مشتهر است كه آن نبى عدنان از لسان معجز نشان بيان نمودند كه ما به زبان هفتاد نفر از اعيان پيغمبران بر اثبات حقيت دين ايزد سبحان بر منكران ملل و اديان بحث و جدال و مباحثه از روى فضل و كمال كرديم تا حقيت اديان بر اهل انكار و طغيان از روى حجت و برهان ظاهر و عيان نموديم .\r\n\r\nاما اخبار در فضل و ثواب علماى مجادلين بر منكرين دين زياده از حد حصر و شمار و بيرون از حساب و تذكار است ؛ ليكن ما نبذى از آن بواسطه تحريض و ترغيب عالمان بر آن مذكور و بيان گردانيم :\r\n\r\nاز جملهء آن اخبار صحت آثار ، حكايت كرد و نقل روايت نمود سيد الزاهد و العالم العابد ابو جعفر مهدى بن ابى الحرب الحسينى المرعشى رضى الله عنه كه آن سيد صاحب النسب العالى و الحسب المتعالى مبين گردانيد كه حكايت نمود به من شيخ الصدوق ابو عبد الله جعفر بن محمد الدوريستى رحمة الله عليه ؛ و آن دانا نقل نمود كه حديث كرد به من پدرم محمد بن احمد رحمة الله ، و آن كامل نقل حكايت و سند روايت از شيخ السعيد ابو جعفر محمد بن على بن الحسين بن بابويه القمى رضى الله عنهم نمايد ، و آن عالم روايت كند از ابو الحسن بن محمد القاسم المفسر الأسترآبادي ، و آن فاضل نقل حكايت و سند روايت از دو بزرگ زيرك ابو يعقوب يوسف بن محمد بن زياد و ابو الحسن محمد بن على السيار نمايد ، و اين دو دانا از صلحاى شيعهء اماميه و از اتقياى اين طايفه رفيعه‌اند ، و ايشان هر دو بلا واسطه روايت كنند از حضرت ولى ايزد بارى ابو محمد حسن العسكرى عليه السّلام كه آن امام زمان فرمود كه پدر بزرگوارم حديث نمود از آباى عظام و اجداد گرام ما و آن اعيان از جدم سيد النبيين\r\n","description":"","footnote":"","page_name":" 12 ","page_number":12},
  {"content":"\r\nو سيد المرسلين اشرف ساير اولاد لؤى بن غالب محمد بن عبد الله بن عبد المطلب روايت كردند كه آن حضرت به هنگام خطاب با اعزه اصحاب از لسان معجز نشان بيان نمودند كه يتيمترين كسى كه از آباى صلبى و امهات رحمى خود منقطع گشته يتيم و بيكس و بىيار و همنفس ماند و حال او در غايت قلق و اضطراب و نهايت عسرت و انقلاب باشد ، و اصلا كسى كه مراعات حال و مراقبت احوال او نمايد از اقربا و اقوام و از اصدقا و ساير انام موجود نباشد ؛ مع هذا بانواع شدايد ايام و اصناف مشقت آلام ممتحن گردد حال او بصلاح و سداد و بانجام و استعداد ادنى و اقربست از حال يتيم منقطع از ايتام اهل ايمان كه از امام زمان خود محروم و منقطع گردد و بوساطت سوانح امور زمان و علايق و عوايق دوران يا به اغواى شيطان من كل الوجوه از فيض سعادت خدمت و ادراك شرف صحبت كثير المنفعت آن هادى زمان مأيوس گشته از استفاده و استفاضه علوم شريعت رسوم دينيه و تعليم معارف يقينيه محروم ماند ، و بر حال خود در امور ممتحنه مأمور به از شرايع دين سيد النبيين و طريقت ائمة المعصومين سلام الله عليهم اجمعين مطلع نباشد كه حكم آن بچه كيفيت و عنوانست . در اين حال اگر كسى از شيعيان ما كه عالم و دانا و عارف و شناسا بود بعلوم ما و بآداب شريعت و سلوك طريقت هدايت و ارشاد آن جاهل يتيم كه منقطع از مشاهده جمال ما و مأيوس از ادراك لقاى باقى اولياى ملك تعالى گشته در حجر او يتيم ماند و حقايق اوامر و نواهى شرعيه را كما هى نداند بيشك و خفا در روز ثواب و جزا در منازل رفيع الاعلى از هم سالكان ماست ( بيت )\r\n\r\nزهى هدايت و احسان حق زهى توفيق\r\nكه يافت جنت و گرديد با ائمه رفيق\r\n\r\n\r\nو نيز باسانيد مذكوره از ابى محمد الحسن العسكرى عليه السّلام مروى و منقولست كه جد بزرگوارم حضرت امير المؤمنين على عليه السّلام روزى با خواص اصحاب سعادت انتساب خطاب مستطاب كرده از زبان معجز نشان بيان فرمودند كه اگر عالم\r\n","description":"","footnote":"","page_name":" 13 ","page_number":13},
  {"content":"\r\nو عارف از شيعيان ما كه دانا بمراتب شريعت و شناسا بمطالب طريقت ما باشد بعضى از جهلاى احبه و ضعفاى غير مبغضه ما را كه باقصى درج عاليه علم و كمال و اسنى مدارج معرفت و حال نرسيده باشند بلكه در تيه جهل و نادانى در كمال حيرت و سرگردانى مانند و اصلا مفر و محيص از آن ظلمتكده جهالت ندانند باعث هدايت و ارشاد و سبب ارائت طريق صواب و سداد گشته آنها را از حضيض مذلت جهل با شرف اوج محل معرفت و عقل رساند و از فيض معرفت و عرفان و باستحصال علمى كه از ما بايشان از روى مرحمت و احسان رسيده بانوار علوم حقيقت رسوم مستنير و مستضىء گرداند ؛ نتيجه آن در روز حساب و ميزان دخول اعلى منازل فراديس جنان و استقرار در ارفع اماكن آنست و او را ملبس گردانند باحسن البسه نفيسه و انفس اقمشه غير رخيصه و در سر با زيب و فر او تاجى مرصع بجواهر بيشمار و لآلى آبدار باشد كه خراج آن بمراتب زياده از مال و باج تمامى اين دنيا و ما يحتاج باشد كه از اشعه نور آن اهل آن موطن منور و مزين گردند ، و حله‌اى كه در بدن آن بنده خاص الخاص ايزد مهيمن بود بيشك جمع ذخاير و دفاين دنيا و ما فيها به قيمت كمترين رشته از رشته‌هاى آن مساوى نبود ؛ و در هنگامى كه عرصات را از ورود قدوم اضاءت لزوم خود مستضىء و مستنير گرداند ؛ در آن حال بامر ايزد متعال منادى ندا كند كه اى بنده‌هاى حضرت إله واى محتاجان رحمت و مشتاقان اين درگاه بر جميع افراد رجال شما واضح و هويدا باشد كه اين همه عزت و احترام و مرحمت و اهتمام كه نسبت به اين بنده ايزد علام بوضوح و انجام رسيد به جهت آنست كه اين دانا يكى از دانايان تلامذه بعضى اهل معرفت و عرفان و شاگردان اصحاب اسلام و ايمان از علماى آل محمد صلى الله عليه و آله و سلم كه وسيلهء هدايت و ارشاد و سبب اهتداء و استرشاد بندگان حضرت خلاق العباد گشته و اين طايفه محمودة العاقبه را از خارستان تيه جهل و نادانى بگلستان فضل و دانائى رسانيد ، لهذا اين شرف و اكرام و عزت و احترام يافت .\r\n","description":"","footnote":"","page_name":" 14 ","page_number":14},
  {"content":"\r\nپس هر احدى كه مستدعى و مترقب اين مرتبه كمال و مترصد اين رتبه حال باشد بايد كه دست در دامن اطاعت و متابعت شخصى زند كه او از تيه جهل و خذلان بيرون آمده بوسيله سعادت ادراك علم و عرفان تحصيل جميع مراتب اسلام و ايمان نمايد ، و بنور هدايت و ارشاد آن مهتدى گشته از طريق تمرد و عصيان برگشته اقتداء به و اقتفاءا لاثره مستتبع همه اقوال و مستتم جميع افعال او گردد تا از حيرت ظلمتكده جهل بر گردد و او را در عرصات حساب و ميزان تا بوصول نزهت الجنان چيزى مانع ايشان نگردد ، چه ظاهر و بين و واضح و روشن است كه هر گاه شخصى در ايام حيات مستعار دنيوى متوجه تحصيل امور ضروريه اخروى گردد و در تتميم و استكمال جميع مراتب خير و احسان سعى و اهتمام فراوان نموده مستنفر از شرور منكران باشد حضرت مفتح الابواب قفل جهل از ابواب عقل او بردارد و شبهات دل او بهدايت حضرت عز و جل مرتفع و زايل گردد و همگى مطالب حال و مقاصد و مآرب كمال او را حاصل شود و به نيل امانى و آمال سرافراز گشته از تحصيل مراتب رضاى الهى غافل نشود .\r\n\r\nو نيز به همين اسناد صحيح از ابى محمد الحسن بن على العسكرى عليهما السّلام منقول و مرويست كه جد بزرگوارم سيد الشهداء ابا عبد الله الحسين عليه التحية و الدعا در محضر جمعى از شيعيان ائمه اثنا عشر عليهم صلوات الواحد الاكبر به اين كلام درر نظام صدق التيام متكلم گشته فرمودند كه هر يتيم از ايتام محبين اهل بيت طيبين و طاهرين كه از شرف صحبت لازم البهجت كثير المنفعت امام زمان بواسطهء غيبت و اختفاى ايشان از خوف التهاب و اشتعال نواير ارباب جور و عدوان منقطع و محروم ماند يا بوسيلهء محنت و مشقت مادر باب خونخواهى محبان ما از اعداى ما نتواند كه از رشحات سحاب لجه علوم شريعت حقيقت رسوم و از قطرات امطار بحار افضال طريقت لزوم آن امام معصوم متمتع و منتفع گشته رشحه‌اى كه وسيله خضارت كشتزار عبوديت\r\n","description":"","footnote":"","page_name":" 15 ","page_number":15},
  {"content":"\r\nو اميدوارى و قطره‌اى كه موجب نضارت و شادابى طاعت حضرت بارى گردد تحصيل نمايد ، در اين حال اگر كسى متكفل احوال كثير الاختلال او شود و از علوم ما آنچه به آن بنده ملك تعالى رسيده به او مواسات و احسان نمايد تا آنكه آن بنده مطيع به تعليم آداب شريعت دين مبين و تفهيم احكام طريقت ائمة المعصومين سلام الله عليهم اجمعين مستطيع و مهتدى شود در آن محل حضرت عز و جل به آن بنده متفضل از روى تفضل و استحباب به اين خطاب مستطاب سرفراز و ممتاز گرداند كه اى بنده مواسى كريم و اى لايق و سزاوار عطيه مهيمن قديم من اولى بكرم و احرى باعطاى جزا و نعمم ، زيرا كه اكرم الاكرمين و ارحم الراحمين از صفات كامله و نعوت شامله منست .\r\nدر آن حال بواسطه ايصال عطيه مال واهب بىامتنان بملايكه جنان خطاب بدينسان نمايد كه اى مسبحين ملاء اعلا و اى مطيعين امر ايزد تعالى بايد كه در منازل خير محافل بهشت برين بعدد هر يك حرف از حروف تعليم علم دين هزار هزار قصر دلنشين به جهت سكنى آن مؤمن پاك دين ترتيب و تعيين نمايند و جميع لوازم آن مكان و مشتهيات لايقهء آن از ساير مستلذات و نعيم از البسه استبرق و سندس و رضوان و حور عين و غلمان و تسنيم معين فرمايند . حسب الامر ايزد منان ملايكه جنان جميع آن را سرانجام و سامان نموده در روز جزا و ثواب خلقان آن بنده بر گزيده حضرت رحيم الرحمن را با عطاى آن و بسكناى « * ( جَنَّاتٍ تَجْرِي مِنْ تَحْتِهَا الأَنْهارُ ) * » مبتهج و شادمان گردانند .\r\n\r\nو به همين اسناد صحيحه از حضرت ابو محمد الحسن العسكرى عليه السّلام منقول و مروى است كه حضرت امام الباطن و الظاهر محمد بن على الباقر عليهما السّلام روزى با خواص تابعين اصحاب خطاب مستطاب فرمود كه اى مؤمنين مطيعين اهل بيت سيد المرسلين بدانيد كه عالمى كه در مراتب فضل و كمال دانا و بآداب شريعت سيد المرسلين شناسا باشد و از پرتو علم ظاهرش روشن و باطنش منور و مزين بود ؛ حال او بعينه در مشابهت و مماثلت\r\n","description":"","footnote":"","page_name":" 16 ","page_number":16},
  {"content":"\r\nمثل كسيست كه در شب ديجور ظلمتكده دنيا شمع افروخته در غايت اضائت و انارت با او بوده باشد كه باعث هدايت و سبب استضائت طريق مقصود او و ساير الناس گردد ، يعنى هر كه نظر بدان شمع روشن كند پى به مقصد و مأمن برد بدان وسيله دعاى خير به جهت آن مؤمن نمايد ؛ حال عالم بدان منوالست گاهى كه با او شمع نورانى از پرتو اشعه علم و دانائى بوده باشد كه ازاله ظلمت جهل و رافع تيرگى حماقت و ضجرت بود ، چه هر كه از شعاع انوار علوم حقيقت مرسوم او مستضىء و مستنير گردد از وحشت آباد ظلمت جهالت خلاص گشته از نكبت آباد اذيات كودنى و حيرت نجات يابد ، بيقين در يوم الدين آن مؤمن پاك دين از عتقا و طلقاى آن عالم متين از نار سجين است ، و حضرت واهب بىمنت و غرض آن بنده مؤمن متعوض را باضعاف مضاعفه احسان و عوض دهد بنوعى كه هر موى كه در بدن مؤمن معتق بود بمعتق ثوابى عطا كند كه بمراتب زياده بلكه افضل و ازيد باشد از صدقه صد هزار قنطار ذهب خالص پاك كه در طريق رضاى حضرت خالق الافلاك بر وجه مأمور به عز و جل مشتمل و مؤدى گردد .\r\nو صاحب صحاح اللغه ميفرمايد كه « قنطار » بنا بر روايت معاذ بن جبل و باقى اصحاب علم و عمل عبارت از يك هزار و دويست اوقيه است كه آن يك صد و بيست رطل مكه است يا مدينه على اختلاف القولين ، و گاه گفته مىشود كه قنطار پوست گاو نر است كه مملو از ذهب احمر بود كه جميع آن را در راه حضرت إله تصدق كند .\r\nو به اعتقاد بعضى از ارباب فضل و حال صدقهء آن مال به جهت آن بنده حضرت ايزد لا يزال و بال در مالست ؛ زيرا كه نظر به آنچه حضرت عز و جل براى آن بنده عالم كامل احسان بىامتنان نمايد بمراتب اكمل و افضل و انفع و اشملست از ثواب صدقه هزار هزار ركعت نماز كه در بيت الله الحرام به آن قيام و اقدام نمايد . و بنا بر حديث حضرت ختمى پناه عليه من الصلوات اذكاها و التحيات انماها يك ركعت نماز تام الشرائط و افعال كه بموافق رضاى ايزد متعال مؤدى گردد ثواب آن در مآل در هنگام عرض اعمال بنزد\r\n","description":"","footnote":"","page_name":" 17 ","page_number":17},
  {"content":"\r\nواهب بيمثال بهتر از بيست حج تامة المناسك و الافعالست ؛ و يك حج بدلايل و حجج بهتر است از خانه مملو از ذهب احمر كه همهء آن در راه خالق اكبر بمساكين و فقرائى كه مضطر باشند عطا و احسان نمايند . بناء عليه ثواب نماز و بندگى ايزد مختار بمراتب بسيار زياده از مثوبات تصدق مال قنطار باشد ، پس ثواب علماى راشد در يوم الدين كه هدايت و ارشاد جهله مؤمنين نمايند از عنايت ارحم الراحمين از حد تعداد و تعين افزون و از حساب و شمار بيرون است . « اللهم وفقنا و اياهم بالهداية و الاهتداء الى يوم الدين انك خير موفق و معين » .\r\n\r\nو نيز به همين اسناد از امام الهمام ابى محمد الحسن العسكرى عليه السّلام مشهور و منقولست كه آن حضرت فرمود كه حضرت امام الخلائق جعفر بن محمد الصادق عليه السّلام در هنگام مكالمه با اصحاب اعيان چنين بيان فرمودند كه علماى شيعيان ما مرابطين و مرتبطين باشند و در ثغر و جايى كه آن جا بيم بوده باشد از مجاورت و همسايگى ابليس نابكار و عفاريت اعوان آن مردود ايزد جبار ، و هر گاه كه آن جماعت باغيه فجار اراده خروج بر ضعفاى جهلاى شيعيان ائمة الابرار و تسلط آن ملاعين اشرار بر آن طايفه اخيار و اغواء و اضلال مؤمنين ابرار نمايند يا از نواصب معابدين اهل البيت طيبين كسى كه وسيله جدال و لجاج يا باراده اثبات و احتجاج خواهد كه جهله طايفه شيعه ما را الزام فرمايد در آن هنگام و محال از علماى مرابطين بافضل و كمال كه پيوسته همت خود بر الزام و احتجاج طوايف كفره لئام و اهل لجاج يا از بواقى انام و مدعين اهل اسلام شخص كامل فاضل با آن طايفه وخيم العاقبه از روى تفرس معرفت و حال بمباحثه و مجادله قيل و قال درآيد و رفع شبهات فاسده و أسئله كاسده باطله آن جماعت از روى دليل و حجت نمايد ، ثواب آن عالم متقى بىشبهه و بيقين در نزد حضرت رب العالمين بمراتب بسيار افضل و اكثر از ثواب مجاهدين اخيار است كه هميشه آن طايفه با كفار ترك و روم\r\n","description":"","footnote":"","page_name":" 18 ","page_number":18},
  {"content":"\r\nو خزر كه عرب آن گروه را « جبل » گويند بيقين بوسيله آن فعل مثاب و مأجور باشد ، بلكه هزار هزار مرتبه ثواب آن عالم مرابط انفع و ازيد از ثواب مجاهدين يوم الدين در شرع و آئين باشد ، زيرا كه عالم مرابط مجاهد رفع شبهات از دين محبين و دفع اذيات و بليات نواصب از مؤمنين بحجت و آئين نمايد ، و اين معنى ظاهر و عيان است كه رفع شبهات از دين ازيد ثواب است در عقبى از دفع بليات در دنيا . و الله اعلم بالاخرة و الاولى .\r\n\r\nو نيز به همين اسناد مقدم از حضرت امام الاكرم ابن جعفر الصادق موسى الكاظم عليه السّلام مروى و منقولست كه فقيه كه از شرف خدمت كثير المنفعهء ما منقطع و محروم ماند مثل يتيم از ايتام مؤمنان است كه محروم و منقطع از مشاهدت ما و از تعليم شرايع و اركان دين رسول آخر الزمان مايوس گردد ، و كسى نبود كه او را بتعليم ما هو المنقول في الفروع و الاصول معزز و ممتاز و مفخر و سرفراز گرداند و بدان وسيله او را از شر شياطين ضالين و تبعه مضلين آن رئيس گمرهان برهاند بنوعى بسبب وساوس تلبيس ابليس و اضلال اعوان آن خسيس ضال و هاوى و كاذب و خاوى نگردد ، و دست تسلط آن طايفه غاويه و جماعت باغيه از ذيل و گريبان عصمتش كشيده و كوتاه گردد ، البته آن ضال گمراه از طريق هدايت حضرت إله با تبعه و انصار در كمال قلق و اضطرار گشته در اوقات گاه و بيگاه عمرش بافسوس و بناله و آه مصروف و تباه گذرد و نامه اعمالش تيره و سياه گردد ، و اين مقدمه بر آن منحوس اصعب و اشد است از مقدمه اضلال هزار عابد زاهد كه آن ملعون ابدى و مطرود سرمدى با تبعه ضال در پى اغوا و اضلال آنها باشند زيرا كه هم و غم و اندوه و الم عابد همگى و تمامى مصروف و معطوف است از براى رهائى نفس خود به تنهائى و اصلا غم و الم ساير امم از اولاد بنى آدم ندارد بخلاف فقيه عالم كه با هم و غم رهائى نفس خود براى ساير بنى آدم محزون و متالم است به جهت\r\n","description":"","footnote":"","page_name":" 19 ","page_number":19},
  {"content":"\r\nاستخلاص ساير الناس از امم سيد ولد آدم يعنى امت نبى العرب و العجم از عبيد و اماء بلكه در فكر و ارشاد تمامى خلق الله تعالى است كه بچه نوع تمامى بنى نوع انسان را از وسوسه مكر شيطان و از حيله و فسوس مكر آن رئيس اهل طغيان آزاد و مطلق العنان و مستخلص از نوايب التهاب آتش نيران ساخته داخل فراديس جنان و مصاحب حور و غلمان گردانند ، و بواسطه همين اراده و قصد آن فقيه كامل بسيار بهتر از هزار عابد بلكه از هزار هزار عابدست « اللهم ارزقنا رتبة الكمال بمحمد النبى و الآل عليهم صلوات الملك المتعال » .\r\n\r\nو همچنين از حضرت الامام الهمام ابو محمد الحسن العسكرى عليه السّلام مروى و منقول است كه روزى امام البرايا ابى الحسن على بن موسى الرضا عليه السّلام از لسان معجز نشان بيان نمود كه در روز قيامت حسب الامر رب العزت به آن فقيه كه پيوسته در دار المشقه دنيا بعبادت و بندگى ايزد تبارك و تعالى در تمامى ساعات ليالى و ايام و همگى اوقات صبح و شام جميع اجسام و اندام و ساير جوارح خود را بالتمام بطاعت حضرت ملك العلام اشتغال دارد ملايك گرام به حكم لازم الاحترام به آن فقيه نيكو سرانجام ندا و اعلام نمايند كه : چون تو مرد نيك نام و بعبادت ما پيوسته مشغول بودى الحال خاطر از فضايح آثام و سوانح يوم القيام جمع نمودى و كفايت مئونت خود از روى فراست بردى و جد بسيار و جهد بيشمار بجاى آوردى به حكم حضرت واهب بىمنت بايد داخل جنت گردى .\r\nاينست حال عابد زاهد كه مطلب او همين رهائى نفس او بود و بس ، اما فقيه صاحب علم و عرفان كه پيوسته افاضه خير و احسان او بجميع افراد انسان بود و همت او مصروف بود به آن كه همگى و تمامى انسان را به قدر وسع و امكان از چنگ شياطين و تبعه مرده آن ظالم بىدين رهانيده بوسيله تعليم و تفهيم ساير آداب شرايع حضرت نبى الاكرم سبب\r\n","description":"","footnote":"","page_name":" 20 ","page_number":20},
  {"content":"\r\nهدايت و ارشاد جهله شيعيان و دخول جنان ايشان و تحصيل رضاى ايزد منان بواسطه مؤمنان گردد حسب الحكم قادر سبحان آن فقيه عالم را در انشاء اخروى و در منازل آن جهانى منادى ندا نمايد كه : اى فقيه عالم چون تو كفيل حال و وسيله حصول امانى و آمال ايتام محبين محمد و آل عليهم السّلام كه منقطع از شرف صحبت كثير المسرت و المنفعة آن بهترين طوايف انام عليهم سلام الملك العلام شديد چون شما باعث هدايت و ارشاد اين عباد يعنى ضعفاى محبان و مواليان ائمة المعصومين عليهم سلام الله المنان گشتيد بايد كه در موقف عرصات كه محل و مكان شفاعت خطيئات و عرض عذر تقصيرات عصات امت سيد البريات و جهله شيعيان ائمه اطهار است توقف نمائيد تا آنكه جماعتى كه از شما تعليم آداب دين مبين و احكام شرع سيد المرسلين گرفته باشند يا از كسى كه آن كس همه طرق شريعت و آداب ملت را بواسطه يا بوسائط از شما استعلام و استفهام نموده باشند شفاعت آنان را پيش نهاد همت خود گردان كه التماس تقصيرات همگى ايشان از تو مبذول و مقبول است .\r\nحسب الامر خالق اكبر آن فقيه مؤمن در آن مأمن فيضگستر توقف نموده شفاعت جمع بسيار بسيار بسيار كند تا آنكه بوسيله شفاعت آن فقيه نيكو كار جماعت بسيار و جماعت بسيار و جماعت بسيار داخل * ( جَنَّاتٍ تَجْرِي مِنْ تَحْتِهَا الأَنْهارُ ) * گردند .\r\nو لفظ « جماعت بسيار » از آن امام ابرار ده بار تكرار يافته ؛ و مراد از جماعت مذكور تلامذه بواسطه و وسايط آن عالمست كه جميع اركان دين مبين و آداب شرع سيد النبيين و منهاج ائمه معصومين سلام الله عليهم اجمعين را بجهله محبين اهل بيت طاهرين كه علوم آداب دين از آن فقيه فرا گرفته باشند يا از كسى تعليم گرفته باشند كه آن كس از فقيه فرا گرفته يا از كسى كه به دو سه واسطه از آن فقيه تعليم گرفته باشند نموده و نمايند تا روز قيامت .\r\nبناء عليه هر كه ديده بصيرت و نظر خبرت گشايد و از روى عقل و معرفت و تفرس\r\n","description":"","footnote":"","page_name":" 21 ","page_number":21},
  {"content":"\r\nو حذاقت ملاحظه و مشاهده نمايد ادراك رفعت محل عابد و عالم و عزت و منزلت آن دو سالم كند كه بچه كيفيت و عنوانست ، زيرا كه بعد از اطماع نظر و ابراح فكر مرتبه فضل و حال و مراتب معرفت و كمال هر يك بكمال وضوح و عيان رسد و ظاهر و بين گردد كه رتبه فقيه فاضل به چندين مراتب و مراحل اعلى و افضلست از عابد غير كافل .\r\n\r\nو نيز از امام الهمام ابو محمد الحسن العسكرى عليه السّلام منقول است كه پدر بزرگوار ايشان حضرت امام على النقى عليه السّلام فرمود كه بعد از غيبت كبراى قائم آل محمد حجة الهادى محمد المهدى عليه السّلام از علماى راشدين ائمة المعصومين سلام الله عليهم مؤمنى اگر مردم را به حضرت إله خواند و همه اصناف بنى آدم را برضا و خشنودى حضرت مهيمن صمدى دلالت كند و بر منكرين دين سيد المرسلين از اهل الزام و لجاج بدليل و احتجاج حقيقت جميع واجبات ضروريات دين سيد الأنبياء و منهاج ائمة الهدى را ثابت و لازم گرداند و ضعفاى عباد الله تعالى را از شبكه دام مكر و تلبيس ابليس و مريدان آن لعين خسيس رهاند يا از دام نواصب مبغضين ائمة الانام مستخلص گرداند موجود و معين نبودى هيچ احدى از بنى نوع انسان از مكر و فسوس شيطان و تبعه پر افسوس او خلاص نشدى بلكه همگى خلقان از شيعيان انس و جان مرتد گشته در سلك ربقه اهل طغيان منخرط شدندى ، ليكن وجود و افر الجود آن ارباب فضل و حال و اصحاب معرفت و كمال وسيله صيانت و محافظت دين جهله شيعيانست ، و اين طايفه علماى تبعه ائمة الهدى زمام قلوب ضعفاى اهل شيعه را بيد قدرت علم و معرفت و محافظت كنند چنانچه صاحب سفينه و مالك كشكول چوبينه در هنگام تلاطم بحر مواج و تراكم قطرات سحاب ذى افواج در حفظ و حراست سكنه آن سعى فراوان و جهدى بىپايان نمايد تا كشتى او از غرقاب طوفان در صحت و امان ماند .\r\nبر متفطن عارف و زيرك معارف واضح و لايحست كه چنانچه كشتى كه بوسيله\r\n","description":"","footnote":"","page_name":" 22 ","page_number":22},
  {"content":"\r\nمحكمى آلات و ساير ما يحتاج ضروريه آن از اخشاب و احبال و شراعيه و بادبان در غايت رصانت و نهايت متانت بود و كشتيبان نيز با جميع خدمه ايشان در كمال فراست و حذاقت بر كار سير و سلوك آن بحر بىپايان باشند بتحقيق و يقين سكنه آن جهاز از احسان مهيمين بىنياز در هنگام سير نشيب و فراز از خوف غرق طوفان بجمعيت خاطر سرفراز و ممتاز گردند و آنها را از عنايت ايزد منان ترس و خوف ظاهر و عيان نباشد .\r\nهمچنين اگر كسى در كشتى ولايت و امامت اهل بيت عليهم التحية و التسليم ساكن و مقيم گشته بتعليم جميع آداب دين قويم و احكام شرع مستقيم عزم خود را تصميم نمايد و خلاف شرع را بر آن تقديم ننمايد ، بلكه همگى لوازم دين را از ائمة المعصومين سلام الله عليهم اجمعين يا از علماى راشدين فرا گيرد و اصلا خلاف آن مذهب پيش نگيرد بيقين در يوم الدين مواصلت غلمان و حور عين و ادراك نعيم و بشرب كوثر و تسنيم مستفيض و مستقيم گشته از شعلات نواير جحيم و شرب ماء الحميم و تعذيب عذاب الاليم محفوظ و سليم گردد .\r\nو اصل اين كلام صدق التيام مأخوذ است از قول سيد البشر عليه سلام الله الاكبر كه\r\n« مثل اهل بيتى كمثل سفينة نوح من ركب فيها نجى و من تخلف عنها غرق » زيرا كه تعليم از علماى راشدين خواه بواسطه و خواه بوسايط همان تعليم از ائمة المعصومين صلوات الله عليهم اجمعين است .\r\nو نيز ابو محمد الحسن العسكرى عليه السّلام از پدر بزرگوار خود على النقى ابن محمد التقى عليهما السّلام نقل نمود كه آن حضرت فرمود كه علماى شيعه ما كه در دار دنيا ضعفاى محبان و مواليان ما را حافظ و معين از روى حق و يقين در تعليم علم دين باشند تا ايشان از شر وسوسهء شيطان در حفظ و امان رحيم الرحمن مانند و از الزام نواصب لجاج و اهل اديان بدليل و احتجاج عاجز و محتاج نمانند ، در\r\n","description":"","footnote":"","page_name":" 23 ","page_number":23},
  {"content":"\r\nروز قيامت از روى شرف كرامت هر يك آن عالم صافى عقيدت صوفى طويت چون به جهت استيفاى اجر و عمل طاعت و اخذ جزاى فعل عبادت داخل صحراى قيامت با كمال شرف و عزت گردد در آن حالت از عنايت حضرت ايزد غفّار از ازهار انوارشان تاجهاى ايشان ساطع و اشعه آن از وجوه خير شكوه ايشان لامعست ، چه بر سر هر يك ايشان تاج از نور و بها باشد كه شعاع نور آن بر تمامى عرصات قيامت و اطراف آن كه مسير سيصد ساله راهست محتوى و مشتمل گردد انوار آن تاجها همگى اطراف و حوالى آن مكان را مستضىء و مستنير گرداند ؛ در آن هنگام هر يتيمى از ايتام كه احدى از آن علما در دار دنيا كفيل حال و اهتمام احوال او نموده و بوسيلهء تعليم و تفهيم او را از ظلمت جهالت و از حيرت تيه غفلت بيرون آورده ارشاد و هدايت آن يتيم كرده باشد البته هر يك از ايشان بشعبه انوار فيض آثار آن اعيان منشعب گشته آن ارباب فضل و عرفان در منازل عاليه جنان و در محافل متعاليه آن مكان همگى ايتام شيعيان را رفيق شفيق شده بمنازل رفيعه كه بواسطه ايشان معد و معين گشته فرود آرند .\r\nيعنى در جوار و همسايگى استادان ابرار و متعلمان اخيار ايشان بلكه در محضر ائمة الاعيان عليهم سلام الملك المنان نزول كنند ، زيرا كه چون آن شيعيان مطيع خواهندگان ايشان در دار دنيا بودند لهذا بسكنا و استقرار آن منازل رفيعه مبتهج و شادمان گردند ، و هيچ احدى از نواصب و اهل عدوان باقى نماند بعد از وصول شعاع آن نور تاجهاء تيجان بايشان الا آنكه همگى ابصار ايشان از حليه نور و ضياء انطفا و نقصان پذيرد و بعد هذا هرگز فروغ نور و ضيا نگيرد يا آنكه بسام يا باجل مسمى و بلا بميرد ، بلكه آن ناصبى به گوش اصم و به زبان اخرس و ابكم شده حواله لهيب نيران گردد كه لحظه فلحظه آن شعلات نيران حمله فراوان بر هر يك ياغيان آرند تا جميع ايشان را دفع و رفع كنند بزبانيه يعنى بفرشتگان مالكان دوزخ\r\n","description":"","footnote":"","page_name":" 24 ","page_number":24},
  {"content":"\r\nتا بسوختن نار سواء الجحيم و تعذيب عذاب الاليم دايم و مقيم باشند .\r\n\r\nو نيز ابو محمد الحسن العسكرى عليه السّلام ميفرمايد كه از محبان حضرت نبى الورى محمد مصطفى عليه سلام الله تعالى از مساكين علم كه قدرت بر احتجاج و الزام اهل لجاج و ابرام نداشته باشند در آن حال اگر چه مواسات و احسان اهل علم بمعرفت و كمال ايشان شود بمراتب بسيار آن افضلست از احسان و اعطاى فقراء اهل ايمان بثروت مال ، زيرا كه مال در معرض فنا و زوالست و علم و كمال باعث عز و اجلال نزد لا يزال و بيزوالست .\r\nو مساكين محبين عبارت از جميع مؤمنين مطيعين است كه ساير اعضا و جوارح ايشان در طاعت و عبادت ايزد سبحان در غايت استقرار و اطمينان باشد ، و نيز دست تسلط بمال خلقان نگشايند و در هيچ زمان از فرمانبردارى رحيم الرحمن تفريط و تمرد ننمايد ، ليكن از مقاتله و مقابله دشمنان ايزد منان كه بايشان سر زنش در دين و ايمان كنند بوسيله عدم علم و حال ضعيف و ناتوان باشند و نتوانند كه از روى فضل و كمال دفع مباحثه قيل و قال آن طايفه ضال نمايند .\r\nفلهذا آن منافقان بىايمان اهل ايمان را در علم و عرفان سفيه و نادان دانند ، در اين صورت اگر مؤمن عالم بفقاهت و دانائى خود تواند كه ازاله مسكنت و احتياج جهلاى اهل ايمان بتعليم آداب ضروريه دينيه و تفهيم معارف يقينيه نمايد و ايشان را قوى و مسلط گرداند تا آنكه بر آن نواصب باغيه مظهرى المخالفه و بر شياطين و تبعه طاغيه آن ملاعين مضمرى العداوة بمباحثه و مجادله از روى احتجاج و حال يا بطاعت و عبادت ايزد متعال فايق و غالب آمده همگى و تمامى آن طوايف را از افساد دين رب - العالمين بگريزاند و ايشان را بعداوت و دشمنى اولياء سيد المرسلين و ائمهء طاهرين بنمايد .\r\nيعنى شايد در اين حال حضرت محول الاحوال مسكنت عجز و اختلال بشياطين\r\n","description":"","footnote":"","page_name":" 25 ","page_number":25},
  {"content":"\r\nبسعى آن مؤمن و اصحاب اضلال او حواله نموده و آن طايفه وخيم العاقبه را از اضلال مطيعين سيد المرسلين و محبين ائمه معصومين سلام الله عليهم اجمعين مأيوس و عاجز گرداند ، بر آن مؤمن بامر حكم رسول امين واجبست كه در آن باب سعى فراوان نمايد .\r\nو اين حكم و قضاء ايزد منان از روى تعطف و احسان از زبان معجز نشان نبى الانس و الجان حكم از روى حق و برهانست و اصلا خلاف در آن بين و عيان نيست .\r\nو از ابى محمد الحسن العسكرى عليه السّلام منقول و مرويست كه حضرت امير المؤمنين على عليه السّلام فرمود كسى كه مسكين در علم دين و ضعيف در معرفت آداب شرايع سيد المرسلين و منهاج ائمة المعصومين سلام الله عليهم اجمعين باشد ، در اين حال اگر مؤمن عارف بحقايق شرعيه دين او را بتعليم و تلقين بر ناصبى مخالف دشمن حضرات ائمه هادين قوى و مسلط گرداند بنوعى كه بر الزام باحتجاج آن مبرم لجاج قادر و توانا گردد و در هنگام بحث و لجاج بعجز و سكوت عاجز و محتاج نگردد ، حضرت ايزد داور بعد از فوت آن مؤمن نيكو سير در قبر در وقت حضور نكير و منكر و پرسش حقايق معرفت مهيمن اكبر و شناخت نبوت حضرت پيغمبر و ولايت ائمه اثنا عشر او را متحير و مضطر نگرداند ، بلكه باعلان و تلقين همگى حقايق آن مطلع و مخبر گرداند تا آنكه در جواب نكير و منكر گويد : كه حضرت ذو المنن موجود و پروردگار منست ؛ و حضرت خير البشر نبى و پيغمبر و سيد سرور و امير المؤمنين على امام و ولى داور و وصى نبى من ، و ائمه اثنا عشر امامان دين منند ، و كعبه قبله من ، و قرآن سبب بهجت و عدت منست ، و ساير مؤمنين در آخرت برادر طريقت منند .\r\nچون كلام آن مؤمن نيكو سرانجام به اين محل و مقام رسد حضرت واهب علام او را بمنادى و ارشاد اعلام نمايد كه اى بندهء لايق الاعزاز و الاحترام چون دلايل دين خود\r\n","description":"","footnote":"","page_name":" 26 ","page_number":26},
  {"content":"\r\nبر هر يك از اين ملكين گرام بالتمام از روى حجت ثابت و اتمام كردى به همين وسيله مراتب منزلت منازل عاليه جنت به تو بتعليم اين برهان و حجت واجب و مرحمت شد ، بايد به اناخت و استراحت در قبر با كمال سرور و بهجت ساكن گشته ساعت فساعت بل لحظه بلحظه مترصد و منتظر عنايات بيغايات حضرت واهب العطيات بوده باشى كه عما قريب بوصول نعيم جنان و بمواصلت حور و غلمان در منازل عاليه جنان مخلد و جاويدان خواهى شد ، در آن هنگام حسب الامر ايزد علام مدفن و مسكن او متحول بكمال وسعت و انزه از رياض جنت گردد و بسبب اين احسان آن مؤمن در آن مكان ملول و حيران نگردد بلكه مبتهج و شادمان گردد .\r\n\r\nو نيز از ابو محمد الحسن العسكرى عليه السّلام مشهور و مرويست كه حضرت سيدة نساء العالمين فاطمه بنت خير المرسلين عليها صلوات ارحم الراحمين در هنگام مرافعه دو زن يكى مؤمنه و ديگرى معانده در باب امر دين كه با هم منازعه و مجادله مىنمودند آن حضرت عليها السّلام ابواب حجت بر آن مؤمنه مفتوح و عيان گردانيد تا آنكه مؤمنه بر معانده مستظهر گشته بدان وسيله بغايت الغايه مبتهج و شادمان گرديد و آن معانده در نهايت حزن و ملال و قلق و اختلال گشت ، در آن حال حضرت فاطمه عليها السّلام خطاب مستطاب به آن مؤمنه مستظهره نموده فرمود كه يا فلانه فرح ملايكه گرام بزيادتى و استظهار تو بر آن معانده بسيار بسيار زياده از فرح و سرور و بهجت و حضور تست ، اما حزن شياطين و مريدان آن لعين بسبب حزن آن معانده حزين از تو بغايت اشد و اصعب و اكثر و اتعب است .\r\nدر آن محل حضرت عز و جل خطاب مستطاب بملائكه حمله ثواب كرده كه چون فاطمه بنت خير المرسلين عليها سلام الملك الوهاب بر اين مسكينه عاجزه ابواب علم و معرفت بموجب امر و خشنودى مهيمين سبوح مفتوح ساخته باعث بهجت\r\n","description":"","footnote":"","page_name":" 27 ","page_number":27},
  {"content":"\r\nسرور آن مؤمنه گرديد بايد كه براى سكناى ايشان در اعلى منازل جنان هزار هزار بار زياده از آنچه به آن حضرت در جنت سابقا معين و مرحمت گشته الحال باضعاف مضاعفه آن واجب و عيان دانسته مقرر گردانيد ، بلكه اين سنت سنيه را ممتد و مستمر دانسته بواسطه هر كسى كه بابى از علم معرفت به جهت مسكين اسيرى كه محتاج بعلم و كمال بواسطه دفع خصم ضال لجاج باشد مفتوح و منشرح گرداند ؛ تا آنكه آن كس بر آن خصم ناكس مخاصمه و مجادله نمايد و بوسيله مزيد علم و دانائى بر او غلبه كرده مستولى شود به جهت او نيز مثل هزار هزار بار از آنچه بعد از حضور عرصات و محشر از براى او بيشتر در منازل عاليه جنان معين و مستمر گشته الحال اضعافا مضاعفة كثيرة در آن مأمن معين و مقرر گردانيد و او را بدواعى و خواهش نفس و ساير مشتهيات و مستلذات * ( ما تَشْتَهِيه الأَنْفُسُ وَتَلَذُّ الأَعْيُنُ ) * محروم و مأيوس نگردانيد ، زيرا كه امداد و اعانت تعليم علم دين موجب اضعاف مضاعفه ثواب در روز واپسين است و الله اعلم .\r\n\r\nو نيز از ابى محمد الحسن العسكرى عليه السّلام منقول و مرويست كه مردى هديه برسم ارمغان به خدمت امام زمان حسن بن على عليهما السّلام آورد آن حضرت گفت :\r\nاى عزيز ترا در عوض هديه اختيار دو چيز است ازين هر دو هر كدام كه پيش تو عزيز و با اكرامست اختيار نمائى : يكى آنكه بدل هديه بيست بار ضعف بيست هزار درهم به تو دهم ، يا آنكه در عوض آن بابى از علم و عرفان از مزيد كرم و احسان بر تو مفتوح گردانم كه بوسيله آن از روى الزام و احتجاج قهر و غلبه بر فلان ناصبى لجاج كه در ده تو ساكن و مقيم است نمائى تا آنكه ضعفا و مساكين علم و معرفت اهل آن قريه را از دست تسلط و زيادتى او خلاص گردانى و اگر اختيار بيكى كنى از مزاياى احسان و اكرام خود اين هر دو نوع مرحمت و شفقت به تو نمايم و الا اگر اين اختيار را بواسطه امرى از امور خفيه مثل تقيه نيكو ندانى ترا اختيار در هر يك از آن دو كارست هر كدام را خواهى\r\n","description":"","footnote":"","page_name":" 28 ","page_number":28},
  {"content":"\r\nاراده و اختيار نمائى .\r\nمؤمن مهدى از روى فدويت و نيكو بندگى معروض گردانيد يا ابن رسول الله پدر و مادرم فداى تو باد زيادتى ثواب آخرت براى من در قهر و غلبگى من بر آن ناصبى اهريمنست چه رهانيدن جماعت ضعفاى آن مأمن از دست تسلط و تعدى آن متمرد حضرت مهيمن نزد من به قدر بيست هزار هزار درهمست .\r\nآن حضرت فرمود كه بلكه زيادتى آن بيست هزار هزار مرتبه اكثر از دنيا و جميع ما فيها است . آن مؤمن بعد از استماع اين سخن از آن امام زمن گفت : پس من چرا چيزى كه از آن ادون باشد اختيار نمايم و آنچه افضل و احسن بود اختيار ننمايم كه آن عبارت از كلمه‌ايست كه بوسيله آن قهر و غلبه نمايم بر جميع دشمنان الله تعالى و ايشان را از اولياى حضرت رب العلى دور و مهجور گردانم .\r\nدر آن هنگام حضرت امام الانام عليه التحية و السّلام فرمود كه الحال اختيار كار نيكو كردى بعد از آن آن حضرت عليه السّلام او را تعليم آن كلمه نمود و صاحب علم و عرفان را با عطاى احسان بيست هزار درهم نيز مالك مال فراوان گردانيد .\r\nچون آن مرد از خدمت آن حضرت عليه السّلام بنزد آن ناصبى متمرد آمد و آن مبرم و مبغض لجاج را باثبات دليل و احتجاج الزام داد و آن خبر به آن امام الجن و البشر رسيد بعد از آنكه آن مؤمن بشرف خدمت آن سرور مشرف شد آن حضرت عليه السّلام گفت : اى عبد الله هيچ احدى را در سودا و معامله و در مبايعه و مرابحه نفع و سود حاصل مثل سود تو نبود ، و نيز هيچ كسى از دوستان خاندان كسب مثل كسب تو ننمود ، زيرا كه ترا در اين سودا و اكتساب چند نوع منافع از روى حساب و كتاب حاصل گشت :\r\nاول درستى و اخلاص بندگى حضرت مهيمن صمدى ، دوم مودت نبى و ولى يعنى محمد و على عليهما السّلام ، سوم محبت اولاد طيبين و طاهرين از آل اين دو برگزيده ايزد متعال ؛ چهارم دوستى ملايكه مقربين حضرت رب العالمين ، پنجم دوستى برادران\r\n","description":"","footnote":"","page_name":" 29 ","page_number":29},
  {"content":"\r\nمؤمنين از تبعه ائمة المعصومين سلام الله عليهم اجمعين .\r\nبلكه بوسيله اين فعل و عمل بعدد هر مؤمن و كافر كسب خيرى نمودى كه هر يك آن افضل از دنيا و ما فيهاست بهزار مرتبه ( مصرع ) « گوارنده بادت گوارنده بادت » و الله اعلم .\r\n\r\nو نيز از حضرت ابو محمد الحسن بن على العسكرى سلام الله عليهم اجمعين منقول و مرويست كه حضرت الامام الناطق جعفر بن محمد الصادق سلام الله عليه فرمود كه مؤمن عالمى كه همگى قصد و همت و تمامى داعيه تهمت او در تحصيل مراتب علم و حال و تكميل معرفت ايزد متعال و شناخت خصايص آداب شريعت نبى و طريقت آل او عليهم صلوات الملك الفعال محض به جهت كسر مرتبه عزت و اعتبار نواصب ضال مدعيان دانش و كمال و دفع زيادتى ايشان از محبان و مواليان آل ما اهل البيت عليهم سلام الواحد المتعال بوده باشد بلكه داعيه‌اش بالتمام كسر همگى اوضاع آن جمع لئام در تمامى ساعات ليالى و ايام و ساير شهور و اعوام بنوعى بود كه هر چه طوايف ايشان در دار الغرور جهان خواه ظاهر خواه پنهان احداث كرده باشند با جميع آن را بر هر فرد از افراد بنى نوع انسان مبين و منكشف ساخته عيوب و نقايص ايشان را بر همه عالميان واضح و عيان گرداند تا بدين وسيله و سبب تعظيم امر دين حضرت محمد سيد المرسلين صلى الله عليه و تكريم آل او ائمة المعصومين رضوان الله عليهم اجمعين بر جميع مخلوقين روشن و مبين گردد ، بناء عليه حضرت ايزد سبحان بعوض اجر و پاداش آن ساير ملايك جنان را به جهت بناى مكان آن مؤمن صاحب عرفان معين گرداند كه پيوسته در آن دار السرور به جهت او بناء دور و قصور نمايند ، و بعدد هر حرف از حروف كلمات دلايل و حجج كه در هنگام ابرام و لجاج آن ناصبى و باقى اعداء حضرت ملك تعالى بواسطه اثبات احتجاج به آنها محتاج گشته مذكور\r\n","description":"","footnote":"","page_name":" 30 ","page_number":30},
  {"content":"\r\nكرده باشد ، و بواسطه او اكثر از عدد اهل دنيا در دار عقبى به جهت سرانجام مهام اخرويه او از بناى دور و قصور و ترتيب ساير مشتهيات از غلمان و وصايف و حور و باقى مستلذات از فواكه و لحوم طيور ايزد متعال ملايكه بسيار با كمال قوت حدس و شعور مخلوق و معين گرداند كه اگر يكى از آن ملايكه كرام عظام اراده رفع طبقات سبعه افلاك يا نزع سبعه طبقات اجرام خاك نمايد برو بغايت سهل و آسان باشد ، بلكه قوتش بر آن زيادتى كند . پس از اينجا معلوم مىشود از كثرت ابنيه و دور و قصور و بسيارى نعمت و سرور با وصايف و حور غير محصور هيچ احدى را ممكن و مقدور حصر آن اشياى نامحصور به غير حضرت رب غفور نيست و الله اعلم بالصواب .\r\n\r\nو نيز ابو محمد الحسن بن على العسكرى عليه السّلام گفت كه حضرت امام الورى ابو الحسن على بن موسى الرضا عليه السّلام فرمود كه از محبان و مواليان ما كسى كه خواهد چيزى بواسطه ذخيره روز فقر و فاقت و ذلت و مسكنت آخرت بگذارد تا باشد كه در عقبى بفرياد او رسد هيچ چيز بهتر از آن نيست كه او در دار دنيا بفرياد مسكينى از محبان ما رسيده او را از دست ناصبى دشمن خدا و رسول و ائمة الهدى خلاص ساخته باشد ، زيرا كه بعد از تجرع جام موت بامر حى الذى لا يموت چون آن مؤمن را از قبر برانگيزانند صفوف ملايكه گرام از كنار قبر آن نيكو سرانجام تا بموضع و مقام جنان كه محل سكناى آن برگزيده ايزد علام است او را با جنحه خويش برداشته مرحبا گويان مترنم و متكلم به اين سخنان مرحمت نشان باشند كه ( مصرع ) .\r\nگوارا باد عيشت اى نكونام و اى متعصب ائمه اخيار و اى دافع كلاب موذيه از جماعت شيعيان ابرار اين جزا و پاداش عمل نيكوى تست كه در دار دنيا با آن مسكين محتاج علم و معرفت از محبين ما\r\n","description":"","footnote":"","page_name":" 31 ","page_number":31},
  {"content":"\r\nبه عمل آوردى كه و * ( « هَلْ جَزاءُ الإِحْسانِ إِلَّا الإِحْسانُ ) * » .\r\nو نيز حضرت ابو محمد الحسن بن على العسكرى عليه السّلام در هنگامى كه قوم ما از محبان و مواليان محمد و آل عليهم سلام الله الملك الفعال بمجلس بهشت آئين ارم تزئين آن خلاصه اولاد سيد المرسلين حاضر شدند جمعى از تلامذه مستفيدين علم آن و ارث علوم ائمة المعصومين رضوان الله عليهم اجمعين بسمع شريف رسانيدند كه از نواصب شخصى با كمال حقد و تعصب در جوار و همسايگى ما است و هميشه مرا آزار و ايذا مىرساند بوسيله حجت و برهان ترجيح و تفضيل اول و دوم و سوم بر حضرت امام اكرم امير المؤمنين صلى الله عليه و سلم و از روى حجج و براهين دلايل ناتمام را به اعتقاد خود بر من تمام مىكند و مرا قدرت خواب بحث و جدال و الزام او از روى فضل و حال نيست .\r\nآن حضرت فرمود كه وقتى كه آن جماعت ضال اجتماع در يك محل از محال نموده شروع در قيل و قال نمايند بايد كه به آن مجمع مرور و عبور فرموده آنچه از من استماع مينمائى به آنها بشنوانى ، زيرا كه به مجرد مرور تو آنجا آن جمع منافق از تو طلب جواب كلام سابق خواهند كرد في الفور بايد كه در تكلم آئى و صاحب ايشان كه به اعتقاد آن طايفه اعلم آنها است الزام نمائى و تيز زبانى او را شكسته از آن مجمع بعد از الزام و احتجاج آن مبرم لجاج را انهزام و اخراج فرمائى و براى آن ناصبى بي تميز هيچ چيز از سخنان ناستيز باقى نگذارى .\r\nچون تلميذ آن امام الاعلم العزيز استماع جواب باصواب اعتراضات آن نواصب لئام از حضرت امام الانام عليه الصلاة و السّلام نمود با بعضى از اصحاب حاضر آن محل و مقام كه مجمع آن طايفه تيره سرانجام بود شدند و با صاحب ايشان كه به اعتقاد آن جماعت اعلم و افضل همگى آنها بود شروع در مكالمه و مجادله نمود و از روى حجت\r\n","description":"","footnote":"","page_name":" 32 ","page_number":32},
  {"content":"\r\nو برهان او را ملزم و ساكت فرمود كه بمضمون صدق مشحون « * ( فَبُهِتَ الَّذِي كَفَرَ ) * » اصلا قدرت تكلم و تفكر نداشت و ندانست كه در مكان و مكين آسمان يا در زمين است و جميع از صواحب و اعيان اهل ايمان كه در آن مكان مصاحب شاگردان امام زمان بودند گفتند : يرحمك الله تعالى يا فلان كه از الزام دادن تو اين طايفه متمرده اعداى خاندان را فرح و سرور نه چندان بر ضماير و خواطر مؤمنان حاصل و عيان گشت كه به غير حضرت رحيم الرحمن علم بحصر و احصاى آن ممكن و ميسر احدى از اهل ايمان باشد ، و آن ناصبى ملزم و تبعه او از متعصبين مبغضين را ده برابر بهجت و سرور با حزن و غم و اندوه و الم مستولى گشت .\r\nچون آن شاگرد مراجعت به خدمت امام الانام عليه السّلام نمود و حقايق سانحه را بالتمام معروض و بيان فرمود آن حضرت عليه السّلام از لسان صدق نشان بيان نمودند كه امروز طرب و فرح كه در آسمانها است بسبب شكست اين دشمن خدا و رسول بمراتب بسيار بسيار زياده از مسرت و سرور شما جماعت ابرار و اخيار است ، و اندوه و غم و حزن و الم كه در پيش ابليس خسيس و تبعه مرده آن لعين پر تلبيسست بسيار بسيار بيشتر از بهجت و سرور شما و مسرت ملايكه آسمانها است ، و جميع ملايك سبعه سموات و ملايكه حجب و فرشتگان كرسى بر آن مؤمن شكنندهء آن ناصبى فريبنده صلوات و درود پسنديده فرستادند ، و مهيمن معبود نيز دعاى همه آنها را قبول نمود ، بناء عليه ذروهء مكان او را بغايت وسيع و مكرم و درجهء نوالش را در كمال رفيع و معظم گردانند و همان طوايف ملايكه گرام ايزد علام آن ناصبى مكسور مهجور عدو الله را بلعن ملبس و مستور نمودند و حضرت عزت نيز قبول لعنت بر آن قوم بىحجت فرمود .\r\nفلهذا عذاب آن جمع كذوب بدبخت را طويل و حساب آنها را بغايت سخت و وبيل گردانيد ؛ و به همين وسيله پيوسته و مستمر در نار سقر مكين و مستقرند .\r\n","description":"","footnote":"","page_name":" 33 ","page_number":33},
  {"content":"\r\nفصل ذكر بيان احتجاج حضرت نبى الوهاج بر اصحاب ابرام و لجاج از يهود و نصارى و دهريه و ثنويه و مشركين عرب و الزام همهء آنها باحتجاج\r\n\r\nاز حضرت ابو محمد الحسن بن على العسكرى عليهما السّلام منقول و مرويست كه روزى در مجلس سامى و محفل گرامى امام ناطق جعفر بن محمد الصادق سلام الله عليه نهى مطيعين از مباحثه و مجادله در دين ميكردند ، چون اين كلام بسمع شريف آن امام الانام عليه السّلام رسيد فرمود كه نبى مكرم صلى الله عليه و آله و سلم و امير المؤمنين و باقى ائمه معصومين سلام الله عليهم اجمعين نهى جدال و ابرام از روى احتجاج و الزام مطلقا نكردند بلكه بوثيقه « * ( وَلا تُجادِلُوا أَهْلَ الْكِتابِ إِلَّا بِالَّتِي هِيَ أَحْسَنُ ) * » ( 1 ) ايزد تعالى چنانچه بسمع شما رسانيد نهى مهيمن سبحان در باب جدال غير احسنست ، و نيز در محل ديگر ايزد داور ميفرمايد كه « * ( ادْعُ إِلى سَبِيلِ رَبِّكَ بِالْحِكْمَةِ وَالْمَوْعِظَةِ الْحَسَنَةِ وَجادِلْهُمْ بِالَّتِي هِيَ أَحْسَنُ ) * » ( 2 ) .\r\nبنا بر آيات واضح الدلالات جدال بر وجه احسن مأمور به و مستحسن حضرت\r\n\r\n","description":"","footnote":"\r\n( 1 ) سورة العنكبوت : 46 .\r\n( 2 ) سورة النحل : 125 .\r\n","page_name":" 34 ","page_number":34},
  {"content":"\r\nذو المننست و سيد المرسلين و اوصياى آن حضرت صلى الله عليه و آله و سلم و علماى دين استعمال بحث و جدال چنين در دين كردند .\r\nو اما جدال به غير احسن بنا بر نهى حضرت مهيمن حرام و غير مستحسن است ، و ملك علام آن را بر شيعيان ما حرام گردانيد ، و چگونه ايزد متعال مطلقا جمله جدال را حرام گرداند و حال آنكه در كتاب مستطاب ايزد متعال در باب يهود ضال و نصارى بىسعادت و اقبال ميفرمايد كه : « * ( وَقالُوا لَنْ يَدْخُلَ الْجَنَّةَ إِلَّا مَنْ كانَ هُوداً أَوْ نَصارى تِلْكَ أَمانِيُّهُمْ قُلْ هاتُوا بُرْهانَكُمْ إِنْ كُنْتُمْ صادِقِينَ ) * » ( 1 ) .\r\nتفسير آيه وافى هدايه و الله اعلم بالبداية و النهاية آنست كه اعتقاد فاسد طايفه يهود عاقبت نامحمود و نصارى مختلفة الآراى در يوم الحساب و عرض اعمال آنست كه هيچ احدى از افراد بنى نوع انسان از نسا و رجال به غير اين دو طايفه ضال داخل بهشت عنبر سرشت نگردند ، حضرت عزت بىمثال ميفرمايد كه اين دعوى امانى و آمال ايشان به غير حجت و برهان صحيح و عيان نيست ، و اگر آن جماعت ناقصان خواهند كه در دعوى خود از راست گويان باشند بايد كه حجت و برهان خود را ثابت و بيان نمايند ، زيرا كه دعوى در هنگام انكار مدعى عليه به غير بينه و برهان مقبول هيچ طايفه از انبيا و رسولان و اوصياى آن اعيان نيست ، پس علم بتصديق قول ايشان موقوف است بر اثبات حجت و برهان ، و يا آنكه دعاوى خود را بدلائل و براهين واضح و مبين از روى حجت ننمايند و خواهند اراده اثبات دعوى از روى قيل و قال كنند روا نيست الا باحسن جدال ، زيرا كه جدال به غير احسن ممتنع و وبالست .\r\nدر آن هنگام از اصحاب گرام در آن مقام از حضرت امام الانام بعد از عرض فدويت و نيكو بندگى استفهام و استعلام نمود كه يا ابن رسول الله پدر و مادرم فداى تو باد\r\n\r\n","description":"","footnote":"\r\n( 1 ) سورة البقرة : 111 .\r\n","page_name":" 35 ","page_number":35},
  {"content":"\r\nجدال باحسن بچه نظام و غير احسن بكدام انتظامست .\r\nآن حضرت عليه التحية و السّلام از روى كمال مرحمت و احسان از لسان معجز نشان بيان فرمود كه جدال به غير احسن نزد ما هاديان دين حضرت مهيمن عبارت از آنست كه تو با مبطلى مثلا مجادله كنى و نتوانى كه دفع ابرام و لجاج او از روى اثبات و احتجاج نمائى نهايتش انكار باطل آن ناصبى مبطل مينمائى يا آنكه تو منكر امر حق گردى بخوف آنكه مبادا آن مبطل را در باب آن بر تو حجت و برهان بود كه آن را بر تو معين گرداند و اصلا ترا قدرت بر دفع آن و مخلص و مفرى از آن روشن و عيان نباشد ، اين نوع مجادله غير احسن بنا بر نهى حضرت واهب ذو المنن بر شيعيان ما حرام است و جايز و رخصت نيست كه بوسيله اين نوع جدال به غير فضل و حال باعث حركت فتنه و آزمايش بر ضعفاى اخوان مؤمنين بر مبطلين ضالين گردند ؛ زيرا كه چون جماعت مبطلين با مؤمنين مجادله نمايند و اين طايفه بر عجز ايشان مطلع گردند و بدانند كه مؤمنين در دست آنها ضعيف و حيرانند و اصلا قدرت بر رد و الزام از روى احتجاج آن ارباب ابرام و لجاج ندارند .\r\nبيقين آن مبطلين لئام همان ضعف محبين را به اعتقاد ناتمام ايشان بر مطالب و مرام خود دليل از روى حجت و الزام دانند ، در آن وقت بر حاصل حقيت مذهب باطل خود فخر و مباهات نموده بر طايفه مؤمنين سرزنش و نفرين نمايند ، و عوام طايفه ضالين علماى مبطلين خود را تصديق و تحسين فرمايند و دلهاى ضعفاى مؤمنين در هنگام مشاهده و ملاحظه عجز و ضعف محبين در پيش نواصب مبطلين بغايت متألم و اندوهگين و بينهايت محزون و غمگين گردند بلكه عوام مؤمنين را در اين حال شكى در امر دين سانح و مبين گردد نعوذ با لله من هذا الاعتقاد و نتعوذ اليه في المرجع و المعاد .\r\n\r\nو اما جدال باحسن عبارت از جداليست كه مأمور به ايزد ذو المنن و مستحسن\r\n","description":"","footnote":"","page_name":" 36 ","page_number":36},
  {"content":"\r\nحضرت پيغمبر و باقى ائمه مهيمن باشد ، و تفصيل اين اجمال آنست كه حضرت الله تبارك و تعالى رسول پسنديده و نبى برگزيده خود حضرت محمد مصطفى صلى الله عليه و آله و سلم را امر بجدال از روى احتجاج با منكرين بعثت و لجاج بعد از موت و احياى ايشان در هنگام احتجاج فرمود ،\r\n\r\nچنانچه ايزد سبحان در قرآن از آن حكايت و اعلان نمود كه « * ( وَضَرَبَ لَنا مَثَلًا وَنَسِيَ خَلْقَه قالَ مَنْ يُحْيِ الْعِظامَ وَهِيَ رَمِيمٌ ) * » يعنى چون منكر اموات و احيا بشما از روى انكار گفت كه احياى عظام رميم پيش من مستقيم نيست ، حضرت الله تعالى بر رد قول منكر ميفرمايد كه :\r\n« * ( قُلْ يُحْيِيهَا الَّذِي أَنْشَأَها أَوَّلَ مَرَّةٍ وَهُوَ بِكُلِّ خَلْقٍ عَلِيمٌ ) * » ( 1 ) يعنى حضرت ايزد متعال از رسول با عز و اجلال اراده بحث و جدال با منكر احياى اموات كه به اعتقاد فاسده او از جمله محالاتست نموده فرمود كه : يا محمد بگو همان خداى كه در اول انشاء و ابداع مخلوقات به غير اسباب و مواد آلات نمود الحال هر چند عظام رميم و اجسام پوسيده و غير مستقيم يا آنكه به چيزى يا به خاك مستحيل گشته باشد ليكن چون ماده كه عبارت از آن خاك عظام و اجسامست باقى و موجود است حضرت محيى الاموات از احياء و اعاده آن چون عاجز باشد ؟ چه بنزد ارباب طبع سليم و ذهن مستقيم اعاده و احياى عظام رميم از حضرت قادر عليم در اين حال صحيح و مستقيم بود و شك و ريبى بعد از اخبار ايزد خالق و مخبر صادق واقع نبود بلكه در اين حال ثانى اعاده خلقان از اول بغايت سهل و آسانتر باشد .\r\nباز حضرت بىنياز به جهت مزيد تأكيد و استعلام نبى الاكرام و الاعز از بيان نمود كه « * ( الَّذِي جَعَلَ لَكُمْ مِنَ الشَّجَرِ الأَخْضَرِ ناراً ) * » يعنى همان خداوند بيچون كه در درخت سبز آتش سوزاننده را مكمون گردانيد كه در هنگام ضرورت و احتياج شما چون اراده كنيد آتش از آن استخراج مينمائيد اعاده و ايجاد اموات كند ، پس حضرت\r\n\r\n","description":"","footnote":"\r\n( 1 ) سورهء يس : 80 .\r\n","page_name":" 37 ","page_number":37},
  {"content":"\r\nقادر علام از اظهار اين نوع قدرت و اهتمام شما را آگاه و اعلام نمود كه بر اعاده و احياى اجسام پوسيده بيشتر از پيشتر قدرت دارد .\r\nو نيز قادر عزيز كريم به جهت مزيد تعليم و تفهيم سيد النبى العظيم در باب اعاده اجسام غير مستقيم و عظام رميم در جواب منكر لئيم در كتاب لازم التكريم ميفرمايد كه « * ( أَ وَلَيْسَ الَّذِي خَلَقَ السَّماواتِ وَالأَرْضَ بِقادِرٍ عَلى أَنْ يَخْلُقَ مِثْلَهُمْ بَلى وَهُوَ الْخَلَّاقُ الْعَلِيمُ ) * » ( 1 ) يعنى هر گاه خلقت آسمان و زمين در نزد قدرت و وهم شما منكرين از اعاده و احياى اجسام باليه و عظام رميم بغايت اعظم بلكه بحسب عقل شما ابعد از هر امر بعيد و عظيم باشد و حال آنكه شما تجويز ايجاد اين همه چيز عجيب از حضرت عزيز مجيب كه در پيش عقل شما بغايت صعب و مهيبست مينمائيد ، پس چرا تجويز چيزى كه از خلقت آسمان و زمين بغايت سهل و آسانتر باشد نمىنمائيد ، زيرا كه ارباب عقل و عرفان و اصحاب علم و ايقان بعد از رؤيت ادله و برهان كه عبارت از مشاهده مصنوعات ايزد سبحان از خلقت زمين و آسمان و ايجاد انس و جان است همگى ايشان قائل بر اعاده اجسام پوسيده و عظام رميم در يوم القيامه شدند و منكر قدرت حضرت واجب الوجود مهيمن بر هيچ امر ممكن نشدند .\r\nچون كلام امام الانام جعفر صادق عليه السّلام به اين مقام رسيد روى باصحاب حضار مجلس عالى و محفل متعالى آورده فرمود كه بحث و جدال كه نزد ايزد متعال مستحسن بىقيل قال است همينست ، زيرا كه اين بحث و جدال باعث دفع قيل و قال كفره ضال و موجب رفع شبهات آن طايفه جهالست .\r\nاما جدال به غير احسن كه پسنديدهء واحد مهيمن نيست بنوعى كه سابقا سمت تحرير يافت مثلا آنكه تو منكر امر حق گردى به جهت آنكه ترا علم و كمال حاصل نيست كه بوسيله آن تفرقه\r\n\r\n","description":"","footnote":"\r\n( 1 ) سورهء يس : 81 .\r\n","page_name":" 38 ","page_number":38},
  {"content":"\r\nميان حق و باطل آنكه با تو مجادله مينمايد كنى و بتوانى كه او را از باطل بحجت و برهان برهانى ، بلكه تو بواسطهء عدم قدرت بر دليل و برهان منكر اين امر حق ظاهر و عيان گشتى ؛ بىشبهه و قال اين نوع بحث و جدال بر تو حرام و وبالست ، بلكه در يوم لا ينفع فيه مال و لا بنون موجب و مستحق عذاب و نكال گردى ، زيرا كه چنانچه خصم مدعى باطل منكر حق شده تو نيز همان طريق غير مستحسن را مرعى داشته حق ديگر را منكر شدى ، پس در انكار امر حق با مبطل غير حق شريك و سهيم گشتى و اصلا پى تحصيل حجت و براهين نگشتى .\r\n\r\nحضرت ابو محمد الحسن بن على العسكرى عليه السّلام فرمود كه چون كلام جد بزرگوارم حضرت امام جعفر بن محمد الصادق عليه السّلام به اين كلمات صدق اليتام اختنام يافت شخص ديگر از اصحاب كرام در آن مقام بر پاى خاست و گفت پدر و مادرم فداى تو باد آيا حضرت سيد الانام عليه صلوات الملك العلام در ايام نبوت با هيچ احدى از اشخاص رجال بحث و جدال بواسطهء اثبات امر ايزد متعال نمود و آن خصم مبرم لجاج را باثبات مطلب و مرام الزام و احتجاج فرمود ؟\r\nآن حضرت در جواب سائل گفت : ترا ظن بر حضرت رسول ذو المنن بر امرى كه مراد ايزد مهيمن باشد بچه نوعست ؛ زنهار در آن كار و فن مخالفت حضرت پيغمبر صلى الله عليه و آله و سلم را با ايزد داور بخاطر خود راه ندهى ؛ زيرا كه بمضمون « * ( إِنَّ بَعْضَ الظَّنِّ إِثْمٌ ) * » خصوص ظن آن حضرت سيد العرب و العجم كه آن وسيله اضعاف و مضاعفه اثم و موجب عقوبت و حرمت جسمست گناه بسيار بسيار آشكار گردد . زيرا كه حضرت واهب مهيمن بنا بر آيات ظاهر الدلالات « * ( وَجادِلْهُمْ بِالَّتِي هِيَ أَحْسَنُ ) * » و « * ( قُلْ يُحْيِيهَا الَّذِي أَنْشَأَها أَوَّلَ مَرَّةٍ ) * » براى حضرت رسول صلى الله عليه و آله و سلم مثل زدند و آن حضرت را مأمور بجدال و بعضى اشغال ديگر گردانيدند ، و هر گاه امر چنين به سيد المرسلين نموده باشند چگونه شما ظن مخالفت امر و حكم ايزد داور نسبت به آن سيد و سرور ميبريد و گمان شما چنانست كه آن حضرت به آنچه مأمور گرديد معمول نگردانيد يا چيزى\r\n","description":"","footnote":"","page_name":" 39 ","page_number":39},
  {"content":"\r\nكه حكم ايزد داور متعلق شده باشد كه آن پيغمبر جليل القدر بجن و بشر رساند آن برگزيده مهيمن اكبر در نرسانيدن آن چيز بوسيله تهاون و تساهل مقصر گردد ؛ زنهار و الف زنهار كه اين نوع ظن نسبت به حضرت رسول عزيز مختار بخاطر خويش نيارى كه در دنيا ننگ و عار و در آخرت وسيله دخول نارست .\r\nزيرا كه حكايت كرد پدر بزرگوارم از جدم على بن الحسين و آن حضرت از پدر عاليقدر خود سيد الشهداء ابى عبد الله الحسين عليه السّلام و آن حضرت از پدر عاليمقدارش امير المؤمنين عليه السّلام الواحد القهار و آن اب ائمة الابرار از حضرت نبى المختار روايت مىكند كه روزى در مجلس سامى و محفل گرامى حضرت رسول ايزد منان علماى پنج طايفه از ملل و اديان حاضر شدند : اول يهود عاقبت نامحمود ، دوم نصارى مختلفة الآراء ، سوم طايفه دهريه ، چهارم ثنويه ؛ پنجم مشركين عرب .\r\nطايفه يهود پيشدستى نموده به خدمت آمده گفتند : يا محمد اعتقاد ما در حق عزير پيغمبر آنست كه آن حضرت پسر مهيمن اكبر است و ما به جهت تحقيق اين خبر به خدمت آمديم تا اعتقاد شما را در باب آن پسر پسنديدهء ايزد تعالى استعلام و استفهام نمائيم كه در شأن عاليشان ايشان چه ميفرمائيد ، اگر در اين ملت اطاعت و متابعت ما نمائيد ما در صواب و سداد اسبق و برتبهء فضل و احترام اليقيم ، به جهت آنكه ما و آباى ما اختيار مذهب پيش از شما كرديم ، و اگر شما از شيوه اطاعت و طريقه موافقت ما استكبار و استنكار كنيد ما نيز طرف مخالفت را مرعى داشته وظيفهء مخاصمت و مجادلت را معطل نگذاريم و هرگز قبول دين شما * ( طَوْعاً أَوْ كَرْهاً ) * ننماييم .\r\nبعد از آن طائفه نصاراى اهل دغا پيش آمده گفتند كه يا محمد اعتقاد ما در باب مسيح آنست كه آن حضرت پسر ايزد احد و باله صمد متحد گشته و اتحاد عبارت از آنست كه دو موجود يكى شوند بىزياده و نقصان كه اصلا تميز يكى از ديگر بحسب ظاهر نتوان كرد پس آنگاه آن مردودان حضرت الله گفتند كه يا محمد ما بواسطهء تحقيق\r\n","description":"","footnote":"","page_name":" 40 ","page_number":40},
  {"content":"\r\nاين مطلب و مرام به خدمت تو اى برگزيده ايزد علام آمديم تا بر قصد و رأى شما مطلع گشته اگر ترا متابع ملت عيسى عليه السّلام و موافقت دين ايزد تعالى يا بيم پس ما بشما اسبق بصواب و افضل باشيم بأجر و ثواب ، زيرا كه الحال قريب بششصد سال و كسريست كه ما و آباى ما در دين مسيح بن مريم ثابتقدم و راسخدميم و هميشه تابع او خواهيم بود و شما الحال اظهار اطاعت مينمائيد ، و اگر شما را در باب اطاعت و متابعت مخالف دين حضرت عيسى عليه التحية و الدعا يابيم با شما مخاصمه و مكالمه نمائيم و در اقوال و افعال هرگز متابعت شما ننمائيم .\r\nچون كلام به اين جا رسانيدند كفره دهريه پيش سيد البريه آمده گفتند كه يا محمد اعتقاد ما در جميع اشياى موجوده مثل آسمانها و زمينها و غيرهما چنان است كه همهء اين اشيا قديمند و هيچ يك اينها را اول و آخرى نخواهد بود ، و به خدمت شما يا محمد مصطفى محض بواسطه استعلام و استفهام حقايق اين سخنها آمديم اگر شما را در دين و آئين متابع خود يابيم پس ما در صواب رأى و اختيار مذهب از شما اسبق و در جزاى عمل و ثواب افضل و احقيم ، و اگر در اين كلام اظهار مخاصمت ما و ابرام نمائى هر آينه ما نيز در مجادله و مخاصمه سعى و اهتمام لا كلام بجا آريم چون كلام آن طايفهء لئام به همين بيان ناتمام اتمام يافت جماعت ثنويه پيش آمدند و گفتند كه يا محمد اعتقاد ما آنست كه نور و ظلمت دو مدبرانند و كمال تصرف و تدبير در جميع موجودات خارجيه و ذهنيه دارند ، ما بواسطه تحقيق اين مطلب و مدعا به خدمت شما آمديم تا استعلام راى و استفهام قول شما نمائيم اگر شما را با خود دوست صادق و در مذهب موافق يابيم پس در دين ما بشما اسبق در صواب احرى و اليق بتوانيم و اگر مخالفت شما را با خود در دين و آئين استشمام نمائيم ما نيز شيوهء مخاصمت و عداوت و طريقه مجادلت را مرعى داشته به هيچ وجه من الوجوه در اين باب تعاقد و تساهل ننمائيم بلكه دقيقه از دقايق ، امر خصومت را مهمل و نامرعى نگذاريم .\r\n","description":"","footnote":"","page_name":" 41 ","page_number":41},
  {"content":"\r\nبعد از ايشان مشركين عرب و آن طايفه دور از طريق امر دين و ادب در مشافههء آن سيد العجم و العرب گفتند كه يا محمد ما را خدايان بسيار و آلهه بيشمار است و ساير خلايق به اعتقاد نامطابق خويش يك خالق ناديده را پرستش و بندگى مينمايند ما جميع آلهه خود را بديده عيان در ساير ساعات ايام و ليالى و ازمان درآورد كمر طاعت و نطاق بندگى همه آنها بر پيكر دل و جان بسته مترصد و مترقب نشسته منتظريم كه بهر چه مأمور گردانند بحيز عمل آورده ثواب آن را براى خود مسجل گردانيم و دقيقه‌اى آن را معطل نگذاريم ، ما به خدمت شما اى محمد مصطفى بواسطهء تحقيق و استعلام تمامى حقايق اينها آمديم اگر شما را با خود تابع و همداستان در باب خدايان يابيم ما نيز تابع شما گرديم و اگر شما با ما در اين باب مخالفت و طريقه مخاصمت پيش گيريد ما نيز از خصماى دين و مجادلين پر كين تو باشيم .\r\nحضرت سيد النبى المبعوث الى الانس و الجان بعد از استماع مقالات فاسده اصحاب اديان و اطلاع بر كلمات لاطايله آن ارباب عدوان چون مشاهده تجبر و تكبر آن اهل شقاق و طغيان و ملاحظه استكبار و استنكار آن طوايف اراذل بنى نوع انسان نمود بلبل ناطقه هزار دستان و طوطى مقال شكرستان لسان را بترنم كلمه شهادت ايمان خوش نوا و بتكلم زمزمه وحدت ايزد منان گويا گردانيده فرمود كه : من از ابتداى ايمان به حضرت واجب الوجود مهيمن بيگانگى او مقر و بعدم مشاركت غير با او در ذات و صفات معترفم و به غير ذات واجب تعالى از جميع معبود ضاله و آلهه باطله بيزار و برى ام .\r\nآنگاه آن سيد رسولان روى خورشيد سيماى خود بجانب آن ارباب انكار و اصحاب اشرار آورده از زبان معجز نشان بيان فرمود كه حضرت واجب الوجود مرا بوثيقه « * ( وَما أَرْسَلْناكَ إِلَّا رَحْمَةً لِلْعالَمِينَ ) * » براى هدايت جميع موجودات مبعوث و موجود گردانيد تا بشير و نذير همه آدميان و حجت و رحمت ساير عالميان خواه شما و خواه باقى خلقان از انس و جان باشم ، و اگر يكى از شما مخلوقين كيدى يا مكرى در دين رب\r\n","description":"","footnote":"","page_name":" 42 ","page_number":42},
  {"content":"\r\nالعالمين ظاهر و مبين گردانيد يا بخاطر فاتر خود گذرانيد هر آينه به زودى كيد و مكر شما را قلاده بلكه طوق لعنت گردانيده به گردن شما اندازم و شما را از شفاعت و مرحمت خويش محروم ساخته داخل جهنم سازم .\r\n\r\nچون حضرت سيد الانام كلام صدق التيام به اين بيان و مرام اختتام نمود روى بسوى يهود عاقبت نابهبود آورده فرمود كه اگر چه شما اراده اطاعت و متابعت من با شما در قول دروغ و كلام بيفروغ داريد ليكن من دعاوى كذب فحاوى جميع يهودان را به غير حجت و برهان به گوش استرضا و بسمع تلقى اصغا ننمايم ، بايد كه دلايل و حجج و براهين واضح و مبين كه در باب بنوت عزير و ابوت حضرت سميع و بصير داريد بگذرانيد و جواب آن را بليت و لعل منمائيد ، چه دعوى به غير بينه و شهود در هنگام انكار مدعى عليه مقبول و مسموع هيچ موجود ايزد معبود نيست .\r\nگفتند يا محمد حجت ما آنست كه بعد از آنكه تورات موسى كليم عليه التحية و التسليم بيربط و تنظيم بلكه مندرس بر طرف شده بود و هيچ احدى از اعيان يهودان و علماى اهل عرفان ايشان را قدرت ربط و جمع آيات آن نبود و در باب آن حيران و سرگردان بودند حضرت عزير بعد از غيبت صد سال از يهودان چون از مرحمت و احسان قادر سبحان باز بميان ايشان آمد يهودان بواسطه تمادى ايام غيبت آن برگزيده ايزد منان منكر آن پيغمبر جليل القدر شدند و گفتند كه عزير پيغمبر را نشان واضح و عيان است اگر تو عزيرى بايد كه تورات از روى حفظ تلاوت نموده بر دعوى خود اقامت شهادت نمائى ، بناء عليه حضرت عزير تورات ايزد منان را من اولها الى آخرها براى يهودان تلاوت و احيا نمود بنوعى كه اصلا كلمه بلكه حرف آن را ترك و نسيان نفرمود ، چون يهودان اين نوع بينه و نشان از آن نبى عاليشان بديده عيان ملاحظه و مشاهده كردند بر نبوت و بنوت او گشتند و بىشبهه قال او را پسر ايزد متعال ميدانند ؛ زيرا كه هيچ احدى احياى تورات به غير او ننمود پس او پسر حضرت معبود باشد .\r\n","description":"","footnote":"","page_name":" 43 ","page_number":43},
  {"content":"\r\nچون حضرت رسول واجب الوجود استماع كلام ناتمام آن كذوب لئام بالتمام نمود از لسان معجز نشان چنين بيان فرمود كه هر گاه بيان تورات وسيله بنوت عزير شود پس بايد كه حضرت موسى كليم عليه التحية و التسليم ببنوت غنى كريم احق و اولى باشد از روى عزت و تعظيم زيرا كه موسى كليم عليه السّلام از واهب متعال التماس و استدعاى انزال تورات بقوم يهود نمود و معجزات كه عبارت از اظهار خوارق عاداتست به جهت صدق دعوى و مقال و توضيح رتبه فضل و كمال خود ظاهر فرمود چنانچه يهودان شما قاطبة بر آن واقف و عالمند پس چگونه عزير عليه السّلام پسر سميع بصير باشد و حضرت موسى عليه السّلام با آن همه عزت و احترام در تفضل و اكرام پسر مهيمن علام نباشد ، چه اگر بنوت عزير بواسطه كرامت احياى تورات باشد پس بايد كه موسى عليه التحية و الدعا ببنوت ايزد خالق اولى و احق باشد ، زيرا كه هر گاه شما يهودان همان قدر اكرام عزير از حضرت ايزد علام كه عبارت از قدرت تلاوت توراتست سبب عزت و وسيله بنوت عزير و ابوت حضرت عزير قدير دانستيد و چنين كلام ناپسنديده پسنديده شما يهود عاقبت نابهبود گرديده كه همين مرتبه را موجب بنوت او ساختيد چرا اصلا بتدبر و تفكر در باب مراتب بنوت و كمال و مراسم فضل و حال حضرت موسى عليه السّلام نپرداختيد ، زيرا كه در شأن عاليشان حضرت موسى عليه السّلام اضعاف مضاعفه حالت عزير ظاهر و عيان است و حضرت موسى در نزد حضرت عزت سزاوار كمال منزلت و مستحق نهايت درجهء رفعت شده كه بيشك و گمان ذات ستوده صفات آن برگزيده كريم بىامتنان ارفع و اجل و اسنى و اكمل از درجهء بنوتست و اگر معنى بنوت بر احدى بواسطه مراتب عاليه نبوت يا مناصب رفيعه ولايت روا بودى بايستى كه اطلاق اين لفظ ناپسند بر حضرت موسى كليم پسنديده ايزد رحيم جايز و مستقيم بودى ، و شما يهود او را پسر مهيمن معبود ميدانستيد و چون اين معنى ناپسنديده در هيچ مذهب برگزيده معتبر و پسنديده و معتبر نيست .\r\n","description":"","footnote":"","page_name":" 44 ","page_number":44},
  {"content":"\r\nفلهذا هيچ احدى از انبيا و رسولان و علما بلكه ساير خلقان قائل به اين كلام تزييف بىبنيان نشدند مگر يهودان نادان شما كه قائل بنوت عزير عليه السّلام شدند ، اگر از بنوت اراده همان معنى ظاهر كه در دنيا مشاهده جميع خلق الله تعالى ميگردد از ولايت امهات بعد از وطى آبا با نسوان ايشان نمودند و گويند كه عزير به اين نوع تولد از حضرت احد يافته بتحقيق و يقين هر كه از شما قائل بقول چنين گردد او از سلسله مسلمين بيرون رفته در ربقهء كفره ملاعين داخل و منخرط گردد زيرا كه تشبه ايزد تعالى بساير برايا نموديد و صفات محدثين بر ذات رب العالمين واجب و لازم ساختيد ، پس بر شما لازم گردد كه اعتقاد كنيد در باب خلاق العباد كه او مخلوق و محدث باشد و به جهت او خالق و صانع مقرر داريد كه او مصنوع و مبتدع و مخلوق و مخترع آنها باشد ، و بنا بر اعتقاد شما لازم گردد كه حضرت خالق كه عزير پيغمبر پسر او بود او نيز بنا بر قول ناپسند شما مخلوق ديگر باشد نعوذ با لله من هذه الآراء تعالى الله عن ذلك علوا كبيرا .\r\nيهودان بعد از استماع كلام در نظام صدق التيام حضرت رسول انام عليه الصلاة و السّلام گفتند : يا محمد ما از بنوت ارادهء معنى تولد از امهات بعد دخول و ملاقات آباء ننموديم ، چه اگر نسبت تولد چنين به حضرت رب العالمين واقع شود بىشبهه بيقين بنوعى كه شما حقيقت آن را بدلائل و براهين واضح و مبين نموديد سبب كفر است و قائل آن كافر گردد ، ليكن يهودان ما ميگويند كه حضرت عزير بنا بر عزت و كرامتى كه حضرت رب العزت نسبت به آن حضرت به عمل آورد او را پسر گفت ، بنا بر آن معنى او پسر خداست هر چند در آنجا دلالت نسبى و بنوت حسبى نباشد ، چنانچه علماى وقت ما در محاورات كسى را كه اراده اكرام او كنند يا خواهند كه غير ولد صلبى خود را از روى دوستى و عزت بمنزله فرزند داشته باشند در هنگام مكالمه با او گويند اى پسر من يا فلانى تو فرزند منى .\r\nجمعى از امثال اين كلمات گويند اقوال آنها مبتنى و محتوى بر اثبات ولادت\r\n","description":"","footnote":"","page_name":" 45 ","page_number":45},
  {"content":"\r\nحسبى و نسبى نيست بلكه محض اكرام و عزت و احترام و مودتست چنانچه متعارف و متداولست ميان مردم كه اكثر اوقات اين كلام را باجنبى نيز كه هرگز ميان او و متكلم رابطه ولادت نسبى و التيام حسبى نيست اطلاق نمايند ، همچنين است حال حضرت عزير چون حضرت ايزد متعال بعد از غيبت او و انقضاى مدت صد سال حيات جديد به او بخشيد و او را ببنوت خويش برگزيد و برسالت جماعت بنى اسرائيل مبعوث گردانيد پس بنوت عزير و ابوت سميع قدير بموجب اين مرحمت و احسان و مكرمت و عزت ايزد منانست نه از روى نسبت حسب و ولادت و نسب .\r\nحضرت رسول صلى الله عليه و آله و سلم بعد از استماع قول نامعقول طايفهء بو الفضول يهود عاقبت نامحمود روى بايشان آورده گفت : بنا بر قول شما هر گاه آنقدر عزت و اكرام موجب بنوت عزير و احترام او گردد چون اضعاف و مضاعفه اين عزت و اكرام و شفقت و احترام براى حضرت موسى عليه السّلام حاصل و ثابتست پس اين منزلت بنوت براى آن حضرت انسب و اولى و اليق و احرى است ، از اينجاست كه حضرت الله تعالى هر مبطل مدعى را در هنگام بيان دليل مدعا باقرار او مفتضح و رسوا و ملزم ظاهر و آشكارا ساخته همان دليل او را بر مدعا بر او حجت و الزام روشن و هويدا گرداند .\r\nبدرستى و تحقيق آنچه شما دليل مطلب و مدعاى خود دانسته بيان نموديد از بيان همان دليل بر شما لازم و واجب گردد كه بقبايح بسيار و فضايح بىشمار زياده از آنچه تكرار و تذكار آن فرموديد قائل شويد ، زيرا كه شما به جهت اتمام مدعاى خود به اوضح بيان بلكه به افضح العيان نموديد كه گاهى بزرگى از بزرگان ما باجنبى كه ميان او و آن اجنبى نسبت نسبى و سبب حسبى نيست گويد كه اى پسر به آن مخاطب خطاب نمايد و گويد اين پسر منست و حال آنكه فرزند نسب و ولادت او نباشد و اين معنى\r\n","description":"","footnote":"","page_name":" 46 ","page_number":46},
  {"content":"\r\nبه اعتقاد شما جايز و صحيح است ، پس ميتواند بود كه شما همان بزرگ علم و دين خود را ديده باشيد كه باجنبى ديگر گويد كه اى برادر يا گويد اين برادر منست ، يا ديگرى را گويد كه اى شيخ من يا آنكه اين شيخ و مرشد من است ، يا به ديگرى گويد كه اى پدر يا اين پدر منست ، و همچنين به ديگرى گويد اى سيد يا اين سيد منست هر چند اين اكرام و عزت زياده شود به جهت مكرم اليه و معزز اليه بايد كه زيادتى در مثل اين گفتنيها نيز در باب آنها جايز و صحيح بود و مانع و فضيح نبود .\r\nپس بنا بر اعتقاد شما جايز و صحيح بود كه موسى عليه السّلام نيز برادر خدا و شيخ و پدر و عم و سيد او باشد ، زيرا كه اكرام موسى عليه السّلام را بمراتب بسيار بيشتر از اكرام و احترام عزير عليه السّلام بود ، پس همچنان كه عزت و اكرام كسى را زياده گردانيده او را گويند كه اى برادر من و اى شيخ من و اى عم من و اى رئيس من چه بيقين جميع اين مودت و عزت از روى اكرام و احترامست و هر چند بيشتر اعزاز و اكرام و اشفاق و احترام نمايند بيقين موجب جواز گفتن امثال اين كلمات بيشتر گردد ، پس آيا پيش شما جايزست كه موسى عليه السّلام پسر و برادر و پدر و عم و شيخ و رئيس و سيد و امير حضرت على كبير باشد به جهت آنكه موسى عليه السّلام در عزت و اكرام پيش مهيمن علام زيادتى بر عزير و ساير انام ايام خود دارد و شما عزير را بواسطه آن عزت پسر ايزد بصير ميدانيد ، پس بر شما لازم آيد كه در باب بنوت موسى عليه السّلام نيز قائل شويد زيرا كه او بجميع اين مراتب حسبى و نسبى كه به اعتقاد شما از صفات مرضيه مستحسنه است مبعوث و موصوفست .\r\nچون حضرت نبى الورى كلام به اين جا رسانيد قوم يهود عاقبت نامحمود واله و حيران و مبهوت و بيزبان گشته گفتند : بلى يا محمد در اين باب حق بر طرف شماست ما را مهلت دهيد كه آنچه براى ما از اين كلمات صدق سمات از زبان معجز نشان بيان\r\n","description":"","footnote":"","page_name":" 47 ","page_number":47},
  {"content":"\r\nو عيان فرموديد فكر نمائيم .\r\nآن حضرت فرمود كه مهلتست اما به شرطى كه نظر و فكر شما از روى خلوص عقيدت و صدق طويت بود بلكه مطرز بطراز انصاف و رويت باشد تا آنكه شايد بوسيلهء آن ، خداى تعالى شما را هدايت كند .\r\n\r\nبعد از آن حضرت رسول انس و جان روى سعادت و اقبال بجانب نصارى ضال آورده فرمود : كه اى نصارى شما بكدام حجج و دلائل محتجج و مستدل گشته ميگوئيد كه حضرت قديم عز و جل متحد بپسر خود مسيح و به او مستكمل شده مطلب شما از اين قول نامعقول چيست ؟ اگر اراده شما از اين كلام كذب التيام آنست كه ذات غنى قديم بعد از وجود و حدوث عيسى عليه التحية و التسليم محدث شده يا آنكه ميگوئيد كه ذات حضرت واجب الوجود قديم است ليكن چون عيسى عليه التحية و الدعا محدث و نو پيدا شده آن حضرت بعد از اتحاد بخلاق العباد و بنوت قديم گشته ، يا آنكه ميگوئيد كه حضرت ملك تعالى روح الله را بعزت و كرامتى مخصوص و معزز گردانيد كه سابقا هيچ احدى از انبيا و رسل و ملايك گرام به آن عزت و اكرام و عنايت و احترام مفتخر و مستكمل نشدند ، اگر ارادهء شما از اين كلام نافرجام آنست كه ذات واجب تعالى بعد از اتحاد به حضرت عيسى عليه السّلام حادث شده باشد پس قول شما از اين نافرجام آنست مبطل مدعاى شماست زيرا كه بنا بر قول شما لازم آيد كه قديم بحدوث منقلب شود و اين كلام بحسب عقل سليم باطل و غير مستقيم است ، و اگر ميگوئيد كه حضرت عيسى عليه السّلام محدثست ليكن بعد از اتحاد آن حضرت بخلاق العباد قديم گردد اين مقال نيز نزد اصحاب عقل و كمال و ارباب فضل و حال مستبعد و محالست كه حادث قديم گردد ، و اگر از اتحاد عيسى بخلاق العباد اراده معنى اختصاص و اصطفاى او از ساير عباد نموديد پس بر شما لازم و واجب گردد كه قائل بحدوث عيسى عليه السّلام و حدوث معنى اتحاد\r\n","description":"","footnote":"","page_name":" 48 ","page_number":48},
  {"content":"\r\nشويد زيرا كه هر گاه عيسى عليه السّلام موجود و حادث شده باشد و حضرت تبارك و تعالى بعد از حدوث او با او متحد شده باشد پس آن معنى اتحاد حادث شده باشد و آن حضرت بوسيله آن اعزاز و احترام گراميترين مخلوق و عزيزترين بندگان در نزد رب العالمين باشد ؛ پس عيسى عليه السّلام و معنى اتحاد بيخلاف و گزاف هر دو حادث باشند و اين منافى قول شما است .\r\nچون آن طايفه تيره سرانجام در اين كلام از روى حجت تمام الزام يافتند گفتند يا محمد حضرت ايزد تعالى اشياى عجيبه و امور غريبه از دست مسيح عليه السّلام ظاهر و آشكارا نمود و بوسيله اين اعزاز و احترام او را ولد و خود را والد گردانيد .\r\nحضرت نبوتمآب در جواب نصارى غوايت اكتساب فرمود : كه آنچه من بواسطه يهود عاقبت نامحمود در باب جواب مثل اين كلام ناتمام از روى حجت و الزام بيان و اعلان نمودند چون جميع شما در آن ماوى حاضر و ناظر بوديد مسموع شما نيز شده باشد همان جواب شماست ، و اگر خواهيد بواسطهء اسكات و الزام شما باز بأوضح بيان مبين گردانم .\r\nفي الفور آن نبى المشكور به جهت مزيد الزام و احتجاج و دفع ابرام و لجاج آن طايفه و خيم العاقبه جميع دلائل و حجج و براهين دافعة الحجج را از روى وضوح تمام و ايضاح لا كلام من اولها الى آخرها بالتمام بانجام بيان و اتمام رسانيد .\r\nچون آن طايفه همگى آن دلايل واضحه و تمامى آن ادله موضحه را طابق النعل بالنعل و وافق النقل بالعقل مطابق جواب سؤال خود ديدند جميع ايشان سر در گريبان سكوت و الزام كشيده چون مار ابتر سركوفته به خود پيچيدند و هيچ احدى را از آن طايفه لئام بواسطهء حجت و الزام قدرت كلام نبود و كسى جرأت بر تكلم نتوانست نمود .\r\nالا يكى از اهل خلاف كه پاى گزاف در ميدان اعتساف گذاشته و تيغ خلاف زبان كه هرگز بصيقل انصاف مصقل و صاف نشده بلكه پيوسته بموريانه زنگ اكتساب\r\n","description":"","footnote":"","page_name":" 49 ","page_number":49},
  {"content":"\r\nدر ظلمتكده كفر اختساف يافته چون شبه در غايت تيرگى و بىآب در منجلاب چاه و يل دهان هميشه در تك و تاب بوده از غلاف برآورده با راكب مكمل مركب عدل و انصاف و با مسلخ ناظم مناظم امور ولايت نبوت و انتصاف مفسر تفسير حروف مقطعات * ( « حم عسق » ) * حاكم محاكمه جميع ممالك ربع مسكون و اكناف رسول عادل اعدل انبيا و رسل تمامى بلاد و اطراف اشرف دودمان فخرنشان هاشم بن عبد مناف محمد صلى الله عليه بالالوف و الآلاف از روى جهالت و حماقت مصاف داده گفت : يا محمد شما و ساير رسل و انبياى سابق از شما از لسان چنين عيان و بيان فرموديد كه حضرت ابراهيم ، خليل خدا و دوست برگزيدهء ايزد تعالى است ، هر گاه امثال شما و اعيان انبيا تجويز خلت به جهت حضرت ابراهيم خليل الله تعالى مينمائيد پس چرا منع از گفتن عيسى ابن الله ميفرمائيد ، آنچه در جواب و سؤال ما فرمائيد همان طابق النعل بالنعل جواب اسئله خود قياس نمائيد .\r\nعندليب خوش الحان گلستان يثرب و بطحا و طوطى شكرخاى نخلستان مدينه و صنعا بعد از استماع نواى جانگزاى جغد ويرانه بيغوله كفر و اختفا و صداى دلخراش آن خفاش كلبهء ديجور رهبان نصارى بترنم نواى دلربا و تكلم مقال دلآساى جانفزا اين بيان وسيلهء ابتهاج و سرور و موجب بهجت و حضور مجلسيان محفل جنت نشان شده براى اسكات آن طائفه نصارى فرمود :\r\nخلت حضرت خليل را مماثلت و مشابهت ببنوت حضرت مسيح جميل نيست بلكه فيما بين اين دو كلام بينونت تمام است ، به جهت آنكه بنا بر قول ما جميع انبيا و رسل و هاديان محقه سبل حضرت ابراهيم خليل كه از اولو العزم رسل عز و جلى است ، و لفظ « خليل » را دو اشتقاق محتمل است يا مشتق از خلت بفتح خاء منقوطه فوقانيه يا بضم آنست ، اگر از خلت بفتح خاء باشد بمعنى فقر وفاقه است ، بناء\r\n","description":"","footnote":"","page_name":" 50 ","page_number":50},
  {"content":"\r\nعليه ابراهيم خليل يعنى فقير رب جليل و بسوى او مائل و منقطع از ساير سبيل گشته و از غير ايزد جليل از جميع موجودات معروض و متعفف و مستغنى است ، چنانچه در اكثر كتب سماويه مسطور و مزبور است كه در هنگامى كه نمرود مطرود ارادهء القاى آن خليل حضرت ايزد معبود در آتش نمود حسب الامر آن مردود مدعى الوهيت چون تبعهء عمله آن مأيوس رأفت و عطوفت ، آن حضرت را در منجنيق بليت گذاشته به آتش انداختند در آن هنگام بموجب امر ايزد علام جبرئيل ( ع ) به خدمت آن پيغمبر ( ع ) آمد و گفت كه ايزد تبارك و تعالى سلام مىرساند و مرا حكم فرمود كه بشتاب و بندهء خليل مرا درياب كه او را توان و تاب آتش نمرود تيره مآب نيست .\r\nچون امين الوحى رب جليل جبرئيل عليه السّلام در هوا خود را به حضرت خليل الله تعالى رسانيد معروض رأى خورشيد ضياى آن نبى الورى داشت كه حضرت ملك تعالى مرا براى نصرت و امداد تو فرستاد ، هر نوع خدمت و شغلى كه باشد مرا بسرانجام آن امر اعلام نمائى تا در انتظام مهام و مرام تو كمال سعى و اهتمام نموده به آن قيام و اقدام نمايم .\r\nآن نبى الاكرام بعد از استماع پيام ايزد علام از جبرئيل عليه السّلام فرمود كه « حسبى * ( الله وَنِعْمَ الْوَكِيلُ ) * » ، چون كفيل حال و مراقب امانى و آمال من حضرت ايزد مهيمن است همان توجه عطوفت و مرحمت حضرت الهى و عنايات نامتناهى مرا كافى و پسند است ، و بنزد غير واهب العطيه مرا سؤال و حاجت و ذلت و مسكنت نيست .\r\nاز اينجاست كه او را خليل يعنى فقير رب جليل دانسته ، از ما سوى الله منقطع به حضرت الله دانند ، زيرا كه از ما سوى الله تعالى تبرا نموده تولى و بازگشت به حضرت تبارك و تعالى دارد . و اگر خليل مشتق از خلت بضم خاء بود ، در آن هنگام معنى كلام به اين نظامست كه جميع معانى و اسرار ايزد علام بر آن پيغمبر عالى مقام واضح و لايح تمام است ، و هيچ احدى بر اسرار ايزد غفار سواى اين نبى پروردگار واقف\r\n","description":"","footnote":"","page_name":" 51 ","page_number":51},
  {"content":"\r\nو عالم نيست .\r\nپس معنى سياق كلام درر نظام به اين انتظام بود كه حضرت ابراهيم خليل ( ع ) عالم بحقايق صفات حضرت ملك علام و دانا بأمور شرعيه و باقى احكام او است ، يقين اين كلام موجب تشبيه حضرت الله تعالى بساير انام نگردد تا توان گفت كه عيسى ( ع ) پسر ايزد تعالى است ، نهايت آنكه آنچه از اين كلام صدق التيام مفاد و مستفاد است آنست كه كسى منقطع بسوى حضرت ايزد تعالى يا عالم و واقف باسرار او نگردد او را خليل رب جليل نتوان گفت ، و بتحقيق و يقين آن كس از طريقهء خلت و شيوهء مودت متخطى و متفصى است ، ليك اگر كسى را فرزند صلبى بهم رسد چنانچه ساير الناس بر حقيقت ولادت عالم و مطلع باشند هر چند پدر بنفى يا به اهانت يا بنوعى ديگر از خود دور كند در واقع آن فرزند از بنوت او مهجور نگردد ، زيرا كه معنى ولادت قائم باب است .\r\nو اگر شما به مجرد آنكه حضرت رب جليل فرمود كه ابراهيم خليل منست ، از روى قياس بىاساس ميگوئيد كه پس بايد كه عيسى پسر ايزد تعالى باشد ، چون جميع مراتب عزت و احترام و مناصب نبوت و اكرام كه با عيسى ( ع ) ، همگى آن صفات جلال و تمامى آن نعوت و جمال در موسى عليه التحية و التسليم واقع و مستقيم است ، پس بنا بر قول شما لازم آيد كه موسى ( ع ) نيز پسر ايزد تعالى باشد ، زيرا كه رتبه كمال نبوت و رسالت هر دو يك و علت مشترك است ، و هر گاه گفتن اين معنى جايز و روا بنا بر قياس بىاساس شما نصارى بىسپاس بود پس بايد كه او عم و شيخ و سيد و رئيس و امير ايزد كبير بود ، چنانچه بواسطهء يهود عاقبت نامحمود مذكور شد .\r\nنصارى لئام چون استماع اين كلام حقيقت انجام سيد الانام نمودند ، و از رد آن سخنان صدق نشان عاجز و حيران ماندند ، بهت و سكوت را كه شيوه و شعار ارباب انكار و اشرار است زنار خود ساخته خاموش شدند .\r\n","description":"","footnote":"","page_name":" 52 ","page_number":52},
  {"content":"\r\nبعد از تقضى مدت مديد بعضى از آن طائفه ابتر پليد رو ببعض ديگر آورده گفتند :\r\nدر بعضى مكتوبه مختومه آسمانى و مرقومه منزله ايزد سبحانى واقع است كه حضرت عيسى ( ع ) در هنگام خطاب با بعضى اصحاب خود گفت كه من به خدمت پدر خود و پدر شما ميروم .\r\nچون آن قوم يكسر در آن خبر تصديق يك ديگر نمودند ، بعد از آن روى به سيد البشر آورده گفتند : يا محمد چون عيسى ( ع ) از پيغمبران اولو العزم ايزد معبود بود ، يقين هر چه آن حضرت فرمود وحى و خوشنودى ايزد تعالى بود ، پس هر گاه عيسى عليه التحية و الثنا خود اقرار ببنوت خود نسبت بايزد تبارك و تعالى نمود چرا روا نبود كه آن حضرت پسر حضرت ايزد اكبر بود .\r\nحضرت نبوت مآب در جواب آن قوم تيره مآب گفت : شما از روى صدق و صواب به اين كتاب كه اين كلام به اعتقاد شما در او مكتوب و مستطاب است عمل مينمائيد يا نه ، اگر شما به صحت اين كلام قائل و بصدق اين نقل مائل و معتقد باشيد بر شما بدليل ظاهر هويدا لازم آيد كه قائل گرديد بر آنكه جميع اصحاب كه حضرت نبوت مآب به آنها اين نوع خطاب مستطاب نمود ، چنانچه اگر حضرت عيسى پسر مهيمن اكبر بود همگى و تمامى آنها نيز ابناء الله تعالى باشند . و اين نقل شما مبطل حجت سابق شما كه در باب بنوت حضرت عيسى ( ع ) بيان كرديد ميگردد ، زيرا كه زعم و قول شما نصارى در باب بنوت عيسى آنست كه آن حضرت بوساطت مزيد عزت و اكرام و وسائل بسيارى اشفاق و احترام ايزد علام متصف بصفت كرام بنوت خالق الانام گردند ، چه هيچ احدى از انبيا و رسل عليهم السّلام به اين اختصاص و احترام معزز و باكرام نشدند و الحال بقول تزييف بىبنيان چنين شديد ، و اين معنى بالبداهة و اليقين واضح و مبين است كه ساير قوم مخاطبين متصف ، بصفات مختصه حضرت روح الامين نشدند ، پس چگونه حضرت عيسى ( ع ) به آن طايفه غير مستحقين ميگفت كه من به پيش پدر خود\r\n","description":"","footnote":"","page_name":" 53 ","page_number":53},
  {"content":"\r\nو پدر شما اى حواريين با باقى تابعين ميروم .\r\nبنا بر قول سابق شما كه ميفرموديد كه عيسى مختص است باكرام و احترام كه موجب بنوت ايشان باشد و به غير او هيچ احدى از انبيا و ساير انام اين نوع عزت و احترام نيافتند ، باطل است و از درجهء اعتبار ساقط و عاطل ، زيرا كه از كلام شما به ثبوت و وضوح رسيد كه روح الله بصفات اكرام و احترام كه موجب بنوت آن نبى الاكرام باشد مخصوص نبود ، بلكه جمع كثير و جم غفير در معنى تعزز و تكريم به آن نبى ايزد كريم بنا بر قول نامستقيم شما شريك و سهيم بودند ، و حال آنكه شما در دليل اول خود نقل حكايت اختصاص عيسى ( ع ) باكرام و احترام نموديد نه ساير انام ، و الحال تأويل كلام بر غير وجهى كه در اول آن را مطلب و مرام دانسته ذكر فرموديد مينمائيد و ساير اصحاب او را ابناء الله تعالى ميدانند .\r\nپس ظاهر شد كه شما بر قول سابق خود صادق نبوديد ، چه در لاحق قول بخلاف سابق ظاهر و آشكارا نموديد و بقول ثانى كه مبطل قول اول شماست ميل عظيم فرموديد .\r\nمع هذا شما را علم بحقايق كلام آن پيغمبر عاليمقام كما ينبغى و يليق نيست ، يحتمل كه حضرت عيسى ( ع ) فرموده باشد كه من به پيش آدم يا نوح عليهما السّلام ميروم ، زيرا كه حضرت آدم پدر عيسى و پدر مخاطبين بود و نوح شيخ المرسلين همچنين پدر باقى انبياى مرسلين بلكه ساير مخلوقين بود ، مىتواند بود كه كلام عيسى ( ع ) محمول بر اين معنى باشد .\r\nنصارى بعد از استماع كلام سيد الورى ساكت گشته گفتند : يا محمد ما هرگز مجلس بحث و جدال و محفل مخاصمه از روى فضل و حال بنوعى كه امروز در خدمت تو برگزيدهء ايزد متعال ملاحظه و مشاهده نموديم سابقا از بدايت حال رشد و تمييز تا اين هنگام عمر عزيز نديديم ، استدعا از مكارم اخلاق تو اى خاصهء آفاق آنكه ما را از روى احسان و مرحمت مدت مهلت عنايت نمائيد تا باتفاق همهء نصارى در مآل كار عقبى\r\n","description":"","footnote":"","page_name":" 54 ","page_number":54},
  {"content":"\r\nخود فكر و نظر و تأمل و تدبر نمائيم و بر عواقب امور خود تفكر فرمائيم .\r\nحضرت رسالت مآب عليه سلام الملك الوهاب در آن باب جواب نداد .\r\n\r\nبعد از آن حضرت ختمى پناه روى بسوى دهريه گمراه آورده فرمود كه شما بچه حجت و دليل احتجاج و استدلال نموده ميگوئيد كه تمامى اشياى موجوده معينه و همگى اعيان صوريه نوعيه را بدايت بين و نهايت روشن نيست ، بلكه جميع آنها قديم و ازلى و باقى و سرمدىاند ، هرگز صفت فنا و صورت زوال نپذيرند .\r\nدهريه بىرويه در جواب حضرت سيد البريه عليه الصلاة و التحيه عرض نمودند كه ما هر چه بديدهء عيان مشاهده و از روى عقل و عرفان ملاحظه نمائيم ، بلكه حقايق همه آنها را تدبر و تفكر فرمائيم چون سببى كه وسيلهء حدوث اشيا و امرى كه موجب ايجاد همهء آنها بعد از عدم بود بين و آشكارا و واضح و هويدا نيست ، عقل ما از روى علم و حذاقت و خرد از روى فطنت و فراست حكم جزم نمود كه همگى اشيا موجوده بدايت و اولى و نهايت و آخرى ندارند ، و چون دست زوال و فنا و نقصان و انطفا از دامن همگى كشيده و كوتاه است بناء عليه حكم بر صفت بقا و دوام آن اشياء نموديم .\r\nحضرت رسول ( ص ) فرمود كه آيا شما آن اشيا را قديم يافتيد كه اصلا آنها را بدايت ظاهر و پيدا نباشد يا آنكه آن اشيا را دائم و باقى ابد الابد يافتيد كه بالكليه زوال و فناپذير نباشند ، اگر قائل شويد بر آنكه ما اشياى موجوده خارجيه و ذهنيه را قديم و ازلى بلكه باقى و سرمدى يافتيم پس بايد كه شما تعقل و تفكر نفس و شخص خود نمائيد و در آن مرام از روى فراست تمام خوض فرمائيد ، زيرا كه بنا بر اعتقاد شما لازم آيد كه شما در ازل الآزال به همين صورت و صفت حال موجود باشيد بىقيل و قال ، و شما را مدت بدايت و نهايت نباشد ، يعنى زمانى در سابق بر ايجاد شما نگذشته باشد كه شما در آن زمان اين هيكل صورى و صفت نوعى كه الحال بدين منوال مىباشد سابقا در ازل الآزال بدين نوع و حال موجود نباشيد و يا اصلا از حين عدم پاى در مكان وجود ننهاده\r\n","description":"","footnote":"","page_name":" 55 ","page_number":55},
  {"content":"\r\nباشيد بهر نحو و حال كه باشد .\r\nو نيز چون قائل بر اين جمله كه همگى اشيا باقى و دائمند و هرگز زوال و فنا نپذيرند ، شويد بايد كه ذوات شما نيز بر صفت دوام و بقا هميشه پابرجا باشد و اصلا موت و فنا را بر ذات شما راه نباشد . پس اگر طائفهء دهريه بىرويه شما قائل بر اين قول لا يعنى ميگردند هر آينه بيقين شما مدافعه امرى معاينه و آشكارا ميكنيد و امرى كه بحسب بداهت عقل و رأى خلاف آن ظاهر و هويدا باشد ادعا مينمائيد ، در اين مقال تمامى ارباب فضل و حال و اصحاب معرفت و كمال تكذيب شما نمايند ، زيرا كه واضح و روشن و لايح و مبرهن است كه شما قبل از اين به مدت قليل بصفت وجود تغيير و تكميل يافته بوديد ، بلكه باندك زمانى صور نوعيه تمام دهريه بل ساير البريه بمضمون « الجنس الى جنسه يميل » همگى و تمامى هيئت اصلى خود به خاك مستحيل ميگردد .\r\nدهريه بعد از استماع كلام در نظام سيد الانام عليه الصلاة و السّلام گفتند : يا محمد ما اصلا چيزى كه دلالت بر قدم و ازليت اشيا يا بر بقا و ابديت آنها كند نديديم .\r\nحضرت رسول ايزد معبود به آن طائفه فرمود كه پس بچه دليل و حجت ميل به طرف خلاف عقل و رويت كرده حكم بر قدم و ازليت يا بر بقا و ابديت اشياى خارجيه و ذهنيه نموديد . و اگر دهريه شما بواسطه آنكه طرف حدوث اشيا و انقضاى آنها را از طرف قدم و بقا ملاحظه از روى عقل و رأى و مشاهده بطريق فطنت و ذكا نكرده ترك تمييز نموده طرف قدم و بقا را به غير دليل واضح و هويدا راجح دانسته و طرف حدوث و انقضا را مرجوح انگاشته ؛ بيدليلى را دليل خود ساخته ، هر يك از دهريه به پيرويت شما اقتفا و اقتدا به يكديگر داشته چنين قول تزييف بيدليل و بنيان را باعتبار برداشته با كمال بىوثوقى اين كلام بىنظام را بوثوق برداشتند و بدين وسيله تخم حسرت و ندامت در مزارع آخرت خود كاشتند و نيل بدنامى معصيت و ذلت بر وجوه تيره شكوه خود انباشتند « * ( ذلِكَ هُوَ الْخُسْرانُ الْمُبِينُ ) * » .\r\n","description":"","footnote":"","page_name":" 56 ","page_number":56},
  {"content":"\r\nبايد كه از اين قول ناپسند و كلام كاسد و ناروا توبه و انابت به حضرت الله تعالى نمائيد ، زيرا كه كلام به غير دليل و حجت نزد ايزد علام اصلا انتظام نگيرد و پيش مردم دانا هر كسى آن را بىنظام دانسته بسمع تلقى اصغا نپذيرد ، چه هر گاه شما تمييز حقايق اشيا كما ينبغى و يليق از روى حس و تدقيق نتوانيد نمود كه آيا آنها قديم و ازلى يا باقى و سرمدىاند و طرف حدوث اشيا و انقضاى آنها را نيز بحسب عقل نظر و فكر و مشاهده و تدبر ننموديد كه شايد اين طرف احسن و اولى از طرف اخرى باشد ، و به غير عقل و رويت حكم بر قدم اشيا و ازليت و بقا و ابديت آنها نموديد و حال آنكه بمقتضاى خرد و عقل و بمؤداى كلام حضرت عز و جل و نقل كتب ساير انبيا و رسل حضرت واهب لم يزل چنان مستفاد و مستدل ميگردد كه به غير ذات واحد كافل همگى اشيا از جزو و كل حادث و متزلزل و محدث و منفعلاند ؛ و هر گاه طرف حدوث و انقضا ببداهت عقل و بقول رسل و انبيا ارجح و اولى از طرف مرجوح قدم و بقاى اشيا باشد .\r\nپس بر شما لازم بود كه از روى صدق و اعتقاد حكم بر حدوث اشيا و انقطاع آنها نمائيد و بر خلاف طريق عقل و رأى و اجماع رسل و انبيا بلكه اكثر برايا منمائيد و منكر امر بين و ظاهر مشويد ، چنانچه شب و روز مشاهده و ملاحظه مينمائيد كه هر يك از روز و شب بعد از رفتن ديگرى جلوه‌گر ميشوند و هيچ احدى از سابقين شما نديده و لاحقين نيز نخواهند ديد كه هر دو يكوقت جمع شوند يا هر دو بر طرف گردند ، بلكه ( مصرع ) :\r\nيكى چون رود ديگرى آيد بجاى پس آنگاه حبيب الله به آن طايفه گمراه فرمود : آيا پيش شما دهريه بىرويه جايز است كه شب و روز يك زمان جمع شوند ؟\r\nگفتند : نه يا محمد .\r\nحضرت رسول انام عليه الصلاة و السّلام فرمود : بلكه چون شب بىنور لباس\r\n","description":"","footnote":"","page_name":" 57 ","page_number":57},
  {"content":"\r\nديجور درپوشد و چادر قيرگون بر سر افكند روشنان فلك هر يك به دو رنگ در تحريك آيد ، در آن هنگام همگى و تمامى سكنه زمين بامر و مشيت حضرت رب العزت بنوم و اناخت و خواب استراحت راحت نمايند و روز سعادت فيروز به حكم رب غفور اسباب عيش و سرور و ابواب اضائت و نور متعلق و مستور گرداند ، في الفور سپاه ظلام شب بيك ناگاه بر اطراف و اكناف دهر درآمده روى گيتى را قيرگون و سياه نمايند ، و هر يكى از سياه پوشان زنگىوشان شب چون مريخ خون آشام از جام شفق افق جرعه‌كش گشته زهره و مشترى بساغرى و خادمى آنها كمر اطاعت و نطاق متابعت بسته از ابتداى ظهور ظلام شام تا هنگام طلوع و بروز تباشير صبح نور فروز روز حال بدين منوال بود . و چون خورشيد عالم افروز چادر ظلمت عشق را بر كناره افق چون دل دشمن شق نموده ساعد سيمين و مرفق زرين نورانى از براى انهزام سپاه ظلمانى شب با تيغ و علم علم كرده عسكر نورگستر فيض اثر را بتاختن امر كرد . همان كه شعشعه برق خورشيد سر در زواياى تكاياى سياه‌پوشان شب گذاشته هنوز ديدهء سلطان روز با حشمت تمام بمسكن و مقام سپاه ظلام نرسيده باشد كه آن اسپاهان تيره سرانجام سپر ظلمت بسر كشيده از بيم جان ترسان و لرزان و خود را بچاه دهشت و زندان وحشت انداختند و تا طلوع روز ديگر از هول و بيم به حال يك ديگر نپرداختند ؛ و اين مقدمه شب و روز بدين نهج و مرام الى يوم القيام متوالى و مستدام خواهد بود . پس هر گاه چنين باشد كه بعد از افول يكى طلوع و ظهور ديگر شود لازم آيد كه آنكه پيشتر رود سابق باشد و آنكه در مرتبهء دوم جارى گردد مسبوق بود .\r\nگفتند : يا محمد واقع چنين است كه بيان كرديد .\r\nبعد از آن حضرت رسول ايزد منان روى توجه اقبال بجانب آن جهال ضال كرده گفت هر گاه شما حكم بحدوث روز و شب كه پيش از ايجاد و حدوث شما بود ، نموديد يا آنكه ملاحظه و مشاهدهء آنها بيقين ننموديد ، پس بر شما لازم است كه همگى اشيا\r\n","description":"","footnote":"","page_name":" 58 ","page_number":58},
  {"content":"\r\nرا حادث دانيد و منكر ذات و قدرت واجب تعالى نشده او را قديم ازلى و باقى سرمدى دانيد نه ديگر را .\r\nبعد از آن حضرت رسالت پناه صلى الله عليه و آله و سلم پرسيد از آنها كه آيا شما شب و روزى كه قبل از حدوث و ايجاد بنياد شما بود آن را متناهى ميدانيد يا غير متناهى اگر غير متناهى بايد كه آخر شبى بشما رسد كه او را نهايت و اول ظاهر و پديد نباشد و هر چه چنين است قديم است ، يا آنكه شب و روز متناهى است پس لازم آيد كه در سابق زمان باشد كه شب و روز در آن زمان موجود و معين نباشد ، و اين بداهت عقل و رأى باطل و ظاهر و هويدا است .\r\nگفتند : يا محمد بلى در اين مقدمه حق بجانب شماست .\r\nپس آنگاه حضرت حبيب الله تعالى فرمود : كه آيا شما قائل ميشويد باينكه عالم قديم و غير محدث است و حال آنكه شما دانا و عارفيد معنى آنچه در سابق اقرار به آن نموديد از حدوث ليل و نهار ، و همچنين واقف و عالميد بمعنى آنچه در سابق منكر آن بوديد مثل حدوث اشيا و مانند آن ؟\r\nگفتند : بلى يا محمد ما بر جميع حقايق اقوال خود بالتمام عالم و مطلعيم .\r\nحضرت رسول ايزد معبود فرمود كه پس اين نيز مثل چيزهاى مبصر و مرئى شما بود كه بعضى از آن محتاج در قوام و التيام بلكه در بقا و دوام ببعضى ديگر باشند و تا آن اجزاء بهم نرسند وجود آن ممكن بحسب عقل و امكان نباشد ، چون بناى عمارت كه محتاج بآلات و اجزاى بسيار است از احجار و اخشاب و اوتاد و حبال ، زيرا كه عمارت به غير ما يحتاج منسق و محكم نگردد بلكه به غير ضروريات وجود آن ممتنع و محال است .\r\nهمچنين است حال جميع اشيا كه به نظر شما درآيد اكثر آنها در ربط و نظام مرتبط و محتاج بالتيام و انتظام اشياى ديگرند ، و هر گاه احتياج بعضى ببعض ديگر به جهت قوت و استحكام يا بواسطه تماميت و انسجام آنها قديم باشند بنا بر اعتقاد شما يا آنكه\r\n","description":"","footnote":"","page_name":" 59 ","page_number":59},
  {"content":"\r\nصفات محدثه در آنها ظاهر و هويداست ، پس ما را اعلام نمائيد كه اگر جميع اشيا حادث باشد چگونه است و چه فساد دارد مع هذا صفات حادثه در آن اشيا بغايت ظاهر و هويدا باشد چنان كه گذشت .\r\nچون طايفه لئام كلام خير الانام عليه الصلاة و السّلام به اين غايت و انجام استماع و اصغا نمودند حيران شدند .\r\nدر آن حال رسول ايزد متعال گفت : اگر شما در باب اشيا صفات غير مذكورات به جهت آنها گذشته يا آينده داشته باشند بايد كه بيان كنيد .\r\nچون آن طايفه بىرويت يافتند كه براى اشياء محدثه كه توانند بيان نمود ندارند مگر آنكه گويند اين موجود اينست كه جماعت دهريه را زعم چنانست كه آنها قديم به غير دليل مستقيماند ، پس از اين جهت دهريه بىرويت ملزم و ساكت گشته گفتند : يا محمد ما را فرصت و مهلت دهيد تا در كار خود ملاحظه از روى نظر و فكر نمائيم .\r\nپس از آن حضرت نبى الانس و الجان روى به جماعت ثنويه بىرويه كه ميگفتند نور و ظلمت دو مدبرانند در خلقت زمين و آسمان ، آورده فرمود كه شما را چه چيز بر اين داشت كه قائل به اين قول غير معقول شديد ؟\r\nگفتند : يا محمد ما جميع خلق اشيا را منحصر در دو صنف يكى خير و ديگرى شر يافتيم ، و نيز بوجدان و تجربه يافتيم كه خير ضد شر است چنانچه صحت ضد ضرر ، فلهذا ما منكر اين امر شديم كه يك فاعل محال است دو امر خير و شر و نفع و ضرر را توانند موجود و ظاهر گردانيد بلكه هر يك از خير و شر را فاعل ديگر بحسب عقل و فكر بايد ، چنان كه برف مثلا از روى كمال تدبر و حال ممتنع و محال است كه بنوعى كه آتش مسخن و گرم ميگرداند او نيز ميتواند گرم نمود همچنان كه آتش بىقيل و قال محال است كه تبريد تواند كرد ، بناء عليه اثبات دو صانع به جهت ظلمت و نور بوساطت خرد\r\n","description":"","footnote":"","page_name":" 60 ","page_number":60},
  {"content":"\r\nو شعور مقرر و مشهور كرديم .\r\nحضرت رسول عليه الصلاة و السّلام بعد از استماع كلام ناتمام آن طايفه تيره سر انجام فرمود كه آيا هر يك از الوان سواد و بياض و سرخ و زرد و سبز و ازرق را ضد يك ديگر نيافتيد زيرا كه از اين دو رنگ بموجب عقل و حال ممتنع و محال است كه در يك جسم و يك محل متلون و متوطن گردند چنانچه حر و برد بواسطهء ضديت محال و ممتنع است در يك محل مجتمع گردند .\r\nگفتند : بلى يا محمد يافتيم ما كه هيچ دو رنگ از روى يافت عقل و فرهنك در يك محل لبث و درنگ نمىتوانند كرد .\r\nحضرت نبى المحمود در جواب فرمود كه پس بر شما لازم و واجب گردد بعدد هر لون صانع ديگر ثابت و مقرر گردانيد تا فاعل هر ضد از الوان مذكوره غير فاعل ضد ديگر باشد .\r\nحضرت امام الهمام جعفر بن محمد الصادق عليه السّلام فرمود كه چون آن طايفه لئام كلام حقيقت ارتسام رسول ايزد علام بر اين نهج و مرام استماع و استعلام نمودند ساكت شدند ، در آن حال نبى ايزد متعال فرمود :\r\nظلمت و نور چگونه در يك محل مختلط و مسطور گردند كه نور بمشيت رب غفور بالطبع ميل بصعود و عروج دارد و ظلمت بموجب طبيعت مائل هبوط و نزول است و فيما بين اين دو امر بديهى مباينت كلى است كه از روى عقل اين دو امر در يك محل مجتمع گردند چنانچه شما مىبينيد كه هر گاه دو شخص يكى ارادهء سفر مشرق و ديگرى ميل سير جانب مغرب كند و هر يكى بطى مسافت مقصود روان گردند و در آن مرام سعى تمام و جهد لا كلام نمايند هر يك از ايشان بهر خطوه و گام بناكام دو گام از ديگر مستغرب و بعيد گردند ، آيا مادامى كه اين دو شخص ساير و قاطر متردد و شاطر بموجب اراده و قصد بجانب مركز و مقصد باشند . بنا بر اعتقاد شما هيچ احتمال ملاقات آن دو كس\r\n","description":"","footnote":"","page_name":" 61 ","page_number":61},
  {"content":"\r\nبا يك ديگر دارد ؟ .\r\nگفتند : نه يا محمد زيرا كه هر يك چون طى مسافت بخلاف نحو مسافت ديگر مىنمايند بنا بر اين ملاقات ايشان با يك ديگر محال ظاهر و عيان است .\r\nدر آن وقت حضرت رسول عليه السّلام فرمود كه بنا بر اين ظاهر و معين شد كه ظلمت و نور هرگز در يك محل مختلط و مستعمل نگردند ، به جهت آنكه سير هر يك بخلاف جهت سير ديگر است ، بواسطهء آن كه سير نور به طرف بالا و سير ظلمت به - صوب هبوط و حضيض منتهض است .\r\nبعد از آن حضرت نبى الانس و الجان فرمود كه پس چگونه اين عالم بوسيلهء امتزاج امرى كه محال است به آن چيزى ممتزج شود حادث گردد بلكه اين نور و ظلمت هر دو مدبران جميعا مخلوقان ايزد سبحانند و بدلايل مذكوره خالق و صانع نيستند بلكه در وجود محتاج بموجدند .\r\nچون طايفهء ثنويه جواب اسئله خود به اين آب و تاب از حضرت رسالت مآب شنيدند ملزم و مضطرب چون سيماب و عاجز و متحير و بىتاب گشته گفتند : يا محمد چون ما را تاب سؤال و جواب شما از روى صدق و صواب نماند ما را به عنايت خود فرصت و مهلت فكر در باب مذهب و مآب نمائى . و الله اعلم بالصواب .\r\n\r\nبعد از التزام ثنويه حضرت سيد البريه روى بمشركين عرب آورده فرمود كه شما براى چه اختيار پرستش اصنام بر اطاعت ايزد علام نموديد و اين شيوهء ناپسند را پسنديده دانستيد ؟\r\nآن طايفه در جواب حضرت رسالت مآب گفتند كه ما بواسطهء عبادت و بندگى اصنام تقرب و احترام و عزت و اكرام بملك العلام مىنمائيم .\r\nنبى الاكرام به جهت انتباه و ايقاظ آن لئام گفت : آيا اين آلهه و اصنام شما را سامعهء تامه هست كه امر و حكم حضرت رب العزت را استماع نمود طاعت سزاوار از روى\r\n","description":"","footnote":"","page_name":" 62 ","page_number":62},
  {"content":"\r\nتحقيق و عبادت او كما ينبغى و يليق نمايند تا شما بوسيله تعظيم آنها تقرب به حضرت بارى تعالى نمائيد ؟ گفتند : نه يا محمد .\r\nحضرت فرمود كه شما چيزى كه بدست خود تراشيده و سرانجام آنها نموده باشيد اگر از آنها متصور بود و لايق و سزاوار بندگى توانند كرد بايد كه آنها شما را عبادت كنند ، مگر آن كه خداى كه او عارف بمصالح امور دنيوى و عواقب اخروى و حكيم است شما را بهر چه تكليف به آن نمايد چون شما را اطاعت رب العزت واجب است اگر بتعظيم آن اصنام ضاله و آلهه باطله امر نمايد در آن هنگام حكم و امر ايشان لازم است ، و اين محال است كه ايزد علام امر بتعظيم اصنام نمايد .\r\nحضرت امام الهمام جعفر بن محمد الصادق عليه السّلام مىفرمايد كه چون بين الخاص و العام كلام به اين مقام رسانيد و آن مشركين لئام در قول و كلام ناتمام خود خلاف تمام نمودند بعضى از آن طايفهء ضاله گفتند كه خداى متعال در سابق احوال حلول در هياكل و صور رجال بدين هيئت و مثال نمودند و ما اين صور و هياكل را محض بواسطهء عزت و تعظيم و احترام و تكريم آن صور و هياكل سابقه كه پروردگار ما حلول در آنها نمود و آن صور را بدان وسيله معزز و احترام فرمود ما نيز اين صور و هياكل را به صورت آنها معمول گردانيم و بندگى و تعظيم اينها بواسطهء آنها مينمائيم .\r\nو جمعى ديگر از آن طايفهء وخيم العاقبه گفتند كه اين صور آلهه و اصنام صور اقوام است كه در سالف زمان آن عيان مطيع فرمان مهيمن منان بودند و اطاعت و متابعت امر و فرمان ايزد سبحان ظاهر و هويدا پيش از ما نمودند ما نيز تمثيل صور ايشان و معمول هياكل آن اعيان نموده بندگى ايشان محض بواسطه عزت و احترام و تعظيم حضرت ايزد علام مىنمائيم .\r\nو برخى ديگر از آن طايفهء بيرويت و نظر گفتند كه چون مهيمن اكبر ايجاد حضرت\r\n","description":"","footnote":"","page_name":" 63 ","page_number":63},
  {"content":"\r\nابو البشر عليه السّلام نمود ملائكه كرام را بالتمام امر بسجدهء آدم عليه السّلام فرمود ، و همگى آن طايفه باحترام اطاعت او اليقيم ، و چون آدم عليه السّلام وفاة يافته و ما از شرف ادراك صحبت كثير البركة آن محروميم اين هياكل و صور همه را به صورت آن حضرت مصور نموديم و به جهت تقرب و احترام مهيمن علام چنان كه ملائكه كرام به وسيلهء سجدهء آن حضرت عليه السّلام معزز و با اكرام شدند ما نيز سجده و عبادت صورت او را موجب اعزاز و اكرام و وسيلهء احترام خود دانسته بدان قيام و اقدام مىنمائيم ، چنان كه در سابق شما نيز بزعم خود بصوب مكه مأمور به عبادت رب غفور شده بوديد و مدتى بدان نهج مأمور قيام و اقدام مىنموديد و بعد از آن در بلد غير مكه محاريب و مساجد نصب فرموده آنها را مسجد و معبد خود گردانيده سجده بسوى مكه مينمائيد . يقين كه قصد و ارادهء شما همان عين كعبه است نه آن مساجد مصنوعه و محاريب مخترعه بلكه قصد شما بكعبه نيز قصد عبادت و بندگى بسوى عز و جل است نه تعظيم كعبه و بندگى آن محل .\r\nچون كلام اصناف مشركين عرب بالتمام به اين مكان و مقام رسيد حضرت سيد النبى المبعوث الى الخاص و العام رو بسوى آن طايفه اولى آن كفره لئام خمول كه قائل بحلول ايزد علام در هياكل و صور أنام بودند آورده گفت :\r\nشما در طريق خود بىشك و ريا خطا كرديد و بدان وسيله گمراه گشته در تيه ضلالت و غوايت چون غول بيابان حيران و سرگردان بلكه مانند شياطين از روى تمرد و طغيان از اطاعت حكم و فرمان حضرت رحيم الرحمن برآمده مسلك و منهج ضلال را عين امانى و آمال خود دانسته به اين اقوال نامعقول قايل گشته مىگوئيد كه حضرت واهب متعال حلول در هياكل و صور رجال به اين هيئت و مثال كه از مسجد ثابت اعمالست كرده ، ما تصور اين صور به جهت تعظيم صور سالفه كه پروردگار ما حلول در صور آن رجال كرده از ذات اصلى به اين هيئت ثانى مستبدل و مصور شده عبادت مينمائيم .\r\n","description":"","footnote":"","page_name":" 64 ","page_number":64},
  {"content":"\r\nپس شما پروردگار خود را متصف بصفات مخلوقين دانسته آنچه صفات امكان و احتياج است براى ايزد تعالى روا داشته او را از وجوب بامكان و از تنزه بنقصان مىآريد آيا بحسب عقل و رأى و فهم و ذكا جايز و رواست كه حضرت پروردگار شما حلول در چيزى كند كه آن چيز محيط رب العزيز گردد بنوعى كه اصلا از آن چيز امر ديگر از روى خرد و تمييز معين و متميز نگردد ؛ پس در اين هنگام فرق ميان حلول ايزد علام بصور و هياكل انام و ميان حلول او بساير آن چه در آن تواند نمود از لون و طعم و رايحه و از نرمى و درشتى و گرانى و خفت نباشد ، پس بايد حلول در آنها نيز تواند كرد و چرا محلول فيه كه هياكل و صور همه است محدث باشند و آنچه حلول در آنها كند قديم باشد .\r\nپس بنا بر عقل سليم و طبع مستقيم بايد كه حال حادث و محلول فيه قديم باشد ، و امثال اين مقال بىقيل و قال محال است زيرا كه ذات واجب متعال چگونه محتاج گردد به مكان و محل و حال آنكه او عز و جل لم يزل و لا يزال قبل از ايجاد مكان و محال به همين حال بود ، و هر گاه شما او را بصفات محدثات بواسطهء تجويز حلول نامعقول متصف گردانيد پس بر شما لازم آيد كه حضرت رحيم رؤف را بصفت زوال و حدوث منعوت و موصوف دانيد و شما هر گاه براى حضرت إله صفات محدثه روا داريد بايد كه او را اتصاف بصفت فنا و زوال كه از صفات ممكنات است نمائيد ، زيرا كه اين صفات اجمع صفات حال و محلول فيه است و امثال اين صفات بالبداهه تغير ذات فايض البركات مىنمايد .\r\nو اگر مىگوئيد كه ذات بارى تعالى بوسيلهء حلول در اشيا متغير مىگردد پس جايز است كه ذات حميده و صفات واهب العطيات متغير شود بسبب حركت و سكون و به جهت حلول سياهى و سفيدى و سرخى و زردى و باقى صفات كه بتعاقب يك ديگر بر موصوف وارد شود بايد كه بر ذات حضرت ملك تعالى نيز جايز و وارد باشد تا آنكه\r\n","description":"","footnote":"","page_name":" 65 ","page_number":65},
  {"content":"\r\nبنا بر طريق شما مشركين لازم آيد كه همگى صفات محدثين بر حضرت رب العالمين جايز و روا باشد و ايزد تعالى بطريق ساير ممكنات و محدثات ممكن و محدث باشد « عز الله تعالى عن ذلك عزا كبيرا » .\r\nو هر گاه بطلان ظن جميع شما در باب حلول واجب تعالى ظاهر و هويدا شد پس فساد قول نامعقول شما كه مبنى بر آن كلام نالايق ناروا بود واضح و بين و لايح و روشن گرديد .\r\nحضرت امام ناطق جعفر بن محمد الصادق عليه السّلام فرمود كه چون نبى ايزد علام كلام صدق التيام براى حجت و الزام آن مشركين لئام به اين مقصد و مرام اختتام نمود آن قوم شوم مذموم مبهوت و ملوم و ملزم و مغموم گشته بعد از سكوت گفتند كه ما بعد از اين فكر در امر دين و نظر در مذهب و آئين خود نمائيم .\r\nپس آنگاه حضرت سيد المرسلين صلى الله عليه و آله و سلم بجانب فرقه دوم مشركين بيدين كه قائل بر آن بودند كه اقوام پيشين كه عبادت رب العالمين با كمال عزت و نمكين مينمودند چون به اين هياكل و صور بودند ما نيز بواسطهء تعظيم و تكريم اين صورتها كه موافق صور اينهاست عبادت مىنمائيم ، روى آورده گفت كه شما ما را اعلام و اعلان نمائيد كه هر گاه شما عبادت و نماز كنيد از براى صورت كسى كه آن كس طاعت و بندگى ايزد مقدس مىكرد وجوه كريمه خود را بسجدهء عبوديت او بر زمين خشوع و مسكنت گذاشته بندگى او بجاى مىآوريد پس به جهت حضرت رب العزت كه شما آن صورت و هيئت را ايجاد و خلقت نمود چه طريق بندگى و عبادت و عبوديت و طاعت بواسطهء آن خالق بىمنت گذاشته كه آن شيوه از طور طاعت آن هيكل و صورت در طريقه تذلل و مسكنت زيادت باشد ، زيرا كه در طريق بندگى و طاعت به هيچ نوع بندگى زيادتى بر وضع جبهه خشوع و عبوديت و جبين خضوع و ضراعت زمين مسكنت و ذلت ندارد .\r\nو هر گاه شما بواسطهء آن صورت اين نوع عبوديت بتقديم رسانيده باشيد پس\r\n","description":"","footnote":"","page_name":" 66 ","page_number":66},
  {"content":"\r\nبندگى مقدس كه لايق ايزد اقدس بوده باشد نداريد ، نه علم شما محيط است به آن كه خالق كسى كه مستحق عبادت از روى تعظيم و لايق پرستش و طاعت از روى عزت و تكريم باشد او را بساير بريات در مرتبه اكرام طاعات و احترام عبادات مساوات و محاذات نبايد داشت ، چنانچه شما در مشاهدهء صوريه ملاحظه مىنمائيد كه هر گاه پادشاه يا بزرگى را در مرتبهء اعزاز و تعظيم و احترام و تكريم با بندگان او مساوى دانيد آيا بحسب خرد و عقل اين عمل و فعل باعث هيچ نوع كمى رتبه و اكرام آن بزرك با احترام مىشود يا نه ، چنان كه اگر شخص بزرگى بواسطهء صغير تعظيم و تكريم زياده از حد مستقيم كند بيقين كه در نزد عقل سليم اين تعظيم نامستقيم است ، پس بنوعى كه آن احترام به جهت آن صغير ناموافق است ايضا طاعت و عبادت ايزد خالق را با بندگى و متابعت ساير خلايق مساوى دانستن نالايق است .\r\nچون آن طايفه لئام استماع كلام معجز نظام سيد الانام نمودند گفتند : بلى چنين است .\r\nحضرت رسول صلى الله عليه و آله فرمود كه بر همهء صاحبان فهم و ذكا ظاهر و هويدا است كه تعظيم واهب كريم از شما بواسطهء تعظيم صور آن بندگان مطيعين ايام قديم است ، آن تعظيم غير مشكور موجب زور رب غفور است .\r\nحضرت جعفر بن محمد الصادق عليه السّلام فرمود كه چون كلام حضرت نبى الاكرام به اين مقام انجام يافت آن طايفه مشركين بيرويت گفتند : يا محمد ما بعد از اين فكر در مذهب و دين خود مينمائيم .\r\nپس آنگاه حضرت حبيب الله بجانب فرقهء سوم مشركين بىدين كه به حضرت سيد المرسلين ميگفتند كه ما در بندگى حضرت رب العالمين با شما در طريقت موافقت داريم چنانچه شما گاه بكعبه نماز ميگذاريد و گاه در ساير بلاد و امصار در محاريب و مساجد سجده و بندگى حضرت بىنياز بجاى مىآوريد ما هم گاهى بنوعى و گاه بنوع\r\n","description":"","footnote":"","page_name":" 67 ","page_number":67},
  {"content":"\r\nديگر سجده عبوديت خالق اكبر بتقديم ميرسانيم و همه وقت بندگى ما به واسطه ايزد تعالى است ؛ روى آورده فرمود كه : شما براى ما مثل زديد و ما را در عبادت بمشابهت و مماثلت خود بمقابلت فرا گرفتيد عين غلط و خطا است ، زيرا كه ما بنده‌هاى ايزد وهاب و مخلوق و مربوب رب - الاربابيم بأمر حضرت خالق سميع مطيع مأمور و بنهى رب العلى منزجر و مقصوريم و در هر محل و مكان كه حضرت ايزد سبحان از ما اراده طاعت در آن مكان نمايد از روى اخلاص و ايقان بانقياد همگى جوارح و اركان قيام و اقدام مينمائيم .\r\nخلاصه كلام آنكه ما بهر نوع و بهر وجهى كه مأمور گرديم عبادت و بندگى رب غفور به همان نهج مأمور بحيز ظهور رسانيم و قدم از طريق مأمور بمسلك غير مأذون نگذاريم و به هيچ وجه من الوجوه بخلاف حكم بىچون پى نسپاريم ، و چون شما را به حقايق ارادت حضرت واهب العطيات اطلاع كما ينبغى و يليق از روى تحقيق نيست طريق عبادت و بندگى ما را قياس بطاعت و عبادت خود مينمائيد اميد است كه عز و جل از اراده طاعت ما بر نهج اول روش ثانى را كراهيت و مهمل داشته باشد ، فلهذا ما را نهى از جرأت تعدى از حكم و امر نموده چه حكم باقتصار و اختصار آن فرمود ؛ و چون ما را در هنگام بندگى ذات ستوده صفات امر توجه بكعبهء معظمه نمود ما هم اطاعت حكم حكيم على الاطلاق به گوش سمعنا اصغا نموديم . و در ثانى الحال ما را بواسطهء بعد از بيت الحرام حضرت ايزد علام در هنگام عبادت و طاعت ذات اقدس او در هر بلاد و امصار كه باشيم امر توجه بجانب مكه مكرمه زادها الله شرفا و تعظيما الى يوم القيامة فرمود ما نيز امر مهيمن عزيز را بسمع رضا تلقى نموديم و بهر كه حكم و ارادت حضرت عزت بر آن تمشيت يابد مطيع و منقاديم و پاى از دائرهء حكم و امر خلاق العباد بيرون ننهاديم و تا حيات مستعار باقى و پايدار است فرمانبرداريم .\r\nاما شما بيان و اعلام نمائيد كه سجده عبوديت كسى كه به صورت آدم بود بچه وجه\r\n","description":"","footnote":"","page_name":" 68 ","page_number":68},
  {"content":"\r\nو چه نوع مينمائيد و بامر و حكم كه بدان كار ناشايست نافرموده اقدام مىفرمائيد ، حضرت قادر عالم ملائكه را مأمور بسجدهء آدم گردانيد نه بنى آدم را ؛ و ملائكه را نيز امر بسجود كسى كه به صورت آدم باشد نفرمود ، زيرا كه صورت مشابه آدم غير آدم است . پس قياس بىاساس شما صحيح و روا نباشد و چون شما از رب غفور مأمور به سجده آدم و صورت مشابه او نيستيد شايد كه معمول شما مكروه رب العلى باشد و شما را اطلاع كما هو حقه بر آن نباشد .\r\nبعد از آن حضرت نبى الانس و الجان از لسان معجز نشان بيان نمود كه مثلا اگر كسى شما را مأذون گرداند كه روز پنج شنبه داخل سراى او كه در مدينه دارد در محله بنى فلان ، آيا جايز در حق است شما را كه اگر جان شهر در محلهء ديگر يا در اين شهر خلاف مذكور دار و سراى داشته باشد داخل شويد يا كسى يك جامه از جامه‌هاى خود بشما بخشد يا يك بنده از بنده‌هاى خود بشما عنايت نمايد يا اسب خاص از طويله خود بشما مرحمت فرمايد شما را سواى مأذون فيه كه گرفتن آن و رخصت تعدى و تصرف در غير مأذون صحيح و مستحسن ايزد بىچون نيست چه ، اگر ديگرى بجاى آنها برداريد نامشروع ظاهر و هويدا است .\r\nگفتند : بلى يا محمد بايد كه اختصار بر مأذون نمود ، چه تصرف در ملك غير به غير اذن و رخصت شيوهء ارباب ظلم و عداوت است نه طريقهء مرضيه عدالت .\r\nدر اين حال رسول با اقبال بلبل ناطقه را به اين مقال متكلم گردانيد كه آيا بعضى ملوك اهل دنيا در معنى عدم تقديم غير در ملك و مال او به غير اذن و رخصت او احق و اولى است يا آنكه حضرت حق سبحانه و تعالى در اين معنى سزاوار و احرى است ؟\r\nمشركين گفتند : حضرت رب العالمين معين به اين معنى اليق و اولى است ؛ زيرا كه مالك الاملاك و محرك الافلاك اوست بايد كه هيچ احدى از ثريا تا مركز خاك تصرف در املاك ايزد منان به غير اذن ايشان ننمايد .\r\nحضرت نبى الانس و الجان فرمود كه پس شما چرا چنين كرديد و سجده اين\r\n","description":"","footnote":"","page_name":" 69 ","page_number":69},
  {"content":"\r\nصور و هياكل به غير اذن حضرت قادر عادل نموديد ؟ امام الانام جعفر بن محمد الصادق عليه السّلام گفت كه مشركين لئام چون سخنان صدق نشان سيد الانام به اين حجت و الزام شنيدند گفتند كه يا محمد ما را مهلت عنايت فرمائيد كه ما نظر و فكر در باب مذهب خود نمائيم . بعد از آن سكوت و بهت را شعار خود ساخته ملزم مانند .\r\nو نيز حضرت امام الهمام جعفر بن محمد الصادق عليه السّلام قسم بذات ايزد كرام ياد نمود كه به آن خداى كه حضرت سيد المرسلين را از روى حق و صدق بثقلين بنبوت و رسالت مبعوث گردانيد كه پنج روز بر آن طوايف امم مختلفة المذاهب منقضى نشده بود كه همگى و تمامى آن طوايف خمسه كه بيست و پنج نفر بوده‌اند به خدمت حضرت سيد البشر بالتمام حاضر آمده بشرف اسلام و ايمان مشرف شده باتفاق گفتند :\r\nيا محمد بعزت واحد صمد ما هرگز حجت و دليل در هيچ زمان مثل دليل و برهان شما بديدهء عيان ملاحظه و مشاهده ننموديم . و گواهى ميدهيم كه خداى تو به حق و تو رسول صادقى « و الله * ( يَهْدِي إِلَى الْحَقِّ وَإِلى طَرِيقٍ مُسْتَقِيمٍ » . در ذكر و بيان الزام يافتن اعيان مشركين از حضرت سيد المرسلين\r\nاز حضرت ابو محمد الحسن بن علي العسكرى عليه السّلام مروى و منقول است كه آن حضرت از لسان معجز نشان بيان فرمود كه من روزى از پدر بزرگوار خود پرسيدم كه آيا جد عاليمقدار ما رسول حضرت ايزد غفار عليه سلام الملك الجبار در ايام نبوت وقتى كه جماعت يهود و مشركين با آن حضرت تعنت و لجاجت ميكردند آيا نبى المختار با آن طوايف اشرار مباحثه و مشاجره و مجادله و مناظره مينمود ؟\r\nپدر جليل القدر من فرمود : بلى مراتب بسيار بسيار از آن حضرت با كفار بواسطه\r\n","description":"","footnote":"","page_name":" 70 ","page_number":70},
  {"content":"\r\nاثبات و الزام حكم حضرت ايزد متعال مباحثه و جدال نمودند ، و از آن جمله يكى آنست كه حضرت ايزد منان در قرآن لازم الاذعان در چند آيه حكايت و اعلان مينمايد : اولى * ( « وَقالُوا ما لِهذَا الرَّسُولِ يَأْكُلُ الطَّعامَ وَيَمْشِي فِي الأَسْواقِ لَوْ لا أُنْزِلَ إِلَيْه مَلَكٌ ) * » الى قوله * ( « رَجُلًا مَسْحُوراً » ) * ( 1 ) .\r\nآيهء ثانيه * ( « وَقالُوا لَوْ لا نُزِّلَ هذَا الْقُرْآنُ عَلى رَجُلٍ مِنَ الْقَرْيَتَيْنِ عَظِيمٍ ) * » ( 2 ) آيهء ثالثه « * ( وَقالُوا لَنْ نُؤْمِنَ لَكَ حَتَّى تَفْجُرَ لَنا مِنَ الأَرْضِ يَنْبُوعاً ) * » الى قوله تعالى * ( « كِتاباً نَقْرَؤُه » ) * ( 3 ) .\r\nبعد از آن اى كافران از روى جهل و عدوان سخنان بىبنيان فراوان به حضرت نبى الانس و الجان به تعنت اعلام و اعلان نمودند چنانچه تفصيل آن مجمل على سبيل التوضيح و العيان بيان گردد ، پس آنگاه گفتند : يا محمد اگر تو در دعوى نبوت و ادعاى رسالت مثل موسى عليه السّلام و التحيه صادق و با حجت و صاحب آيت بودى بايستى كه بواسطهء اسئله كه ما از روى تغير و افترا بشما كرديم بر ما صاعقهء بلا فرود آمدى و ما نيز بر مثال قوم موسى كه به آن سؤال بى جا بصاعقه آتش بلا سوختند سوختمى ، زيرا كه آنچه ما از شما بواسطه تقريع و تغير و افترا و استدعا خواستيم بمراتب بيشتر از اسئله يهود اشرار است .\r\nتفصيل اين اجمال از روى صدق مقال آنست كه حضرت ابو محمد الحسن بن على العسكرى عليه السّلام ميفرمايد كه روزى حضرت سيد البريه با جمعى از اصحاب بنزديك كعبه معظمه نشسته بودند ناگاه جماعتى از رؤساى قريش كه اكثر آنها با يك ديگر قوم و خويش بودند مثل وليد بن مغيره مخزومى و ابو البحترى و ابو جهل پسران هشام و\r\n\r\n","description":"","footnote":"\r\n( 1 ) سورة الفرقان : 7 - 8 .\r\n( 2 ) سورة الزخرف : 31 .\r\n( 3 ) سورة الاسراء : 90 - 93 .\r\n","page_name":" 71 ","page_number":71},
  {"content":"\r\nعاص بن وائل سهمى و عبد الله بن ابى امية المخزومى ، و با هر يك از ايشان جمع كثير از اقوام و خويشان ايشان فراوان بودند ، همگى آن طايفه اهل تمرد و طغيان در آن هنگام حاضر شدند .\r\nدر آن محل حضرت رسول عز و جل با جمعى از اصحاب كه مستسعدين آن محفل رضوان مآب بودند بتلاوت كتاب مستطاب ايزد وهاب مشغول گشتند و آن حضرت اصحاب را بامر و نهى اعلام ميفرمود ؛ در آن هنگام بعضى از آن مشركين لئام تيره سرانجام با بعضى ديگر از روى حيرت تمام گفتند كه كار محمد در اين ايام بغايت نظام است و خطاب امر و نهيش در نهايت استحكام و انتظام ؛ اگر شغلش به اين نسق و مرام باشد در اندك زمانى ما را توطن در اين مقام حرام است بايد كه ما بهيئت اجتماعى به صورت مجموعى نزد او رفته ابتدا بسرزنش و ملامت و تبكيت و فضاحت او نموده پس از آن او را از روى حجت و برهان الزام تمام نمائيم و هر نوع كلام و مقال كه مينمايد كه از ايزد متعال آوردم باطل و از درجه اعتبار ساقط و عاطل گردانيم تا خطب امر و نهيش در نظر اصحاب او بىقدر و اعتبار و منزلتش خوار و بيمقدار گردد .\r\nچون حال او بدين منوال انصرام و استبدال يابد اميد است كه بوسيله تبديل احوال ترك امانى و آمال خود نموده منزجر از افعال و اقوال خود نيز گردد و من بعد پيرامون غى و باطل و تمرد و طغيان بىحاصل خود نگردد ، و ما و خود را از جميع مراتب دعوى بى جا مستخلص سازد و من بعد به مثل آن قول و فعل نپردازد . و اگر منزجر و منفعل و حال و اوضاعش مستبدل عامل ميان ما و ايشان شمشير برندهء خون - فشان است .\r\n\r\nچون همگى آن لئام به اين سخنان بىبنيان همداستان شدند ؛ ابو جهل دغل گفت كسى از اصحاب ما كدام متولى كلام و مباحثه و الزام محمد عليه الصلاة و السّلام مىشود ؟\r\n","description":"","footnote":"","page_name":" 72 ","page_number":72},
  {"content":"\r\nعبد الله بن ابى امية المخزومى كه به اعتقاد خود اعلم آن طايفه بىسرانجام بود گفت : من بمباحثه و مشاجره و مجادله و مناظرهء تمام بحجت او را الزام نمايم و زنگ غم و غصه و الم اين حكايت و قصه از قلوب محبت اسلوب احبه خود بزدايم ، آيا به من كه مقارن حسابى و مجادله كافى او باشم راضى هستيد كه شر و مهم او را از شما كفايت نمايم و خاطر عاطر شما را در باب او من كل الوجوه جمع گردانم .\r\nابو جهل گفت : بلى .\r\nپس آن قوم پر نفاق يكسر باتفاق به پيش آن ماه فلك دانش و خورشيد آسمان آفرينش تازه نهال بوستان يثرب و بطحا نوباوهء گلستان مدينه و ام قرى انجم نور افروز سياه‌روزان دار الكفر يهود و نصارى بيضاى نور افزاى ليالى ظلام محبان در هنگام جزا شكننده اظهر جاحدان در روز دغا ناسخ ملل و اديان رسل پيشين و انبيا معلم « و علم ما لم يكن يعلم » در مبدء درسگاه « فأوحى ربه ما اوحى » سلطان چار بالش « لى مع الله تعالى صفى » و يحيى و خليل و كليم و امين و حبيب ملك العلى ابو القاسم محمد النبى المصطفى عليه صلوات رب الارض و السماء آمدند .\r\nعبد الله بن ابى امية المخزومى كه از روى كثرت علم و مال اعز آن رجال بلكه اضل آن جهال بود آن بىسعادت و اقبال قدم مناظره قيل و قال از روى بحث و جدال پيش گذاشته شروع در كلام بىنظام نموده گفت : يا محمد دعوى بزرك و سخن هائل مىكنى و گمان چنان مىبرى كه تو رسول رب العالمين باشى ؛ هيهات كه حضرت ارحم الراحمين و خالق الخلائق اجمعين پيغمبرى چنين بساير مخلوقين مبعوث و مرسل گرداند ؛ زيرا كه تو مثل ما بشرى و چنانچه ما محتاج بأكل و شرب دوام و تردد اسواق به جهت سرانجام مهام قيام و اقدام مىنمائيم تو نيز به همان طريق در انصرام اكل و شرب و تردد اسواق سعى تمام مىنمائى ، بنا بر اين دعواى نبوت و ادعاى رسالت بشما اصلا نسبت ندارد .\r\n","description":"","footnote":"","page_name":" 73 ","page_number":73},
  {"content":"\r\nشما قياس اساس هر كار بمشاهده اشياى صوريه روزگار از روى اعتبار اختيار نمائيد چنانچه اگر پادشاه روم با پادشاه فرس ارادهء ارسال رسول بولايت ديگر بنمايند بالبداهه و اليقين شخصى بواسطهء آن امر تعيين فرمايند كه در معرفت و كمال و در غنى و ثروت و مال از اقران و امثال ممتاز بيشبيه و مثال بود و صاحب سراپرده‌ها و خيام و قصور عاليه و دور متعاليه در غايت رفعت و استحكام و مالك و صايف و خدمه و غلام بىحد و انجام باشد ، چنين كسى بزرك صاحب مال و منال را برسالت ارسال دارند و اين پسنديدهء همه مخلوقين بلكه مستحسن حضرت رب العالمين است .\r\nو هر گاه آنهائى كه بندگان كمى و عبيد كمترين رب العالمين باشند چنين كنند پس عز و جل چرا مانند و مثل تو كسى كه غنى و متمول نيستى چون بدعوى تو برسالت ساير بريت كه از تو بمال و ثروت و عزت و مكنت زيادت باشد ارسال دارد ، بحسب عقل و رويت اين نوع رسالت مستحسن هيچ امت نيست .\r\nديگر آنكه اگر تو پيغمبر بودى بايستى كه فرشته حضرت عز و جل پيوسته با تو رفيق و عدل بودى كه هر چه تو مىفرمودى او تصديق كلام تو مىنمودى و ما خلقان همگى بديدهء عيان مشاهده ميكردمى ، چون ملكى با تو نيست ظاهر آنست كه پيغمبر نباشى ، چه اگر حضرت داور براى ما پيغمبر ارسال ميگردانيد يقين كه از جنس غير بشر از فرشتگان معتبر به جهت پيغمبرى ما مرسل ميگردانيد نه مثل تو بشر را ، و هر گاه تو پيغمبر نباشى و از تو بعضى چيزهاى خلاف ظاهر بين و ظاهر گردد پس تو ساحر ماهر باشى .\r\nچون عبد الله بن ابى امية المخزومى كلام بىنظام خود به اين مقام رسانيد حضرت نبى المحمود فرمود كه فلان هيچ چيز از سخنان بىتمييز تو باقى ماند ؟\r\nگفت : بلى ، اگر خداى تعالى از جنس بشر پيغمبر براى ما بشر ميفرستاد بايست كه پيغمبر بسيار بسيار اعز و اجل بلكه از ما و تو متمولتر بساير بشر مبعوث و مرسل\r\n","description":"","footnote":"","page_name":" 74 ","page_number":74},
  {"content":"\r\nميگردانيد ، چرا اين قرآنى كه زعم تو آنست كه ايزد متعال آن را به تو ارسال و انزال نمود و تو را بدان وسيله بشرف نبوت و رسالت معزز فرمود آن را بيكى از اين دو مرد بزرگ كه در اين دو ده ميباشند انزال و ارسال ننمود ، يكى وليد بن مغيره كه متوطن مكه معظمه است و ديگرى عروة بن مسعود كه در طايف ساكن است ، چه در ثروت و مال و در رتبهء جاه و جلال الحال در مكه و مدينه بلكه در ساير بلاد و محال وجود مثل اين دو مرد با اقبال ممتنع و محال است ، زيرا كه هر يك از ايشان اگر اراده كنند چند سال تمامى سكنه باديه بلكه همگى متوطنين اين دو شهر معظم مكه معظمه و مدينه مكرمه و ساير محال را بملك و مال غنى و بىمثال گردانند و فقير و مسكين و محتاج در اين سرزمين نگذارند ، و چون حال فقر وفاقه و مسكنت و عيله تو بر همگنان اظهر من الشمس است پس حضرت ايزد منان اين كار عظيم الشأن باهتمام و شأن شما بچه‌سان گذارد .\r\nحضرت رسول ايزد مهيمن معبود فرمود كه اى عبد الله ديگر از سخنان تو چيزى كه ارادهء بيان آن داشته باشى موجود و باقى ماند ؟\r\nگفت : بلى يا محمد ، ما ايمان بشما و اوامر و نواهى ملك تعالى نمىآريم تا آنكه زمين مكه كه مملو از احجار صمده و عره محشور از كوههاى صلبه است شكافته چشمه‌هاى انهار عذوبت آثار كه بغايت صاف و خوشگوار باشد ظاهر گردانى ، چه حفر اراضى اين ديار بواسطهء كثرت احضار بغايت صعب و دشوار است و چون ما و ساير برايا محتاج بآبهاى روان به جهت تحصيل قوت و باقى ضروريات در اين جهانيم بايد كه شما نهايت سعى و اهتمام خود را در باب انصرام جريان انهار مبذول گردانى تا جميع خلايق به آسانى زندگانى كنند و بشرف اسلام و ايمان درآيند و عبادت و بندگى حضرت حق سبحانه و تعالى و اطاعت بر طبق خواهش شما نمايند تا آنكه شما را باغ گرمستانى تابستانى نخلستانى بودى كه ما و كافه برايا از آن نخل و اعناب پيوسته\r\n","description":"","footnote":"","page_name":" 75 ","page_number":75},
  {"content":"\r\nتفكه و اطعام خود و اصحاب در هر باب در جميع محل و مآب مينموديم ؛ بلكه مترددين اكناف و اطراف نيز از فواكه اين جنت از فواضل احسان و انعام خالق بيمنت متفكه ميشدند و در عقب آن باغ آبهاى صافى جارى بودى تا همگى از آن حظ وافر و بهرهء لا كلام مىيافتند و آن آب وسيلهء آبروى دعوى شما من كل الابواب ميگرديد .\r\nيا آنكه مدعاى شما آسمان بر سر ما ساقط گشتى چنانچه زعم شما يا محمد آنست كه اگر تيرگى بلا از آسمان بر ما طاهر و عيان گردد هر آينه ما آن را به چيزى ديگر حمل نموده آن را ابر سياه سوخته بىآب ميدانيم بلكه آن را نوعى از عذاب شناسيم اميد است كه ما قائل بحقيقت اين كلام شويم .\r\nيا آنكه تو اى محمد با خداى خود و ملائكه بمقابله ما بيائيد شايد كه بوسيلهء تقابل ايزد علام و ملائكه كرام ما بوساطت استفهام و استعلام بر حقايق دين و آئين تو بالتمام اطلاع و اعلام يابيم .\r\nيا آنكه با شما زخارف دنيا كه عبارت از مال باشد ميبود و تو ما و ساير برايا را باعطاى آن غنى و بىنياز ميگردانيدى . مع هذا اميد است كه ما همچنان طاغى از فرمان شما باشيم چه از شما مكرر استماع نموديم كه انسان بوسيلهء كثرت مال و استغناء ابغى و اطغى گردد و هرگز پيرامون طريق هدايت و اهتدا نگردد .\r\nاى محمد اگر تو صعود و عروج به آسمان كه اصعب اشغال و اتعب اعمال است نمائى و ما را باطاعت شما و عبادت و بندگى ايزد تعالى امر فرمائى هرگز مطيع حكم خدا و متابعت شما ننمائيم تا آنكه از سماوات العلى كتاب على حده بنام ما به اين مضمون كه اين كتاب از نزد خداى تعالى عزيز حكيم دانا بسوى عبد الله بن ابى امية المخزومى با ساير رفقا كه در طريق و رستگار امر ما مصر و مستمرند منزلست بايد كه او تبعه با كمال صدق و ادب ميل بدين و مذهب محمد بن عبد الله بن عبد المطلب كه اشرف دودمان لؤى بن غالب است نموده پاى اخلاص پيش گذاشته طريق حق و دين مهيمن خالق را\r\n","description":"","footnote":"","page_name":" 76 ","page_number":76},
  {"content":"\r\nاز روى صدق برداشته اسلام و ايمان بمحمد كه پيغمبر قادر سبحان و برگزيدهء ايشان است آرند و شيوهء تمرد و استنكاف و طريقه عداوت و اعتساف بگذارند و اصلا بمخالفت امر و حكم ايزد داور پاى نسپارند .\r\nمع هذا بعد از آنكه تو اى محمد جميع ملتمسات و تمامى مدعيات ما را بانجام و انصرام مقرون گردانى معلوم نيست كه ما بوسيلهء بعضى و عدوان اطاعت و فرمان تو نمائيم و ايمان به تو آريم ، بلكه اگر ما را نيز در طريق عروج و صعود آسمان رفيق خويش نموده ابواب آن را مفتوح ساخته ما را مرتفع به آن محال و داخل طبقات آسمان ايزد لا يزال گردانى هر آينه سخن ما آنست كه تو اى محمد چشم ما را بوسيلهء سحر بستى و دل ما را نيز از همهء مدعيات گسستى تا آنكه ما ملت و دين ترا مذهب و آئين خود نموده تابع سحر تو گرديم ، و اين در پيش ما رؤساى قريش صاحب مال و جاه بىشبهه و احتمال ممتنع و محال است .\r\nدر اين حال رسول ايزد متعال روى توجه و اقبال به آن مضل تيره مآل آورده فرمود كه آيا ديگر تو را سخنان بىبنيان خلجان خاطر باشد كه ارادهء بيان آن نمائى ؟\r\nعبد الله گمراه گفت كه يا محمد اين همه كلام از روى لجاج و ابرام به جهت احتجاج و الزام تو آوردم بلاغ كافى و اسكات وافى تو نيست آنچه ما را در باطن و ظاهر در خاطر و ضماير مظهر و مضمر بود ناطقهء بيان ما عيان نمود شما را در باب جواب ما آنچه ظاهر و هويدا باشد بفرماى و ما را انتظار مفرماى ، و اگر حجت و برهان واضح و عيان مؤسس دارى با كمال فصاحت و بلاغت نفس همهء آنچه ما از شما سؤال از روى بحث و جدال كرديم براى ما بيان نمائى .\r\nبعد از آن حضرت سيد الانس و الجان سر بسوى آسمان كرده گفت : بار - خدايا چون سامع جميع اصوات و دانائى معلومات توئى استماع كلام ربانى نظام اين مرده انام نمائى كه چه مىگويند و راه مخالفت حكم و امر تو را بدلائل ناتمام بچه\r\n","description":"","footnote":"","page_name":" 77 ","page_number":77},
  {"content":"\r\nنوع ميپويند .\r\n\r\nچون حضرت شفيع العصات اين مناجات به حضرت قاضى الحاجات نمود در آن هنگام حضرت واحد علام بانزال و ارسال اين آيات صدق سمات نبى الاكرام را بر جميع مقالات فاسدهء آن لئام اعلام نمود ، چنانچه در كتاب لازم الاحترام فرمود : « * ( وَقالُوا ما لِهذَا الرَّسُولِ يَأْكُلُ الطَّعامَ وَيَمْشِي فِي الأَسْواقِ لَوْ لا أُنْزِلَ إِلَيْه مَلَكٌ فَيَكُونَ مَعَه نَذِيراً ، أَوْ يُلْقى إِلَيْه كَنْزٌ أَوْ تَكُونُ لَه جَنَّةٌ يَأْكُلُ مِنْها وَقالَ الظَّالِمُونَ إِنْ تَتَّبِعُونَ إِلَّا رَجُلًا مَسْحُوراً ) * » ( 1 ) .\r\nتفسير آيه وافى هدايه چنانچه سابقا سمت تحرير يافت آنست كه يا محمد اگر عبد الله بن ابى امية المخزومى و باقى تبعهء او مثل ابو جهل و ابو البحترى پسران هشام و وليد و عاص بن وائل السهمى به تو از روى تعير و سرزنش سخنان گويند و خاطر مبارك تو را آزرده گردانند مثل آنكه گويند كه محمد چون بطريق ما بأكل طعام و تردد اسواق به جهت تنظيم مهام و سرانجام مرام مينمايد بنا بر اين رتبهء نبوت و رسالت را نمىشايد ، يا آنكه گويند اگر محمد پيغمبر ميبود بايست كه فرشته با او بواسطه تصديق نبوت و شهادت رسالتش ميبود چون ملك شاهد مصداق ندارد لهذا كسى بر نبوتش اقرار نيارد ، يا آنكه اگر محمد گنج و مال از عنايت ايزد متعال ميداشت كه صرف خود و محتاجان مينمودى آن نيز في الجمله دليل نبوت و عزتش بودى . چون حضرت واهب بيچون او را بغنا و ثروت مال ممنون نگردانيد و از ساير اغنيا مفخر و سرفراز ننمود بيقين حضرت رب العالمين بنبوت او را مبعوث نفرمود .\r\nيا آنكه اگر محمد را جنات و بساتين در اين ولايت و سرزمين بود كه خود و ساير الناس باكل فواكه و اثمار آن استيناس با يك ديگر ميگرفتند شايد بدان وسيله جمعى اختيار دين و آئين او ميكردند و جماعت ظالمان اهل عدوان ميگفتند كه چون حال محمد\r\n\r\n","description":"","footnote":"\r\n( 1 ) سورة الفرقان : 7 - 8 .\r\n","page_name":" 78 ","page_number":78},
  {"content":"\r\nبر منوال امانى و آمال ما مصروف و معطوف نيست اگر كسى تابع او گردد البته آن كس تابع مسحور كه بجادوى فريفته شده گرديد .\r\nو گاه بمزخرفات ديگر خاطر عاطر سيد البشر را ملول و مكدر ميداشتند ، مثل آنكه ميگفتند كه اگر محمد به آسمان صعود و عروج نمايد يا ما را بهمراه خود بآسمانها برد و در جميع سماوات سبعه بگرداند تا آنكه كتاب جداگانه از حضرت كريم يگانه براى ما نيارد بايد كه چشمداشت اطاعت و انقياد از ما بردارد .\r\nچون مخزن دل آن بلبل گلستان نبوت عز و جل بواسطه استماع سخنان بىبنيان لا طائل آن كفرهء لئام از ازل بغايت الغايه محزون و نالان و متألم و حيران گرديد حضرت قادر منان خاطر عاطر آن سيد انس و جان را بارسال و انزال اين آيات مبتهج و شادمان گردانيد كه « * ( انْظُرْ كَيْفَ ضَرَبُوا لَكَ الأَمْثالَ فَضَلُّوا فَلا يَسْتَطِيعُونَ سَبِيلًا ) * » ( 1 ) .\r\nيعنى اى محمد نظر از روى خرد و تدبر بجانب آن قوم ابتر نماى كه چون براى شما مثلها زدند و بدان وسيله گمراه و دور از حضرت إله شدند و اين جمع ضليل بواسطه قساوت قلب عليل خود ميگفتند كه محمد ساحر و كاهن و جادو و شاعر است ، ديگر از مثلهاى بد چيزى باقى نگذاشتند كه نسبت بذات عديم المثال تو ندادند ، پس از اين استطاعت راه ديگر براى مثل زدن ندارند .\r\nايضا مرة بعد اخرى بواسطه مزيد تسلى دل نبى عليه صلوات الرب العلى حضرت ملك تعالى فرمود كه « * ( تَبارَكَ الَّذِي إِنْ شاءَ جَعَلَ لَكَ خَيْراً مِنْ ذلِكَ جَنَّاتٍ تَجْرِي مِنْ تَحْتِهَا الأَنْهارُ وَيَجْعَلْ لَكَ قُصُوراً ) * » ( 2 ) .\r\nتفسير اين آيه وافى هدايه آنكه اى برگزيدهء رب غفور بايد كه خاطر فيض مقاطر خود مشعوف و مسرور دارى و اصلا خود را بوسيله خرافات آن طايفه بيسر و پا محزون\r\n\r\n","description":"","footnote":"\r\n( 1 ) سورة الاسراء : 48 .\r\n( 2 ) سورة الفرقان : 10 .\r\n","page_name":" 79 ","page_number":79},
  {"content":"\r\nندارى و غبار ملال بر اذيال دل دريا مثال مملو از لال ؟ ؟ ؟ علم و افضال خود را بوسيله خرافات اى بحار معرفت و كمال راه ندهى كه حضرت ذو الجلال قادر عالم بجميع امانى و آمال همه اهل عالم است اگر از ارادت كامله و قدرت شامله خود نخواهد براى شما منازل خير محافل كه بسيار بسيار از آنچه بخاطر و ضماير طوايف بشر مخطور و مضمر گردد از جنات و بساتين و باغات مشتمل بر رياحين كه هر قطعه از قطعات آن جنات دلگشا بوسيله طيب هوا و عذوبت ماء ؟ ؟ ؟ و بسيارى شكوفه الوان چون حسن نيكوان روحافزا و هر نهال بيهمالش مانند ساعد سيمبران دلربا سنگريزه‌هاى اراضيش همگى جواهر و لآلى آبدار ابواب حيطان و جدارش مرصع بترصيع لعل و ياقوت بيشمار كه خيط شعاع بصر اولو الابصار از كثرت تتابع و تلامع انوارش از مطالعه لمعان آن پاى بر جدار بلكه در حديقهء بصر معطل و بيكار مانده و شاهد آن رضوان مثال و حوران در انتظار مقدم حضور ذات فايض النور رسول رب غفور باكمال شوق و سرور بر شرف غرف دور و قصور با كمال غنج و دلال و عشوه‌هاى دلپسند نمونه خال رخسار صاحب جمال بتماشاى صنايع و بدايع حضرت ذو الجلال بتمادى و توالى ايام و احوال بالغدو و الآصال مترقب حضور قدوم فيض لزوم و مترصد طلعت جمال بنويد ادراك وصال مستمال باشند .\r\nاى عزيز حياض رياضش از آب حيات مالامال انهار بحار مثالش مملو از آب زلال بل عيون مشحون به شراب طهور و زنجبيل و عسل مصفى و * ( ماءٍ غَيْرِ آسِنٍ ) * و سلسبيل براى متعطشان فيافى قيامت پيروان ملت و متابعان امت تو مبذول و سبيل است ، بلكه به جهت تسكين التهاب نواير شوق جميع مشتاقان لقاى ايزد جليل قطره از رشحات سحاب رحمت احديت كافى و كفيل است .\r\nسبحان الله ، عجب عجب حدايقى كه بوسيلهء اميد سكنى و توطن نبى الخالق رشك سوز رحمت احديت ساير حدايق انبيا و رسل صاحب حقايق گشته تعريف توصيفش از حيز امكان و قدرت بشر گذشته ، زيرا كه ادراك و افهام ارباب حدايق و اصحاب دقائق را قدرت سزاوار و لايق بيان نهال رشايق و نخلهاى فايق آن حدايق\r\n","description":"","footnote":"","page_name":" 80 ","page_number":80},
  {"content":"\r\nنيست فكيف جرأت طابق موافق بيان ساير مضافات و لواحق نمايند يا ورق از اوراق كتاب جمال آن گشايند .\r\nچنين مكان و بستان به جهت تو اى سيد رسولان معين گردانند .\r\nو ايضا بواسطهء تسليه دل آن نبى عز و جل ميفرمايد كه يا محمد « * ( فَلَعَلَّكَ تارِكٌ بَعْضَ ما يُوحى إِلَيْكَ وَضائِقٌ بِه صَدْرُكَ ) * » ( 1 ) .\r\nيعنى اى محمد برگزيدهء احد صمد اميد است كه اگر بعضى سخنان ناملايم بسمع شريف تو اى سيد عرب و عجم رسيد و دل نازنين تو به آن وسيله و خاطر عاطر ملول و حزين گردد بايد كه آنها را از خاطر فيض مقاطر محو نمائى و اصلا آنها را بضماير و خواطر خود ذخيره ننمائى .\r\nبر ضماير صافيه عارفان نكات و معانى و بر خواطر زاكيه سالكان راه نجات و امانى واضح و عيان و روشن و درخشان است كه ارسال لفظ « لعل » در هنگام خطاب عز و جل به سيد الرسل اظهار كمال شفقت و محبت و نهايت احسان و مودت است نسبت به سيد البريه .\r\nو ايضا حضرت واحد اعلام نبى الاكرام ميفرمايد كه « * ( وَقالُوا لَوْ لا أُنْزِلَ عَلَيْه مَلَكٌ وَلَوْ أَنْزَلْنا مَلَكاً لَقُضِيَ الأَمْرُ ثُمَّ لا يُنْظَرُونَ وَلَوْ جَعَلْناه مَلَكاً لَجَعَلْناه رَجُلًا وَلَلَبَسْنا عَلَيْهِمْ ما يَلْبِسُونَ ) * ( 2 ) .\r\nيعنى كافران گفتند كه چرا براى محمد فرشته كه بر طبق نبوتش گواهى دهد خداى تعالى نفرستاد ، ايزد تعالى ميگويد كه اگر فرشته ميفرستاديم هر آينه حكم و امر ما جارى ميشد و قوم هلاك ميشدند .\r\nچنانچه قوم ثمود و عاد هلاك شدند و اين جماعت را بيك چشم زدن مهلت نميدادند و اگر ما فرشته ميفرستاديم او را به صورت مردى ميكرديم ، چنانچه جبرئيل به صورت\r\n\r\n","description":"","footnote":"\r\n( 1 ) سورة هود : 12 .\r\n( 2 ) سورة الانعام : 8 - 9 .\r\n","page_name":" 81 ","page_number":81},
  {"content":"\r\nدحيهء كلبى ميشد ، زيرا كه بشر را قدرت ديدن فرشته نيست الا جمعى را كه مؤيد باشند بنفوس قدسيه ؛ و چون فرشته به صورت بشر گردد هر آينه ما ميپوشانيديم بر آن كافران بارسال فرشته آنچه در سابق به آنها پوشانيده بود ، چنان كه پيشتر ميگفتند محمد بشر است و پيغمبرى را درخور نيست الحال نيز در حق فرشته كه به صورت بشر بود ميگويند كه او بشر است پيغمبرى را نمىشايد .\r\n\r\nپس از آن حضرت نبى ايزد وهاب شروع در جواب آن عبد الله گمراه نموده فرمود كه آنچه تو مذكور كردى كه من بأكل طعام و بتردد اسواق به جهت انجام مهام بطريق شما و ساير انام در جميع ايام شهور و اعوام اشتغال دارم در آن خلافى نيست ، اما اينكه زعم و گمان شما و كفره ساير برايا چنان است كه به جهت ارتكاب امثال اين فعل مباح جايز و روا نيست كه من رسول حضرت * ( فالِقُ الإِصْباحِ ) * باشم اين خلاف واقع است ؛ زيرا كه از روى خرد و دانستگى علم و بوساطت عقل و آراستگى فهم اعتراض بكم و كيف به حضرت عزيز اللطيف عين وزر و حيفست و بلكه هيچ آفريده را جرأت اين كار جايز و سزاوار نيست ، چه اختيار در امر و كار با حضرت قادر مختار است آنچه خواهد به عمل آورد و هر چه اراده نمايد حكم فرمايد و ايجاد امثال اين فعل از حضرت معبود محمود است ؛ بايد كه ديدهء بصيرت از روى فراست و رويت بگشائى و نظر اعتبار بسوانح تقضى حال اهل روزگار نمائى كه حضرت غنى كبير بعضى را غنى و بعضى را فقير و جمعى را عزيز و گروهى را ذليل و طايفه‌اى را صحيح و برخى را سقيم و بعضى را شريف و فرقه‌اى را وضيع گرداند .\r\nالحال چون حضرت بيچون رحيم و شفيق است بيقين و تحقيق نسبت كمال هر كس ما ينبغى و يليق به عمل آورد ، و همه اين طوايف انام باكل طعام و سعى انجام مهام مستدام مشتغلند ؛ فقرا را جايز و روا نيست كه باغنيا گويند كه چرا ما را فقير و شما را غنى گردانيد يا ما را وضيع و شما را شريف يا آنكه ما را زمين گير و شما را صحيح و قوى\r\n","description":"","footnote":"","page_name":" 82 ","page_number":82},
  {"content":"\r\nنمود ، تعيير و سرزنش روا نيست .\r\nو نيز اذلاء را ادعا باعزه نرسد كه گويند چرا ما را ذليل و شما را عزيز گردانيد ، يا جمعى بحسب ضرورت كريه منظر باشند بجمعى كه صبيح الوجوه و صاحب جمال باشند گويند كه چرا ايزد متعال ما را بدين مثال قبيح الوجه و شما را صاحب حسن و جمال ايجاد نمود امثال اين سخنان بىبنيان از عاقل نكته‌دان غير مستحسن واضح و عيان است ، و اگر عياذا با لله جمعى سخنان چنين به حضرت ارحم الراحمين گويند بيقين آن ملاعين معترضين برب العالمين و منازعين در احكام و اوامر و نواهى شريعت و دين كافران بىدينند و بىشبهه حضرت اكرم الاكرمين جواب آن جمع مفسدين چنين دهند كه من مالك و خافض و رافع و مغنى و مفقر و مذل و مصحح و مسقم و معزم ، يعنى صاحب ملك فراوان و پستكننده گردن كشان و بلند گرداننده درويشان مطيعان و غنى گرداننده فقيران و فقيركننده مال داران و ذليلكنندهء عزيزان و صحت و شفا دهنده بيماران و بيماركننده تندرستان و عزيزكننده ذليلان مؤمنانم ، پس شما بندگان ذليل و خفيض و فقير و محتاج و مريض و مسكين و مزمن حضرت مهيمنيد ، شما را به غير تسليم امر و انقياد حكم من كه احكم الحاكمين و خالق الخلائق اجمعينم تعدى و تمرد روا نيست .\r\nاگر بعد از استماع قول من تسليم امر من و انقياد حكم نموده اطاعت و متابعت نمائيد بندگان مؤمن و پسنديده‌هاى منيد ، و اگر با انكار و تمرد و رستگار كه شيوه و شعار شيطان نابكار و تبعه اشرار اوست فرمائيد بيقين منخرط در سلك كافرين و مرتبط بربقه هالكين مبغضين در يوم الدين گشته در اسفل السافلين بعقوبات گوناگون حضرت بيچون گرفتار و پايدار خواهيد بود .\r\nچون نبى حضرت معبود كلام صدق انتظام به اين مقام ختم نمود شروع در تلاوت اين آيت كلام عظيم الشأن كه ايزد منان در شان عاليشان ايشان انزال و عيان نموده فرمود كه « * ( قُلْ إِنَّما أَنَا بَشَرٌ مِثْلُكُمْ ) * » يعنى اى محمد و اى ستوده حضرت ايزد صمد بگوى به آن جمع\r\n","description":"","footnote":"","page_name":" 83 ","page_number":83},
  {"content":"\r\nلئام كه من اگر چه در اكل طعام و تردد اسواق به جهت تنظيم مهام مثل شما بشرم ؛ ليكن بواسطه مزيد مرحمت و كمال شفقت حضرت عزت به رتبهء نبوت و رسالت سزاوار و درخورم ، چنانچه فرمود كه « * ( يُوحى إِلَيَّ أَنَّما إِلهُكُمْ إِله واحِدٌ ) * » ، يعنى اى محمد تو به آن جماعت بگوى كه اگر چه من در بشريت و بندگى احديت با شما شريك و سهيم بلكه فقير و مسكينم ، ليكن حضرت ايزد كريم مرا باعطاى رتبهء نبوت و احسان درجه رسالت مخصوص و عظيم گردانيد نه آنكه شما ميخواهيد يعنى وليد بن مغيره مكى و عروة بن مسعود طايفى را ، و اين تخصيص من بمنصب جليل الرتبه نبوت مثل تخصيص بعضى بشر بغنا و ثروت و برخى تندرستى و صحت و بعضى بحسن صورت است كه كريم معبود جمعى ديگر را به اين صفات محموده مستسعد ننمود . پس شما را انكار من در اختصاص رتبه نبوت نبايد نمود چه اين اعتراض در هيچ ملت و مذهب با حضرت معبود مستحسن و محمود نيست .\r\nو اما آنچه تو اى عبد الله بيراه گفتى كه پادشاه روم و پادشاه فرس اگر از روى علم و تفرس ايلچى و رسول بنزد كسى فرستند البته بايد كه آن كس كثير المال و عظيم الحال و صاحب قصور عاليه و دور متعاليه و سراپرده‌هاى دلگشا و خيام و مالك عبيد و وصايف و خدام باشد و حضرت رب العالمين كه به اعتقاد همه مخلوقين فوق اين جماعت و خالق و موجد امم سالفه و اين امت است چون راضى بارسال رسول چنين فقير و مسكين بنزد سكنه روى زمين شود .\r\nاى عبد الله بدان و آگاه باش كه تدبير و حكم امور و تنظيم همگى مأمور به حضرت رب غفور است ، انصراف كار و اشغال بر وفق ظن و گمان امانى و آمال و باقتراح خاطر بىاقبال تو نميرساند هر چه تمشيت و تقدير حضرت صمديت بدان تعلق گيرد همان از حيز عدم صورت وجود نمود پذيرد و به اين نوع ايجاد موجود از حضرت معبود محمود است .\r\n","description":"","footnote":"","page_name":" 84 ","page_number":84},
  {"content":"\r\nاى عبد الله بدان و آگاه باش كه انزال و ارسال انبياء و رسولان از حضرت ايزد منان بكافه انس و جان محض بواسطهء اعلام و اعلان انسان است بحقايق دين و اركان و دلالت و خواندن خلقان است به حضرت قادر سبحان ، بايد كه رسول ايزد مقدس با كمال توجه نفس اقدس خود تأكيد هر كس به جهت بندگى حضرت تبارك و تقدس در تمامى ساعات ليل و نهار پيوسته مشتغل و در كار باشند و لمحه‌اى از عبادت رب العزت يا بهدايت امت مشغول بوده بيكار نباشند ، بناء عليه اگر رسول ايزد اكبر صاحب سراها و قصرهاى بيمر باشد و گاهى باشتغال مشتهيات يا باستعمال مستلذات و مباحات ديگر در آن محال محتجب و مختفى گردد يقين عبيد و خدم و حجاب و حشم از نظر مردم او را محجوب و مستور گردانند ؛ در آن هنگام اكثر طوايف انام خصوصا مستفيدين شرايع دين و مستبصرين احكام مذهب و آئين از شرف استفاده محروم و مأيوس مانند . پس علت غائى بعثت و رسالت بىفايده و ضايع و امور و احكام مستبطئ و امر و انتظام را جمع گردد و از ارسال رسول نفع معتد به متصور نگردد .\r\nچنانچه مرئى و مبصر همه شماست كه اگر پادشاه وقت محتجب و گوشه‌گير شود همگى برنا و پير و صغير و كبير از او تنفير نمايند و بوسيلهء آن در اكثر محال و مكان فساد و فضايح و افساد و قبايح ظاهر و سانح گردد كه اصلا هيچ احدى از افراد خلقان را اطلاع بر آن نباشد و از وقوع هيجان آن حال و اختلال بسيار در اوضاع و اطوار سكنه آن ديار بين و آشكار گردد كه قطع و فصل آن ميسر اكثر خلقان نگردد .\r\nاى عبد الله حضرت كريم لا يزال مرا به غير ملك و مال بواسطهء آن ارسال نمود تا قدرت و اجلال و قوت اقبال خود را در باب اعانت من بشما بشناساند و شما را بر اين معنى آگاه گرداند كه حضرت مقدس خود بذات اقدس ناصر و حفيظ و فريادرس رسول خويش است و هر چند همه كس از او در غصه و به مرض ضيق النفس گرفتار و بزندان رشك و حسد محتبس باشند بيقين هيچ كس قادر بر قتل آن نبى مؤسس نيست ،\r\n","description":"","footnote":"","page_name":" 85 ","page_number":85},
  {"content":"\r\nبلكه قدرت بر منع آن حضرت از نبوت و تبليغ رسالتش نيز ندارد و اظهار اين نوع قدرت و مرحمت از حضرت عز و جل نسبت به سيد الرسل در بروز و قدرت اظهر و اتم بر ثبوت عجز شما بر واقع آن صاحب رسالت مكمل است .\r\nو زود باشد كه حضرت قادر بىمنت مرا بوسيلهء اعطاى قدرت و شوكت و شما را به جهت عدم فوت مخاصمت و مقاومت بر شما مظفر و مستولى گرداند و ما شما را بسبب قتل و سختگيرى و غارت و نهب اموال و اسيرى تابع خود گردانيم و بر بلاد و امصار و شهر و ديار شما و ما و تبعه اهل ايمان مستولى و فرمانروا گرديم و بر جميع خويش و اقربا و ساير نزديكان شما بلكه نزديكان جمعى كه با شما موافقت در مخالفت ما در دين و آئين نمودند نيز مستولى بنوعى گرداند كه هر چه در باب ايذا و استهزاى شما اراده نمايند قادر باشند و شما با ساير تبعه در كمال ذلت و خوارى بلكه در غايت هوان و سوگوارى باشيد .\r\n\r\nاما آنچه اى عبد الله گفتى كه تو اى محمد اگر پيغمبر و برگزيده و مبعوث ايزد داور بودى بايستى كه با تو فرشته مصدق شاهد صادق بودى كه در سرّا و ضرّا و شدت و رخا در همه مكان و مأوى رفيق و همراه شما ميبودى و تا هر چه شما تبليغ آن فرمودى آن فرشته تصديق شما و شهادت بر آن نمودى و ما او را بديدهء عيان مشاهده كردمى بلكه چنين ميگفتند كه اگر حضرت عز و جل براى ما پيغمبرى مرسل ميگردانيد بايست كه آن فرشته مقرب حضرت واحد اكبر باشد نه مثل شما بشر .\r\nاى عبد الله بدان و آگاه باش كه قوت بصر و درك شما مشاهده و درك ملك ملك تعالى نميتواند نمود زيرا كه فرشتهء ايزد تعالى از جنس هواست كه آن را عيان ظاهر و پيدا نيست ، يعنى چنانچه هوا مرئى كافه برايا نميشود فرشته نيز مرئى و مميز نگردد و اگر بعد از تبديل صورت فرشته به صورت بشر حضرت داور نور بصر شما را بيشتر ميگردانيد به حدى كه فرشته را به چشم سر به نظر مىآورديد هر آينه شما را مراجعت\r\n","description":"","footnote":"","page_name":" 86 ","page_number":86},
  {"content":"\r\nبه همان قول بيشتر بود چنان كه در سابق مىگفتند كه محمد از جنس بشر است و رتبه نبوت و درجه رسالت را بواسطهء بشريت سزاوار درخور نيست فرشته را نيز به همين تهمت بشريت متهم گردانيده منع و نفى نبوت او نيز ميكرديد كه هرگز اقرار برسالتش نميكرديد ، زيرا كه هر گاه قادر عالم فرشته‌اى به پيغمبرى بنى آدم مبعوث و مرسل گرداند بر حضرت عز و جل واجب و لازم است كه آن فرشته را به صورت بشر بين و ظاهر گرداند ، چه الفت و التيام جنس هر چيزى بجنس خود بيشتر است ، و چون بمضمون « الجنس الى جنسه يميل » هر چيزى الفت تمام بجنس خود پيدا كند ، در آن هنگام فهم مقالات و مرام و درك مكالمات و كلام او نمائيد بلكه معرفت بمراد و خطاب او در هر باب بيشتر فرمائيد .\r\nو اگر پيغمبر جنس بشر براى شما مقرر نشود پس شما چگونه تصديق فرشته در باب خطاب شما بامر صواب كه مستوجب ثواب بود توانيد كرد يا تميز ناصواب از صواب توانيد نمود يا توانيد گفت كه آنچه اين ملك مرسل بادعاى خود از حضرت عز و جل گويد حق و صدق است . بناء عليه ارسال پيغمبر بشر به جهت بشر از حضرت ايزد داور بغايت الغايت از ارسال ملك پيغمبرى بشر احسن و اخير و بحسب عقل و فكر اتم و درخور باشد .\r\nو بوسيلهء همين خالق اكبر پيغمبر بشر بواسطهء شما بشر مرسل و مقرر نمود و معجزات كه عبارت از اظهار خوارق عاداتست ظاهر فرمود بنوعى كه در طبايع و قدرت جميع بشر ديگر اظهار مثل آن معجزه بحسب ظاهر ميسر نباشد . پس شما آنچه مضمرات و مكنونات دل شما بود عالم و دانا شديد و بر عجز خود از اظهار معجزات كه از دست آن رسول مجتبى ظاهر و هويدا شد مطلع گشتيد .\r\nفي الحقيقه اين مقدمه شاهد و بين و گواه صادق روشن بر نبوت رسول حضرت مهيمن است و اگر ايزد تعالى فرشته به پيغمبرى شما ارسال مينمود و بايد كه از دست آن\r\n","description":"","footnote":"","page_name":" 87 ","page_number":87},
  {"content":"\r\nفرشته پيغمبر حضرت داور معجزه به جهت تصديق رسالت و نبوتش ظاهر ميفرمود كه هيچ احدى از بشر مثل آن معجزه ظاهر نتوانستندى نمود يقين معجزهء اين فرشته پيغمبر در مرتبه عاجز گردانيدن غير پيغمبر از طوايف بشر مثل معجزه پيغمبر بشر نيست ، زيرا كه معجزه كه از آن فرشته پيغمبر ظاهر گشته ظهور آن معجزه از طبايع ساير اجناس آن فرشته پيغمبر از ملايكهء ديگر ممتنع و محال نيست ، و چون ملائكه ديگر مثل آن معجزه ظاهر توانند كرد پس آن معجزه نباشد .\r\nآيا شما نميبينيد كه هر گاه جميع اجناس طيور شريك باشند اگر مرغى از آن متفقة الاجناس مختلفة الانواع بطيران آيد از براى ساير طيور يعنى خارق عادت نتوان گفت ، زيرا كه همهء اجناس طيور در طيران يكسانند ، بلكه در اكثر زبان همعنان .\r\nپس طيران مرغ خاص را به جهت ساير ايشان معجزه گفتن نتوان ، بخلاف آنكه اگر يكى از انسان طيران نمايد آن طيران بىشبهه و گمان بواسطهء ساير انسان غير قادر بر آن معجزه ظاهر و عيان باشد و يقين هر كه از انسان كه طيران نمايد مؤيد بتقويت حضرت عزت و مقوى بمشيت ايزد منان است .\r\n\r\nبعد از آن رسول حضرت معبود فرمود كه اى عبد الله مهيمن عز و جل كار بر شما بغايت آسان و سهل گردانيد به جهت آنكه كسى را كه به پيغمبرى شما تعيين نمود آنقدر علم و حال و فضل و كمال به او ارزانى داشته كه هر سؤال از روى ابرام و لجاج در دليل نمايند آن پيغمبر جليل القدر آن را از روى حجت و الزام و برهان و احتجاج ثابت فرمايد و حال آنكه شما اقتراح و اختيار صعب مينمائيد كه اصلا حجت در آن باب مستطاب نيست بلكه همهء اقوال شما بواسطه عدم دليل مستقيم از روى عقل سليم باطل و غير مستقيم است .\r\nاى عبد الله آنچه فرمودى كه تو مرد مسحور و از طريقه شعور مهجورى و آنچه از تو بحيز ظهور ميرسد بدان سبب از روى خرد و كياست و حدس و فراست دور است . اين سخن تو خلاف و ظاهر و انكار امر مشهور است زيرا كه شما بلكه ساير\r\n","description":"","footnote":"","page_name":" 88 ","page_number":88},
  {"content":"\r\nبرايا عالم و مطلعيد كه من از عنايت ايزد مهيمن بر همگى شما بلكه از ساير خلق الله تعالى در صحت تميز و عقل از عنايت و مرحمت عز و جل زيادتى دارم ، و هر چه به عمل مىآورم همه از روى كمال علم و فراست و غايت فهم و درايت است و هميشه عزيز و مكرم تمام بنى آدم بوده و خواهم بود .\r\nآيا شما از صغر سن من تا آنكه مرحلهء عمر خود را بچهل سال رسانيدم هرگز مرا خوار يا ذليل يا دروغگوى يا خائن يا خطاكنندهء در قول يا سفيه در رأى ملاحظه و مشاهده كرده‌ايد ؟\r\nگفت : نه .\r\nحضرت فرمود : آيا شما گمان ميبريد كه هر مردى در تمامى طول مدت عمر بحول و قوت نفس خود بدون حول و قوت اقدس معبود معصوم و مقدس ميماند ، اين ممتنع و محال است خصوصا در حق كسى كه به اعتقاد شما گاه ساحر و گاه كاهن و گاه بصفات ناپسند ديگر متصف بود ، چنان كه حضرت واحد علام در آيه كلام لازم الاحترام حقايق ضرب امثال آن كفره لئام را به نبى الاكرام اعلام نمود كه « * ( كَيْفَ ضَرَبُوا لَكَ الأَمْثالَ فَضَلُّوا فَلا يَسْتَطِيعُونَ سَبِيلًا » ) * .\r\nيعنى آنچه در باب امثال ناپسند كه بخاطر نژند آن جمع ضال ميرسيد در حق رسول ايزد متعال تقصير و تقاعد در آن مقال نكردند و بدان وسيله مضل ضال نشدند ، من بعد ايشان را استطاعت سبيل ديگر زياده از دعاوى كذب فحاوى باطله كه سابقا طريق بطلان و ابطال اقوال آن جهال بوضوح و ظهور رسيد نيست چنانچه پيشتر مذكور شد .\r\n\r\nاى عبد الله آنچه گفتى كه چرا اين مرقومه مختومه سبحانى و منزله مكرمه آسمانى بوليد بن مغيره مكى و عروة بن مسعود الطائفي نازل و مرسل نشد كه در مال و منال از اقران و امثال ممتاز و بىمثالند ، بدان كه مال دنيا چنانچه در نزد تو عظيم و با\r\n","description":"","footnote":"","page_name":" 89 ","page_number":89},
  {"content":"\r\nكمال اعتبار است در نزد حضرت واحد مختار هيچ نوع تعظيم و اعتبار ندارد ، چه اگر دنيا و ما فيها در پيش حضرت ملك تعالى معتدل بجناح پشه ميبود و بدان مقدار وزن و اعتبار ميداشت حضرت آفريدگار كفار اشرار و مخالف فجار را بسقى شربت آب ايثار نميكرد ، قسمت مال ايزد متعال بدست امانى و آمال تو نيست بلكه واهب بىمنت از روى مرحمت مال خود را بهر احدى به مرتبت او قسمت نمايد و هر چه اراده و مشيت احديت بر آن متعلق گردد نسبت به حال خلقان بحيز ظهور و عيان رساند .\r\nاى عبد الله چنان كه تو بواسطهء تلف مال در كمال قلق و اختلال و در غايت خوف و بد حال ميگردى نيز حضرت بىمثال را از خداى تعالى به جهت مال و حال نيست بلكه او را نظر برتبه فضل و كمال معرفت ايزد ذو الجلال است يا آنكه ايزد متعال محفوف بمال و حال را معزز و با اقبال نميداند ، چنانچه تو اى عبد الله آن مرد صاحب مال و حال را لايق اعظام مراتب عزت حضرت ذو الجلال ميدانى . پس بنا بر اين او را تعريف بنبوت ميكنى و ميگوئى كه او لايق رتبهء نبوت و درجهء رسالت است .\r\nديگر آنكه حضرت غنى كريم را طمع بمال و حال هيچ احدى نيست تا آنكه او را به غير اطاعت و متابعت امر و حكم معزز و با احترام گرداند ، اما چون ترا چشم بمال و حال آن مرد است به جهت همين او را مخصوص نبوت ميگردانى ، و حضرت بىنياز اى عبد الله هيچ كس را بمحنت آز و هوس نگيرد چنان كه كار و شغل تو استعمال اين فعل و عمل است ، فلهذا تو تقديم من لا يستحق التقديم مينمائى و اصلا تصور قبح تقديم مفضول بر فاضل نمىنمائى ، و اين وسيلهء فساد بسيار و موجب عدم اختيار مذهب و دين حق ممتاز است .\r\nاما معاملهء حضرت عز و جل بر منهج عدل مستقر و مستعمل است ، بناء عليه بواسطه افضليت مراتب دين و به جهت جلالت ملت و آئين اختيار كسى كه افضل و اتقى در طاعت و متابعت و اجدى و اسعى در بندگى و خدمت باشد مينمايد و كسى كه در مراتب\r\n","description":"","footnote":"","page_name":" 90 ","page_number":90},
  {"content":"\r\nطريق عبوديت احديت و اختيار خدمت واحد صمديت بطىء و كاهل و در اعزاز ملت و آئين ساهى و غافل بود مهيمن اكبر او را در نظر نيارد و آن را كه چنين حال صعب باشد هر چند صاحب مال و حال بود ايزد متعال نظر بملك و مال او ننمايد زيرا كه اين مال و حال از مزيد تفضل واهب ذو الجلال است و هيچ احدى از بندگان واحد واجب را بر او قدت ؟ ؟ ؟ و ضربت لا ريب نيست و نرسد كه گويد كه هر گاه حضرت إله فلان بتفضل ملك و جاه از عبد ديگر ممتاز و مستثنى گردد بايد كه ايضا از روى كرم و تفضل او را بشرف رتبهء نبوت و درجه رسالت مشرف و مكمل گرداند ، زيرا كه هيچ احدى را اكراه حضرت بر خلاف مراد الله تعالى و مدعى و الزام واحد علام بر تفضل و اكرام هر يك از انام جايز و با نظام نيست ، به جهت آنكه تفضل حضرت خالق نسبت به آن در سابق به همان اعطاء نعم لايق بود نه تفضلات و عطيات ديگر ، زيرا كه واحد داور هر بشر را بهر چه سزاوار درخور بود عطا و احسان نمود و هر چه تقاضاى عدل و حكمت او بود معمول فرمود .\r\nاى عبد الله نمىبينى كه حضرت غنى اكبر يكى را غنى و كريه منظر و ديگرى را فقير و خوش منظر و ثالث را شريف و فقير ابتر و رابع را غنى ليك فرومايه‌تر گردانيد و جميع انام را واهب علام بيك وتيره و بيك انجام انصرام نگردانيد ؛ پس غنى را جايز و روا نيست كه گويد چرا واجب تعالى جمال فلان را بمال من اضافه ننمود و مرا باعطا و احسان اين دو چيز سرافراز و ممتاز نگردانيد ، و ايضا صاحب جمال را رخصت در هيچ حال نيست كه اعتراض به حضرت ذو الجلال نمايد كه چرا واهب بىمثال ملك و مال فلان را بجمال من نفزود و مرا به آن وسيله غنى و بىنياز ننمود ، و همچنين شريف را جايز و مستحسن نيست كه گويد چرا عليم دانا مال فلان را اضافه نگردانيد بشرافت من و وضيع را نيز تجويز ننمودند كه اعتراض به حضرت خالق الجواهر و الاعراض نمايد كه چرا حضرت آفريدگار مرا فرو مايه و خوار اهل روزگار داشته و شرف و اعتبار فلانى را به من ارزانى نداشته\r\n","description":"","footnote":"","page_name":" 91 ","page_number":91},
  {"content":"\r\nخلاصهء سخن آنكه هيچ احدى از بندگان ايزد مختار را بر حضرت مهيمن غفار اعتراض جايز و سزاوار نيست و ليكن حكم و امر براى ايزد داور است در تقسيم روزى خلايق ، واهب خالق نيز مختار است بهر نوع كه خواهد جارى ميگرداند و هر چه اراده نمايد معمول فرمايد و او حكيم در افعال و محمود در اعمال است بالبداهه و اليقين هر نسبت به حال هر يك از مخلوقين عمل كند از روى حكمت و عدالت است ، و چون عالم و داناست و ميداند كه مناسب به حال بنده كدامست همان را معمول گرداند خواه غنا و ثروت و خواه فقر و مسكنت و خواه مرض و صحت خواه خوارى و شرافت .\r\nاى عبد الله آن سؤال بىمآل كه نمودى كه « * ( لَوْ لا نُزِّلَ هذَا الْقُرْآنُ عَلى رَجُلٍ مِنَ الْقَرْيَتَيْنِ عَظِيمٍ ) * » بنوعى كه سابقا تفسير آن سمت تحرير يافت اين جواب باصواب از دلايل و برهان واضح و عيان جواب آنست .\r\nاى عبد الله حضرت ملك تعالى ميفرمايد « * ( أَ هُمْ يَقْسِمُونَ رَحْمَتَ رَبِّكَ » ) * يا محمد آيا اين خلايق قسمت رحمت پروردگار مينمايند يا من ، بلكه « * ( نَحْنُ قَسَمْنا بَيْنَهُمْ مَعِيشَتَهُمْ فِي الْحَياةِ الدُّنْيا ) * » ( 1 ) واجب تعالى شأنه ميفرمايد كه تقسيم معيشت در ايام حياة مستعار دنيا بساير برايا از غنى و فقير و صغير و كبير و وضيع و شريف و قوى و نحيف و مريض و صحيح و جميل و قبيح و كريه و صبيح و بنده و آزاد و خسته و دلشاد يا محمد ما مينمائيم و هر كسى را بهر چه لايق و سزاوار دانيم عطا فرمائيم ، بلكه بعضى از بشر محتاج ببعضى ديگر در ملك و مال و بعضى را به بعضى محتاج به علم و كمال گردانيم ، چنانچه يكى محتاج مال ديگر و آن ديگر محتاج بعلم يا بسلعه و كالاى ما به خدمت اوست .\r\n\r\nاى عبد الله گاه مىبينى كه اجل ملوك در جاه و حشم يا اغنى الأغنياء در ثروت مال و كثرت خدم محتاج گردند يا فقير الفقراء به يك نوع از انواع ضروريه مثل آنكه چيزى در پيش آن فقير باشد كه در نزد آن پادشاه نباشد بلكه در ممالك محروسهء او موجود\r\n\r\n","description":"","footnote":"\r\n( 1 ) سورة الزخرف : 32\r\n","page_name":" 92 ","page_number":92},
  {"content":"\r\nنشود و آن ملك را احتياج تمام به آن چيز درويش باشد ؛ يا آن كه آن پادشاه محتاج به خدمت آن فقير باشد كه پادشاه و ساير خدم و حشم مهياى آن خدمت نباشند و از چاكران هيچ احدى نتواند كه آن ملك را از خدمت آن فقير مستغنى گردانند و محتاج آن فقير نگردانند ؛ يا باب از علم و حكمت آن فقير كه پادشاه محتاج باشد كه استفاده از آن فقير نمايد و فقير نيز محتاج بمال پادشاه است ، پس پادشاه محتاج فقير و فقير محتاج پادشاه باشد .\r\nپادشاه را به نوعى كه سابقا مذكور شد نرسد كه گويد چرا ايزد متعال علم و كمال آن فقير بىمال را بجاه و جلال من جمع ننمود و مرا باعطاى علم و كمال و جاه و مال صاحب شوكت و اقبال نفرمود و آن فقير را نيز جايز و سزاوار نيست كه گويد چرا واهب اكرم به رأى و علم و آنچه من متصرف آنم از فنون علوم و حكم علو مال و ملك فلان حاكم را به آن جمع و ضم و مرا ذى خدم و حشم ننمود و ما را من جميع الوجوه مستغنى نگردانيد .\r\nبعد از آن حضرت رسول ايزد منان تلاوت اين آيه مباركه قرآن بر آن طايفه نادان نمود كه « * ( وَرَفَعْنا بَعْضَهُمْ فَوْقَ بَعْضٍ دَرَجاتٍ لِيَتَّخِذَ بَعْضُهُمْ بَعْضاً سُخْرِيًّا وَرَحْمَتُ رَبِّكَ خَيْرٌ مِمَّا يَجْمَعُونَ ) * » ( 1 ) .\r\nتفسير آيهء وافى هدايه آنست كه يا محمد ما رفع درجات بعضى فوق درجات بعض ديگر گردانيديم و جميع خلايق را بر يك و تيره و نسق نكرديم ، زيرا كه ما به حال همهء برايا عالم و واقفيم ، هر كسى را به آن چه لايق و به حال او مستحسن و مطابق باشد احسان و اعطا نمائيم تا بعضى را بر بعضى ديگر تفوق رسد و استهزا و تذليل كسى كه لايق باشد توانند كرد .\r\nاما اى محمد رحمت حضرت عزت بسيار بسيار است بهتر از مال و زخارف دنيا\r\n\r\n","description":"","footnote":"\r\n( 1 ) سورة الزخرف : 32\r\n","page_name":" 93 ","page_number":93},
  {"content":"\r\nاست ، زيرا كه مال مجتمع از حلال و حرام در دنيا در معرض زوال و فنا و در مآل گاه باعث و بال بلكه موجب عذاب و نكال است ليكن رحمت لا يزال باقى و بىزوال است .\r\nباز آن ستودهء حضرت إله رو بسوى آن گمراه نموده گفت : اى عبد الله آن چه گفتى كه « * ( لَنْ نُؤْمِنَ لَكَ حَتَّى تَفْجُرَ لَنا مِنَ الأَرْضِ يَنْبُوعاً ) * » تفسير اين آيه مكرمه سابقا مذكور شد ، خلاصهء كلام آنكه :\r\nاى عبد الله آنچه تو مذكور ساختى و بر حضرت رسول اقتراح نمودى و از رأى خود سخنان بىبنيان بسيار بيان كردى ، از آن جمله يكى آنست كه گفتى : اى محمد آنچه من از تو سؤال كردم اگر تو جميع ملتمسات و مدعيات مرا بانجاح مقرون گردانى هيچ يك آنها برهان نبوت و حجت رسالت تو نميشود ، اگر مطلب تو از اين مقالات فاسده و كلمات باطله ايذا كردن يا غمگين ساختن من باشد بدان و آگاه باش كه ذات رسول خداى عز و جل ارفع و اجل و اتم و اكمل از آن است كه متأذى و مغموم بجهل جاهلان و متألم و مهموم از كلام جمعى نادان گشته بر ايشان سخنان غير حجت و برهان بيان كند .\r\nو ديگر از آن جمله تو اى عبد الله مطالبه چيزى نمودى كه اگر تو بانجاح مقاصد و مرام خود ممتاز مىشدى البته هلاك تو در آن بودى .\r\nاى عبد الله حضرت الله متعال ما انبيا را رحمة للعالمين گردانيد بر ما لازم است كه بر جميع عالميان از انس و جان مهربان بوده با غاية رطب اللسان و عذب البيان با خلقان سخنان گوئيم و آنچه براى اهل لجاج و خلاف بيان كنيم برهان و احتجاج باشد و هر چند آنان بسخنان ملايم ملايم نگردند و پيوسته بلوم لايم يا از استماع كلام جمعى از كفار ناملايم ناملايم باشند ما را مناسب و لايق و جدير موافق آنست كه ايشان را بنصايح و مواعظ متعظ گردانيده بطريق مستقيم دلالت نموده تا تابع دين قويم گرداند و از منهج سلوك\r\n","description":"","footnote":"","page_name":" 94 ","page_number":94},
  {"content":"\r\nو تمرد و اعتساف ميل بسبيل عدل و انصاف نمايند .\r\nو اگر چنانچه محتاج به اظهار خوارق عادات كه عبارت از معجزات است باشد در اسعاف و انجاح آن نيز بذل جهد و سعى خود نمائيم تا ايمان بر ايشان و اطاعت حكم مهيمن سبحان بحجت و برهان لازم و عيان گردانيم نه آن كه سعى و اهتمام در انجام امرى كه سبب هلاكت شما و ساير برايا در آن باشد نمائيم .\r\nاى عبد الله آنچه تو استدعا و اقتراح آن گردى هلاكت در آن بين و ظاهر است و حضرت رب العالمين ارحم الراحمين بمصالح احوال بندگان و انجاح امانى و آمال ايشان اعلم است از آن كه بنوعى كه شما ملتمس امر و چيزى بدون فكر و تميز خواهيد كه اگر وفق اقتراح شما عز و جل عمل نمايد همگى را هلاك گردانيد .\r\nو ديگر از آن جمله يكى استدعاى امر محال است كه وقوع آن جايز و صحيح نباشد تا رسول رب العالمين آن را به تو نشناساند و حقيقت احوال آنها را كما ينبغى و يليق به تو آگاه گرداند و قطع معذرتهاى تو نمايد و راه مخالفت امر واحد اكبر را بر تو تنك ساخته بحجج الله تعالى و براهين واضحه هويدا بر اطاعت حضرت عزت تو را ملجأ گرداند تا آنكه ميل به طرف حق و تصديق رسول صادق و بندگى مهيمن مطلق نمايند و اصلا راه فرار و مقر و محيص انكار تو باقى و پايدار نگذارد .\r\nو از آن جمله يكى اعتراف تو اى عبد الله بر معاندت و تمرد از اطاعت حضرت عزت است ، زيرا كه اقرار بعدم تقبل حجت ظاهرى و عيان و عدم اصغاى دلايل و برهان نمودى ، و كسى را كه قولش چنين و اعتقادش اين باشد جزا و پاداش عذاب نازل از آسمان يا از زمين يا جحيم اسفل السافلين يا شمشير اولياى دين است ، بتحقيق و يقين ترا گريز و ستيز از سه امر اين چنين نيست و چون من مأمور بتبليغ أمر دين بر مخلوقين از جانب رب العالمينم لهذا تو را نيز اعلام و اطلاع به آن نمودم « * ( وَما عَلَى الرَّسُولِ إِلَّا الْبَلاغُ الْمُبِينُ ) * » .\r\n","description":"","footnote":"","page_name":" 95 ","page_number":95},
  {"content":"\r\nاى عبد الله آنچه گفتى كه ايمان ما صناديد قريش با ساير تبعه و خويش به تو اى محمد موقوف است بر انفجار اراضى مكه كه احجار بسيار و جبال بيشمار دارد بايد كه حفر آن نموده عيون بسيار مملو از آب خوشگوار ظاهر گردانى كه ما را احتياج بسيار بانهار است .\r\nاى عبد الله تو چون از اراده و خواهش حضرت بيچون جاهل و غافلى و اصلا تو را من جميع الابواب اطلاع بر ارادت كامله و قدرت شامله عزيز وهاب نيست التماس آنها مينمائى .\r\nاى عبد الله آيا تو صدق قول مرا در باب دعوى نبوت و ادعاى رسالت موقوف به اين ميدانى چنانچه من اگر تقديم و انصرام اين امور مسئوله تو نمايم پيغمبر ميشوم ؟\r\nگفت : نه يا محمد .\r\nحضرت نبى المحمود فرمود : اى عبد الله تو را در زمين طايف باغات بسيار و بساتين بيشمار است ، آيا تو بيشتر از آنكه اراضى آن محال را باصلاح آرى و قابل زراعت و عمارت گردانى در آن سرزمين مواضع فاسده مملو از احجار صخره و جبال صعبه بسيار بود كه همهء آنها را نقل و تحويل نمودى و آن محال را به اين حال كه الحال صلاحيت زراعت و عمارت دارد تبديل كردى ، بلكه در آن مكان چشمه‌هاى فراوان جارى و عيان نمودى ؟\r\nگفت : بلى يا محمد .\r\nحضرت رسول فرمود كه آيا تو در آن بساتين كه بواسطهء آن ارتكاب شدايد و محن و متحمل آلام بسيار به جهت اصلاح آن مكمن ؟ ؟ ؟ شدى نظرى در آن دارى ؟\r\nگفت : بلى يا محمد .\r\nآن حضرت فرمود كه آيا بوسيلهء سعى و اهتمام بىغايات كه به جهت آن باغات كردى و آن محل را به اين غايت رسانيدى با جمعى ديگر كه در آن سرزمين باغات\r\n","description":"","footnote":"","page_name":" 96 ","page_number":96},
  {"content":"\r\nو بساتين داريد آيا بحسب فهم و عقل تو و آن جماعت بواسطه همين ثروت و استطاعت و تمكن و قدرت پيغمبر حضرت عزت ميشويد ؟ گفت : نه .\r\nحضرت رسول فرمود كه پس چنان كه آنچنان به جهت شما و باقى ياران دليل و حجت و برهان نگردد ايضا افعال و اعمال آنچنان بموجب سؤال شما و ساير ياران حجت و برهان رسول مطيع ايزد منان نشود بلكه دليل قاطع و برهان ساطع بر نبوت و رسالت او معجزات واضحه و آيات موضحه است .\r\nاى عبد الله اين قول بىانجام در باب انفجار اراضى مكه و اظهار عيون و انهار مملو و محتوى بر مياه خوشگوار از بابت ساير كلام بىانتظام شماست ، مثل آنكه گوئى كه ما ايمان در وقت و زمانى به تو مىآريم كه از جاى خود برخيزى و بايستى يا آنكه مقدار فلان مسافت از فلان مكان يا فلان سرزمين طى نمائى يا آنكه فلان نوع طعام تناول كنى ، اين سخنان دخل تام در مطالب و مرام ندارند .\r\nاى عبد الله آنچه تو گفتى : يا آنكه تو را اى محمد باغ انگور يا نخلستان معمور بودى كه تو خود از آن تناول مينمودى و اطعام ما و باقى خلق الله نيز ميكردى و در اعقاب آن باغات و انهار مملو از آب جارى بودى كه خلايق از آن منتفع ميشدى آيا تو را و باقى اصحاب را در طايف اين باغات نخل و اعناب از عنايات حضرت ايزد وهاب هست كه شما و جميع اصحاب بأكل فواكه و اثمار آن مستلذ و كامياب ميگرديد و در عقب آن بساتين ذى ثمار انهار بسيار مملو و مشحون بآبهاى خوشگوار است .\r\nگفت : بلى يا محمد .\r\nحضرت فرمود كه آيا شما و اصحاب هيچ يك بوسيله اين سرانجام از انبياى ايزد علام ميشويد .\r\nگفت : نه يا محمد .\r\n","description":"","footnote":"","page_name":" 97 ","page_number":97},
  {"content":"\r\nدر آن هنگام حضرت نبى المحمود فرمود كه تو اقتراح امر بسيار برسول حضرت ايزد قهار كردى و از او طلب چيزى بيشمار نمودى كه اگر اقدام بر آن مرام نمايد اصلا آن افعال و اعمال دلالت بر صدق مقال آن نبى باخير و اقبال ندارد ، بلكه اگر معاطاة در انجام آن مسئولات بىسرانجام تو نمايد هر آينه دلالت تعاطى كذب آن رسول مختار دارد به جهت آنكه امرى كه دليل نبوت و حجت رسالت او نباشد بحيز ظهور رسانيد بلكه ارتكاب امثال اين اعمال وسيلهء خدعه و فريب دادن جمعيت كه در دين و عقل ضعيف و قاصر الدرك باشند و شأن عاليشان رسول ايزد منان ارفع و اجل و اسمى و اكمل از آن است كه از او امثال اين كار و نشان ظاهر و عيان گردد .\r\nاى عبد الله آنچه گفتى كه تو راستگوى در دعوى نبوت و امر رسالت بودى بايستى كه آسمان بر سر ما جمعى كه تكذيب و انكار تو مينمائيم فرود آيد . اى عبد الله سقوط آسمان بر سر شما موجب هلاكت شما و باقى ياران است ، زنهار امثال اين كار كه مورث هلاكت شما و باقى عشاير بود از ما چشم مداريد زيرا كه رسول رب العالمين بر جميع مخلوقين ارحم از آنست كه وسيله هلاكت و نفرين ايشان شود ، اما آنقدر هست كه رسول حضرت مهيمن سبحان حجت و برهان خداوند عالميان بر تمامى خلقان را بنوعى روشن و عيان گرداند كه همگى ايشان مهتدى گشته بربقهء اسلام و ايمان درآيند و حجج و برهان كه حضرت قادر منان براى رسول فرستاد بموجب اقتراح و خواهش عباد تنها نفرستاد ، زيرا كه عباد بواسطهء كثرت امانى و آمال از ارادت حضرت ايزد متعال جهالند و علم تحقيق و اطلاع حقيق بر مصالح و مفاسد كما ينبغى و يليق ندارند و ايشان را اقتراح و اختلاف بسيار دراز و هوس و مؤسس گردد ، و گاه باشد كه دواعى خواهش ايشان بامور متضاده منتهى گردد كه وقوع آن در نزد ارباب عرفان به علت محاليت آن منقضى از حيز امكان باشد و تدبير ايزد لا يزال بامر ملزوم المحال جارى و سارى نگردد چه ارتكاب امر محال از حضرت ذو الجلال ممتنع و محال است .\r\n","description":"","footnote":"","page_name":" 98 ","page_number":98},
  {"content":"\r\nپس آنگاه حبيب الله روى بجانب عبد الله آورده فرمود كه هرگز ديدى كه طبيب لبيب دواى مرضى بموجب طبع و دل آنها نمايد يا آنكه آنچه به حال مريض و معالجه او اصح و انفع داند معمول ميگرداند خواه آن دوا محبوب و مرغوب مريض بود و خواه منفور و مكروه .\r\nعبد الله گفت : چنين است يا محمد .\r\nپس حضرت رسول گفت : اى عبد الله بدان و آگاه باش كه شما و كفره بواسطهء اختيار كفر و تمرد و طغيان از طريق مستقيم ايزد منان منخرط در سلك مرضى شده محتاج معالجه حكيم دانا گشتيد و بتحقيق حضرت سبحانه و تعالى طبيب مهربان شفيق شماست كه درد كفر را دوا بغايت نافع كه حضرت رسول شافع باشد ارسال داشته و شما را در بيمارستان ظلمتكده امراض گوناگون كفر نگذاشته و طريق مضار و منافع آن را بر شما در كمال ظهور و وضوح داشته ، پس اگر از روى عقل و تفكر اطاعت و انقياد امر و استماع قول آن رسول مهيمن اكبر در باب شفا و معالجه آن مرض ذى خطر كفر نمايند بيقين از آلام غير متناهيهء آن امر مضمر مستخلص شده شفاى كامل و صحت عاجل و آجل يافته به صحت جسم و روح در ايام حيات مستعار در تمامى غبوق و صبوح مسرور و ابواب عبوديت و طاعت واحد سبوح بر خويش مفتوح داشته پاى از طريق اخلاص و متابعت برنداشته در تمامى اوقات خمسه همين شيوهء مرضيه و طريقه مستحسنه را مبذول و مرعى داشته آن را سبيل مستقيم دين قويم واجب كريم پنداشته تخطى و تقضى آن را جايز و روا نداشته همواره بتذكار و تكرار همين كار مشتغل باشند كه موجب فيوضات نشأتين و عنايات بىغايات دارين است ، و اگر العياذ با لله از طريق مستقيم حضرت الله پاى راه بيراه گذاشته باشند بيقين در دنيا بيمار دائمى و در عقبى ذليل و مهين خواهند بود « * ( ذلِكَ هُوَ الْخُسْرانُ الْمُبِينُ ) * » .\r\nاى عبد الله هرگز ديدى كه شخصى دعوى حق بر شخصى نمايد و مدعى عليه منكر\r\n","description":"","footnote":"","page_name":" 99 ","page_number":99},
  {"content":"\r\nباشد و حاكم عرف از حكام دنيا بر احضار بينه بموجب اقتراح و خواهش مدعى عليه نه بر وفق عقل و شرع بمدعى گويد كه هر نوع شهود كه مدعى عليه از تو طلب دارد حاضر نماى ، بناء على هذا هر گاه احضار شهود بر طبق خواهش مدعى عليه بر مدعى لازم گردد در آن هنگام هيچ احدى دعوى خود بر ديگرى ثابت نتواند كرد و به اين وسيله و سبب مدعى اثبات حق لازم بر رفته مدعى عليه نميتواند نمود ؛ بنا بر اين فرق و تمييز ميان ظالم و مظلوم و كاذب و صادق نباشد زيرا كه هر يك از ظالم و كاذب اقرار بظلم و كذب خود هرگز ننمايند و شاهدى بر حقيقت احوال ايشان عالم و مطلع باشد چون لازم است كه بموجب دلخواه آنها اقامت شهادت نمايد پس اشهاد بر ظلم و كذب كاذب ميسر نباشد و اگر احيانا مشهود و مطلعين اداى شهادت بر نهج شرع قويم و سبيل مستقيم نمايند ظالم و كاذب جرح ايشان فرمايند و ظلم و كذب ظاهر نگردد و تفرقه ميان ظالم و كاذب مبين نشود .\r\nاى عبد الله آنچه گفتى كه بايد حضرت الله تبارك و تعالى و ملائكه اعنى مسبحان ملاء اعلى در مقابله ما آيند تا ما بوسيلهء تقابل ايزد تعالى و ملائكه سماوى آنها را بديده عيان مشاهده نمائيم و حقيقت دعوى نبوت و ادعاى رسالت ترا از ايشان استعلام و استفهام فرمائيم ، بدان اى عبد الله از روى اين حال و حصول اين مآل محال است ، و محاليت اين در نزد عارف دانا در كمال ظهور و بىخفاست زيرا كه حضرت رب العالمين همچو ما مخلوقين نيست كه‌ايد ورود يا متحرك و مقابل چيزى گردد كه تو با كسى ديگر او را تواند ديد يا امثال شما كسى چيزى از حضرت ملك تعالى تواند شنيد ، بواسطهء آنكه شما استدعاى رؤيت حضرت قادر متعال كه بنزد ارباب فضل و حال و اصحاب معرفت و كمال ممتنع و محال است نموديد و واحد ذو الجلال مانند آن چيزهاى بىثبات و مال است كه شما و باقى كفره لئام باغواى شيطان و تبعهء آن نافرجام بسوى اصنام خوانده شديد و آن اصنام ضعيف و ناقص شماست كه تردد آن اصنام بنزد شما و رفتن شما پيش\r\n","description":"","footnote":"","page_name":" 100 ","page_number":100},
  {"content":"\r\nآنها ميسر است كه نه سامع و نه مبصر و نه مغنى و نه عالم و باخبر است و اصلا آن اصنام نفع بشما و بساير انام رسانيدند بلكه ضرر بسيار در آخرت كه عبارت از عذاب بيشمار و گرفتارى دائمى و حرقت نار است براى عبده اصنام معين و برقرار است .\r\nاى عبد الله آيا شما را در مكه و طايف ضياع و عقار و باغات و نخيل و اعناب بسيار است جميع از گماشتگان و كاركنان شما در آن مكان به جهت اصلاح و انجام و تنظيم و اهتمام آن محال و مقام هستند يا نه ؟\r\nگفت : بلى به غير قوام و عمال آن مكان چون انتظام و استعمال بايد .\r\nحضرت رسول فرمود كه آيا تو بنفس خود بحقايق احوال آن محال رسيده سرانجام باغات و بساتين آن سرزمين مينمائى يا قوام و عمال تو به آن اشتغال نمايند ؟ .\r\nعبد الله گفت : ما را نويسندگان و قوام هستند كه اهتمام جميع آن محال مينمايند .\r\nحضرت حبيب الله گفت : اى عبد الله اگر عمال و مزدوران و خدام شما بنويسندگان شما گويند كه شما آنچه بما مكتوب و مرقوم گردانيد هر چند به حكم سيد ما و شما باشد ما آن را قبول نداريم تا آنكه عبد الله بن اميه را پيش ما بياوريد و ما او را ببينيم و از خود گواهى به نوشته شما دهد و گويد كه بلى آنها بفرمودهء من بشما چيزى نوشته‌اند ، و چون ما را روبروى عبد الله بن اميه كنيد نوشتجات قبول است و الا ما را قبول سخن شما نيست .\r\nآيا شما اى عبد الله تجويز قول عمال و مزدوران و خدم ميكنيد كه امثال اين افعال و اعمال كه از ايشان سانح شود مستحسن است و شما را روا ميداريد كه عمال تو ترا بحضور خود بطلبند و اين نوع خفت بر سر تو آرند ؟\r\nگفت : نه يا محمد .\r\nحضرت رسول فرمود كه پس همان مرقومه شما كه نويسندگان بموجب حكم شما قلمى نموده‌اند چون به عمل تو رسد براى سند ايشان كافى و صحيح است يا نه ؟\r\nگفت : بلى .\r\n","description":"","footnote":"","page_name":" 101 ","page_number":101},
  {"content":"\r\nحضرت فرمود كه اى عبد الله آيا شما دوست ميداريد كه به مجرد رسيدن نوشتهء تو عمال و خدم تصديق آن نمايند و اصلا از اهليت موقوف نداشته حامل ورقه تو را انتظار نفرمايند ؟\r\nگفت : بلى يا محمد .\r\nپس آنگاه رسول الله صلى الله عليه و آله و سلم فرمود كه اى عبد الله اگر نوشتهء تو از پيش عمال و كاركنان و مزدوران مسترد گردد و رافع رقم شما را بنزد شما آرد و گويد كه يا سيد فلان عامل تو اقتراح حضور شما دارند و ميگويند تا عبد الله بن اميه حاضر نگردد اين مسموع من نيست ، آيا اين عامل مخالف قول تو هست يا نه و تو به آن حامل نوشته آيا ميگوئى كه تو رسول منى به پيش عمال من و من تو را مشير و صاحب راى و امر خود بگردانيدم بلكه تو مأمور باستماع امر و حكم منى بايد كه از سخن و فرمودهء من تخلف و انحراف جايز ندارى و از فرمان و نوشتجات من قدم بيرون نگذارى .\r\nگفت : بلى يا محمد تبعه و عمله هر احدى را اطاعت قول و فعل مالك و سيد ايشان لازم است .\r\nحضرت حبيب الله بعبد الله گفت : پس چگونه چيزى كه بر خدم و حشم و عمال خود تجويز ننمائى برسول حضرت رب الارباب و مالك الرقاب كه پروردگار عالميان و موجد انس و جان و باقى اشياى ظاهر و عيان است روا ميدارى و او را مأمور ميگردانى كه چنين و چنان به حضرت مهيمن سبحان گستاخى كرده عرض نمايند كه بعضى امر بفعل ما نهى از آن فرمايند و حال آنكه تو مثل آن فعل از رسول و خدم و حشم خود چشمداشت ندارى .\r\nعبد الله بعد از استماع اين كلام صدق التيام حضرت رسول ايزد علام سر تحير بگريبان فرو برد .\r\nحضرت سيد البريه گفت : اى عبد الله اين حجت قاطعه و ادلهء واضحه بل برهان ساطع بر بطلان جميع اقوال فاسده و كلمات لاطائله تو است كه بر حضرت رسول اقتراح نمودى .\r\n","description":"","footnote":"","page_name":" 102 ","page_number":102},
  {"content":"\r\nاى عبد الله آنچه گفتى كه اگر تو را خانه پر از زخارف دنيا كه عبارت از طلاى احمر است ميبود في الجمله دلالت بر جلالت شان و رفعت مكان تو ميكرد .\r\nاى عبد الله آيا به تو رسيده كه امروز عزيز مصر گنجخانه‌هاى مملو از زخارف دنيا دارد و مالك خزاين بسيار و جواهر و لآلى بيشمار است ؟ .\r\nگفت : بلى يا محمد .\r\nحضرت نبى البرايا فرمود كه آيا عزيز مصر به اعتقاد شما بوسيلهء آن ثروت و غنا منخرط در سلك اوليا ميگردد .\r\nعبد الله گفت : نى .\r\nحضرت نبى المرسل فرمود : همچنين محمد كه نبى به حق و فرستادهء ايزد خالق بجميع خلق است مال وافر و زخارف متكاثر ميداشت اصلا هيچ نوع دلالت بر نبوت و حال و رسالت و كمال او نميگرديد ، بدان كه محمد بواسطهء كثرت جهل و قلت عقل و كلام بىتأمل تو متأذى و مغموم و متألم و مهموم نگردد بواسطهء آنكه عالم و مطلع بجميع حجج و براهين حضرت رب العالمين است . اما اى عبد الله آنچه گفتى كه اگر تو از حضيض زمين عروج و صعود به آسمان هفتمين يا بسماوات ديگر نمائى ما به تو ايمان بوسيلهء آن نياريم تا آنكه واهب يگانه كتاب جداگانه به جهت ما ارسال و انزال نمايد و ما را در آن كتاب باطاعت و متابعت تو امر فرمايد تا ما آن كتاب را تلاوت و قرائت نمائيم ، بعد هذا معلوم ما نيست كه بجادهء شريعت تو درآئيم يا نه .\r\nاى عبد الله صعود به آسمان بىشائبهء ريب و گمان بغايت الغايت اصعب از نزول از آنست پس هر گاه تو از روى اعتساف اعتراف نمائى يا آنكه اگر من صعود به آسمان نمايم تو ايمان حضرت ايزد سبحان نمىآرى ، همچنين بتحقيق و يقين در هنگام نزول از آسمان كه به اعتقاد شما اسهل و ايسر از آنست بشرف اسلام و ايمان مشرف و با ايقان نخواهى شد زيرا كه خود اقرار بعناد حجت و برهان خالق زمين و آسمان كردى\r\n","description":"","footnote":"","page_name":" 103 ","page_number":103},
  {"content":"\r\nپس دواى مرض كفر تو بلكه جميع كفار تأديب از دست اولياى ايزد اكبر از انبيا و اوصياى آن برگزيدگان حضرت مهيمن قادر يا از ملايكه زبانيه نار سقر امر ديگر ميسر و مقرر نيست ، يا آنكه حضرت واهب العطيه حكمت بالغه جامعه به من منزل و مرسل گردانيد بواسطهء ابطال مدعيات شما .\r\nعبد الله گفت : اى محمد بگوى سبحان ربى يعنى از تبليغ احكام اوامر و نواهى حضرت رب العلى برأى و زبان بتسبيح و تقديس ذات مقدس او گشاى ما را بيشتر از اين تكليف اطاعت خود مفرماى زيرا كه تو نيستى الا رسول بشر و ما را دواعى و خواهش امر ديگر است و بواسطهء عصبيت ما را قدرت اطاعت مثل ما بشر نيست مگر آنكه ايزد داور بموجب اقتراح و داعيهء ما بشر ديگر به جهت نبوت و رسالت معمول و ظاهر گرداند .\r\nحضرت سيد البشر فرمود كه واحد دانا تبارك و تعالى جميع اشيا را بر اقتراح شما جهال بىسر و پا كه خواه جايز و روا و خواه غير مجوز و ناروا بود ظاهر و باهر نگرداند و من بنا بر قول شما رسول بشرم و مرا به غير تبليغ و اقامت حجت و برهان ايزد منان بخلقان كه به من اعطا و احسان نمود مأمور بآنم چيزى ديگر جايز و لازم نيست و مرا لايق و مستحسن نيست كه آمر و ناهى حضرت مهيمن باشم ، و نيز مرا رخصت مشير بودن يعنى صاحب شوراى رب غفور نيست ، و چون مقدمه چنين بود پس مرا نيز بحسب عقل و تميز مثل و مانند رسول پادشاه باشم از ملوك دنيا كه او را بحجابت جمعى كه مخالف آن ملك باشند نامزد نموده ارسال دارد ، و چون آن رسول بنزد آن طايفه متمرده رود و آنها را بر وفق قول آن پادشاه به راه نيايند و برسول آن پادشاه گويند كه اطاعت امر پادشاه شما را موقوف و معطل است بانصرام و انجاح بعضى مطالب و مرام ضروريه يا بايد كه مراجعت به خدمت ولى نعمت نمائى و حقايق دواعى و خواهش ما را عرض فرمائى ، رسول نيز بموجب اقتراح و استدعاى آن جماعت\r\n","description":"","footnote":"","page_name":" 104 ","page_number":104},
  {"content":"\r\nبه خدمت صاحب خود مراجعت نمايد و صاحب نعمت خود را بانجام مقترحات و ملتمسات آن طايفه مأمور گرداند و در انصرام آن مهام ابرام نمايد ، چون حضرت مالك الرقاب رب الارباب و إله الآلهة و جبار الجبابره است آيا رسول او را جايز و قدرت اين كار و موجب عقل و اعتبار هست يا نه ؟\r\nعبد الله گفت : نه يا محمد .\r\nابو جهل گفت : يا محمد يك چيز باقى ماند ، آيا بزعم شما قوم موسى عليه السّلام بواسطه سؤال رؤيت بى جا به آتش صاعقه بلا سوختند و چون سؤال ما بمراتب بسيار اشد و اعظم و اصعب و افخم است از سؤال قوم موسى زيرا كه امت آن پيغمبر خدا به جهت مزيد جمعيت خاطر و گمان اراده رؤيت مهيمن سبحان نموده گفتند اى حضرت نبى الورى حضرت ملك تعالى را بما ظاهر و آشكارا بنما و خاطر ما را جمع نماى .\r\nو اما ما بشما ميگوئيم كه ما ايمان به تو نمىآريم تا آنكه خدا و ملائكه او را بمقابله ما حاضر گردانى و ما معاينه آنها را به نظر عيان درآريم و از حضرت ايزد علام و ملائكه گرام استعلام و استفهام حقايق نبوت و رسالت تو نمائيم .\r\nحضرت نبى ايزد معبود فرمود كه يا ابا جهل آيا قصهء حضرت ابراهيم خليل عليه صلوات الرب الجليل استماع نمودى در هنگام وقوع آن حضرت در حيرت ملكوت و عظمت جبروت الحى الذى لا ينام و لا يموت ؟\r\nگفت : بلى .\r\nحضرت رسول فرمود كه پروردگار من ميفرمايد « * ( وَكَذلِكَ نُرِي إِبْراهِيمَ مَلَكُوتَ السَّماواتِ وَالأَرْضِ وَلِيَكُونَ مِنَ الْمُوقِنِينَ ) * » ( 1 ) .\r\nتفسير آيه وافى هدايه آنست كه ما بابراهيم عليه السّلام حقايق ملكوت سماوات سبعه و طبقات ارضين سبع را معلوم و آشكارا نموديم تا آنكه از ربقه شك و ريب برآمده\r\n\r\n","description":"","footnote":"\r\n( 1 ) سورة الانعام : 75 .\r\n","page_name":" 105 ","page_number":105},
  {"content":"\r\nبسلك ارباب يقين و زيب منسلك و منخرط گردد ، چنانچه مشهور است كه در هنگامى كه ايزد علام حضرت خليل الرحمن ابراهيم عليه السّلام را به آسمان مرفوع و بمودت خود مرجوع نمود نور باصرهء آن حضرت را در غايت قوت و زيادت فرمود بنوعى كه هر چه در زمين و آسمان ظاهر و مستتر بود مرئى و مبصر آن پيغمبر جليل القدر ميشد چنانچه حضرت خليل الله تعالى بعد از ارتقا و استعلا مردى و زنى را به نظر درآورد كه مرتكب عمل زنا بودند ، همان ساعت حضرت نبى كامل پاك دست دعاى فنا و هلاك آن دو ناپاك بدرگاه حضرت خالق برداشته عدم آن دو بىشرم را از قادر عالم التماس و استدعا نمود ، همان لحظه تير دعاى آن نبى الورى بشرف اجابت اقتران يافته آن دو لعين في الفور بسجين متمكن گشتند .\r\nبعد از آن لمحه حضرت ابراهيم چون بجانب ديگر نظر كرد دو شرير ديگر را به همين شغل مشتغل يافت به همان دعاى سابق موافق اين دو كس لاحق را به دو فاسق سابق در جهنم متفق گردانيد .\r\nبعد از تقضى زمان قليل چون حضرت ابراهيم الخليل عليه السّلام دو نفر ديگر را بر ارتكاب همان فعل نالايق سابق مشتغل ديد لب بدعاى هلاكت آن دو بدبخت گشاد هر دو شرير بسعير شتافتند .\r\nدر مرتبهء رابعه آن پيغمبر جليل القدر دو شخص ديگر به آن فعل شنيع متبادر يافت ؛ قصد دعاى بد نسبت بايشان نمود در همان زمان وحى ايزد منان به حضرت خليل الرحمن رسيد كه اى ابراهيم دست دعاى بد بندگان من از آستين استدعا و التماس بيرون ميار و كفايت دعوت از عباد و اماى من منماى ، زنهار دعاى بد به بندگان من منماى زيرا كه * ( مِنْ غَفُورٍ رَحِيمٍ ) * و غفار حليمم ، گناهان بندگان من ضرر به من نميرساند چنانچه از طاعت و عبادت ايشان هيچ نوع نفع به من عايد و راجع نگردد .\r\nاى ابراهيم خليل من بنيان بندگان خود را بواسطهء شفاى دل ارباب غلظت و خشم\r\n","description":"","footnote":"","page_name":" 106 ","page_number":106},
  {"content":"\r\nبرنمىاندازيم چنانچه الحال تسليه خاطر عاطر شما شش نفر را هلاك و به خاك برابر گردانيدم من بعد بايد كه تكفيف دعوت خود از بندگان من نمائى و ايشان را دعاى بد و نفرين منمائى ، زيرا كه بنده و پيغمبر منى و تو را بشير و نذير به جهت امتان صغير و كبير تو گردانيدم اما ترا شريك مملكت و سهيم و مشير خود نگردانيدم و تو مهيمن يعنى حافظ و عالم و مستولى بر بندگان نيستى و جميع بندگان من در خلال سه حالند :\r\nاول : آنكه توبه و انابت و پشيمانى و مراجعت به من نمايند من چون رحيم و غفور حليمم توبهء ايشان پذيرفته آنها را به معصيت و ذلت ايشان نگرفته جميع گناهان ايشان را مغفور و تمامى عبوديت ايشان را مسكور گردانم .\r\nدوم : از عذاب عاجل ايشان خود را باز دارم و اين سؤال و پرسش در آجل مقرر گردانم زيرا كه ميدانم از اصلاب اين طايفه ذريات مؤمنين تولد خواهد يافت ، بناء عليه بآباء كافرين بايد پس در وقتى كه آن نطفها از اصلاب بارحام انتقال يابد و از ارحام متولد شود در آن هنگام عذاب من در او حلول نمايد و بلاى من از اطراف و جوانب او درآيد .\r\nسيم : آنكه هيچ كدام از آن دو امر توبه با واسطه تولد ذريات مؤمنين نباشد مرا تعجيل در عذاب بنده در دنيا نيست ، بدرستى و تحقيق كه عقوبت و عذابى كه مادر عقبى بواسطهء معصيت بندگان خود معد و مهيا كرده‌ايم بسيار بسيار اعظم و اكبر است از عذابى كه تو اى ابراهيم در دنيا اراده آن نمودى زيرا كه عذاب براى بندگان بحسب جلال و كبرياى من است .\r\nاى ابراهيم در باب اهلاك بندگان مرا با ايشان واگذار و چيزى اصلا در باب عدم و فناى ايشان بخاطر خود ميار ، زيرا كه من نسبت به بندگان بسيار بسيار اشفق و ارحم از والدين ايشانم بدرستى و راستى كه من جبار حليم و داناى حكيم تدبير حال ايشان بعلم و رأى خود نمايم و قضا و قدر خود را در حق ايشان جارى و سارى فرمايم .\r\n","description":"","footnote":"","page_name":" 107 ","page_number":107},
  {"content":"\r\nبعد از آن حضرت رسول آخر الزمان فرمود كه اى ابو جهل بدان كه رفع عذاب ايزد منان نسبت به تو بواسطهء آنست كه حضرت قادر عالم دانا و مطلع است كه از صلب تو ذريات طيبه بوجود خواهد آيد كه آن پسر نيكو سير عكرمه مكرم است كه وسيله من در امور مسلم و موقن است ، اما تو اگر اطاعت حضرت رب العالمين بعد از اين از روى صدق و يقين نمائى در نزد رب جميل جليل خواهى بود و اگر از طريق مستقيم عدول و انحراف از روى عصبيت و اعتساف جايز دانى البته عذاب مالك الرقاب بر تو نازل است و عما قريب بنوعى عجيب مقتول خواهى شد ، همچنين است حال ساير قريش كه سائل و ملتمس سؤال مثل و مانند تو باشند .\r\nاما آنكه رب العزت ايشان را مهلت داد بواسطهء آنست كه چون حضرت عالم السر و الخفيات مطلع و دانا است كه بعضى از ايشان بشرف اسلام و ايمان به حضرت محمد عليه الصلاة و السلام مشرف شده بسعادت اخرويه فايز و بهره‌مند ميگردند لهذا واهب بىمنت آن جمع را از ادراك آن سعادت بىسعادت نگرداند و از دريافت آن مرحمت محروم و مأيوس نسازد ، يا آنكه علم الهى نطق پذير شده كه از آن كافر ابتر پسر مؤمن نيكو سير مطيع خالق اكبر متولد شود بنا بر اين ايزد اقدس آن كافر ناكس را به جهت پيدا شدن آن مؤمن مقدس مهلت دهد ، يا آنكه آن مؤمن بعد از تولد از آن كافر بد نفس بشرف ايمان در دنيا و جزا و احسان در عقبى مؤسس گردد .\r\nاى ابو جهل اگر بواسطهء آن امر نميبود حضرت معبود عذاب ارباب جحود و عنود هر آينه معجلا در همين دار دنيا بايشان ظاهر و بين مىنمود ؛ بلكه بكافه شما في الفور بلا منزل و مرسل بود و اصلا اثرى از وجود هيچ احدى امثال شما نميبود .\r\nپس آنگاه حضرت حبيب الله روى بسوى ابو جهل گمراه آورده فرمود كه بسوى آسمان نظر كن .\r\nهمان كه آن رئيس كافران رو بسوى آسمان به حكم و امر نبى انس و جان نمود\r\n","description":"","footnote":"","page_name":" 108 ","page_number":108},
  {"content":"\r\nبموجب حكم و قضاى ايزد سبوح ابواب آسمان را مفتوح ديد در همان زمان شعلهاى نيران از آسمان بر محاذى سر ايشان مشتعل و فروزان بود و بغايت الغايت لهبات نيران به آن طايفه گمرهان نزديك گرديد چنان كه آن جماعت كافران حرارت نيران در اكناف و جوانب خود محسوس ابدان نمودند و بسيار متوهم گشته اميد حيات از خود قطع فرمودند . اعضاى ابو جهل و باقى تبعه ايشان از اقربا و خويشان از بيم سپردن جان و سوختن به آن آتش تابان مرتعش و لرزان شدند و با كمال حيرت و حسرت نظر بسوى سيد رسولان و بجانب آن حضرت نگران گشتند كه شايد آن ينبوع مكرمت و احسان از رشحات سحاب عنايت بىغايت و امتنان خويش قطره چند بر لهبات متواتره آن نيران افشاند و منت جانى بر جان آن سيه نامگان گذاشته آن جماعت را بجان بخشاند و به آن اشتعال نواير نيران نسوزاند .\r\nچون آن شافع گناه‌كاران نظر فيض اثر بسوى اهل عصيان كرد و آنها را در غايت قلق و اضطراب و بينهايت متوهم و بيتاب ديد از لسان بشارت نشان چنين بيان فرمود كه از التهاب اين نيران به جهت جان خويش خايف و هراسان البته نگرديد كه حضرت قادر منان شما را هلاك و فنا به اين نيران نگرداند بلكه شما را بواسطه مصالح دنيا تا بهنگام آجال مقرره باقى ميگذارد و الحال اظهار اين نوع برهان ظاهر و عيان محض بواسطه عبرت شما و ساير كافران بود .\r\nچون آن متمردين نويد رستگارى از بلايى چنان و سلامتى جان از آن معدن فضل و عرفان و منبع مكرمت و احسان استماع نمودند في الجمله خاطر ايشان آرميده چون نظر بجانب يك ديگر كردند ديدند كه از ظهور ايشان انوار ساطعه و اضواى لامعه بمقابله آن نيران موهمه در آمده همگى و تمامى آن نيران نازله را از ايشان مدفوع و مرفوع بجانب آسمان گردانيدند چنانچه از آسمان فرود آمده بودند به همان هيئت و صورت بجانب آسمان معاودت نمودند . چون مشاهده و ملاحظه اين حال\r\n","description":"","footnote":"","page_name":" 109 ","page_number":109},
  {"content":"\r\nنمودند و خاطر از حرفت و بعضى مقدمات مرتبط به آن جمع فرمودند در حيرت شدند كه آيا نيران بچه وجه برايشان نازل گشت و انوار ساطعه از ظهور و جوانب ايشان بچه وسيله رفع و دفع آن نيران شدند .\r\nچون آن سيد رسولان آن كافران را در اين باب حيران ديد از زبان مبارك چنين بيان نمود كه بعضى از آن انوار ساطعه نور همين ياران شماست كه به زودى بشرف سعادت ايمان به من مشرف و مستسعد گشته تابع فرمان مهيمن منان گردند ، و بعضى از انوار لامعه ديگر انوار ذريات طيبات طاهرات آنهاست كه به زودى از اصلاب بعضى شما كه بشرف اسلام مشرف و بسعادت ايمان مستسعد نميگردند متولد شوند و همگى و تمامى ايشان مؤمن پاك دين و مطيع محمد سيد المرسلين و منقاد امر و فرمان حضرت ارحم الراحمين گردند ، فلهذا قادر بىامتنان اين همه انوار از ايشان ظاهر و عيان گردانيد .\r\nاى جماعت قريش بايد كه من بعد طريق مستقيم پيش گرفته سالك مسالك بطش و منهج خلاف كه در عقبى موجب اندوه و حزن بيش از پيش است نگشته ترحم به حال و مال خود و باقى عشاير و خويش نموده از اطاعت و بندگى شيطان كه دشمن ظاهر و پنهان ايشان است ننگ و عار داشته در سلك مردان راه حضرت الله در آيند زيرا كه در متابعت آن رئيس ظالمان در دنيا ننگ و عار و در عقبى نوميدى از مرحمت ايزد غفار و وسيله خلود و استمرار عذاب نار است .\r\nچون كلام سيد الانام به اين محل و مقام رسيد اصلا از آن كفرهء لئام سخنى يا حرفى كه مشتمل بر اطاعت ايام حال يا استقبال باشد استماع نشد و همچنان بر كفر و عدوان مستمر با طغيان بودند بعد از زمان اندك هر يك از آن كافران بجانب مسكن و مقر خود روان شدند . لعنهم الله .\r\n","description":"","footnote":"","page_name":" 110 ","page_number":110},
  {"content":"\r\n\r\nو نيز از حضرت ابى الحسن العسكرى عليه السّلام منقول و مروى است كه شخصى به خدمت حضرت سيد الوصيين امير المؤمنين سلام الله عليه و عليهم اجمعين حاضر شد بعد از عرض فدويت و نيكو بندگى گفت : يا امير المؤمنين آيا سيد المرسلين عليه صلوات رب الارضين را آيه و نشان مثل آيه موسى عليه سلام الله الملك المنان كه در آن مقام بود بر بالاى سر ايشان مرتقى و مرتفع گرديد ؟\r\nحضرت امير المؤمنين عليه السّلام فرمود كه بلى به آن خداى خالق اكبر كه آن پيغمبر جليل القدر را كه به حق و صدق بنبوت و رسالت خلايق مرسل و مبعوث گردانيد كه هر آينه از آياتى كه حضرت واهب العطيات بهترين از انبياى صاحب آيات و بينات كه از ابتداى ايجاد آدم تا انتهاى زمان به حضرت خاتم ارسال و انزال نمود مثل آن يا افضل از آن نبى الانس و الجان محمد مصطفى عليه سلام الملك الديان ارسال و بيان گردانيد و از آن حضرت شبيه و نظير اين آيه موسى عليه السلام بآيات ديگر ظاهر و بين گرديد .\r\nتفصيل اين اجمال و تبيين اين مقال آنكه چون رسول ايزد متعال در بلد مباركه مكه معظمه را دها الله شرقا و تعظيما الى يوم القيام دعوى نبوت كرد و بر طبق دعوى خود معجزه ظاهر نمود و بتبليغ اوامر و احكام و نواهى ايزد علام بهمگى انام مطلب و مرام حضرت خالق العباد را از ارسال اديان فرمود سكنهء آن مكان بموجب قساوت قلب خود و طغيان به قدر وسع و امكان رد قول و رمى كلام و در ايذاى آن خاتم پيغمبران سعى موفور و اهتمام زياد از مقدور بحيز بروز و ظهور ميرسانيدند و من چون ارشاد و هدايت واهب بيچون بيشتر از همه خلقان بشرف اسلام و ايمان مشرف گشته از روى صدق چنان اخلاص جوارح و اركان مطيع آن رسول انس و جان شده بودم چنانچه روز دوشنبه هفته دعوى نبوت آن حضرت دست متابعت و مبايعت بدست آن سيد سرور انبياى هر ملت و آدم و كمر اطاعت و بندگى آن نبى القرشى را بر منطقه جسم و روان بسته امضاى حكم و فرمان\r\n","description":"","footnote":"","page_name":" 111 ","page_number":111},
  {"content":"\r\nاو را مترصد ايستادم چنانچه در سه‌شنبه همان هفته نماز پنجگانه در عقب آن رسول يگانه گذاردم و از همان روزى كه باستسعاد مبايعت او مستسعد و فيروز گشتم او را مقتداى با اعزاز و احترام بقيه عمر و ايام هفته و شهور و اعوام خود گردانيدم و مدت هفت سال در عقب آن صاحب سعادت و اهتدا و اقبال نماز دوگانه به جهت بندگى واهب يگانه در اوقات پنجگانه بتقديم و انصرام ميرسانيدم تا آنكه چند نفر ديگر بموجب اهتدا و ارشاد رسول واحد اكبر بشرف اطاعت و متابعت آن نبى رفيع القدر در آمدند و بعد از اندك مدت حضرت رب العزت او را در دين مؤيد گردانيده تقويت داد وصيت نبوت و دبدبه رسالت آن صاحب عزت و كرامت بمسامع اقاصى و ادانى سكنه آن ولايت بلكه بسمع هر ملت رسيد .\r\nجمعى از نيكان و پاكان هر امت بشرف خدمت آن رسول با عدل و مرحمت مشرف گشته همگى كلام اوامر و نواهى حضرت الهى را زيور ساير مسموعات گوش و غاشيهء بندگى و متابعت او را زينت يال و دوش خويش گردانيدند . اما جمعى از ارباب جحود و اصحاب عنود عاقبت نامحمود از طريق محمود كه ايزد معبود بود بوسيلهء اطاعت شيطان مطرود و مردود گشتند هميشه آن طوايف اشرار در صدد ايذا و آزار حضرت نبى قادر مختار در تمادى تمامى ليل و نهار پيوسته مشتغل و در كار بودند .\r\nاتفاقا من روزى قصد زيارت و دريافت صحبت لازم المسرت آن رسول مهيمن كردم چون بامداد حضرت وهاب باسعاد آن سعادت مستسعد و كامياب گشتم و داخل محفل بهشت قرين ارم تزيين شدم ، ناگاه در همان جايگاه قومى از مشركين به خدمت سيد المرسلين آمده گفتند : يا محمد شما چون بزعم خود رسوليد از قبل رب العالمين بر جميع مخلوقين اما بواسطه فخر و مباهات شما همين كافى نيست و به اين رتبه اعزاز و احترام ايزد علام راضى نيستند كه دعواى زياده از آن در خاطر شما چنانست كه سيد همه خلقان و افضل ايشان باشيد ، چون ترا دعواى نبوت انس و جان و ادعاى رسالت\r\n","description":"","footnote":"","page_name":" 112 ","page_number":112},
  {"content":"\r\nجميع طوايف خلقان است بايد كه شاهد عيان و دليل و برهان بر دعوى خود بگذرانى چنانچه انبياى سابق و رسولان صاحب حقايق برهان كامل بل آيات و دلايل بر وفق دعوى و طبق مدعاى خود مىگذرانيدند زيرا كه دعوى در هنگام انكار مدعى عليه بىشبهه و گمان مقبول و مسموع هيچ احدى از انس و جان نيست ، و چنانچه هر يك از انبياى ابرار ايات بر وفق دعواى خود ظاهر و آشكار كردند بايد تو نيز آيات ظاهر نمائى .\r\nچنانچه آيه براى عصات لئام كفره اقوام نوح عليه السّلام غرق در بحار زخار بأمر ايزد علام آمد و هر كه در سفينه و سكينه اطاعت و متابعت به آن شيخ المرسلين همنشين شد از غرق بليت نجات و راحت بلكه حيات و جنات يافت و آنكه انكار و استنكاف و استكبار و اعتساف نمود بسعير جهنم و آن مكان درد و الم شتافت .\r\nو آيه ابراهيم عليه السّلام بموجب بيان تو اى محمد و به اعتقاد ساير انام آنست كه چون نمرود مردود بوسوسه و دمدمه ابليس مطرود او را در نيران مشتعل بىتفكر و تأمل القاء نمود في الفور حضرت ايزد علام آن نواير ملتهبه را بالتمام بر آن نبى الاكرام برد و سلام گردانيد .\r\nو آيه موسى عليه السّلام بزعم شما ارتفاع و ارتقاى حبل بلا بر بالاى سر قوم مبتغين از قبول احكام شرع آن نبى الورى بود ، چون قوم بنى اسرائيل چنين كردند حق سبحانه و تعالى از كوههاى فلسطين كه آن را طور گفتندى و در تفسير قرطبى مذكور است كه آن كوه منسوب است بطور بن اسماعيل ايزد منان فرمان داد تا بر زبر سر ايشان بايستاد و در پيش روى ايشان آتشى برافروخت و در عقب درياى زخار پديد آمد چون گريز گاهى نديدند همگى به روى در افتادند و متحير شدند و چون چنان آيه و نشان واضح درخشان بديدهء عيان مشاهده و ملاحظه نمودند با كمال ذلت و خوارى و با نهايت مسكنت و سوگوارى در ربقه بندگى و طاعت و در سلسلهء انقياد و متابعت حضرت كليم عليه التحية و السلام در آمدند .\r\n","description":"","footnote":"","page_name":" 113 ","page_number":113},
  {"content":"\r\nو أما آيه و نشان حضرت عيسى بن مريم عليه السّلام چنان بود كه آن حضرت اخبار و اعلان امتان مينمود بأكل مأكولاتى كه در خانه‌هاى خود اكل آن مينمودند و آنچه در مساكن و مواطن خود ادخار ميفرمودند .\r\nو آن مشركان چون متفرق به چهار فرقه شدند جمعى از آن طايفه مستدعى آيه نوح عليه السّلام گرديدند و گفتند آيه نوح را بواسطه ما بين و ظاهر گردان ، و فرقهء ديگر چون مقترح آيه موسى عليه السّلام بودند ميگفتند كه آيه و نشان موسى عليه السلام براى ما ظاهر و آشكار نما و فرقهء سوم كه خواستار آيه ابراهيم عليه السلام بودند ميگفتند كه آيه ابراهيم براى ما بنما ، و فرقهء چهارم ميگفتند بايد كه آيهء حضرت عيسى عليه التحية و الثنا براى ما واضح و هويدا گردانى و هر صنف از اصناف اربعه از آن مشركان بسخنان بسيار بسيار خاطر فيض قاطر آن حضرت سيد الابرار را در آزار داشتند .\r\nچون سيد المختار استماع كلام بىنظام آن كفرهء لئام نمود از لسان معجز نشان چنين بيان فرمود كه مرا واجد قدير به جهت شما و ساير امت ، نذير مبين گردانيد و من با آيات بينات و دلالات واضحات قرآن لازم الاذعان بشما آمدم كه شما و ساير امم بلكه همگى و تمامى عرب و عجم را عاجز و متحير و درمانده و مضطر از مخاصمه و معارضه مثل آيات اين قرآن گردانيدم و آن را من بموجب امر حضرت ذو المنن بشما رسانيدم و آن قرآن واضح الدلاله و التبيان حجت خداى منان و حجت پيغمبر ايزد سبحان است و مرا به غير از تبليغ احكام شرع و دين و اعلام حقايق اوامر و نواهى حضرت رب العالمين اقتراح و استدعاى ديگر بر حضرت ايزد قادر نيست كه * ( وَما عَلَى الرَّسُولِ إِلَّا الْبَلاغُ الْمُبِينُ ) * معنى بلاغ مبين بر جميع مقرين بحجت صدق و آيه حق حضرت مطلق باشند لازم است .\r\nو بعد از قيام حجت و اتمام برهان از طرف حضرت صمديت نبى رب العزت را جايز و رخصت نيست كه اقدم و اقتراح پروردگار خالق الاشباح نمايد ؛ چنانچه جماعت\r\n","description":"","footnote":"","page_name":" 114 ","page_number":114},
  {"content":"\r\nمقترحين كه عالم بر فساد و صلاح آنچه اقتراح در آن مينمايند نيستند و نميدانند كه در امور مقترحه مستدعيه ايشان صلاح آن بچه‌سان و فساد آن بچه عنوان است ، بلكه هر چه شيطان در خاطر فاتر و ضمير قاصر حاسر ايشان ممكن و حاضر گرداند همان را بعينه پيشنهاد همت خود سازند و آن مقترحات موهومه را عمدة المطالب و المرام نام كنند و بدان وسيله به قدر وسع و اهتمام خود ابرام و لجاج نمايند تا از روى بحث و جدال احتجاج و الزام فرمايند .\r\nچون كلام حضرت نبى الخاص و العام به اين مقام اختتام و انجام يافت ناگاه پيك حضرت الله امين الوحى الجزيل جبرئيل از نزد رب جميل به خدمت حضرت رسول - جليل در رسيد و گفت : يا محمد حضرت على الاعلى بشما دعا و سلام مىرساند و ميگويد كه اى محمد خاطر انور و ضمير فيضگستر خود را جمع نماى كه من به زودى خاطر تو را از روى عزت و خشنودى با عطا و احسان مقترحات متفرقه آن فرق اربعه مستبشر و مستظهر گردانم تا همگى و تمامى ملتمسات و مقترحات آن طوايف را بانجاح و انجام مقرون و مشحون گردانى ؛ ليكن بعضى از ايشان بعد از رؤيت همه آيت به آن كافر گردند و اصلا پيرامون ايمان و اسلام نگردند مگر آنكه خير الحافظين در پناه عصمت و حراست خود نگاه دارد اما من بواسطهء ايضاح حجتهاى تو دفع و رفع عذرهاى آن طايفه تمامى آن آيات را ظاهر و آشكارا و بين و اظهار نمايم .\r\nاى محمد بگوى به آن جماعت مقترحين آيه نوح شيخ المرسلين عليه السّلام كه بجانب كوه ابو قبيس روانه شوند و چون پيرامون آن جبل رسند منتظر عنايات بيغايات بيچون عز و جل باشند كه آيه شيخ المرسلين در آن سرزمين برايشان مبين گردد ، اما بايد كه چون آن بليت ظاهر و هلاكت بايشان قريب و مستظهر گردد دست بدامن فلان مرد صالح زنند و او را با دو طفل ديگر كه در ميان ايشان مىباشند شفيع نجات خود از آن طوفان بليات نمايند .\r\n","description":"","footnote":"","page_name":" 115 ","page_number":115},
  {"content":"\r\nو فرقه دوم كه مقترحين آيه ابراهيم خليل رب العالميناند امر نمائى تا در بيرون بلدهء مباركه مكه معظمه در هر مقام كه ارادهء مكث و لبث در آن نمايند جمع گردند كه آيه ابراهيم عليه صلوات الرب الغفار بر ايشان ظاهر و آشكار گردد ، چو آن طايفه بموجب اقتراح و استدعاى خود متلبس به آن بلا و گرفتار آن رنج و عنا شوند عورت صالحه بر آن جماعت ظاهر و هويدا گردد كه معجر عفت و صلاح بر سر انداخته و سرهاى آن خمار را بر اطراف و جوانب خود ارسال داشته بايد كه به معجر آن نيكو سير متشبث گردند و او را شفيع نجات خود از آن بليات نمايند كه بيقين آن مؤمنه آن طايفه را نجات از آن بليات معينه و خلاص از آن سانحه مهلكه نمايد .\r\nو بفرقه سوم حكم فرماى كه چون مقترحين آيه و نشان موسى عليه السلاماند بظل خانه كعبه استظلال جسته در آن مكان مكين گردند كه به زودى آيه و نشان موسى عليه سلام الملك المنان بر ايشان ظاهر و عيان گردد ، و چون بعد از رؤيت مقترحات ايشان هلاكت خود در آن مشاهده نمايند استعاذه به عمت حمزه و دخيل آن سرور زمن گردند كه بىشائبهء گمان عم تو ايشان را از آن بلا در حفظ و امان خويش محفوظ و مصون داشته نجات دهد .\r\nو بفرقه چهارم كه ابو جهل بىآزرم رئيس آن طايفه بىفراست و علمند به ابو جهل دغل بگوى كه در پيش من آنقدر مكث و توقف نمائى كه حقايق اخبار طوايف ثلاثه به تو رسد شايد ترا بعد از استماع اخبار و اعلان ايشان في الجمله جمعيت خاطر و اطمينان در باب اطاعت امر و حكم قادر سبحان در قبول اسلام و ايمان بهم رسد ، و نيز آنچه تو استدعا و اقتراح آن نمودى انجام و استتمام آن بحضورت بانصرام رسد .\r\nابو جهل بعد از استماع كلام سيد الأنام اختيار مكث در آن مقام نموده روى به جانب آن فرق ثلاثه آورده گفت : برخيزيد و به جهت رؤيت آيات مقترحات خود از يك ديگر متفرق گشته هر طايفه به همان محل و مكان كه محمد بواسطه ديدن آيات بيان\r\n","description":"","footnote":"","page_name":" 116 ","page_number":116},
  {"content":"\r\nنمود جمع شويد تا بر شما بلكه بر همه خلقان بطلان قول محمد بىشبهه و گمان واضح و درخشان گردد .\r\nبنا بر فرموده ابو جهل دغل هر يك از آن قوم جاهل به همان مكان و محل موعود آن نبى المحمود روى توجه و اقبال از روى كمال سرعت و استعجال نمودند : فرقه اولى بموجب حكم رسول خداى تبارك و تعالى متوجه كوه ابو قبيس ؛ و فرقه دوم صحراى ملسا كه قريبست به مكه زادها الله شرفا و تعظيما روان شدند ، و فرقهء سوم بواسطه سكنى بظل خانه مباركه روانه گشتند .\r\nچون هر يك از آن جهال به آن مكان و محال موعوده رسيدند برؤيت آيات مقترحات و علامات مسئولات خود بلا زياده و نقصان مطمئن و شادمان شدند بنوعى كه هر چه حضرت به آن جماعت موعود نمود همگى و تمامى آن منظور و مشهود ايشان در غايت وضوح و عيان گرديد ، جميع آن انام در همان مكان و مقام بشرف ايمان و اسلام مشرف و با اعزاز و احترام گشتند و هر طايفه بعد از مراجعت به خدمت سيد البريه آنچه مرئى و مبصر ايشان شده باعلام و اعلان آن و اظهار ايمان خود مينمودند .\r\nچون رسول ايزد منان مطلع بر اخلاص و اعتقاد همگى طوايف فرق ايشان گرديد تمامى آن جماعت را بايمان بخداى تبارك و تعالى و باقرار بر نبوت آن نبى الورى به كلمه طيبه « * ( لا إِله إِلَّا الله ) * * ( مُحَمَّدٌ رَسُولُ الله ) * » واجب و لازم ميگردانيد .\r\nابو جهل گفت : يا محمد اظهار و تلقين كلمه شهادت و اعلان تعليم و آداب شريعت خود را بر اين امت تا مراجعت فرقهء رابعه موقوف دار شايد آن طايفه بمقترحات و ملتمسات خود مستسعد نشوند .\r\nمصنف جامع اين احبار صادقه ميفرمايد كه حقايق وقوع مستدعيات و مقترحات فرق اربع بموجب توافق و تطابق جواب و سؤال بل على احسن الحال در همان مكان و محال كه حضرت رسول ايزد متعال اعلام و اعلان كيفيت آن احوال نمود\r\n","description":"","footnote":"","page_name":" 117 ","page_number":117},
  {"content":"\r\nبه غير شبهه و احتمال بر وفق امانى و آمال آن جهال بر منصه ظهور استكمال يافت ، و بيان تفصيل اين اجمال را در بعضى مصنفات خود موسوم بكتاب ( مفاخر الفاطميه ) كه در ذكر مناقب و محامد ائمه البرية تأليف نموده نقل كرده و ترك ذكر و بيان آن در اين كتاب بواسطهء ايجاز و اختصار است چه ذكر آن آيات مقترحات موجب تطويل كلام و تذييل مقام بلكه وسيله بعد از مقصد و مرام است ، فلهذا بيان آن على سبيل التفصيل و التبيان ننمود . و الله اعلم بالصواب و اليه المرجع و المآب .\r\n\r\nو نيز از حضرت سيد الوصيين و يعسوب الدين امير المؤمنين على عليه السّلام منقول و مرويست كه چون فرقه ثالثه به خدمت حضرت رسول عليه الصلاة و السلام مراجعت نمودند آنچه مشاهده ايشان در آن مكان شده بلا زياده و نقصان در حضور ابو جهل به خدمت نبى الانس و الجان اخبار و اعلان به آن و اظهار اسلام و ايمان خود بخداى تبارك و تعالى و اقرار بنبوت سيد الورى از روى صدق جنان و اطاعت باقى جوارح و اركان نمودند .\r\nدر آن محل رسول حضرت عز و جل روى به ابو جهل آورده گفت كه اينست فرقه ثالثه كه بنزد تو آمدند و هر چه در آن مكان مشاهده و ملاحظه آن نمودند تو را اعلان و اعلام آن اخبار فرمودند من بعد عذر ميار و ايمان بخداى غفار و بر نبوت نبى او اقرار آر في الفور .\r\nابو جهل دغل گفت : يا محمد نميدانم كه اين جماعت راست ميگويند يا دروغ و معلوم من نشد كه آنچه مرئى ايشان شد بحقايق آن كما ينبغى و يليق از روى صدق و تحقيق رسيدند يا مانند خيالات و اشباح چيزى چند در قوهء متخيله ايشان مرتسم گرديد از روى آن سخنان بيان ميكنند ، اما آنچه من از شما التماس و استدعا نمودم از اقتراح آيات عيسى عليه التحية و الثنا اگر شما قيام و اقدام بر آن مينموديد مرا ايمان به خدا و اقرار بنبوت شما واجب و لازم بلكه فرض متحتم ميشد و امامرا تصديق قول اين طوايف\r\n","description":"","footnote":"","page_name":" 118 ","page_number":118},
  {"content":"\r\nبىمعرفت و علم واجب و لازم نيست .\r\nحضرت رسول معبود فرمود كه يا ابا جهل هر گاه ترا تصديق قول اين جماعت بسيار كه بواسطهء تحصيل آيات مقترحات خود متحمل كمال مشقت گشتند تا تحصيل آن على حسب التفصيل و العيان نمودند لازم و واجب نباشد پس تصديق بمآثر و نيكوئيها آباء و اجداد و تساوى و تكافى اسلاف اعداى تو به تو يا بآباء و اجداد تو چون توانى نمود در وقتى كه اين جماعت در نزديك تو حاضر باشند و ترا از مشاهده بديهيات صوريه كه مرئى و مبصر ايشان شده اعلام و اخبار نمايند تصديق آنان ننمائى پس چگونه تصديق اعلام و اخبارات و احوال و آيات كه مخبر آن از چين و شام و عراق و باقى ممالك متباعده مثل بلاد مغرب و هند نمائى ، زيرا كه بيقين جمعى كه تو را اخبار نمايند از شام يا از عراق و چين يا از ساير بلاد و سرزمين چون اكثر آن جماعت آن ولايات و محال را نديده‌اند البته ايشان در صدق كلام و اعتبار كمتر از اين فرقهء ثالثه كه اخبار اين آيات مقترحات نمايند خواهند بود ، پس اگر اين جماعت با ساير امم كه مشاهدهء آن نمودند خبر دهند از جمعى كثير كه اجتماع آن جماعت بر امر باطل ممكن و ميسر نيست بواسطهء آنكه در محاذى و مقابل ايشان جمع ديگر هستند كه اگر احيانا از آنها خلاف واقع بسمع ايشان رسد في الفور متوحش و منفور گشته تكذيب آن جماعت كنند و بضد سخنان بىبنيان كافران اخبار و اعلان نمايند بلكه بسا باشد كه چون آيات ملحوظ اكثر بريات گرديد في الجمله اختلاف اختلاف بهم رسد في الفور آن را اشتهار تمام دهند .\r\nاما جماعتى كه اخبار از ولايات متباعده مثل شام و چين و عراق و ما چين دهند چون گروه ديگر كه آن ولايات منظور و مرئى مبصر آنها شده حاضر نباشند تا تصديق ارباب اخبار يا تكذيب اقوال و آثار آنها نمايند چون شما به مجرد شنيدن اخبار ايشان تصديق مينمائيد بلكه بسا باشد كه آن مخبر نيز خود آن ولايات را نديده و هم از كسى ديگر كه صدق و كذبش ظاهر نباشد شنيده در اين حال شما تصديق قول او مينمائيد ، پس چرا تصديق قول اين جماعت كه آيات مقترحات را خود مشاهده و ملاحظه نمودند\r\n","description":"","footnote":"","page_name":" 119 ","page_number":119},
  {"content":"\r\nو اكثر اينها بشما خويش و حميم و آشناى قديماند تصديق نميكنيد .\r\nاى ابو جهل هر فرقه‌اى از اين فرق ثلاثه آنچه ديدنى بىشبهه و گمان همان را دليل و برهان و حجت براى اسلام و ايمان خود گردانيدند و بشرف آن مشرف و مستسعد و با عرفان گشتند ، و ترا نيز از اخبار آن آيات اعلام نمودند هر گاه تو به مجرد شنيدن اخبار و آيات متباعده از كسى كه آيا آن محال را ديده باشد يا نه قول آنها را اعتبار نموده حجت ميگردانى پس سخنان اين جماعت قريش را چرا مسموع و حجت خويش نميگردانى و حال آنكه امرى مرئى و مبصر كسى گردد تا آنكه آن را از ديگرى كه و الله اعلم كه آيا او نيز ديده باشد يا شنيده و بشنود تفاوت بسيار است ( مصرع ) شنيده كى بود مانند ديده بعد از آن در همان محفل كه آن پيغمبر عز و جل اخبار ابو جهل به مثل آيات حضرت عيسى عليه التحية و الثنا در باب اكل مأكولات و ادخار مدخرات كه ابو جهل دغل در خانهء خود بدان عمل نمود فرمود چنانچه از لسان معجز نشان به آن طاغى باغى و باقى اخوان الشيطان گفت كه دوش در خانهء تو مرغ سياه بريان كردند و تو پارهء از آن خوردى و فلان و فلان چيز را ذخيره گذاشتى .\r\nچون آن متمرد حضرت بيچون ديد كه سيد الرسل اخبار موافق فعل و عمل آن غاوى دغل مينمايد شروع در مكر و حيل نمود و تصديق آن پسنديده ايزد لم يزل ننمود .\r\nرسول عادل از حضرت محيى الموجودات استدعاى احياى آن دجاجه نمود ، حضرت مهيمن عز و جل آن دجاجه مشويه را بدعاى سيد الأنبياء و الرسل احيا نموده و با عطا و احسان نطق زبان او را گويا گردانيد ، آن طير في الفور به حكم رب غفور آنچه ابو جهل با او بظهور رسانيد از ذبح و كسر عظام و بريان كردن و خوردن آن بالتمام بلكه كيفيت گرفتارى خود بشبكه و دام در حضور ابو جهل تيره سرانجام به خدمت\r\n","description":"","footnote":"","page_name":" 120 ","page_number":120},
  {"content":"\r\nرسول انام از آغاز تا انجام عرض نمود . چنانچه حقيقت آن خبر در اكثر كتب و سير مزبور و مستطر است .\r\nليك آن كافر زنديق با رؤيت آن معجزه در كمال ظهور و تحقيق تصديق آن صديق اكبر و قبول كلام آن پيغمبر ايزد داور ننمود و به همان جحود و عنود مستمر و مصر بود بلكه تكذيب لسانى و انكار بيانى آيات معجزات رسول سبحانى مينمود ، تا آنكه افصح البيان دار الامان يثرب و حجاز به غير استعارت كلام و مجاز بلكه با كمال بلاغت و اعجاز به آن خمول ظلمتكده هاويه بر نشيب و فراز و غول باديه غير متناهيه بيداى كفر و مفاز با كمال لينت و حلم بآغاز كلام بانجام و بتكلم او را سرفراز و ممتاز گردانيده فرمود :\r\nاين همه آيات بمقترحات تو و ساير بريات مشاهده و ملاحظه نمودى براى رفع جهالت و دفع غوايت تو كفايت نميكند كه تو باغواى خود آن مغوى بىسعادت از ادراك فيض سعادت معرفت حضرت ايزد و بندگى و طاعت بواسطه وصول رحمت و ذخيره آخرت مستفيض گشته به هلاكت و خسارت دنيا و عاقبت گرفتار و پايدار نگردى كه « * ( ذلِكَ هُوَ الْخُسْرانُ الْمُبِينُ ) * » ابو جهل بايد كه عقل خود را حكم امين با عرفان گردانى و به حضرت بارى ايمان آرى تا ايمن از عذاب جبارى و مصون و محفوظ از سخط قهار گردى زيرا كه عقوبات مهيمن مختار براى طايفه كفار مخلد و پايدار و بغايت الغايت صعب و دشوار و از حد حساب و شمار متجاوز و بيشمار است .\r\nابو جهل نامنفعل به حضرت سيد الرسل گفت : يا محمد به ظن من اقتراح و افهام جميع اين آيات بالتمام تخيل و ابهام است و اصلا تحقيق و نظام و بوجود انتظام و انجام ندارد .\r\nحضرت نبى المحمود فرمود كه اى ابو جهل آيا تو هيچ گونه تفرقه و تمييز مىكنى ميان بدن اين دجاجه مشويه و ميان شنيدن اين سخنان او كه حضرت واهب سبحان\r\n","description":"","footnote":"","page_name":" 121 ","page_number":121},
  {"content":"\r\nچگونه او را با عطا و احسان نطق و بيان متكلم و گويا گردانيد و ميان ديدن نفس مغرور خويش و مشاهده جميع عرب و قريش و ميان شنيدن كلام آن طايفه از روى بطش و طيش ؟ گفت : نه يا محمد .\r\nحضرت رسول صلى الله عليه و آله فرمود كه اى ابو جهل پس هر چه بباصره تو مبصر و بساير حواس ظاهر و باطنى تو مرتسم و جلوه گر گردد همگى آن خيال و ابهام و فسوس و اوهام است .\r\nابو جهل گفت : نه يا محمد آنها تخييل نيست .\r\nحضرت نبى المشكور في الفور فرمود كه اين آيات و علامات نيز ابهام و تخييلات نيست بلكه موافق و مطابق و عين واقع و حق است و الا چگونه واقع و صحيح بود كه تو در عالم خبرى توانى ديد كه در صدق و اعتبار استوارى و استحكامى آن زياده از ديدن اينها بود .\r\nدر آن هنگام ابو جهل بىنظام از كلام و ابرام ساكت و بىانتظام گشته با همان كفر جبلى و بغض طبيعى روانهء مسكن اصلى خود شد و بشرف دريافت سعادت ايمان مستسعد و مشرف نشد ؛ و چون مدتى بر آن حركت شيعه او منقضى شد بوسيلهء تهييج عداوت و كين و باغواى اخوان الشياطين رسالت كتابت به حضرت سيد المرسلين به اين عبارت قلمى مىگرداند كه :\r\nيا محمد خيوط كه در سر تو مبسوط است همان دار الامان مكه معظمه را بر تو نيكترين مأوى و مكان گردانيد و تو را از آن مقام عاليشان يثرب سرگردان انداخت بلكه همان خيوط سر چون با تو خوگراست تو را از اين واسطه منفور و مغرور ميگرداند بر تحريص و ترغيب چيزى كه فساد تو و ايتلاف بر افساد شهر مدينه باشد تا آنكه مردم آن ولايت به جهت اطاعت و متابعت تو بحرارت آتش تعدى طور و سلوك\r\n","description":"","footnote":"","page_name":" 122 ","page_number":122},
  {"content":"\r\nتو محترق گردند و آنچه من از اطوار اعمال و افعال تو ملاحظه و مشاهده مينمايم مآل مقدمات تو قريب به آن است كه امل و منجر گردد به آن كه همگى و تمامى اعيان قريش با ساير توابع و خويش چون از تو آزرده و دلريشند اتفاق كرده بر تو فتنه برانگيزند كه گوئيا آن فتنه از يك كسى برخاسته . و اين كنايه از آنست كه جميع آن طايفه وخيم العاقبت براى دفع و رفع ذات آن نبى رفيع القدر يكى شوند و در قصد اهراق خون تو و به جهت دفع ضرر و بلاى تو از خود و توابع اگر تو را بخاطر رسد كه صاحب عسكر و سپاه با عزت و جاه باشيد آن جماعت در پيش تو اعتبار دارند در هنگامى كه تو با آن سفهاى نادان كه به تو مغرور گشته در قتل و حرب و طعن و ضرب آن شخص كه به تو كافر بلكه مبغض و منكر تو باشد اگر آن جماعت تو از حماقت مساعدت و مظافرت تو كنند و در نصرت تو بينهايت سعى و غايت قدرت خود را در آن باب مبذول و مرعى دارند تخوف آنست كه مبادا چون تو بدست قريش هلاك گردى آنها نيز در معرض فنا و هلاكت درآيند ، يا آنكه عيال تو چون اسير و گرفتار شوند عيال و اطفال آنها نيز در سلك اسارى منخرط گردند ، يا بخوف آنكه اگر مال و مواشى تو و شيعيان تو بواسطهء تسلط كه بنهب و غارت به تصرف اعيان قريش و تبعهء ما درآيد و مردم شما با مسكنت و فقيرى بلكه با نهايت ذلت محتاج بتسكع و سوگوارى گردند تا آنكه آن طايفه كه در سلك اطاعت و متابعت تو درآمدند اعتقاد آن جماعت چنان باشد كه در هنگامى كه دشمنان تو بر تو مسلط و مستولى گردند و تو مقهور و منكوب آنها گردى و اين جماعت ما از روى جرأت و جلادت و مردانگى و شجاعت داخل ديار و مكان اقامت شما گردند گمان سفهاى متابعين شما چنانست كه مردم ما بعد از تسلط و اقامت آن مكان شما ميان محبان شما و دشمنان فرق مينمايند و هر ظلم كه اين جماعت نسبت بشما به عمل مىآورند سفهاى تبعه شما پندارند كه با آنها نيز بواسطه تو ظلم و ستم ميكنند و\r\n","description":"","footnote":"","page_name":" 123 ","page_number":123},
  {"content":"\r\nچنان كه عيال و اموال تو را بنهب و اسيرى و تاخت و بندگى متصرف ميگردند به آن جماعت نيز همان نوع سلوك مرعى ميدارند ، اين قياس ايشان بىاساس و گمان غلط و نه آنچنان است بلكه از تبعه شما آنكه از ما ترسد معذور و در امانست و بالغ و عاقل از مردم شما آن كسى كه جميع حقايق مكتوبه و مرقومه بر او واضح گردد و خلاف آنچه قلمى گرديده در ضمير و خاطر او خطور نكند و بمقتضاى عقل سليم همين طريق مكتوب قويم را طريق سالم و منهج مستقيم خود داند . و السلام .\r\nبر عارفان لطايف نكات و معانى و عالمان الفاظ و كلمات از روى نكته دانى ظاهر و هويدا و لايح و پيداست كه لفظ « خيوط » كه در كتاب ابو جهل به ايمان نامربوط مربوط است بموجب عقل قاصر مترجم احقر احتمال چهار معنى دارد :\r\nاول : آنكه از صيغ مشبهه باشد بمعنى مخيوط مثل عرقچين و طاقيه و غيرها كه در ميان مردم متعارف بود كه آن را مىپوشيدند ، گوئيا از آن نوع كسوت چيزى بر تارك سر مبارك حضرت رسول ايزد تعالى و تبارك بود ابو جهل نامبارك آن را از روى كنايه به حضرت سيد البريه نوشته باشد كه صاحب مثل اين كسوت را دعوى امارت و تخت و ارايك مناسب نيست .\r\nدوم : آنكه خيوط جمع خيط باشد ؛ و خيط ريسمان را گويند يحتمل ابو جهل نامنفعل از روى كنايه به حضرت سيد الرسل نوشته باشد كه في الواقع كسى را كه دستار او از ريسمان و پنبه باشد او را حكومت و بزرگى جمعى كه لباسهاى ايشان حرير و ابريشمين و در غايت نفاست و ثمين بود از روى عقل سليم لايق و مستقيم نيست .\r\nسيم : آنكه خيوط كنايه از موى سر مبارك آن صاحب سعادت باشد ، چون سنت سنيه سيد البريه بود كه موى سر چندان ميگذاشتند كه تا بشحمتى اذن ميرسيد و بعد از آن ميتراشيدند . يحتمل كه ابو جهل خيوط را كنايه از آن نوشته باشد و مطلب و مراد آن متمرد جاهل بىاعتماد آن باشد كه كسى را حال فقيران و جو كيان باشد او را دعوى\r\n","description":"","footnote":"","page_name":" 124 ","page_number":124},
  {"content":"\r\nامارت مناسبت ندارد .\r\nچهارم : آنكه در ميان عوام الناس مشتهر است كه در هنگام مكالمه و مجادله با يك ديگر ميگويند كه شما را در سر چيزى بسيار است و لهذا شما را ارادتها بيشمار است يحتمل كه ابو جهل اين معنى را ملاحظه كرده نيز از روى كنايه به حضرت سيد البريه نوشته باشد كه هوا و هوس سر شما زياده از آرزوهاى همه كس است لهذا شما را بر دعاوى بسيار محتمل ميگرداند . و الله اعلم بالصواب .\r\n\r\nاز حضرت ابو الحسن العسكرى عليه السّلام منقولست كه چون حضرت سيد البريه از مكه معظمه بمدينه طيبه مهاجرت فرمود و اهل يثرب از قدم بهجت و سعادت لزوم ايشان اظهار مسرت و بشاشت فراوان نمودند و آن را شرف خود دانسته فخر و مباهات بر اقاصى و ادانى ولايات ديگر مينمودند و ميگفتند ( بيت )\r\n\r\nزهى سعادت دنيا و دين زهى توفيق\r\nكه گشت منزل ما جنت و رسول رفيق\r\n\r\nو هميشه باستسعاد اين احسان بشكر ايزد سبحان رطب اللسان و عذب البيان بودند و چون اين خبر متوالى و متواتر از مدينه طيبه بسكنه مكه معظمه خصوصا به آن جماعت كافر على الخصوص ابو جهل مدبر رسيد بغايت متألم و حيران و اندوهگين و نالان گشتند و از غايت رشك و حسد آن طايفه متمرده * ( « فِي جِيدِها حَبْلٌ مِنْ مَسَدٍ ) * » پيش ابو جهل دغل رفتند و آن كافر بىحميت را از روى عناد و عصبيت بر ارقام اين كتابت داشتند و خاك مذلت و خوارى بر وجوه تيره شكوه خود انباشتند .\r\nچون كتابت ابو جهل مصحوب يكى از كفره لئام به ظاهر مدينه جنت قرينه به خدمت حضرت نبى الانام رسيد در هنگامى كه كافه اصحاب ابرار و عامه احبار طايفه يهود بنى اسرائيل و باقى كفار در خدمت رسول ايزد مختار حاضر بودند و جمعى از مؤمنان كه در آن محفل سامى و مجلس گرامى حاضر نبودند نبى الابرار امر باحضار و\r\n","description":"","footnote":"","page_name":" 125 ","page_number":125},
  {"content":"\r\nاخبار آن جماعت نمودند .\r\nچون آن مردم در مجلس بهشت قرين ارم تزيين جمع گشتند بعضى از كفره لئام كه بقبول جزيه در خدمت سيد البريه تردد داشتند همه برسول ابو جهل بو الفضول از روى تندى سخنان گفتند . حضرت نبى الرحمه بحامل كتابت آن بىسعادت فرمود كه اى فلان آيا مقالات و كلامى كه داشتى معروض گردانيدى و رساله‌اى كه آوردى نيز گذارنيدى ؟\r\nگفت : بلى يا محمد .\r\nحضرت نبى المستطاب فرمود : جواب باصواب آن كما ينبغى و يليق از روى صدق و تحقيق بشنو ، في الواقع ابو جهل از حقايق غافل مرا بگاه و مشقت تهديد مينمايد و حضرت رب العزت مرا بظفر و نصرت موعود مىفرمايد و يقين خبر ارحم الراحمين اصدق و قبول وعدهء احسان از خداى احرا و احق است و از خذلان ابو جهل و گرفتارى او بغضب حضرت جبار منان هيچ نوع ضرر و نقصان بمحمد و باقى محبان اولا حق و عيان نگردد ، زيرا كه واهب بىامتنان نصرت و يارى محمد و شيعيان او از روى تفضل جود و احسان و مرحمت و كرم بىپايان خود نموده و مينمايد ، و اين معنى بر همگان واضح و درخشان است .\r\nاى حامل رساله به ابو جهل بگوى كه آنچه تو به من ارسال نمودى همگى آن بتعليم و القاى شيطان است كه در خاطر فاتر ظلمت مآثر تو انداخت و هر چه من در جواب تو ميگويم حضرت رحيم الرحمن در خاطر من القا نمود و طعن و حرب و قتل و ضرب ميان من و تو تا انقضاى مدت هشت نه سال متكافى و متمادى است و زود باشد كه حضرت الله تعالى ترا بدست اضعف اصحاب من مقتول گرداند .\r\nبگو اى ابو جهل تو و عتبه و شيبه و فلان و فلان تا هفتاد كس از قريش و غيره را ياد نمود كه بر سر چاه بدر مقتول ميگرديد و هفتاد نفر ديگر اسير ميشويد ، و از اساراى\r\n","description":"","footnote":"","page_name":" 126 ","page_number":126},
  {"content":"\r\nشما كافران فداى بسيار گران به جهت لشكر مسلمانان خواهند گرفت .\r\nدر آن زمان آن خاتم رسولان امر بمنادى اهل اسلام و ايمان نمود كه مؤمنان و يهودان و باقى جماعت مخلوطين از طوايف كافران به اين مكان حاضر گردان ، چون همگى خلقان در آن محفل جنت نشان حاضر شدند آن سيد الانس و الجان بجميع حاضران از محبان و غير ايشان فرمود : كه آيا شما دوست داريد كه مصرع و مقتل ابو جهل و جماعت ايشان مرئى و مبصر شما و باقى شيعيان گردد ؟\r\nگفتند : بلى يا رسول الله .\r\nحضرت نبى الرحمه فرمود : * ( بِسْمِ الله الرَّحْمنِ الرَّحِيمِ ) * بشتابيد بسر چاه بدر كه آنجا ملتقى كافران و محشر و مقام بلاى اكبر آن قوم ابتر است و من چنان مىپندارم كه گوئيا هر دو پاى من بر مصارع آن جماعت موضوع و بعضى از آن طايفه مقتول و بعضى اسير و بمدينه مرجوعاند و زود باشد كه شما آن جماعت را به همين اوضاع و نشان كه بيان نمودم در اندك مدتى ملاحظه و مشاهده نمائيد كه اصلا از آن مدت زياده و كمتر و متقدم و متأخر نگردد و بر اندك و بسيار آن جماعت قتيل يا اسير تخفيف نيابد .\r\nچون حضرت محمد بن عبد الله بن عبد المطلب كلام صدق التيام خود به اين محل و مكان رسانيد هيچ از عدو و محب به غير حضرت امير المؤمنين على بن ابى طالب عليه السّلام جواب آن اشرف دودمان لؤى بن غالب نداد . همان امير صغير و كبير فرمود : بسم الله يا رسول الله .\r\nو باقى اصحاب از مؤالف و جمعى ديگر از مخالف گفتند : چون از اينجا تا منزل بدر اى حبيب الله چند روز راهست و ما محتاج بزاد و راحله و مركوب و نفقه بلكه بساير ما يحتاج سفر مسرت اثر بواسطه قطع آن مرحله‌ايم بناء عليه خروج ما از مدينه و توجه به آن مكان به جهت عدم قدرت و سامان امكان ندارد .\r\n","description":"","footnote":"","page_name":" 127 ","page_number":127},
  {"content":"\r\nحضرت رسول در آن زمان رو بسوى يهودان و باقى كافران آورده فرمود كه شما را در توجه و مسير آن مكان چه سخنان است ؟\r\nگفتند : يا رسول الانس و الجان آرزو و ارادهء ما آنست كه در خانها و مكان خود مستقر و با اطمينان باشيم و ما را اشتياق مشاهده آنچه با دعاى شما واقع و عيان و واضح و درخشان خواهد شد و در خيال ذات بلند اقبال شما مصور و مخيل است اصلا در خاطر ما مضمر نيست .\r\nحضرت رسول العجم و العرب فرمود كه شما را در مسير بدر هيچ نوع تعب ملحق و ملتصق نگردد و از اين مكان تا آن مقام زياده از يك خطوه و گام براى مطيعان اهل اسلام نيست بايد كه يك گام بواسطه ديدن آن مطالب و مرام برداريد كه حضرت ايزد علام مسافت اين زمين بالتمام درنوردد و شما را بطى الارض يد و گام به آن مقام رساند .\r\nمؤمنان از استماع كلام سيد الانام اظهار مسرت تمام و بشاشت لا كلام نمودند و گفتند : صدق رسول الله . ترصد و ترقب از مزاياى احسان و انعام تو اى سيد و سرور خلقان آنكه ما را بشرف دريافت آن سعادت عظمى و آيه كبرى مستسعد و مشرف گردانى ليكن كافران و منافقان از استماع قول رسول ايزد منان با يك ديگر گفتند كه امروز روز امتحان سخنان محمد است زود باشد كه امتحان آن كذاب نمائيم و چون كذب و دروغ بىفروغ او ظاهر گردد عذر او منقطع شود و دعوى نبوت و رسالت او بر او حجت فاضحه واضحه گردد و بعد از ظهور كذب او بر خلقان بيقين بعد از آن پيرامون آن دعوى بىحجت و برهان نگردد .\r\n\r\nحضرت ابو الحسن العسكرى عليه السّلام از حضرت امير المؤمنين على بن ابى طالب عليه التحية و الثنا نقل مينمايد كه چون جميع قوم از اصحاب و غيره يك گام از آن مقام برداشتند همگى آن انام گام دوم بالتمام بسر چاه بدر بگام خود\r\n","description":"","footnote":"","page_name":" 128 ","page_number":128},
  {"content":"\r\nگذاشتند ، چون چاه بدر به نظر يكسر درآمد كمال تعجب و تحير نمودند .\r\nچون حضرت سيد البشر نيز حاضر بود فرمود كه اى مؤمنان چاه بدر را علامت و نشانه كنيد و از سر چاه گرفته چند ذرع پيمان نمائيد ، چون پيمان آن مكان بموجب فرموده پيغمبر آخر الزمان بانتها رسيد نبي عز و جل فرمود كه اين مصرع ابو جهل است كه فلان انصارى به او زخم رساند و عبد الله بن مسعود كه اضعف اصحاب من است سر نامبارك او را از پيكر بدن به حكم ايزد مهيمن جدا گرداند .\r\nبعد از آن رسول منان امر به پيمان اطراف چاه از جانب راست و چپ و يمين و شمال به ذراع مختلفه نمود مرتبه اولى آن پيمان چون بانتهاى مكان رسيد حضرت نبى معبود فرمود كه اين مصرع عتبه و آن ديگر مصرع شيبه و آن اماكن به ذراع مصارع فلان و فلان و فلان است ، و اسامى مقتولين را يكان يكان بنام و نشان داد كه تا هفتاد كس ذكر فرمود كه باراده و مشيت ايزد مقدس مقتول شوند .\r\nو نيز فرمود كه زود باشد كه فلان و فلان اسير و گرفتار گردند تا آنكه هفتاد نفر آن جماعت را ايضا باسم يك يك نام آبا و اجداد و صفات و نسب ايشان را آبا و آباى آبا و نسب موالى ايشان با نسب مولاى موالى ايشان در كمال ظهور و عيان در آن مجمع بيان نمود .\r\nو بعد از آن فرمود كه اى ياران آنچه من بشما خبر دادم به اطلاع آن خوب واقف و مطلع گشتيد ؟\r\nگفتند : بلى .\r\nحضرت فرمود : در وقوع و ظهور اين مقدمه ظاهر كرد چه اين وعده از حضرت قادر عالم هر آينه واقع و حكم و قضاى حق و امر واجب و لازم است كه اصلا و قطعا خلاف آن ميسر و امكان ندارد .\r\nو بعد از انجام و انصرام آن مطالب و مرام حضرت رسول ايزد علام بطى ارض با اصحاب و ساير انام بيك گام داخل مدينه با سكينه دار السلام گرديد . اينست تمام حقايق\r\n","description":"","footnote":"","page_name":" 129 ","page_number":129},
  {"content":"\r\nآن خبر ، و الله اعلم بالاول و الآخر و الظاهر و الباطن .\r\n( بيان ذكر احتجاج نبى صاحب اللواء و المعراج ) ( در جواب از نسخ شرايع و اديان و غير از آن )\r\nاز حضرت ابو محمد الحسن العسكرى عليه السّلام منقول و مرويست كه در هنگامى كه حضرت رسول انام در مكه معظمه توطن و مقام داشت حضرت ملك علام او را در اوقات اداى فرايض ليالى و ايام امر بتوجه و اقبال بيت المقدس كه مسجد و معبد اكثر انبياى عظام و رسل گرام عاليمقام عليهم السّلام بود نمود و مقرر گردانيد كه در حال قدرت و امكان در حين اداى فريضه بنوعى متوجه گردد كه كعبه فيما بين او و بيت المقدس باشد تا آنكه في الحقيقه حضرت سيد البريه در هنگام اداى صلوات استقبال بهر دو نموده باشد و در حالت عدم امكان استقبال هر دو اكتفا باستقبال بيت المقدس تنها نمايد بهر نوع كه باشد .\r\nبنا بر حكم و امر قادر عالم رسول صلى الله عليه و آله و سلم تا مدت سيزده سال كه آن نبى ايزد متعال بسعادت و اقبال در مكه مكرمه اقامت و استقامت داشتند به همان منهج و منوال اداى فرايض و استكمال آن مينمودند ، و چون از مكه معظمه بواسطهء سختگيريهاى قريش بملت و باقى سكنه و امت بمدينه طيبه مهاجرت نمود از همان تاريخ تا مدت هفت ماه و بروايتى شانزده ماه آن حبيب الله عبادت و بندگى إله اقدس باستقبال بيت المقدس مينمود و از كعبه انحراف ميورزيد .\r\n\r\nقومى از مردم يهود عاقبت نامحمود بعد از مشاهده و ملاحظه اين كار از رسول مختار شروع در كلام كذب بىهنجار نموده با اقوام و تبار يك ديگر ميگفتند كه و الله محمد در عبادت و بندگى پروردگار در حيرت و انتظار بود و نميدانست كه باستقبال كدام طرف و ديار بندگى ايزد غفار نمايد تا آنكه بخاطرش معين و مقرر گشت كه بهترين معابد و مساجد بيت المقدس قبلهء ما كه معبد جميع انبياى بنى اسرائيل\r\n","description":"","footnote":"","page_name":" 130 ","page_number":130},
  {"content":"\r\nعليهم السلام ؟ ؟ ؟ الله تعالى است فلهذا متوجه بسوى قبلهء ما در نماز و عبادت و اخذ طريق ما در نسك و هدايت نمايد . و در معارك و محافل آن عوام جاهل به اين سخنان لا طائل خود متفاخر بودند .\r\nچون كلام آن كفره لئام بسمع شريف سيد الانام رسيد بغايت از آن مستكره و بىآرام گرديد و بعد از آن باستقبال بيت المقدس در عبادت واحد اقدس بغايت بيحد و نهايت كراهت داشت و دوستى كعبه معظمه و مودت آن خانه مكرمه در خاطر انور و ضمير فيض گسترش مستقر و متعين گرديد و در آن باب منتظر وحى ايزد وهاب بود كه ناگاه جبرئيل امين از بارگاه جلال و جاه حضرت كريم إله دررسيد .\r\nحضرت حبيب الله صلى الله عليه و آله و سلم فرمود : اى اخى جبرئيل بسيار بسيار دوست دارم كه حضرت واهب عالم مرا از بيت المقدس بكعبه بيت الله الحرام الاقدس بگرداند زيرا كه من بسيار بسيار متألم و متأذى شدم از آنچه از قبل يهود عاقبت نابهبود و از قبلهء آن طايفه خدا از آنها ناخشنود به من عايد و راجع گرديد .\r\nجبرئيل عليه السّلام گفت : يا محمد التماس و استدعا به حضرت واجب تعالى نماى تا ترا بجانب كعبه مباركه بگرداند زيرا كه حضرت كريم واهب جميع مقاصد و مطالب ترا بانجاح و انجام مقرون و انصرام مشحون ميگرداند و عزيز حميد ترا از خواهش و اراده نوميد نميگرداند .\r\nحضرت نبى الورى چون شروع در دعا نمود در آن حال جبرئيل عليه السّلام روانه بارگاه جاه و جلال گرديد . هنوز رسول شافع العصيات در دعا و مناجات بقاضى الحاجات بود كه جبرئيل در همان ساعت از نزد رب العزت مراجعت نمود و گفت : يا محمد حضرت واحد معبود ترا بارسال و انزال اين آيه سرفراز و ممتاز فرمود كه بخوان « * ( قَدْ نَرى تَقَلُّبَ وَجْهِكَ فِي السَّماءِ فَلَنُوَلِّيَنَّكَ قِبْلَةً تَرْضاها فَوَلِّ وَجْهَكَ شَطْرَ الْمَسْجِدِ الْحَرامِ وَحَيْثُ ما كُنْتُمْ فَوَلُّوا وُجُوهَكُمْ شَطْرَه وَإِنَّ الَّذِينَ أُوتُوا الْكِتابَ لَيَعْلَمُونَ\r\n","description":"","footnote":"","page_name":" 131 ","page_number":131},
  {"content":"\r\nأَنَّه الْحَقُّ مِنْ رَبِّهِمْ وَمَا الله بِغافِلٍ عَمَّا يَعْمَلُونَ » ) * ( 1 ) .\r\nمعنى آيه وافى هدايه و الله اعلم بالبداية و النهاية آنست كه ما ميبينيم يا محمد كه تو روى خود را بجانب آسمان مىگردانى براى انتظار وحى در باب تحويل قبله .\r\nحقيقت معنى كلام ايزد علام آنست كه چون سيد عالم از قول يهود جهول ملول شد و آرزو نمود كه قبله او كعبه قبله ابراهيم عليه السّلام كه از اجداد گرام آن نبى الاكرام بود باشد در اين باب سخن به حضرت جبرئيل پيك ايزد ذو المنن نمود ، جبرئيل عليه السّلام از آن مقام متوجه كرياس ايزد علام گرديد و سيد كائنات عليه افضل الصلوات از پى آن به آسمان بود و انتظار وحى مينمود تا آنكه جبرئيل عليه السّلام بنوعى كه سابقا محرر شد از نزد رب جميل آمد و اين آيه مباركه آورد كه ما توجه تو را به آسمان ميديديم فلهذا تو را بقبله‌اى كه ميخواستى متوجه گردانيديم بايد كه در نماز روى خود را - يعنى جميع بدن را - بجانب مسجد الحرام كه محيط و مدبر است به خانه كعبه بگردانى .\r\nو اين در روز دوشنبه منتصف شهر رجب بود در سال دهم از هجرت سيد عالم نبى حليم دو ركعت نماز ظهر گزارده بود كه اين حكم نازل شد كه هم در نماز روى از صخره بميزاب توجه نمائى .\r\nحضرت رسول انام بموجب حكم ايزد علام به آن جانب توجه نمود و آن مسجد بذو القبلتين اشتهار يافت . و بعد از تخصيص خطاب جهت تصريح بعموم حكم براى امت آن نبى عاليقدر ميفرمايد كه در هرجا باشيد و در بحر و بر و سهل و جبل و شرق و غرب چون خواهيد نماز گزاريد و بندگى و طاعت حضرت عزت بجاى آريد بايد كه روى خود بجانب مسجد الحرام بگردانيد .\r\nيا محمد اگر جماعت اهل كتاب الحال از روى عصبيت و عناد تجاهل و انكار اين كردار تو كنند و گويند كه اين كار محمد بغايت مستنكر و بعيد است ، ايشان در\r\n\r\n","description":"","footnote":"\r\n( 1 ) سورة البقرة : 144 .\r\n","page_name":" 132 ","page_number":132},
  {"content":"\r\nسخنان خود كاذب و دروغگويانند زيرا كه ايشان ميدانند كه تحويل قبله از بيت المقدس بجانب كعبه اقدس از پروردگار مقدس تو است بواسطه آنكه ايشان در توراة خوانده‌اند كه پيغمبر آخر الزمان به دو قبله نماز گزارد و قبله‌اى كه در آخر به او مقرر گردد كعبه است .\r\nچون يهودان بعد از استماع قول رسول ايزد منان مجاب گشتند گفتند كه آخر وجه گرديدن از بيت المقدس بكعبه چراست ، چون محمد مدت مديد در مكه و مدينه بجانب آن محل نماز و بندگى عز و جل بجاى آوردند آخر براى چه از آن برگشت .\r\nحضرت ملك تعالى ايشان را به اين جواب داد كه « * ( وَلِلَّه الْمَشْرِقُ وَالْمَغْرِبُ فَأَيْنَما تُوَلُّوا فَثَمَّ وَجْه الله ) * » ( 1 ) .\r\nيعنى مشرق كه معبد نصارى در آن صوب افتاد و مغرب كه محل عبادت و معبد يهودان در آن جانب واقع است همهء آن ملك ايزد منان است و اگر شما را تكليف بتحريك و استقبال بجانب كعبه نمايد بعينه مانند آنست كه شما را تحويل از جانب بجانب ديگرى نمايد مثل آنكه شما را از كفر باسلام دلالت كند ، زيرا كه حضرت عزت هر كه را بخواهد هدايت و دلالت بصراط مستقيم مىكند و بر قساوت قلب آنكه مطلع باشد و داند كه او مهتدى نگردد او را به همان حالت گذارد و او را مجبور نگرداند ، زيرا كه تكليف و هدايت كسى كه قبول آن ننمايد از بابت ارتكاب فعل عبث است . اما تكليف جمعى كه بشرف اسلام و ايمان متقبل و مشرف شوند هدايت آنان خوبى و مصلحت حال ايشان است چه قبول تكليف لازم دارد ارتكاب اعمال طاعت و افعال عبادت را و معرفت و بندگى حضرت كريم موجب وصول بجنات النعيم است .\r\n\r\n","description":"","footnote":"\r\n( 1 ) سورة البقرة : 115 .\r\n","page_name":" 133 ","page_number":133},
  {"content":"\r\n\r\nو نيز از ابو محمد الحسن بن على العسكرى عليه السّلام منقول و مروى است كه روزى قومى از يهود عاقبت نابهبود به خدمت رسول ايزد معبود آمده گفتند : يا محمد اين قبله بيت المقدس كه شما چهارده سال عبادت واهب متعال در جميع اركان و افعال در حال توجه و استقبال به آن بجاى آورديد پس ترك توجه و استقبال آن در هنگام عبادت ايزد منان در اين زمان به جهت چه چيز است بيان نمائيد ؛ آيا در مرتبه اولى كه شما با اصحاب در بندگى ملك تعالى توجه و استقبال بجانب بيت المقدس ميكرديد برحق بود يا نه اگر برحق بود الحال كه شما آن را ترك كرديد پس از حق بباطل رجوع كرديد زيرا كه حق مخالف و مقابل باطل است ، يا آنكه نماز بندگى كه پيشتر به جهت ايزد داور باستقبال بيت المقدس بجاى آورديد همه بر باطل بود و در اين هنگام رجوع از باطل به حق نموديد ، اگر چنين باشد پس شما در اين مدت در غفلت بوديد . بناء عليه الحال ما چون از حال تو ايمن بود و اطاعت و متابعت تو چون توانيم نمود ؛ شايد كه الحال نيز بطريق سابق بر غفلت باطل باشى پس ما را بنا بر عقل از روى حق اطاعت تو سزاوار و لايق و مستحسن خرد و مطابق عقل نباشد .\r\nدر آن زمان حضرت رسول آخر الزمان از زبان معجز نشان بيان فرمود كه بندگى حضرت ايزد خالق در سابق باستقبال بيت المقدس بر نهج حق و در لاحق بتوجه و استقبال كعبه معظمه نيز بر نهج حق و مطابق حكم مهيمن صادق است چنانچه واهب مطلق ميفرمايد « * ( قُلْ لِلَّه الْمَشْرِقُ وَالْمَغْرِبُ يَهْدِي مَنْ يَشاءُ إِلى صِراطٍ مُسْتَقِيمٍ ) * » .\r\nيعنى بگو اى محمد در جواب يهود و نصارى كه ملك تعالى هر گاه صلاح مآل بلكه نيكوى حال و استقبال شما داند در استقبال مشرق كه معبد نصارى در آنجاست بىشبهه و گمان شما را امر به آن نمايد و اگر صلاح نشأتين و صواب دارين شما در توجه استقبال جانب مغرب كه معبد يهود در آن صوب است شناسد ، بىشك و ريب شما را\r\n","description":"","footnote":"","page_name":" 134 ","page_number":134},
  {"content":"\r\nباستقبال و توجه آن مأمور گرداند و اگر صلاح و صواب نحال شما در حال عبادت واجب تعالى غير جانب مشرق و مغرب داند شما را باستقبال آن جانب مأمور سازد .\r\nو خلاصه كلام آنكه شما را در جميع مكان و مأوى اطاعت تبارك و تعالى واجب و لازم است اصلا انكار تدبير ايزد قدير در حق بندگان او از صغير و كبير مستحسن و جدير نيست زيرا كه هر چه سميع بصير به جهت بندگان تعيين و تقدير نمايد بغايت پسنديده و عين مصلحت و خوبى ايشان است .\r\nپس آنگاه آن حبيب الله به آن قوم گمراه گفت كه آيا شما كه از روى تحقيق ترك عمل يوم السبت نموديد و در ساير هفته عمل ميكرديد ترك عمل شنبه از شما و ارتكاب عمل در ساير هفته آيا ترك حق و ارتكاب فعل باطل بود يا ترك عمل باطل و ارتكاب عمل باطل ديگر بود يا ترك عمل حق و ارتكاب عمل حق ديگر بود ، بايد كه هر چه اعتقاد شما باشد بيان نمائيد آنچه قول شما بود بعينه همان قول و جواب محمد است مر شما را .\r\nيهودان گفتند : يا محمد ترك عمل در روز شنبه حق بود و عمل ساير ايام هفته نيز برحق بود .\r\nدر آن هنگام رسول ايزد علام گفت كه عبادت ايزد اقدس در سابق از ما باستقبال بيت المقدس بر نهج حق بود و عبادت اين زمان از ما باستقبال كعبه مقدسه نيز بر منهج حق است .\r\nچون يهود تيره مآب اين جواب باصواب از حضرت رسالت مآب بر طريقى كه خود مذكور نمودند طابق النعل بالنعل بل وافق النقل بالعقل استماع نمودند ، در آن زمان يهودان گفتند : يا محمد آيا پروردگار تو از آن فعل كه شما را اول مأمور به آن گردانيده يعنى استقبال بيت المقدس كه در سابق ايزد خالق شما را بتوجه آن در حالت نماز و بندگى قادر سبحان امر نموده بود الحال به ظن شما كه شما را از استقبال بيت المقدس\r\n","description":"","footnote":"","page_name":" 135 ","page_number":135},
  {"content":"\r\nنقل باستقبال بكعبه بيت الاقدس فرمود از امر سابق بدا و پشيمانى نمود و راى نوى اختيار كرد يا نه ؟ حضرت رسول معبود فرمود كه حضرت واجب الوجوب را در باب امر من باستقبال كعبه معظمه هيچ نوع بدا و پشيمانى از امر سابق كه مرا باستقبال بيت المقدس نمود نبود ، زيرا كه عزيز عليم بر عواقب امور جميع برايا قادر بر رفع فساد و فعل مصالح از براى همه خلق الله تعالى است اصلا استدراك غلط و استحداث راى جديد كه خلاف راى سابق حضرت حميد مجيد باشد و در ذات پسنديده صفات واهب العطيات جارى و سارى نشد ، زيرا كه ذات عز و جل ارفع و اجل و أتم و اكمل از آنست كه باستحداث راى جديد مستعد و كامل گردد . و ديگر آنكه مانعى كه وسيله عدم حصول مراد خالق العباد باشد واقع نيست و بدا و پشيمانى نيست الا از براى امثال اين جماعت و خداى عز و جل متعالى و منزه است از ارتكاب مثل اين فعل و عمل « فتعالى الله عن ذلك علوا كبيرا » .\r\nپس از آن رسول ايزد متعال روى توجه و اقبال بجانب اهل ضلال آورده فرمود اى جماعت يهود مرا خبر دهيد از سوانح ظاهريه كه خالق البريه بحيز ظهور ظاهر ميگرداند آيا خداى تعالى بعضى بندگان خود را مريض مينمايد و بعد از تقضى اندك زمان به صحت و توان مىرساند و اينكه صحيح را مريض ميگرداند آيا بحسب عقل اين فعل بدا و پشيمانى است ؟ .\r\nگفتند : نه يا محمد .\r\nحضرت رسول عزيز فرمود كه واهب العطيات بعضى را حيات ارزانى ميدارد و گروهى را در سلك ممات منخرط مىگرداند آيا هر يك از اين شغل و كار هيچ نوع بدا و پشيمانى در كار هست ؟\r\nگفتند : نى يا محمد .\r\nحضرت رسول فرمود كه همچنين حضرت عالم واحد طلب عبادت و بندگى از\r\n","description":"","footnote":"","page_name":" 136 ","page_number":136},
  {"content":"\r\nپيغمبر خود باستقبال نماز بكعبه مقدسه نمود بعد از آنكه مدتى در سابق از او طلب عبادت و نماز باستقبال بيت المقدس كرده و ملك تعالى را بدا و پشيمانى در امر اول از روى خرد و عقل به هيچ نوع نه مجمل و نه مفصل ظاهر و مسجل نشد .\r\nبعد از آن رسول آخر الزمان فرمود كه نه حضرت واهب منان زمستان بعد از انقضاى تابستان ظاهر و عيان گرداند ، آيا او را در ظهور هر يك از تابستان و زمستان بعد از ديگرى هيچ گونه بدا و پشيمانى هست ؟\r\nگفتند : نه .\r\nحضرت نبى المحمود فرمود كه ايضا واجب الوجود را بدا در تحويل قبله بيت المقدس به قبله كعبه مقدسه نبود .\r\nباز رسول بىنياز به آن قوم بىامتياز گفت كه حضرت مهيمن كار ساز شما را در زمستان و هنگام شدت برد و سختى آن امر بادثار و پوشيدن لباسهاى غليظ بسيار كه بواسطه احتراز صعوبت سرماى آن زمان در كار بود نمود و در ايام تابستان و كثرت گرماى آن امر باحتراز از حراست آن فرمود و هر چه در زمستان به جهت احتراز از سرماى آن امر فرمود در هنگام تابستان امر بخلاف آن نمود .\r\nآنگاه رسول الله فرمود : آيا اين بدا و پشيمانى است ؟ .\r\nگفتند : نى .\r\nحضرت رسول اقدس فرمود كه همچنين حضرت رب العالمين از شما طلب عبادت و طاعت در وقت خاص به چيز خاص باستقبال طرف خاص نمود بواسطه اصلاح حال شما كه خود عالم است بر آن . و باز حضرت كارساز از شما طلب عبادت در وقت ديگر به چيز ديگر بصلاح ديگر كه ايزد داور خود مطلع است بر آن امر نمود شما را ، در هر دو حال اطاعت و فرمانبردارى ايزد متعال بىقيل و قال واجب و لازم بلكه از فرض متحتم است ؛ پس اگر اطاعت واجب لا يزال در هر دو\r\n","description":"","footnote":"","page_name":" 137 ","page_number":137},
  {"content":"\r\nحال من غير مهل و احتيال باستكمال رسانيد يقين مستحق ثواب و مستوجب عنايت ملك الوهاب ميگرديد .\r\nبعد از آنكه حضرت رسالتمآب اين آيه مباركه نازل شد كه « * ( لِلَّه الْمَشْرِقُ وَالْمَغْرِبُ فَأَيْنَما تُوَلُّوا فَثَمَّ وَجْه الله ) * » يعنى تمامى جهات مشرق و مغرب ملك ما مهيمن واهب است ، هر طرف كه شما متوجه امر و بندگى خداى اكبر شويد همان طرف كه شما روى خود در وقت عبادت معبود به آن صوب نموديد همان مقصد معبد شما و محل حصول ثواب مأمول و مكان پذيرفتن طاعت و قبول آنست .\r\nپس از آن رسول آخر الزمان روى توجه باصحاب و ساير حاضر آن مجلس جنت نشان فرمود كه اى بندگان حضرت رحيم الرحمن همگى شما مرضى و بيماران و مهموم و حيرانيد و رب العالمين طبيب مهربان است ، صلاح حال بيمار و سبب صحت و بيمارى او در تدبير طبيب لبيب است بلكه شفاى كامل و صحت آجل و عاجل مقرون بعلم آن متعالج حبيب است نه بمشتهيات مريض و مقترحات قلب عريض او ؛ بايد كه در جميع اوقات ليل و نهار پيوسته همگى و تمامى دواعى و امر و كار خود به حضرت آفريدگار مسلم داريد و روى تضرع و مسكنت بمهيمن بارى آريد و او را نصير و معين در همه امر و كار شماريد تا از جمله فائزين به ثواب بسيار و مستسعدين بسعادت بيشمار گرديد .\r\nجماعت اصحاب مطيعين سيد المرسلين گفتند : يا رسول الله پدر و مادر ما فداى تو باد ما بندهء مطيع حضرت بصير و سميع و حكيم و امر شما را مترصد و مترقب ايستاده‌ايم بلكه چون پرگار بر دايره امر تو داير و در كاريم .\r\n\r\nدر روايت آمده كه شخصى از حضرت ابو محمد الحسن العسكرى عليه السّلام پرسيد كه يا ابن رسول الله چرا رسول مجتبى از قبلهء اولى كه بيت المقدس بود بكعبهء مقدسه نقل نمود ؟ .\r\n","description":"","footnote":"","page_name":" 138 ","page_number":138},
  {"content":"\r\nآن حضرت در جواب فرمود كه بنا بر قول ملك تعالى چنانچه ميفرمايد « * ( وَما جَعَلْنَا الْقِبْلَةَ الَّتِي كُنْتَ عَلَيْها إِلَّا لِنَعْلَمَ مَنْ يَتَّبِعُ الرَّسُولَ مِمَّنْ يَنْقَلِبُ عَلى عَقِبَيْه ) * » ( 1 ) تفسير آيه مباركه و الله العالم بالبداية و النهاية آنست كه يا محمد ما نگردانيديم آن قبله كه تو بر آن بودى - يعنى بيت المقدس بجانب كعبه - تا بدانيم ما كه تابع رسول مهيمن است و كدام شخص از امت مراجعت به همان ملت سابق خود مينمايد ، هر چند حضرت قادر عالم واقف و دانا بر حقايق احوال مستقرين بر دين و مستمرين بر قبله و آئين سيد المرسلين و مطلع بر حال مسترجعين از آن بىشبهه و گمان بود ليكن بواسطه اظهار و اعلام خلقان ايشان را باستقبال كعبه امر واضح و عيان نمود بواسطه آنكه دوستى اهل مكه نسبت به خانه مباركه كعبه است ، لهذا ايزد تعالى اراده نمود تا موافق حضرت رسول صادق را از مخالف ناحق تميز حق نمايد باتباع قبله كعبه معظمه است .\r\nچون بعضى مهاجرين باستقبال كعبه و اطاعت حضرت در باب قبله كراهيت داشتند و حال آنكه رسول آخر الزمان ايشان را در هنگام اداى فرايض واهب منان امر بتوجه كعبه و استقبال آن نمود و مردم اهل مدينه چون بدوستى بيت المقدس حضرت واحد اكبر آنها را بخلاف خواهش و مراد ايشان امر باستقبال كعبه فرمود و مطلب واهب واجب به شخص مؤالف از مخالف و مخالف از مؤالف هر طايفه بود فلهذا امر نمود هر كه موافقت به حضرت رسالت دارد بايد كه كعبه مقدسه را قبله داند و تصديق حضرت رسالت مآب در اين باب ظاهر كند و ترك كراهيت نمايد .\r\nبعد از آن حضرت خالق البريه ميفرمايد كه « * ( وَإِنْ كانَتْ لَكَبِيرَةً إِلَّا عَلَى الَّذِينَ هَدَى الله ) * » يعنى تحويل قبله بيت المقدس بكعبه مقدسه بسيار بسيار گران بر جهودان و بعضى از كافران است مگر آنان كه بشرف هدايت و ايمان مشرف گشتند و تحويل قبله را حق و صدق دانستند .\r\nبر ضماير صافيه صاحب دلان و خواطر زاكيه نكته‌سنجان مستور و مخفى نيست\r\n\r\n","description":"","footnote":"\r\n( 1 ) سورة البقرة : 143 .\r\n","page_name":" 139 ","page_number":139},
  {"content":"\r\nكه از بيان حقايق تحويل قبله بر طرف خلاف رضاى خلقان چنان معلوم و مستفاد شد كه عبادت و بندگى ايزد اقدس بر خلاف مراد رضاى اين كس است چنانچه ايشان را به خلاف دواعى و مراد ايشان مأمور در هنگام بندگى نمود پس بندهء مطيع قدير سميع آنست كه هر چه مأمور گردد از آن تخطى و تعدى جايز ندارد و اطاعت و بندگى رب غفور را بر آن منهج مأمور و مقصور گرداند ، و هو نعم المعبود و اليه المرجع في الموعود .\r\n( و هم در باب احتجاج حضرت پيغمبر ) ( عليه سلام الملك الاكبر )\r\n\r\nاز حضرت ابى محمد الحسن العسكرى عليه السّلام مروي است كه جابر بن عبد الله الانصارى روايت كند كه عبد الله بن صوريا غلام يهود بود ، يهودى كه يك چشم داشت ليكن بزعم يهودان اعلم همه ايشان به كتاب قادر سبحان و به علوم انبيا و پيغمبران بود ، روزى به خدمت حضرت سيد البريه آمد از آن برگزيدهء ايزد مختار مسائل بسيار از روى تعنت و استكبار سؤال نمود .\r\nرسول حضرت پروردگار بنوعى او را از جميع سؤالات اسكات و مجاب گردانيد كه اصلا آن غلام در جواب هيچ يك از آن سؤال راه انكار نيافت ، بناء على هذا گفت : يا محمد كيست كه اخبار از خداى تعالى بشما مىرساند ؟\r\nحضرت نبى الورى عليه التحية و الثنا فرمود كه جبرئيل عليه السّلام .\r\nابن صوريا گفت : اگر سواى جبرئيل از ملايك كرام مثل ميكائيل عليه السّلام يا غير او پيغام مهيمن علام بشما مىآورد هر آينه من به تو ايمان مىآوردم ليكن چون جبرئيل دشمن طايفه بنى اسرائيل است از ميان فرشتگان ما اطاعت قول او نمىكنيم و استماع سخنان او نمينمائيم .\r\nحضرت رسول صلى الله عليه و آله و سلم فرمود كه براى چه شما جبرئيل عليه\r\n","description":"","footnote":"","page_name":" 140 ","page_number":140},
  {"content":"\r\nالسّلام را دشمن فرا گرفتيد ، زيرا كه او امين الوحى ملك تعالى و رسول مجتبى از طرف خالق البرايا به همه رسل و انبياست يقين رسولى كه ارحم الراحمين مرسل و مبعوث به أنبياى مرسلين گرداند البته آن رسول صادق و امين خواهد بود .\r\nابن صوريا گفت كه عداوت او بر طايفهء ما ظاهر و هويداست به جهت آنكه هميشه جبرئيل بلا و شدت و زحمت و بليت بر بنى اسرائيل مىآورد و دانيال اكبر را از قتل بخت النصر منع و دفع نمود تا آنكه امر آن متمرد كافر در غايت رفعت و نهايت قوت و شوكت گرفت و اكثر بنى اسرائيل را هلاك گردانيد ، بلاد و امصار و مساكن و مواطن ابرار و اشرار همه را تخريب نمود بلكه با خاك برابر كرد همگى و تمامى يأس و شدت و مصائب و بليت از هيچ احدى سواى جبرئيل به اين امت نرسيد ، به خلاف حضرت ميكائيل عليه السّلام كه پيوسته برگزيدهء آن رب جميل باخبار شفقت و مرحمت از حضرت بارى عز اسمه ما را معزز و سرفراز مىنمود و طوايف بنى اسرائيل را از قدوم بهجت لزوم حضرت ميكائيل مسرت تمام و بشاشت لا كلام ميرسيد .\r\n\r\nدر آن هنگام سيد الانام فرمود : و يحك تو جاهل و غافل از امر خداى اكبرى هر گاه جبرئيل بموجب حكم و امر رب جليل چيزى از عذاب إله بشما آورده باشد او را چه تقصير و گناه بود ، آيا شما ملك الموت را كه حضرت عز و جل بقبض ارواح خلايق موكل گردانيد دشمن خود ميدانيد ؟\r\nاى عبد الله در گاه و بيگاه نيز آباء و امهات بواسطهء معالجات امراض اولاد و دفع بعضى اذيات ادويه كريهه در حلق آنها مىريزند ؛ نه آن محض بواسطه اصلاح حال اولاد و اطفال بلكه به جهت صحت بدن و تدبير احوال ايشان است و چون اولاد در هنگام تناول اشياء كريهه متأذى و متألم ميگردند پس بر اولاد لازم و واجب شود كه پدر و مادر خود را دشمن خود فرا گيرند ، اما حال نه بدين نهج و منوال است چون شما از حقيقت امر و حكم عز و جل غير مطلع و جاهل و از ارادت ذاهل و غافليد لهذا جرأت به گفتن امثال\r\n","description":"","footnote":"","page_name":" 141 ","page_number":141},
  {"content":"\r\nاين كلام كفر التيام مىنمائيد ليكن چون من بر حقايق ارادت حضرت بىچون مطلعم گواهى مىدهم كه جبرئيل و ميكائيل دو ملك كرام ملك علامند بلكه دو عامل و كامل و دو مطيع حكم و فرمان ايزد سبحانند ، اظهار عداوت يكى از اين دو امين رب العالمين مستلزم اظهار دشمنى و كين ديگرى از اين دو امين بيقين است . و اگر كسى را زعم چنان باشد كه او را جايز است كه بر دوستى و محبت يكى از ايشان ثابت قدم و بر بغض و عداوت ديگرى از آن دو اعيان راسخ دم بود بىشبهه و گمان آن كس كافر و كاذب و نادان است .\r\nابو محمد الحسن العسكرى عليه السّلام مىفرمايد كه چنانچه محمد و على دو برادرند جبرئيل و ميكائيل نيز دو اخوانند و بنوعى دوستدار محمد و على عليهما السّلام از اولياى ايزد تعالى و مقربان درگاه حضرت ا للهاند و آنكه ببغض و عداوت يكى از اين دو برگزيده ارحم الراحمين باشد كافر بىدين و مسكن او اسفل السافلين است ، و ايضا كسى كه بمودت و دوستى آن دو ملك ايزد تعالى و تبارك بود معزز و مكرم و احد عالم است و مبغض و منكر هر يك از آن فرشتگان ملعون و ساكن نيران است . و اگر كسى يكى از نبى صلى الله عليه و آله يا ولى يعني امير المؤمنين على عليه السّلام يا از آن دو فرشتگان را دوست داشته باشد و اظهار عداوت ديگرى از نبى و ولى يا يكى از آن دو ملك ظاهر و هويدا گرداند البته آن كس دروغگوى ، ناكس است و نبى و ولى و آن دو ملك واجب تعالى از آن محب ناقص برى و بيزارند ، و نيز حضرت مهيمن غفار و جميع ملائك اخيار و ساير خلايق ابرار نيز از آن شخص بىتميز برى و بيزارند .\r\n\r\nحضرت ابو محمد الحسن بن على العسكرى عليه السّلام ميفرمايد كه سبب نزول آيه وافى هدايه « * ( قُلْ مَنْ كانَ عَدُوًّا لِجِبْرِيلَ ) * » الآيه ( 1 ) و غيرها آنست كه يهودان چون دشمن قادر سبحان بودند سخنان بد در حق جبرئيل و ميكائيل آن دو فرشتگان بيان\r\n\r\n","description":"","footnote":"\r\n( 1 ) سورة البقرة : 97 .\r\n","page_name":" 142 ","page_number":142},
  {"content":"\r\nميكردند . و ايضا جمعى از ناصبان كه دشمنان مهيمن منان بودند و چيزهاى بد و سخنان بد در حق واجب الوجود و جبرئيل و ميكائيل و ساير ملائكه كريم معبود ميگفتند و اظهار عداوت مينمودند .\r\nو وجه دشمنى نواصب آن بود كه چون حضرت رسول بىچون در هر مجمع و مآب در حق ولى ملك الوهاب امير المؤمنين على عليه السّلام فضائل و كمالات كه حضرت واهب العطيات به آن امام البريات مخصوص و مرجوع كرده و شرف و كرامتى كه بنام او ايزد علام مفوض و مرفوع نموده مسموع صواحب كرام و مستسعدين محفل دار السّلام خود ميگردانيد و پيوسته در هنگام بيان كلام فضايل و شرف آن شرف دودمان ابى طالب امام المشارق و المغارب امير المؤمنين على عليه السّلام الواهب از زبان معجز نشان چنين بيان مينمود كه جبرئيل عليه السّلام از حضرت ملك علام چنين و چنان در حق امير مؤمنان على عليه السّلام اخبار و اعلام و بواسطه اعلام و اطلاع جميع انام نمود .\r\nو هم در بعضى از محافل جنت مقابل خود ميفرمود كه جبرئيل عليه السّلام در يمين امير المؤمنين و ميكائيل عليه السّلام در طرف يسار آن ولى غفار گاه مقيم و گاه سيارند و جبرئيل و ميكائيل بواسطهء سكناى طرف يمين آن بزرگوار بسيار بسيار افتخار مينمايد و ميگويد كه جانب راست آن امام الابرار بسيار بهتر از جانب يسار است چنان كه ندماى بعضى از ملوك عظيم الشأن اهل زمان كه در طرف ايمن آن پادشاه باشند بر ندماى جانب يسار آن ملك روزگار افتخار مينمايند ، بلكه هر يك از اين دو ملك جليل فخر و مباهات كنند بر اسرافيل كه در پس پشت آن ولى رب جميل در خدمت مرجوعه خود ساعى و مشتغل است و بر ملك الموت كه در برابر آن امام عليه السّلام به خدمت قيام و اقدام دارد افتخار مينمايند و ميگويند كه طرف راست و چپ امام العجم و العرب على بن ابى طالب عليه السّلام كه محل سكنى و خدمت ما دو نفر است بسيار بسيار بهتر از مكان قدام و خلف امام است كه مأواى شماست چنانچه جمعى كه مستسعدين حاشيه خدمت پادشاه زمان باشند بيقين آنها را فخر و مباهات است بر طوايف ديگر كه در پيش و پس ملك حاضر باشند .\r\n","description":"","footnote":"","page_name":" 143 ","page_number":143},
  {"content":"\r\nو نيز حضرت رسول عزيز صلى الله عليه و آله و سلم در بعضى از احاديث ميفرمود كه اعز و اشرف ملايك واحد تعالى و تبارك آن فرشته است كه محبت و مودت او نسبت به حضرت على بن ابى طالب عليه السّلام بر دوستى و مودت ساير ملايك نسبت به آن حضرت غالب آيد و هر كرا محبت على بيشتر آن ملك در رتبه و كرامت در نزد حضرت عزت بيشتر است .\r\nو نيز حضرت رسول مهيمن عزيز فرمود كه قسمى كه در ميان ملايك آسمان مشهور و عيان است آن در باب مرتبه رفعت و شأن امير المؤمنين على ولى ايزد منان است ، و آن قسم بدين نهج و بيان است كه در هنگام سوگند به آن خداى كه شرف و كرامت على بن ابى طالب را بعد از محمد مصطفى و ؟ ؟ ؟ همه ما سوى الله زيادت گردانيد .\r\nو هم رسول صلى الله عليه و آله و سلم در وقت ديگر فرمود كه ملائك سماوات و حجب همگى مشتاق رؤيت و لقاى على بن ابى طالب عليه الصلاة و السّلاماند چنانچه مادر مهربان كه ده فرزند از او تولد يافته و نه نفر از اولاد او در وفات باشند فرزند دهمين يكى از عنايت رب العالمين باقى مانده باشد چه نوع اشتياق به آن يك فرزند دارد ، لقاى خورشيد سيماى آن امام الورى بر آن ملايكه بسيار بيشتر از اشتياق آن والده مهربان به آن فرزند مهربان شفيق است .\r\nبر متفطن عارف و محب زيرك معارف واضح و عيان و لايح و درخشان است كه اصدار امثال اين كلام صدق التيام از حضرت سيد الانام اظهار شرف رتبت عالى منقبت حضرت امام البريه على بن ابى طالب است ، و اين محتوى و مبنى بر آنست كه اگر من نسبت به آن ولى ذو المنن عزت و مودت يا اكرام و محبت مينمايم مأمور بلكه معذورم ، زيرا كه آن ولى ملك تعالى و وصى حضرت سيد البراياست و عزت و حال و شرف و كمال آن حضرت بر ملايك واهب متعال در غايت وضوح از روى برهان و استدلال است و چون ملايك كرام حضرت ايزد علام مطلع بر مراتب علم و كمال و عارف بر حقيقت معرفت و افضال او شدند و دانستند كه حضرت على بندهء خاص الخاص\r\n","description":"","footnote":"","page_name":" 144 ","page_number":144},
  {"content":"\r\nو مطيع با اخلاص حضرت خالق العام و الخاص است لهذا مودت و دوستى او را شيوه مرضيه و طريقه محسنه دانسته بر آن ثابت قدم و راسخ دمند .\r\nچون جماعت نواصب ظلمت قوالب از نبى المشارق و المغارب اين همه شرف و مناقب در باب على بن ابى طالب عليه السّلام استماع نمودند با يك ديگر گفتند كه ما را من بعد تاب شنيدن كلام محمد نيست ؛ تا چند ايشان در مجلس و محفل گويد كه خداى عز و جل با جبرئيل و ميكائيل و ملائكه همگى و تمامى تعظيم و تفخيم شأن على عليه السّلام مينمايد كه خداى تعالى خاص است بعلى نه بساير مخلوقين و محبت و مودت كه حضرت عزت با على دارد به هيچ احدى از بندگان خود ندارد ، ما بيزاريم از چنين پروردگار و از ملائكه او مثل جبرئيل و ميكائيل كه ايشان همه براى على باشند و على را بعد از محمد بر جميع خلايق تفضيل دهند ؛ ما از جميع آنها برى و بيزاريم بلكه از پيغمبران سابق كه ايشان نيز بعد از محمد تفضيل على بر ساير طوايف امم دهند از آنها نيز برى و بيزاريم و اصلا ما را چنين مذهب و دين پسنديده و دلنشين نيست .\r\nاما يهودان كه دشمن إله منان بودند چون رسول آخر الزمان از مكه معظمه بمدينه طيبه مهاجرت نمود جمعى كثير از آن طايفه با عبد الله بن صوريا كه اعلم ايشان بوده .\r\nچنانچه سابقا حقيقت احوال او مذكور شد اتفاق نموده جمعى ديگر به خدمت سيد البشر آمدند . ابن صوريا گفت : يا محمد از كيفيت خواب خود ما را مطلع و كامياب گردان كه بچه عنوان است زيرا كه پيغمبر ما حضرت موسى عليه التحية و الثنا امت خود را از كيفيت خواب پيغمبر آخر الزمان كه ايزد سبحان بخلقان مرسل و مبعوث خواهد گردانيد اعلام و بيان نمود .\r\nحضرت نبى المحمود فرمود كه چشم من بخواب الفت و آرام گيرد ليكن دل من به حكم ذى المنن بيدار است .\r\nابن صوريا گفت : راست گفتى يا محمد . مرا خبر ده فرزندى كه متولد ميگردد از مرد است يا از زن ؟\r\n","description":"","footnote":"","page_name":" 145 ","page_number":145},
  {"content":"\r\nحضرت پيغمبر آخر الزمان عليه سلام الله الديان فرمود كه پى و رگ و استخوان از مردان است و گوشت و خون و موى از نسوان .\r\nابن صوريا گفت صدقت يا محمد ، راست گفتى . باز از حضرت سيد الورى پرسيد كه چرا فرزند گاه بعم خويش كمال مشابهت و مماثلت دارد چنانچه اصلا هيچ چيز او را تشبيه به حال خال نيست و گاه مشابه و مماثل بخال است بنوعى كه به هيچ وجه من الوجوه او را مشابهت و مماثلتى بعم نباشد .\r\nحضرت سيد النبيين فرمود كه چنين است اى عبد الله ، هر گاه به حكم إله و مشيت او آب منى مرد زيادتى كند بر بالاى منى زن ممكن گردد فرزند مشابهت تمام به پدر و اعمام پيدا كند و اگر آب منى زن به حكم حضرت مهيمن در بالاى آب منى مرد زيادتى نموده ممكن گردد آن فرزند بىشبهه عقل و فكر مشابهت و مماثلت بمادر و اقوام او يكسر بهم رساند .\r\nابن صوريا گفت : يا محمد راست گفتى ، مرا خبر ده از حال رجال كه به حكم ذو الجلال از آنها فرزند بهم رسد و از حال مردانى كه آنها را فرزند بهم نرسد .\r\nحضرت نبى ايزد معبود فرمود كه هر گاه آب منى سرخ و تيره رنگ بود آن نطفه از روى عقل و فرهنگ مغره و بىآهنگ است و از آن فرزند تولد ننمايد ، و چون منى صاف بود به حكم إله واحد از آن فرزند تولد نمايد .\r\nعبد الله گفت : يا محمد راست گفتى ، بعد از آن ابن صوريا گفت : يا محمد مرا خبر ده از پروردگار كه بچه نوع است .\r\nفي الفور سورهء « * ( قُلْ هُوَ الله أَحَدٌ ) * » نازل شد ، حضرت رسول مشكور در ساعت اين سوره را بر ابن صوريا خواند .\r\nگفت : يا محمد راست گفتى ، اما يك خصلت باقى ماند از تو استفسار مينمايم اگر مرا بجواب آن سرفراز فرمائى بشما ايمان آرم و تابع امر و حكم حق تعالى گردم ، يا محمد كدام ملك از ملائكه كرام از حضرت ملك علام به تو پيغام و آداب شرع\r\n","description":"","footnote":"","page_name":" 146 ","page_number":146},
  {"content":"\r\nو احكام مىآورد ؟ حضرت سيد الانام فرمود كه جبرئيل عليه السّلام كه امين الوحى ايزد تعالى بساير رسل و انبيا بود از مهيمن علام جميع آيات كلام از آداب شرايع و احكام و قصص انبيا عليهم السّلام بما مىرساند .\r\nابن صوريا گفت : اين جبرئيل از ميان ملايك دشمن با طايفه بنى اسرائيل است پيوسته بواسطه قتل و شدت و تحير و بليت ما از ايزد تعالى مىآيد ، رسول مهربان ما حضرت ميكائيل است كه هميشه به جهت سرور و رجا و فرح ما از ملك تعالى مىآيد ، اگر ميكائيل بشما مىآمد ما ايمان مىآورديم زيرا كه آن فرشته مقرب و دايم از حضرت واهب مستدعى دوام ملك ما و استوارى آنها ساعى و جاهد بود و جبرئيل در پى تخريب ملك و هلاكت ما بود و بر هر عاقل ظاهر و بين است كه اطاعت دشمن و استماع كلام او سزاوار و مستحسن نيست .\r\nبر سامعان كلام درر نظام ائمة الانام و واقفان نكات و لطايف سخنان صدق التيام واضح و هويدا و لايح و پيداست كه حقايق مضامين صدق آئين همين كلام سابقا سمت تحرير يافت چون جامع كتاب ابو على الطبرسى چنين نقل نمود كه امام الوفى الزكى ابو محمد الحسن بن على العسكرى كرة ثانيه كلام حقيقت التيام خود را بدين نهج و مرام بيان و انجام نمودند لهذا اين مترجم اقتداء به و اقتفاءا على اثره نيز مرة بعد اخرى كلام ايشان را بيان نمود يقين حمل بر تكرار كلام نخواهند فرمود .\r\n\r\nچون ابن صوريا در باب عداوت امين الوحى حق سبحانه و تعالى كلام لا يعنى باينجا رسانيده در محفل جنت نشان آن نبى عاليشان از خواص آن حضرت سلمان رضى الله عنه حاضر بود روى بجانب عبد الله بن صوريا آورده گفت : عداوت جبرئيل نسبت بطايفه بنى اسرائيل چون ظاهر و عيان شما يهودان گرديد ؟\r\nابن صوريا گفت : بلى يا سلمان جبرئيل مرتبهء بسيار دشمنى خود را نسبت بما ظاهر و آشكار گردانيد و بيشترين عداوت و اشد و اصعب آن آنچنان بود كه حضرت\r\n","description":"","footnote":"","page_name":" 147 ","page_number":147},
  {"content":"\r\nايزد معبود دو سه مرتبه آيات بينات بر پيغمبران بنى اسرائيل ارسال و انزال نمود و اعلام ايشان گردانيد كه بيت المقدس بدست كسى كه نام او بخت النصر باشد خراب و ويران گردد و او اكثر بنى اسرائيل را مقتول و سبايا و ذرارى آنها را در سلك اسارى منخرط گرداند .\r\nو چون طوايف بنى اسرائيل واقف و مطلع گشتند كه بسعى و اهتمام آن متمرد مهجور از رحمت رب غفور اين همه شدايد غير محصور بر بنى اسرائيل بر منصهء ظهور ظاهر گردد و بمضمون صدق مشحون * ( « يَمْحُوا الله ما يَشاءُ وَيُثْبِتُ ) * » اين معنى بر همگنان روشن و عيان است بلكه از روى تجربه ظاهر و درخشان اهل علم و عرفان گرديد كه حضرت واحد اكبر هر روز در احداث شغل و امر ديگر است .\r\n\r\nو چون خبر و حكايت تخريب بيت المقدس در ميان بنى اسرائيل اشتهار تمام يافت اعيان پيشين اين طايفه در فكر عاقبت اين كار و دفع آن متمرد وخيم العاقبه نابكار شدند مردى را از اقوياى بنى اسرائيل بلكه از افاضل انبياى ملك جليل و نام آن صاحب كرامت و اقبال حضرت دانيال بود بواسطه طلب بخت النصر معين و مقرر كردند تا در ولايات و امصار تردد بسيار نمايد و بعد از وجدان و ملاقات آن رئيس ظالمان او را مقتول ساخته داخل دوزخ تابان و آتش نيران گرداند .\r\nو نيز به جهت تحصيل اين امانى و آمال و مزيد قوت و قدرت و شوكت آن نبى ايزد متعال اموال و اثقال بشتران حمل نموده با جمعى از مردم قوى هيكل با اقبال بمصحوب آن نبى حضرت ذو الجلال روانه گردانيدند كه در هر محل و مكان كه محتاج بر انفاق باشد مصروف سازد تا جان آن كافر را بانصرام رساند .\r\nچون دانيال از مقر و مقام با احترام خود بطلب بخت النصر تيره سرانجام برآمد بعد از قطع منازل و طى مراحل داخل بابل كه اليوم بدار السّلام بغداد شهرت دارد گرديد و بخت النصر را در صغر سن كه در غايت ضعف و مسكنت و نهايت ذلت و فاقت بود يافت .\r\nچون او را هيچ نوع قوت و قدرت نبود حضرت دانيال او را گرفته محبوس\r\n","description":"","footnote":"","page_name":" 148 ","page_number":148},
  {"content":"\r\nفرمود و خواست كه او را مقتول گرداند و بنى اسرائيل و ساير بندگان ايزد جليل را از شر و ضرر آن طاغى كافر برهاند ، همان ساعت جبرئيل رسيد و آن ملعون حضرت بيچون را از دست دانيال بعنف كشيده و او را به جهت قتل و غارت و نهب و حقارت بنى اسرائيل و باقى خلقان آزاد و مطلق العنان گردانيد و با دانيال گفت كه اگر پروردگار شما بخت النصر را باهلاك بنى اسرائيل و ذرارى و سبايا امر نمايد بيقين تو بر او مسلط نتوانى شد و اگر اراده و مشيت حضرت عزت بر وقوع آن امر و حركت متعلق نگشته پس شما بچه وثيقه گناه او را مقتول و تباه ميگردانيد .\r\nچون صاحب ما كلام جبرئيل عليه السّلام من اوله الى آخره همه را استماع نموده دست از آن كافر بداشت و بند از پاى او برداشت ، و بعد از مراجعت آن نبى با اقبال از آن سفر پر محنت و اشغال حقايق احوال آن ضال بر جماعت بنى اسرائيل بدين منوال بيان نمود .\r\nبعد از آن روز بروز كار و مهم آن متمرد و كافر در تزايد بوده قوىتر ميشد تا آنكه صاحب شوكت و جاه و عسكر و سپاه و حشم و پادشاه گرديد و با طايفه بنى اسرائيل شروع در نزاع و جدال و جنگ و قتال نمود ، بالاخره كار او به جائى رسيد كه بنى اسرائيل را تاب مقاومت و قدرت مخاصمت با آن كافر وخيم العاقبت نماند .\r\nچون اين طايفه را در كمال ضعف و ناتوانى ديد دست تعدى و تسلط بنهب و غارت اموال و سبى ذرارى و قتل رجال گشاد و انواع ايذا و مشقت و اصناف آلام و بليت بر بنى اسرائيل روا داشت و دقيقه از دقايق ظلم و ستم نسبت به حال اين مردم فرو نگذاشت ، لهذا ما جبرئيل را كه بانى و باعث اين حركت ناپسند بود و برأى او دانيال عمل نمود تا اين بلا و آزار طوايف بنى اسرائيل و احبار را دچار شد ما او را دشمن خود ميدانيم و ميكائيل عليه السّلام كه محب جميع بنى اسرائيل است او نيز دشمن جبرئيل است .\r\nسلمان گفت : يا ابن صوريا عقلى كه واهب العطايا به تو ارزانى داشته تو آن را به كار نداشتى و هرگز سالك مسالك حق و ناهج مناهج صدق نگشتى گمراه و دور از\r\n","description":"","footnote":"","page_name":" 149 ","page_number":149},
  {"content":"\r\nمرحمت إله گشتى و طريق غير مستقيم برداشتى و خاك مذلت جهل و نادانى بر وجوه صحيفهء خود انباشتى ، اوايل طايفه خود را ملاحظه نموديد كه از روى خفت تدبير و عقل و كمى فراست و كثرت جهل چگونه اجتماع كردند و شخصى را بواسطه محاربه و مقاتله بخت النصر مقر ؟ ؟ ؟ و معين نمودند و اصلا در آن باب فكر و تأمل از روى ثواب كردند كه هر گاه حضرت قادر إله در اكثر كتب منزله آسمانى بر السنه رسل و انبياى ايزد تعالى اخبار بپادشاهى بخت النصر و اهلاك بنى اسرائيل و تخريب بيت المقدس و تعدى و تفريط آن متمرد حكم ايزد اقدس نموده باشد خلاف حكم و مشيت حضرت واهب عزت نزد خرد و عقل و تدبر و فراست آن جماعت و جايز و غير رخصت چگونه باشد .\r\nگوئيا آنها اراده تكذيب اخبار انبياى ابرار حضرت واهب غفار نمودند ، زيرا كه بنى اسرائيل آن حضرت را در آن كار مهم مكذب و متهم گردانيده‌اند و يا آنكه بنى اسرائيل بعد از تصديق انبياى عاليشان و رسل معجز نشان حضرت مهيمن سبحان اراده غلبگى بر آن اعيان داشتند و خواستند كه حكم قضا و قدر واهب قادر را متغير و مبدل گردانند .\r\nبىقيل و قال مشابه و امثال آن جماعت و طايفه كه شغل و كار و عمل كردار آنها را موجه معقول و مرضى و مستحسن خدا و رسول دانستند همگى يكسر باغى و كافرند بخداى عز و جل و منكر اخبار انبيا و رسلاند و هر گاه بر شما بنى اسرائيل باخبار موسى و هارون رسولان حضرت بيچون و بخبر ساير انبيا بر شما واضح و هويدا شده باشد كه اخبار آن اعيان ظاهر و لايح و واقع و سانح خواهد شد .\r\nپس بر شما چگونه جايز و روا باشد كه اعتقاد كنيد بر آنكه جبرئيل امين الوحى رب جليل دشمن طايفه بنى اسرائيل باشد و حال آنكه آن امين وحى لا يزال منع دانيال از مغالبه و جدال با خداى متعال نموده و او را از تكذيب خبر انبياى واحد فعال زجر و منع باستعجال فرموده باشد .\r\n","description":"","footnote":"","page_name":" 150 ","page_number":150},
  {"content":"\r\nابن صوريا گفت : پيش از اين خداى عز و جل اين خبر را از لسان انبيا و رسل بسمع هر فاضل كامل و عامى جاهل طوايف بنى اسرائيل رسانيد ليكن حضرت ذو المنن مضمون صدق مشحون * ( « يَمْحُوا الله ما يَشاءُ وَيُثْبِتُ ) * » هر چه خواهد محو نمايد و آنچه اراده نمايد اثبات فرمايد ، يحتمل در وقت ديگر خالق اكبر ارادهء امر ديگر كرده باشد .\r\nسلمان در جواب ابن صوريا گفت : پس شما بنى اسرائيل را اصلا وثوق و اعتبار در توراة منزله ايزد مختار از اخبار زمان ماضى بلكه حال و استقبال باقى و برقرار نماند ، زيرا كه شما هر گاه خود قائل بكلام * ( « يَمْحُوا الله ما يَشاءُ وَيُثْبِتُ ) * » باشيد پس متصور است كه موسى و هارون بر منصب نبوت و رتبه رسالت معزول بلكه بىمنزلت باشند و دعواى ايشان در آن باب باطل و از درجهء اعتبار ساقط و عاطل باشد ، زيرا كه بنا بر قول شما * ( « يَمْحُوا الله ما يَشاءُ وَيُثْبِتُ ) * » ميتواند بود كه بعد از آنكه موسى عليه السّلام مع هارون مدت متمادى تبليغ احكام و شرايع دين و اسلام و آداب بساير انام نموده باشند معزول و مبذول نموده باشند .\r\nو نيز اميد است كه آن دو پيغمبر جليل القدر هر چه شما را به آن عالم و باخبر كرده باشند كه چنان است نه آنچنان باشد و آنچه بشما گفته باشند كه فلان مقدمه در سابق زمان چنان بود آن نيز خلاف قول ايشان باشد .\r\nو نيز ميتوان بود كه آنچه آن دو پيغمبر ايزد اكبر در باب ثواب طاعت و عبادت باميد خبر داده باشند آن را حضرت ايزد محو گرداند و ثواب آن را به عقاب مبدل سازد .\r\nو نيز آنچه شما را در باب عقاب توعد نموده باشند آن را عزيز وهاب محو نمايد بلكه به ثواب مبدل گرداند زيرا كه ايزد واحد محو گرداند آنچه خواهد و اثبات كند هر چه اراده فرمايد .\r\nبعد از آن سلمان گفت : يا ابن صور يا جميع شما از حقايق معنى كلام صدق\r\n","description":"","footnote":"","page_name":" 151 ","page_number":151},
  {"content":"\r\nالتيام ملك علام * ( « يَمْحُوا الله ما يَشاءُ وَيُثْبِتُ ) * » غافل و جاهليد فلهذا همگى و تمامى شما به حضرت واجب تعالى كافر شده اخبار صدق آثار رسل غفار را در باب غيب بدروغ برداشتيد و از دين حضرت رب العالمين خود را منسلخ گردانيده در سلك اخوان الشياطين منخرط گشتيد و بوسيله آن ابد الابدين در دوزخ تابان با سكنه آن مكان توأم و همنشين خواهيد بود .\r\nآنگاه سلمان گفت : من گواهى مىدهم كه هر كه دشمن حضرت جبرئيل عليه السّلام است آن كس بىقيل و قال عدو حضرت ميكائيل است و اين هر دو فرشته نيكو سرشته دشمنند آن را كه دشمن يكى از ايشان باشد هر چند اظهار محبت و و داد ديگرى كند و هر دو دوستند آن كسى را كه دوست هر يك ايشان باشد .\r\nبعد از آن مهيمن سبحان بتصديق قول سلمان اين آيه مباركه قرآن به حضرت رسول آخر الزمان ارسال و انزال گردانيد كه « * ( قُلْ مَنْ كانَ عَدُوًّا لِجِبْرِيلَ فَإِنَّه نَزَّلَه عَلى قَلْبِكَ بِإِذْنِ الله مُصَدِّقاً لِما بَيْنَ يَدَيْه وَهُدىً وَبُشْرى لِلْمُؤْمِنِينَ ) * » ( 1 ) .\r\nتفسير اين آيه جلالت پايه آنست كه بگو يا محمد پسنديده واحد احد هرگز عداوت جبرئيل بواسطه مظاهرت او بر اولياى رب جليل بر اعادى مهيمن نمايد و يا در نزول آن امين الوحى ايزد منان در باب به تو و بيان كمالات و فضائل بىپايان حضرت على بن ابى طالب و باقى امامان اظهار دشمنى او كند ، گوى از غصه خبر مسرت اثر آن ملك ايزد اكبر هميشه در اندوه و حزن باش و دل خود را كه محل بغض و عداوت مقربان درگاه حضرت عزت گردانيدى به ناخن غم و الم ميخراش و بمير و در سقر مقام و مسكن گير كه بدرستى و تحقيق كه جبرئيل آيات با بركات قرآن را بر دل مبارك تو بفرمان و حكم ايزد تعالى و تبارك فرود مىآرد در حالتى كه قرآن واجب الاذعان مصدق ساير كتب قادر سبحان برسولان پيشينيان و هادى گمراهان و بشارت دهندهء مؤمنان بنبوت نبى الانس و الجان و ولايت و امامت امير المؤمنين و جميع امامان عليهم سلام الملك\r\n\r\n","description":"","footnote":"\r\n( 1 ) سورة البقرة : 97 .\r\n","page_name":" 152 ","page_number":152},
  {"content":"\r\nالمنان است به آن كه همهء آن اعيان اولياى ايزد سبحان و اوصياى آبا و اجداد ايشانند از روى حق و صدق و اخبار و اعلان واجب مطلق .\r\nو اين بشارت مؤمنان وقتى است كه بر موالات و دوستى حضرت پيغمبر آخر الزمان و امير المؤمنين على عليه سلام الملك المنان و بر ولاى سعادت انتهاى آل آن دو بزرگوار پسنديدگان پروردگار باشد .\r\nبعد از آن حضرت رسول معبود فرمود كه يا سلمان ملك منان تصديق قول تو در باب يهودان نمود و جبرئيل امين از نزد رب العالمين پيغام و كلام به اين نهج و مرام رسانيد كه يا محمد سلمان و مقداد بندگان خاص رب العباد و برادران نيكو نهاد هر دو صاف طينت و پاك اعتقادند و در محبت تو و برادرت على بن ابى طالب وصى و صفى تو و اين دو مؤمن نيك اعتقاد در ميان اصحاب شما و على عليه السّلام مثل و مانند جبرئيل و ميكائيل عليهما السّلاماند در ميان ملايك ايزد اعلام ، و اين سلمان و مقداد هر دو دشمن آن كسند كه او دشمن يكى از اين دو كس باشد و بغض و عداوت ايشان را ظاهر گرداند و هر دو دوست دارند كسى را كه آن كس هر دو را دوست داشته باشد به شرطى كه بر محبت تو و ولايت على عليه السّلام باشد ، و اين دو مؤمن دشمنند كسى را كه محمد و على و اولياى آن دو برگزيده ايزد تعالى را دشمن باشد .\r\nيا محمد اگر بنوعى كه ملايك سماوات و حجاب و املاك عرش و كرسى ايزد تعالى سلمان و مقداد را بواسطهء دوست داشتن نبى و ولى عليهما السّلام و به جهت دوستى با دوستان ايشان دوست دارند به همان طريق اگر سكنه زمين رعايت مراتب و داد و موالات ايشان با محبت و مودت اولياى آن اعيان نمايند و با اعداى ايشان و دشمنان اولياى آن بزرگان رعايت طرف معادات را مرعى داشته در آن مقدمه اتفاق با اهل سماوات مينمودند حضرت واجب تعالى هيچ احدى از اهل دنيا را معذب به عذاب عقبى البته نميگردانيد .\r\n","description":"","footnote":"","page_name":" 153 ","page_number":153},
  {"content":"\r\n\r\nو در باب ولا و محبت على عليه السّلام حديث منقول از حضرت سيد الورى و ائمة الهدى بسيار است و در آن باب تأكيد بيشمار ، چنانچه در بعضى احاديث معتبره به نظر اين مترجم احقر رسيد ، و هو هذا\r\n« لو اجتمع الناس على حب على بن ابى طالب عليه السّلام لما خلق الله النار » . يعنى اگر تمامى مردم از طوايف بنى آدم بعد از ايمان به حضرت قادر عالم و اقرار بر نبوت نبى الخاتم صلى الله عليه و آله بر محبت و مودت الامام الاكرم الاعظم امير المؤمنين و اولاد او عليهم الصلاة و السّلام اجتماع مينمودند و بعد از پيغمبر صلى الله عليه و آله آن حضرت را بلا فصل وصى رسول مختار و ولى ايزد غفار دانسته اقرار بر بواقى ائمة الابرار بر تطابق قول نبى الاخيار و توافق وصاياى هر يك از آن ائمة الاطهار ميفرمودند بىشائبه گفتار خداى غفار ايجاد و خلقت نار بواسطه تعذيب خلايق بوسيله محبت و مودت ولى الخالق نمينمود ، پس ايجاد نار محض بواسطهء امتحان مؤمنان و محبان ابرار از ساير طوايف و انواع اشرار است .\r\nو نيز در حديث ديگر مروى و مستطر است كه « حب على حسنة لا يضر معها سيئة و بغض على سيئة لا تنفع معها حسنة » .\r\nيعنى مودت و محبت على بن ابى طالب بشرايط معتبره منقوله از حضرت نبى الواهب كه آن اقرار بولايت و امامت آن اشرف اولاد ابى طالب و اقرار و اعتقاد بر ولايت ائمه اولاد آن سرور غالب است ، حسنه‌ايست در غايت رفعت و ثوابيست در نهايت عظمت كه با ادراك دريافت شرف سعادت آن محبت جميع انواع سيئت و معصيت كه از محب آن ولى رب العزت مصدر گردد اصلا و قطعا هيچ گونه ضرر و مشقّت او در روز آخرت نگردد و چون مغلاق ابواب دركات نيران و مفاتيح بساتين جنان بدست آن امام الانس و الجان و شفاعت جميع محبان باذن رحيم الرحمن برأى عالى امير المؤمنين عليه السّلام الملك المنان مرتبط است هر كه را خواهد از محبان خود داخل جنان\r\n","description":"","footnote":"","page_name":" 154 ","page_number":154},
  {"content":"\r\nگرداند و بغض و عداوت آن صاحب سعادت و كرامت سيئه‌ايست در نهايت شدت معصيت در غايت غلظت كه راعى و حامى آن اگر جميع ساعات ليل و نهار اوقات خود را در عبادت حضرت پروردگار و در تحصيل ثواب بسيار و حسنات بيشمار صرف نمايد تمامى آن حسنات و اعمال مرضيه و همگى آن افعال مستحسنه دفع و رفع آن يك سيئه ننمايد و جميع آن حسنه در پله ميزان سيئه بغض آن امام در كمال سبكى و خفت آيد .\r\nاز اين حديث حضرت نبى القرشى ظاهر و بين و واضح و روشن گرديد كه طاعت و عبادت هيچ احدى از امت بىاقرار امامت على و محبت و ولايت اولاد على مرتبت او مقبول حضرت إله و مرضى و مستحسن آن درگاه نيست چنانچه عارفى فرمايد . ( بيت )\r\n\r\nدشمنان على را نماز نيست درست\r\nاگر چه سينهء اشتر كنند پيشانى\r\n\r\nو چون احاديث در باب مودت و محبت و ولايت و امامت حضرت امام الامه على عليه السّلام و باقى الائمه بغايت بسيار است ، لهذا مترجم را به همين بيان و دو حديث اختصار است .\r\n( در ذكر و بيان احتجاج حضرت نبى صاحب المعراج ) ( با طايفه يهود در باب ابرام لجاج )\r\n\r\nاز حضرت ابو محمد الحسن بن على العسكرى عليه السّلام منقول و مروى است كه چون آيه وافى هدايه « * ( ثُمَّ قَسَتْ قُلُوبُكُمْ مِنْ بَعْدِ ذلِكَ فَهِيَ كَالْحِجارَةِ أَوْ أَشَدُّ قَسْوَةً وَإِنَّ مِنَ الْحِجارَةِ لَما يَتَفَجَّرُ مِنْه الأَنْهارُ وَإِنَّ مِنْها لَما يَشَّقَّقُ فَيَخْرُجُ مِنْه الْماءُ وَإِنَّ مِنْها لَما يَهْبِطُ مِنْ خَشْيَةِ الله وَمَا الله بِغافِلٍ عَمَّا تَعْمَلُونَ ) * » ( 1 ) منزل گرديد طايفه يهود عاقبت نابهبود بغايت متألم و پريشان گشتند .\r\n\r\n","description":"","footnote":"\r\n( 1 ) سورة البقرة : 74 .\r\n","page_name":" 155 ","page_number":155},
  {"content":"\r\nمعنى آيه جلالت پايه و الله اعلم بالبداية و النهايه آنست كه يا محمد اگر يهود الحال تكذيب تو نمايد و از رؤيت معجزات تو و استماع آيات ما از لسان شما متأثر نگردند و ايمان نيارند بايد كه خاطر فيض مقاطر خود را ملول نگردانى و از سختدليهاى ايشان متعجب نشوى زيرا كه آن طايفه هميشه بر صفت قساوت قلب و انكار انبياى حضرت واهب متصف و مستمر بودند ، چنانچه بعد از زنده شدن عاميل و اظهار حقيقت دعوى خون ؟ ؟ ؟ كه در بنى اسرائيل بود ايشان بعد از رؤيت چنان آيه معجزه از حضرت موسى عليه السّلام و التحية همان بر صفت قساوت قلب و طغيان بودند و اصلا ميل به حق ننمودند .\r\nپس بگو اى محمد بيهودان كه دلهاى شما همچو سنگ است در سختى و درشتى بلكه سختتر است از سنگ در قساوت و غلظت ، زيرا كه بعضى از سنگها هست كه بعد از انفجار از آن جويهاى بزرگ روان ميگردد و بعضى سنگهاست كه چون بشكافند هر آينه از آن جويها خورد ظاهر مىشود . و نيز بدرستى و راستى كه بعضى از سنگها هست كه به حكم خداى تعالى فرود آيد از ترس امر إله از بلندى به پستى گرايد ليكن دلهاى شما يهود بانكار از آن احجار اقسى است ، و خداى تعالى از حال يهودان و از مكايد آن طايفه غافل نيست زيرا كه او عالم السر و الخفيات است .\r\nيهود و نواصب بعد از استماع اين آيات حضرت ايزد منان در باب توبيخ و سرزنش ايشان از لسان سيد الانس و الجان متألم و متأذى متجاوز از حصر و بيان گشتند بنوعى كه طاقت صبر و توان آن نداشتند لهذا از عيان ؟ ؟ ؟ و رؤساى يهودان كه در ميان ايشان صاحب نطق و بيان بودند اتفاق نموده به خدمت سيد انبيا و رسولان آمده گفتند : يا محمد ما را تو هجو كردى و چيزى چند خلاف واقع و حق نسبت بدل ما دادى كه حضرت حق سبحانه و تعالى عالم و مطلع است كه آنچه تو فرمودى هرگز در خواطر و ضماير ما خطور و عبور ننمود بلكه پيوسته در دل ما قصد خير و خوبيست\r\n","description":"","footnote":"","page_name":" 156 ","page_number":156},
  {"content":"\r\nچنانچه افعال ظاهرى ما مصداق اعمال ماست از روزه گرفتن و تصدق كردن و مواسات با فقرا و غيرهم نمودن ، مع هذا كى جايز و روا باشد كه چنين چيزها نسبت بما دهيد .\r\nحضرت رسول محمود بعد از استماع اقوال يهود فرمود كه خير و نيكوئى آنست كه خالصا لوجه الله تعالى و عمل بمأمور به رب غفور بود اما فعل و عمل با اغراض معلل كه مراد و مفاد از او مطالب دنيوى يا سمعه و مرائى يا معانده با رسول ايزد تعالى يا به جهت گول و غبى رسول يا بواسطه قصد تمالك و تسلط بر نبى بارى يا اظهار شرف خود بر پيغمبر حضرت رب جليل باشد بيقين امثال اين افعال پسنديده و مقبول حضرت إله و مستحسن آن درگاه نيست ، بلكه آن عمل شر خالص و فاعل آن فعل مسىء و غير مخلص است و نزد ارباب فضل و حال همه آن اعمال في يوم لا ينفع بنون و لا مال موجب وزر و و بال و عذاب أليم و نكال در مآل است ، بلكه متصدى آن بىشبهه و ارتياب در يوم الحساب معذب بأشد العذاب و معاقب بأتعب عقاب است .\r\nيهودان گفتند : يا محمد شما امثال اين نوع سخنان در حق ما از روى غرض و عدوان ميگوئيد زيرا كه ما هر چه اتفاق در راه رضاى ايزد خلاق مينمائيم اكثر بلكه همگى و يكسر بواسطهء ابطال قول و امر تو و رفع رياست و بزرگى شما و به جهت تفريق و جدا گردانيدن اصحاب تو است ، و اين فعل و عمل به اعتقاد ما جهاد اعظم و از ارتكاب اين مترجى و مترقب ثواب اجل و اهم و چشمداشت پاداش اتم و اكمل هستيم ، لا اقل أحوال ما و ظهور كيفيت اوضاع شما آنكه ما و شما در دعاوى بندگى حضرت بارى مساوى باشيم زيادتى تو بر ما از چه وجه و چرا باشد .\r\nحضرت نبى المحمود فرمود كه يا اخوة اليهود دعاوى ميان مبطل و محق و عادل و فاسق مساوى است ليكن حجج و دلايل حضرت حكيم عادل تفرقه ميان حق و باطل و كاشف بدى حال و زشتى مبطل و بيان حقايق احوال محق مطيع عز و جل مينمايد ، و محمد رسول حضرت رب العالمين به علت جهل و نادانى شما يهود بيدين غمگين\r\n","description":"","footnote":"","page_name":" 157 ","page_number":157},
  {"content":"\r\nنگردد و شما را نيز تكليف تسليم حكم و انقياد امر خود به غير حجت خداى ارحم - الراحمين ننمايد و اقامت حجت و دليل رب جليل بر طايفه يهود چنان نمايد كه هيچ احدى از شما را امكان جحد و دفع و قدرت منع و رفع از موجب آن دليل نباشد و اگر محمد از دنيا برود آيه‌اى كه مشعر بر سوء حال و زشتى احوال شما باشد چون از او بشما رسد هر آينه شما نتوانيد شك آورده گوئيد كه البته آن از متكلفات و مصنوعات يا از معمولات و مواظبات محمد است كه از روى حيله و ساختگى آن را به جهت ما يهودان تأليف و تركيب نمود .\r\nپس در اين هنگام آنچه بخاطر شما رسد از هر باب آن را از من استفسار و استعلام نمائيد زيرا كه هر چه شما از معجزات آيات كه از من طلب و اقتراح نمائيد الحال شما را به آن مستدعيات و مقترحات مهتدى و مستسعد گردانم تا شما بعد از من نتوانيد گفت كه آن آيه معمول محمد و ساختگى ايشان است كه او ؟ ؟ ؟ از روى حيله و مقدمات آن را بما رسانيد ، پس الحال هر چه مقترح و مستدعى شما بود ظاهر گردانيده جواب بستانيد كه حضرت رب العباد مرا وعده ظفر و نصرت بر شما داد كه از معجزات و آيات هر چه از من طلب كنيد مرا بر اثبات و اظهار آن قادر و دانا گردانيده تا معاذير كفره شما انقطاع يابد و بر بصيرت جمعى از طوايف شما كه بشرف اسلام و ايمان مشرف گردند بيفزايد .\r\nچون حضار يهود بالتمام چنين كلام ملايم از حضرت سيد ولد آدم استماع نمودند گفتند : يا محمد الحال از روى انصاف سخنان فرموديد اگر بر وعده وفا نمائيد پس شما اول آن كس خواهيد بود كه او رجوع از دعوى نبوت خود كرده داخل در سلسله جمعى كه گول و فريب ديو خورده باشند گردد بعد از آن چون مطلع بر حقيقت احوال خود شود مراجعت نموده مسلم حكم توراة گردد زيرا كه چون ما جماعت يهود مقترحات خود را بر شما عرض نمائيم بيقين شما از عهده جواب آنها نتوانيد آمد و چون عجز شما در باب دعوى كه ميفرمائيد كه هر چه خواهيد از من طلب نمائيد ظاهر و هويدا گردد قول شما باطل و از درجه صدق و اعتبار ساقط و عاطل شود .\r\n","description":"","footnote":"","page_name":" 158 ","page_number":158},
  {"content":"\r\nحضرت رسول فرمود كه صدق و راستى از شما يهود مطلوب و مرغوب است نه وعيد و تهديد ، الحال هر چه اراده استدعا و اقتراح آن داريد از من استفهام و استعلام نمائيد كه حضرت معين مجيد بواسطهء قطع معذرتهاى شما مرا نويد اعانت و توفيق بر اثبات و اظهار مقترحات و قدرت بر انجاح مسئولات شما دارد و بيقين مرا صاحب توفيق و استظهار و شما را مجاب و خوار گرداند .\r\n\r\nدر اين هنگام يهودان لئام گفتند كه يا محمد زعم شما در حق طايفه يهود چنان است كه اصلا و قطعا به هيچ وجه در دلهاى ما مواسات فقرا و معاونت ضعفا و قصد بذل نفوس و انفاق اموال به جهت ابطال باطل و احقاق بندگان حضرت مهيمن عادل نيست و احجار اين خيال بمراتب بسيار نرمتر از دلهاى ما در بندگى ايزد غفار است .\r\n\r\nز غم تو دلهاى ما از سنگ خارا كمتر است\r\nچون كسى گويد كه از آدم جمادى بهتر است\r\n\r\nيا محمد اين جبال كه در حضور ما و شما مشاهده مينمائيم برخيزيد كه باتفاق بدامن بعضى از اين كوهها رفته استشهاد نمائيم تا بر تصديق يا بر تكذيب يكى از ما و شما گواهى دهد ، اگر ناطق بر تصديق تو گردد پس بيقين تو در دعوى بر حق و نبى حضرت خالق خواهى بود و بر ما لازم و واجب و متحتم گردد كه تابع دين و مطيع شرع و آئين تو گرديم و اگر ناطق بر تكذيب تو يا ساكت و صامت از جواب گردد بدان كه تو مبطلى در دعوى و معاندى با امثال ما برايا ، پس تو به جهت آز نفس يا هوا و هوس بمصيبت و تعب مشارب نباشيد .\r\nحضرت رسول صلى الله عليه و آله و سلم فرمود كه خوش باشد بيائيد تا باتفاق بدامن كوهى كه مرضى و مختار شما باشد رويم و استشهاد نمائيم .\r\nپس آن كفره بالتمام باتفاق سيد الانام بدامن كوهى كه آن را جبل « اوعر » گفتندى رفتند و گفتند : يا محمد اين كوه است از آن استشهاد و استعلام در باب دعوى خود نماى تا حقيت و صدق و كذب و بطلان ما باشهاد او ظاهر و هويدا گردد .\r\n","description":"","footnote":"","page_name":" 159 ","page_number":159},
  {"content":"\r\nچون رسول حضرت بيچون استشمام رضاى يهود از اشهاد آن جبل معلوم نمود في الفور روى توجه باذن عز و جل بسوى آن جبل آورده فرمود كه اى جبل من از تو سؤال بفرمان ايزد متعال مينمايم ، ترا قسم بجاه و جلال محمد و آل طيبين و طاهرين او كه بذكر اسماى گرام عظام ايشان حضرت واحد منان حمل عرش بيكران بر هشت نفر حاملان ملايك ايزد سبحان بغايت سبك و آسان گردانيده حال آنكه قبل از تذكر اسماى آن اولياى عظام جمع كثير از ملايك حضرت ايزد علام كه عدد آنان را به غير خداى عالم احدى عارف و عالم نيست بعد از اجتماع همگى ايشان قدرت بر حركت عرش عظيم البنيان نداشتند و چون ياد نام سيد الانام و آل او عليهم السّلام نمودند آن هشت نفر ملك به غير استعانت و استمداد ديگر عرش واحد اكبر را در كمال سبكى و آسانى برداشتند .\r\nو ايضا ترا اى جبل قسم به حق محمد و آل طيبين و طاهرين او كه حضرت ابو البشر آدم عليه السّلام را بوسيله ذكر و حفظ نام نامى هر يك ايشان دعا و توبه آن حضرت بعز اجابت رسيد و تواب الرحيم الحميد گناه و خطيئت و وزر و ذلت او بخشيد و كرة ثانيه او را بمرتبهء نبوت رسانيد .\r\nو نيز قسم است ترا به حق محمد و آل طيبين و طاهرين او آيا كه حضرت ادريس عليه السّلام بسبب بيان و ذكر اسامى سامى آن برگزيدگان ايزد منان و تشفع بايشان بنزد حضرت رحيم الرحمن مرفوع بدرجات عاليه جنان و ساكن در اعلا اماكن دار الامان گرديد .\r\nبايد كه آنچه واجب الوجود در تو وديعت نمود از علم و شهادت در باب نبوت محمد صلى الله عليه و آله و سلم بواسطه تصديق او در حق جماعت يهود و ذكر قساوت قلب و كين و تكذيب نبى رب العالمين و انكار محمد رسول امين آن را به افصح البيان عربى بر طايفه يهودان بيان و عيان نمائى .\r\nهنوز خاتم الرسل در استحلاف جبل و بدعا مشتغل بود كه آن جبل بامر و حكم عز و جل بتزعزع و تزلزل درآمد و منشق گشته از آن آب روان شد ؛ پس آنگاه\r\n","description":"","footnote":"","page_name":" 160 ","page_number":160},
  {"content":"\r\nبلسان عربى فصيح متكلم گرديد كه يا محمد بدرستى و راستى گواهى مىدهم كه رسول به حق حضرت رب العالمين و سيد الخلائق اجمعين توئى و گواهى مىدهم كه دلهاى اين جماعت يهود به همان نوع كه تو اى نبى المحمود وصف و بيان نمودى بغايت از سنگ سختتر است و هرگز از دلهاى يهود خير و بهبود نگردد و اما از احجار آب و سيل بسيار و انهار بيشمار انفجار يابد و اصلا از يهود نسبت بشما خوبى و بهبود اصدار نيابد . و نيز شهادت مىدهم كه هر چه اين جماعت بشما تعريف مينمايند و ميگويند همگى آن دروغ و افترا در باب شما نسبت به حضرت رب العلى ميدهند .\r\nچون آن جبل بأمر عز و جل شهادت خود در حق خاتم الرسل باتمام رسانيد حضرت رسول فرمود كه اى جبل آيا حضرت ايزد لم يزل ترا امر بطاعت و متابعت من نمود در باب آنچه به تو التماس كردم از شهادت بر طايفه يهود يا نه .\r\nترا قسم است بجاه محمد و آل طيبين و طاهرين او كه بوسيله تذكر اسماى ايشان حضرت نوح شيخ الأنبياء و رسولان از كربت بليت بىپايان طوفان نجات و امان يافت .\r\nو نيز حضرت واحد غفار بوسيلهء تذكر اسامى گرامى آن ابرار اخيار نار نمرود مردود نابكار را بر حضرت خليل جليل جبار تبريد گردانيد بلكه آن نيران بينهايت را محل امن و سلامت و مكان تنزه و استراحت نمود و آن نبى الابرار را در ميان لهبات نار بر عزت و اعتبار بر بالاى فرش بسيار ممكن و پايدار گردانيد و بنوعى حضرت رحيم الرحمن آن مكان را بزيب و آرايش و اسباب فرح سرير و آسايش بيمار است كه تصور مزيد بر آن در حيز قدرت امكان انسان نيست چنان كه انواع شكوفه و ازهار كه در چهار فصل سال بمشيت قادر متعال پيدا گردد بيك طرفة العين در آن سرزمين پيدا گرديد چنانچه ابصار آن طايفه ياغيه هرگز در حدايق عاميه ايشان در تمامى عمر در بساتين ملوك و پادشاه زمان نديدند و به گوش نيز نشنيدند .\r\nچون جبل استماع كلام خاتم الرسل نمود بفرمان عز و جل متكلم شد و گفت :\r\n","description":"","footnote":"","page_name":" 161 ","page_number":161},
  {"content":"\r\nبلى يا محمد گواهى مىدهم كه اگر شما از ملك تعالى اقتراح و استدعا نمائيد كه اهل دنيا از صغير و كبير و ملوك و رعايا را ميمون و خوك كند .\r\nايزد سبحانه و تعالى آنچه مستدعي شما باشد آنچنان كند و خلاف مطلب و مدعاى شما نكند و اگر از حضرت لا يزال سؤال نمائى كه همگى انسان را بر صعب ملايك آسان كند مأمول و مسئول شما بمعرض قبول افتد . و اگر از حضرت رحيم الرحمن استدعا نمائى كه سنگ را نيران و يا نيران را سنگ گران گرداند در ساعت آنچنان شود . و نيز اگر اراده كنى كه آسمان به زمين آيد و يا زمين به آسمان مرتفع گرداند همچنان شود و هرگز خلاف مدعاى شما نشود .\r\nو اگر خواهش شما متعلق گردد كه اطراف مشارق و اكناف مغارب پر از فضه و ذهب گردد و مانند صرد و كيسه‌ها و انبان شود به حكم قادر منان آنچنان شود .\r\nيا محمد الشفيع حضرت ايزد سميع جميع ممالك زمين و محال و آسمان را مطيع فرمان تو گردانيد و كوه و دريا را منقاد شما ساخته مقرر فرمود كه همه آنها در فرمان شما باشند و ساير مخلوقات از رياح و جوارح انسان و صواعق زمين و آسمان و اعضاى تمامى حيوان نيز مطيع شما و آنچه رسول ايزد مهيمن خلايق را امر كند امت متابعت حكم و اطاعت امر شما نمايند و از فرمان لازم الاذعان تقاعد و تجاوز ننمايند .\r\n\r\nچون يهود آيه و نشان از رسول آخر الزمان ملاحظه و مشاهده نمودند و حقيقت دين سيد المرسلين و صحت شرع و آئين او بر آن كفره ملاعين واضح و مبين گرديد مع هذا غشاوت و عمى و ضلالت بر حدايق بصيرت انباشته قدم انكار و استكبار پيش گذاشتند و گفتند :\r\nيا محمد حقايق كلام كه از اين جبل مسموع طوايف انام مىشود در غايت اشتباه و نهايت التباس بلكه متجاوز از طريق قبول عقل و قياس است ، زيرا كه زعم يهود چنان است كه آنچه از اين كلام مسموع جميع انام ميگردد شما جمعى از اصحاب خود را در عقب اين كوه مقرر داشته آن جماعت به اين كلام متكلم ميگردند و الا صخور جبال\r\n","description":"","footnote":"","page_name":" 162 ","page_number":162},
  {"content":"\r\nرا با رجال تكلم به اين منوال بىقيل و قال از روى عقل كمال محال است و اين اشياء معلوم و مفهوم ما يهودان نيست كه اين سخنان از سنگستان يا اصحاب و ياران شما ميشنويم و بامثال اين كلام ما فريب و دغا نميخوريم و هيچ كس به غير ضعفاى اصحاب تو كه در عقل حاسر و حذاقت قاصر و فراست كاسرند صداى آن جبل را بمعجزهء تو قبول نكنند و از طريقه عقل غافل نگشته گول بخورند و تو را در دعوى رسالت صادق و عادل و فرستادهء عز و جل ندانند .\r\nخلاصهء كلام آنكه اگر خواهى صدق و راستى خود را بر ما يهود ظاهر و آشكارا گردانى و خود را مطاع و ما را مطيع سازى بايد كه از دامن اين كوه كه محل سكناى تو است برخيزى و بفلان مكان از صحرا كه در آن محل اصلا جبل نباشد بنشينى و حكم كنى كه آن جبل از مقام و محل خود متحرك گشته بنزد تو آيد تا به نظر ملاحظ و مشاهده ما درآيد و بعد از آن امر نمائى كه آن جبل از اعلا و اسفل شق گشته دو حصه عدل شود و علياى آن جبل منقلب بسفلى و سفلاى آن جبل منقلب بعليا گردد ؛ يعنى سر كوه به پائين آيد و ته كوه به بالا گرايد تا معلوم ما يهودان گردد كه آن سخنان كه از آن كوه گران استماع نموديم همهء آن از خداى منان و بساختگى بعضى از ياران و اتفاق ايشان با ديگران نبود بلكه آن نيز ظاهر گردد كه از اتفاق مردمان و بامداد و معاونت آن متمرّدان تأليف و تركيب كلام آنچنان نتوان فرمود .\r\nرسول متعال در آن حال روى توجه و اقبال بقطعه‌اى از صخرهء آن جبال آورد و امر فرمود كه اى حجر بفرمان ايزد اكبر از مكان خود برخاسته به حركت و سرعت هر چه تمامتر نزديك من آى و هر شهادت و خبر كه در باب نبوت و رسالت من و قساوت قلوب يهود منكر خالى از مهر و مسلوب از اخلاص مودت پيغمبر دارى بىتأنى و توقف زمان باوضح بيان واضح و عيان گردان .\r\nفي الفور بامر ايزد غفور آن حجر از جاى خود منقطع گشته بشرف حضور موفور السرور آن نبى المشكور فايز و مسرور گرديد .\r\n","description":"","footnote":"","page_name":" 163 ","page_number":163},
  {"content":"\r\nپس آنگه حضرت حبيب الله بيكى از آن طايفه گمراه متوجه گرديد و فرمود كه اين سنگ را بردار و نزديك صماخ گوش خويش نگاهدار و بشنو ذكر آنچه سابقا از آن جبل بأمر عز و جل شنيدى ، چون اين قطعه جزء آن كوه است البته از اين نيز همان استماع نمائى .\r\nيهود چون سنگ برداشت و پيش گوش خود بداشت آن قطعه حجر به حكم ايزد اكبر ناطق به مثل همان كلام پيشتر كه آن جبل در حضور آن قوم يكسر گشته بود گرديد در باب تصديق رسول معبود و ذكر قساوت قلوب يهود و تصديق اخبار حضرت نبى الابرار در باب اتفاق اصحاب شقاق و ارباب نفاق در دفع رسول ايزد خلاق .\r\nو چون آن سنگپاره بأمر بيچون شهادت خود بموافق اصل خود جبل الراسى الرافع و مطابق واقع مؤدى گردانيد خطاب به جماعت يهود نمود كه اين اتفاق شما و نفاق با محمد مصطفى خلاف رضاى خداى عادل بلكه شغل مردم جاهل و عمل غير مستحسن و باطل اوست ، امثال اين اعمال باعث كمال وزر و و بال و وسيلهء عذاب و نكال شما جهال در يوم لا ينفع بنون و لا مال است .\r\nدر آن حال رسول واجب الوجود روى به آن يهود آورد و فرمود كه اين قطعه حجر كه الحال ترا اعلام و اخبار به آن خبر مسرداد ؟ ؟ ؟ شنيدى ؟\r\nگفت : بلى .\r\nنبى الله فرمود كه در عقب اين قطعه سنگپاره كسى ديگر ديدى كه با تو حرف يا سخنى گفته باشد .\r\nگفت : نه يا محمد به غير اين قطعه حجر هيچ احدى مرا از حقيقت كلام بيسر اين جبل و مطلع و با خبر نگردانيد ، التماس و استدعا بشما كه آنچه در باب انشقاق جبل مسألت نموديم ما را برؤيت آن مبتهج و شادمان گردان .\r\nحضرت رسول آخر الزمان از آن محل و مكان برخاسته بمقامى كه وسعت\r\n","description":"","footnote":"","page_name":" 164 ","page_number":164},
  {"content":"\r\nو فضائى داشته اقامت نمود و روى به آن جبل آورده و فرمود كه ترا قسم است بجاه محمد و آل طيبين و طاهرين او كه بوسيلهء جاه ايشان و بسبب سؤال انبيا و رسولان ايزد سبحان بارسال باد صرصر جميع قوم عاد يكسر همه را مثل خرمانيان كه اصل آن پوسيده و ابتر گرديده به مجرد اندك حركت از زمين منقلع گشته به خاك برابر شوند آنچنان گرديدند . و نيز بوسيلهء تذكر صالح پيغمبر عليه السّلام اسامى سامى گرامى ايشان را رب جليل امر و حكم بجبرئيل فرمود كه بيك صيحه آن قوم ابتر را مانند هشيم محتضر - يعنى گياه خشك و بىنفع و بىبر گردانى . اى جبل بعزت آبروى آن اعيان كه از جاى خود منقلع و منقطع گشته به اين مكان بنزد من آئى .\r\nدر آن زمان حضرت رسول آخر الزمان خطاب مبارك خود به زمين كه قرب و جوار آن بزرگوار بود گذشت در ساعت بأمر و حكم عز و جل آن جبل بتزلزل در آمد و مانند اسب تيز رفتار برفتار درآمد و خود را نزديك انگشتان آن حضرت به زمين ملتصق گردانيد خود را به انامل بدايع نگار معجز آثار مثل كسى كه ارادهء دست بوسى آن يگانه گوهر نبوت و ولايت داشته باشد در همان مكان ندا كرد :\r\nاى محمد النبى العربى اين منم در خدمت تو حاضر و قول ترا سميع و دين ترا مطيعم اى رسول رب العالمين اگر اراده نمائى توقف اين گروه نامألوف بر زمين مالم زيرا كه من بامر ايزد غفور باطاعت امر تو مأمورم .\r\nدر آن حال رسول با اقبال روى توجه به آن جبال آورده فرمود كه اى مطيع حكم ايزد لا يزال اين طايفه يهود جهال از من استدعا نمودند كه تو را مأمور گردانم به آن كه دو حصهء عدل گردى پس آنگاه اعلاى تو منخفض و سفلاى تو مرتفع شود ، بناء عليه بايد كه ذروه و قله تو اصل و اصل تو ذروه و قله گردد .\r\nچون آن جبل استماع اين سخن از آن رسول عز و جل نمود در ساعت گفت :\r\n","description":"","footnote":"","page_name":" 165 ","page_number":165},
  {"content":"\r\nاى حضرت نبى مهيمن اختيار من به حكم ذو المنن برأى عاليمقدار تو منوط و بأمر اقتدار تو مربوط است اما الحال در همين حال به آن امر مأمور و به آن خدمت مشكور ميگردانى .\r\nآن حضرت فرمود : نعم در ساعت آن جبل من غير تراخى و مهل به حكم رسول عز و جل منشق به دو حصهء عدل گشته اعلاى آن جبل منقلب بأسفل و اسفل آن منقلب و مرتفع باعلاى آن محل گرديد و اصل آن فرع و فرع آن اصل شد .\r\nپس از آن جبل ندا فرمود كه اى معشر يهود اين معجزه و برهان ظاهر و عيان كه از اين رسول آخر الزمان مشاهده نموديد آيا زعم شما چنان است كه اين كمتر از معجزات موسى بن عمران است كه شما به آن ايمان آورديد ، اين گمان شما عين وزر و عصيان و خلاف واقع و بهتان و محض عداوت با رسول ايزد منان است .\r\nيهودان بعد از استماع اين سخنان از آن كوه گران بغايت آزرده و حيران شدند ، بعضى ايشان روى بقوم و خويشان خود كرده گفتند كه ما را اصلا از اين مرد مقر محض است ، و بعضى ديگر گفتند كه اين مرد ساحر و مؤتى است ؛ يعنى ساحر كه چيزها را بطريق كهانت و باخبار ديگر مردم را گول زند و از سحره مهره چيزهاى بسيار ظاهر و آشكار گردد ؛ بايد كه شما يهودان از ديدن آن نشان فريفته و حيران نگرديد و گول او را مخوريد .\r\nدر آن محل آن جبل بفرمان حضرت عز و جل بتكلم و تزلزل درآمد و گفت : اى دشمنان ايزد سبحان شما در سابق زمان بامثال اين سخنان ابطال نبوت موسى بن عمران نموديد زيرا كه چون از آن حضرت اقتراح و استدعا نموديد كه اگر عصاى شما اژدرها گردد ما به تو ايمان آريم بعد از حصول مسئول شما بموسى عليه السّلام گفتيد كه عصاى تو اگر اژدرها يا بحر را راهها يا كوه در بالاى سر شما مثل سايبانها گردد ما به تو ايمان\r\n","description":"","footnote":"","page_name":" 166 ","page_number":166},
  {"content":"\r\nآريم ، عجب نيست بواسطه آنكه شخصى ديگر از اقوام شما براى تو اين كارها را بانجام و انصرام مىرساند بلكه جد تو بجد و سرعت و جهد اين عجائبات براى تو مىآرد و ترا در ميان بنى اسرائيل معزز ميگرداند ؛ اما فريفتهء مقدمات شما نگرديم و به اين وسيله اعتقاد بنبوت تو نكنيم .\r\nدر آن حال سنگها از آن جبال بر مفارق آن كفره ضال بفرمان جبار متعال فروريخت و حجت حضرت رب العالمين را واضح و مبين گردانيد . « * ( وَهُوَ عَلى كُلِّ شَيْءٍ قَدِيرٌ ) * شهيد » .\r\n( و نيز در احتجاج نبى الانس و الجان عليه صلوات ) ( الملك المنان با طايفه يهودان )\r\n\r\nاز معمر بن راشد منقول و مروى است كه از لسان معجز نشان جعفر بن محمد الصادق عليه السّلام استماع نمودم كه فرمود : روزى مرد يهود به خدمت نبى المحمود آمد و نظر بىبصر خود را متواتر بسوى سيد البشر انداخته و آن بىسعادت و تميز نگاههاى تند و تيز بجانب آن رسول عزيز ميگرداند .\r\nآن نبى واهب لا يزال روى سعادت و اقبال بسوى آن يهود محتال آورده فرمود كه چه حاجت دارى .\r\nيهود گفت : يا محمد مرا با تو سؤالى است آيا تو افضلى يا موسى كليم الله كه رسول واجب التعظيم ايزد كريم بود و حضرت عز و جل با آن نبى مرسل در طور جبل تكلم نمود و توراة بايشان ارسال و انزال فرمود و از تمامى انبياى پيشين رب العالمين او را ممتاز و سرفراز نمود ، چنانچه معجزات مثل يد بيضا و تبديل عصا باژدرها و شكافتن دريا و سايه انداختن بر مفارق قوم خود بدعا به او احسان و عطا فرمود و هيچ رب العلى يكى از آنها را از شما ظاهر و هويدا ننمود ، پس دعوى نبوت و ادعاى\r\n","description":"","footnote":"","page_name":" 167 ","page_number":167},
  {"content":"\r\nرسالت شما بحسب عقل و الامر تبت جايز و رخصت نباشد لهذا دعوى تو مستحسن و مرضى هيچ امت نيست .\r\nحضرت رسول واجب الوجود فرمود كه اى يهود تزكيه و ستايش نفس خود پسنديدهء واحد اقدس بلكه مقبول هيچ كس نيست ، ليكن اى يهود حقيقت حال انبياى واحد متعال از من از روى صدق مقال بر سبيل اجمال استماع نماى تا بر حقايق آن عالم و واقف گردى :\r\nاى يهودى بدان كه بآدم عليه السّلام وزر و خطا رسيد و از لباس عزت عريان و از مسكن جنان نوميد و حيران گرديد ، و بعد از نزول بدار الغرور جهان مدت مديد سرگردان بود و سبب قبولى توبت ايشان چنان بود كه گفت : بار خدايا من تو را التماس و سؤال به حق محمد و بجاه و جلال آل او مينمايم كه از سر گناه من درگذرى و مرا به رحمت خود بپذيرى . همان كه تشفع به من و بعترتم اولياى حضرت مهيمن نمود في الفور رحيم الغفور او را مرحوم و مغفور گردانيد و باعطاى و احسان رتبهء نبوت كرة ثانيه او را مبتهج و مسرور گردانيد .\r\nنيز حضرت شيخ المرسلين نوح عليه السّلام چون در سفينه نجات به حكم واهب الخطيئات متمكن گرديد و كشتى آن حضرت در روى بحر بيكران متلاطم مواج بىپايان مانند خاشاك مضطرب و سرگردان بود در آن زمان نوح نبى با سكنهء آن كشتى بغايت الغايت خائف و هراسان و متحير و لرزان گشتند ، در آن حال ايزد متعال مجيد حضرت شيخ الأنبياء را باسامى سامى آن پسنديدگان ذو الجلال متذكر گردانيد ، في الحال گفت : بار خدايا من تو را التماس و سؤال به حق محمد و بجاه و جلال آل آن حضرت مينمايم كه مرا با اهل اين كشتى از بليات غرق و هلكات نجات داده بساحل امن و سلامت رسان . در همان محل حضرت عز و جل شيخ الرسل را با جميع سكنهء آن محل از خوف غرق و بليه نجات و امان داد .\r\n","description":"","footnote":"","page_name":" 168 ","page_number":168},
  {"content":"\r\nو نيز چون خليل الرحمن را نمرود مردود بدمدمه و فسون شيطان به آتش سوزان انداخت در همان حال آن نبى ذو الجلال متذكر و متوسل به حضرت محمد و آل عليهم السّلام گرديد و گفت : بار خدايا من تو را التماس و استدعا به حق حبيب تو محمد و آل او مينمايم كه مرا از اين آتش و نيران نجات و امان عنايت نمائى . في الفور رحيم علام آن آتش افروخته را بر آن نبى الاكرام بر دو سلام گردانيد .\r\nنيز حضرت موسى كليم در هنگام مخاصمه فرعون لئيم و وقت مشاجره و منازعه با ساحران چون عصاى خود را به حكم رحيم الرحمن القاء نمود و آن عصاى بيجان ثعبان گرديد ، آن حضرت را خوف و رعب بىپايان بهم رسيد ، كليم عليه السّلام در آن ساعات مناجات بقاضى الحاجات فرمود كه : بار خدايا من ترا التماس و سؤال به حق محمد و بجاه و جلال آل او مينمايم كه مرا از اين خوف مطمئن و مشعوف گردان .\r\nدر آن بادى ملك تعالى خطاب بموسى عليه السّلام نمود كه « * ( لا تَخَفْ إِنَّكَ أَنْتَ الأَعْلى ) * » يعنى اى موسى بايد كه ترس و بيم بر خاطر واجب التعظيم خود راه ندهى بدرستى كه تو بوسيلهء اعطاى رتبهء نبوت در جلالت شأن و رفعت به مكان ممتازى و چون مستشفع بشفعاى كرام گشتى در محل رضا و امانى .\r\nاى يهودى اگر موسى كليم بادراك صحبت كثير البهجت من خاطرش مستقيم نگردد و اقرار بنبوت من و ايمان برسالتم نيارد البته ايمان سابق او به هيچ وجه من الوجوه نفع به او نرساند پس نبوت او بىفايده و عبث گردد .\r\nاى يهودى از ذريت من در آخر الزمان مهدى عليه السّلام بيرون آيد و بعد از خروج آن حضرت عيسى بن مريم از آسمان به حكم قادر سبحان بواسطه نصرت و دريافت صحبت لازم المسرت آن خلاصهء خاندان طيبين و طاهرين به زمين آيد و به جهت تصديق آن امام زمان در وقت اداى فرايض ايزد علام اقتدا به آن امام خاص و عام نمايد و نماز دوگانه در عقب آن يگانه گوهر ولايت و نبوت بجاى آرد و مزيد درجهء ثواب و عزت آن حضرت عليه السّلام گردد .\r\n","description":"","footnote":"","page_name":" 169 ","page_number":169},
  {"content":"\r\n( و نيز در ذكر و بيان احتجاج نبى صلى الله عليه و آله ) ( و اثبات دليل بر يهودان لجاج )\r\n\r\nاز حضرت ابى محمد الحسن بن على العسكرى عليه السّلام مرويست كه فرمود ابن عباس روايت كند كه من روزى در مجلس سامى و محفل گرامى حضرت رسول عالم حاضر بودم كه چهل نفر علماى يهود اتفاق كرده از مدينه برآمدند و گفتند كه بيائيد تا به هيئت اجتماعى پيش آن كاهن دروغ گوى رفته روى به روى تكذيب و سرزنش او نمائيم زيرا كه او از پيغام و كنايه از دعوي بىسرمايهء خود متقاعد نگردد و گويد من بيقين رسول امين حضرت رب العالمين بر جميع مخلوقم .\r\nچون به خدمت آن رسول بيچون آمدند گفتند : يا محمد اين معنى بر همهء عالميان واضح و عيان است كه انبياى پيشين و رسل سابقين را معجزات بسيار و آيات بيشمار است و هر احدى از انبيا و رسل ايزد سبوح مثل آدم و نوح از تو بهتر بودند ، تو چون رسول بيچون باشى ؟ .\r\nچون كلام يهود لئام باتمام رسيد سيد الانام روى مبارك به اعلم ايشان عبد الله بن سلام آورده فرمود كه اى يهود آيا راضى مىگرديد كه حكم ميان من و شما توراة سبحان بود ؟ .\r\nيهود چون در آن مقام حاضر بودند و استماع كلام رسول عليه السّلام نمودند گفتند :\r\nبلى يا محمد ؛ اما حضرت آدم عليه السّلام بهتر از شماست زيرا كه حضرت معبود او را بيد قدرت خود ايجاد و خلقت نمود و روح كه از بدايع صنايع حضرت سبوح است در او دميد و او را در صدر جنت خرامانيد .\r\nرسول صلى الله عليه و آله فرمود كه آدم پدر من بود ليكن آنچه به من حضرت مهيمن احسان و عطا فرمود بمراتب بسيار افضل از عطايا و تفضلات إله نسبت به آدم صفى الله است .\r\n","description":"","footnote":"","page_name":" 170 ","page_number":170},
  {"content":"\r\nيهود گفتند : آن كدام است ؟\r\nنبى الله فرمود كه آن عزت و كرامت و احترام و عنايت آنست كه منادى اذان بفرمان ايزد غفار هر شبانه روز پنج بار اين كلمات منظومة النجاة را تكرار نمايد كه\r\n« اشهد ان لا إله الا الله و اشهد أن محمدا رسول الله »\r\nو از اين زمان الى يوم البعث و الميزان اين ندا مستمر و عيان است و مسبح آدم نگفت كه « اشهد ان آدم رسول الله » . و لواء الحمد نيز در يوم القيام به حكم واحد علام بدست من مستقر و مستدام است و لواء در يوم الجزاء بدست آدم ابو البرايا نخواهند داد .\r\nيهودان گفتند : يا محمد راست گفتى زيرا كه همهء آنچه ذكر كردى در توراة موسى بن عمران مذكور و عيان است .\r\nحضرت نبى الله صلى الله عليه و آله فرمود : كه اين يكى بعد از آن يهودان گفتند : يا محمد موسى از تو بهتر است .\r\nنبى الله تعالى فرمود كه از چه وجه ؟\r\nيهودان گفتند : بواسطه آنكه حضرت خالق البريه چهار هزار كلمه بموسى كليم عليه التسليم تكلم نمود و با شما اصلا سخن و كلام ننمود .\r\nرسول ايزد معبود فرمود كه آنچه حضرت واجب الوجود به من اعطا نمود افضل و اكمل است از احسان و اعطاى حضرت موسى عليه السّلام .\r\nيهودان گفتند : آن كدام است ؟\r\n\r\nنبى الله آخر الزمان فرمود كه آن قرآن است چنانچه ميفرمايد « * ( سُبْحانَ الَّذِي أَسْرى بِعَبْدِه لَيْلًا مِنَ الْمَسْجِدِ الْحَرامِ إِلَى الْمَسْجِدِ الأَقْصَى الَّذِي بارَكْنا حَوْلَه لِنُرِيَه مِنْ آياتِنا إِنَّه هُوَ السَّمِيعُ الْبَصِيرُ » ) * ( 1 ) .\r\nتفسير آيهء جلالت پايه : تنزيه و تقديس سزاوار واحد مقدس ستاريست كه\r\n\r\n","description":"","footnote":"\r\n( 1 ) سورة الاسراء : 1 .\r\n","page_name":" 171 ","page_number":171},
  {"content":"\r\nمحمد بندهء خود را در بعضى از شب از مسجد الحرام كه محيط است بحرم محترم كعبهء معظمه يا از خانهء ام هانى چه مكه و حريم او بالتمام مسجدند برد بجانب مسجد دور از مكه كه آن بيت المقدس است ، آن چنان مسجدى كه اطراف او را كه ارض شام است گويد بركت تمام داديم و آن عبارت از دو بركت است يكى دينى چنانچه آن مكان را مهبط وحى عز و جل و معبد انبيا و رسل ساختيم ، دوم دنيوى بنوعى كه آن مكان و محل را محفوف باشجار مشتمل بر انهار ؟ ؟ ؟ بسيار و فواكه خوشگوار و سعت عيش بيشمار گردانيديم .\r\nاز آنجا آن حضرت را برديم تا دلايل و آيات خود را به او بنمائيم در اراضى شام و در باقى مواطن و مقام آسمان ، بدرستى كه خداى تعالى عالم و شنواى سخنان كفره جهلا در باب تكذيب تو سيد الأنبياء است و بنا باحوال مؤمنان در تصديق رسول آخر الزمان است و هر يك اين طايفه را به آنچه لايق و سزاوار باشد از احسان و اعطا و عقوبت و ايذا به آن رساند .\r\nپس آنگاه و بعد از آن رسول الانس و الجان فرمود كه اى يهودان چون من بر جناح جبرئيل سوار گشته از سماوات ستة گذشتم و به آسمان هفتم رسيدم و از آنجا بسدرة المنتهى كه جنة المأوى در آن مقام و مأوى است رفتم و بساق عرش معلق گشتم ، در آن محل ندائى از ساق عرش عز و جل به گوش هوش من رسيد\r\n« انى انا الله لا إله الا أنا السّلام المؤمن المهيمن العزيز الجبار المتكبر الرؤف الرحيم » . من در آن دم خداى عالم به چشم سر نديدم اما به چشم دل ديدم ، پس اين درجه عزت و اعتبار بمراتب بسيار بيشتر از درجات موسى عليه السّلام است .\r\nيهودان گفتند : راست گفتى يا محمد زيرا كه در توراة موسى به همين نوع مرقوم است . رسول فرمود اين دو .\r\n","description":"","footnote":"","page_name":" 172 ","page_number":172},
  {"content":"\r\nبر سياران معارج عالى مقام سخن و سياحان مدارج كلام نو و كهن در غايت وضوح و ظهور و در نهايت بروز و مشهور است كه بنا بر آيهء كلام ملك علام و قول حضرت سيد الانام مقدمهء معراج آن نبى صاحب اللواء و التاج بىشبهه ابرام و لجاج باثبات و احتجاج رسيده ؛ و تفصيل اين مقال على سبيل الاجمال بدين منوال است :\r\n\r\nايزد نبى متعال بعد از تقضى چند ساعت شبى از حرم مكهء معظمه يا از خانهء ام هانى كه يكى از ازواج طاهرات سيد البريات بود و خانه‌اش نيز داخل مسجد الحرام بود يا از مقام ديگر على اختلاف الروايات بسعادت و اقبال نهضت اجلال از آن مقام بجانب شام نمود و آن مكان جنت نشان را از قدوم مسرت لزوم خود مشرف گردانيد بعد از طواف بيت المقدس و زيارت هر يك از انبياى حق تعالى و تقدس و توقف اندك زمانى در آن مراقد اعيان عروج و صعود به آسمان و بر عجايب سماوات سبعه كما ينبغى و يليق اطلاع از روى تحقيق يافت .\r\nلكن در تاريخ وقوع اين حال خلاف است كه آيا در كدام سال به حكم لا يزال حضرت رسول متعال را اين سعادت و اقبال روى داد و اكثر علماى اهل معرفت برآنند كه معراج نبى الرحمه در سال دوازدهم از بعثت بود . و در شهور بر اختلاف مشهور است بعضى ربيع الاول و بعضى رمضان برخى شوال و گروهى ربيع الثاني و جمعى بيست و هفتم رجب گفته‌اند و اين اشهر است .\r\nو چون معراج رفتن حضرت از مكه به بيت المقدس بنص قرآن ثابت شده منكر آن از كافران است . و نيز عروج حضرت بسماوات و وصول بقرب و كمالات باحاديث مشهورة الروايات صحيحه كه قريب به حد تواتر اشتهار يافته منكر آن بىشبهه و گمان ضال مبتدع و خاوى و مخترعست ( نظم ) :\r\n\r\nشاهد معراج نبى وافر است\r\nآنكه مقر نيست بدين كافر است\r\nدستگه سلطنت اين وصال\r\nنيست به پا مردى خبل و خبال\r\n\r\n","description":"","footnote":"","page_name":" 173 ","page_number":173},
  {"content":"\r\n\r\nعقل چه داند چه مقام است اين\r\nعشق شناسد كه چه دام است اين\r\n\r\nو معتقد اكثر اهل اسلام خصوصا فرقهء ناجيه شيعه اثنا عشريه اسكنهم الله في دار السلام آنست كه عروج آن سرور عليه الصلوات و السّلام بروح و جسد مع ساير اندام بحيز انجام و انصرام رسيد ؛ و جمعى قصه نقل جسد را از عروج و صعود مانعند و آن جماعت ارباب بدعت و منكر بدايع قوت صنايع قدرتند ( بيت ) :\r\n\r\nآنكه سرشت تنش از جان بود\r\nسير عروجش بتن آسان بود\r\n\r\nليكن اعتقاد عوام اضلهم الله آنست كه جبرئيل امين عليه السّلام با فوج از ملايك رب العالمين به خدمت آن حضرت آمد ، آن حضرت را از حجرهء ام هانى كه بحرم نزديك بود به مسجد الحرام برد و بعد از شق صدر و غسل قلب و تطهير ساير بدن او را بر براق سعادت سوار گردانيد . و باندك فرصتى آن حضرت را به بيت المقدس رسانيد ( نظم ) :\r\n\r\nشبى رخ تافته زين دار فانى\r\nبخلوت در سراى ام هانى\r\nرسيدش جبرئيل از بيت معمور\r\nبراق برق سير آورده از دور\r\nقوى پشت و گران سير و سبك خيز\r\nبديدن دور بين وقت شد تيز\r\n\r\nروايت صحيحه از ائمه البريه عليهم السّلام و التحيه آنست كه شق بطن يا صدر و غسل قلب خلاف واقع است .\r\nو اصح و اشهر اقوال آنست كه حضرت رسول ايزد تعالى در بيت المقدس رسل و انبيا و ملائكه را ديده و امامت آن جماعت كرده بعد از آن بر براق يا بر پر جبرئيل سوار گشته از حجره بمعراج آمده در آسمان اول آدم و در دوم عيسى و يحيى و در سيم يوسف و در چهارم يونس و در پنجم هارون و در ششم موسى و در هفتم ابراهيم عليهم السّلام را ديد ، آن حضرت صلى الله عليه و آله بر انبياى عظام سلام كرد و آن اعيان جواب رسالتمآب بر وجه اكرام و احترام دادند .\r\n","description":"","footnote":"","page_name":" 174 ","page_number":174},
  {"content":"\r\nاز آن وادى بسدرة المنتهى و از آنجا به بيت المعمور و از آنجا به كوثر و نهر الرحمه آمده جميع اين اماكن را به نظر درآورد و جبرئيل امين بقرب حجاب از مرافقت نبى المستطاب بازماند ؛ رسول صلى الله عليه و آله فرمود : يا اخى فراق تو شاق است .\r\nجبرئيل گفت لو دنوت به قدر الانملة لاحترقت ( بيت ) :\r\n\r\nاگر يك سر موى برتر پرم\r\nفروغ تجلى بسوزد پرم\r\n\r\nاز آنجا نبى الورى تنها حجاب نور و حجاب ظلمت را قطع كرده بمقامى رسيد كه براق از رفتار ماند تا آن حضرت برفرف مشرف شد و بپاى عرش اعظم رسيد و هزار مرتبه از حضرت رب العلى « ادن منى » استماع نمود و در هر مرتبه نبى الرحمه را ترقى و حالتى ديگر دست ميداد تا قدم مسرت ملتزم بر سر * ( « دَنا » ) * نهاد و از آنجا بر منظر فيضگستر * ( « فَتَدَلَّى » ) * جلوه‌گر شد و بخلوتخانهء « * ( فَكانَ قابَ قَوْسَيْنِ أَوْ أَدْنى ) * » درآمد و اسرار « * ( فَأَوْحى إِلى عَبْدِه ما أَوْحى ) * » استماع از حضرت رب العلى نمود ( نظم ) :\r\n\r\nكلام سرمدى بىنقل نشنيد\r\nخداوند جهان بر چشم دل ديد\r\nبديد آنچه ز حد ديدن برون بود\r\nمپرس از ما ز كيفيت كه چون بود\r\n\r\nو در بعضى از احاديث نقل شده كه آن حضرت در هنگام تقرب بمواصلت و مكالمت ثناء حضرت الهى بكلمات « التحيات لله و الصلوات الطيبات » بجاى آورد و باعزاز و اكرام « السّلام عليك ايها النبى و رحمة الله و بركاته » مخاطب و معزز گشت و در تشريف اين سلام امت متابعين خود را داخل ساخت و فرمود « السّلام علينا و على عباد الله الصالحين » ( بيت )\r\n\r\nچو كرده وعده‌هاى حق گوش\r\nنكرده امت خود را فراموش\r\n\r\nبعد از مكالمت بسيار با حضرت ايزد غفار و تعيين فرايض بواسطه امت در اوقات ليل و نهار چون رخصت انصراف يافت در حين مراجعت درجات جنان و دركات\r\n","description":"","footnote":"","page_name":" 175 ","page_number":175},
  {"content":"\r\nنيران را بالتمام فيض گستران پيغمبر جليل القدر درآوردند و از آنجا به بيت المقدس آمده جانب مكه معظمه شد و كاروانهاى قريش را نيز در راه ديد .\r\nتمامى اين منظر ميمنت اثر آن سرور سه ساعت و بقولى چهار ساعت بيشتر نبود ( بيت ) :\r\n\r\nراه ز اندازه برون رفته بود\r\nپى نتوان برد كه چون رفته بود\r\nعقل در اين وادى حاشا كند\r\nعشق نه حاشا كه تماشا كند\r\n\r\nچون در اين باب حكايت بسيار و سؤال و جواب بيشمار است لهذا در آن مرام خوض و ابرام ننموديم .\r\nآورده‌اند كه در بامداد آن شب كه حضرت سيد البريه از معراج مراجعت بمرقد استراحت خود نمود و حقايق آنچه مشهود او بود بر امت تقرير فرمود مؤمنان بعد از تصديق تعظيم نمودند و كفرهء لئام استبعاد و عظيم نموده آن حضرت نشانهاى بيت المقدس آن مسجد اقدس را در پيش نظر آن خاتم الرسل ممثل گردانيد از هر چه نشان ميطلبيدند كما هو حقه بيان ميفرمود ؛ چون از كاروان خود خبر گرفتند خبر تحقيق يافتند مطيعان تصديق و متمرّدان تكذيب نمودند .\r\nالقصة حضرت رب العزه نبى الرحمه را بمعراج آسمان عروج بواسطهء آن نمود تا انتهاى ملك و ملكوت را از مزاياى احسان الحي الذى لا ينام و لا يموت ملاحظه نموده بعد از مراجعت حقيقت آنها را بامت وانمود كند كه مقر و منكر بر حقايق آن امر مطلع و باخبر گردند .\r\n\r\nپس آنگاه يهودان گمراه گفتند : يا محمد نوح شيخ المرسلين بيقين از شما بهتر است .\r\nرسول گفت : از چه وجه ؟\r\nگفتند : بواسطهء آنكه آن حضرت صاحب سفينهء سلامت و پسنديدهء حضرت\r\n","description":"","footnote":"","page_name":" 176 ","page_number":176},
  {"content":"\r\nبوده چنانچه او را با اهل كشتى در مأمن سلامت نگاه داشت و باقى موجودات را به بليه طوفان گذاشت .\r\nنبى ايزد معبود فرمود كه اى يهود آنچه عز و جل به من احسان و اعطا نمود افضل از اعطاى حضرت سبوح به حضرت نوح است .\r\nيهود از حضرت نبى الاكرام كيفيت حقيقت آن را استعلام نمودند .\r\nنبى المحمود فرمود كه نهرى در آسمان واهب سبحان به من اعطا نمود كه مجراى آن از تحت العرش ايزد ديان است و در كنار آن جويبار هزار هزار قصر زرنگار كه خشت آن قصور يكى از نقره و يكى از طلاى آبدار است و گياه آن بستان زعفران و سنگريزه‌هاى آن مكان ياقوت و مرجان است و خاك آن محل مفيض مشك ابيض است اى يهود آن مكان متعلق به من و امتان من است و اين در رتبه و كمال افضل از مراتب نوح نبى عز و جل است . و حقيقت اين كلام در قرآن لازم الاذعان مذكور و عيانست كه « * ( إِنَّا أَعْطَيْناكَ الْكَوْثَرَ ) * » .\r\nيهود بعد از تصديق سيد الانام گفتند : يا محمد همين كلام مرغوب شما در تورات موسى مكتوب است اين احسان ايزد تعالى بشما به اعتقاد ما بسيار بسيار بهتر از احسان واهب سبحان بنوح عليه سلام الملك الديانست .\r\nآن حضرت صلى الله عليه و آله و سلم فرمود : اين سه .\r\n\r\nپس آنگاه يهود گمراه گفتند : ابراهيم خليل از شما در رتبه تفضيل دارد .\r\nنبى الجليل فرمود كه درجهء تفضيل خليل كدام است .\r\nگفتند : وجه آنكه واهب جميل رتبهء عاليه خلت را بخليل تكميل گردانيد .\r\nحضرت نبى الحبيب فرمود كه اگر ابراهيم خليل الله منيب است من خليل حبيبم . يهود گفتند : وجه تسميه شما به محمد چراست ؟ .\r\nرسول صلى الله عليه و آله فرمود كه چون نام بيچون محمود است ايزد عالم نامم را از اسم گرامى خود اشتقاق نمود مرا محمد و امتانم را حامدين ناميد .\r\n","description":"","footnote":"","page_name":" 177 ","page_number":177},
  {"content":"\r\nيهود گفتند : يا محمد راست گفتى كه رتبهء كمال تو افضل از درجهء حال ابراهيم خليل ملك متعال است .\r\nحضرت نبى الله صلى الله عليه و آله فرمود : اين چهار .\r\n\r\nيهود گفتند : يا محمد عيسى به اعتقاد ما جميع مردم بنى اسرائيل بهتر از شماست .\r\nرسول انام فرمود وجه آن كدام است ؟\r\nگفتند : وجه آنكه روزى عيسى عليه السّلام در عقب بيت المقدس بعبادت ايزد اشتغال داشت در آن هنگام شياطين با تبعهء لئام قصد حمل عيسى عليه السّلام از آن مقام نمودند ، جبرئيل عليه السّلام بامر قادر علام پر خود را بر روى آن مردم ظلام زده همگى آن لئام را بدار الملام نيران انداخت و خاطر آن نبى الاكرام را از آن كفره ملاعين شياطين مطمئن ساخت .\r\nحضرت رسول صلى الله عليه و آله فرمود كه آنچه واجب الوجود به من اعطا نمود افضل از رتبهء كمال روح الله خود آمده بود .\r\nيهود احبار از سيد الابرار استفسار و استفهام عنايت رب الارباب به آن رسالتمآب نمودند .\r\nآن نبى الوهاب فرمود كه من با اصحاب بامداد مالك الرقاب در روز بدر از قتال مشركين آسوده خاطر از آن سفر نصرت اثر مراجعت بمقام و مقر خود مدينه طيبه نموديم و در هنگام دخول آن نگين بهشت قرين بغايت گرسنه بودم و بىنهايت حرارت داشتم .\r\nهمان كه بمدينه نزديك شدم زن يهوديه با جفنه كه در آن بزغاله بريان و نان بود باستقبال من پيش آمد و در آستين قليلى از شكر و آن جفنه در سر داشت ، و به مجرد رؤيت من با شكفتگى تمام شروع در دعاء و سلام نموده فرمود كه شكر و سپاس و ستايش بىاندازه و احساس سزاوار واهب كريم و قادر رحيمست كه شما را يا نبى الله به صحت و سلامت براى ما زمرهء احبا با ظفر و نصرت بمدينه مراجعت فرمود بر جان\r\n","description":"","footnote":"","page_name":" 178 ","page_number":178},
  {"content":"\r\nسكنه اين بلد منت گذاشت تا همگى را مشرف فرمودند ، من اى نبى مهيمن نذر با حضرت ذو المنن كردم كه چون شما بسعادت و اقبال از جهاد كفره ضال صحيح و سالم و مظفر و غانم معاودت بمدينه نمائى من آنچه لايق مأكول شما باشد بواسطهء شما ذبح نمايم ، الحال از اين بزغاله كه خود تربيت كرده‌ام چيزى نداشتم كه از اين عزيزتر در نزد من باشد فلهذا اين را بريان كرده با قليلى از شكر و نان بشما آوردم تا بسعادت بأكل اين منت بجان من حزين گذارى و به جهت من طلب غفران از ايزد سبحان نمائى و مرا به اين مرحمت سرفراز فرمائى .\r\nحضرت ميفرمايد كه من به مجرد شنيدن اين سخن از آن عجوزه از بقله شهبا فرود آمدم و دست بر آن بزغاله بريان زدم تا تناول نمايم ، در همان زمان به حكم قادر منان آن بزغاله به زبان بنطق و بيان درآمد و از جاى برخاست و بقوايم أربع بايستاد و گفت :\r\nاى نبى الابرار دست از من بدار كه مرا اين عجوزه نابكار مسموم يعنى زهردار گردانيد من نيز دست از آن بداشتم يهودان گفتند كه اين رتبه حال تو بسيار بهتر از حال عيسى عليه السّلام است .\r\nرسول صلى الله عليه و آله فرمود كه اين پنج .\r\n\r\nبعد از آن يهودان گفتند : يا محمد يك سؤال ما باقيست ، بعد از سؤال آن مرام ديگر اقامت در اين مقام بر ما حرام است .\r\nسيد الانام فرمود كه هر سؤال كه شما را بود عرض نمائيد و بجواب آن بامداد توفيق ايزد وهاب مستعد و كامياب خواهيد شد .\r\nيهود گفتند : يا محمد ! سليمان پيغمبر عليه السّلام برتبه و قدر از شما بهتر بود .\r\nحضرت نبى ايزد معبود رتبه خيريت را از آن طايفه استعلام نمود .\r\nگفتند : بواسطهء آنكه خداى عز و جل از براى آن نبى عادل ، شياطين و انسان و جن و پريان و رياح و سباع و باقى جانوران را مسخر گردانيد .\r\nنبى قادر خلاق فرمود كه ايزد تعالى دابهء براق را براى من مسخر گردانيد كه آن\r\n","description":"","footnote":"","page_name":" 179 ","page_number":179},
  {"content":"\r\nبهتر از جميع جانوران دنيا و ما فيها است ، و آن مركبى است از مراكب جنان كه واهب سبحان به جهت ركوب پيغمبر آخر الزمان ايجاد و خلقت نمود كه از خطوط شعاع نظر بغايت تيزتر است و با باد صرصر همتك و همسر ، روى آن مركب متشابه روى انسان و سم آن مثل حوافر اسبان و دمش مثل ذنب گاوانست ، از حمار بزرگتر و از استر كوچكتر .\r\n\r\nآن سبكسير عنانى كه چو گرمش سازند\r\nاز ازل سوى ابد وز ابد آيد بازل\r\nقطره‌ها كش دم رفتن چكد از پيشانى\r\nشبنمآساى نشيند گه رجعت بكفل\r\n\r\nزين آن دابه بادپاى ياقوت حمرا و ركابش دره بيضا به حكم واهب علام ، آن دابه را هفتاد هزار لجام است كه تمامى آن از طلاى خالص است . حضرت قادر اكبر آن دابه مباركه را دو بال و پر كه هر دو مكمل است بدر و زبرجد و ياقوت و جواهر عنايت فرمود و در ميان دو چشم آن مركب رسول إله مكتوبست كه « اشهد ان لا إله الا الله لا شريك له و اشهد أن محمدا رسول الله » .\r\nيهود در آن حال گفتند كه يا محمد راست گفتى زيرا كه موافق كلام صدق التيام تو در توراة موسى عليه السّلام مكتوب و مرقومست .\r\nپس آنگاه گفتند : يا محمد بىشبهه و گمان اين عنايت و احسان قادر منان بشما بسيار بهتر از اشفاق و احسان حضرت ايزد سبحان بسبب سليمان عليه سلام الملك الديانست .\r\nبعد از آن يهودان به خدمت سيد البريه بوسيله ارشاد و هدايت نبى حضرت رب العزت از بيداى غوايت و ضلالت پاى بشهرستان توفيق معرفت گذاشته طريق دين و آئين سيد المرسلين برداشته از سر صدق و اخلاص تمام متكلم به كلمه طيبهء « اشهد أن لا إله الا الله وحده لا شريك له و اشهد ان محمدا رسول الله » گشتند و همگى آن طايفه مؤمن و مخلص شدند .\r\nحضرت سيد الانام از اطاعت و اسلام آن جماعت اظهار مسرت تمام نمود و فرمود كه نوح شيخ الأنبياء عليهم السلام بنا بر آيه كلام ايزد علام « * ( فَلَبِثَ فِيهِمْ أَلْفَ سَنَةٍ إِلَّا خَمْسِينَ\r\n","description":"","footnote":"","page_name":" 180 ","page_number":180},
  {"content":"\r\nعاماً ) * » ( 1 ) نهصد و پنجاه سال در تمامى ليالى و ايام شهور و اعوام آن طايفهء عاقبت و خام را بايمان و اسلام دلالت و دعوت بحجت و الزام نمود و از آن لئام بمضمون صدق مشحون آيهء كلام * ( « وَما آمَنَ مَعَه إِلَّا قَلِيلٌ ) * » ( 2 ) اندكى بشرف اسلام مشرف و باسرانجام شدند .\r\nحضرت نبى الاكرام در آن هنگام فرمود كه اى معشر اهل اسلام مرا بامداد توفيق قادر علام در سن قليل نذير و عمر يسير جمعى كثير تابع شدند كه مثل عدد آن گروه در طول عمر حضرت نوح بسعى آن برگزيده ايزد سبوح اطاعت امر رب الملائكة و الروح نكردند و آن حضرت شكايت از ايذا و ستوه آن كفره انبوه به حضرت قادر باشكوه برده و فناى آن اشرار از حضرت آفريدگار درخواست نمود كه « * ( رَبِّ لا تَذَرْ عَلَى الأَرْضِ مِنَ الْكافِرِينَ دَيَّاراً ) * » . ( 3 )\r\nدر بيان آنكه از امم انبياى ايزد عالم چند فرقه داخل جنت گردند\r\nبعد از آن حضرت نبى الرحمه فرمود كه اى اصحاب دين و ملت از تمامى اصناف امت انبيا و رسل بر ملت يك صد و بيست فرقه در روز قيامت داخل جنت واهب بيمنت گردند از آن جمله هشتاد فرقه از امت من باشند .\r\nو نيز رسول حضرت ايزد وهاب فرمود كتابى كه ايزد مهيمن عز و جل به من منزل و مرسل گردانيد آن كتاب عز و جل ناسخ كتب ساير انبيا و رسل است و بعضى اشيا كه انبياى سابق به حكم ايزد خالق مأمور بودند كه حرمت آنها را بامت رسانند من از حضرت رب غفور مأمورم كه امت خود را بحليت آن اشيا واقف سازم .\r\nچنانچه موسى بن عمران بحرمت صيد حيتان بحر در روز شنبه و در نهى و زجر آن آمده و گفت اى قوم حكم ايزد مجيد صادر گرديد كه هر كسى كه اصطياد حيتان\r\n\r\n","description":"","footnote":"\r\n( 1 ) سورة العنكبوت : 14\r\n( 2 ) سورة هود : 40 .\r\n( 3 ) سورة نوح : 26 .\r\n","page_name":" 181 ","page_number":181},
  {"content":"\r\nبحر كند در روز مذكور البته آن كس از صورت بشر مسخ شده به صورت ميمون گردد ، و چون آن قوم مرتكب آن امر منكر گشتند صورت قرده قبيح منظر شدند ؛ اما واهب منان مرا بامتان تجويز و تحليل اصطياد حيتان در جميع ايام نمود و مرا امر و حكم باعلام امت در باب حليت آن فرمود و عزيز وهاب در كتاب مستطاب در اين باب آيه ارسال و انزال گردانيد چنانچه فرمايد « * ( أُحِلَّ لَكُمْ صَيْدُ الْبَحْرِ وَطَعامُه مَتاعاً لَكُمْ ) * » . ( 1 ) و بر يهود شما بالتمام اكل شحوم حرام بود و قادر علام به من حكم نمود كه بر امت خود حليت اكل شحوم را اعلام نمايم .\r\nو نيز خداى عز و جل بنا بر آيهء « * ( إِنَّ الله وَمَلائِكَتَه يُصَلُّونَ عَلَى النَّبِيِّ يا أَيُّهَا الَّذِينَ آمَنُوا صَلُّوا عَلَيْه وَسَلِّمُوا تَسْلِيماً ) * » ( 2 ) خود درود و تحيت من فرستاد و بمؤمنان حكم فرمود كه در آن باب ارباب ايمان و ايقان به حضرت قادر خلاق اقتفا نمايند چنانچه ملائكه كرام در تحيت سيد الانام اقتفا بمهيمن علام نمودند .\r\nبعد از آن رسول آخر الزمان فرمود كه خداى تعالى مرا در كتاب لازم العزت خود برأفت و رحمت متصف و به آن شرف و اكرام مشرف گردانيد چنانچه فرمايد * ( « لَقَدْ جاءَكُمْ رَسُولٌ مِنْ أَنْفُسِكُمْ عَزِيزٌ عَلَيْه ما عَنِتُّمْ حَرِيصٌ عَلَيْكُمْ بِالْمُؤْمِنِينَ رَؤُفٌ رَحِيمٌ ) * » ( 3 ) تفسير آيهء جلالت پايه و الله اعلم بالبداية و النهاية آنست : رسول كه او بغايت عزيز در نزد خداى عز و جل است و از جنس شما بر شما مرسل گردانيد كه هر چه شما اراده كنيد در آن مجد و ساعى ما لا كلام در انصرام و انجام است ، و آن حضرت بر مؤمنان بغايت الغايت رؤف و رحيم و مهربان و كريم است در دنيا و عقبى .\r\nو نيز حضرت رسول معبود در همان محل و مكان فرمود كه خداى عز و جل آيه‌اى بواسطهء من منزل نمود كه هيچ احدى از امم با من تكلم ننمايد مگر آنكه قبل\r\n\r\n","description":"","footnote":"\r\n( 1 ) سورة المائدة : 96 .\r\n( 2 ) سورة الاحزاب : 56 .\r\n( 3 ) سورة التوبة : 128\r\n","page_name":" 182 ","page_number":182},
  {"content":"\r\nاز تكلم چيزى تصدق بمردم نمايد ، و اين شفقت و احسان به جهت هيچ پيغمبرى از پيغمبران ننمود بنوعى كه حقيقت آن را در قرآن لازم الاذعان بيان فرمود كه « * ( يا أَيُّهَا الَّذِينَ آمَنُوا إِذا ناجَيْتُمُ الرَّسُولَ فَقَدِّمُوا بَيْنَ يَدَيْ نَجْواكُمْ صَدَقَةً ) * » ( 1 ) .\r\nمعنى آيهء وافى هدايه آنكه اى مؤمنان هر گاه اراده سر و نجوى يا مكالمه با حضرت سيد الورى نمائيد اول صدقه در راه خداى تعالى بدهيد كه چنين نبى بشما احسان و اعطا نمودم بعد از آن بشرف ادراك صحبت كثير البهجت حضرت نبى الرأفة مشرف شويد .\r\nبعد از نزول آيه اين امر بر جميع امتان واجب و لازم گرديد و بعد از بعضى از زمان ، حضرت ايزد منان از روى مرحمت و احسان اين امر از مسلمانان رفع نمود .\r\n( در ذكر احتجاج حضرت نبى صلى الله عليه و آله ) ( با يهود كثير اللجاج )\r\nنيز از حضرت ابى محمد الحسن بن على العسكرى عليه السّلام منقول و مرويست كه ثوبان روايت كند كه يهودى بنزد سيد العربى آمده گفت : يا محمد مرا مسأله‌ايست از تو سؤال مينمايم بايد كه مرا بحقيقت آن مطلع گردانى .\r\nدر آن دم از جاى برجستم و گفتم : اى يهودى چرا رعايت طريقهء ادب را مرعى نداشتى و نگفتى يا رسول الله .\r\nيهودى گفت : من او را به همان نام كه بيشتر اهل او ميخواندند مذكور ميگردانم و نام ديگر به جهت او نميدانم .\r\nپس آنگاه آن يهودى گمراه گفت : يا محمد يقين آيهء كلام ايزد اكبر « * ( يَوْمَ تُبَدَّلُ الأَرْضُ غَيْرَ الأَرْضِ وَالسَّماواتُ ) * » الخ ( 2 ) به نظر شما رسيده پس در آن روز مردمان\r\n\r\n","description":"","footnote":"\r\n( 1 ) سورة المجادلة : 12 .\r\n( 2 ) سورة ابراهيم : 48 .\r\n","page_name":" 183 ","page_number":183},
  {"content":"\r\nدر كدام مكان مقام و آرام گيرند ؟ حضرت سيد البشر فرمود كه مكانيست مظلم قريب بمحشر خلايق يكسر در آن محل و إله و متحير باشند .\r\nچون آن يهود جواب سؤال خود مطابق اعتقاد خود از حضرت نبى المحمود استماع نمود في الفور سؤال نمود كه : يا محمد اول طعامى كه اهل جنت در آن محل شرف و كرامت تناول نمايند كدام است ؟\r\nحضرت رسالت پناهى فرمود كه نخستين طعام اهل بهشت جگر ماهى است كه الذ مطعومات آن محل و مكان است به حكم ايزد منان .\r\nباز آن يهودى از حضرت سيد الانام استعلام نمود كه آن طايفهء نيكو سير سرانجام را بعد از اكل آن طعام بر اثر آن از چه نوع طعام اطعام ايشان در جنان نمايند ؟\r\nرسول آخر الزمان فرمود كه جگر گاو و بز است كه آن نيز در پيش اهل جنت بغايت پسنديده و معتبر است .\r\nدر آن دم يهودى از سيد عالم پرسيد كه اول شراب كه سكنهء آن عالى مقام بعد از طعام شرب نمايند از كدام انهار و عيون جنت بىبديل است ؟\r\nحضرت نبى الجميل فرمود كه آن آب از عين سلسبيل است .\r\nيهودى گفت : يا محمد جواب سه سؤال از روى صدق و صواب فرمودى اما از تو از حقيقت يك مسأله سؤال مينمايم كه به غير انبيا و رسل ايزد وهاب هيچ احدى را قدرت جواب آن از روى صدق و صواب نيست زيرا كه حضرت إله به غير از زمرهء انبيا حقيقت آن را بر هيچ احدى آگاه نگردانيد .\r\nنبى الاكرام فرمود كه مسألت كدام است ؟\r\nيهودى گفت : يا محمد مشابهت و مماثلت ولد گاه به اب و گاه به‌ام بچه وجه حقيقت منتظم است ؟\r\nنبى الاكرام فرمود كه آب منى مرد بصفت بياض و غلظت و آب منى زن بصفت\r\n","description":"","footnote":"","page_name":" 184 ","page_number":184},
  {"content":"\r\nزردى و رقت است ، بعد از انزال اگر آب مرد در بالاى آب زن متمكن گردد و آب زن در ته قرار گيرد چون در اين حال غلبگى به آب رجال است فلهذا صانع مصور آن فرزند را به صورت پسر گرداند وجه تشابه و تماثل به اب و قبايل او همين است . و گاهى كه آب منى نسوان بر آب مردان زيادتى كند چنانچه آب زنان در علو قرار گيرد و آب مردان در سفل نشيند بامر خالق مصور آن فرزند بصفت دختر گردد ، وجه مشابهت فرزند تمام و مماثلت او بساير حميم و اقوام مادرى همين است .\r\nبعد از آن رسول آخر الزمان روى به آن يهود و ساير اصحاب گرام نموده فرمود كه به آن خداى كه ايجاد فطرت من بيد علم و قدرت او منوط و مربوط است كه مرا تا بهنگام سؤال يهودى اصلا هيچ گونه اطلاع بر حقيقت حال آب نسوان و رجال نبود ، حضرت واهب متعال مرا از حقايق آن احوال بعد از سؤال يهودى مطلع بر سبيل استعجال گردانيد تا قطع ابرام و لجاج اين يهودى بدلايل و احتجاج نمايم .\r\nچون آن يهود عاقبت نابهبود اجوبه اسئله خود استماع نمود به همان طريق ميز خويش مراجعت فرمود ( و هو حسبى و نعم المعبود ) .\r\n( ذكر بيان آنچه در غزوه تبوك و در غير آن مكان مثل ليلة العقبه ) از حضرت نبى السراج با منافقان لجاج از روى الزام و احتجاج واقع و سانح گشت\r\nايضا حضرت ابى محمد الحسن بن على العسكرى عليه السّلام ميفرمايد كه كفره و فجره در ليلة العقبة قصد قتل نبى الرحمه كرده جمعى از آن گروه ابتر در آن سفر نصرت اثر ملتزمين ركاب ظفر انتساب آن سرور بودند و گروه ديگر از مرده آن منافقين بيدين از رفاقت سيد المرسلين صلى الله عليه و آله تمرد نموده قصد قتل امير المؤمنين عليه السّلام در مدينه مكين گشتند و همت بر قتل على گماشتند ، زيرا كه آن طايفهء وخيم العاقبة مكرر از حضرت سيد البشر در سفر و حضر تعريف امير المؤمنين حيدر\r\n","description":"","footnote":"","page_name":" 185 ","page_number":185},
  {"content":"\r\nاستماع نمودند و بدان وسيله عداوت و دشمنى آن ولى رب العزت را در قلوب محبت مسلوب خود متمكن نمودند و در فكر دفع و قتل آن سرور بودند غاية الامر فرصت نمييافتند .\r\nتا در آن وقت كه نبى المحمود قصد غزوه تبوك نمود آن منافقين رشك و كين و نفاق خود را با رسول سيد المرسلين بواسطهء آنكه آن حضرت تعريف و توصيف بزرگى امير المؤمنين على عليه السّلام و عظمت شأن آن امام المتقين مينمود ، در خاطر ظلمت مآثر خود مضمر ميداشتند ليكن بوسيله غلبگى رسول ايزد منان بر ايشان چون آن منافقان دست تعدى و تسلط بر آن اعيان نداشتند عداوت ظاهر نمىنمودند .\r\nو چون سيد المرسلين به حكم ارحم الراحمين به پيام جبرئيل امين امير المؤمنين على عليه السّلام را در مدينه بهشت قرين نائب مناب و جانشين خود گردانيد بموجب آنكه آن حضرت مطلع بر حسد و عداوت منافقين در حق امير المؤمنين عليه السّلام بود و ميدانست كه آن منافقان به مجرد اطلاع بر توقف امير المؤمنين در آن مكان آن را بر معنى ديگر حمل نمايند و گويند محمد ابن عم خود را بخوف آنكه مبادا در دست اعدا كشته شود در خانه نگاه داشته و ما را بجهاد مجبور ميگرداند ، فلهذا نبى الورى در مجمعى كه اكثر منافقان نيز در آن مجلس حاضر بودند فرمود :\r\nاى معاشر المسلمين جبرئيل امين از قبل رب العالمين بنزديك من آمده ميگويد كه حضرت على الاعلى به تو سلام و دعا مىرساند و ميگويد كه رفاقت امير المؤمنين حيدر با تو اى سيد البشر در اين سفر خير اثر متمكن و ميسر نيست ، بايد كه امير المؤمنين عليه السّلام را نائب و جانشين در بلدة الامين مدينه بهشت قرين گردانى و خود بسعادت و اقبال به آن سفر مسرت آمال نهضت و اجلال نمائى .\r\nو اگر تو اى نبى الواهب رفتن سرور غالب على بن ابى طالب عليه السّلام الملك الصائب را با اصحاب به آن سفر خير اثر انسب و اولى و اليق و احرى دانى خود بسعادت بايد كه در مدينه استقامت نمائى و على را بخير و سلامت با اصحاب امر به مسافرت فرمائى\r\n","description":"","footnote":"","page_name":" 186 ","page_number":186},
  {"content":"\r\nليكن اولى و انسب مسافرت تو اى اشرف دودمان لؤى بن غالب از مدينه و استقامت على بن ابى طالب در آن بلده با سكينه است زيرا كه من كه حضرت مهيمنم على را يكى از آن دو نفر ميدانم كه اطاعت من از روى صدق و اخلاص نمودند و هيچ احدى را بجلال و بزرگى و كثرت ثواب اين دو نفر محمد و على نميدانم .\r\nچون رسول بيچون به حكم خداى تعالى آن ولى الله را در مدينه گذاشت و خود با اصحاب راه تبوك برداشت منافقان در شأن عاليشان على عليه السّلام سخنان فراوان گفتند چنانچه ميگفتند حضرت رسول از على خاطر ملول است بلكه رسول بيچون مرافقت على را با خود در طريق سفر ميمون نميداند و از مصاحبت على كراهيت دارد .\r\nهمان كه سيد الانام با اقبال و سعادت از مدينه بيرون رفت در آن وقت آن كفره فجره فرصت يافته در جميع محافل و مقام بتكرار آن كلام كذب التيام اشتغال داشتند و چون سخنان آن لئام بسمع امير المؤمنين عليه السّلام رسيد تاب مقالات فاسدهء آن عوام نياورده ، بناء على هذا در عقب حضرت نبى الواهب از شهر مدينه بيرون رفته بسعى تمام در طريق در سلك رفقاى آن نبى الشفيق رفيق شده ملحق مستسعد آن ركاب ظفر انتساب گرديد و آنچه از اصحاب نفاق و ارباب شقاق استماع نموده بود بسمع شريف سيد الأنبياء رسانيد .\r\nآن حضرت فرمود : يا على چه چيز تو را در استقرار و اطمينان مدينه و توطن آن مكان مانع است ؟\r\nعلى عليه السّلام گفت : يا سيد الرسل حكم شما بنا بر امر عز و جل مطاع و بنده مطيع است اما چون از آن قوم زبون چنين و چنين شنيدم خواستم كه معروض راى فيض اقتضاى شما گردانم .\r\nرسول صلى الله عليه و آله و سلَّم فرمود : يا على تو راضى نيستى كه در نزد من مانند هارون در نزد موسى باشى و چنانچه وصى و جانشين و نايب مناب و قائم مقام موسى بود تو در نزد من برادر و ابن عم و داماد و نائب مناب و قائم مقام من باشى الا آنكه بعد از من پيغمبرى\r\n","description":"","footnote":"","page_name":" 187 ","page_number":187},
  {"content":"\r\nنخواهد بود و اگر ميبود تو ميبودى ، بايد كه خاطر از طرف اهل ضلال و منافقين جمع نموده كفيل حال و تكفل امانى و آمال خود واهب متعال را دانسته مراجعت بمدينه نمائى .\r\nآن حضرت به مجرد رخصت انصراف از آن زبدهء آل عبد مناف استرجاع به يثرب مأمن اقامت و موطن استقامت خود نمود .\r\n\r\nاما مرده منافقين بيدين كه اتفاق بر قتل امير المؤمنين نموده بودند همواره در فكر بودند : بالاخره رأى آن قوم ابتر بر آن مقرر گشت كه معبر آن امام جن و بشر را محتفر گردانند .\r\nلهذا در آن راه به مقدار پنجاه ذراع طولا و بيست ذراع عرضا حفر نمودند و در بالاى آن چاه خاشاك و گياه ريخته پوشانيدند و تراب قليل كه از آن حفر مرئى و ظاهر نگردد ريختند و آن راهى بود كه آن سرور را به غير آن معبر طريق و مسلك ديگر نبود و آن حفيره بغايت وسيع و عميق بود و حوالى اطراف آن محفور زمين سنگستان و پر از توده‌هاى ريگ روان بود .\r\nو آن گروه ابتر معين و مقرر كرده بودند كه بعد از وقوع امام الانس و الجان در آن حفيره آن را از احجار آن مكان محشو و مليان گردانند تا آن حفيره در آن راه مشهد قتل آن ولى الله باشد .\r\nاتفاقا روزى آن امام عليه السّلام بواسطهء انصرام و انجام امرى كه مقصد آن قدوهء انام بود ارادهء عبور از آن معبر پر خطر نمود ، چون قريب به آن محل مقرر رسيد مركب آن ولى مجيد بوى حفيره شنيده گردن خود را بركشيد و حضرت ايزد حميد نيز گردن آن مركب را آن مقدار طويل گردانيد كه لب خود را به گوش غيب سروش آن منبع فضل و هوش رسانيد و آن بىزبان در آن زمان به حكم و فرمان ايزد سبحان بنطق و بيان درآمده گفت :\r\nيا امير المؤمنين حيدر پيش نظر شما محتضر است كه اين منافقين ابتر همگى يكسر اتفاق بر قتل تو سرور كردند و يقين كه ايزد اكبر ذات خجسته اثر بر اين حفر\r\n","description":"","footnote":"","page_name":" 188 ","page_number":188},
  {"content":"\r\nمطلع و باخبر گردانيد بايد كه مراجعت بمقر عز و كرامت خود نمائى و از اين طريق پرخطر عبور و مرور ننمائى .\r\nولى حضرت غنى امير المؤمنين على عليه سلام الله تعالى گفت « جزاك الله من ناصح خيرا » اى دابه چنانچه تو به حكم خالق اكبر مدبر تدبير من شدى و مرا از حقايق اين حفر مطلع و مخبر گردانيدى اميد است كه از حضرت مهيمن بارى جزاى خير يا بى بدرستى و راستى كه خداى تعالى تو را از صنايع و بدايع جميله خود خالى نگرداند بلكه ترا احسن مراكب و بهترين جميع انواع آن گرداند .\r\nاما چون آن قائل قول لو كشف و صاحب سر من عرف بدان مكان محفور مشرف گرديد في الفور دابه از خوف وقوع در آن حفر مستور سر از مرور و عبور بازداشت و همان جا توقف نمود .\r\nحضرت امير المؤمنين على فرمود كه اى دابه به حكم حضرت إله روى بسير و سلوك راه آر و تأنى و توقف در مسير روا مدار كه حضرت آفريدگار احد ما و تو را صحيح و سالم به مقصد رساند ، زيرا كه قادر مجيب ذات و شأن ترا بغايت الغايت بديع و عجيب گردانيد و خداى تعالى و تقدس كه ترا از صنايع اقدس خود اختراع و ايجاد نمود يقين ما و ترا از وقوع در اين حفيره نجات داده از اين بليه مطلق العنان و آزاد خواهد فرمود .\r\nدر آن ساعت آن دابه به رفتن مبادرت و مسارعت نمود في الفور عز و جل خس و خاشاك و گياه آن ره محفور را بغايت سخت و استوار و محكم و برقرار داشته و آن محفور مثل زمين صليب غير منفور گرديد تا آن ولى رب غفور از آن مكان محفور عبور و مرور نمود .\r\nباز آن فرس بامر واجب تعالى و تقدس گردن خود را دراز گردانيد تا لب خود را به گوش آن امام با فضل و هوش رسانيد و گفت : يا امير المؤمنين على حضرت رب العالمين شما را بسيار بسيار گرامى و با تمكين گردانيد چون شما را از اين حفر خاوى\r\n","description":"","footnote":"","page_name":" 189 ","page_number":189},
  {"content":"\r\nگذرانيد .\r\nولى رب غفور فرمود كه اى دابه عبور و مرور ما و تو از معبر پر خطر و مكان بليت اثر محض از عنايت بيغايت ايزد اكبر و از واسطهء آن نصيحت معبر تو بود كه به من كردى .\r\nپس آنگاه ولى الله روى فرس بجانب كفل كه مقابل آن معبر پر خطر بود بگردانيد و با جمعى از اصحاب كه در طريق سير و سلوك آن در خدمت آن ولى ايزد شفيق مستفيض و رفيق بودند كه بعضى آن گروه در خلف آن امام و طايفه‌اى در قدام ميبودند خطاب فرمود كه اى معشر مسلمانان حقيقت حفر اين معبر چنين و چنان است ، و امر بكاويدن آن مكان نمود .\r\nهمان كه شروع در كاويدن آن معبر نمودند در ساعت خاشاك و گياه آن راه فرو ريخت و چاه در آن معبر بغايت وسيع و پر خطر ظاهر گرديد كه احيانا اگر احدى اراده سير از آن مسير نمودى بىشبهه و گمان آن كس در آن چاه بىپايان افتادى و جان بقابض آن سپردى .\r\nاما اصحاب و ساير قوم چون مشاهده و ملاحظه آن نمودند اظهار تعجب بسيار و فزع و هول بيشمار فرمودند ، حضرت امير المؤمنين على عليه السّلام فرمود كه اى قوم ميدانيد كه اين كار از چه طايفه وخيم العاقبه بحيز اصدار و صدور يافته و اين عمل شنيع معمول كدام بىتوقع است .\r\nاصحاب در جواب حضرت ولايتمآب گفتند كه حقا و * ( كَفى بِالله شَهِيداً ) * كه اصلا ما را اطلاع نيست كه امثال اين جرأت و حركت از كدام جماعت بىسعادت مصدر گرديد .\r\nولى ايزد تعالى و تقدس گفت : اى ياران الله اين فرس بوسيله اعطاى تفرس واهب اقدس به او از كيفيت اين كار و تدبير اين كردار مطلع است .\r\nآنگاه آن امام الجن و الانس روى بفرس خطاب فرمود كه اى دابه به آن خداى\r\n","description":"","footnote":"","page_name":" 190 ","page_number":190},
  {"content":"\r\nتعالى و تقدس كه جان به تو ارزانى داشته ترا صاحب حدس گردانيد كه آنچه از حقايق اين احوال بر تو ظاهر و واضح است بيان نمائى .\r\nآن فرس بموجب قسم آن ولى ايزد مقدس گفت : يا امير المؤمنين هر گاه خداى عز و جل اراده تقدير فعل از روى الزام و احتجاج نمايد و جهال ضال قصد نقض آن افعال نمايند يا آنكه جهال ارادهء وقوع بعض افعال و ايجاد بندى از اعمال فرمايند و قادر فعال اراده نقض آن افعال نمايد در اين هر دو حال غالب قادر فعال و مغلوب طايفهء جهال آيد .\r\nبعد از آن حيوان بنطق و بيان درآمد و گفت : اين عمل فلان و فلان و فلان است تا ذكر تمام اسامى ده نفر از اهل نفاق كه يكسر مواطاة و سازش با بيست و چهار نفر كه آنها در سفر نصرت اثر غزوهء تبوك رفيق طريق سيد البشر بواسطهء تدبير قتل آن پيغمبر جليل القدر بودند ، نمود ، و نيز تدبير آن فعل منكر در عقبه بدر كرده بودند ليك حضرت رب العالمين در پى محافظت نبى خود سيد المرسلين و ولى خود امير المؤمنين است پس بىشبهه و گمان غلبگى كافران بر قادر سبحان بموجب عقل و عرفان ارباب ايمان و ايقان محال ظاهر و عيان است .\r\nدر آن حال بعضى از اصحاب اشاره به حضرت ولايتمآب نمودند كه كتاب در آن باب به حضرت رسالتمآب نويسد و مسرعى بشتاب به خدمت نبى الوهاب فرستد .\r\nولى مالك السعادت فرمود كه اى اصحاب رسول ايزد خالق به خدمت نبى الحق محمد صلى الله عليه و آله و سلم اسرع و احق و اولى و اسبق است از اخبار يقين كه حضرت ارحم الراحمين پيغمبر خود سيد النبيين را از حقيقت سازش و حركت منافقين مخبر و مطلع گرداند .\r\nدر همان زمان كه امام الانس و الجان بر محبان بين و عيان ميگردانيد قضا را در همان ساعت حضرت رسالت بعقبه تبوك رسيد و بتقدير عزيز مجيد اكثر منافقان در آن مكان حاضر بودند ، چون رسول حضرت ذى الجلال بسعادت و اقبال در آن محال نمود في الحال باحضار همگى آن قوم شوم در همان مرز و بوم حكم و امر فرمود .\r\n","description":"","footnote":"","page_name":" 191 ","page_number":191},
  {"content":"\r\nبعد از اجتماع منافقان بلكه ساير خلقان رسول ايزد سبحان روى مبارك به آن قوم آورده فرمود كه اينست جبرئيل امين كه از قبل حضرت اكرم الاكرمين آمده مرا از حقايق كيد منافقين كه در باب قتل ولى حضرت ارحم الراحمين امير المؤمنين انگيخته بودند اخبار و اعلان مينمايد كه آن فجره بيدين براى دفع امير المؤمنين تدبير چنين و چنين كردند ليكن قادر سبحان از مزاياى احسان خود و از عجايب معجزات و نشان چنين و چنان از آن حضرت دفع اذيت و رفع بليت نمود .\r\nايزد مختار آن زمين محفور را تحت سم اسب حيدر كرار محكم و استوار گردانيد تا امير المؤمنين با ساير رفقاى ايشان از سواران و پيادگان از آن مكان با جمعيت خاطر و كمال اطمينان گذشتند ، بعد از آن على به حكم و امر ايزد تعالى حكم بكاويدن آن مكان و كشف آن نمود آن حفيره و اسامى تمام جماعتى كه مرتكب آن عمل شنيعه شده بودند ظاهر فرمود .\r\nپس از آن عز و جل از عنايت خود و كرامت على عليه السّلام زمين آن محل و مكان بنهج اصلى و هيئت اولى محشور و مليان گردانيدند و يكى از رفقاى حضرت على عليه السّلام كرة ثانيه معروض رأى فيض اقتضاى حضرت امام الورى گردانيد كه يا على سوانح و حقايق اين طريق را بتحقيق به حضرت رسول آخر الزمان مرقوم گردان و به مصحوب مسرعى بسرعت روانه ساز ، ولى ايزد بينياز فرمود كه جواب اين كلام را سابقا بشما اعلام نمودم كه رسول ملك تعالى شأنه به حضرت سيد الورى اسرع از رسول و مسرع من است و كتابت ايزد خالق او برسول او اسبق است ، بناء عليه مرا تأنى در ارسال مسرع به خدمت حضرت نبى الخالق احرى و اليق و احسن و احق است .\r\nحضرت نبى شافع العصيات بيكى مقدمات و مقالات كه على در مدينه در هنگام سير طريق باصحاب مذكور نمود آن حضرت صلى الله عليه و آله در حضور اصحاب بيان فرمود الا آنچه امير المؤمنين عليه السّلام در باب المدينه در ابتداى آن سفر سيد البشر در باب كيد منافقان به حضرت رسالتمآب گفته بودند كه اين طايفه وخيم العاقبه نسبت\r\n","description":"","footnote":"","page_name":" 192 ","page_number":192},
  {"content":"\r\nبه سيد المرسلين كند چنين و چنان مينمايد ليكن واجب تعالى رفع آن كيد و ايذاء از حضرت سيد الأنبياء نمايد ، نبوت مآب اصلا در اين باب به اصحاب حرفى نگفت .\r\nاما چون در وقت تكلم رسول بيچون آن بيست و چهار نفر اصحاب عقبه در مجلس سامى و محفل گرامى نبى ايزد علام حاضر بودند و كلام صدق التيام سيد الانام در باب على عليه السّلام استماع نمودند بعضى از منافقان روى ببعضى از ياران و دوستان خود كرده گفتند كه محمد حقايق مقدمات على كما هو حقه بواسطهء خوف تفرق لشكر و تشويش خاطر عسكر بين و ظاهر نمىنمايد ، بىشبهه و گمان حقايق احوال على برابر خلقان مستور و پنهان گردانيد زيرا كه مسرع يا طاير خبر از مدينه به اين محل نرسانيد تا محمد بر حقايق امر على مطلع و مخبر بوده داند كه على بچه حيله بقتل رسيد .\r\nبعد از آن منافقان با يك ديگر گفتند كه بىشائبه و گمان قاتلان على همان جماعت ياراناند كه ميان ما و ايشان در باب قتل على عهد و پيمان شده الحال چون خبر قتل على بمحمد و متابعانش رسيد نهايت كتمان آن مينمايند و خلاف آن خبر بيان و ظاهر ميفرمايند ، و مطلب محمد از تغيير خبر و انقلاب آن محض بواسطهء تسكين و التهاب نواير غضب و نفاق ياران است كه در اين سفر محض به قصد آن سرور از مدينه مسافر گشتند چون حقيقت ما و ياران في الجمله بمحمد خاطر نشان است لهذا بخوف آنكه مبادا اين طايفه دست تطاول و تعدى به او و يارانش دراز كنند بواسطه همان خلاف واقع بيان كرد .\r\nهيهات هيهات و الله كه على بعد از برآمدن ما و شما اندك در حيات بود و بىقيل و قال بدست احبهء ما بقتل رسيد و در اين محل در سلك موتى منخرط و مسجل است و محمد بعد از خروج از اين مكان در اندك زمانى چنانچه على عليه السّلام در آنجا هلاك گشته او نيز در اينجا هلاك گردد ؛ اما الحال لازم است كه ما و شما بهيئت اجتماعى به خدمت ايشان رويم و در باب نجات على در حضور او اظهار بهجت و سرور بحيز ظهور\r\n","description":"","footnote":"","page_name":" 193 ","page_number":193},
  {"content":"\r\nرسانيم شايد به اين وسيله و سبب خاطر محمد في الجمله مطمئن گردد از طرف ما تا تدبير ما در حق او مجرى و ممضى شود .\r\nبناء عليه آن طايفه به خدمت سيد البريه آمده تهنيت آن حضرت در باب ولى رب العزت امير المؤمنين على عليه السّلام و التحيه از كيد اهل عداوت كه در قصد قتل و هلاكت آن سرور كرده بودند گفتند .\r\nپس از آن از حضرت نبى الكرام استفهام و استعلام نمودند كه آيا على عليه السّلام افضل از ملائكه عظام حضرت ايزد علام است .\r\nپيغمبر عليه الصلاة و السّلام فرمود كه شرافت و احترام ملائكه كرام و مقربين عظام بوسيلهء محبت و مودت نسبت بمحمد و على است ، بلكه ايجاد جميع ملائكه زمين و آسمان محض بواسطهء تقبل ولايت محمد و آل او عليهم سلام الله الملك المنان است ، بدرستى و تحقيق هر احدى از محبان و شيعيان على عليه السّلام كه دل خود را از نجاسات غش و غل و قاذورات و زر و شغل و غل بتوفيق الله عز و جل منزه و منظف در تمامى اوقات و محل گرداند هر آينه آن بندهء لم يزل افضل و اطهر از ملائكه خداى تعالى و تبارك است .\r\n\r\nبدانيد كه خالق البرايا امر ملائكه به سجده آدم و حكم بتخشع و تخضع اين طايفه در نزد آن معزز مكرم قادر علام بواسطه آن نمودند كه همگى ملائكه يكسر در نفوس و خواطر خود مركوز و مضمر ساخته بودند كه از انتقال آن اعيان و ارتفاع ايشان از زمين به آسمان با خود مقرر چنان كرده بودند كه اگر قادر مجيد خلق جديد از زمين پديد گرداند چون رحيم الرحمن ما را چندان ميخواست كه از زمين به آسمان برد پس البته ذات ما از آن خلق جديد واجب تعالى بهتر خواهد بود .\r\nچون ايشان ذات خود را بهتر از خلق جديد ايزد منان ميدانستند و بمعرفت و شناخت واحد اكرم و بدين و آداب شرايع اسلام و ايمان خود را از آدم افضل و اعلم گمان داشتند بلكه در اعتقاد خيريت ايشان بر آدم ثابت قدم بودند حضرت آفرينندهء\r\n","description":"","footnote":"","page_name":" 194 ","page_number":194},
  {"content":"\r\nهجده هزار عالم اراده نمود كه ملائكه را عارف و عالم گرداند كه ايشان در معتقدات و ظنون خطا نموده از طريقه معرفت تقديرات الهى بيرون رفتند .\r\nلهذا خلاق العباد بعد از ايجاد آدم عليه السّلام آن حضرت را بر جميع مسميات عالم گردانيد و او را با جفت او كه از جنس انسان بود در جنت المأوى خرامانيد پس آنگاه كريم إله استعلام و استفهام اسماء مسميات ارض و سماوات از ملائكه نمود ، چون ملائكه از شناخت و معرفت اسماء مسميات اظهار عجز و جهل نمودند ايزد كرام در همان دم بآدم امر و حكم فرمود كه ملائكه را باسماء مسميات واقف و عالم گرداند و رتبه فضل و كمال و علم خود را به جماعت بشناساند .\r\nآدم عليه السّلام اطاعت حكم كريم مجيد نمود مسجود ملائكه كرام گرديد .\r\nاما چون حكيم بيچون انوار انبياى ابرار و رسل اخيار را در صلب ابو البشر مودع و مستقر نموده بود لهذا آن حضرت را از دار السرور جنان روانه دار الغرور جهان گردانيد و از صلب حضرت آدم ذريات ايشان از انبياء و رسولان و خيار بندگان ايزد عالم كه افضل و اعلم و اتقى و اكرم آن اعيان محمد رسول آخر الزمان و آل آن حضرت اولياى رحيم الرحمن عليهم صلوات الملك المنان است اخراج نمود و از نيكوترين اصحاب محمد و از اعلم فضلاى امت آن رسول ايزد واحد حضرت على بن ابى طالب عليه السّلام است كه قادر علام ملائكه كرام و مقربين عظام را بالتمام مطلع و اعلام گردانيد كه آدم عليه السّلام و اولاد او افضلند از ملائكه ذوى الاحترام .\r\nبواسطهء آنكه انسان متحمل مشقت فراوان و اذيت بىپايان ميگردند بقياس آنچه در ايشان موجود و مركوز است از عوارض اخوان الشياطين و مجاهده با نفوس و تحمل اذيت نقل عيان بواسطهء سعى و اجتهاد در طلب مال براى وجه معيشت و روزى حلال و مخاطره از خوف اعداى ملاعين و توهم از جور و قهر سلاطين و آزار دزدان و قطاع الطريق بد افعال و صعوبت سير در مسالك مضايق طرق جبال و شدت سلوك و سير محال مخاوف و اجزاع ملال با تحمل شدائد مشقت بواسطهء جهاد و قتال به جهت\r\n","description":"","footnote":"","page_name":" 195 ","page_number":195},
  {"content":"\r\nاعداى دين و كلمهء شهادت وحدانيت واحد متعال مينمايند چون با وجود اسباب و اعلال و ارتكاب اين شدايد و اهوال از طريقه اطاعت و بندگى لا يزال برنميگردند ، حضرت كريم ذو الجلال ملائكه را بر حقايق اين احوال على سبيل التفصيل من غير اجمال ، عارف و عالم گردانيد .\r\nخيار مؤمنين و پيروان ائمه دين از احسان و عنايت امداد حضرت مهيمن متحمل اين همه شدايد و محن ميگرديدند مع هذا اظهار اخلاص و يقين در طريق دين مبين و محاربه با شياطين بنوعى كه انهزام آن ملاعين مىنمايند با آنكه خلقت و فطرت ايشان بشهوات فحولت و محبت و مودت لباس و عز رياست و فخر و دواعى و خواهش فكر خيال امور بيحد و حصر كه در ذات هر بشر محفوف و مستمر است .\r\nمع هذا مقاسات عناد مشقت و ايذا و بليت مكر و خدعت ابليس پر تبليس و مرده او لعنهم الله تعالى با ساير عفاريت او از خود رفع و اغواء و استهزاء جميع مكايد شياطين از خود دفع مينمايند ، بلكه استماع طعن از اعداى دين و رب العالمين و سماع ملاهى و دشنام اولياى هادين به صبر بيقين ميفرمايند با مقاسات شدايد اذيات بليات سفر كه اين طايفهء نيكو سير بواسطه طلب قوت ايشان و نفقه تبعه و خويشان بامداد حضرت رحيم الرحمن با گريز و ستيز از اعداى دين و تردد بطلب كسى كه از او اميد معامله و جنگ و ستيز با مخالف شرع و ملت پيغمبر حضرت عزيز باشد دارند .\r\nو با وجود اين همه مقدمات و شدايد جهان اصلا اهل اسلام و ايمان قدم از طريق بندگى حضرت قادر سبحان و متابعت رسول ايزد منان بيرون نميگذارند و پيوسته بر شيوهء اطاعت اوامر و نواهى موجد عالم و بر طريقت عبوديت ثابت قدم و راسخ دمند و چون حضرت عز و جل بنى آدم را در شيوهء طاعت مستقيم و مكمل ديد در آن حال خطاب بملائكه از روى عزت و اجلال فرمود :\r\nاى ملائكه من شما را از شدايد محن و بلايا كه لازمه طبع انسان و بواسطه آن طايفه هميشه معين و مهياست بمراحل از آن دور و خواطر و ضماير شما را بواسطه\r\n","description":"","footnote":"","page_name":" 196 ","page_number":196},
  {"content":"\r\nگرفتارى به آن مبتهج و مسرور گردانيدم نه شهوات مردى وسيله ذلت و صغارت شما و نه اشتهاى بطعام و ساير اشياء و ميلان اشربه باعث حزن و حقارت شما است ، بلكه خوف از اعداى دين و دنيا از قلوب شما منزوع و مسلوب و موطن شما در مأمن مرفوع محبوبست .\r\nاى ملايكه ابليس پرتبليس را در آسمانها و زمينها بواسطهء اغواى ملايكه من كه آنها را در پناه عصمت خويشتن صيانت و حراست نمودم اصلا او را شغل و كارى نيست ، ليكن اى ملائكه بدانيد و آگاه باشيد كه از طوايف بنى آدم هر كه مرا اطاعت نمايند و دين و آئين خود را از شر شياطين و مردهء آن ملاعين و ساير آفات و نكبات نگاه و سلامت دارند بدرستى و راستى كه آن كس در جنب محبت مسعود بسعادت و بخيرى است كه غير او هيچ كس را به مثل آن اشفاق و احسان دسترس نيست ، بلكه آن كس در نزد من كه حضرت مهيمنم مكتسب است بسعادت قربى كه سواى او هيچ كس را بواسطهء عدم قدرت دريافت آن سعادت و ادراك مثل آن نيست .\r\nچون ايزد منان ملائكه زمين و آسمان را از حقايق كمال آدم و شناخت آن حضرت از فضل و خوبى امت محمد صلى الله عليه و آله و سلَّم و شيعيان و خلفاى على و باقى امامان عارف و شناسا گردانيد كه آن جماعت در جنت مودت و بواسطهء محبت رب العزت متحمل اين همه شدايد و مشقت مىگردند كه اصلا طوايف ملايك را قدرت تحمل مثل آن سختى محنت نيست در آن زمان بر ملائكه ظاهر و عيان گرديد كه آدم و اكثر اخيار متقيان از طوايف انسان افضلند از احسان اعيان ملائكه .\r\nبعد از آن حضرت ايزد منان ملائكه زمين و آسمان را بنا بر فضل آدم عرفان امر بسجود آدم عليه السّلام نمود زيرا كه ذات حضرت ابو البشر مشتمل بر انوار خلايق از انبيا و فضلاى نيكو سير بيحد و مرز كه در صلب او مودع بودند لهذا سجود ملائكه حضرت معبود گرديد سجده ملائكه مر آدم را مخصوص از براى ذات او در آن دم نبود بلكه آدم صلى الله عليه و آله قبله ملائكه حضرت قادر عالم بود كه بسوى آدم سجده از\r\n","description":"","footnote":"","page_name":" 197 ","page_number":197},
  {"content":"\r\nبراى پروردگار عالم ميكردند نهايت آنكه آن سجده وسيله تبجيل و تعظيم و باعث عزت و تكريم آدم عليه التحية و التسليم گرديد و هيچ احدى را سجده مخلوق ديگر سزاوار و درخور نيست به غير خالق اكبر و خشوع ملائكه عظام و خضوع آن طايفه كرام از براى آدم عليه السّلام محض از براى ايزد غفار بود و تعظيم سجود ملائكه و اظهار عجز و انكسار در خدمت آدم عليه السّلام بىشبهه و گمان همان تعظيم قادر سبحان بود .\r\nو اگر من از بندگان حضرت مهيمن كسى را به سجده مخلوق امر مينمودم هر آينه ضعفاى شيعيان خود را مأمور مىگردانيدم بسجدهء كسى كه او متوسط و متشبث بعلوم وصى رسول حى قيوم و بمحض و داد و اتحاد و دوستى و يك جهتى ؟ ؟ ؟\r\nنيكوترين خلق رب العباد است و بعد از محمد مصطفى كه آن على مرتضى باشد مىنمودم ، زيرا كه حضرت على عليه السّلام در دار دنيا متحمل مكاره و بلايا و متألم بشدايد و جفاها گرديد محض از براى اظهار و تصريح حقوق الله تعالى و هرگز منكر هيچ امر ايزد اكبر نگرديد به جهت آنكه جهل و غفلت به پيرامون خاطر فيض مقاطر ولى ايزد داور امير المؤمنين حيدر اصلا و قطعا راهبر نيست .\r\n\r\nبعد از آن رسول آخر الزمان روى مبارك بمستسعدان محفل جنت نشان آورده فرموده كه اى معشر الناس ابليس خسيس كه عاصى خداى تعالى گشته بواسطه ترك يك امر و حكم واحد اكبر خاوى و خاسر بلكه ملعون و هالك و مسكن او در نيران در اضيق المهالك گرديد به جهت آنكه معصيت او مشتمل بر تكبر و حقد بر آدم مخلوق و مصنوع همين داور بود ، اما معصيت حضرت آدم بواسطه اكل شجرهء منهيه مقارن بر تجبر و مربوط بر تكبر نبود ، چه آدم در هنگام تذكر و تشفع باسماى محمد و آل طيبين و طاهرين او كه برگزيدگان حضرت رب العالميناند اصلا هيچ نوع تكبر ننمود .\r\nتوضيح كلام و تبيين اين مرام من غير تكلف و ابرام چنين است كه حضرت ارحم الراحمين چون خطاب مستطاب به آدم اب الأنبياء و المرسلين فرمود كه ابليس\r\n","description":"","footnote":"","page_name":" 198 ","page_number":198},
  {"content":"\r\nدر باب تو با من بواسطه تكبرى كه نسبت به تو نمود و ترا سجده ننمود طاغى و عاصى گرديد و خود را هالك و غاوى گردانيد اگر تواضع تو مىنمود و امر مرا بوسيلهء عظمت و عزت جلالت من در باب سجده تو اى آدم قبول ميفرمود هر آينه رستگار در روز حساب و شمار مىشد چنانچه تو سبب اكل شجرهء منهيه با من معصيت نمودى اما بوسيلهء تواضع باسم سامى محمد و ذكر اسامى گرامى آل آن رسول ايزد احد فلاح و رستگارى يافتى و از ذل هوان معصيت و خوارى و اذيت ذلت و سوگوارى برآمدى بواسطه آنكه مرا بمحمد و آل طيبين و طاهرين آن سيد المرسلين خواندى و به جهت تقصير خود آن اولياى خداى تعالى را بتشفع آوردى فلهذا توبهء ترا بپذيرفتم و بواسطهء آن اعيان ترا به آن ذلت و هوان نگرفتم و از سر گناهان تو درگذشتم و ترا در سلك رستگاران و نيكان منخرط گردانيدم .\r\nاى معشر مردمان آدم پدر همه آدميان بود بعد از ارتكاب ذلت و آثام چون دست اعتصام بعروة الوثقى ما و اهل البيت عليهم السّلام زده نجات از بليت معصيت و آثام ببركت اين اعيان عليهم السّلام يافت ، پس هر كس از بندگان واجب تعالى و تقدس كه همين شيوهء مرضيه و شعار محسنه يعنى آن كس قبول ولايت و امامت ائمه عليهم السّلام را مرعى دارد در دار دنيا و سراى عقبى بىشبهه هيچ نوع واهمه و فزع ندارد .\r\n\r\nپس آنگاه حضرت سيد البشر در نصف آخر شب وقت سحر امر بكوچ عسكر و رحلت از آن معسكر به محل ديگر نمود و حكم فرمود كه يكى از چاوشان لشكر نصرت اثر در معسكر منادى كنند كه هيچ احدى از اصحاب و ساير لشكريان پيش از حضرت نبى الانس و الجان از آن عقبه نگذرد و در سير و سلوك آن مكان بر آن حبيب واهب سبحان سبقت نگيرد .\r\nرسول آخر الزمان در همان زمان حكم فرمود بحذيفة اليمان كه بايد تو پيشتر از جميع مردمان خود را بدامن آن جبل كه معبر خلايق بيشتر در آن محل است رسانى و بحراست و حزم تمام در آن مقام نشينى و مترقب و مترصد گردى كه كدام طايفه از طوايف عسكر از آن مكان پيشتر ميگذرند مطلع گردى تا ما را بحقايق آن امر مطلع\r\n","description":"","footnote":"","page_name":" 199 ","page_number":199},
  {"content":"\r\nو مخبر گردانى ليكن بايد كه با كمال حداست باخبر بوده خود را در عقب سنگى به مجرد متشابه گردانى و طرف احتياط را كما هو حقه مرعى داشته بنوعى كه خود را اصلا بر گذرندگان مرئى و عيان نگردانى .\r\nحذيفه بعد از عرض فدويت و بندگى به خدمت سيد النبى معروض گردانيدى كه اى سرور اين ذرهء احقر چون در روى اين لشكر مشهورم چگونه خود را مشبهه به صورت بشر ديگر كه مستحسن هيچ بشر نيست گردم .\r\nو نيز از آن ميترسم كه اگر من بدامن آن كوه و مكان كبير چون آن منافقان ارادهء قتل شما دارند شايد در سر آن مكان بر شما تقدم كنند و يقين در وقت عبور از آن عقبه با كمال احتياط و تفحص گذرند ، البته بعد از ديدن من و انكشاف احوال جمعى ضال بخاطر خود خواهند رسانيد كه من بواسطهء نصيحت و اعلام شما به اين مقام رفته‌ام و چون مرا به اين امر مبهم متهم گردانند بىشك مرا بقتل رسانند و من از شرف محضر تو اى سيد الانام محروم مانم و اعلام نيز نتوانم نمود .\r\nحضرت نبى المحمود فرمود كه چون بدامن فلان جبل رسى سنگ بزرگ به نظر تو آيد بنزد آن حجر رفته بگوى كه حضرت رسول عز و جل بشما امر مينمايد كه به حكم الهى شكافته شوى و مرا در جوف خود جاى دهى و بنوعى مثقوب و مشبك گردى كه هر كس از گذرندگان كه از اين مكان تردد نمايند من بر آن جماعت مخبر و مطلع گشته بعد از مراجعت از اين محال حقايق احوال جمع ضال برسول متعال اعلام نمايم و نيز روحم در جسم من تردد تواند نمود تا از جمله هالكين نباشم .\r\nالبته تو چون پيغام پيغمبر خداى اكبر به آن حجر رسانى آن سنگ من غير مهل و درنگ به حكم ايزد ربانى در كمال سهولت و آسانى شق گشته ترا در جوف خود مقام و آرام دهد و به جهت حركت روح تو در بدن آن مسكن با روزن گردد .\r\nچون حذيفة اليمان بامر رسول آخر الزمان به آن مكان رسيد و پيغام رسانيد در ساعت آن سنگ خارا بفرمان ايزد تعالى شكافته و مشبك گرديد .\r\n","description":"","footnote":"","page_name":" 200 ","page_number":200},
  {"content":"\r\nچون حذيفة اليمان در جوف آن حجر مكان گرفت بعد از تفصى اندك زمان ديد كه همهء آن بيست و چهار نفر مشركان منافقان بر شتران سوار گشته در يمين و يسار آن اشرار با پيادگان بسيار ميگذرند و با يك دگر ميگفتند هر كه در اين معبر به نظر درآيد بايد تن او را بىسر گردانيد تا هيچ احد خبر بمحمد نرساند كه من فلان جماعت را در دامن عقبه ديدم زيرا كه محمد صلى الله عليه و آله و سلَّم به مجرد استماع قول مخبر تحقيق از سير و سلوك اين طريق متقاعد گردد و اصلا پيرامون اين عقبه نگردد و چون آن رسول بيچون ارتقاء به اين جبل و تردد به اين محل ننمايد تدبير ما در حق او باطل و ارادهء ما بىشبهه معطل ماند .\r\nهمگى و تمامى سخنان منافقان به حكم قادر سبحان به گوش حذيفة اليمان ميرسيد و او كلام آن طايفه را ذخاير خاطر خود ميگردانيد .\r\nاما چون جميع منافقان از آنجا گذشتند و هيچ كس از آن ملاعين اخوان الشياطين در آن وادى نماند بلكه آن قوم مضل باعلاى آن جبل رسيدند و به اطراف و جوانب آن جبل متفرق گشتند و در كمين سيد المرسلين نشستند و از روى بهجت و سرور ميگفتند كه هلاكت محمد در اين وقت نزديك رسيد و اجلش قريب گرديد چنانچه از اضطراب اصحاب و جميع ملتزمين ركاب از صعود جبل از خوف جان ممنوع گردانيد كه اول او قطع مسافت اين محل نمايد ، چون او تنها به اين مكان رسد و از اصحابش كسى كه هم آورد با ما باشد همراه او نباشد البته تدبير ما موافق تقدير خداى تعالى گردد و اگر هزار جان داشته باشد يكى را از دست ما بيرون نتواند برد .\r\nاين نوع هذيان و مزخرفات ميگفتند و باد بامر خلاق العباد جميع سخنان آن منافقان بىشعور خواه نزديك و خواه دور به گوش حذيفة اليمان ميرسانيد و او همگى آن را در ضمير و خاطر خود مضمر ميگردانيد .\r\nچون آن جمع مضل در بالاى جبل در مكان و محل كه ارادهء كمين كردن آن قوم دغل بود متمكن گرديدند در آن وقت صخره كه حذيفة اليمان در آن مكمن متحصن\r\n","description":"","footnote":"","page_name":" 201 ","page_number":201},
  {"content":"\r\nبود با او بسخن درآمد و گفت : الحال برون رو و با كمال شتاب به خدمت رسالتمآب رفته آن رسول الزمان را از حقايق سخنان و ارادات فاسده آن منافقان مطلع و مخبر گردان و آنچه مرئى و مسموع تو گرديد همگى و تمامى آن را بسمع شريف آن نبى ابطحى رسان و در اين باب تأنى جايز ندان .\r\nحذيفه گفت : اى حجر من از مفارقت تو در تخوف و تحيرم چه بتعين ميدانم كه چون از تو جدا گردم و بيرون روم منافقين به مجرد ديدن من در اين مكان بىشبهه و گمان بخوف آنكه مبادا كه احوال اين طايفه ضال و جهال را به حضرت رسول ايزد متعال رسانم مرا بقتل ميرسانند و از شرف دريافت خدمت كثير المنفعه سيد البريه محروم و مأيوس گردانند .\r\nصخره گفت : اى عزيز خاطر عاطر خود مطمئن و مستقر گردان كه حضرت ايزد قادر كه ترا در جوف من مأمن و مقر ، مقرر كرد و روح ترا باذن آن واهب سبوح از سوراخها كه من در خود احداث نمودم ميرسانيد بيقين ترا از اعداى رسول بيچون محفوظ و مصون داشته بشرف تقبل عتبه آن حضرت عليه الصلاة و التحيه خواهد رسانيد .\r\nهمان زمان آن صخره به حكم ايزد اكبر منفجر گشته حذيفه بيرون آمد در ساعت سميع قادر او را به صورت طاير گردانيد و او بامر حضرت بىنياز بپرواز آمد و در هوا طيران مىنمود ، تا آنكه به خدمت نبى المعبود فرود آمد بعد از عرض سلام و بندگى در خدمت رسول عز و جل آنچه در آن جبل از آن قوم دغل ديد و شنيد برسول مجيد معروض گردانيد .\r\nنبى الرحمه گفت اى حذيفه تو آن جماعت را بروهاى ايشان شناختى .\r\nحذيفه گفت اى سيد الانام آن منافقان لئام بالتمام نقاب بر روى و بر دهان لثام اگر چه بسته بودند ليكن من بامداد التفات و توجه تو اى رسول مهيمن اكثر ايشان را از شتران كه سابقا در سفر و حضر بر آن سوار ميديدم شناختم اما آن بعضى ضال طرف\r\n","description":"","footnote":"","page_name":" 202 ","page_number":202},
  {"content":"\r\nحزم و احتياط را بغايت مرعى ميداشتند چون هيچ احدى از بشر در آن معبر بر ايشان بين و ظاهر نشد خاطر ظلمت مآثر جمع نموده لئام گشودند و در آن اثر چون وجوه تيره شكوه آن قوم ابتر به نظر من درآمد تمامى آن منافقان را باسما و اعيان شناختم كه فلان و فلان و فلان بودند تا آنكه حذيفه در محضر آن پيغمبر جليل القدر تعداد و ذكر اسامى آن بيست و چهار نفر نمود .\r\nرسول ايزد اكبر فرمود كه اى حذيفه هر گاه حضرت إله حافظ و ناصر و مشيت محمد بىشبهه و گمان تمامى اين خلقان را از قدرت إله دفع ايشان نبود زيرا كه بدرستى و تحقيق خداى تعالى بالغ امر و حكم و قدرت و علم خود بمحمد صلى الله عليه و آله و سلم است و هر چه صلاح دنيا و آخرت او داند معمول گرداند هر چند از فعل و امرش اهل كفر كاره و مستكبر و متأذى و مستنفر باشند .\r\nپس آنگاه حضرت حبيب إله * ( مُحَمَّدٌ رَسُولُ الله ) * صلى الله عليه و آله و سلم روى مبارك بخواص اصحاب كه در سلك مستسعدين ركاب سعادت انتساب در آن سفر نصرت اثر منخرط بودند آورد و فرمود كه اى حذيفة اليمان تو و عمار و سلمان توكل كل به حضرت مهيمن سبحان نموده در طى مرحله اين عقبه در طريق مسير رفيق باشيد و چون ما به حكم بيچون بيشتر از عقبه صعبه نگذريم در عقب ما ساير مردم در همان دم در سير اين مسلك مهلك متابعت و موافقت نمايند و تأنى و تراخى جايز ندانسته مكث ننمايند .\r\nحضرت سيد الأنبياء عليه سلام الله تعالى در آن دم بر ناقه شهبا يا غير آن از مراكب سركار فيض آثار خود سوار گشته بجانب عقبه روان شد حذيفه و سلمان يكى مهار شتر آن نبى آخر الزمان ميكشيد و ديگرى ميراند و عمار فدائىوار با عصاى اژدهاكردار در اطراف و جوانب آن رسول مختار سيار هوشيار بود و باقى اصحاب و قوم مانند نجوم سياره بر شتران فلك كوهان سوار گشته بر اطراف آن خسرو نجوم ، هجوم آورده اكثر در عقب آن نبى الواهب روان گشتند و پيادگان لشكر نصرت اثر در حوالى و جوانب آن عقبه پراكنده شده با كمال حزم و جلادت بلكه نقد جان را براى\r\n","description":"","footnote":"","page_name":" 203 ","page_number":203},
  {"content":"\r\nتحفه و ارمغان آن خاتم پيغمبران بر كف دستها گذاشته ميرفتند و شهادت خود را در خدمت آن نبى الرحمة شرف و سعادت ميدانستند .\r\nاما منافقان اشرار دغل در طرف بالاى راه جبل مقام و آرامگاه داشتند احجار بيشمار در دبه‌هاى بسيار ريختند از بالاى آن جبل به طرف اسفل كه معبر خاتم الرسل بود غلطانيدند تا شتر آن سرور رم و تنفر نموده آن پيغمبر پيكسير را در درهء آن كوه كه نظر ناظران بوسيله بعد و علو و صعوبت سير شعبات آن بستوه آمد حيران ميشد اندازد .\r\nقضا را دبها چون نزديك بناقه رسول الله تعالى ميرسيدند به حكم و فرمان ايزد منان به طرف آسمان مرتقى و مرتفع مىشدند تا ناقه رسول رب غفور از آنجا مرور و عبور مينمود بعد از آن دبها از بالا غلطان غلطان به بيابان و دره‌ها ميرسيد .\r\nچون تمامى دبه پرحجر از بالاى آن معبر به پائين رسيد و اصلا شتر سيد الأنبياء ( ص ) از صداهاى موحشه آنها نترسيد و نرميد لهذا خاطر عاطر آن سرور از سير و سلوك آن معبر جمع و مستقر گرديد در آن اثر حضرت سيد البشر عليه سلام الله الابرار روى بعمار ياسر آورد و گفت به بالاى اين جبل براى و وجوه و رواحل اين گروه انبوه بىشكوه را به اين عصا كه در دست دارى زده از اعلاى جبل باسفل اين محل رسان و نكث آن منافقين را در آن مكان جايز مدان .\r\nعمار بموجب فرمان قضا جريان به بالا رفته رويهاى شتران را زده از اعلاى جبل باسفل روان گردانيد چون شتران از چوب و شور عمار رميدند اكثر منافقان از ناقه‌هاى خود غلطيدند بعضى را دست و جمعى را پا و گروهى را گردن و برخى را سر و رويها شكسته بسيارى از منافقان دغل كه بدردها گرفتار گشتند بعد از مدت بسيار كه جبابر آن قوم مضل في الجمله صحيح و مندمل گرديد آثار شكستگى و زخم در روى و جوارح ايشان ظاهر و عيان و تا وقت مردن منافقان بوسيله نشان انگشت نما در ميان خلقان بودند و رسول ايزد وهاب در اكثر مجالس و محافل ميفرمود كه حذيفه و امير المؤمنين عليه السّلام اعلم جميع مردمان به حال منافقانند .\r\n","description":"","footnote":"","page_name":" 204 ","page_number":204},
  {"content":"\r\nاما حذيفه بواسطه آنكه در جوف ؟ ؟ ؟ صخره آن جبل مطمئن بود و مشاهده مينمود كه پيش از حضرت سيد الانام كدام طايفهء لئام از عقبه گذشتند و حذيفه بعد از مراجعت از آن مقام و ماوى به حضرت نبى الورى معلوم و آشكار گردانيد كه منافقين در آن جبل در كمين حضرت سيد المرسلين ( ص ) نشسته‌اند ليكن خداى تعالى دفع شر و ايذاى آن جمع بىسر و پا از حضرت رسول الله تعالى نمود .\r\nو چون آن رسول حضرت بيچون خود بسعادت و اقبال بجانب مدينه با سكينه نهضت اجلال فرمود حضرت ايزد معبود آن مردود كه سابقا در هنگام مسافرت نبى ملك العلام اظهار تمارض نموده در مدينه تعاقد و توقف نمودند آن طايفه وخيم العاقبه را ايزد اقدس به لباس ذلت و عار ملبس در مسكن هوان و ازار ساكن صاحب دثار گردانيد و در دنيا ذليل و خار و در عقبى مساكن آن جماعت را هاويه نار مقرر فرمود و آن جمع كه تدبير قتل امير المؤمنين على عليه سلام الله الملك الامين كردند به حكم منتقم جبار همگى و تمامى آن فجار به لباس خزى و عار و بالتهاب نار جحيم به تشرب حميم گرفتار گشتند و سميع بصبر تدابيرى كه آن طوايف شرير در حق امير المؤمنين حيدر عليه السّلام تصدير نمودند رفع و دفع فرمود و هو حسبى و نعم المعبود .\r\nذكر بيان احتجاج حضرت نبى الشفيع في يوم الدين در روز خم غدير و ديگر ايام شهور و سنين در باب ولايت حضرت امير المؤمنين على عليه السّلام و باقى ائمة المعصومين عليهم سلام الله رب العالمين\r\nروايت كرد شيخ كامل اجل و سيد عالم اكمل ابو جعفر محمد بن ابى الحرب الحسينى رضى الله عنه از شيخ ابو على حسن بن شيخ ابو جعفر محمد الطوسى رحمة الله عليه و آن شيخ فاضل نقل كلام از شيخ مجيد سعيد ابو جعفر قدس الله روحه و نور ضريحه نمود و آن عالم كامل روايت كند از جمعى كثير مثل ابى محمد هارون بن موسى\r\n","description":"","footnote":"","page_name":" 205 ","page_number":205},
  {"content":"\r\nالتلعكبرى رحمه الله و غيره مينمايد و هارون رضى الله عنه نقل كرد از ابو على محمد بن الهمام و آن دانا روايت كرد از على سعيد رحمة الله عليه و آن عالم خبر داد از ابو جعفر محمد العلوى كه از اولاد عبد الله افطس است .\r\nو آن بزرگوار حامى دين از صلحاى بندگان حضرت رب العالمين است و آن كامل دانا نقل سخن از محمد بن موسى الهمدانى نمود و او خبر داد از عالم شيخ محمد ابن خالد الطيالسى و آن فاضل نقل كلام از سيف بن عميره و صالح ابن عقبه كند و آن بزرگوار تابع دين نبى المختار نقل حديث از قيس بن سمعان و علقمة بن محمد الحضرمى نمايد و اين هر دو دانا و كامل روايت از ابى جعفر محمد بن على عليهما السّلام بدين نوع مينمايند :\r\nچون رسول حضرت بيچون بامر و حكم خالق البريه از مدينه طيبه نهضت اجلال بصوب ؟ ؟ ؟ مكه معظمه ايزد متعال نمود و مقصد حضرت نبى الاكرام اقدام به حج بيت الحرام و اعلام ساير انام با ذات او تعليم شرايع و احكام و تتميم دين اسلام بود و چون رسول انام سابقا تبليغ ولايت و امامت على ( ع ) و باقى ائمهء كرام عظام بامت بالتمام اعلام ننمودند درين سال حكم قادر متعال و مشيت ذو الجلال در باب امر و اعلام رسول با عز و اقبال برسان آن بامت و اعلام هر انام متعلق گشت .\r\nجبرئيل امين به حكم حضرت اكرم الاكرمين به خدمت سيد الأنبياء و المرسلين آمد و بعد از عرض سلام از قبل ملك علام گفت اى سيد ولد آدم حضرت خالق عالم مىفرمايد كه يا محمد من هيچ رسول و پيغمبر از بنى نوع آدم را قبض روح نكردم مگر بعد از اتمام دين و اكمال احسان و اشفاق باصناف اهل زمين و اى حبيب إله بدان و آگاه باش كه از تبليغ آداب و احكام و شرايط شرايع اسلام شما دو امر لازم التبليغ و الاهتمام باقى است كه تبليغ هر دو آن بخلقان واجب و لازم بعقل و برهان است .\r\nيكى تبليغ آداب فرايض حج بيت الله الحرام و ديگرى تبليغ فريضه ولايت و خلافت اوصياى شما عليهم السّلام بجميع انام و چون سفر خير اثر شما اى حبيب\r\n","description":"","footnote":"","page_name":" 206 ","page_number":206},
  {"content":"\r\nنزديك من بغايت قريب گشته و مرا شوق لقاى شما از حد گذشته بايد كه بسعادت و بشتاب تهيه اسباب آن سفر خير اثر چنانچه سزاوار و درخور است نمائى و اوصياى خود را در مكان امامت مقرر و معين فرمائى زيرا كه من بيقين هرگز زمين را به غير حجت امين خالى نگذارم و آن حجت ارحم الراحمين الى يوم الدين هميشه مخلد در دنيا باقى و مكين نيست .\r\nيا محمد ايزد تعالى و تقدس امر نمود كه شما بنفس اقدس درين سال با حرام افعال و آداب حج بيت الله الحرام بهر كس قيام و اقدام نمائى و هر احدى امت را باعلام احكام حج و آداب آن سرافراز و مبتهج فرمائى و از بندگان من آنكه شرع ترا مطيع و قادر مستطيع بود از عربى و عجمى و بدوى و حضرى همگى و تمامى را امر باقدام و قيام حج اسلام نمائى و بنوعى كه امت خود را بصلاة و صيام و زكوات و ساير واجبات ايزد علام واقف و اعلام گردانيدى بايد كه بآداب حج بيت الله الحرام و احكام آن نيز مخير و مطلع گردانى .\r\nچون حضرت نبى المبعوث الى الانس و الجان باعلام وحى ايزد سبحان واقف و عالم بايد آداب قادر منان گرديد في الفور در مدينه طيبه بمنادى حكم فرمود كه ندا كند كه اى معشر مردمان واى گروه مشرف بشرف اسلام و ايمان بدانيد كه حضرت رسول آخر الزمان درين سال ما همگى امتان به زيارت كعبه معظمه و تعليم امت مناسك و احكام آن روانه آن مكان پرفيض بامر ايزد سبحانست بايد كه در تهيه و تجهيز اين سفر مثوبت اثر سعى بيشتر نمائيد و كمال جهد و جد خود را در باب انجام و انصرام اسباب سفر سعى خود را مبذول و مرعى داريد و در باب اهتمام آن به هيچ باب بتقصير از خود راضى مشويد كه مساهله در آن موجب تأسف و خسران و ندامت در روز جزا و احسان است .\r\nارباب اسلام و ايمان و اصحاب رسول آخر الزمان بعد از استماع قول منادى حضرت ايزد تعالى اگر چه بوساطت شهرت آنكه نبى الرحمه در اين سال خود با امت قيام\r\n","description":"","footnote":"","page_name":" 207 ","page_number":207},
  {"content":"\r\nو اقدام بحجة الوداع مينمايند بغايت الغايت آزرده خاطر و بينهايت مضطر و پريشان گشتند ليكن بنويد تعليم آداب مناسك حج و اركان از حضرت پيغمبر قادر منان في الجمله شادمان بودند در تحصيل آن مقصد و مرام همه اصحاب اسلام به قصد الزام ركاب سعادت انتساب حضرت نبى الوهاب هر كس به قدر استطاعت و دسترس خود بتجهيز سفر خير اثر مكه معظمه پرداختند و اسباب آن را كما ينبغى و يليق مهيا ساختند و منتظر توجه رايات ظفر اثر جاه و جلال حضرت رسول واهب متعال نشستند تا آنكه آن نبى با عز و اقبال از مدينه طيبه بجانب كعبه امانى و آمال براى زيارت نهضت اجلال فرمود و تمامى اصحاب اسلام و ارباب كرام در خميه‌گاه آن مرشد خاص و عام نصب و در سرانجام مهام و مرام سعى تمام نموده قدم بقدم در تحت علم آن نبى المكرم مىبودند .\r\nبعد از قطع منازل و طى مراحل داخل مكه معظمه شدند ساير اصحاب و امت در ايام رفاقت آن نبى الرحمه بلكه جميع ارباب ملت گوش بجانب آن منبع فضل و هوش داشته مستمع اقوال و مستتبع افعال آن رسول نيكو خصال بودند كه هر چه از آن سيد و سرور و مهتر و بهتر استماع نمايند يا مأمور به آن گردند معمول و مؤدى گردانيد .\r\nهمگى و تمامى اصحاب و اكثر سكنه مدينهء با سكينه و اعراب بوادى و بلاد و اطراف و متوطنين حوالى مدينه و اكناف كه در آن سال در خدمت آن رسول فرخنده خصال متوجه ادراك طواف خانه كعبه حضرت ذو الجلال شدند زياده از هفتاد هزار نفر بودند بعدد قوم موسى كليم عليه التحية و التسليم كه در تيه با آن نبى الله رفيق و همراه بودند و پيوسته طريقه مرافقت و شيوه موافقت مرعى و مسلوك ميداشتند .\r\nو آن پيغمبر عاليمقام در هنگام توجه ميقاتگاه حضرت ايزد علام از آن قوم بالتمام به جهت برادر اعيان خود هارون عليه السّلام اخذ بيعت و اقرار متابعت و اقامت بر اطاعت آن طايفه و خيم العاقبه گرفته بود و در آن باب وصيت و تهديد بسيار و وعيد\r\n","description":"","footnote":"","page_name":" 208 ","page_number":208},
  {"content":"\r\nو تأكيد بيشمار فرمود .\r\nبعد از توجه آن نبى إله بميقاتگاه كه عبارت از طور سينا است اكثر بنى اسرائيل از طريق متابعت هارون عليه سلام الملك الجليل برآمده تبديل سبيل رب جميل نموده سالك مسالك تمرد و خلاف و ساير مهالك منهج عتو و اعتساف گشته بعد از نقض عهد و پيمان و نكث مصافحه و ترك ايمان متابع شيوه سامرى شدند و طريقه گوساله‌پرستى برداشتند و خاك ظلمت جهل و ضلالت بر ديدهء عقل بصيرت خود انباشتند .\r\nذكر بيان احوال سامرى و پيدا كردن گوساله بعلم ساحرى\r\nاما حقايق احوال سامرى ضال على سبيل الاجمال كه ذكر آن مناسب اين محالست شرح و بيان آن بدين منوال است كه نام آن مرتد ابتر موسى بن ظفر است و آن مردود ضليل در ميان قوم بنى اسرائيل بوقوف علم كيميا بلكه بمعرفت و شناخت همه اشياء از علوم مثل رمل و هندسه و نجوم شهرت تمام و امتياز لا كلام داشت .\r\nاكثر طلبه علوم آن قوم در پيش او تردد براى تحصيل علم رمل و حكمت و هندسه و نجوم ميكردند .\r\nخلاصه كلام على سبيل الاستفهام و الاستعلام آنكه چون شدايد سختگيرى فرعون و تبعه او بقوم بنى اسرائيل از حد بيان و تفصيل و از حيز طاقت آن قوم ذليل متجاوز كردند قوم بنى اسرائيل بالتمام براى رفع و دفع آن شدايد و آلام به حضرت موسى عليه السّلام مستغاثى شدند .\r\nآن پيغمبر عاليمقام چون مطلع بر تعدى و تسلط ظلمه لئام بود بعد از استجازه از مهيمن علام و به حكم اوامر قوم به سفر از آن مرز و بوم فرمود بنى اسرائيل امتثالا لامره العالى و احترازا من ظلم الفرعون الغاوى تمامى رجال و نسوان با اطفال و مماليك ايشان از بلده مصر برآمده روى به بيابان نهادند .\r\nفرعون و هامان بعد از اطلاع بر فرار بنى اسرائيليان با جميع قبطيان بلكه با لشكر\r\n","description":"","footnote":"","page_name":" 209 ","page_number":209},
  {"content":"\r\nخارج از حصر و بيان تعاقب گريختگان نمودند چون بامر رب العالمين در كنار درياى نيل تلاقى فريقين قريب گرديد و قوم بنى اسرائيل بعد از ملاحظه حشمت آن طاغى بىسر و بن همگى آن مرد و زن بر اسيرى و هلاكت خويشتن متيقن گشتند باز آن قوم در آن ماوى كرة بعد اخرى استغاثه بر موسى عليه التحية و الثنا نمودند .\r\nنبى الجليل ( ع ) في الفور به اعلام و اخبار جبرئيل به موجب امر رب جميل عصاى خود بدرياى نيل زد بتقدير ايزد جزيل دوازده سبيل به عدد اسباط بنى اسرائيل از آن بحر بىبديل منشعب گشته و آب آن بحر بمشيت حضرت خالق الارض و الافلاك مثل و مانند توده‌هاى خاك بر بالاى يك ديگر قرار گرفته با هر سبط از اسباط بنى اسرائيل بامر و فرمان رسول ايزد جميل از سبيل طريق نيل معبرى شدند .\r\nاما فرعون و هامان بعد از وصول بر كنار آن بحر بيكران و ادراك معجزه و نشان - چنان از حضرت موسى بن عمران توسن خود را عنان كشيدند حيرت و ملالت از جبين آن ملاعين ظاهر و مبين گشته نه روى رجوع و نه قدرت مرور و عبور در حضور آن طاغى باغى بيحضور .\r\nفي الفور جبرئيل امين بامر و حكم رب غفور بر ماديان بادپاى فلكپيماى سوار شده از پيش اسب آن كافر باغى بگذشت به مجرد وصول بوى ماديان بر مشام توسن آن ظالم نادان آن مركب شروع در تيزى عنان و سركشى زياده از حيز بيان نمود تا آنكه عنان اختيار از يد تمالك آن نابكار و از قبضه تماسك و اقتدار او درربود فرعون هر چند سعى از حد افزون نمود كه آن مركب را ضبط كند و نگذارد كه به دريا درآيد مفيد نيفتاد .\r\nاسب فرعون سر در عقب ماديان گذاشت و همه جا چشم از آن برنداشت تا چون بلب درياى نيل رسيد و اسب جبرئيل ( ع ) به آن درياى زخار درآمد اسب آن كافران يعنى فرعون و هامان بلكه تمامى قبطيان به آن بحر بيكران درآمدند .\r\nچون هيچ احدى از ايشان بر ساحل آن بحر بىپايان باقى نماند آن دريا بمشيت\r\n","description":"","footnote":"","page_name":" 210 ","page_number":210},
  {"content":"\r\nايزد سبحان به همان هيئت اصلى و در صورت اولى بعد از طلاطم و طوفان معاودت نمود و جميع قبطيان را هلاك و نابود و طعمه دواب بحر و ساير جانوران ساخت .\r\nو چون سامرى عليه اللعنة را اطلاع بر خاصيت خاك سم اسب جبرئيل بود و مىدانست كه اگر اندك از آن خاك بر هر جماد پاشند بتقدير حافظ هر گزند ، آن جماد بزيور حيات ارجمند گردد في الفور آن طاغى بيحضور در حضور موسى عليه السّلام و آن قوم بنى اسرائيل غير محضور قليل از آن خاك برداشت و با خود نگاه ميداشت .\r\nو نيز بعد از تفصى ايام از هلاكت آن لئام چون آن دريا بامر ملك علام متموج و متلاطم گشته در آن اثر جلى و حلل آن كفره ابتر را با باقى ذخايران جمعى زبون از بحر بيرون ريخت سامرى از آن حلى و ذخاير مال متكاثر تحصيل كرد و از طلاى احمر گوساله مرتب ساخت و اندكى از آن خاك در جوف آن تيره مغاك انداخت .\r\nبعلم و تقدير رب العباد آن جماد بنطق و بيان درآمد و بدمدمه سحر و فسون به آسانى مرشوم ملعون به آن قوم خطاب نمود كه اى بنى اسرائيل بايد كه در طريق متابعت سامرى و بنهج اطاعت او ساعى بوده اصلا و قطعا شما و ساير برايا از حكم و امر او تمرد و انحراف و تخلف و اعتساف روا مداريد و هر چه من شما را فرمايم و امر به آن نمايم آن را عين صدق و عيان و وسيله اسلام و ايمان كه باعث ثواب و سبب دخول جنانست دانيد .\r\nزيرا كه إله سامرى و إله موسى و شما منم و او پيغمبر و فرستاده منست آن طايفه مخذول العاقبه گوساله مصورى و سامرى را در آن قول و ماجرا مصداق فرا گرفتند هر چند هارون برادر و خليفه و وصى موسى عليه السّلام كه سابقا آن لئام بموجب حكم موسى عليه السّلام بمتابعت و مبايعت او قيام و اقدام نموده بودند آن قوم منكر را منع و زجر نمود مفيد نيفتاد و اثرى نداد تا آنكه اكثر بنى اسرائيل شيوه سامرى و طريقه گوساله ( ص ) مصورى برداشته از نهج بندگى رب جليل و منهج متابعت رسول جميل برآمده شيوه ناراستى و آئين گوساله‌پرستى برداشتند و خاك مذلت كفر\r\n","description":"","footnote":"","page_name":" 211 ","page_number":211},
  {"content":"\r\nو ارتداد بر وجنات اعمال صواب و سداد خود انباشتند بلكه نيل عصيان و گناهكارى بر صحيفه وجوه نيكو كردارى خود كشيدند و از طريق قويم و شرع مستقيم موسى كليم عليه التحية و التسليم رميدند و تا قيام قيامت بواسطهء آن حركت ملوم و از آن فعل شنيع مذمومند نحن نعوذ اليه و نستعين لديه .\r\n\r\nچون اصحاب سيد البريه و ارباب مطيعين بلد المحمديه از بدوى و حضرى و عجمى و عربى در يوم الغدير حسب الأمر النبى الابطحى متابعت امير المؤمنين عليه السّلام درآمدند و بعد از وفات نبى المختار اكثر اصحاب بىاعتبارى را شعار خود ساختند و قدم از طريق آن امام الامم برون گذاشته سالك مسالك عباد و ساير منهج غير سداد گشته نقض عهد مصافحت و نكث پيمان و بيعت نمودند و تابع گوساله عربى و مطيع و بدعت محدثى شدند .\r\nدرين باب اين اصحاب با قوم موسى عليه السلام سبب نسبت و مثل به مثل اقتدا و اقتفا نمودند منقولست كه بعد از توجه سيد البريه از مدينه مكرمه بصوب مكه معظمه باصحاب كرام و ارباب اسلام از كثرت صوب ملبيات ملتزمين ركاب سيد الانام در هر مقام و مسكن او از مدينه و مكه متصل بود و هيچ مكان از صوت تلبيه اهل ايمان خالى و بىنشان نبود .\r\nاما چون آن شافع العصات في العرصات رحل اقامت بمأمن عرفات انداخت پيك رب جليل علام امين الوحى جبرئيل عليه السّلام به خدمت رسول ايزد جميل آمد بعد از عرض تحيت و سلام و تهنيت از قبل خالق الانام گفت اى سيد الخواص و العام چون اجل شما نزديك و مواصلت تو بما اى حبيب بغايت قريب گشته بناء على هذا شما را مطلع و مخبر گردانم .\r\nتو خوب تبليغ امر كه به حكم ايزد اكبر از امور ضروريه دين مبين بلكه از متممات شرع سيد المرسلين است و از آن مفر و محيص جايز و رخيص نيست بايد كه\r\n","description":"","footnote":"","page_name":" 212 ","page_number":212},
  {"content":"\r\nبه زودى در همين زمان در تجديد عهد و پيمان سعى و جهد فراوان نمائى و قيام به حكم و امر من فرمائى و نيز از آنچه علوم غريبه كه در نزد تو مودعست بلكه ميراث از انبياء كه پيش از شما در دار دنيا بودند با سلاح و تابوت و علامات و آيات كه از انبياى سابق بشما عايد و لاحق گرديد همه آن را تسليم وصى و خليفه تو و حجت بالغه من على بن ابى طالب عليه السّلام نمائى و آن امام الامم را مانند علم بر پاى دارى و عهد و بيعت و پيمان و مصافحت براى على عليه السّلام بستانى و خلايق را باقرار بر ولايت و امامت او امر نمائى و آن جماعت را متذكر گردانى بعهود و مواثيق كه سابقا از ايشان در باب امامت على عليه السّلام و ائمه اين خاندان گرفته كه على عليه السّلام مولاى انس و جان و مولاى همه رجال و نسوانست كرة بعد اخرى بايد كه آن را مجدد گردانى .\r\nزيرا كه قبض روح هيچ احدى از انبيا و رسل و هاديان سبل در هيچ وقت و محل ننمودم مگر وقتى كه اكمال دين و اتمام نعمت بسكنه زمين نمودم چنانچه پيغمبران ايشان را در هنگام سفر آخرت امر بتعيين وصى كه من براى ايشان مقرر و معين گردانيده بودم مينمودم و تأكيد ميفرمودم و عداوت و انكار دشمنان خود و ايشان را بر آن اعيان ظاهر ميگردانيدم .\r\nالحال چون تو اشرف انبيا و رسل و برگزيده حضرت عز و جل خواهى بود و اوصياء تو سيد الاوصيا امير المؤمنين على عليه السّلام و اولاد كرام فحام آن حضرت ائمة الهدى عليهم السّلام خواهند بود حقايق آن را بخلايق اعلام و اعلان نماى و تأخير مفرماى و اين تبليغ امر از من بشما محض اظهار كمال مهربانى و شفقت و غايت احسان و مرحمت است كه نسبت بشما و ساير امت معمول ميگردد .\r\nاين كه شما را امر نمودم بر تبليغ ولايت على عليه السّلام بجميع انام و حكم و امر بر اطاعت و متابعت آن حضرت و ائمة الهدى عليهم السّلام فرمودم بواسطهء آنست كه من دائم زمين را از حجت قايم هادى امم خالى نگذارم تا آنكه مرا همه دم حجت بر اهل عالم باشد .\r\nاى محمد درين روز اتمام كار تمامى مخلوقين براى لواى سيد المرسلين بوسيله\r\n","description":"","footnote":"","page_name":" 213 ","page_number":213},
  {"content":"\r\nتعيين امير المؤمنين عليه السّلام بنده من و وصى و خليفه رسول حضرت ذو المنن كه حجت بالغه من بر تمامى خلايق مرد و زنست نمودم و شما را عالم گردانيدم به آن كه طاعت ولى من مقرون بطاعت نبى منست و طاعت نبى من مقرون است بطاعت من پس هر كه طاعت ولى من نمود طاعت نبى من نمود و آنكه طاعت نبى من نمود طاعت من نمود و معصيت با ولى من معصيت نبى من و معصيت با نبى من معصيت است با من .\r\nحضرت امير المؤمنين عليه السّلام بىشبهه و يقين نشانه ايست ميان من و جميع مخلوقين هر كه آن ولى ايزد تعالى را به حق بشناسد و بداند كه آن سرور ولى حضرت داور و بعد از رسول صلى الله عليه و آله بلا فصل وصى نفس پيغمبر واجب تعالى و تقدس است آن مرد مؤمن نيكو كار و مستحق جنان و سزاوار مغفرت ايزد غفار است و منكر ولايت و امامت حضرات ائمه عليهم السّلام و التحية لايق نيران و درخور دوزخ تابانست و آنكه در بيعت آن امام دين شرك آرد بيقين آن كس از جمله مشركين به حضرت رب العالمين است .\r\nيعنى بر بىرويت كه در ايام ولايت و امامت آن صاحب رايت ديگرى را بامامت بگزيند يا احدى را از جبلت ذات غير قويم و طبع نامستقيم با حضرت امير المؤمنين عليه التحية و التسليم در باب ولايت و امامت شريك و سهيم داند چنانست كه آن شريك و انباز بواسطه حضرت بىنياز ثابت گرداند و مشرك رب العالمين ملعون و بيدين است و آنكه در يوم العرصات با مودت و محبت آن امام البريات با من ملاقات كند در روز حساب و شمار داخل « * ( جَنَّاتٍ تَجْرِي مِنْ تَحْتِهَا الأَنْهارُ ) * » گردد و هر كس كه با دشمنى و عداوت آن ولى ايزد منان و باقى امامان ( ع ) با من ملاقات نمايد بىشبهه و گمان داخل نيران دوزخ تابان گردد .\r\nدر آن وقت جبرئيل عليه السّلام گفت يا نبى الرحمه به حكم حضرت رب العزت بايد كه از جميع امت براى امير المؤمنين عليه السّلام و باقى ائمه عليهم السّلام و التحيه مصافحه و بيعت بستانى و او را مهتر خلايق گردانى و عهود و مواثيق كه پيشتر از امت بواسطهء امير المؤمنين حيدر و ائمه احدى عشر ( ع ) گرفته مجدد گردانى كه مرا شوق لقاى تو دريافته لهذا\r\n","description":"","footnote":"","page_name":" 214 ","page_number":214},
  {"content":"\r\nبه زودى روح پر فتوح ترا قبض نمايم .\r\nرسول واهب سبوح بعد از استماع اين تأكيدات از پيك قادر مهيمن بر فوت خود متيقن گشته همان دم تصميم عزم نمود كه تبليغ حقيقت ولايت و امامت على عليه السّلام بنهجى مامور بمردم مؤدى گرداند .\r\n\r\nاما چون نبى بيچون عالم بنفاق اهل شقاق بود كه در خواطر و ضماير ايشان چه مضمر است و بغض و عداوت آن منافقان نسبت به آن امام الانس و الجان بچه كيفيت و عنوانست آن سيد و سرور بخوف آنكه مبادا آن قوم يكسر بعد از استماع امر امير المؤمنين حيدر را به حضرت ( ص ) تنفر نمايند و به حالت اولى و كفر اصلى مراجعت نمايند الا قليل از اصحاب سيد الانس و الجان كه خلوص عقيدت و صدق طويت ايشان برسول آخر الزمان ظاهر و عيان بود مثل عمار ياسر و سلمان و ابى ذر غفارى و باقى اعيان .\r\nدر آن باب حضرت سيد الأنبياء از جبرئيل امين استدعا و التماس نمود كه حقايق احوال منافقين در معرض كبرياى حضرت ارحم الراحمين رساند و كيفيت آن را كما هى معروض گرداند تا مگر آيه عصمت بواسطه جمعيت خاطر عاطر فيض مقاطر سيد البشر گرداند .\r\nپيك امين بعد از توجه به خدمت اكرم الاكرمين و عرض مطلب سيد النبيين ايزد اكبر در انزال آية العصمه صبر فرمود تا آنكه رايات جاه و جلال آن صاحب سعادت و اقبال از عرفات به مسجد خيف نزول اجلال نمود .\r\nفي الفور جبرئيل بعد از نزول بامر رب غفور آن نبى المشكور را به تبليغ ولايت و امامت على عليه السّلام بامت كرة ثانيه مأمور گردانيد و گفت يا محمد واجب الوجود به تو سلام و درود مىرساند و ميگويد كه عهد و بيعت و امامت و ولايت على عليه السّلام بامت رسان و آن حضرت را بخلافت جميع خلقان معين گردان .\r\nچون ختمى پناه عالم بنفاق منافقين قريش نسبت به آن حضرت و باقى مسلمين و خويش بود كه آن طايفه اگر چه به ظاهر اقرار به كلمه طيبه مىآرند ليكن در دل شيوهء\r\n","description":"","footnote":"","page_name":" 215 ","page_number":215},
  {"content":"\r\nعصيان و طريقه طغيان مرعى ميدارند بناء عليه آن سيد و سرور بمرحمت و احسان رحيم الرحمن مستظهر گشتند منتظر آيه عصمة مىبود تا آنكه از جميع افعال و مناسك حج و زيارت خانه ايزد علام و طواف بيت الله الحرام فارغ شد و رايات جاه و جلال آن نبى فرخنده خصال از مكه معظمه بصوب مدينه مكرمه متوجه گرديد .\r\nهمگى اصحاب و اعيان اعراب طريقه مرافقت و شيوه موافقت مرعى و مسلوك داشته در ركاب جناب سعادت انتساب آن نبى ايزد وهاب روان گشتند .\r\nو چون بكراع النعيم رسيدند جبرئيل امين باز از درگاه بىنياز رسيد و امر تبليغ ولايت على عليه السّلام را كرة ثالثه رسانيد اما با بيان آية العصمة خاطر فيض مقاطر حضرت پيغمبر صلى الله عليه و آله و سلم را مطمئن و مستظهر نگردانيد .\r\nچون جبرئيل عليه السّلام تبليغ پيغام قادر علام به حضرت نبى الاكرام نمود رسول ملك منان بلسان معجز نشان فرمود كه يا اخى جبرئيل مرا در باب تبليغ امامت تاخير و تانى و مكث و تراخى بواسطهء آنست كه ميدانم اكثر امت تكذيب من نمايند و تصديق قول من در حق ولايت على عليه السّلام نمىنمايند .\r\nجبرئيل امين به مجرد استماع كلام سيد المرسلين صلى الله عليه و آله مراجعت به خدمت رب العالمين نمود و پيام سيد الانام به حضرت واهب علام عرض و اعلام فرمود و رسول آخر الزمان از آن مكان كوچ كرده روانه مدينه گرديد .\r\nچون بخم غدير كه سه ميل پيش از جحفه است رسيد در آن وقت پنج ساعت از روز گذشته و خورشيد جهانتاب بدايره نصف النهار نرسيد كه جبرئيل رسيد و به آية العصمة آن حضرت ( ص ) را معزز و مكرم گردانيد و بزجر و بانگ گفت :\r\nيا محمد مترس از مردمان مينديش از شر ضرر منافقان كه حضرت قادر منان ذات فايض البركات شما را در حفظ و امان خويشتن نگهبانست بعد از آن اين آيه وافى هدايت به آن حضرت صلى الله عليه و آله و سلم فرو خواند كه « * ( يا أَيُّهَا الرَّسُولُ بَلِّغْ ما أُنْزِلَ إِلَيْكَ مِنْ رَبِّكَ وَإِنْ لَمْ تَفْعَلْ فَما بَلَّغْتَ رِسالَتَه وَالله يَعْصِمُكَ مِنَ النَّاسِ ) * » .\r\n","description":"","footnote":"","page_name":" 216 ","page_number":216},
  {"content":"\r\nدر آن محل اوايل قوافل قريب بجحفه بودند لهذا در آن وقت آن حضرت امر بمراجعت سابقين امت و محافظت لاحقين اصحاب ملت به همان مكان نمود كه تا خلايق را به حكم ايزد خالق بحقيقت آيه كه در باب ولايت و امامت امام البرية امير المؤمنين عليه السّلام و التحيه نازل گشته بامت اعلام نمايد و آن ارحم الراحمين را بولايت و امامت جميع مخلوقين تعيين فرمايد و همگى و تمامى خلايق را به آيهء عصمت كه براى آن حضرت نازل شده اعلام نمايد كه حضرت حافظ او را از كيد ضرر ظالمين محفوظ گرداند بنوعى كه هيچ احد نتواند آزار به آن سيد الابرار رساند .\r\nآن حضرت بعد از استظهار به آيه العصمه بيكى از اصحاب ملتزمين ركاب هدايت انتساب بلال يا شخصى ديگر را امر بنداى امت براى نماز جماعت به خدمت نبى الرحمة نمود و خلايق از متقدمين و متاخرين از طرف دست راست آن طريق به مسجد غدير كه سابقا بسعى و اهتمام منسوبان حضرت سيد البشر عمارتپذير شده بود بنا بر حكم پيك ذو الجلال آن نبى بسعادت و اقبال با جميع رجال نزول اجلال فرمود .\r\nو چون آن محل پر از توده‌هاى سنگ و گل بوده خاتم الرسل در همان زمان حكم برفتن و هموار كردن آن مكان و نصب منبر از احجار يا از پالان شتران براى آن رسول آخر الزمان فرمود و آن منبر را آن مقدار گردانيدند كه مشرف بر جميع مردمان شد .\r\n( ذكر بيان خطبه رسول آخر الزمان عليه صلوات الملك المنان )\r\nپس آنگاه حبيب الله * ( مُحَمَّدٌ رَسُولُ الله ) * صلى الله عليه و آله و سلم در محضر آن مردم بر پاى خواست و مدارج و معارج درج آن منبر فيض مندرج را بنور قدوم مسرت و ميمنت لزوم خود بياراست و فرمود كه شكر و سپاس بىقياس و حمد و ثناى فوق از حد ادراك و احساس سزاوار و جدير و لايق و درخور سميع بصيريست كه در توحد عالى و در تفرد و يگانگى ذات دانى ؟ ؟ ؟ و در سلطانيت جليل و كريم و در اركانيت جميل و عظيمست .\r\nعالم واهب كه علم واهب العطيه‌اش بجميع مكنونات جزئيات و كليات و\r\n","description":"","footnote":"","page_name":" 217 ","page_number":217},
  {"content":"\r\nمبصرات و معلومات و مسموعات محيطست .\r\nاوست معبود حقيقى كه در محل بزرگى به غير تفريط و تعديست و جميع مخلوقات بوسيله برهانيت مقهورند و اما در افعال نه مجبورند عزيزيست لم يزل ستوده - ايست لا يزال بارئ و خالق مسموكات و گستراننده مدحوات و جبار ارض و سموات و ساتر و غافر الخطيئاتست و احد سبوح و پروردگار ملائكه و روحست .\r\nتطول و احسانش بر خلقان شايع و تفضل و امتنانش بر ادنى و اقاصى انس و جان واقع است جميع اشيا ملحوظ و منظور خالق الارض و السماء است ليكن خود از ديدهء بينندگان ناپيداست .\r\nبزرگوار خداى كريم مكين كه در اقوال و افعال با كمال وقار و نمكين است بىشائبه شبهت رحمت حضرت بصير سميع بغايت الغايت وسيع و امتنان نعمش بهر شريف و وضيع منيع است .\r\nمبادرت حضرت وهاب به عذاب خلايق در هنگام استحقاق عقاب در هيچ باب نيست دانا و بصير است بسراير و عالم و خبير است بضماير مخفى نيست به او مكنونات مشتبه و مخفى نيست به او مخفيات علمش محيط به همه اشياء است بلكه خداى واهب غالب به همه چيز و قوتش در همه چيز قادر به همه اشياست ليكن مثل و مانند به هيچ چيز از اشيا نيست .\r\nمبدئ و منشى اسباب بود از آن هنگام كه به غير ذات واهب علام هيچ چيز موجود نبود دائم بعدل و قسط نيست الا آن خداى عزيز كه حكيم و عادل است ذات قادر سبحان ارفع و اجل و اعلى و اكمل از آنست كه بديده عيان مرئى و عيان گردد چه او بصير لطيف و خداى خبير و شريف است هيچ احدى ادراك اكبر بعلانيه و سر و هيچ كس درك كيفيت او بمعاينه ننمايد مگر آن كس كه حضرت ايزد اقدس او را بذات مقدس خود هدايت نمايد و به خود آشنا و راهنما گرداند و گواهى مىدهم كه نيست خداى الا او كه زمانه البته مملو از تنزه و تقدس او و ابدا بدا ؟ ؟ ؟ در پرده از نور مقدس اوست .\r\n","description":"","footnote":"","page_name":" 218 ","page_number":218},
  {"content":"\r\nبزرگوار خداى كه امرش بىمبادرت مشير نافذ و سارى و حكمش به غير معاونت بصير و ظهير ماضى و جاريست و او را شريك در تقدير و هيچ نوع تفاوت در ذات ايزد بصير نيست تصدير و ابداع صور به غير شبه و مثال نمود و ايجاد خلايق به غير معاونت احد و احتيال فرمود انشاء و اختراع مخلوقات كرد پس ايجاد تمامى نمود و اثبات موجودات گردانيد پس همگى آنها را ظاهر فرمود .\r\nخدائيست محكمكار و رحيميست نيكو كردار عادليست كه بجور هيچ احد راضى نيست الهيست رحيم الرحمن غفوريست ذى الكرم و احسان خدائى كه جميع امور به او راجع همگى اشيا به او متواضع بلكه تمامى موجودات بامر واهب العطيات خاضع و خاشعند .\r\nمالك الاملاك و مفلك الافلاك و خالق آسمان و خاك و مسخر آفتاب و ماهتاب و مجرى هر يك ايشان به محل و مآب بيد قدرت مالك الرقابست شب بروز آرنده و روز بشب رساننده شكننده هر ديو سركش ستمكننده اوست به غير او معبود نى و با او ضد و ند موجود نى پناه نيازمندان و فريادرس مستمندانست هيچ احد ازو تولد نيافته و او نيز از هيچ احد متولد نگشته او را كفو و همتا و شريك و ماوى نيست خداى است واحد كريم و پروردگاريست ماجد قديم هر چه خواهد اراده كند و آنچه خواهد مجرى نمايد حصر علم و احصا و موت و احيا و خنده و بكا و منع و عطا منوط باراده و مشيت رب العلى است مالكيت او را در كار و محمود است با او سزاوار است خبرها مرتبط بيد خبير عليم و او به همه اشيا قدير و حكيمست و بستايش جدير و بحقايق اشيا بصير ست ايلاج ليل بنهار و ايلاج نهار بليل بيد قدرت رب جليل است .\r\nنيست خداى الا آنكه عزيز و غفار و مجيب الدعا و ستار و كريم العطا و مختار است شمارنده عدد انفاس و پروردگار جن و ناس و رحمكننده شيطان و خناس و برآرنده حوايج و التماس معشر الناس است چيزى به او پوشيده و پنهان نيست و متعلق علمش\r\n","description":"","footnote":"","page_name":" 219 ","page_number":219},
  {"content":"\r\nبه غير زياده و نقصان است رب غفور مضجور بفرياد نالندگان و آزرده بالحاح درماندگان نگردد .\r\nحافظ جميع صالحان و توفيق دهندهء مصلحان و مولاى همه مؤمنان و روزى رساننده انس و جان ايزد منانست و او خداوند مستحق حمد و شكر و هادى خلقان بطريق اسلام و ايمان و مانع از شيوه ناپسند كفر است همه برايا در ضرا و سرا و شدت و رخا در هر صباح و مسا همه وقت و همه جا متذكر و مشتغل بذكر حضرت عز و جلاند .\r\nمرا ايمان بايزد منان و بملائكه و تمامى كتب آسمان و جميع انبيا و رسل مهيمن سبحان است سامع و مطيع و منقادم برضاى او و مبادر و شاكر و مستسلم به قضاى او راغبم بطاعت او خايف و هراسانم از عقوبت او چه قهاريست كه احدى ايمن نيست از مكر او ليك هيچ ترس نيست از جور او بواسطه رافت و عدل او مقرم بعبوديت او شاهدم بربوبيت او مسرع و جاهدم به تبليغ امر او بخلقان بخوف آنكه مبادا مرا قارعه غضب بارى و صادمه سخط جبارى دريابد .\r\nمرا از هيچ احد ترس و باك به غير حضرت خالق الافلاك نيست ليكن از قارعه اعتراض مبدى جواهر و منشى اعراض اصلا بدفع نيست زيرا كه هر چند كسى در حيله كامل و دانا و عالم و توانا باشد او را دفع اعتراض ايزد اكبر ممكن و ميسر نيست و چون حضرت قادر بيچون مرا امر و حكم كرد كه اگر تبليغ ولايت امير المؤمنين عليه السّلام و التحيه بجميع بريت درين وقت و ساعت ننمايم چنانست كه تبليغ هيچ امر و پيام و شرايع و احكام حضرت ملك علام بطوايف انام نكرده باشم و مرا در آن باب هيچ گونه بيم و ترس از هيچ كس نيست زيرا كه الله تعالى و تقدس ضمانت عصمت من از شما و ساير اعدا نمود و بواسطه جمعيت خاطر من آية العصمه انزال و ارسال نمود و او كافى كريم و معبود و رحيمست و آن آية وافى هدايت اينست :\r\n« اعوذ با لله السميع العليم من الشيطان الرجيم * ( بِسْمِ الله الرَّحْمنِ الرَّحِيمِ ) * * ( يا أَيُّهَا الرَّسُولُ بَلِّغْ ما أُنْزِلَ إِلَيْكَ مِنْ رَبِّكَ وَإِنْ لَمْ تَفْعَلْ فَما بَلَّغْتَ رِسالَتَه وَالله يَعْصِمُكَ مِنَ النَّاسِ ) * »\r\n","description":"","footnote":"","page_name":" 220 ","page_number":220},
  {"content":"\r\nبعد از آن نبى الانس و الجان فرمود كه اى معشر مردمان من در تبليغ شرايع و احكام ايمان كه از حضرت عزيز سبحان بوساطت امين وحى جليل اخى جبرئيل عليه سلام الله به من رسيد به هيچ وجه من الوجوه تقصير و تانى و تغافل و تراخى در اتصال و ابلاغ آن ننمودم بلكه هر چه مأمور از رب غفور به آن شدم كه بخلقان رسانم در همان زمان در تبليغ آن بلا زياده و نقصان سعى بىپايان و جهد خارج از حد تعريف و بيان نمودم .\r\nاى معشر مردمان سبب نزول اين آيه مكرمه به من براى آنست كه دو سه مرتبه جبرئيل امين از نزد ارحم الراحمين به من نزول نمود و مرا به حكم ايزد معبود امر بتسليم امر ولايت و تبليغ امامت ولى حضرت خالق البرية امير المؤمنين على ( ع ) بامت نمود .\r\nچون به اين محل رسيدم باز پيك قادر كارساز بآية العصمه با كمال احترام و اعزاز نزول فرمود و مرا به اين وسيله مكرم و معزز نمود و گفت در همين مشهد شريف و موضع منيف اعلام و اعيان هر ابيض و اسود و مسلم و مؤمن موحد نمايم به آنكه حضرت على بن ابى طالب ( ع ) برادر و وصى من و ولى و خليفه و امام انس و جن است بعد از من و او را در نزد من منزله هارونست در نزد موسى عليه السّلام .\r\nنهايت آنكه حضرت هارون در ايام حيات موسى ( ع ) و بعد از وفات آن حضرت عليه السّلام بمرتبه عليه نبوت مكرم و سرافراز بود و حضرت على ( ع ) بعد از من بمنصب ولايت و مرتبه امامت معزز و ممتاز است و آن حضرت ولى خدا و وصى ما و امام شماست و آيه‌اى كه حضرت رب العزة در باب امامت آن امام الامة به من انزال و ارسال نمود اينست كه :\r\n« اعوذ با لله السميع العليم من الشيطان الرجيم * ( إِنَّما وَلِيُّكُمُ الله وَرَسُولُه وَالَّذِينَ آمَنُوا الَّذِينَ يُقِيمُونَ الصَّلاةَ وَيُؤْتُونَ الزَّكاةَ وَهُمْ راكِعُونَ » ) * .\r\nو على عليه السّلام اعطاى زكات نمود در حالى كه راكع بود .\r\nاجله مفسرين خصوصا علماء فرقه ناجيه اثنا عشريه رضوان الله عليهم اجمعين\r\n","description":"","footnote":"","page_name":" 221 ","page_number":221},
  {"content":"\r\nدر تفاسير از ائمة المعصومين عليهم السّلام نقل كردند كه حضرت نبى متعال فرمود كه حضرت لا يزال درين آيه اراده على كرد در همه حال و حافظ و معين او است در جميع احوال .\r\nو حضرت جبار مرا تأكيد بسيار در باب تبليغ امامت آن امام الاخيار و الاشرار نمود و حكم فرمود كه تبليغ ولايت على ( ع ) بخلايق در همين وقت نمائى و اصلا تأخير مفرماى و من از امين وحى ايزد تعالى جبرئيل عليه السّلام و الدعا التماس و استدعا نمودم كه به حضرت ارحم الراحمين عرض نمايد تا مرا در باب تبليغ امر على عليه السّلام معذور دارد زيرا كه مرا كثرت منافقان و قلت متقيان و شقاق اهل طغيان واضح و عيانست و عالمم بفساد و دغلى مفسدان و مكر و فريب سخره‌كنندگان باسلام و ايمان كه ايزد منان بيان احوال اضلال آن منافقان در قرآن لازم الاذعان مىنمايد چنانچه ميفرمايد كه :\r\n« * ( يَقُولُونَ بِأَلْسِنَتِهِمْ ما لَيْسَ فِي قُلُوبِهِمْ ) * * ( وَتَحْسَبُونَه هَيِّناً وَهُوَ عِنْدَ الله عَظِيمٌ ) * » .\r\nمعنى آيه و الله اعلم بالبداية و النهاية آنست كه جمع مقر به كلمه طيبه باشند و به زبان اظهار اخلاص بندگى ايزد تعالى مينمايند اما در دلهاى ايشان اثرى از آن چيزها كه بر زبان جارى و عيان ميكنند موجود نيست بلكه در ضماير و خواطر آن منافقان به غير مكر و فريب و خدعه و ريب امر ديگر موجود نيست .\r\nچه آن طايفه و خيم العاقبة اين مقدمات را سهل و آسان دانسته بغايت حقير شمرده اما آنها در نزد مهيمن منان بسيار بسيار عظيم و گرانست و آن جماعت اگر چه به ظاهر بصفت اسلام و ايمان موصوف ليكن به باطن تمرد و طغيان و عداوت منعوت و بكفران مشعوفاند و از آن اشرار چند مرتبه ايذا و آزار به من رسيد تا آنكه زهر در خورد من كردند و زعم ايشان چنان بود كه من هميشه مسموم خواهم بود تا آنكه ايزد حضرت معبود مرا از حال ايشان در قرآن اخبار و اعلان نمود چنانچه فرمود كه « * ( وَمِنْهُمُ الَّذِينَ يُؤْذُونَ النَّبِيَّ وَيَقُولُونَ هُوَ أُذُنٌ قُلْ أُذُنُ خَيْرٍ لَكُمْ ) * »\r\n","description":"","footnote":"","page_name":" 222 ","page_number":222},
  {"content":"\r\nبعد از آن رسول آخر الزمان فرمود كه اگر من اراده نمايم كه اسامى يكان يكان آن منافقان را بيان و عيان كنم هر آينه ذكر اسامى آن طايفه مينمودم و نيز اگر مرا اراده دلالت و هدايت شما بمنافقين بيدين مىبود شما را دلالت ميكردم و آن جماعت را بشما مىنمودم ليكن من چون از عنايت و احسان حضرت بيچون بصفت مكرمت و مروت متصفم از ذكر افعال شنيعه و اعمال قبيحه شما درگذشتم و جميع آنها را درگذرانيدم .\r\nاما حضرت ايزد سبحانه و تعالى در باب امامت و ولايت على عليه السّلام بمساهله و اغماض از من راضى نيست مگر تبليغ آن بخلقان زيرا كه ايزد منان مكرر مرا امر به تبليغ آن بانس و جان نمود .\r\nچنانچه اين آيه وافى هدايت به من انزال و ارسال فرمود كه « * ( يا أَيُّهَا الرَّسُولُ بَلِّغْ ما أُنْزِلَ إِلَيْكَ مِنْ رَبِّكَ وَإِنْ لَمْ تَفْعَلْ فَما بَلَّغْتَ رِسالَتَه وَالله يَعْصِمُكَ مِنَ النَّاسِ ) * » .\r\nپس آنگاه حضرت حبيب الله فرمود كه اى معشر مردمان بدانيد كه حضرت مهيمن سبحان بواسطه شما و جمع خلقان منصوص و معين گردانيد كه اطاعت او بر جميع مهاجر و انصار و تابعين ابرار بلكه تمامى بندگان ايزد واهب از حاضر و غايب و راجى و خايب و حضرى و بدوى و عجمى و عربى ابيض و اسود مشرك و موحد بنده و آزاد خسته و دلشاد از صغير و كبير و عزيز و حقير وضيع و شريف قوى و ضعيف واجب و لازم بلكه از فروض متحتم است و بيقين امر و حكم ملك تعالى جارى و ماضى است و بىشبهه و گمان مخالف امر تو مردود مردود ملعون ملعون است و متابع حكم آن امام الامم مرحوم مرحوم است و مصدق قول آن امام بارگاه مهيمن با عز و قبول و مطيع امر و نهى آن امام المشكور مغفور حضرت رب غفور است .\r\nاى معشر مردمان اين اقامت آخرين من درين مكانست بايد كه كلام مرا از سر اخلاص و اعتقاد استماع نمائيد و اطاعت و انقياد امر حضرت خلاق العباد كه مولى و پروردگار شماست فرمائيد و از روى فراست بدانيد كه محمد حاضر و متكلم ناظر\r\n","description":"","footnote":"","page_name":" 223 ","page_number":223},
  {"content":"\r\nمخاطب با شما بامر حضرت ايزد تعالى فرستاده آن مولا است و هر چه از رب غفور مامور گردد همان را بلا زياده و نقصان بشما و بخلقان رسانيد .\r\nبدانيد كه حضرت امير المؤمنين على عليه السّلام ولى ايزد مهيمن و وصى و جانشين من بعد از منست بساير برايا و بعد از آن امام كرام و اولاد فحام عظام ايشان امامان دين و هدات راه يقين و نجوم اهل زميناند تا روز ملاقات شما به حضرت واهب العطيات و ادراك لقاى حضرت سيد البريات و بىشبهه حلال و مباح نيست الا آنچه حضرت ذو الجلال مباح و حلال نمايد و حرام و موجود و معلوم هيچ موجود نيست مگر آنچه ولى ايزد علام حرام گرداند .\r\nمن رسول واجب الوجود باكرام بغايت الغايت عارف و عالمم بحلال و حرام زيرا كه مرا حضرت قدير عليم در كتاب لازم التكريم خود از حقيقت حلال و حرام تعليم داد .\r\nاى معشر مردمان هيچ علم نيست مگر آنكه علام الغيوب آن را بر من منكشف گردانيد و مرا بر حقايق تعداد و احصاى آن عالم و عارف نمود بنوعى كه هيچ نوع از انواع آن را بر من مستور و محجوب نگردانيد و آنچه من تعليم ذو المنن عالم به آن بودم و علم من باحصاى آن رسيد بامر و حكم واهب مجيد به حضرت امير المؤمنين على بخشيدم و آن ولى بىنياز را بتعليم آن ممتاز و سرفراز گردانيدم بيقين امير المؤمنين ولى ارحم الراحمين و وصى المرسلين و امام جميع مخلوقين است .\r\nاى معشر مردمان اضلال و گمراهى از آن ولايت پناهى كه موجب خسارت و رو سياهى است مجوئيد و راه خلاف رضاى او مپوئيد استفسار و استكبار و استنكاف و استدبار از آن ولى ايزد جبار منمائيد كه على ( ع ) عامل حق و هادى آن و مانع از طريق باطل و ناهى از آنست .\r\nآن ولى پروردگار در هيچ امر و كار در نزد خداى غفار سر در پيش نينداخت و بسرزنش لايم خود را گرفتار نساخت و اول كسى كه از مردان بخداى زمين و آسمان ايمان آورد حضرت امير المؤمنين على ( ع ) است .\r\n","description":"","footnote":"","page_name":" 224 ","page_number":224},
  {"content":"\r\nآن حضرت آن كس است كه جان و نفس خود را فداى حضرت رسول واجب تعالى و تقدس نمود و على بن ابى ابى طالب ( ع ) آن كس و آن امام است كه هيچ احدى از مردان بيشتر از ايشان نماز با آن نبى كريم بىنياز نگزارد و بندگى و طاعت مهيمن معبود قبل از على ( ع ) ننمود .\r\nاى معشر مردمان ولى حضرت رب العالمين امير المؤمنين و اولاد او ائمة - المعصومين ( ع ) را افضل از جميع خلايق دانيد و او را تفضيل دهيد بر همه ايشان .\r\nزيرا كه ايزد سبحان آن حضرت را تفضيل داد بر همگى خلقان و بر تمامى شما لازم و عيان است كه بمأمور به على ( ع ) خود را مأمور و بمنهى عنه آن حضرت البته نفس خود را منزجر گردانيد زيرا كه آن حضرت امام منصوص من عند الله است .\r\nاى معشر مردمان على بن ابى طالب ( ع ) ولى خدا و امام كافه برايا بامر ملك تعالى است و توبه منكر ولايت على ( ع ) مقبول رب غفور و سعى آن مهجور در عبادت غير مشكور بلكه آن كس هرگز مرحوم و مغفور نيست و بر خداى عالم واجب و لازم است كه مخالف امر آن سرور را ابد الدهر بنار سقر معذب به عذاب منكر گرداند .\r\nبپرهيزيد از مخالفت امر آن امام الانس و الجان زيرا كه مخالف آن ولى ايزد منان پيوسته در دوزخ تابان و آتش نيران سوزان و گدازانست بلكه مخالف امر ايشان بمضمون صدق مشحون « * ( وَقُودُهَا النَّاسُ وَالْحِجارَةُ أُعِدَّتْ لِلْكافِرِينَ ) * » و اجسام آن ملاعين آتش افروز نار سجين است و آخرين آيه « ايها الناس » بشارت اولين انبياى اعيان و رسولان عاليشان و حجت بر جميع خلقان از اهل زمين و آسمان بمشيت رحيم الرحمن منوط براى منست .\r\nهر كه درين باب شك كند آن شاك ابتر بىشبهه كافر است بكفر اصلى و جاهليت اولى .\r\nهر كه در قول من شك كند چنانست كه در قول انبيا و رسولان همه شك كند و هر كه شك بقول انبياى كرام و رسل فخام عظام نمايد آن كس از اشرار و مستحق دوزخ پر شرار\r\n","description":"","footnote":"","page_name":" 225 ","page_number":225},
  {"content":"\r\nو لايق و سزاوار نار است .\r\nاى معشر مردمان اعطا و احسان اين فضيلت و ولايت به حضرت امام البريه على عليه السّلام و التحيه از حضرت واهب العطيه محض احسان و عنايت ذو المنن است نسبت به من خداى معبود كه مستحق و درخور حمد و شكر بود به غير ذات رب العالمين ابد الابدين و دهر الداهرين در هيچ زمان بلكه در تمامى حال ماضى و استقبال موجود نيست .\r\nاى معشر مردمان تفضيل على عليه السّلام بر همه مردم بواسطه آنست كه او بعد از من افضل از جميع اهل عالم و اعلم تمامى بنى آدم است روزى خلايق بوسيله ذوات كامله ما از حضرت واهب العطايا بشما و بساير برايا متواصل و متواتر است بلكه بقاى نوع انسانى آن متوالى متحاصل است .\r\nهر كه رد قول من كند ملعون ملعون حضرت ايزد بيچون است بلكه مردود مردود و مغضوب مغضوب است هر چند قول من موافق واقع نباشد .\r\nبر راى صواب نماى ارباب عقل و ذكا واضح و هويدا است كه اين كلام نبى الرحمة بواسطه مزيد تأكيد است بامت در باب متابعت و اطاعت آن رسول خالق البريه .\r\nچه بيقين بوثيقه آيه كلام رب العالمين تبارك و تعالى * ( « وَما يَنْطِقُ عَنِ الْهَوى إِنْ هُوَ إِلَّا وَحْيٌ يُوحى ) * » هرگز طوطى لسان و بلبل زبان معجزنشان آن نبى الانس و الجان در هيچ زمان بر شاخسار كلام و مقالات به غير كلمات صدق سمات وحى خالق البريات سارى و بتكلم جارى و مترنم نگشته .\r\nبعد از آن حضرت سيد الانام فرمود كه آنچه من در باب ولايت و امامت على و ائمة المعصومين عليهم السّلام بشما بيان و اعلام نمودم تمام آن كلام بموجب وحى ايزد علام بواسطهء جبرئيل ( ع ) است .\r\nزيرا كه آن فرشته جميل از حضرت واهب جليل اداى رسالت به من به اين طريق و سبيل نمود كه اگر كسى على عليه التحية و السّلام را بولايت و امامت خود نپذيرد و آن مفترض الطاعه را صاحب ارشاد و هدايت خود و باقى امت فرا نگيرد مع هذا آن بىسعادت\r\n","description":"","footnote":"","page_name":" 226 ","page_number":226},
  {"content":"\r\nطريق خلاف و عداوت آن صاحب سعادت را پيش گرفته اصلا گوش بكلام صدق التيام آن امام الانام فراندهد « فويل له ثم ويل له » .\r\nبايد كه هيچ احدى از بندگان واهب علام استماع كلام ناتمام مخالف آن امام التمام ننمايد كه غضب و لعنت حضرت صمديت بواسطه آن كس به حكم ايزد تعالى و تقدس حاصل و ثابت است .\r\nاى معشر الناس بايد كه از مال و حال « يوم لا ينفع بنون و لا مال » خود بينديشيد و از خلاف امر و حكم آن امام الاكرام در همه وقت و همه دم به او پناه جوئيد و به غير طريق آن حضرت هيچ راه مجوئيد زيرا كه مخالف آن ولايتمآب مخالف حكم مالك الرقابست بلكه بىشبهه و ارتياب مخالفت با آن وصى حضرت رسالتمآب وسيله روسياهى در يوم الحساب است و حضرت واحد متعال در جميع احوال واقف حقايق افعال شما است .\r\nاى معشر مردمان بمضمون خطاب مستطاب « * ( يا حَسْرَتى عَلى ما فَرَّطْتُ فِي جَنْبِ الله ) * » على ( ع ) جنب و رحمت خداى عالم است ويل و حسرت و ندامت و خسارت و غرامت ذلت بر مفرط آنست .\r\nيعنى حسرت و ندامت و خسران و غرامت براى كسى است كه افراط در جنب رحمت رب العزه نمايد .\r\nاى معشر مردمان تدبر در ظواهر آيات قرآن نمائيد و تفكر در محكماتش فرمائيد زنهار تابع متشابهاتش مشويد بخداى عالم تبارك و تعالى مرا قسم است كه بيان زواجر قرآن و ايضاح تفاسير آن در حيز قدرت و توان هيچ احدى از علماى انس و جان نيست مگر آنكه در نزد من حاضر و دستش در دست من و او ولى ايزد مهيمن است .\r\nدر آن هنگام آن امام الهمام در خدمت سيد الانام حاضر بود آن حضرت را پيش خويش طلب نموده بازوى مبارك آن ولى ايزد تعالى و تقدس و تبارك را بسعادت و اقبال بدست دريا مثال خود گرفته از زمين برداشته آن مقدار مرتفع نمود كه تحت\r\n","description":"","footnote":"","page_name":" 227 ","page_number":227},
  {"content":"\r\nبغل حضرت خاتم الرسل بر مستسعدان آن محفل جنت مثل ظاهر گرديد .\r\nدر آن زمان رسول آخر الزمان آواز مبارك برداشت و از لسان معجز نشان چنين بيان فرمود كه اى معشر مردمان هر كرا من مولى و حاكم فرمانفرماى آن خلقان و پيغمبر ايشان باشم اين على بن ابى طالب عليه السّلام مولى و حاكم و فرمان فرما و امام او و جميع براياست زيرا كه على برادر و وصى من و دوستى او بر من به حكم حضرت ذو المنن است .\r\nچه درين باب از ايزد وهاب آيه به من نازل شد .\r\nاى معشر مردمان امير المؤمنين حيدر و اولاد آن سرور ائمة المعصومين عليهم سلام الله الاكبر ثقل اصغرند و قرآن ثقل اكبر است .\r\nصاحب صحاح اللغه در كتاب مذكور نمود كه عرب هر چه نفيس و بسيار قيمت را ثقل گويند يعنى چيز گرانبها و عزيز در نظرها و هر يك از ائمهء منبى و مخبر از حال ديگرند و همهء آن اعيان در اقوال و افعال موافق يك ديگر در وصول دين و در تبليغ اوامر و احكام شرع مبين و على و اولاد كرام عظام عليهم التحية و السّلام از يك ديگر جدائى نكنند تا آنكه در كنار حوض كوثر آن ائمه اثنا عشر همگى و تمامى يكسر خود را به من رسانند .\r\nاى معشر الناس بدانيد و آگاه باشيد كه من بهر چه مامور بودم به حكم رب غفور بشما رسانيدم و آنچه بشنوانيدن آن به بندگان ايزد سبحان محكوم بودم بسمع جميع شنوانيدم و ولايت و امامت على عليه السّلام را با ائمه بيان و عيان گردانيدم .\r\nاى معشر مردمان ملك عزيز گفت و من نيز بامر و حكم او بشما ميگويم كه امير مؤمنان غير برادرم على عليه السّلام و اولاد او ائمه فخام عظام كسى نيست و دفع و رفع امور شاقه از امت من به غير از آن ولى ذو المنن از هيچ احدى ميسر و ممكن نيست .\r\nچون رسول بيچون پيشتر از اين امير المؤمنين عليه السّلام را از دست گذاشته بود كرة ثانيه دست يازيد و بازوى او را گرفته از زمين برداشت .\r\n","description":"","footnote":"","page_name":" 228 ","page_number":228},
  {"content":"\r\nمنقول و مرويست از بعضى اعيان كه در اولبار كه سيد الابرار به بالاى آن منبر آمد امير المؤمنين حيدر را از زمين برداشت تا در منبر بود آن سرور را از دست فرو نگذاشت نهايت در هنگام بيان اين كلام آن حضرت را آن مقدار مرتفع گردانيد كه انگشتان آن ولايتمآب محاذى زانوى شريف حضرت رسالتمآب گرديد .\r\nبعد از آن رسول آخر الزمان بآواز بلند فرمود :\r\nاى معشر مردمان اين على بن ابى طالب عليه السّلام برادر و وصى و خليفه من است و حامل علم من و حافظ آن و عالم بآيات قرآن و تفاسير جميع كتاب آسمان منزل بانبيا و رسولان و خوانندهء خلقان باوامر و نواهى قرآن و معامل رضاى خداى تعالى و محارب اعداى حضرت إله على ولى الله است آمر بطاعت حضرت رب العزت و ناهى از معصيت الهى است .\r\nخليفه رسول زوج بتول و امير مؤمنان از انس و جان و ولى خداى زمين و آسمان على عمران است امام هادى و مرشد حاضر و بادى و قاتل جماعت ناكثين و كشنده طايفه مارقين و قاطع حيات قاسطين ولى اكرم الاكرمين حضرت امير المؤمنين است .\r\nذكر بيان معنى قاسطين و مارقين و ناكثين\r\nبر ارباب بصيرت مخفى و پوشيده نماند كه ناكثين جمعى را گويند كه نقض عهد و بيعت حضرت امير المؤمنين عليه السّلام و التحيه كردند و مراد از آن طايفه لشكر جمل و رؤساى آن قوم نامنفعل است كه در ايام خلافت امامت آن حضرت طريق مبايعت و متابعت او را گذاشتند و شيوهء تمرد و مخالفت آن امام الامة برداشتند و خاك مذلت كفر و ارتداد و غبار عناد و الحاد بر ديده اسلام و اجتهاد خود انباشتند .\r\nو مارقين جماعت خوارج را گويند كه در ايام خلافت آن حضرت از منهج اطاعت آن سرور بدر رفته خارجى گشتند مثل اهل نهروان و باقى خارجيان و مرق در لغت عرب بمعنى خروجست چنانچه گويند كه « مرق السهم من القوس » يعنى چنانچه تير از كمان\r\n","description":"","footnote":"","page_name":" 229 ","page_number":229},
  {"content":"\r\nبيرون رفت .\r\nاين طايفه خوارج از دين بيرون رفتند و ترك آئين سيد المرسلين و پيروى ائمة المعصومين عليهم السّلام نمودند و قاسطين جمعى را گويند كه از دين قسوط و عدول نمودند مثل معاويه و اصحاب طاغيه و باغيه او كه از دين عدول نموده تابع آراى ضاله و اهواى مبتدعه خود گشتند .\r\nحضرت نبى الاكرام بوسيلهء اعلام جبرئيل ( ع ) بموجب حكم و امر ايزد علام كه سابقا اعلام ايشان در باب مرتدين لئام نموده بود سيد الانام نيز على سبيل الاجمال از آن حال و مرام واقف و اعلام اصحاب اسلام نمود و چون اصحاب در كشف و ايضاح كلام حضرت نبى ملك العلام استفهام و استعلام ننمودند رسول ايزد متعال نيز به همان بيان اجمال اكتفا نمود .\r\nپس آنگاه حضرت حبيب إله فرمود كه اى معشر الناس آنچه من به حكم و امر ايزد مهيمن مأمور به تبليغ آن بودم بشما رسانيدم و بر شما واضح و عيان گردانيدم بر خود واجب و لازم از فروض متحتم دانيد و تغيير قول مرا جايز مدانيد .\r\nبعد از آن رسول الله صلى الله عليه و آله و سلم فرمود كه\r\n« اللهم وال من والاه و عاد من عاداه و انصر من نصره و اخذل من خذله و العن على من ظلمه » .\r\nمعنى مفاد و مراد سيد العباد آنكه بار خدايا دوست دار دوست على را و دشمن گير آنكه دشمن آن حضرت باشد و يارى كن ناصر و معين على را و از رحمت خود دور گردان و لعنت كن بر كسى كه ظلم در حق على و اولاد كرام او نمايد .\r\nپس آنگاه فرمود كه خدايا مرا بارسال خود جبرئيل امين سرافراز گردانيدى و حكم فرمودى كه ولايت و امامت كه مخصوص بعلى و اولاد امجاد اوست به بندگان من و امتان خود تبليغ نمائى و چون در آن باب بكرات تأكيد فرمودى و بر من واجب و لازم ساختى و مرا بارسال آية العصمه مطمئن خاطر و ممتاز نمودى تراخى و ترقب آنكه مرا در هنگام اقامت تبليغ امامت على عليه السّلام و نصب آن امام الانام از براى خاص\r\n","description":"","footnote":"","page_name":" 230 ","page_number":230},
  {"content":"\r\nو عام كه از جمله اكمال و اتمام نعمت تو بخلقان و تكميل احكام اسلام كه رضاى تو در آن است به بندگان تو مرا يارى كن .\r\nبعد از تبليغ ولايت على عليه السّلام و اولاد او عليهم السّلام بامت گفت بار خدايا شاهد باش كه تبليغ ولايت ولى تو امير المؤمنين على عليه السّلام و اولاد او ببندگان تو نمودم و در آن باب به هيچ وجه من الوجوه بتقصير از خود راضى در هيچ باب نبودم .\r\nاى معشر مردمان بدانيد و آگاه باشيد كه حضرت خالق البرايا بنصب امامت و تبليغ ولايت على و ائمة الهداة ( ع ) اكمال دين شما و اتمام نعمت بساير خلق الله تعالى نمود پس اقتدا به آن امام البريه و اولاد او عليهم السّلام و التحيه كه از فرزندان مناند واجب و لازم است .\r\nزيرا كه هر كه اقتدا به آن ولى ملك تعالى و بعد از او بائمه الهداى عليهم سلام الله ننمايد در يوم القيام بىشبهه و ارتياب در هنگام عرض اعمال به حضرت مالك الرقاب منخرط در سلك * ( « أُولئِكَ حَبِطَتْ أَعْمالُهُمْ وَفِي النَّارِ هُمْ خالِدُونَ ) * و * ( لا يُخَفَّفُ عَنْهُمُ الْعَذابُ وَلا هُمْ يُنْظَرُونَ ) * » باشد .\r\nيعنى هر چند مقر به كلمه طيبه شهادت و مقيم بر اقامت نماز و روزه و ساير ما فرض الله تعالى باشد و بعد از من بولايت و امامت امير المؤمنين على و اولاد امجاد او عليهم السّلام اقرار ننمايد و اقتدا و اقتفا بسلسله طيبين و طاهرين من نكنند اعمال آن طايفه بىشك و شبهه محبوط و آنها مخلد به آتش دوزخ مربوطند و اصلا در عذاب اليم آن جماعت در دركات جحيم تخفيف و مهلت نيست .\r\nپس بنا بر آيه وافى هدايت قبول نمودن اعمال جميع اهل اسلام در يوم القيام موقوف بلكه مشروطست بر اقرار بولايت و امامت على عليه السّلام و فرزندان گرام فخام او عليهم السّلام .\r\nبناء عليه ايمان و اسلام باقرار ولايت ائمة الانام مقبول و تمام و بعدم اقرار غير مستحسن و ناتمام است .\r\n","description":"","footnote":"","page_name":" 231 ","page_number":231},
  {"content":"\r\nپس بنا بر تأكيدات ظاهر آيه كلام رب العالمين بولايت ائمه عليهم السّلام و قول سيد المرسلين هر كه در دار دنيا به غير دين امير المؤمنين عليه السّلام و اولاد طيبين و طاهرين دينى و آئينى گزيند يقين آن مذهب و دين مقبول ارحم الراحمين نيست و حامل و راعى آن در روز حساب و ميزان از خاسران و زيانكاران است .\r\nاى معشر مردمان على و فرزندانش ناصرترين شماست در دين يعنى نصرت و اهتمام على و ائمة الانام در دين و در اجراى احكام شرع سيد المرسلين ( ص ) زياده از جميع اصحاب حضار و باقى ابرار و اخيار است و على اقرب و اعز شما است بر من يعنى رابطهء خويشى و علاقه قرابتى و عزت و اكرام هيچ احدى نسبت به من زياده از حضرت امير المؤمنين على و اولاد كرام فخام آن حضرت عليهم السّلام نيست و على يك ساعت بلكه لمحه‌اى از اطراف و جوانب من دور نگشته و هميشه حكم و امر مرا مترصد و ناظر و رضا و خشنود حضرت الهى از امير المؤمنين على عليه السّلام و اولاد او بين و ظاهر است .\r\nزيرا كه هيچ آيه مشعر بر رضاى الهى در كتاب مستطاب ايزد وهاب نازل نشده مگر آنكه در شأن عاليشأن آن امام انس و جان و فرزندان ايشان است و تمامى آيات مصدر به « * ( يا أَيُّهَا الَّذِينَ آمَنُوا ) * » ابتدا بعلى ( ع ) و اولاد امجاد آن حضرت است و بر هيچ آيه در قرآن مشعر بر مدح خلقان نيست الا آنكه در شأن على و اولاد رفيع الشأن ايشان است .\r\nو شهادت رب العالمين از براى مطعمين يتيم و اسير و مسكين در سوره كريمه « * ( هَلْ أَتى عَلَى الإِنْسانِ ) * » براى آن امام الانس و الجان امير المؤمنين ( ع ) و باقى امامان است .\r\nو اعتقاد اكثر مفسرين اجله اين طايفه و مطلعين بر اسرار غموضات آيات كلام ربانى و بر اطوار تأويلات كلمات فرقانى برانند كه اين سوره كريمه در شأن ذى شان آن امام زمان و باقى اولاد ايشانست .\r\nاى معشر مردمان على ( ع ) ناصر دين رب العالمين و مجادل كفار اشرار و دافع اذيت از روى سيد المرسلين است و آن حضرت نقى و تقى و هادى و مهديست .\r\n","description":"","footnote":"","page_name":" 232 ","page_number":232},
  {"content":"\r\nاى معشر مردمان پيغمبر شما بهترين پيغمبران است و ولى خداى تعالى و وصى رسول صلى الله عليه و آله و سلم على امير المؤمنين ( ع ) او نيز بهترين اوليا و اوصيا است و فرزندان وصى رسول آخر الزمان بهترين اولاد كرام جميع اناماند .\r\nاى معشر مردمان ذريت كرام هر پيغمبرى از صلب همان پيغمبر است الا ذريت من كه از صلب امير المؤمنين على است و آن طايفه كرام تا يوم القيام باقى و مستداماند .\r\nاى معشر مردمان ابليس پر تلبيس اخراج آدم ( ع ) از جنت از حقد و حسد نمود و بلعنت ايذاى ايزد احد گرفتار آمد .\r\nزنهار با على ( ع ) حقد و حسد منمائيد كه عمل شما محبوط گردد و اقدام شما در روز جزا بلغزيدن آيد تا آنكه اجسام شما بجهنم درآيد و بيقين عزيز واهب شما را بوسيله شما معاتب و معاقب خواهد نمود .\r\nآدم صفى برگزيده ايزد تعالى بود بواسطه ترك امر اولى و ارتكاب خطيئت واحده از صدر جنان و مائده آن داخل دار الغرور جهان فانى شد فكيف شما در هنگامى كه خلاف قول آن سيد الاوصيا نمائيد و حال آنكه شما شما باشيد بايد كه از مال و حال خود و بال خلاف اقوال و افعال آن ولى ايزد متعال بينديشيد و از قارعة « يوم لا ينفع بنون و لا مال » نيكو تأمل نمائيد بواسطه آنكه از شما جمعى دشمن خدا و رسولاند .\r\nاى معشر مردمان بدانيد كه دشمنى على ( ع ) را قبول نميكند مگر شقى و مودت و دوستى او نمىورزد مگر مؤمن متقى و ايمان و اقرار بقول آن امام الاخيار و الابرار نيارد مگر مخلص معتقد مصطفى صلى الله عليه و آله و سلم .\r\nبخدايتعالى قسم است كه « * ( وَالْعَصْرِ إِنَّ الإِنْسانَ لَفِي خُسْرٍ إِلَّا الَّذِينَ آمَنُوا وَعَمِلُوا الصَّالِحاتِ ) * » در شأن دشمنان خاندان على ( ع ) نازل شد .\r\nاى معشر مردمان من حضرت مهيمن را در باب تبليغ ولايت امير المؤمنين و امامت اولاد كرام آن حضرت عليهم السّلام بشما شاهد خود گردانيدم و بر من بوثيقه آيه كلام ذو المنن « * ( وَما عَلَى الرَّسُولِ إِلَّا الْبَلاغُ الْمُبِينُ ) * » سواى تبليغ امر حضرت ايزد\r\n","description":"","footnote":"","page_name":" 233 ","page_number":233},
  {"content":"\r\nاكبر چيزى ديگر واجب بلكه سزاوار و درخور نيست .\r\nاى معشر مردمان بپرهيزيد به حضرت ملك تعالى و پناه خود بعزيز إله جوئيد و پيوسته بر طريق مرضيه اسلام و بشيوهء محسنه ايمان باقى ائمه انام مستدام بوده هر چه لوازم اين صفت است بر آن قيام و اقدام نمائيد بر صفت حيات مستعار دنيا باقى و پايدار نباشيد .\r\nاى معشر مردمان ايمان آريد بخداى تعالى و برسول او و بنورى كه آن نبى آخر الزمان است پيش از آنكه رويهاى شما منطمس گردد چه اگر اطاعت امر و حكم الهى نكنيد هر آينه مراجعت به حال اصلى خود مينمائيد و معاودت بكفر او ميفرمائيد و بدانيد كه نور عبارت از ولى رب العزت حضرت على بن ابى طالبست .\r\nچنانچه از حديث مشهور حضرت نبى المشكور ثبوت و وضوح پيوسته كه اول چيزى كه حضرت خالق البريه بزيور حيات و بحليه خلقت محلى و مزين گردانيد نور ما بود و بعد از ايجاد حضرت ابو البشر آن نور را در صلب او مودع و مستقر گردانيد و از آنجا به اصلاب طاهره و بارحام زاكيه منتقل ميشد تا آنكه بصلب جد من و امير المؤمنين عبد المطلب رسيد در آنجا منتصف گشته نصف آن به طرف پدرم عبد الله بن عبد المطلب آمده و نصف ديگر بصلب ابا طالب بن عبد المطلب والد امام الاخيار و الابرار منتقل شد .\r\nاى عزيز از حضرت عبد الله اختر برج نبوت و رسالت ساطع شده و از ابا طالب كوكب درج امامت و ولايت طالع گشته و از طرف نبى الابطحى به حضرت بضعة الرسول الهاشمى فاطمة الزهرا آمد و از حضرت فاطمة الزهرا و اب الائمة الهدى امير المؤمنين على عليه سلام الله تعالى به حضرت حسين عليه السّلام و از حضرت حسين به سيد - الساجدين عليه السّلام و از آن حضرت تا بصلب خاتم الاوصيا الحجة بن الحسن المهدى عليه التحية و الثنا منتقل گشته در آنجا مودعست .\r\nامر به متابعت رسول و ايمان بنور آن حضرت صلى الله عليه و آله عبارت از آن اعيان دين و\r\n","description":"","footnote":"","page_name":" 234 ","page_number":234},
  {"content":"\r\nبرگزيدگان حضرت رب العالمين است .\r\nپس آنگاه فرمود كه اى معشر مردمان اين نور از حضرت واهب منان به من و على عطا و احسان گرديد از من و على مسلوك در نسل على شده تا آنكه در صلب خاتم الاوصيا قائم آل محمد الحجة بن الحسن المهدى سلام الله عليهم اجمعين مودع و محتوم گردد چنانچه سمت تحرير يافت .\r\nاى معشر مردمان محمد بن الحسن آن امام است كه اخذ حق خداى تعالى و حق من و اخذ حق هر كه در جوار همسايگى ما است از محبين و متابعين ما بيقين مينمايد زيرا كه ايزد منان مرا و ساير اوصياى من ائمة الهدى عليهم السّلام را حجت بر جميع مقتصران و همگى باغيان و مخالفان و دشمنان همه خاندان طيبين و طاهرين الى يوم الدين گردانيد .\r\nزيرا كه ما استيفاى حق تمامى مظلومان از ساير ظالمان و خائنان و گناهكاران اصناف عالميان مينمائيم بواسطهء آنكه بجهة محبين خود رحمة للعالمين و شفيع المذنبين في يوم الدين من و اولاد من ائمه معصومين عليهم السّلاماند و حق هر احدى را باولياى ايشان ما ميرسانيم .\r\nاى معشر مردمان شما را تنذير و تخويف به حضرت رب اللطيف مينمايم به آنكه من رسول اويم و پيش از من رسولان در جهان بيحد و فراوان بودند من اگر از اين سراى فانى بعالم باقى ارتحال و انتقال نمايم يا بفيض شهادت فايز گردم زنهار و الف زنهار شما بشيوه ايمان و اسلام بر اطاعت و متابعت ائمة الانام مصمم باشيد و به حالت كفر اصلى و آئين اولى خود مراجعت نكنيد و از صلاح و صوابديد على و ائمه ( ع ) كه موجب فيض و فلاح شما است تخلف و انحراف و تمرد و اعتساف روا مداريد كه خلاف حكم اوصياى من باعث وصول دركات نيران و خلود در دوزخ تابان است .\r\nازين حديث ظاهر و بين شد كه تارك ولايت و منكر امامت ائمة البريه عليهم السّلام و التحيه كافر است بعد از آن حضرت رسول آخر الزمان فرمود كه اى معشر مردمان از\r\n","description":"","footnote":"","page_name":" 235 ","page_number":235},
  {"content":"\r\nانتقال و انقلاب و مراجعت و استصحاب شما بكفر اصلى و به حالت اولى اصلا هيچ نوع ضرر و نقصانى به حضرت رحيم الرحمن عايد و عيان نگردد بلكه اثر ضرر و نقصان وافر به جماعت شما رسد .\r\nپس بولايت على عليه السّلام و امامت او راضى و شاكر و مطمئن خاطر باشيد كه جزاى شاكران به حضرت مهيمن سبحان است ليكن شاكر و صابر مثل على عليه السّلام و اولاد عظام ايشان نيست و هميشه آن اعيان به اين دو صفت منعوت و موصوف خواهند بود و بوثيقه * ( إِنَّ الله مَعَ الصَّابِرِينَ ) * حضرت رحيم الرحمن پيوسته با ايشانست .\r\nاى معشر مردمان بوسيله اسلام و ايمان خود منت به سبحان نگذاريد زيرا كه قادر منان مستغنى است از عبادت و طاعت بندگان و امتنان شما موجب سخط شما و وسيله دخول نيران است .\r\nاى معشر مردمان بعد از من به غير على عليه السّلام و اولاد او از جهت خود امامان پيدا مكنيد و آن جماعت بىشايبه شك و گمان همگى و تمامى شما را با خود داخل نيران خواهند گردانيد و در روز جزا شما و ايشان را هيچ كس نصرت و يارى ندهد و هيچ احدى از آنها از دوزخ تابان نرهد .\r\nچنانچه در قرآن لازم الاذعان واقع و عيان است كه آيه « * ( يَدْعُونَ إِلَى النَّارِ ) * * ( وَهُمْ لا يُنْصَرُونَ » ) * امثال اين آيه در * ( « يَوْمَ لا يَنْفَعُ مالٌ وَلا بَنُونَ » ) * در روز جزاى اعمال از افعال خود شرمسار و به عذاب و نكال گرفتارند .\r\nاى معشر مردمان من و حضرت واحد ذو المنن از امثال اين طايفه بيحياى جو فروش گندم نماى برى و بيزاريم و نظر احسان و مرحمت به آن اشرار نياوريم و جزاى آن فجار بمضمون « * ( إِنَّ كِتابَ الفُجَّارِ لَفِي سِجِّينٍ » ) * مكان سجين بلكه اسفل السافلين است و منكران ولايت و امامت على و اولاد او عليهم السّلام متكبريناند و مقر و موطن آن متمردين بوثيقه « ان * ( جَهَنَّمَ مَثْوىً لِلْمُتَكَبِّرِينَ ) * » دوزخ پر شرار و شين و بذريعه كريمه « * ( فَلَبِئْسَ مَثْوَى الْمُتَكَبِّرِينَ ) * » جاى متكبران لئام و منكران ولايت و امامت ائمه عليهم السّلام اندر دوزخ مسكن\r\n","description":"","footnote":"","page_name":" 236 ","page_number":236},
  {"content":"\r\nو مقام است .\r\nبدانيد كه جميع خلايق را در نزد خالق ، صحيفه و كتابى است كه خير و شر و نفع و ضرر همگى در آنجا مرقوم و مستطر است بر هر احدى از شما نظر بر آن صحيفه لازمست كه بر حقايق عمل خود رسد و آن را به ميزان شرع پيغمبر آخر الزمان و بطريق رضاى باقى امامان موازنه نمايد تا در روز حساب و شمار حيران و شرمسار نيايد .\r\nچون حضرت نبى الانام كلام معجز نظام خود به اين مقام انتظام داد اكثر مردمان خصوصا ارباب عداوت و طغيان از آن مجلس جنت نشان برخاسته متوجه مسكن و مكان خود گشتند الا قليلى از مسلمين و شرذمه از مؤمنين كه از شرم نبوت مآب در محل و مقام خود مستمر و مستقر بودند .\r\nپس آنگاه حبيب إله روى به آن جماعت آورده گفت :\r\nاى معشر مردمان من على عليه السّلام و اولاد ائمه امجاد را بوراثت خود و ولايت از جهت شما ميگذارم تا روز قيامت و پيوسته ائمه معصومين ولى رب العالمين و اوصياى من تا يوم الدينند و من اين كار و امر به غير حكم و فرمان ايزد غفار نكردم بلكه تبليغ امر ولايت و امامت على عليه السّلام و فرزندان ايشان بشما محض بواسطه حجت است بر شما و بساير حاضر و غايب و بر هر كسى كه در ربقه حياتست و بر جمعى كه بعد از اين موجود و متولد گردند .\r\nبايد كه حاضران ولايت و امامت على عليه السّلام و اولاد او را بغايبان رسانند و پدران به پسران و ايشان بفرزندان خود اعلام نمايند و بطنا بعد بطن ولايت و امامت على عليه السّلام را به اولاد امجاد تا روز قيامت به يكديگر برسانند و اقرار و تولا به اين خاندان و انكار و تبرا از اعداى ايشان نمايند يعنى از ظلمه آل على و احمد بيزارى جويند و امر و قول ائمه دين را لازم دانند و خلاف حكم و قول ايشان را موجب ذلت و ندامت و وسيله خسران و غرامت دانند .\r\nليكن زود باشد كه جمعى از امتان نابكار و خام طمعان سيه‌روزگار بوسيله هوا\r\n","description":"","footnote":"","page_name":" 237 ","page_number":237},
  {"content":"\r\nو هوس از روى ستم و به غير حق طمع در حق اين جمع مستحق نمايند و بناحق تصرف در حق آن اعيان فرمايند و غصب امامت و ولايت كه بنص قرآن و بفرمان ايزد منان به ايشان مفوض و مرجوع گشته نمايند كه لعنت خداى زمين و آسمان بر غاصبان و مغصبان حق خاندان پيغمبر آخر الزمان باد .\r\nپس آنگاه حضرت رسول الله صلى الله عليه و آله تلاوت اين آيه كريمه نمود كه « * ( سَنَفْرُغُ لَكُمْ أَيُّه الثَّقَلانِ ) * ( الى قوله ) * ( فَبِأَيِّ آلاءِ رَبِّكُما تُكَذِّبانِ ) * » بعد از آن تلاوت اين آيه فرمود كه « * ( يُرْسَلُ عَلَيْكُما شُواظٌ مِنْ نارٍ وَنُحاسٌ فَلا تَنْتَصِرانِ ) * » .\r\nآنگاه گفت اى معشر مردمان حضرت واهب سبحان تا روز بعث و ميزان شما را به همين صفت و نشان نمىگذارد و چون حضرت بيچون لطيف و طبيب است بىشبهه و ريب تميز خبيث شما از طيب مينمايد و جميع شما را مطلع بر اسرار غيب نگرداند و حضرت مهيمن ممتحن است شما را باعلام و تبليغ ولايت على و ائمة البريه تجربه نمايد .\r\nهر كه متمسك بسلسله ولايت على و حبل اعتصام ائمة الهدى عليهم السّلام گردد او از جمله طيب و نيكوكارانست و آنكه بوسيله حقد و تعصب با حب منصب دست اعتصام بحبل المتين على و ائمة المعصومين عليهم السّلام نزند و اقرار بامامت و ولايت اين طايفه ابرار اخيار ننمايد از جمله خبيث و بدكاران و مستحق آتش نيران است .\r\nاى معشر مردمان هيچ شهر و ديه خراب نگرديد مگر آنكه حضرت حق سبحانه و تعالى اهل آن محل را بواسطه آنكه تكذيب رسول و فرستاده او مينمودند و آزار و جفاى رسولان حضرت عزيز منان و تمرد و عصيان امر و حكم قادر ديان ميفرمودند آن محال و اوطان ايشان را خراب و با خاك يكسان گردانيد با آنكه اهل آن مكان كافران بيدين و ظالمان ستم آئين بودند .\r\nفلهذا اهل آن محال به عذاب و نكال خراب و پريشان حال گشتند چنانچه قرآن لازم الاذهان شاهد آن است .\r\n","description":"","footnote":"","page_name":" 238 ","page_number":238},
  {"content":"\r\nاى معشر مردمان من نيز رسول رب العزيزم از تكذيب قول من و عدم استماع امر و نهى حضرت مهيمن بپرهيزيد و بدانيد كه اين على و اولاد او بعد از من امام شما و ولى و مواعيد غنى مجيدند .\r\nبخداى اكرم قسم است كه هر چه على بن ابى طالب شما را به آن نويد موعود نمايد حضرت واجب الوجود آن امام اعلم را بوفاى آن مصدق و مكرم گرداند .\r\nاى معشر مردمان اگر شما بدرستى و راستى پيشينان كه بوسيله تكذيب رسل منان از طريق اسلام و ايمان گمراه گشته داخل نيران گشتند و بخدايتعالى قسم است كه همان كذب و خسران باعث ذلت و خوارى ايشان شده همان خداى زمين و آسمان الحال نيز قادر است بوسيله تكذيب من بيقين شما را هلاك گرداند .\r\nاى گروه مردمان حضرت ايزد سبحان مرا امر و نهى فرمود من على را بموجب حكم ملك تعالى امر و نهى فرمودم يعنى حضرت امير المؤمنين على ولى رب العلى را كما ينبغى و يليق بحقايق امر و نهى از روى يقين مطلع گردانيدم .\r\nپس امير المؤمنين على حقيقت امر و نهى از حضرت ذو المنن بوساطت من فرا گرفته و بر اسرار آن هر دو كما هو حقه رسيده بايد كه با كمال عقل و هوش استماع امر و نهى آن ولى خداى تعالى نمائيد تا در يوم المحشر از اهوال و ضرر و افزاع ايمن و مطمئن خاطر باشيد و از ساير عقوبات جبار المخلوقات بيغم از انواع فواكه جنات منفكه و متنعم گرديد .\r\nزنهار كه اطاعت امر او نمائيد تا ارشاد هدايت يابيد و از نهى او منزجر و متنبه شويد تا بطريق فوز و صلاح فيروزى و فلاح يابيد و آنچه مامور مراد آن ولى رب العباد است بخلاف آن نگرائيد بر طريق مرضيه او سلوك راه نمائيد و بىشك و يقين طريق او را موافق منهج رب العالمين و رضاى إله دانيد .\r\nو البته اطاعت على و مطاوعت ائمة الهدى نمائيد كه مسلوك خلاف طريقت او ايمان و اسلام شما را متفرق گرداند و من شما را به حكم مهيمن باطاعت طريق امامت\r\n","description":"","footnote":"","page_name":" 239 ","page_number":239},
  {"content":"\r\nو ولايت على عليه السّلام كه سبيل قويم و طريق مستقيم است پيوسته الى يوم القيام امر نمايم و بعد از على عليه السّلام باطاعت و متابعت باقى اولاد من كه از صلب او پيدا گردند كه به حق هادى و به عدالت مهتدى باشند حكم فرمايم .\r\nپس آنگاه حضرت ختمى پناه شروع در تلاوت سوره فاتحة الكتاب نمود آن سوره مباركه را الى آخرها ختم فرمود بعد از آن گفت :\r\nاى معشر مردمان حضرت رحيم الرحمن اين سوره را در شأن من انزال و ارسال گردانيد و اين سوره جليله على و اولاد كرام او عليهم السّلام را نيز شامل است زيرا كه اين مهتديان طريق مستقيم از اولياى رحيم الرؤف و احزاب عزيز وهابند كه ايشان را حزن و خوف نيست و بىشبهه و يقين حزب رب العالمين هميشه بر معاندان و دشمنان خاندان طيبين و طاهرين كه آن جماعت غاويان و اخوان الشياطيناند غالباند .\r\nو بعضى از آن طايفه بعضى ديگر را بزخارف دنيا و بقول كذب و كلمات لا يعنى مشعوف و مغرور گردانند و باعث ذلت و ندامت و سبب خسران و غرامت آن جماعت در روز قيامت گردند ليكن اولياى ملك تعالى و احباء ائمة الهداى جمعى باشند كه حضرت الهى آن اعيان را در قرآن واجب الاذعان مؤمنان شمرده چنانچه ميفرمايد كه « * ( لا تَجِدُ قَوْماً يُؤْمِنُونَ بِالله وَالْيَوْمِ الآخِرِ يُوادُّونَ مَنْ حَادَّ الله ) * » تفسير آيه قرآن و الله اعلم بحقيقة البيان آنست كه يا محمد نمىيابى قومى را كه مؤمن و بصفت ايمان و شعار ايشان متصف و مستسعد باشند و اقرار بروز قيامت و جز او پاداش عمل و طاعت در آخرت داشته باشند اين طايفه دوست نگيرند و بمودت و محبت نپذيرند جمعى را كه آنها را از طريق ايمان و از منهج اطاعت حكم ايزد سبحان تمرد و طغيان نمايند و بخلاف امر قادر منان گرايند .\r\nخلاصه كلام واهب علام آنكه اولياى حضرت رب العزت جمعى باشند كه ايمان به حضرت رحيم الرحمن دارند و اقرار برسول و ائمة الهدى نمايند و بمحبت و مودت صمديت راسخ دم و ثابت قدم باشند و آن را ملبس به لباس مودت غير و مجلب\r\n","description":"","footnote":"","page_name":" 240 ","page_number":240},
  {"content":"\r\nبجلباب مكر و ريب نگردانيد چه مثل اين مؤمن صميم ايمن از عذاب اليم و دركات جحيم است و بلكه مثال اين مؤمنان هاديان و مهتديان به ايزد مناناند .\r\nآنگاه فرمود كه اى گروه مردمان اولياى اينان و أحبّه اين اعيان جمعى باشند كه داخل روضات جنان با كمال امن و مسرت فراوان گردند و ملايكه هر محل بعد از استقبال و تسليم به خدمت ائمه عليهم السّلام الملك المتعال اظهار رضا و خوشنودى حضرت لا يزال از آن برگزيدگان واهب متعال نمايند و ملايك كرام آن طايفه نيكو سرانجام را بنويد اين مژده بمباركبادى خلود جنان مبتهج و شادمان گردانند .\r\nو نيز اولياى رب العزيز جمعى باشند كه حضرت ملك وهاب در حق ايشان فرمايد كه * ( « يَدْخُلُونَ الْجَنَّةَ . . . ) * * ( بِغَيْرِ حِسابٍ » ) * يعنى به غير حساب و كتاب آن طايفه داخل جنت گردند .\r\nو نيز اولياى خداى تبارك و تعالى جمعى باشند كه در حالت ظهور و جفا و شدت و رخا از حضرت ايزد تعالى و از بيم عذاب او خايف و هراسان و از ياد شدت عقاب او نالان و گريان باشند .\r\nاين طايفه را در آخرت مغفرت و اجر بسيار در نزد واهب غفار است و اعداى ايشان داخل سعير نيران و دوزخ تابان گردند و پيوسته شهيق و زفير جهنم كه عبارت از شعلات نيران و شراره لهيب آنست باعداى اولياى حق و اصل و متلاصق است .\r\nو چون جمعى از اعداى اولياء ايزد اكبر داخل درك السقر گردند طايفه‌اى از آن ملاعين كه پيشتر از ايشان داخل آن مكان خوارى و محل ذلت و خاكسارى گشته باشد بلاحقين لعنت و نفرين كنند و گويند كه شما نيز از جمله ظالمان آل محمد و خائنان دين حضرت رسول امجد بوديد كه لعنت خداى بر شما باد .\r\nو نيز دشمنان ائمه و اعادى اولياى واهب العطيه جمعى باشند كه هر گاه فوجى از آن قوم گمراه داخل دوزخ بىاشتباه گردند از روى حزن با ناله و آه بخزانه آرامگاه خود التماس تخفيف عذاب و از كثرت عطش و حرارت استدعاى جرعه آب نمايند .\r\n","description":"","footnote":"","page_name":" 241 ","page_number":241},
  {"content":"\r\nخزنه نيران در جواب مستغاثيان گويند كه اى قوم نادان مگر شما را در دار دنيا هادى و نذير و دليل و بشير نبود .\r\nيعنى چنانچه حضرت عز و جل انبياء و رسل و ائمة السبل بجهة ارشاد و هدايت ساير عباد ارسال داشته و تعليم شرايع احكام و دين همگى انام نموده البته شما را نيز بتعليم حقايق دين و اعلام آداب احكام شرع سيد المرسلين و آل او صلوات الله عليهم اجمعين ارشاد نمود چرا اطاعت اوامر و نواهى حضرت رسالت پناهى و اوصياى آن حضرت كه اولياى حضرت الهىاند ننموديد و از فرمان لازم لازم الاذعان ايشان تخلف و انحراف و تمرد و اعتساف فرموديد الحال جزاى شما و پاداش عمل متمردين همين است .\r\nاى معشر مردمان مسافت ميان دوزخ و جنت بغايت قريب است الحذر الحذر دشمن ما كسى است كه حضرت الهى او را مذموم و ملعون گرداند و ولى و محب ما كسى است كه خداى تعالى او را بدوستى گرفته و در قرآن مدح و ثناى آن نيكوكاران و ستايش ايشان زياده از توصيف و بيان نمود .\r\nاى معشر مردمان من نبىام و على بن ابى طالب وصى من و ولى ايزد مهيمن است و اولاد من از صلب او اوصياى يك ديگرند و خاتم الائمه و الاوصيا قائم آل محمد الحجة بن الحسن المهدى عليه السّلام است كه در آخر الزمان ظاهرين بر دين و منتقم از ظالمان بيقين است چه آن حضرت و آباى عظام كرام او فاتح حصون كفرند و نيران .\r\nقائم آل ما قاتل جميع قبيله شرك و كفر است بلكه ناصر دين ارحم الراحمين و معين رب العالمين است و آن امام تابع حكم خداى عز و جل است او امام عالم و افضل و او صاحب هر فضل را بفضل و جهل را بجهل بنام و نشان ، نشان دهد و او غراق بحر عميق و در نيم صدف خانوادهء عشق است .\r\nنه آن برگزيده و پسنديده خدا و وارث علوم همه اوليا و انبيا بلكه عالم بحقايق ذات و صفات آنهاست و نه او مخبر بخداى منان و متنبه بامر اسلام و ايمان است و نه\r\n","description":"","footnote":"","page_name":" 242 ","page_number":242},
  {"content":"\r\nاو امام رشيد شديد شكور و مفوض امر و كار خود برب غفور است .\r\nاو آن امام است كه پيشينيان خلفا عن سلف و سلفا عن خلف ازو بشارت و نشان دادند و آن ولايت پناهى حجت باقى حضرت الهى است و بعد از او حجت ديگر نيست و حق با اوست در هرجا كه باشد و بهر نوع كه بود و هيچ نورى موجود نيست به غير نور آن حضرت .\r\nو اوست كه هيچ احدى را برو غلبگى در هيچ حال از احوال از روى فضل و حال و حرب و قتال نيست و هيچ كس را بر ذات مقدس او نصرت دسترس نيست و او ولى خدا است براى اهل زمين و حكم خداى عز و جل بر جميع مخلوقين و امين خالق آسمان و زمين است .\r\nاى معشر مردمان آنچه من به تبليغ آن محكوم و مأمور بودم بشما به جهت همگى افراد شما رسانيدم و حقايق آن را بكمال ظهور و عيان گردانيدم بلكه كما ينبغى و يليق مراتب آداب و احكام آن را من كل الوجوه و المرام بشما و بساير انام فهمانيدم و بعد از من اين على وصى و برادر من نيز بشما مىفهماند بايد كه بعد از من جميع ضروريات دين مبين و منهاج شرع و آئين را از او فرا بگيرند .\r\nبدانيد و آگاه باشيد كه من بعد از اتمام خطبه شما را بمصافحت و مبايعت على عليه السّلام خوانم و از شما اقرار بر ولايت و امامت آن حضرت خواهم گرفت و بعد از من شما را به مصافحت او وصيت نمايم نه من بيعت بخداى عز و جل كردم و على عليه السّلام بامن بيعت نمود الحال نيز من از همگى و تمامى شما بامر و حكم حضرت ملك تعالى بيعت براى آن امام الاتقيا و ايزد تعالى ميستانم بيقين هر كه بعد از من نقض عهد و بيعت و نكث پيمان و شرط رسول رب العزت نمايد آن نقصان ؟ ؟ ؟ بنفس آن نادان شكننده عهد و پيمان لاحق و عيان گردد و هر كه بر آن عهد و پيمان برقرار و بر مصافحت ممكن و پايدار باشد البته باجر عظيم و ثواب جسيم در روز جزاء و حساب كامياب خواهد گرديد .\r\nچنانچه مصدوقه مكرمه * ( « فَمَنْ نَكَثَ فَإِنَّما يَنْكُثُ عَلى نَفْسِه وَمَنْ أَوْفى بِما عاهَدَ عَلَيْه الله فَسَيُؤْتِيه أَجْراً عَظِيماً » ) * شاهدست بر آن .\r\nاى معشر مردمان بدانيد كه حج و عمره به حكم خالق البريه از شعاير اسلام\r\n","description":"","footnote":"","page_name":" 243 ","page_number":243},
  {"content":"\r\nاست پس هر كه زيارت خانه خداى تعالى نمايد تا عمره بجاى آرد هيچ گناه به جهت او باقى نماند .\r\nاى معشر مردمان طواف خانه كعبه حضرت ايزد منان نمائيد كه هر كسى كه حج كند رب العلى او را غنى گرداند و هر كه از حج واجب مع المكنة و الاستطاعة تخلف نمايد و زيارت بيت الله الحرام ننمايد مال آن بخيل حمال از دست او بسبب ايزد فعال برود و و بال نكال آن مال « في يوم لا ينفع بنون و لا مال » برو باقى ماند .\r\nاى معشر مردمان هيچ مؤمنى در موقفى از مواقف افعال حج بواسطه اقامت آداب حج و اتمام مناسك زيارت بيت الله الحرام وقوف ننمايد الا آنكه حضرت واهب الخطيئات جميع گناهان او كه از اول عمر تا آخر زمان ازو سانح و عيان گشته مغفور گرداند و او را بوسيله آن معاتب و معاقب نگرداند و چون از حج فارغ گردد كرام الكاتبين استيناف عمل نمايد .\r\nيعنى بعد از فراغ آن بنده از حج بيت الله الحرام ملكى كرام باز مجددا آنچه از آن بنده از نيك و بد بحيز انجام و انصرام رسد در صحيفه مرقوم و مثبت گرداند و جز او پاداش بعد تطاير الكتاب در يوم الحساب به او رسانند .\r\nاى معشر مردمان اگر چه حجاج اموال خود را در مئونت و ما يحتاج حج و احوال خود صرف مينمايند اما نفقات حج و فرزندان او بموجب مزيد بركت مهيمن سبحان در باقى اموال او فراوان گردند و سعى و عمل او را بوثيقه « * ( إِنَّ الله لا يُضِيعُ أَجْرَ الْمُحْسِنِينَ ) * » ضايع نگرداند .\r\nاى معشر مردمان حج بيت الله الحرام را بايد كه بواسطهء اتمام دين و اكمال آداب شرع سيد المرسلين و تحصيل و تكميل نفقه اهل بيت خود و جميع مساكين بجاى آريد .\r\nازين حديث شريف چنين بين و ظاهر گرديد كه اداى حج خانه رب العالمين موجب مزيد ملك و عيال او و ساير مستحقين است بايد كه از مشاهد و مشاعر\r\n","description":"","footnote":"","page_name":" 244 ","page_number":244},
  {"content":"\r\nغنى اكبر منصرف نگرديد الا بعد از توبه و انابت و طلب مغفرت و رجعت .\r\nاى معشر مردمان بنوعى كه حضرت مهيمن كارساز شما را باداى زكات و روزه و نماز امر نمود كه به همان نهج قيام و اقدام امر مهيمن علام نمائيد اگر بوسيله طول مدت تقصير در افعال نماز نمائيد يا ركنى از اركان نماز يا باقى مفروضات را فراموش كنيد اين على ولى ايزد تعالى مبين آنست از او استفهام و استعلام نمائيد .\r\nزيرا كه اين على عليه السّلام آن امام است كه الله تعالى او را بواسطهء شما بولايت و امامت تا روز قيامت هنگام ثواب و جزا مقرر و معين گردانيد .\r\nعلى عليه السّلام از من و من از على عليه السّلام و اولاد امجاد اويم و از روى حق و يقين آن حضرت شما را بحقيقت آنچه ازو سؤال نمائيد عالم و خبير و دانا و بصير گرداند و حليت و حرمت چيزى را كه شما را اطلاع كما ينبغى و يليق بر آن نباشد بجهة شما از روى صدق و تحقيق بيان نمايد ليكن حرام و حلال زياده از آنست كه كسى به غير ايزد تعالى احصاى آن تواند يا تعريف آن تواند فرمود و خود را بحلال مامور و به حرام منتهى عنه دانيد .\r\nمن از رب غفور مامورم بر آنكه از شما بواسطهء امير المؤمنين على ولى تبارك و تعالى اخذ بيعت و مصافحت در باب ولايت و امامت آن حضرت نمايم و به جهت باقى ائمه نيز از شما عهد و پيمان بستانم .\r\nبدانيد كه جميع ائمة الهدى از من و از علىاند و بدانيد كه اين جماعتاند كه تا قيام قيامت امامت و ولايت آنها مستقر و ثابت است و مهدى از اين طايفه در آخر زمان خليفه ايزد منان است كه حكم و عدل نمايد و نهى از جور و ستم فرمايد .\r\nاى معشر مردمان من شما را به جميع حلال دلالت كردم و از همه محرمات نهى نمودم و هرگز از قول خود برنگشتم و تبديل آن بامرى غير آن ننمودم بايد كه شما در همه احيان و احوال متذكر اقوال و افعال من باشيد و محافظت آن و وصيت بدان نمائيد و تغيير و تبديل در قول من به حكم رب جليل نيست .\r\n","description":"","footnote":"","page_name":" 245 ","page_number":245},
  {"content":"\r\nبدانيد كه تجديد قول خود نمايم و الحال همگى شما و كافه خلق الله تعالى را باقامت صلوات و ايتاء زكوات و امر معروف و نهى از منكر فرمايم .\r\nاصل امر بمعروف آنست كه بقول من متنبه شويد و ولايت و امامت على و ائمه كرام عليهم السّلام را بسمع تلقى اصغا و استماع نموده بپذيريد و جمعى كه الحال درين محال حاضر نباشند آنها را اعلام نمائيد و آن طايفه را نيز امر بقبول قول و فعل آن ولى عز و جل و نهى از مخالف قول آن ائمة السبل كه امامان دين و مشكات هدايت رب العالميناند نمائيد زيرا كه هر چه من مىگويم بموجب حكم قادر علام است و هيچ امر بمعروف و نهى از منكر نيست مگر با امام عادل .\r\nاى معشر مردمان آنچه من در باب امامت و ولايت على و اولاد كرام ايشان بشما بيان و عيان كردم قرآن لازم الاذعان نيز شما را به آن اعلام و دانا و واقف و شناسا گردانيد كه ائمه بعد از من على و اولاد امجاد آن ولى رب العباد است چنانچه خداى تبارك و تعالى ميفرمايد كه « * ( كَلِمَةً باقِيَةً فِي عَقِبِه ) * » .\r\nيعنى ائمة البريه بعد از حضرت سيد المرسلين عليه السّلام و التحيه كلمه باقيه حضرت الهيه‌اند و من نيز شما را مطلع گردانم تا آنكه بامر رب العزيز دو چيز در ميان شما ميگذارم كه اگر مستمسك به آنها گرديد بىاشتباه هرگز غاوى و گمراه و دور از مرحمت حضرت إله نشويد يكى كتاب مستطاب رب الارباب و ديگرى ائمة الهدى عليهم سلام الملك الوهاب است .\r\nاى معشر مردمان در اختيار صلاح و تقوى كه موجب رستگارى دنيا و عقبى است ساعى باشيد و تاخير در آن باب غير جايز و دور از صواب دانيد .\r\nو حذر كنيد از اهوال و افزاع ساعت روز قيامت كه زلزله ساعت عبارت از آنست چنانچه در قرآن واقع و عيانست كه « * ( إِنَّ زَلْزَلَةَ السَّاعَةِ شَيْءٌ عَظِيمٌ ) * » يعنى تزلزل و اهوال ساعت قيامت بغايت صعب و بزرگ و ندامت است .\r\nبايد كه پيوسته متذكر موت و مستعد بجرع جام ناگوار فوت كه به حكم * ( « الْحَيِّ\r\n","description":"","footnote":"","page_name":" 246 ","page_number":246},
  {"content":"\r\nالَّذِي لا يَمُوتُ » ) * جرعه چشيدنى و الم كشيدنى است باشيد و محاسبه و كتاب و موازين قسط ثواب و عقاب را نصب العين خود نمائيد هرگز از آنها غافل و ساهى مشويد زيرا كه بوسيله نيكوئى به مزد و پاداشت خود مثيب و مسىء بموجب ارتكاب افعال شنيعه خود از وصول جنان و نعيم آن بىنصيب است .\r\nاى معشر مردمان جماعت شما زياده از آنند كه از هر آحاد شما جدا جدا دست بدست بيعت توان گرفت لهذا مرا حضرت ملك تعالى امر فرمود كه از تمام شما اقرار مبايعت على و معاقده آن بستانم به اين نوع كه على ولى خدا و امير مؤمنان است بعد از من و بعد از على اولاد امجاد ايشان امامان دين و هاديان سبيل مستقيم بيقيناند و من قبل از اين اعلام شما بالتمام نمودم كه ذريت من از صلب على ( ع ) الى يوم القيام باقى و مستداماند .\r\nبايد كه جميع شما متفق اللفظ و المعنى از روى صدق و صفا من غير سمعة و ريا بگوئيد كه ما راضى و مطيع و منقاد حكم و امر رب العباد و سميع اتم تمامى آنچه شما در باب ولى مالك الرقاب امير المؤمنين على و اولاد كرام شما يعنى ائمه كه از صلب ايشان آمدست بما تبليغ نمودى .\r\nدرين باب با تو مبايعت از طيب نفس و صدق لسان و اقرار جنان بلكه بساير جوارح و اركان نمائيم و به اين اعتقاديم تا زنده‌ايم بلكه در هنگام موت و زمان بعثت بر همين عقيدت ثابت و راسخيم و هيچ گونه تغيير و تبديل به اعتقاد خود راه ندهيم و شك و ريب و رجوع از عهد و آسيب به آن نفرمائيم و نقض عهد و پيمان و نكث بيعت ولى ملك منان ننمائيم و هميشه اطاعت حكم خدا و پيروى قول شما در باب ولايت و امامت على و باقى ائمة الهدى عليهم سلام الله نمائيم و ترك مبايعت على و ائمه كريمه ننمايم .\r\nبواسطه آنكه شما فرموديد كه ذريت من از صلب على ( ع ) اند يعنى حضرت سبطين الحسن و الحسين كه خود بلسان معجز نشان در باب تعريف ايشان و رفعت مكان آن جوانان اهل بهشت چنان فرموديد كه\r\n« و هما سيدا شباب اهل الجنة في الجنة »\r\n","description":"","footnote":"","page_name":" 247 ","page_number":247},
  {"content":"\r\nبلكه ايشان در نزد من و محل ايشان در پيش من بغايت رفيع و قدر و منزلت ايشان در نزد واهب منان در نهايت منيع است .\r\nبدانيد كه اين دو بزرگوار بعد از پدر عاليمقدار خود هر يك امام مفترض الطاعه‌اند و نيز بگوئيد كه خداى تعالى را در باب شما و على و حسن و حسين ( ع ) و باقى ائمه كرام فخام كه ذكر و اعلام امامت و ولايت ايشان نموديد و ولايت و مودت ايشان را الى يوم القيام بر ما واجب و لازم فرموديد .\r\nبر ما نيز عهد و ميثاق است بر آنكه امير المؤمنين على و باقى ائمه عظام ( ع ) را از روى طيب نفس و صدق دل و اقرار لسان مصافقه و مبايعه نمائيم و آن اعيان را بامامت و ولايت خود پذيرفتيم كه هر كرا بجاى آن اعيان ديگرى بدل نگيريم و بامامت و ولايت نپذيريم و اصلا و قطعا از قول خود برنگرديم و بگوئيد « اشهدنا الله و كفى با لله شهيدا » .\r\nيعنى درين باب عزيز وهاب را شاهد خود گرفتيم زيرا كه حضرت ملك تعالى براى شهادت ما بر عهد و ميثاق كافى و بسنده است و تو نيز اى رسول حضرت رب العزيز شاهد باش بلكه همه مطيعين شما از حاضرين و غائبين و ملائكه آسمان و زمين و ساير عباد ارحم الراحمين درين باب شهود صادقىاند و حضرت رب العالمين از جميع شهود اعلم و اعظم است .\r\nپس آنگاه فرمود اى معشر مردمان درين باب آنچه من به حكم ايزد ذو المنن بشما در باب ولايت و امامت على ( ع ) و اولاد او تبليغ كردم ملك تعالى بر آن دانا است زيرا كه حضرت بىنياز بدرستى و تحقيق عالم بصوت و آواز هر كس است بلكه نگهبانى هر ذى نفس به حضرت واحد اقدس است .\r\nهر كس كه بسخن حقايق مقتبس من مهتدى گردد كار دنيا و آخرت او نيكو شود و آنكه تمرد و طغيان نمود ضال و گمراه گشت و دور از مرحمت إله گرديد و اضلال آن كس همان بواسطه نفس اوست و آنكه متابعت به حضرت على ولى رب العزت نمايد\r\n","description":"","footnote":"","page_name":" 248 ","page_number":248},
  {"content":"\r\nچنانست كه متابعت حضرت صمديت فرمايد .\r\nاى معشر مردمان به حضرت قادر ديان بپرهيزيد و با على و حسن و حسين و ائمه عليهم السّلام كه كلمه باقيه حضرت الهيه‌اند متابعت نمائيد و متابعت ايشان را بر خود واجب و لازم و از فروض متحتم دانيد .\r\nزيرا كه جماعتى غدر نمايند و متابعت ننمايند حضرت تبارك و تعالى آن طايفه را هلاك گرداند و هر كه با على ( ع ) وفا نمايد رب غفور او را مسرور و مغفور گرداند و بمضمون صدق مشحون * ( « فَمَنْ نَكَثَ فَإِنَّما يَنْكُثُ عَلى نَفْسِه ) * » كه نقض عهد و پيمان نمايد وزر و خسران آن در روز حساب و ميزان به آن متمرد نادان لاحق و عيان گردد .\r\nاى معشر مردمان آنچه من همگى شما را به گفتن آن امر و حكم بموجب امر قادر عالم فرمودم بايد كه در همين ساعت و همين دم به آن متكلم گرديد و بر زبان خود اين كلمات جارى گردانيد كه « * ( سَمِعْنا وَأَطَعْنا غُفْرانَكَ رَبَّنا وَإِلَيْكَ الْمَصِيرُ ) * » و بگوئيد كه شكر و سپاس و ستايش فوق از حد احصاء مر خداى جن و ناس را كه ما را بولايت و امامت على و ائمه كرام عليهم السّلام هدايت و اكرام نمود زيرا كه اگر حضرت مهيمن معبود ما را به آن هدايت و ارشاد ننمودى هرگز ما به آن ائمة الهدى مهتد نميشديم و به آن اعيان اقتدا نمينموديم و در آخرت خاسر و زيان كار مىگشتيم .\r\nاى معشر مردمان فضايل على و اولاد ايشان در نزد واهب منان بغايت بسيار و در قرآن لازم الاذعان آيات داله در باب فضيلت على ( ع ) و فرزندان او زياده از حد بيان و شمار است و هر كه شما را بحقايق آنها عالم و دانا و واقف و شناسا گرداند از سر صدق و يقين بايد كه تصديق قول آن صادق امين رب العالمين نمائيد و او را كاذب و مفترى ندانيد و ظن به دو كذب به خود راه مدهيد كه « * ( إِنَّ بَعْضَ الظَّنِّ إِثْمٌ ) * » .\r\nاى معشر مردمان هر كه اطاعت امر خداى ديان و رسول آخر الزمان و متابعت على و باقى امامان كه مذكور و بيان كرديم نمايد آن بنده محب و مطيع حضرت عليم سميع در روز هول و فايز باجر عظيم رفيع است .\r\n","description":"","footnote":"","page_name":" 249 ","page_number":249},
  {"content":"\r\nاى معشر مردمان سابقين در متابعت امير المؤمنين عليه السّلام و ستايندگان بموالات و بعرض تحنيت و تسليم به خدمت على در باب مباركبادى امارت مؤمنان فايز گرديد و بجنات نعيم و متعيش بعيش دايمى قويم نائل آئيد .\r\n0 اى معشر مردمان متكلم شويد به آنچه حضرت واجب الوجود به گفتن آن از شما در باب على ولى ملك تعالى راضى و خشنود گردد و تأنى در آن روا نيست و تارك قبول ولايت على و امامت ائمة الهدى كافر گردد ليكن اگر جميع سكنه روى زمين بوسيله عدم قبول ولايت على و ترك امامت ائمة الهدى كافر گردند هيچ ضرر و نقصان در آن باب به حضرت عزيز وهاب لاحق و عيان نگردد بلكه اثر ضرر و نقصان بيحد و مر بر آن طايفه ابتر راجع گردد .\r\nبيت\r\n\r\nبر دامن كبرياش ننشيند گرد\r\nگر جملهء كاينات كافر گردند\r\n\r\nبعد از آن فرمود كه خدايا بيامرز بر مؤمنان كه مطيع على و اولاد گرامش ائمة الانام عليهم السّلام باشند و بر پوشيدگان حق على و ائمه ( ع ) غضب نماى\r\n« بعزتك يا ارحم الراحمين و الحمد لله رب العالمين » . [ بيعت اصحاب با حضرت امير المؤمنين ( ع ) 
  ]\r\nآنگاه حضرت حبيب الله خطبه را باتمام رسانيد در آن هنگام تمامى انام بآواز بلند فرمودند كه ما امر خدا و رسول او را از روى طيب نفس و صدق لسان و نفس سامع و مطيعيم و باقرار لسان و اخلاص جنان بلكه ايادى و اركان بمصافقه و مبايعه ايشان مقريم و به حكم خداى تعالى و بقول رسول مجتبى صلى الله عليه و آله بولايت على قائليم و آن حضرت را مع اولاد كرام فخام عظام بولايت و امامت خود الى يوم القيام قبول نموديم و تا زنده‌ايم ازين قول برنميگرديم بلكه درين باب بىشائبه و ارتياب ثابت قدم و راسخ دميم و الله على ذلك شهيد عليم .\r\nبعد از آن يكان يكان از اصحاب به مبايعت ولايت مآب پيش آمدند .\r\nاول كسى كه در آن باب مصافقه با رسالتمآب بامامت و ولايت على عليه السّلام نمود اولين از اصحاب بود دوم دومين سوم سيمين بعد از آن مهاجر و انصار به خدمت رسول\r\n","description":"","footnote":"","page_name":" 250 ","page_number":250},
  {"content":"\r\nمختار آمدند و مصافقه و مبايعه نمودند بعد از آن جميع مردمان و ساير طبقات ايشان هر احدى به قدر منزلت و احترام خود پيش سيد الانام آمدندى و مبايعت مىنمودندى و تحيت و مباركباد مىگفتندى تا آنكه سيد البرايا نماز عتمه و عشا را يكوقت بجاى آوردند .\r\nو سه مرتبه تمامى مردمان در همان محل و مكان در حضور موفور السرور حضرت نبى المشكور با آن امام الانس و الجان مبايعت نمودندى و در هر وقتى كه جمعى از حاضران بمبايعت على ( ع ) پيش آمدندى و عقد مبايعت مىنمودندى حضرت رسول صلى الله عليه و آله فرمودى كه « الحمد لله الذى فضلنا على جميع العالمين » . يعنى شكر و سپاس مر خداى را سزاوار و درخور است كه ما را بوسيله اعطاى رتبه عليه نبوت و منصب عاليه ولايت و باعطاى مراتب فضل و درايت تفضيل بر تمامى عالميان نمود و به اين احسان ما را از ساير موجودات بستود « و هو حسبى و نعم الودود » .\r\nبعد از آن مصافقه و مبايعه سنت سنيه و رسم و عادت مرضيه جميع انام گرديد و بنوعى اشتهار يافته كه جمعى كه هرگز در ميان آن طايفه رابطه خويشى و علاقه قرابتى نبود با يك ديگر مصافقه مىنمودند .\r\nاز امام به حق جعفر بن محمد الصادق ( ع ) و التحيه مروى و منقول است چون سيد البريه از خطبه و اخذ بيعت از جهت امام الامه امير المؤمنين ( ع ) و التحيه فارغ شد كه هنوز مجلس مبايعت بر صفت انعقاد و انصرام باقى و با سرانجام بود كه در آن هنگام در ميان مردمان شخصى نيكو سرانجام بزرگ شأن كه سيماى صلاح و تقوى از او ظاهر و پيدا و رايحه خوش از او مستشمم و هويدا بود به نظر كيميا اثر حضرت سيد الجن و البشر جلوه كرد كه آن بزرگوار متوجه استماع قول رسول و منتظر كردار آن نبى المختار بود كه آيا آن اشرف انبيا و رسولان در آن محل و مكان با آن طوايف مختلفه مردمان بچه نوع سلوك مىكند و چون بلسان معجز نشان به آن قوم بيمهر و پريشان با غايت عطوفت و احسان تبليغ ولايت و امامت على ( ع ) و باقى امامان مينمايد آنگاه\r\n","description":"","footnote":"","page_name":" 251 ","page_number":251},
  {"content":"\r\nگفت من هرگز در مدت العمر خود مثل امروز روزى درنيافتم از آنچه ازين رسول بزرگوار در باب تبليغ ولايت و امامت ابن عم خود حيدر كرار تأكيد و تشديد نمود و آن را بعهد و ميثاق مؤكد و مشيد فرمود و آن امر را بنوعى مستحكم گردانيد كه حل عقد بيعت آن امام زمان نمىنمايد الا كسى كه كافر بخداى عظيم و منكر رسول كريم گردد .\r\nخنك آن كس كه برين عهد باقى و مستقيم و بر منهج دين و شريعت او قويم باشد و ويل و عويل و عذاب وبيل از براى كسى ثابت است كه اين عهد را تبديل گرداند و بىشبهه و گمان آن شخص بوسيله نقض عهد و پيمان پيوسته در آتش نيران و دوزخ تابان ابد الآباد بماند .\r\nچون عمر بن الخطاب اين مقالات صدق سمات از آن مرد صالح استماع نمود از هيئت و صورت او بشگفت آمد و تعجب بسيار و حيرت بيشمار بر او حاصل گشت .\r\nگفت سبحان الله مثل اين مرد باعتدال هرگز من در وقايع حرب و قتال و در محافل عيش و اقبال نديدم در آن حال متوجه خدمت حضرت رسول ايزد متعال گرديد و گفت يا رسول الله شنيدى كه اين مرد چنين و چنين گفت .\r\nحضرت سيد المرسلين صلوات الله عليه فرمود بلى يا عمر دانستى كه قائل اين قول كيست گفت نه يا رسول الله صلى الله عليه و آله و سلم حضرت نبى المعبود فرمود كه يا عمر آن جبرئيل امين عليه السّلام است .\r\nاى عمر زنهار تو حل عقد مبايعت على عليه السّلام نكنى زيرا كه بيقين اگر اين كار از تو سانح و صادر گردد و نقض عهد نمائى خداى تعالى و رسول او و ملايكه و باقى مؤمنين از تو بيزار و برى گردند .\r\nحضرت رسالت پناهى بعد از اطلاع و آگاهى عمر سخن به همين كلام ختم نمود و از آن مجلس عالى برخاست و متوجه مقام راحت و مكان استراحت خود گرديد\r\nو الله على ذلك شهيد .\r\n","description":"","footnote":"","page_name":" 252 ","page_number":252},
  {"content":"\r\nذكر بيان و تعيين ائمه دين بعد از حضرت سيد المرسلين و احتجاج رب العالمين بذكر مكان آن اعيان بر كافه مخلوقين از روى حق و يقين\r\nاز ابى بصير كه از اعيان اصحاب حضرت امام الناطق الامين جعفر بن محمد الصادق رضوان الله عليهم اجمعين مروى و منقولست كه آن امام الهمام عليه التحية و السّلام فرمود كه پدر بزرگوارم روزى بجابر بن عبد الله الانصارى گفت كه مرا با تو كار ضرور است هر وقت و زمان كه ترا شغلى گران نباشد مرا اعلام و اعلان نماى تا در خلوت ترا از حقيقت و كيفيت آن مسألت نمايم .\r\nجابر بعد از عرض فدويت و نيكو بندگى منتهى راى بيضا ضياى آن مهر سپهر ولايت و امامت گردانيد كه در هر زمان و اوقات كه شما بسعادت و اقبال توجه در آن باب نمائى داعى در شرف بندگى حاضر و اداى عبوديت و خدمت را مترصد و ناظرم قضا را در همان ايام آن امام الانام روزى با جابر مجلس و خلوت گزيد و مرا نيز به خدمت عالى سامى خود طلبيد .\r\nچون به خدمت آن ولى بيچون شرف حضور موفور السرور دريافتيم از همان وقت آن حضرت روى بجابر انصارى رضى الله عنه آورده فرمود كه اى جابر مرا از حقيقت لوح كه ايزد قادر به جهت سيد البشر ارسال داشته و تو آن را در دست مادر من حضرت فاطمة الزهرا عليها سلام الله تعالى ديدى آنچه والده ساجده ماجده‌ام ترا خبر داده كه در آن لوح فرستاده ايزد سبوح مكتوب و مرقوم است ما را اعلام نمائى .\r\nجابر گفت پدر و مادرم فداى تو باد يقين كه حقايق رقم آن لوح بر ضمير منير مهر تنوير حضرت البشير و النذير و بر ضماير فيض ذخائر ائمة الابرار كه اولياى ايزد سبوحند در كمال ظهور و وضوح است ليكن چون حكم جهان مطاع لازم الاتباع در حق اين بنده ايزد غفار اصدار يافته داعى با كمال سعى و اهتمام بر آن قيام و اقدام نمايم .\r\nاى خلاصهء ايام و اى مقتداى خاص و عام بشهادت مىآرم خداى هجده هزار\r\n","description":"","footnote":"","page_name":" 253 ","page_number":253},
  {"content":"\r\nعالم را كه من روزى در ايام حيات سيد عالم به جهت تهنيت ولادت ابا عبد الله الحسين عليه السّلام عاليمعدلت شما به خدمت حضرت فاطمة الزهرا عليها سلام الله تعالى مسارعت و مبادرت نمودم چون بحوالى مجلس تهنيت قرين بضعه سيد المرسلين عليه السّلام مشرف گشتم و عرض بندگى و تهنيت بجاى آوردم در آن حال در دست آن مطيعهء ايزد سبوح لوحى ديدم در غايت سيرى و بنهايت مشابه برنگ زمردى چنانچه گمان من شد كه مگر تخته سنگى از زمردست .\r\nدر آن لوح كتابت بسفيدى مرقوم و مسطور بود مانند نور آفتاب كه شعاع آن باعث تزلزل و نور نظر و اضطراب بصر بود .\r\nمن بعد از رؤيت و مشاهده آن گفتم اى بضعه سيد المرسلين پدر و مادرم فداى تو باد اين چه لوح است آن حضرت در جواب من گفت اى جابر اين لوح را ايزد تعالى به پدر بزرگوار من حضرت نبى المختار بهديه فرستاد و چون به حكم قادر بيچون اسم مبارك پدر من رسول الله تعالى و نام شوهر من ولى الله و اسم سبطى من الحسن و الحسين و اسماى باقى اوصياى حضرت رسول الله از اولاد من درين لوح به حكم ايزد سبوح مرقوم و مستور است .\r\nپدر بزرگوار مرا باعطاى اين لوح سرافراز گردانيد تا من بمطالعه و تلاوت اسماى اولياى ايزد تعالى و اوصياى رسول ملك العلى بوسيله اين عطيه كبرى مبتهج و شادمان گردم .\r\nيا ابن رسول الله صلى الله عليه و آله و سلم چون والده ماجده شما شوق مرا در باب مطالعه آن لوح بفراست دريافت و اخلاص بندگى و مودت و يگانگى مرا نسبت بخاندان سيد المرسلين مىشناخت پيش از آنكه اظهار مطلب و مرام خود به خدمت آن بضعه خلاصة المرسلين عليهما الصلاة و السّلام نمايم گفت اى جابر اگر ترا شوق بمطالعه اين لوح در خاطر باشد بستان اين لوح را و بخوان و مكتوب مرغوب صدق اسلوب آن را بخاطرآور بلكه معانى صدق فحاوى آن مرقومه را مكنون ضمير هدايت پذير خود گردانى .\r\n","description":"","footnote":"","page_name":" 254 ","page_number":254},
  {"content":"\r\nمن في الفور آن لوح را از دست مبارك آن بضعه رسول ايزد تعالى و تبارك گرفته بعد از تقبيل و تلثيم آن را بر سينه و تارك خود گذاشتم و بوسيله اين احسان از آن در برج مكرمت و عرفان امتنان فراوان بجان داشتم .\r\nچون آن را من اوله الى آخره مطالعه كردم و بر حقايق آنچه در آن مشيت و عيان بود بعد از تلاوت مرا معرفت تمام بانصرام رسيد هر چه در آن لوح مرقوم و مشيت بود برخصت آن اختر برج طهارت و عصمت نسخه كردم چنانچه يكحرف آن را نگذاشتم و آن لوح را به خدمت آن ام ائمة المعصومين صلوات الله عليهم اجمعين گذاشتم .\r\nالحال نسخه آن در پيش اين بنده شما جابر حاضر است پدر عاليمقدارم گفت اى جابر ترا در فكر و خاطره هست كه آن نسخه را به من عرض نموده پيش من حاضر گردانى جابر گفت بلى يا ابن رسول الله صلى الله عليه و آله اگر حكم نمائى في الفور حاضر گردانم و بدان خدمت بجان منت دارم .\r\nدر آن حال ولى ملك متعال با جابر از روى استعجال متوجه خانه آن پيرو رسول حضرت ذو الجلال شدند من نيز رفيق طريق آن امام الصديق بودم تا داخل حويلى منزل آن بنده خداى عز و جل شديم در همان ساعت بنده رب العزت به خانه خود درون رفته به غير مكث و درنگ صحيفه در چنگ گرفته براى پدرم بيرون آورد و به آن حضرت عرض نمود .\r\nچون چشم آن امام الامين رضوان الله عليه و عليهم اجمعين بر مكتوب آن لوح افتاد و لوح ضمير فيض مآثرش به حقايق آن منكشف و مستنير بود پيش از آنكه در حضور ما مطالعه آن نمايد گفت اى جابر تو نظر بر آن كتابت خود نماى و به محل ديگر توجه منماى تا من آنچه در آن مرقوم و مستور است بر تو خوانم .\r\nجابر با كمال توجه خاطر در آن نسخه نظر مىكرد و پدر عالى تبارم از حفظ تلاوت و قرائت همگى و تمامى كلمات آن نمود .\r\nبخداى غنى معبود كه خلاف در تقدم يكحرف و تاخر زياده و نقصان آن ننمود\r\n","description":"","footnote":"","page_name":" 255 ","page_number":255},
  {"content":"\r\nجابر گفت يا ابن رسول الله صلى الله عليه و آله و سلم خداى تبارك و تعالى را بشهادت مىآرم كه بنوعى كه شما باقبال و سعادت درين وقت از حفظ تلاوت فرموديد به همين نسق و ترتيب كلمات من غير نقصان و زيادات در لوح ايزد سبوح ديدم بلكه از والده ماجده شما نيز شنيدم و ترتيب كلمات مكتوب لوح به اين تنظيم و وضوح بود .\r\nبيان مكتوب لوح كه اسامى سامى ائمهء دين ( ع ) به ترتيب در آن مكتوب و عيان است\r\n* ( بِسْمِ الله الرَّحْمنِ الرَّحِيمِ ) * اين كتاب از خداى عزيز عليم بسوى نبى كريم و نور و سفر عظيم و دليل و حجاب او يعنى رسول واجب التعظيم كه حضرت روح الامين از قبل رب العالمين به سيد المرسلين نزول نمود .\r\nاى محمد عالم باسماى من شو و شكر نعمتهاى من نماى بايد كه منكر آلاى من نشوى بدرستى و تحقيق كه نيست خداى الا من كه حضرت مهيمنم و شكننده پشت جباران و خوار و ذليلكننده ظالمان و ديان دين مردمان و احسان و جزا دهنده خلقان در روز بعث و ميزان بدست من ثابت و عيانست .\r\nنيست خدائى بجز ذات يكتاى بىهمتاى من مترجى غير فضل من و خايف به غير عدل خود را معذب گردانم بعذابى كه هيچ احدى از خلقان را به مثل آن عذاب بىپايان معذب نگردانيده باشم پس رجا و عبادت من نمائيد در شدائد امور به من كه رب غفورم توكل فرمائيد زيرا كه در هيچ حال من كه ذو الجلالم از كيفيت اوضاع و احوال شما غافل نبودم و پيوسته هدايت و ارشاد شما بارسال رسل و انبيا و ائمه و اوصياى نمودم بواسطه آنكه من بعد از ارسال رسل و انبيا و انقضاى ايام نبوت و رسالت جميع آنها اوصيا به جهت هر يك از آنها معين و مقرر فرمودم .\r\nليكن اى محمد ترا بر جميع انبيا و رسل اعلم و افضل گردانيدم فلهذا وصى ترا افضل از اوصياى انبيا و رسل سابقين گردانيدم و ترا مكرم بشبلى و معظم بسبطى تو\r\n","description":"","footnote":"","page_name":" 256 ","page_number":256},
  {"content":"\r\nحسن و حسين بعد از ذات ستوده صفات تو نمودم .\r\nحسن را معدن علم خود بعد از انقضاى مدت ولايت و امامت پدر او امير المؤمنين عليه السّلام گردانيدم و حسين را بعد از او خازن علم و معرفت و اكرام و احترام و بدرجه عاليه شهادت و ختم احوال او در آخرت بعزت و سعادت نمودم او افضل از جميع شهدا و ارفع و اعظم از همه سعدا است حجت بالغه من در نزد او و كلمه تامه من در پيش آن مهر سپهر ولايت و امامت است خلايق بوسيله اطاعت اوامر و نواهى عترت او مثيب و از جهت تمرد فرمان ذريت او از جنت بىنصيباند .\r\nاول عترت او سيد العابدين على بن الحسين است بعد از و ولد ارجمند او شبيه جد خود نبى المحمود محمد باقر علم من و معدن حكم منست و زود باشد كه جميع مرتابين كه شك و ريب در باب ولايت جعفر صادق الامين نمايند بوسيله همين در سعير و سجين مكين گردند كسى كه رد حق از آن ولى ايزد مطلق نمايد چنانست كه رد حق از من نموده باشد .\r\nاين كلام صدق التيام قول منست كه هر آينه من مقام و مثوى جعفر را بغايت مكرم و محترم گردانم و او را در ميان اشياع و انصار و اولياى ابرار اخيار بوسيله اعطا و احسان و مزيد درجهء شفاعت و رتبهء عزت و كرامت مبتهج و شادمان گردانم .\r\nو بعد از تقضى ايام ولايت و امامت او برگزيدم ولد ارجمند و مولود سعادتمند او موسى بن جعفر را و در زمان آن ولى ايزد منان فتنه از مخبط كورباطن نسبت به آن صفى حضرت مهيمن بين و ظاهر گردد ليكن آن امام المؤتمن هرگز از حكم و رضاى من منقطع نگردد زيرا كه او حجت منست و حجج من مخفى و اولياى من شقى نشوند .\r\nهر كه منكر يكى از آن اولياى اعيان گردد آن شقى نادان منكر نعمت من و دور از عنايت و مرحمت منست و مغير آيه از كتاب من كاذب و مفترى بر من است چاه ويل در جهيم و عذاب وبيل اليم براى منكران مقرر و مستقيم است و بعد از تقضى بنده و حبيب فرخنده و ولى پسنديده من موسى بن جعفر ولى هشتم من امام الورى ابو الحسن على\r\n","description":"","footnote":"","page_name":" 257 ","page_number":257},
  {"content":"\r\nابن موسى است .\r\nمكذب هشتم از ائمة الهدى مكذب جميع اولياست نام آن امام الورى على الرضا ولى و ناصر منست و او را عقرب مستكبر مقتول گرداند و آن ولى ربانى در مدينه‌اى كه بنده صالح مخترع و بانى آنست در جنب شريرترين مخلوق من مدفون گردد و اين سخن قول صدق منست كه هر آينه من آن ولى معبود را بمولود قرت العين و خليفه او محمد بن على كه وارث علم و معدن معرفت و علم و موضع سر و حجت من بر ساير مخلوقات منست مبروز و مشهور گردانم .\r\nجنت را مثوى و موطن آن ولى ذو المنن نمايم و شفاعت آن برگزيده ايزد داور را در حق هفتاد نفر از اهل بيت ايشان كه تمامى و يكسر مستوجب نار سقر باشند قبول فرمايم و ختم ولايت آن صاحب سعادت و اقبال بابن او جامع معرفت و كمال و مرشد خلايق به حرام و حلال على بن محمد ولى و ناصر من گردانم و او شاهد همه بندگان و امين وصى من بر تمامى ايشان و ولى زمان است .\r\nو از نسل آن برگزيده عز و جل متولد گردانم كسى را كه خواننده بطريق حق من و خازن علم من ابن على الزكى الحسن باشد و بعد از او رتبه ولايت و امامت را كامل و تمام نمايم بابن آن سلاله سيد المرسلين كه امام و رحمة للعالمين و با آن ولى ملك تعالى كمال موسى عليه السّلام و بهاى عيسى عليه السّلام و صبر ايوب بلكه همگى صفات مستحسنه انبيا و نعوت كاملهء اصفيا با آن خاتم الاوصيا است .\r\nاولياى من در ايام غيبت آن برگزيده رب جليل بغايت خوار و ذليلاند چه اعداى دين بعد از قتل آن مؤمنين رؤس ايشان را بهديه براى ابناى زمان بارمغان فرستند چنانچه رؤس اهل كفر ترك و ديلم را از ساير بلاد عالم جماعه مسلمين بعد از قتل و جهاد بواسطه مؤمنين بهديه فرستند آن متمردين نيز بعد از نهب و غارت اموال مؤمنين اين طايفه را بجور و كين بقتل آرند بلكه اجسام اهل اسلام را محروق گردانند .\r\nاولياى دين ايزد منان پيوسته خايف و ترسان و متالم و هراسان باشند و زمين\r\n","description":"","footnote":"","page_name":" 258 ","page_number":258},
  {"content":"\r\nاز دماى اهل دين بوسيله ظلم ظالمين رنگين گردد و هميشه اولياى سبحان بامر و نهى راغب و هراسان باشد و نساء اهل ايمان بواسطهء تعدى و تفريط اهل طغيان و قتل ازواج ايشان اظهار حزن فراوان و افشاء ويل و اندوه بىپايان نمايند .\r\nحقا كه اين طايفه سليم العاقبة اولياى مناند و بوسيله دعا و نفس اقدس ايشان و بيمن قدوم ميمنت لزوم آن اعيان دفع فتنه هر كورباطن نادان و رفع فساد و عناد اهل تمرد و طغيان است و بسبب ايشان كشف زلزال و منع ضار و اغلال از تمامى افراد مؤمنين و ارشاد رجال است « * ( أُولئِكَ عَلَيْهِمْ صَلَواتٌ مِنْ رَبِّهِمْ وَرَحْمَةٌ وَأُولئِكَ هُمُ الْمُهْتَدُونَ ) * » ( 1 ) .\r\nحضرت ملك علام اختتام كلمات صدق سمات لوح را به اين آيه وافر هدايه نمود تفسير و معنى آيه و الله اعلم آنست كه اين جماعت اولياى مناند بر ايشان باد صلوات و رحمت پروردگار ايشان و درود و تحيت بىپايان و اين طايفه مهتديان و راه يافتگان به حق و اسلام و بشرايع ايمان و احكاماند .\r\nو نيز در باب اولياء ائمه رب الارباب على بن حمزه كه از ثقات روات جعفر بن محمد الصادق عليه صلوات الملك الخالق است از آن حضرت نقل نمايد و آن حضرت از پدر خود و پدر آن حضرت از آباى عظام كرام عليهم التحية و السّلام نقل نمايند كه روزى حضرت نبى المحمود صلى الله عليه و آله در حضور اصحاب كرام و مستسعدين مجلس عاليمقام خود فرمود كه جبرئيل امين از نزد رب العزت به من چنين حديث نمود كه حق سبحانه و تعالى مىفرمايد .\r\nكسى كه بداند كه در آسمان و زمين خداى تعالى به غير ذات يكتاى بيهمتاى من نيست و بداند كه بنده و رسول پسنديده من محمد و على بن ابى طالب خليفه من و ائمه معصومين از اولاد او حجج منند من آن بنده را بيشك از روى عطوفت و مرحمت مقيم جنت و پايدار آن مكان استراحت گردانم و او را بشرار نار آزار نفرمايم و بعفو خود مغفور گردانم و حوارى جنت را برو مباح سازم و كرامت و عطوفت و احسان و مرحمت\r\n\r\n","description":"","footnote":"\r\n( 1 ) سورة البقرة 157\r\n","page_name":" 259 ","page_number":259},
  {"content":"\r\nخود را برو واجب گردانم و نعمت خود را برو تمام نموده او را در سلك خواص محبان خود منخرط سازم .\r\nاگر مرا ندا كند او را به لبيك جواب دهم و چون مرا دعا كند اجابت نمايم و اگر سؤال چيزى نمايد عطا فرمايم و اگر او ساكت شود من ابتدا به سخن و كلام نمايم اگر مسىء بود مرحوم گردانم و چون از من بگريزد او را بخوانم اگر بعد از تمرد فرمان توبه و انابت نمايد توبه او را قبول فرمايم و چون دست بر در اميد و رحمت من زند من باب رحمت برو مفتوح گردانم و در جميع احيان و احوال مراقب حال او باشم و در هيچ حال از كيفيت اوضاع و احوال او غافل نباشم .\r\nاما كسى كه شهادت بالوهيت و يگانگى من ندهد يا آنكه گواهى بر ربوبيت من دهد و اقرار بر عبوديت من نمايد ليك شهادت بر رسالت محمد ( ص ) ندهد يا اقرار و شهادت بر الوهيت من و رسالت محمد نمايد اما گواهى بر ولايت و امامت على ابن ابى طالب ندهد يا شهادت بر جميع آنچه ذكر شد نمايد ليكن گواهى بر ولايت ائمه معصومين ( ع ) از اولاد او كه حجج مناند و اولياى حضرت مهيمنند ندهد آن كس معين منكر نعمت من و مصغر عظمت و كبريائى من و مكفر آيات منست .\r\nاگر قصد من نمايد او را از خود دور و از مرحمت و عنايت مهجور گردانم و اگر سؤال چيزى نمايد عطا ننمايم و اگر ندا كند استماع آن نكنم و او را بجواب معزز و كامياب نگردانم اگر اميد و رجاى من نمايد محروم گردانم و هرگز او را پيش خويش نخوانم اين جزاى عمل ناپسند آن طاغى از من بغايت جدير و مستحسن است و من ظالم بر بندگان در هيچ وقت و زمان نبودم « * ( وَما رَبُّكَ بِظَلَّامٍ لِلْعَبِيدِ ) * » ( 1 ) .\r\nچون حضرت سيد الانام كلام ايزد علام را به اين مقام رسانيد جابر بن عبد الله الانصارى بر پاى خواست و گفت يا رسول الله التماس و استدعا از مشكات ضمير فيض مآثر آنكه از زبان معجز نشان بيان و عيان نمائيد كه ائمه معصومين از اولاد\r\n\r\n","description":"","footnote":"\r\n( 1 ) سورة الفصلت : 46\r\n","page_name":" 260 ","page_number":260},
  {"content":"\r\nامير المؤمنين على چه كسانند و هر يك از آن مقتداى خاص و عام را چه نام است .\r\nحضرت رسول عليه الصلاة و السّلام فرمود كه ائمه از اولاد على ( ع ) حسن و حسين سيدى شباب اهل الجنه في الجنه‌اند و بعد از ايشان سيد العابدين على ابن الحسين و در زمان خود ولى رب العالمين و امام تمام مخلوقين است و بعد ازو محمد باقر امام الورى و ولى ايزد تعالى .\r\nاى جابر زود باشد كه تو به خدمت محمد الباقر مشرف گردى چون ادراك صحبت آن ولى بيچون نمائى او را از من سلام برسان و بعد ازو ولى ايزد خالق جعفر بن محمد الصادق است و بعد از انقضاى ايام ولايت آن امام الامه فرزند سعادتمند او موسى كاظم امام اهل عالم است و بعد ازو ولى ايزد تعالى على بن موسى الرضا امام كافه برايا است و بعد ازو تقى ؟ ؟ ؟ محمد بن على امام الورى و ولى خداى تعالى است و چون مدت او منقضى گردد بجاى او بر مسند امامت نشيند پسر او امام على النقى و بعد از تقضى مدت ولايت نقى فرزند كامل او ولى مهيمن الزكى العسكري الحسن بر سرير امامت نشيند و بعد از آنكه ايام ولايت و زمان امامت او منقضى شود ولد ارجمند و خلف سعادتمند او محمد بن الحسن امام به حق و مهدى امت من است و آن ولى ايزد اكبر مملو و پر ؟ ؟ ؟ گرداند تمامى زمين را يكسر بعدل و قسط وقتى كه زمين بوسيله غيبت آن خلاصه عترت بسبب ظلم ظالمين مملو از جور و كين شده باشد .\r\nاى جابر اين جماعت خلفا و اوصياى من و اولاد و عترت منند هر كه اطاعت ايشان نمايد چنانست كه اطاعت و فرمان بردارى من نموده باشد و متمرد از حكم اطاعت آن امامان باغى عاصى از امر و فرمان من است هر كه منكر آن اولياى هادين يا منكر يكى از ائمهء معصومين ( ع ) گردد منكر منست و منكر من منكر حكم حضرت ذو المنن .\r\nو ظاهر است كه منكر ايزد قادر بيشك كافر است و براى اهل كفر درك السقر مقرر است و حضرت رب العالمين بسبب وجود وافر الجود ائمه معصومين رضوان الله عليهم اجمعين امساك سموات و محافظت آن از وقوع بر زمين نمايد و نگذارد كه\r\n","description":"","footnote":"","page_name":" 261 ","page_number":261},
  {"content":"\r\nسبعه سموات بسبع ارضين فرود آيد و بوسيله ذوات آن وكلاى دين حضرت ارحم الراحمين محافظت و صيانت اهل زمين از امتداد و ابتلاع نمايد .\r\nيعنى ائمه دين نگذارند كه زمين سكنه خود را فرو برد بلكه وسيله مراقبت خلقان و سبب صيانت ايشان از جميع آفات و عاهات زمان و حوادث دوران ذات ستوده صفات فايض البركات آن اعيان است و ايشان نگذارند كه آسمان به زمين فرود آيد و زمين سكان خود را بلع نمايد .\r\nخلاصه معنى كلام سيد الانام آنكه همگى سبعه سموات و ارضين سبع طبقات در تحت امر و حكم ائمة البرياتاند و از فرمودهء آن زمره اهل عدل و انصاف تمرد و انحراف و تعدى و اعتساف نورزند و منقاد و مطيع امر و حكم آن اولياى بصير سميعاند .\r\n\r\nو نيز از مهر سپهر هدايت و بدر منير شبستان ارشاد و ولايت امام الامة و ولى رب العزت جعفر الصادق الامين بن محمد بن على بن الحسين مروى و منقولست كه روزى حضرت رسالتمآب در محل و مآب كه اكثر اعيان اصحاب حاضر بودند خطاب مستطاب به حضرت ولايتمآب امير المؤمنين على عليه سلام الملك الوهاب فرمود كه :\r\nيا على دوست نميدارد ترا الا مؤمن طيب الولادة يعنى محب تو شخصى است كه از مادر و پدر به عقد و نكاح متولد گردد نه از زنا و سفاح چه اولاد الزنا ترا بموالات نگيرند چنان كه فرمود كه يا على ترا ببغض و عداوت نگيرد مگر كسى كه خبيث الولاده بود .\r\nيعنى هر كه بغض تو ظاهر گرداند البته از اولاد الزناست و فرمود كه يا على بموالات نگيرد ترا الا مؤمن و معادات و دشمنى تو اختيار نكند الا كافر چون رسول ملك علام كلام معجز نظام به اين مقام اختتام گردانيد از مستسعدان آن محفل جنت نشان بنده خاص ايزد معبود و مطيع با اخلاص نبى المحمود عبد الله بن مسعود بر پاى خواست و بعد از اداى عبوديت و عرض فدويت گفت :\r\n","description":"","footnote":"","page_name":" 262 ","page_number":262},
  {"content":"\r\nيا رسول الله صلى الله عليه و آله و سلم ما در ايام حيات ذات حميده صفات شما بوسيله تبيين بغض و عداوت امير المؤمنين على عليه السّلام خبث ولادت و كافر را دانستيم ليك بعد از وفات حضرت رسول الله هر گاه شخصى اظهار اسلام بلسان نمايد و اخفاء سريرت و مكنون عقيدت خود فرمايد كفر آن بىملت و خبث ولادت او بچه وجه و علامت ظاهر و بين و بچه نوع لايح و روشن گردد .\r\nفي الفور رسول رب غفور در حضور اصحاب بابن مسعود خطاب نمود كه يا ابن مسعود اين على بن ابى طالب ( ع ) امام و پيشواى شما و خليفه من بر كافه برايا است در هر باب رجوع به آن حضرت ولايتمآب نمائيد و چون ايام ولايت آن ولى بيچون منقضى گردد ابناى من حسن و حسين امامان شما و ولى ايزد تعالىاند و خليفه من بر شما و بر ساير خلق ايزد تبارك و تعالى همين پسران مناند و چون مدت حسين بگذرد نه نفر اولاد حسين هر يك بعد از ديگرى امامان و مقتدايان و خلفاى مناند بر شما و نهمين ايشان قايم در ميان امت من خواهد بود .\r\nو چون ولى مهيمن بيچون ظهور نمايد و بيرون آيد زمين را مملو گرداند بقسط و عدل بعد از آنكه به جهت غيبت آن امام الامه بسبب ظلم و تفرط ظالمان مملو از جور و ستم شده باشد .\r\nيا ابن مسعود دوست نميدارد اين طايفه سليم العاقبه را مگر كسى كه طيب الولادة بود و از اولاد الزنا نبود ، و ببغض ايشان مقر و بعداوت آن اعيان مشتهر نگردد مگر شخصى كه خبيث الولادة و از اولاد الزنا بود و بموالات نگيرد آن اولياى ايزد منان را جز مؤمن نيكو سير ، و معادات و دشمنى ايشان اختيار ننمايد مگر كافر ابتر .\r\nآنكه منكر ولايت يكى از ائمه ( ع ) گردد چنانست كه منكر نبوت من گردد و منكر من منكر حضرت ذو المنن است و جاحد يكى از آن اولياى ايزد سبحان جاحد من است و جاحد من جاحد واهب مهيمن است و نيز طاعت آن اولياى رب العزيز طاعت منست و طاعت من موجب تحصيل رضا و طاعت قادر ذو المنن است و معصيت\r\n","description":"","footnote":"","page_name":" 263 ","page_number":263},
  {"content":"\r\nايشان معصيت من و معصيت من معصيت حضرت عزتست .\r\nيا ابن مسعود زنهار آنچه من بيان و اظهار در باب ولايت ائمة الابرار بجهة شما و ساير اخيار بلكه بواسطه تمامى خلايق واحد غفار نمودم شك و ريبى بخاطر برسانى كه البته كافر گردى و از رحمت عزيز قادر محروم و ابتر شوى بعزت و جلال حضرت ذو الجلال پروردگار من قسم است كه آنچه من در باب ولايت و امامت آن اولياى واحد وهاب به جهت شما و ساير اصحاب بيان كردم تكلف در آن ننمودم و نطق به هوا و هوس به غير وحى و حكم ايزد مقدس نزدم هر چه در شأن على و ائمه عاليشان واضح و عيان نمودم يقين و صدق است .\r\nپس آنگاه حضرت حبيب الله دست بسوى آسمان برداشت و اين دعا در حق اولياى ملك تعالى و اوصياى نبى الورى فرمود كه بار خدايا بدوستى گير و به محبت و مودت پذير خلفاى من و ائمه امت مرا و دشمن گير دشمن ايشان را و نصرت و معاونت نماى بر نصير و معين ائمه معصومين ( ع ) و ذليل و خوار و مخذول و بىاعتبار گردان كسى را كه در فكر ذلت و خوارى و خفت و سوگوارى آن ائمة الابرار بود و هرگز زمين را از هدات دين و از قايم ائمه معصومين رضوان الله عليهم اجمعين كه حجت تو ظاهر و مشهور يا خايف مغمور است خالى مگردان و پيوسته آن اولياى دين را معزز گردان تا دلايل و حجج تو باطل و آيات بينات تو ساقط و عاطل نگردد .\r\nچون نبى المحمود كلام صدق التيام به اين مقام اختتام نمود فرمود كه يا ابن مسعود من در همين محل و مسكن جمع كردم و بيان نمودم همگى آنچه فعل آن بر تو واجب و عمل آن بر تو لازم بلكه از فروض متحتم است زيرا كه دين تو بوسيله آن عمل تمام و مكمل و موجب تحصيل رضاى خداى عز و جل است و ترك يكى از آنها باعث فساد و هلاكت شما در روز بعث و جزاست و آنكه متمسك به آن مامور و متشبث به آن مرام مذكور گردد نجات از دركات يافته درجات رفيعه در جنات يابد آنگاه رسول الله فرمود كه * ( وَالسَّلامُ عَلى مَنِ اتَّبَعَ الْهُدى ) * و كلام معجز نما به همين جا اختتام نمود .\r\n","description":"","footnote":"","page_name":" 264 ","page_number":264},
  {"content":"\r\nمصنف كتاب شيخ ابو على الطبرسى رحمه الله ميگويد كه درين معنى در باب ائمة الابرار روايت بغايت بسيار و متواتر بيشمار است و از كثرت اخبار هيچ احدى را قدرت احصاء و شمار نيست ليكن من چندى از آن احاديث و اخبار صدق آثار به جهت جلاء ابصار ابرار و از جهت شفاى صدور محبان اخيار و هدايت و ارشاد جماعت منصف نيكو كردار بيان و اظهار كردم .\r\nذكر بيان طرفى از لجاج و احتجاج كه بعد از وفات نبى الوهاب در باب خلافت آنكه مستحق آن بود و در باب آنكه مستحق نبود و اشاره بانكار تأخير مبايعت حضرت امير المؤمنين ( ع ) و اظهار كيد قبل از وفات آن حضرت و بعد از آن\r\nابى المفضل محمد بن عبد الله الشيبانى باسناد صحيح خود از جميع رجال كه همه آنها ثقه و صحيح القولند روايت مىكند كه حضرت سيد البريات در ايام مرض كه در همان اوقات وفات يافته روزى به جهت اداى صلاة از دولتخانه با سعادت و اقبال متوجه مسجد النبى عليه صلوات الملك المتعال گرديد ليكن چون بسبب اشتداد تب در غايت ضعف و مضطرب بود تكيه به ابو الفضل عباس بن عبد المطلب و ثوبان مولى آل نبى ايزد واهب نموده بواسطه بندگى و نماز مهيمن كارساز از منزل مبارك بيرون آمد .\r\nو اين همان نماز است كه آن رسول عز و جل در مرتبه اول تب و ضعف آن حضرت از مرتبه شدت و ضعف گذشته بود و در خود گمان آنقدر قدرت كه اقامت بران تواند نمود نداشت .\r\nلهذا اراده تخلف از آن نماز با جماعت نمود اما چون بعضى كلمات كه موافق مزاج آن نبى صاحب المعراج نبود از اصحاب و حضار آن محفل رضوان مآب استماع نمود بىتاب شده متحمل مشقت بسيار و مشتغل آزار بيشمار گشته از منزل مبارك بواسطه نماز و بندگى ايزد تعالى و تبارك به مسجد آمده بعد از اداى دوگانه به جهت واهب يگانه و نصايح محبانه باصحاب و بيگانه متوجه دولتخانه كه جنت با تمامى زيب و زينت\r\n","description":"","footnote":"","page_name":" 265 ","page_number":265},
  {"content":"\r\nفي الجمله نمونه از روايهء كاشانه آن است گرديد .\r\nو چون بدولت و سعادت بدولتسراى خود مراجعت و معاودت نمود بثوبان مولاى خود فرمود كه ترا بايد كه تعبيه اين دار پايدار بود هيچ احدى از انصار را بدخول سراى بنزد من آمدن نگذار .\r\nثوبان بامر رسول آخر الزمان بعتبه دار قرار گرفت بلكه آن را شرف روزگار و سرمايه روزشمار خود دانست در آن اثنا اثر وحى ايزد غفار از جبين مبين رسول مختار هويدا و اظهار گرديد چنانچه بر ثوبان ظاهر بود كه حضرت رسول بوحى مشغولست .\r\nقضا را در همان زمان جماعت انصار بر در خانه حضرت نبى الابرار و الاخيار آمدند و رخصت دخول دولتسراى رسول صلى الله عليه و آله و سلم از ثوبان طلب نمودند چون ثوبان ممنوع از اذن بود رخصت به هيچ احدى ننمود في الفور آن جماعت شروع در كوفتن در دولتخانه آن يگانه گوهر نبوت نمودند و بثوبان گفتند كه البته ما را رخصت دخول جنت سراى رسول صلى الله عليه و آله نماى و زياده ازين بوسيله ممانعت تصديع و آزار ما منماى .\r\nثوبان در جواب انصار و باقى اصحاب حضرت رسالتمآب گفت كه المامور معذور چون نبى المشكور مرا امر بمنع اعزه از حضور موفور السرور خود فرمود و تخلف امر رسول ايزد غفار خلاف شرع آن بزرگوار و مخالفت حكم حضرت پروردگار است .\r\nخصوصا درين حال كه آن حضرت بسعادت و اقبال بوحى لا يزال مغشى عليه و مشغول اليه است مخدرات حجله عصمت و طهارت در خدمت سيد البرية حاضرند بناء على هذا رخصت حضور شما در نزد رسول رب العلى متعذر بلكه متعسر است .\r\nانصار بعد از استماع اين گفتار از ثوبان مولى نبى المختار غايت قلق و اضطراب اظهار نموده شروع در گريه و زارى كرده بنوح و نوحه نمودند كه آواز گريه و\r\n","description":"","footnote":"","page_name":" 266 ","page_number":266},
  {"content":"\r\nبيقرارى ايشان بسمع شريف نبى الانس و الجان رسيد .\r\nآن حضرت روى بحضار آورده استفسار فرمود كه اين جماعت چه كسانند گفتند يا نبى الابرار جمعى از اصحاب و انصارند .\r\nحضرت نبى الرحمة فرمود كه از اهل البيت من درين مقام كدام حاضرند گفتند على و عباس في الفور رسول رب غفور ايشان را بنزد خود خواند و به آن اعيان رسول آخر الزمان تكيه نموده تا به مسجد منيف تشريف آورد و بستون مسجد كه آن جذع از درخت خرما بود به معاونت و امداد ايزد معبود تكيه فرمود و بمنادى امر بنداى مردم نمود .\r\nچون به حكم رسول بيچون مردم جمع شدند حضرت نبى المحمود به قدر قدرت خطبه و رعايت فصاحت و بلاغت ادا فرمود و در اثناى كلام معجز نظام گفت :\r\nاى معشر مردمان هر پيغمبر كه از دار الشرور جهان متوجه دار السرور جنان گرديد البته چيزى از متروكات گذاشت از كتاب خدا و اوصياى انبيا من نيز رسول رب العزيزم تركه خود ثقلين يعنى كتاب رب العزت و اهل البيت و عترت خود در ميان شما ميگذارم .\r\nهر كه از شما باعث تضييع آن دو امر عيان گردد خداى غفار او را ضايع و زيان كار گرداند .\r\nاى جميع مهاجر و انصار شما با تمامى كبار و صغار بسوى ايشان پناه بريد و ايشان را وسيله هدايت و ارشاد و شفعاى يوم التناد خود دانيد تا در شدايد آلام يوم القيام درنمانيد و من شما را وصيت و امر به پرهيزكارى و تقوى سوى حضرت بارى مينمايم و حكم احسان و يارى نسبت به آن برگزيدگان ايزد تعالى ميفرمايم بايد كه خوبى ايشان را قبول نمائيد و از گناه ايشان درگذريد .\r\nچون سيد الانام كلام به اين مقام رسانيد اسامة بن زيد را كه از بندگان خاص\r\n","description":"","footnote":"","page_name":" 267 ","page_number":267},
  {"content":"\r\nمهيمن مجيد و پيرو با اخلاص رسول حميد بود بنزد خود طلبيد و گفت اى اسامه من غير تراخى الزمان و المهله در همين وقت و ساعت با آن جماعت كه ترا بر آنها حكم و امارت عنايت كرديم مامور بنهضت و توجه آن شدى ببركت خداى منان و بنصرت و امتنان بىپايان او روانه شو و تاخير و درنگ آن را موجب عار و ننگ بلكه سبب وزر و عصيان و وسيله خلود در نيران دانسته باش .\r\nالبته كمال مسارعت در رفتن صوب موته نماى با جمعى كه ترا بر آنها امارت داديم و برفاقت تو معين نموديم از مهاجرين و انصار .\r\nو در آن ميان ابا بكر و عمر و جماعتى از مهاجرين اولين و باقى طوايف مسلمين بودند كه حضرت نبى الرحمة مقرر كرده بود كه باتفاق اسامه غارت موته نمايند .\r\nو موته ولايتى است قريب بفلسطين و آن محل اليوم باستنبول شهرت دارد و پاى تخت سلسله عثمان جوق است و هميشه پادشاهان روم در آنجا بسلطنت بر تخت پادشاهى نشينند و تا در قيد حياتند از آنجا حركت نمىكنند بلكه حركت از مقر تخت و سلطنت را شگون نميدانند .\r\nو اين موته همان مكان است كه جعفر بن ابى طالب برادر اسد الله الغالب عليه السّلام در آن سرزمين بفيض شهادت رسيده با حوارى جنت همنشين گرديد .\r\nاسامه بعد از استماع كلام معجز انتظام سيد الانام و عرض فدويت و نيكو بندگى منهى رأى فيض اقتضاى سيد الأنبياء گردانيد كه يا رسول الله چون ذات حضرت نبى - المختار محموم و بيمار است آيا اين فدوى را چند روزى مهلت و رخصت اقامت در همين مكان استقامت شود تا آنكه نبى الرحمه را شفاى كلى از شفاخانه واهب يگانه عنايت شود و مرا تفرقه خاطر كه بوسيله كوفت سيد البشر در ضمير كثير مستقر است باطمينان و جمعيت مبدل گردد زيرا دل من بواسطه تب اين خلاصه و زبده دودمان عبد المطلب بغايت حزين و مضطرب است و پيوسته مترجى و مستدعى از حضرت ايزد تعالى است كه بوسيله شفاى رسول كريم سبوح اين دل محزون مجروح من مسرور شود .\r\n","description":"","footnote":"","page_name":" 268 ","page_number":268},
  {"content":"\r\nحضرت رسول خداى تعالى فرمود كه اى اسامه در ساعت روانه شو كه از جهاد كفار و جنگ آن اشرار تاخير و درنگ بحسب عقل و فرهنگ جايز نيست بلكه تراخى و درنگ موجب عار و ننگ است .\r\nاسامه گفت اى نبى الورى سمعنا و اطعنا در همان ساعت اسامه كمال مسارعت در تجهيز آن سفر نمود ليك بعد از تعيين اسامه بعضى از ارباب نفاق و كين سخنان بىبنيان نسبت به سيد المرسلين مىگفتند كه گوئيا محمد در ميان طوايف امم متابعين ملت خود شخصى مثل اسامه و پدر او در شجاعت و سخاوت نيافت .\r\nچون مقال آن جمع بىانفعال بسمع شريف رسول ايزد متعال رسيد كه ارباب نفاق و ضلال در تعيين اسامه بواسطه انصرام مهام موته كلام از روى طعن و ملام ميگويند در مجمعى كه اكثر اصحاب آن رسول عز و جل در آن محل حاضر بودند حضرت گفت :\r\nاى معشر مردمان به من رسيد كه بعضى از شما بواسطه تعيين اسامة به جهت حكومت موته و امارت شما و در تعيين والد اسامه نيز سابقا بواسطه امارت مسلمين طعنه مرا مىزنند .\r\nبخداى عالم قسم است كه اسامة و پدر او هر دو لايق امارت مسلمانان بودند و او دوستترين جميع مردمانست نزد من و وصيت من بهر يك شما در باب اسامه آنست كه نسبت به او خير و نيكوئى نمائيد و از صلاح و صوابديد او تقاعد و تجاوز ننمائيد و يقين دانيد كه آن سخنان بىبنيان در باب اسامه بعينه مثل كلام بىسرانجام ياران پيشين شما در حق پدر ايشانست در آن هنگام كه به جهت امارت و حكومت معين شده بود ارباب حقد و حسد * ( فِي جِيدِها حَبْلٌ مِنْ مَسَدٍ ) * همى نوع سخنان ميگفتند .\r\nو نيز يقين دانيد كه هيچ فعل و عمل از من به غير حكم و رضاى خداى عز و جل سانح و صادر نگردد .\r\nبعد از آن حضرت رسول آخر الزمان داخل خانه و مكان خود شدند و اسامه\r\n","description":"","footnote":"","page_name":" 269 ","page_number":269},
  {"content":"\r\nبعد از سرانجام اسباب سفر در ساعت از مدينه طيبه بيرون آمده براس الفرسخ معسكر و مخيم لشكر نصرت اثر نمود .\r\nچون اين خبر بسمع شريف آن سيد سرور رسيد في الفور بمنادى حكم فرمود در بازار و محلات مدينه با سكينه ندا نمايد كه حكم حضرت سيد البشر چنين معين و مقرر است كه جمعى بواسطه رفاقت اسامه در باب تاخت و غارت اهل موته مقرر گشتند بايد كه هيچ احدى از آن تخلف و انحراف و تمرد و اعتساف ننمايد و در طاعت و رفاقت او مبادرت و منازعت ننمايد .\r\nاول كسى از اصحاب و ياران كه مبادرت آن حكم و فرمان نمود ابو بكر بود و بعد از آن عمر و ابو عبيدة الجراح تابع ايشان شده بمعسكر سعادت اثر نبى الانس و الجان داخل گشتند و هر سه در مكانى كه زمين آن بغايت نرم و هموار بود نزول نمودند و در آن معسكر با ساير لشكر ملحق شدند .\r\nقضا را بعد از خروج اسامه مرض نبى الورى اشتداد يافته بدرجه استعلا رسيد و آن حضرت بغايت محموم و گران شدند .\r\nچون خبر ثقل حضرت پيغمبر بسمع لشكر رسيد اكثر مردم از دخول معسكر و اتفاق اسامه ابا و امتناع نمودند و ببهانه عيادت سعد بن عباده كه او نيز در آن ايام صاحب فراش و بيمار بود تردد ميكردند .\r\nچنانچه هيچ احدى به خدمت رسول صلى الله عليه و آله و سلم تردد نمىنمود مگر آنكه اول سعد بن عباده را عيادت نموده بعد به خدمت سيد البريه مىآمدند .\r\n\r\nاز ابى المفضل محمد بن عبد الله الشيبانى مروى است كه چون دو روز از خروج اسامه و عسكر بمعسكر گذشت روز دوشنبه سيزدهم ماه صفر حضرت حبيب الله بوقت چاشتگاه قاصد درگاه حضرت إله گرديده « * ( فِي مَقْعَدِ صِدْقٍ عِنْدَ مَلِيكٍ مُقْتَدِرٍ ) * » ( 1 ) آرامگاه ساخت و سكنه مدينه بلكه سكان تمامى محال و مكان اهل اسلام از آن ماتم\r\n\r\n","description":"","footnote":"\r\n( 1 ) سورة القمر : 55\r\n","page_name":" 270 ","page_number":270},
  {"content":"\r\nبه حدى متالم شدند كه شرح آن ممكن البيان نبود و بعد از وصول اين خبر بمعسكر همگى عسكر مراجعت بمدينه سيد البشر نمودند .\r\nدر آن زمان آشوب و تزلزل در ميان مردمان زياده از حد بيان ظاهر و عيان گرديد و ملايكه زمين و آسمان از مفارقت حضرت رسول آخر الزمان نالان و گريان شدند و اكثر خلايق در مدينه هراسان و حيران از وفات سيد الانس و الجان گشته چنانچه بعضى از ايشان ميگفتند كه محمد وفات نيافت بلكه چند روزى اختيار غيبت از امت نمود .\r\nدر آن اثنا ابو بكر بر ناقه‌اى سوار شده بدر مسجد پيغمبر آمد و بآواز بلند گفت ايها الناس شما را ازين همه قلق و اضطراب و اندوه و پيچ و تاب از چه بابست اگر محمد وفات يافت پروردگار او باقى و برقرار است و پيوسته بذات خود قايم و ابدى و دايم خواهد بود .\r\nبعد از آن شروع در تلاوت اين آيه وافى هدايت نمود كه « * ( وَما مُحَمَّدٌ إِلَّا رَسُولٌ قَدْ خَلَتْ مِنْ قَبْلِه الرُّسُلُ أَ فَإِنْ ماتَ أَوْ قُتِلَ انْقَلَبْتُمْ عَلى أَعْقابِكُمْ وَمَنْ يَنْقَلِبْ عَلى عَقِبَيْه فَلَنْ يَضُرَّ الله شَيْئاً ) * » . ( 1 ) تفسير آيه و الله اعلم آنكه حضرت محمد رسول عزيز احد بود و پيش از آن نبى الورى صلى الله عليه و آله و سلم انبيا و رسولان درين جهان بودند و هيچ احدى از آن اعيان در دنيا باقى نماندند پس اگر حضرت نبى الرحمة را نيز وفات رسد يا مقتول شود عجب نيست بايد كه شما بدين حضرت نبى الورى قايم و پابرجا باشيد و مراجعت باعقاب خود ننمائيد و بدين و آئين اولى معاودت نفرمائيد زيرا كه از رجعت شما هيچ نوع ضرر به حضرت خداى اكبر نرسد بلكه ضرر و نقصان بشما لاحق و عيان گردد .\r\nدر آن حال قيل و قال بسيار شد تمامى انصار بنزد سعد بن عباده رفته او را با خود برداشته بسقيفه بنى ساعده آمدند بعد از آن اكثر اهل ملت در آن مكان جمعيت نمودند\r\n\r\n","description":"","footnote":"\r\n( 1 ) سورة آل عمران : 144\r\n","page_name":" 271 ","page_number":271},
  {"content":"\r\nچون اينخبر بسمع عمر رسيد با ابا بكر اتفاق نموده با كمال قلق و اضطراب و بمسارعت تمام و شتاب ابو عبيده جراح را با خود برداشته بسقيفه حاضر شدند و در آن مجمع خلق بسيار از انصار با سعد بن عباده بيمار جمع گشتند و در ميان مردمان منازعه زياده از وصف و بيان ظاهر گرديد .\r\nچون منازعه و مناقشه در ميان انصار و اصحاب رسول بيچون در باب خلافت و امارت امت در غايت شدت و نهايت رسيد كه آيا نائب مناب و قايم مقام حضرت نبى الاكرام از اصحاب عظام و ارباب اسلام لايق كدام شخص تواند بود و چون هر احدى بدواعى نفس خود از امت يك كس را از برنا و پير بواسطه لياقت اين امر خطير مذكور ميكرد ديگرى از روى غرض متعرض گشته شخص ديگر را مذكور مىساخت .\r\nدر آن زمان شيطان فرصت يافت عداوت جبلى خود را ظاهر ساخت و هر كسى را بفكر مىانداخت تا آنكه مردم را يكسر به شيوه ضلالت و شعار غوايت بينداخت .\r\nابا بكر چون حال ارباب نزاع و قال بدان منوال مشاهده نمود كلام خود را بعد از توحيد و اقبال بجانب انصار به اين مرام اختتام نمود .\r\nاى معشر انصار و اى اهل اسلام و اصحاب سيد الابرار من شما را به ابو عبيدة بن - الجراح و عمر بن الخطاب دعوت و خطاب مينمايم و من راضى بولايت و امارت ايشانم از براى اهل ملت و اسلام زيرا كه ايشان هر دو را بجهة انصرام اين امر بغايت سزاوار و درخور مىبينم .\r\nابو عبيده و عمر بعد از استماع اين مقال در جواب او از روى شتاب و استعجال گفتند اى ابا بكر تو از ما ، در اسلام اقدم و ثانى اثنين و مصاحب غار سيد عالم بودى ما را جايز و سزاوار و فرصت رخصت تقديم بر شما درين كار نيست زيرا كه تو بولايت امت احق و اولى و بامامت ارباب ملت اليق و احرى خواهى بود .\r\n","description":"","footnote":"","page_name":" 272 ","page_number":272},
  {"content":"\r\nانصار بعد از استماع اين كلام و گفتار همگى يك بار گفتند اى ابا بكر ما از آن خايف و هراسان و متفكر و حيرانيم كه مبادا كسى بر اين امر غالب و مستقر گردد كه نه از ما و نه از شما باشد .\r\nپس بهتر درين امر آنست بعد از تفكر از روى عقل و تدبر از ما انصار شخصى و از شما مهاجر نيز مردى با وقار بجهة انصرام اين كار امير و متصدى اين امر خطير گردد و قرار كار بر آن مدار باشد كه چون يكى از آن امير منادى حق كبير را به گوش « * ( سَمِعْنا وَأَطَعْنا غُفْرانَكَ رَبَّنا وَإِلَيْكَ الْمَصِيرُ ) * » ( 1 ) اصغا نمايد ما انصار شخصى ديگر لايق اين كار را بر آن امر معين و برقرار داريم .\r\nابو بكر بعد از استماع قول انصار و مدح مهاجرين زياده از حد وصف و شمار گفت اى معاشر الانصار در فضل و اعتبار و در اعطاى نعمت عظيمه حضرت رب العزت بشما در اسلام و اقتدار و اختيار اطاعت و نصرت سيد الابرار هيچ احدى را قدرت اين كار نيست .\r\nلهذا حضرت رب العلى شما را به جهت نصرت دين نبى مختار و يارى آن رسول بزرگوار برگزيد و به اين شرف و امتياز شما را سرفراز و ممتاز گردانيد تا آنكه آن حضرت را از مكه معظمه امر بمهاجرت بصوب مدينه طيبه بجانب شما فرمود و ازدواج آن صاحب اللواء و المعراج را بميان شما حكم نمود و حضرت رب العالمين شما را از ساير مخلوقين بستود و هيچ احدى از مهاجرين اولين كه وزرا و امراء سيد المرسلين بودند اين عزت و اكرام و شرف و احترام ننمود .\r\nبيان منازعه حباب بن منذر در امر خلافت با اصحاب سيد البشر\r\nابا بكر چون كلام به اين مقام انجام و اختتام فرمود حباب بن منذر الانصارى كه از اعيان آن طايفه با اقتدار بود گفت :\r\nاى معشر الانصار چون امر خلافت و تمشيت اين كار با استدامت بيد قدرت\r\n\r\n","description":"","footnote":"\r\n( 1 ) سورة البقرة : 285\r\n","page_name":" 273 ","page_number":273},
  {"content":"\r\nو شوكت با استقامت شماست بايد كه سر رشته اين امر خطير را از روى تفكر و تدبر نگاهداشته يد تمالك و اقتدار خود را بوسيله استماع اين گفتار فريب شما از دست ندهيد و نگذاريد كه مردمان در اختلال و اغوا و در گول و دغاى شما سعى و اهتمام تمام بجاى آرند و شما را از اختيار و قدرت اندازند .\r\nزنهار هيچ احدى را قدرت جرات و اقتدار مخالفت انصار مدهيد و گرد اقوال و افعال ارباب ضلال نگرديد مگذاريد كه بخلاف راى صوابنماى انصار هيچ امر و كار بحيز اصدار رسد تا رؤس اصحاب دمدمه و فسوس بپاى دار نرسد .\r\nدر اثناى اين گفتار مدح انصار بسيار بسيار نمود و گفت اى انصار اگر اصحاب سيد الابرار راضى بامارت يكى از انصار نشوند بايد كه ما و شما نيز راضى بامارت اهل انكار نگرديم خلاصه كلام آنكه تا از ما امير و از ايشان نيز امير متصدى اين امر خطير نگردند ما راضى نشويم و به غير همين تدبير اين مهم نوع ديگر صورت پذير نخواهد شد .\r\nدر آن محل عمر برخاست و گفت درين باب گفتار انصار از روى عقل و اعتبار نيست زيرا كه دو شمشير در هيچ معارك و مصاف در يك غلاف نگنجند بلكه ارباب عدل و انصاف از امثال اين راى تخلف و انحراف نموده اين تدبير بجوى نسنجند .\r\nاى اعزه انصار عرب قريش به غير امامت و ايالت سلسله خويش از طوايف انصار و غيره راضى نگردند اما اگر كسى از اهل بيت نبوت يا از اولو الامر شخصى متصدى امر خلافت و متولى ايالت و حكومت شود عرب قريش هيچ احدى مانع او نشود و ما را بر اين دعوى و سخن بر مخالف ما حجت و روشن و دليل بين است .\r\nزيرا چون ما از اوليا و عترت سيد الأنبياء محمد المصطفى عليه سلام الله تعالى ميباشيم پس هيچ احدى از امت بواسطهء سلطنت و حكومت آن حضرت با ما دعوى و منازعه ننمايد مگر مخالف كه مدل بامر باطل و متخايف متجاسر بگناه باطل شود\r\n","description":"","footnote":"","page_name":" 274 ","page_number":274},
  {"content":"\r\nچه امثال آن جماعت متورط منصرف مامور مهلكه مختار و حجب افعال شنيعه فتنه‌اند .\r\nچون عمر بن الخطاب بواسطه حضار و اسكات حباب بلكه ساير انصار و احباب انتهاى كلام و مطالب و مرام خود را برين كلمات اختصار نمود در ساعت حباب با كمال مسارعت و شتاب گفت اى معاشر الانصار زنهار و الف زنهار كه دست تسلط و اقتدار خود از امر خلافت برمداريد و استماع قول اين جاهل بىاعتبار و اصحاب كذاب او منمائيد بواسطه آنكه او و اصحاب در صدد قطع تصدى شما از اين امر جليل القدرند و در فكر حيله و تزوير و رفع و دفع دست تصرف شما از اين امر خطيرند و شما را دخل در امارت و حكومت نخواهند داد به جهت آنكه از ايالت شما ابا و امتناع مينمايند .\r\nچون ايشان شما را بامارت و حكومت نگذارند البته جلاى وطن اختيار نموده سلطنت و موطن با ايشان گذاريد ليكن حضرت آفريدگار عالم الضمائر و اسرار مطلع است كه شما انصار بواسطه انصرام امر ايالت و انجام اين كار احق و اولى و اليق و احرى از آن جمع اهل دغا خواهيد بود .\r\nبه جهت آنكه اين جماعت كه الحال دعوى اسلام و ايمان مينمايند و خود را صاحب ملت و دين و مذهب و آئين ميدانند تمامى آن اشرار از ترس و بيم شمشير شما انصار ترك دين اصلى و آئين اولى خود كرده اين ملت برداشتند .\r\nبخداى متعال قسم است كه من با آن جهال جدال و قتال بيرون از حد اعتدال نموده كارزار نمائيم كه آثار اين بر صفحات ليل و نهار مثبت و مرقوم گشته در ميان صغار و كبار اهل روزگار اشتهار يابد و تحمل حرب و طعن و ضرب من نكند مگر كسى كه از جان خود امان طلبد و هر نابكار كه رد قول من و انكار اين كار نمايد من بينى او را بشمشير سوراخ كرده بعد از مهار در سلسله خاكسار قطار نمايم و او را در نظر اولو الابصار خوار و بىاعتبار گردانم .\r\nچون عمر خطاب اين كلمات با خطاب و عتاب از حباب استماع نمود گفت\r\n","description":"","footnote":"","page_name":" 275 ","page_number":275},
  {"content":"\r\nاى اصحاب مرا كلام درين مقام با ساير امت حضرت سيد البرية عليه السّلام و التحية است و در هيچ باب مرا سؤال و جواب با حباب نيست .\r\nزيرا كه در ايام حيات سيد الانام ميان من و حباب مكالمات واقع شد چون منازعات ما بسمع شريف آن شافع العرصات رسيد مرا از مخاطبات او نهى نمود بلكه در آن باب تأكيد فرمود من از همان محل به حضرت عز و جل عهد كردم كه تا در ربقه حيات باشم با حباب از روى خطا و صواب متكلم نگردم .\r\nپس آنگاه عمر روى به ابو عبيدة بن الجراح آورده گفت مثل شما مردم ارباب كمال و اصحاب رسول حضرت ذو الجلال را سكوت در امثال اين محال به هيچ حال جايز و مستحسن نيست در صلاح و صواب احوال مسلمين تكلم نماى و تانى در باب صواب ندانسته تاخير مفرماى .\r\nابو عبيده في الحال از جاى برخاست و سخنان بسيار در باب كمال انصار و فضايل و آثار آن طايفه ابرار تكرار فرمود بعد از آن شروع در ذكر محامد و محاسن اصحاب نبى مختار خصوص خواص آن طايفه اظهار و اختيار نمود پس از آن انتهاى كلام بذكر متابعت و مبايعت اصحاب كرام اختتام فرمود ليكن انصار گوش بسخنان ايشان ننموده اجتماع بر امارت سعد بن عباده نمودند .\r\nچون بشر بن سعد كه سيد جماعت اوس از طايفه انصار بود اجتماع مردم بر امارت سعد بن عباده مشاهده فرمود در آن باب بر سعد حسد برده از آن روى سعى بسيار در افساد اين كار نمود و در عدم استحقاق سعد سخن بسيار مذكور گردانيد بلكه اظهار رضاى خويش بر امارت و ولايت قريش نمود و تحريص مردمان و ترغيب انصار و ساير عشاير و تبار خود را در باب متابعت قريش تاكيد تاكيد بسيار بسيار فرمود .\r\nگفت اى انصار آنچه مهاجرين سيد المرسلين شما را در باب امارت و خلافت مأمور گردانيد متابعت نمائيد و سخنان ايشان را عين صلاح و صواب دانسته از آن تخلف و انحراف ننمائيد .\r\n","description":"","footnote":"","page_name":" 276 ","page_number":276},
  {"content":"\r\nدر آن زمان ابو بكر روى باصحاب و باقى ياران نبى المبعوث الى الانس و الجان آورده گفت اى اهل اسلام و ايمان اين دو نفر ابو عبيده و عمر دو شيخ بزرگ از سلسلهء قريشند بهر كدام ازين دو كس كه اراده و هوس داريد متابعت نمائيد .\r\nدر حال عمر و ابو عبيده از روى استعجال گفتند تا مثل شما شيخ كبير از اصحاب سيد البشر در ميان مسلمانان صغير و كبير بود هيچ احدى را رخصت بلكه قدرت اختيار اين امر خطير نبود دست پيش آر تا ما هر دو بشما بيعت نمائيم و در هيچ باب مخالفت اقوال و افعال تو ننمائيم .\r\nبشير بن سعد انصارى گفت من سيم شما خواهم بود چون ايشان هر دو و بشير بخلافت ابى بكر بيعت نمودند انصار از قوم بشير كه سيد طايفه اوس بود چنانچه گذشت بلكه زمره‌اى از اقوام سعد بن عباده نيز مبايعت نمودند .\r\nچون جمع كثير از انصار خزرج عدم رضاى بشير را در باب امارت سعد بن عباده ملاحظه نمودند دانستند كه بشير از روى حقد و حسد راضى به سعد سيد اهل خزرج نشد و تابع اهل هرج و مرج شد .\r\nآن جماعت به خدمت سعد شتافتند و گفتند اى امير اختيار كار بدست شما نگذاشتند و جماعت اوس بمتابعت بشير مبايعت به آن شيخ كبير نمودند و ليكن سعد بن عباده چون بيمار بود و در بستر ناتوانى گرفتار و انصار در هنگام مبايعت ابى بكر هجوم و ازدحام بسيار نمودند و لگد از روى اختيار و بىاختيار بر فراش آن بنده مطيع ايزد غفار مىنهادند و زحمت بسيار به او مىرسانيدند فلهذا سعد از كثرت رؤيت مكاره و آزار فرياد برآورد :\r\nكه اى انصار اين طايفه بىرويت در اقوال و كردار مرا به ضرب لگد نزديك بمدفن لحد رسانيدند بايد كه ايشان را از حضور من بيحضور دور گردانيده زياده ازين من رنجور را مغموم و مهجور نگردانيد .\r\nعمر چون استماع كلام سعد نمود گفت اميدوارم كه خداى تعالى سعد بن عباده\r\n","description":"","footnote":"","page_name":" 277 ","page_number":277},
  {"content":"\r\nرا مقتول ساخته از ميان انصار و متابعين سيد الابرار بردارد سعيد كسى كه شقى را بقتل آرد .\r\nقيس بن سعد چون اين سخن از عمر شنيد في الفور از جاى جنبيد و بر محاسن عمر چسبيد و پيش خويش كشيد و گفت :\r\nاى پسر صحاك بزدل ترسنده در معارك جنگ و محافل هزبران تيز آهنگ هميشه تو از پيش ادانى و اراذل گريزنده بودى و در هنگامى كه شيران بيشه وغا و دليران عرصهء هيجا دست دلاورى از كمال شجاعت و تهورى بيرون مىآرند و با شوب طعن و زلازل حرب و ضرب سيوف رؤس شيخان عرب غير مالوف را مقطوع از مفاصل مينمايند ترا در آن معارك هرگز قدرت تنفس و تحرك نبود الحال از چه وجه اظهار اين حركت از تو بر منصه بروز رسيد .\r\nبخدائى خدا كه اگر يك موى از بدن سعد از حركت تو متحرك شود نوعى ترا بگريانم كه تا در ربقه حيات باقى مانى هرگز اثر سرور و بهجت به روى تو رجعت ننمايد و پيوسته بشدايد آلام و صعوبت ايام الفت و التيام داشته مغموم و مستهام باشى ترا چه ياراى اين جرات و قدرت اين تكلم است .\r\nابو بكر گفت اى عمر در امثال اين محال با مردم مهل و مدارا ابلغ و اولى بلكه افضل و احرا است زيرا كه « العجلة من الشيطان و التانى من الرحمن » از قول انبياى اعيان است .\r\nدر آن زمان سعد بن عباده روى بعمر آورده گفت يا ابن الصهاك الحبشيه و الله كه اگر مرا قدرت استقامت و قوت نهوض و اقامت ازين الم و مشقت بودى برخاسته دمار از روزگار تو برآوردمى وصيت و شجاعت و صداى جلادت بسمع تو بنوعى رسانيدمى كه منبعد در هيچ محل و موطن اصلا ترا حلاوت حيات در بدن نظارت نبوده و طراوت در تن باقى و ممكن نماند .\r\nبلكه ترا با رفقا و اصحاب ازين مقام و مآب اخراج نموده به همان مرجع و ايابت\r\n","description":"","footnote":"","page_name":" 278 ","page_number":278},
  {"content":"\r\nكه سابقا تو و اصحاب به آن شيوه و شعار مقيم و برقرار بوديد به همان ملت رجعت و معاودت ميدادم و به همان ذلت و خوارى كه تابع فرمان و حكم و ذليل و حقير مردم بوديد استرجاع ميفرمودم .\r\nاى عمر تو و ابو بكر اين جرات و اقتدار از چه وجه اظهار كرديد آنگاه روى بطايفهء انصار آورده گفت اى خزرج مرا از ميان اين مردم شرير و مكان فتنه و هرج و مرج اخراج نموده به منزل من رسانيد و مرا زياده ازين در ميان اهل دغا و كين اقامت منمائيد در همان ساعت قوم خزرج از روى مسارعت تمام او را به منزل و مقام او رسانيدند .\r\nروز ديگر ابا بكر كسى نزد سعد فرستاد كه چون جميع عباد بمتابعت و مبايعت من كه خليفه رسول حضرت مهيمنم درآمدند شما نيز شيوهء متابعت امت را مرعى داشته مبايعت نمائيد و طريق مخالفت اهل ملت منمائيد .\r\nسعد در جواب فرمود كه لا و الله بذات يكتاى همتاى خداى تعالى قسم است كه تا تمامى تير تركش خود را از روى شوق و خواهش خويش بمقاتله مثل شما قريش خالى نكنم و سنان رمح پيجان خود را در قطع جان و خون شيخ و شاب شما خضاب ننموده شمشير آبدار خود را در اجسام و ابدان شما نيازمايم مبايعت بشما ننمايم .\r\nيقين دانيد كه من با جماعت اهل بيت و تبار و عشاير و متابعين انصار با شما نوعى محاربه و كارزار نمايم كه آثار آن تا قيام قيامت بر صحايف ليل و نهار مستدام ثابت و برقرار ماند .\r\nبذات خداى عالم قسم است كه اگر تمامى جن و انس بشما دو كس مبايعت نمايند من مستوثق ايزد اقدس گشته به هيچ يكى از شما دو كس بيعت ننمايم .\r\nزيرا كه شما از روى عناد و تمرد غصب حق اهل بيت محمد صلى الله عليه و آله و سلم كرده بناحق تصرف در حق اولياى حضرت واحد خالق نموديد بناء عليه تا من در قيد حيات مستعار باقى و پايدار باشم به هيچ باب تابع شما نشوم و تا باحوال حساب و مرجع و مآب خود كامياب گردم باميد عنايت مرحمت حضرت عزت از ملت محمد و اولاد\r\n","description":"","footnote":"","page_name":" 279 ","page_number":279},
  {"content":"\r\nاو برنگردم .\r\nچون رسول ابا بكر اين پيغام و خبر در مجمع كه اكثر مهاجر و انصار حاضر بودند رسانيد عمر گفت ناچار سعد را بيعت خليفه رسول مختار و متابعت اصحاب و ساير انصار لازم و در كار است بهر نوع كه بود از گفتار و كردار از سعد بيعت اين كار بايد گرفت و او را بگفت و گو نبايد گذاشت .\r\nبشير بن سعد انصارى گفت اى عمر از اين قول بگذر و اطاعت سعد و مبايعت او را بخاطر ميار كه الحال چون سعد از مبايعت ابا نمود و در امتناع آن لجاجت فرمود .\r\nبتحقيق و يقين كه مبايعت با شما ننمايد تا كشته شود و او مقتول نشود تا آنكه جميع انصار از قوم اوس و خزرج بقتل و به حد هرج و مرج رسند و اين بيعت عجب كه بانصرام و تمشيت نرسد او را واگذاريد و چشم اميد از مبايعت و متابعت او برداريد چه ترك بيعت او نيز ضرر بشما ندارد .\r\nچون ابا بكر و عمر بشير بن سعد انصارى را در اعانت و يارى سعد بن عباده انصارى مستمر و مستقيم دانستند لا علاج آن امر خطير به غير تصديق بشير نوع ديگر صورت پذير ندانستند متقبل قول بشير گشته دست از بيعت سعد بداشتند و او را به حال خود گذاشتند .\r\nبعد از آن سعد با آن جماعت نماز به جماعت نگزاردى و در قضاى حوايج مرام آن انام قدم نسپردى بلكه اگر او را اعوان و انصار بسيار بودى كه قدرت مقاتله و قوت محاربه داشتى آن جماعت را به آن بيعت و جمعيت نگذاشتى .\r\nلهذا بذريعه * ( إِنَّ الله مَعَ الصَّابِرِينَ ) * مستوثق گشته پاى بر دامن مصابرت و شكيبائى گذاشته صبر را شعار خود ساخته به همان نهج روزگار گذرانيدى تا آنكه خلافت ابى بكر بنهايت رسيد و عمر بر مسند ايالت و خلافت متمكن گرديد .\r\nسعد به همان شيوهء مسعود بود ليكن از غايله و حيله عمر و از تفريط و تعدى مكر او خايف و متفكر بود بالاخره علاج مهام و انصرام مرام در اخراج خود بجانب شام ديد .\r\n","description":"","footnote":"","page_name":" 280 ","page_number":280},
  {"content":"\r\nبناء على هذا آن نيك سير در ايام عمر از غره ناصيه صبح مدينه انور بجانب ظلام شام سفر گزيد و بوثيقه و هو حسبى و نعم المعبود متشبث و مستمسك گشته منتظر رفيق طريق نگشته بعد از قطع منازل و طى مراحل چون بموضع بحوران كه از نواحى شام است رسيد و بذريعه « * ( كُلُّ نَفْسٍ ذائِقَةُ الْمَوْتِ ثُمَّ إِلَيْنا تُرْجَعُونَ ) * » متقاضى اجل باسترداد امانت روح شريفش سلسله « * ( ارْجِعِي إِلى رَبِّكِ راضِيَةً مَرْضِيَّةً ) * » را تحريك داد .\r\nبنويد وافر الاميد ارتباط و انخراط بخواص عباد حضرت خلاق العباد يعنى بسلسله رفيعه سيد الأنبياء و اولاد امجاد بنا بر مضمون صدق مشحون « * ( فَادْخُلِي فِي عِبادِي وَادْخُلِي جَنَّتِي ) * » باميد دخول جنان دست انابت و اعتصام بحبل المتين ائمة الانام عليهم السّلام زده بمرجع اولى و مضجع اصلى معاودت و مراجعت نمود * ( إِنَّا لِلَّه وَإِنَّا إِلَيْه راجِعُونَ ) * .\r\nغرض آنكه سعد بعد از وفات نبى الرحمة تا هنگام شهادت و رحلت خود به هيچ احدى بيعت ننمود .\r\nسبب قتل آن مطيع سيد البرية آنچه در بعضى از كتب تواريخ سير به نظر رسيد آنست كه شبى در سير طريق در موضع مذكور تيرى بمقتل او رسيد و او بوسيله آن شربت شهادت چشيد و زعم بعضى چنانست كه جنيان او را بقتل رسانيدند .\r\nو بعضى گفته‌اند كه محمد بن سلمة الانصارى بشومى طبع جعاله‌اى ارباب عداوت و كين و اصحاب انكار و ضرر به جهت او مقرر كرده بودند آن جاهل بىتوقيع متولى آن امر شنيع گرديد .\r\nو از جمعى ديگر مروى است كه متولى شنيعه قتل آن برگزيده رسول مجيد بطمع جعاله از روى جهل مغيرة بن شعبه گرديد و الله اعلم بحقيقته .\r\nمنقول است كه در هنگامى كه طوايف امم سيد عالم از مهاجر و انصار و باقى مسلمين متابعين نبى المختار * ( طَوْعاً أَوْ كَرْهاً ) * بر خلافت ابا بكر بيعت ميكردند حضرت امير المؤمنين على عليه السّلام بتكفين و تدفين سيد المرسلين مشغول بود .\r\n","description":"","footnote":"","page_name":" 281 ","page_number":281},
  {"content":"\r\nچون ولى رب العالمين از تجهيز كفن و دفن فارغ شد و نماز بر حضرت رسول بىنياز گزارد وقت نماز پيشين شده بود مردم آنان كه با ابا بكر بيعت كرده بودند و آنان كه بيعت بر خلافت ننمودند تمامى اقتدا به او كرده نماز گزاردند .\r\nآن حضرت منفرد دوگانه به جهت يگانه بجاى آورد و در مسجد رسول بگوشه‌اى قرار گرفت بنو هاشم بر سر او جمع شدند و زبير بن عوام نيز رفيق بود و بنو اميه بر سر عثمان بن عفان اجتماع نمودند و بنو زهره بر سر عبد الرحمن بن عوف جمعيت كردند .\r\nخلاصه كلام آنكه تمامى طوايف امم از سكنه مدينه در مسجد النبى صلى الله عليه و آله و سلم جمع شدند در آن دم ابو عبيدة بن الجراح و عمر روى بمردم آورده گفتند كه اى امت سيد عالم اين اجتماع شما جدا جدا بر سر هر كس چرا است برخيزيد بىتامل و تفكر بيعت بر خليفه پيغمبر ابا بكر نمائيد .\r\nزيرا كه تمامى مهاجر و انصار و متابعين نبى المختار بر خلافت ابا بكر انكار نكرده بيعت نمودند .\r\n\r\nدر ساعت از روى شتاب و مسارعت عثمان بن عفان و عبد الرحمن بن عوف با متابعان خود هر يك بىرعب و خوف بر خلافت ابا بكر بيعت كردند الا امير المؤمنين على عليه السّلام و بنو هاشم كه همه ايشان بمنازل و مكان خود مراجعت نمودند و زبير بن عوام با آن جماعت متابعت نموده مبايعت ننمود و به منزل خود معاودت نمود .\r\nچون عمر بر آن حال واقف شد باستصواب ابا بكر با جمعى كثير كه بيعت بر خلافت ابى بكر كرده بودند و با اسد بن حصين و سلمة بن سلامه اجتماع نموده در مجمعى كه اكثر بنى هاشم در آنجا حاضر بودند ملاقات كرده شروع در مكالمات فرمودند .\r\nگفتند كه اى بنى هاشم چون تمامى مردم بر خلافت ابى بكر راضى گشته بيعت كردند شما نيز شيوه مرافقت و طريقه موافقت امت خير البريه را مرعى و مبذول داريد و بيعت\r\n","description":"","footnote":"","page_name":" 282 ","page_number":282},
  {"content":"\r\nبر خلافت ابو بكر نمائيد .\r\nدر ساعت زبير بن العوام دست بقائمه شمشير برده برجست عمر در آن مقام روى بخواص و عوام آورده گفت كه اى ياران ازين سگ گزنده بترسيد و شر او از من كفايت كنيد .\r\nسلمة بن سلام مبادرت نموده شمشير از دست زبير كشيد عمر در حال شمشير زبير از سلمه گرفته بر زمين زد و شكست و چشم نماى تمام بنى هاشم نموده بسوى ابا بكر باتفاق تمام رفقاى خود مراجعت فرموده و سوانح امر را يكسر به ابا بكر معروض داشت .\r\nروايت ديگر درين باب آنست كه چون عمر با اصحاب بنزد بنى هاشم رفت بآواز بلند گفت كه اى بنى هاشم چون تمامى امم بر خلافت ابى بكر خليفه سيد عالم راضى گشته مبايعت نمودند شما نيز بيعت نمائيد و خلاف اين كار منمائيد كه بخدائى خداى عالم بر شما قسم است كه در بيعت كمال مسارعت و شتاب و در طريق رفاقت اصحاب نهايت سعى و اضطراب لازم دانسته بايد كه متابعت و مبايعت نمائيد .\r\nزيرا كه اگر طريق عناد را مرعى داشته مخالفت اصحاب نمائيد محاكم ميان ما و شما اين شمشير آبدار است .\r\nدر آن دم بنى هاشم يك يك پيش آمده بيعت مىكردند تا آنكه تمام بنو هاشم بيعت كردند الا على عليه السّلام كه در بيعت انكار نموده بنو هاشم و باقى مردم در همان دم روى به آن امام الامم آورده گفتند كه چون تمامى انام از اصحاب و انصار و متابعين سيد الانام بر خلافت ابى بكر بيعت كردند شما نيز متابعت و مبايعت نمائيد .\r\nامير المؤمنين عليه السّلام در جواب گفت كه اى معشر حضار درين امر و كار ، من از جميع اصحاب و انصار بلكه از تمامى اهل روزگار اولى و احق و بخلافت سزاوار و اليقم و احرى و انسب به حال شما و بساير برايا آنكه به ولايت و خلافت من بيعت نمائيد و خلاف حكم خدا و مخالفت قول نبى الورا در حق من كه ولى خدا و وصى رسول حضرت مهيمنم ننمائيد .\r\n","description":"","footnote":"","page_name":" 283 ","page_number":283},
  {"content":"\r\nآخر نه شما در اولويت و احقيت خود به اين كار از طوايف اصحاب و انصار استدلال و احتجاج بعلاقه قرابتى و وسيله خويشى سيد القرشى نبى الابرار شده و از آن جماعت بيعت گرفتيد .\r\nخود فكر نمائيد كه رابطه قرابتى و علاقه خويشى من به حضرت رسول مهيمن تا شما به چند مرتبه سمت زيادتى و ترقى دارد مع هذا شما از روى تعصب و عناد و از روى تمرد حكم خدا و رسول امجاد اخذ حق ما مينمائيد .\r\nانصار بعد از دعواى شما باولويت و احقيت اين كار بوسيله اظهار خويشى و قرابتى رسول مختار بشما گذاشته بيعت كردند و مفاد حكومت و زمام خلافت بشما اعطا نمودند و دست تسلط و اقتدار ازين امر و كار بداشتند .\r\nمن نيز بشما احتجاج بقرابتى حضرت پيغمبر و اولويت به آن حضرت در حال حيات و زمان ممات آن سرور مىنمايم نه من ابن عم و وصى و وزير آن سيد البشير و النذير و مستودع علم و عيبه سر آن سراج منيرم و نه من پيشتر از جميع جن و بشر به آن رسول ايزد داور ايمان آوردم و نه من صديق اكبرم .\r\nزيرا كه تصديق آن سرور از تمامى بشر پيشتر كردم و در جهاد مشركين از روى شجاعت و آزمايش احسن و به بليات حضرت مهيمن اعرف و نسبت رسول اعلم و مراتب علم و حال و درجات فضل و كمال من بر حضرت مهيمن و رسول ذو المنن ظاهر و بين است .\r\nو من در دين رب العالمين و شرايع احكام سيد المرسلين افقه از شما و از ساير ثقلين ام و در طلاقت لسان و گفتار و در معارك حرب و جهاد كفار از شما و از ساير قريش ممتاز و پيشم .\r\nاز حضرت مقسم جبار و از قهر واحد قهار بترسيد با من درين كار اظهار خلاف منمائيد و منازعه و مناقشه نكنيد و شيوه عدل و انصاف و طريق حق و انصاف را مرعى داريد چنانچه انصار اين كار به شما گذاشتند شما نيز دست تعدى و تفريط خود از اين كار\r\n","description":"","footnote":"","page_name":" 284 ","page_number":284},
  {"content":"\r\nبداريد و حق من به من گذاريد .\r\nاز خداى بيانديشيد و از عذاب اليم و دركات جحيم بپرهيزيد بدانيد در يوم الحساب بايد جواب ايزد وهاب و سؤال حضرت رسالتمآب بهر نوع كه توانيد مهيا كنيد .\r\nچون ولى ايزد معبود و دعواى حق خود از اصحاب نمود كلام صدق التيام خود به اين مطلب و مرام اختتام فرمود عمر گفت اى على ترا با اهل بيت رسول چه اسوه است و به حضرت رسالت چه نوع خويشى و قرابتى است .\r\nامير المؤمنين على عليه السّلام گفت اى عمر از جماعت بنى هاشم كه مبايعت بر خلافت بلكه از ساير امم استعلام و استفهام نماى پيش از آنكه عمر از مردم استفسار نمايد بنى هاشم كه مبايعت بر خلافت ابى بكر ركده بودند گفتند اى عمر اين بيعت ما بشما نه به جهت آنست كه شما بوسيله بيعت ما حجت بر ولى حضرت خداى تعالى آريد كه البته ابى بكر يا ديگرى بر اين امر سزاوارتر است يا آنكه شما بميراث رسول الله يا ما از على و اولاد امجاد او حق و اولى خواهيم بود .\r\nمعاذ الله ما را هيچ نوع دعوائى با حضرت ولى الله باشد و ما در هيچ باب با على دعوى برابرى خصوص در باب هجرت با رسول و حسن جهاد و محل خويشى و قرابتى با حضرت رسول خلاق العباد نتوانيم نمود .\r\nزيرا كه على ابن عم رسول و زوج بتول و اب السبطين و اعلم الثقلين و وارث علم اليقين و امام المسلمين بعد سيد المرسلين است .\r\nعمر گفت اى بنى هاشم من به اين نوع سخنان از على دست برنميدارم تا بر خلافت ابا بكر بيعت نكند .\r\nعلى عليه السّلام گفت اين همه سعى تو در باب متابعت بر خلافت ابى بكر محض از جهت جلب نفع بواسطهء نفس خود است اليوم اين سختگيريهاى شما بمردم بحديست كه فردا بعد فوت ابى بكر اين خلافت به تو ممكن گردد .\r\n","description":"","footnote":"","page_name":" 285 ","page_number":285},
  {"content":"\r\nبخداى عالم قسم است كه من هرگز قبول قول تو ننمايم و بسلسله متابعين ابى بكر نيايم جاى خود بنشين و زياده ازين سخنان متابعت من با مردم در ميان ميار كه من بيعت ابى بكر براى اين كار ننمايم .\r\nابو بكر گفت اى ابو الحسن من در باب بيعت با تو به هيچ نوع سخن نكنم زيرا كه مرا بخوبيهاى تو هيچ شك نيست هرگز از تو باكراه بيعت نستانم بلكه ترا در بيعت مهلت است هر گاه خواهى بيعت نمائى .\r\nدر آن محل ابو عبيده از جاى برخاست و به خدمت امام البرية آمد و گفت يا ابن عم ما دفع رابطه خويشى و علاقه قرابتى رسول ايزد تعالى و سبقت شما در اسلام و زيادتى علم شما از ساير انام و مزيد نصرت و يارى سيد المرسلين از شما ميدانيم ليكن چون شما در قلت و حداثت سنيد و آن شيخ بسن ممتازند زيرا كه سن شريف حضرت در آن زمان از مرحله سى و سه سالگى تجاوز ننموده بود و سن ابو بكر از ستين گذشته بود .\r\nفلهذا ابو عبيده گفت كه چون ابو بكر از مشايخ قوم است و تحمل گرانى امت از شما زيادت مىنمايد و مردم بر خلافت او بيعت كردند شما نيز اين امر و كار به او واگذاريد اگر خداى تعالى عمر شما را طويل و مبارك گرداند يقين جميع مردم بعد ازو اين امر بشما مسلم ميدارند و هيچ دو كس با شما در آن وقت قدرت تنفس و مخالفت ندارند .\r\nزيرا كه شما بخلافت بتحقيق از همه مردم خليق و حقيق خواهيد بود چون درين زمان فتنه و آشوب در ميان مردمان بغايت فراوان است شما نيز متهيج فتنه و متحرك مزيد آن مشويد چه شما اطلاع بر دلهاى عرب و غيره داريد كه با شما بچه درجه‌اند الحال بنا بر عداوت عرب در اين باب صبر انسب است .\r\n\r\nدر آن محل امير المؤمنين على عليه السّلام روى بجميع مردم آورده گفت اى معاشر مهاجر و انصار الله ا لله عهد و پيمانى كه رسول شما در باب ولايت و امامت من با شما مقرر داشته فراموش نكنيد و سلطنت نبوت و ايالت ولايت كه با حضرت رسالت باقبال و سعادت بوده از در سراى آن حضرت و دولتخانه ايشان اخراج نموده به خانه و سراى\r\n","description":"","footnote":"","page_name":" 286 ","page_number":286},
  {"content":"\r\nخود مبريد و اهل حق را بناحق از حق خود دور و از مقام و محل ايشان مهجور نكنيد .\r\nاى معشر مردم بخداى عالم قسم است كه حضرت عزت بذات فايض البركات خود منصب ولايت را به من احسان و مرحمت نمود و پيغمبر خود را حكم فرمود تا آن را بشما تبليغ نمايد چون نبى حضرت بيچون بر حقايق آن اعلم از جميع خلقان بود لهذا شما را بمصافقت و مبايعت من امر نمود .\r\nتمامى شما در روز خم غدير بنا بر حكم سيد البشر متابعت نموديد و ميدانيد كه بنا بر قول خداى تعالى و رسول مجتبى ما اهل البيت به اين امر و ولايت از شما احق و اولى و بنيابت سيد الورى اليق و احرائيم .\r\nو الله كه هيچ احدى مثل ما اهل بيت قارى كتاب الله تعالى و عالم به احكام آن در ميان شما نيست زنهار تابع هوا و هوس و پيرو دواعى نفس مشويد كه از رحمت حضرت الله دور و از شفاعت محمد مصطفى محروم و مهجور خواهيد شد و ما را مطلب ازين كلام طلب حق خود از شما و از ساير انام و اعلام و اتمام حجت بشما بواسطه اجر و پاداشت يوم القيام است .\r\nبايد كه به همان قول سابق خود قيام نمائيد و خلاف آن منمائيد كه اين سخنان جديد كه الحال از شما ظاهر و پديد شد باعث فساد اعتقاد و مخالف قول قديم شما است .\r\nدر آن زمان بشير بن سعد انصارى گفت اى على آنچه در باب فضل و كمال و معرفت و حال اهل بيت رسول ايزد متعال و اطلاع خود بر حقايق احوال مسلمين و بر مخالفت بعضى امت بوسيله انكار اولويت و احقيت شما بمنصب ولايت حضرت عز اسمه و توجه غضب الهى به حال مخالفين قول حضرت رسالت پناهى بيان كرديد بىشائبه و گمان حق و صدق است .\r\nنهايت آنكه مورد غضب الهى كسى است كه از تمامى افراد بشر سعى بيشتر در انصرام خلافت ابى بكر نمود و چندان تردد در ابواب انصار و اصحاب حضرت رسالتمآب كرد كه اين امر خلافت را بواسطه ابى بكر مقرر فرمود .\r\n","description":"","footnote":"","page_name":" 287 ","page_number":287},
  {"content":"\r\nچون بشير گفتار خود باتمام رسانيد انصار بيكبار گفتند يا ابا الحسن اگر پيش از بيعت بر خلافت ابى بكر و اتفاق جميع اصحاب بر اين امر از شما اين كلمات استماع مينمودند اصلا دو كس در باب اولويت و احقيت شما به اين كار هيچ نوع خلاف اظهار و انكار نميكردند .\r\nامير المؤمنين على عليه السّلام گفت اى معشر انصار بعد از فوت حضرت سيد الابرار مرا چون رخصت و سزاوار باشد كه رسول بيچون را مدفون ننموده بواسطه خلافت امت بيرون آمده منازعه با ارباب ملت مينمودم و در سلطانيت و ايالت محمد به جهت اهل بيت آن حضرت دعوى ميكردم .\r\nو الله كه مرا خوف نزاع هيچ احدى از امت بواسطه امر خلافت نبود و گمان كسى از مردمان نداشتم كه با ما اهل البيت رسالت در باب ولايت منازعت و مخالفت نمايد و خلافت را كه حضرت واهب متعال به جهت ما حلال گردانيده شخص ديگر به غير احتجاج و استدلال بر خود مباح و حلال گرداند و حكايت روز خم غدير كه از سيد البشر اكثر ارباب دين و ملت استماع نمودند به غير دليل و حجت بلكه از روى عناد و عصبيت متروك گرداند .\r\nمرا در آن باب هيچ نوع شك با اصحاب نبود و گمان هيچ سخن از مرد و زن نداشتم و ندانستم كه اين جماعت در باب ولايت من خلاف قول رسول حضرت مهيمن مىنمايد .\r\nزيرا كه اكثر اصحاب پيغمبر در روز خم غدير شنيدند كه آن حضرت بر بالاى منبر مىگفت كه\r\n« من كنت مولاه فعلى مولاه اللهم وال من والاه و عاد من عاداه و انصر من نصره و اخذل من خذله » . زعم من در حق اصحاب رسول ذو المنن آن بود كه چون همگى ايشان اين كلام از حضرت نبى الانس و الجان استماع نمودند در هنگام ضرورت تمامى ايشان شهادت بر آن دهند و سررشته پيمان و بيعت و مبايعت و مصافقت از دست ندهند .\r\n","description":"","footnote":"","page_name":" 288 ","page_number":288},
  {"content":"\r\nزيد بن ارقم روايت كند كه چون حضرت ولى بيچون دعوى و كلام خود باتمام رسانيد دوازده نفر از اصحاب بدر باتفاق يك ديگر در حضور ابا بكر و عمر و اكثر اصحاب پيغمبر بر اولويت و احقيت امير المؤمنين حيدر بر آن امر شهادت از لسان معجز نشان رسول ايزد اكبر دادند كه ما از حضرت رسول خداى تعالى در باب ولايت على ( ع ) چنين و چنين استماع نموديم .\r\nمن در آن روز بواسطهء خاطر ابا بكر كتمان شهادت ولايت امير المؤمنين حيدر عليه السّلام كه از سيد المرسلين صلى الله عليه و آله مكرر شنيده بودم نمودم از آن رهگذر در قلايل اشهر نور از بصر من سفر نمود تا در قيد حيات بودم بمقر نظر من مراجعت ننمود .\r\nاهل بدر بر احقيت و اولويت امير المؤمنين حيدر شهادت دادند و سخنان در آن باب ميان انصار و اصحاب با طناب كشيد و از مردم بغايت بلند گرديد .\r\nعمر بعد از استماع شهادت اهل بدر بغايت متحير گرديد و بسيار ترسيد كه مبادا اكثر مردم بقول امير المؤمنين حيدر روند و بر خلافت و ولايت بگروند بترس آن در همان دم مجلس را بر هم زد و برخاست و گفت كه حضرت واهب مطلوب مقلب القلوب است اى ابو الحسن پيوسته تو از اصحاب اجتناب مينمودى و هرگز رغبت با اصحاب ملت نمينمودى .\r\nبعد از اتمام كلام عمر روى بساير انام آورده گفت اى معشر حضار بمنازل خود مراجعت نموده بخانه‌هاى خود قرار گيريد مردم به مجرد استماع قول همگى انام بمساكن و مقام خود شتافتند و كار ولايت على عليه السّلام بانجام و انصرام نرسيد .\r\nآن حضرت بعد از ملاحظه آن حسد و حركت از امت و اصحاب بدعت بدولتسراى خود مراجعت نمود شيوه صبر را بذريعه كريمه « * ( إِنَّ الله مَعَ الصَّابِرِينَ ) * » بنا بر وصيت حضرت سيد المرسلين شعار خود گردانيد .\r\nو از ابان بن تغلب مرويست كه من روزى بشرف سعادت خدمت حضرت\r\n","description":"","footnote":"","page_name":" 289 ","page_number":289},
  {"content":"\r\nابى عبد الله جعفر بن محمد الصادق عليه السّلام مستسعد گشتم و گفتم پدر و مادرم فداى تو باد يا ابن رسول الله آيا هيچ احدى از امت در هنگام بيعت انكار خلافت و بيعت ابا بكر و جلوس او بر مسند حضرت رسالت صلى الله عليه و آله و سلم نمود يا نه .\r\nآن حضرت فرمود كه بلى دوازده نفر از اعيان اصحاب پيغمبر .\r\nاز مهاجرين خالد بن سعيد بن العاص كه از بنى اميه و سلمان فارسى و ابو ذر غفارى و مقداد بن اسود الكندى و عمار ياسر و بريدة الاسلمى و از انصار ابو الهيثم بن التيهان و سهل و عثمان دو برادر كه پسران حنيف بودند و خذيمة بن ثابت ذو الشهادتين و ابى بن كعب و ابو ايوب الانصارى .\r\nآن جماعت اصحاب سيد البشر در هنگامى كه ابا بكر بر بالاى منبر حضرت پيغمبر بود اين اصحاب پيغمبر با يك ديگر موافقت و مشاورت نمودند و گفتند كه و الله ما باتفاق پيش ابا بكر رفته او را از منبر رسول به زير آريم و من بعد او را بر صعود و عروج منبر نبى ايزد اكبر نگذاريم .\r\nبعضى از ايشان گفتند كه اگر اين امر از ما بين و ظاهر گردد هر آينه ما بوسيله اين حركت و اتفاق خود را بمهلكه اهل نفاق مىاندازيم و حضرت خالق البرايا از ملاقات محال مهلكه بذريعه « * ( وَلا تُلْقُوا بِأَيْدِيكُمْ إِلَى التَّهْلُكَةِ ) * » نهى فرمود اولى و انسب به حال ما آنست كه باتفاق به خدمت آن ولى ايزد خلاق رفته درين باب با آن ولايتمآب استشاره نمائيم و استطلاع راى صوابنماى خورشيد انجلاى آن امام البرايا فرمائيم .\r\nچون باتفاق به خدمت آن ولى بيچون آمدند گفتند يا امير المؤمنين شما ترك حق خود كه بقول خدا و رسول به آن اولى و احق بوديد از چه وجه نموديد زيرا كه ما مكرر از حضرت پيغمبر استماع نموديم كه ميفرمودند كه حق با على و على با حق است بهر جانب كه اسد الله الغالب ميل كند حضرت ايزد واهب نيز مايل آن جانب است .\r\nاى ولى رب العلى ما همت بر آن مصروف ميداريم كه همگى باتفاق به پيش ابا بكر رفته او را از منبر حضرت سيد البشر به زير آريم و من بعد او را نگذاريم كه به\r\n","description":"","footnote":"","page_name":" 290 ","page_number":290},
  {"content":"\r\nبالاى منبر رود .\r\nبواسطه همين مطلب و مدعا به خدمت شما آمديم تا در آن باب با شما مشورت نمائيم و مطلع بر رأى صوابنماى شما گرديم تا ما را بهر چه مأمور گردانى معمول گردانيم و از حكم و فرمان عاليشان شما درنگذريم .\r\nدر آن دم ولى ايزد عالم روى مبارك بجانب اصحاب رسول حضرت ايزد تعالى و تبارك آورده فرمود كه اى خلاصه اصحاب حضرت رسالتمآب بخداى كه اگر اين كار از شما سانح و اصدار يابد بىشبهه بيقين شما در ميان اصحاب سيد الانام در نزد پروردگار عاصى و گنه‌كار خواهيد بود .\r\nدر خوبى و اخلاص شما سخن نيست چه شما در ميان اصحاب سيد انام چون نمك در طعام بلكه مشابه كحل ابصار اهل روزگاريد .\r\nزنهار الف زنهار مرتكب آن كار مشويد كه شمشيرها از غلاف اهل خلاف بيرون آيد و جنگ و قتال و فتنه تمام و آشوب در ميان رجال بهم رسد و بنوعى فساد و حركت در ميان اهل بدعت بهم رسد كه بر ما و شما لازم گردد كه مستعد حرب و قتال و مهياى جنگ و جدال گرديم و مهم آن كار به جائى رسد كه شما خود بنزد من آمده گوئيد كه اى على بيعت بر خلافت ابى بكر نماى و الا ما شما را بقتل آريم در آن دم بر من لازم آيد كه آن را به جهت قوم از خود دفع نمايم و به غير جنك و جدال انصرام و تمشيت اين امر محال است .\r\nو حضرت نبى ايزد متعال قبل از وفات خود مرا نصيحت و اعلام از قيل و قال رجال نمود كه اين امت بعد از ارتحال و انتقال من برحمت حضرت ذو الجلال بچه نوع اين جماعت عهد و بيعت و پيمان و مصافقت كه من در باب شما با آن جماعت كردم نقض نمايند و بر عهود و مواثيق خود وفا ننمايند و منزله تو بنزد من اى على نسبت منزله هارون است بموسى عليه السّلام .\r\nچنانچه امت آن حضرت در زمان حضور موسى عليه السّلام بنا بر حكم حضرت كليم عليه السّلام تمامى آن امت كليم عبوديت و طاعت هارون نبى عليه التحية و التسليم را عبيد -\r\n","description":"","footnote":"","page_name":" 291 ","page_number":291},
  {"content":"\r\nوار بر دوش كشيده سخنان آن حضرت را به گوش سمعنا و اطعنا اصغا مينمودند بلكه آن معنى را وجههء اخلاص و بندگى خود ساخته اصلا از آن انحراف و تعاقد نمينمودند .\r\nليك بعد از توجه كليم الله بميقاتگاه إله آن قوم بدمدمه سحر و فسون سامرى شوم دين موسى نبى را گذاشته تابع سامرى و مطيع گوساله مصورى گشتند و خاك ذلت و خاكسارى بر وجوه نيكوكارى خود انباشتند .\r\nاين امت نيز حالا با شما مدارا و مواسات مينمايند و بعد از من مخالفت و عداوت ظاهر گردانند .\r\nمن گفتم يا نبى المحمود مرا در آن وقت بچه عهد و معهود ميگردانى تا آن را دستور العمل و وسيله نجات از شرار باب دغل و موجب تحصيل رضاى حضرت عز و جل دانسته بر آن عمل نمايم حضرت نبى المختار فرمود كه اى ولى ايزد غفار اگر اعوان و انصار بواسطه انصرام مهم و تمشيت كار خود يا بى با انصار و اعوان مجاهده با اهل خلاف و عدوان نماى .\r\nو اگر معين و معاون نيابى بايد كه دست از آن امر بدارى و محافظت خون خود نمائى تا آنكه مظلوم به من رسى . چون رسول شما وفات يافت و روح پرفتوحش بعالم قدسى شتافت من بتكفين سيد المرسلين مشغول شدم و چون از خدمت آن حضرت فارغ گشتيم به طرف دست راست خود ميل ننمودم و به هيچ شغل اشتغال نفرمودم به غير آنكه ردا بجهة نماز سيد الأنبياء بر دوش نهادم و نماز بر آن حضرت گزاردم .\r\nخلاصه آنكه به غير تجهيز حضرت رسول عزيز خود را مشغول به هيچ چيز نساختم حتى بجمع قرآن نپرداختم تا آن نبى الاكرام را مدفون ساختم و چون از آن كار فارغ شدم دست بضعه سيد الأنبياء فاطمة الزهرا و پسران خود حسن و حسين را گرفته بدر خانه اهل سابقه بدر از اصحاب پيغمبر رفتم و آن مردم را قسم بواسطهء طلب حق خود از اهل ظلم دادم و ايشان را بامداد و معاونت و يارى و نصرت خود خواندم .\r\n","description":"","footnote":"","page_name":" 292 ","page_number":292},
  {"content":"\r\nاز آن طوايف امم هيچ احدى را به خود يار و همدم نديدم و به غير از چهار رهط سلمان و عمار ياسر و مقداد و ابى ذر كسى ديگر اجابت سخن من در آن امر نكرد .\r\nمن چنان مىبينم كه اگر دعواى حق خود نمايم و شهود من شهادت كه در باب ولايت من دارند در ميان ايشان مذكور نمايند آن ظالمان گواهان مرا بسلاسل و اغلال گران مقيد و محبوس گردانند .\r\nشما از براى رضاى خداى تعالى ازين سخن ساكت شويد و وسيله هلاكت خود مشويد زيرا كه شما از كينه اين قوم و بغض ايشان با خدا و رسول و اهل البيت آن حضرت عالم و مطلعيد كه تا بچه مرتبه سمت ترقى دارد ازين مقدمات بگذريد كه از روى عقل و تصور هيچ نوع نفع ازين متصور نيست بلكه نقصان و ضرر آن بين و ظاهر است .\r\nاما چون مطلب شما اداى شهادت است و كتمان آن را بر خود صعب و گران مىشماريد بايد كه باتفاق يك ديگر بنزد ابا بكر رفته از آنچه از حضرت سيد البشر در باب احقيت اين بنده ايزد داور در باب ولايت خداى اكبر و نيابت حضرت پيغمبر استماع نموديد كما هو حقه تمامى آن را بسمع او رسانيد و او را بحقايق آن كما ينبغى و يليق مخبر و مشعر و آگاه و متذكر گردانيد .\r\nزيرا كه تبليغ شهادت شما در باب حجت ما بر آنها تأكيد بيشتر و مبالغه در عذر زيادتر است و چون آن جماعت قول رسول بيچون را استماع نمايند و مصر بر مخالفت حكم خدا و رسول مجتبى صلى الله عليه و آله و سلم بوده عمل بر مواثيق و عهود كه سابقا با نبى المحمود نمودند نمايند بيقين آن جماعت نهايت بعد و دورى و غايت توحش و مهجورى خود از رسول رب غفور بر منصه ظهور ظاهر خواهند گردانيد .\r\nبنا بر امر امير المؤمنين حيدر آن چهار نفر سلمان و عمار ياسر و مقداد و ابى ذر رضى الله عنهم باتفاق جمع يك ديگر بنزد ابا بكر رفتند .\r\nآن روز جمعه بود چون ابا بكر در مسجد پيغمبر به بالاى منبر حضرت سيد البشر برآمد مهاجر بانصار گفتند كه اول شما قدم پيش گذاريد و شهادت در باب ولايت\r\n","description":"","footnote":"","page_name":" 293 ","page_number":293},
  {"content":"\r\nامير المؤمنين حيدر كه از حضرت پيغمبر استماع نموديد مؤدى گردانيد .\r\nانصار گفتند كه شما مهاجرين در تقدم شهادت بولايت امير المؤمنين از لسان نبى المختار به اين قوم از ما سزاوارتريد بايد كه قدم جرات و اقتدار پيش گذاشته شهادت دهيد .\r\nزيرا كه خداى عز و جل در قرآن شما را در محل ذكر پيغمبر به آن حضرت نزديكتر مذكور گردانيد چنانچه فرمود كه « * ( لَقَدْ تابَ الله عَلَى النَّبِيِّ وَالْمُهاجِرِينَ وَالأَنْصارِ » ) * ( 1 ) تفسير آيه وافى هدايه و الله اعلم آنكه بدرستى و تحقيق كه حضرت حق سبحانه تعالى توبه مهاجر و انصار سيد الابرار را بوسيله آن حضرت قبول نمايد و آن جماعت را بعد از توبه و رجعت و استغفار و انابت بر وزر و خطيئت نگيرد .\r\nانصار گفتند كه اى مهاجر بنا بر تقديم ذكر شما در آيت قبل از ذكر ما شما بر تقديم شهادت از ما براى اين كار اول سزاوارتر باشيد .\r\nاز ابان بن تغلب مروى است كه من چون آيه كلام ايزد علام از حضرت امام الهمام جعفر بن محمد الصادق عليه السّلام بر خلاف آنچه ميان ساير انام اشتهار داشت استماع نمودم گفتم پدر و مادرم فداى تو باد يا ابن رسول الله عامه انام اين آيت را بنوع ديگر تلاوت مينمايند .\r\nآن حضرت فرمود بكدام طريق قرائت ميكنند گفتم به اين نوع تلاوت مينمايند « * ( لَقَدْ تابَ الله عَلَى النَّبِيِّ وَالْمُهاجِرِينَ وَالأَنْصارِ ) * » .\r\nتفسير و معنى آيه بنا بر تلاوت طريق ثانيه آنست كه حضرت خالق البرية توبه نبى الرحمة و توبه مهاجرين و توبه انصار را بعد از انابت و استغفار به حضرت ايزد غفار قبول نمايد .\r\nحضرت امام الناطق الامين جعفر بن محمد الصادق رضوان الله عنهم اجمعين بعد از استماع اين آيه بر نهج تلاوت ثانيه فرمود كه ويل لهم چاه ويل به جهت كسى كه تلاوت آيت برين نهج نمايد معد و مهيا است حضرت نبى الرحمة را چه نوع وزر\r\n\r\n","description":"","footnote":"\r\n( 1 ) سورة التوبة : 117\r\n","page_name":" 294 ","page_number":294},
  {"content":"\r\nو خطيئت است تا از آن رجعت و انابت برب العزت نمايد .\r\nبلكه مراد و مفاد از توبه در آيت توبه امت آن حضرت است كه بوسيله توجه و احسان حضرت نبى الانس و الجان نسبت بايشان حضرت رحيم الرحمن توبه ايشان را قبول كند و از رحمت خود محروم نكند .\r\nاز ابان بن تغلب مروى است كه حضرت امام الناطق جعفر بن محمد الصادق عليه السّلام فرمود كه اول كسى كه از مهاجرين بر شهادت ولايت امير المؤمنين عليه السّلام تكلم نمود خالد بن سعيد بن العاص بود و بعد ازو باقى مهاجرين و بعد از آن انصار .\r\nو روايت ديگر در بعضى از كتب آثار و سير مذكور و مستطر است كه آن اعيان در هنگام وفات نبى الواهب غايب بودند و چون ابى بكر متقلد امر خلافت و متولى حكومت و ايالت شده بود آن بزرگان در آن مانند علم در مسجد نشان بودند و از حركت امت و خلافت ابى بكر حيران .\r\nبيان شهادت خالد بن سعيد بر ولايت امير المؤمنين\r\nدر آن زمان خالد بن سعيد بن العاص كه از بنى اميه بود بر پاى خواست و گفت اى ابا بكر اتق الله از خداى تعالى بپرهيز و با اهل البيت مستيز زيرا كه تو ميدانى كه در روز جنگ بنى قريظه كه ما و شما نيز در آن ميان بوديم بعد از جنگ و جدال نصرت و فتح حضرت رسول متعال را بود .\r\nعلى عليه السّلام در آن روز جمعى كثير از صناديد رجال و از دليران ابطال كه مثل آن جماعت در باس و شدت و در شوكت و سطوت امروز در ميان هيچ امت نيست بقتل آورد و بسعى و اهتمام على عليه السّلام در آن روز نسيم فتح و فيروزى بر وجنات امانى و آمال اصحاب حضرت رسالتمآب وزيده و اعداى دين و جمع كثير مقتول و بعضى ديگر از خوف ذو الفقار على عليه السّلام بزواياى خمول مخفى گرديدند .\r\nدر همان زمان حضرت پيغمبر آخر الزمان گفت اى مهاجر و انصار من امروز شما را وصيت بامر و كارى مىنمايم بايد كه محافظت وصيت من نمائيد و امرى كه\r\n","description":"","footnote":"","page_name":" 295 ","page_number":295},
  {"content":"\r\nبوديعت بنزد شما ميگذارم در صيانت آن نهايت سعى و اهتمام بجاى آريد .\r\nچون در آن وقت اكثر امت و ارباب ملت از حضرت نبى الرحمه استعلام و استفهام آن نمودند رسول ايزد داور فرمود كه آن امر و وصيت ولايت امير المؤمنين على عليه السّلام است .\r\nزيرا كه على بن ابى طالب بعد از من امير شما و خليفه من و ولى حضرت ذو المنن است در ميان شما و من اين وصيت به حكم حضرت رب العزت بشما مينمايم .\r\nزيرا كه حضرت صمديت مرا به اين امر و وصيت مينمايد و شما را بيقين اضطراب در امر دين و اختلاف در احكام شرع و آئين بهم رسد و ولى شما در آن زمان شريرترين مردمان شما خواهد بود . بدانيد كه اين اهل بيت من وارث من و عامل امر امت منند .\r\nدرين اثنا حضرت نبى الورا فرمود كه بار خدايا هر كه اطاعت اهل بيت من و حفظ وصيت من در باب امير المؤمنين و باقى ائمه دين نمايد آن جماعت را در يوم النشور در زمره من محشور گردان و آن طايفه امت را نصيب از رفاقت من نماى تا بوسيله آن ادراك نور آخرت نموده مقيم جنت گردند .\r\nبار خدايا هر كه خلافت مرا از اهل بيت من دور گرداند و ايشان را از حقى كه خداى تعالى مستحق آن دانسته بواسطه ايشان مقرر گردانيده محروم و مهجور آن گرداند آن جماعت را از جنت كه عرض آن مثل عرض همه زمين و آسمان تمامى است محروم گردان .\r\nاى ابو بكر نه ما و شما اين سخنان از لسان معجزنشان حضرت نبى الانس و الجان مكرر استماع نموديم الحال خلاف حكم و امر پيغمبر از چه وجه بين و ظاهر نمودى .\r\nزنهار دست از اين كار بدار كه خلاف قول نبى ايزد متعال موجب وزر و و بال و باعث عذاب و نكال يوم لا ينفع بنون و لا مال است .\r\nدر آن حال عمر بن الخطاب از روى استعجال گفت اى خالد تو هرگز در ميان امت و ارباب ملت از جماعت اهل مشورت نبودى بناء على هذا هيچ احدى بر اقوال شما اقتدا و بافعال لا يعنى شما اقتفا نخواهد نمود ساكت شو .\r\n","description":"","footnote":"","page_name":" 296 ","page_number":296},
  {"content":"\r\nدر حال خالد بن سعيد گفت اى پسر خطاب زبان درازى مكن زيرا كه تو هر چه ميگوئى از زبان ديگران بيان مينمائى .\r\nو الله كه تمامى قريش ميدانند كه تو در ميان اين طايفه لئيم در مرتبه خست و ادناى اين جماعت در منصب و خسيسترين قريش برتبه و قدر و كمنامتر از تمامى مردم از روى شهرت و ذكرى .\r\nتو از همگى قريش از بيگانه و خويش كمتر رنج و عنا از خاطر انور سيد البشر برداشتى بلكه پيوسته خاطر عاطر آن سرور را رنجه داشتى و دايم در حرب و قتال بيدل و در مال بخيل غير باذل بودى .\r\nزيرا كه پيكر تو لئيم العنصر است و ترا در ميان قريش به هيچ نوع فخر نيست و هميشه در معارك جنگ و جدال و در ميدان حرب و قتال در هنگام ذكر رجال خمول بلكه اصلا مذكور و مشهور نبودى .\r\nدرين زمان در ميان مردمان مانند شيطانى كه در اغوا و اضلال مردم زياده از همه عالم سعى و اهتمام مينمائى چنانچه شيطان در اغواى انسان در اول سعى فراوان مينمايد و بعد از آنكه خاطر خود از آن ممر جمع نمود گويد كه اى بنى آدم من از شما بيزارم .\r\nچنانچه آيه كلام ايزد منان ناطق بر آنست كه « * ( إِذْ قالَ لِلإِنْسانِ اكْفُرْ فَلَمَّا كَفَرَ قالَ إِنِّي بَرِيءٌ مِنْكَ إِنِّي أَخافُ الله رَبَّ الْعالَمِينَ فَكانَ عاقِبَتَهُما أَنَّهُما فِي النَّارِ خالِدَيْنِ فِيها وَذلِكَ جَزاءُ الظَّالِمِينَ ) * » ( 1 ) تفسير آيه وافى هدايت و الله اعلم آنكه شيطان انسان را دلالت بر كفر نمايد و چون بنى آدم اختيار كفر باغواى آن مدبر نمود در آن زمان شيطان گويد كه من از تو اى بنى آدم برى و بيزارم چه من از خداى مهيمن خايف و هراسانم ليك از امثال اين سخنان هيچ نوع نفع به انسان و شيطان عايد نگردد بلكه هر دو ايشان مخلد\r\n\r\n","description":"","footnote":"\r\n( 1 ) سورة الحشر : 16\r\n","page_name":" 297 ","page_number":297},
  {"content":"\r\nدر نيراناند .\r\nعمر بعد از استماع آيه كلام ايزد داور بمضمون صدق مشهون * ( فَبُهِتَ الَّذِي كَفَرَ ) * بغايت مأيوس و متحير گرديد و بجاى خود نشست .\r\nو خالد بن سعيد چون شهادت بانتها رسانيد در جاى خود استراحت گزيد .\r\nبيان شهادت سلمان فارسى رضى الله عنه بر ولايت امير المؤمنين على عليه السّلام\r\nبعد از او از مهاجرين و فدويان اهل بيت نبى العربى سلمان فارسى رضى الله عنه قد راست نمود و اول كلام كه تكلم فرمود اين بود كه كرديد و نكرديد .\r\nاين كلام دو احتمال دارد اول آنكه اى معشر حضار اين سخنان بسيار كه از شما بحيز ظهور و صدور رسيده اصلا از آن نفع به هيچ احدى نرسيد چه گفتار شما موافق كردار شما نيست پس سكوت شما انسب و احرى و اليق و اولىست .\r\nدوم آنكه در مرتبه اول در هنگامى كه رسول عز و جل شما را باسلام دعوت نمود اطاعت كرديد و بعد از وفات نبى الاقدس عهد و شروط كه با شما در باب ولايت على عليه السّلام كرده بود بر آن عمل نكرديد بلكه تابع هوا و هوس و در پى دواعى و خواهش نفس رفته مخالفت حكم ايزد مقدس و رسول تقدس ظاهر كرديد .\r\nآنگاه سلمان گفت اى ابا بكر از شما اگر كسى در باب احكام شرع و ملت ما در طريق نظام امر خلافت و انتظام مهام امت سؤال نمايد و تو حقيقت آن را كما هو حقه ندانى و در جواب سايل درمانى اسناد امر خود بكدام شخص خواهى نمود و عذر شما در آن حال در نزد اقاصى و ادانى رجال چه خواهد بود .\r\nاى ابا بكر بر تقدم نفس خود بر اين امر و كار و پيش دستى خود برين كردار بر كسى كه از شما داناتر و برسول مختار نزديكتر و بتاويل آيات بركات كتاب عز و جل و آداب و احكام سنت خاتم الرسل اعلم از تمامى جن و بشر باشد چه خواهى گفت .\r\nمع هذا ايزد داور او را بولايت ما و شما مقرر نمود و بر پيغمبر خود امر و حكم\r\n","description":"","footnote":"","page_name":" 298 ","page_number":298},
  {"content":"\r\nفرمود كه آن را بما تبليغ نمايد .\r\nو حضرت رسول بنا بر آيه * ( « وَما عَلَى الرَّسُولِ إِلَّا الْبَلاغُ الْمُبِينُ ) * » آنچه در باب ولايت على مامور بود بساير برايا تبليغ نمود و در حضور اصحاب ملت نيز حضرت نبى الرحمة در ايام حيات خود او را بر جميع امت تقديم فرمود و از ما و شما از براى على عليه السّلام بيعت گرفته بر اطاعت او وصيت نمود و بر وفاى عهد بيعت و بر استقامت ميثاق مصافقت در هنگام وفات تأكيد بسيار فرمود .\r\nشما به غير فكر و رويت خود قول آن حضرت را پس پشت انداخته وصيت آن شفيع الامه را نسيا منسيا انگاشته خلاف وعد و نقض عهد ظاهر كرديد چنانچه حضرت پيغمبر بر شما مقرر كرده بود كه شما با كراهت در تحت رايت اسامة بن زيد بوده بجانب موته بواسطه غارت آن محل روانه شويد و در آن باب تأكيد نمود .\r\nچنانچه فرمود كه « لعن الله من تخلف جيش اسامة » اصلا شما قول سيد الابرار را برقرار نداشته تخلف از آن كار اظهار كرديد .\r\nمعاذ الله ساير خلق الله را از ارتكاب مثل افعال شنيعه شما به حضرت إله پناه است و تمامى بندگان ايزد كريم را از مثل اين جرم عظيم كه از شما بر منصه ظهور رسيده از مخالفت امر رسول حضرت بىنياز از انجام عمر تا آغاز حذر و احتراز لازم است .\r\nو عما قريب اين مسند خلافت از تو صافى ماند و اثرى از آثار تو بر صفحه روزگار باقى و برقرار نماند ليكن وزر و و بال آن كه بغايت ثقيل و گران است در گردن تو باقى ماند و آنچه از فعل و عمل كه كسب كرديد در هنگامى كه ترا بقبر گذارند بر تو حمل نموده بقبر سپارند ابد الآباد به عذاب بيداد گرفتار خواهى بود و در آن مكان هيچ كس فريادرس تو نبود .\r\nبناء عليه اگر درين وقت كه ترا قدرت باقى و دسترس است اگر از روى سرعت و استعجال به غير تراخى و اهمال برد و رجعت حق مستحق نموده تلافى و تدارك نفس خود از وزر هوا و هوس نمائى و از جرم و خطيئت كه از تو صادر و سانح گشته توبه\r\n","description":"","footnote":"","page_name":" 299 ","page_number":299},
  {"content":"\r\nو رجعت و استغفار و انابت به حضرت رب العزت فرمائى نجات تو از بليات عذاب اقرب و بخلاص تو از صدمات عقاب ادنى و انسب است .\r\nبينديش از روزى كه ترا در حفيرهء قبر محفور گردانند و اهل نصرت و اقوام و عشيرت تو ترا تسليم حشرات گور نمايند .\r\n\r\nمكن مكن كه پشيمان مىشوى آخر\r\nنجات ميطلبى و نمىرسد رهبر\r\n\r\nزنهار زنهار تصرف در حق اهل بيت نبى المختار منماى و خود را به عذاب وبيل اليم و دركات جحيم گرفتار مفرماى بدرستى و راستى هر چه ما از حضرت نبى الورى در احقيت و اولويت امير المؤمنين بر امر ولايت برايا استماع نموديم تو نيز شنيدى و آنچه ما از رسول ايزد تعالى ديديم شما نيز ديده خواهيد بود .\r\nالحال ديده ناديده و شنيده را چرا ناشنيده انگاشتى و شيوه مخالفت حكم خداى تعالى و امر رسول مجتبى برداشتى و پاى بر مسند خلافت گذاشتى .\r\nبايد كه ازين كار دست بدارى ليكن هرگز از شغل اين امر كه متشبث آن به غير عذر و متقلد آن نه از روى رويت و فكر گشتى برنميگردى اما اركان دين و اعيان مسلمين را از اقامت شما بر مسند خلافت به هيچ نوع حظ و بهره و توفير و ثمره‌اى نيست .\r\nالله الله رحم بر نفس خود نماى و عذرى اگر دارى به جهت منذر خود بيان فرماى .\r\nزنهار خود را مانند كسى كه بعد از استماع گفتار حق ادبار يا استكبار نمايد اظهار منماى .\r\nسلمان فارسى رحمه الله بعد از اداى شهادت بمسكن خود مراجعت نمود .\r\nبيان شهادت ابو ذر غفارى بر ولايت امير المؤمنين على ولى ايزد بارى عليه السّلام\r\nبعد ازو ابو ذر غفارى رضى الله عنه گفت اى معشر قريش شما بدواعى نفس و به قناعت از آز و هوس ، خويش را صواب دانسته متقلد امر خلافت گشته اهل بيت رسول را گذاشتيد .\r\n","description":"","footnote":"","page_name":" 300 ","page_number":300},
  {"content":"\r\nو الله بذات حضرت قادر عالم قسم است كه چون شما اصحاب و انصار سيد الابرار اظهار و اختيار اين كار نموديد خلاف عهد و گفتار سابق خود ظاهر فرموديد .\r\nدر ضمن اين عمل مفسده بسيار است و اكثر عرب بعد از استماع اين حركت از دين و مذهب حضرت نبى الواهب رجعت بكفر اصلى و ملت اولى خود نموده مرتد خواهند شد بلكه اكثر طوايف امت چون ملاحظه نمايند كه شما بعد از فوت سيد البرية به زودى اهل بيت او را گذاشته خليفه از ساير امت برداشتيد بيقين تملك در دين حضرت نبى المرسلين و تزلزل در ملت و آئين بهم رسانند .\r\nو بىشبهه و يقين اگر كافه مسلمين امر خلافت كه حق اهل بيت طيبين و طاهرين است به آن اعيان مسلم داشته بنا بر حكم نبى الرحمة اطاعت مىكردند هرگز دو شمشير خلاف در ميان از غلاف بيرون نيامدى و كار مردم و اصحاب سيد عالم به اين اضطرار نرسيدى .\r\nو الله كه از حركت شما امر خلافت به جائى رسد كه من بعد هر كه از ارباب شوكت و حشمت بود هر چند از اهل ايالت و رياست نبود امر ايالت و ولايت حق اهل بيت مانند رياست دنيا دانسته چشم طمع بر آن گشايد و بواسطهء آن جدال و قتال نمايد و اين سبب سفك دماء بسيار و موجب قتل بيشمار است .\r\nراوى سخن گويد همان نوعى كه ابو ذر غفارى در آن روز در هنگام اداى شهادت از روى دليل و حجت بر آن امت بيان فرمود همچنان شد از همان زمان تا هنگام خروج و ظهور صاحب الزمان فتنه و آشوب در ميان مردم بواسطه ايالت و حكومت خلقان خاص و عام باقى و مستدام است .\r\nبعد از آن گفت اى معشر حضار شما مىدانيد كه حضرت رسول رب العزت قبل از رحلت و در هنگام ارتحال و انتقال برحمت ايزد لا يزال مكرر فرمود كه اى اصحاب بعد از من امر ولايت به حكم رب العالمين بامير المؤمنين ( ع ) و بعد ازو پسران او حسن و حسين و بعد از آن اعيان به باقى ائمه طاهرين از ذريت من متعلق و متعين است .\r\n","description":"","footnote":"","page_name":" 301 ","page_number":301},
  {"content":"\r\nچرا شما طرح قول پيغمبر و نسيان عهد و پيمان آن سرور بين و ظاهر كرديد و اطاعت دنياى فانى را ترجيح بر امر عقبى باقى داديد مع هذا ميدانيد كه لذت آخرت بىتغيير تغيير است .\r\nزيرا كه جوانيش هرگز محزون و پير و نعيمش زايل و متغير نگردد و سكنه آن مكان را موت از مزيد احسان حى الذى لا يموت معين و مقرر نيست .\r\nچرا شما لذات دايمى آن را بعيش حقير عمر قصير قليل تبديل مىنمائيد و نقض عهد و بيعت كه در نزد طوايف امت از صفات رديه ذميمه است ميفرمائيد چنانچه امم ساير انبياء كه پيش از ما و شما درين سراى بىبقا بودند آن طايفه نيز بعد از رحلت انبياى خويش مرتد گشته همان كيش كفر پيش را برداشتند و خاك ذلت ارتداد بر وجنات اعمال سداد خود انباشتند .\r\nشما نيز درين كار موافق و مساوى كردار آن جمع سيه‌روزگار روزگار اظهار كرده نعل بنعل به آنها اقتدا و تير به تير به آن جماعت اقتفا نموديد عنقريب و بال كردار و نكال كار خود خواهيد چشيد زيرا كه جزا و پاداشت و وزر و خطيئت اين حركت شما بشما خواهد رسيد .\r\nآنگاه ابو ذر ختم كلام صدق التيام خود بتلاوت اين آيه ايزد علام نمود كه « * ( وَما رَبُّكَ بِظَلَّامٍ لِلْعَبِيدِ ) * » يعنى واهب علام به هيچ احدى از انام ظلم روا ندارد و به هيچ طايفهء امم جور و ستم نپسندد و الله اعلم .\r\nبيان شهادت مقداد اسود الكندى بر امر ولايت امير المؤمنين على عليه السّلام\r\nبعد از آن مقداد الاسود الكندى كه از مهاجرين سيد المرسلين بود برخاست و گفت اى ابو بكر از ظلم و ستم كه پيش نهاد همت خود ساختى و خود را به آن وسيله در باختى چون هنوز في الجمله وقت باقى است بايد كه توبه و رجعت و استغفار و انابت پروردگار خود حضرت رب العزت نمائى .\r\nخانه‌اى كه بعد از فوت تو منام و مكين تست خود را در آن مكان پر آزار\r\n","description":"","footnote":"","page_name":" 302 ","page_number":302},
  {"content":"\r\nگرفتار نگردان .\r\nزنهار بعد از توبه و استغفار گريه بسيار از جهت خطيئت خود و اختيار اين كار نمائى و از تذكر جرايم بيشمار خود آب از جويبار چشم گنه‌كار بر صفحات رخسار ببارى كه شرمندگى در نزد خداى عز و جل بغايت صعب و مشكل است .\r\nبايد كه به زودى اين امر را به صاحب او مسلم و مقرر دارى و خود را فرداى قيامت در مقام خوارى و شرمسارى نيارى زيرا كه على ( ع ) به اين امر خلافت از تو اولى و احق و احرى و اليق است .\r\nيا ابا بكر بر تو در كمال وضوح و ظهور است و عالم و مطلع بر حقايق احوال ولايت حضرت امير المؤمنين على عليه السّلام و التحيه خواهى بود .\r\nتو خود ميدانى كه حضرت نبى الرحمة از ما و تو و از ساير امت عقد بيعت و پيمان مبايعت ولايت على ( ع ) به حكم رب العزت گرفته و مبايعت و اطاعت او را از روى دليل و حجت بر گردن تو لازم گردانيد و بعد از آن ترا بر اطاعت و رفاقت اسامة بن زيد كه مولى آن حضرت است امر نمود و در آن باب تأكيد و مبالغه بسيار فرمود و گفت\r\nلعن الله من تخلف عن جيش اسامة .\r\nبناء عليه كسى كه حسب الحكم سيد البرية برفاقت و همراهى اسامه مقرر باشد او را تخلف روا نباشد و اگر احدى تخلف از امر پيغمبر نمايد ملعون و مغضوب حضرت بيچون و از سلسلهء اهل اسلام بيرون است .\r\nاينكه نبى الامه ترا برفاقت و مبايعت اسامه و انفاذ تحت رايت آن صاحب سعادت مقرر و معين نمود تنبه و اشارت است به آنكه امر خلافت به تو نسبت ندارد پس چگونه بعد از فوت آن حضرت امر خلافت به تو واجب شود تا ترا رخصت تصرف در آن بود .\r\nاگر تو خود بوسيله معاضدت و معاونت بعضى امت لايق مستحق امر خلافت دانى بغايت جاهل و نادانى .\r\nزيرا آنكه ترا برين امر حريص و راغب گرداند او ترا بعلم نفاق و معدن شقاق\r\n","description":"","footnote":"","page_name":" 303 ","page_number":303},
  {"content":"\r\nعمرو بن العاص بىاقبال كه حضرت لا يزال در بيان حقيقت احوال او به پيغمبر خود اين آيه انزال و ارسال نمود كه « * ( إِنَّ شانِئَكَ هُوَ الأَبْتَرُ ) * » ( 1 ) دلالت مينمايد .\r\nهيچ اختلاف در ميان اهل علم و حال و اصحاب تفسير آيه كلام ايزد متعال نيست در آنكه اين آيه در حق آن بىسرمايه معرفت و اختصاص عمرو بن العاص انزال يافته و او بر شما و ساير منافقين امير بود و در هنگامى كه حضرت خاتم الرسل او را بغزوه ذات السلاسل مبعوث و مرسل گردانيد شما چون مقرر و معين برفاقت او بوديد او حراست لشكر و محافظت امر سپاه نصرت اثر به شما مفوض و مستمر گردانيد .\r\nهر گاه شما را عزت و اعتبار در هنگام حيات رسول ملك علام به آن مرتبه و انجام بود كه در تحت حكم رئيس منافقين مرتبط و منخرط باشيد پس امروز بعد از وفات سيد البرية شما كجا و حراست و قلادت امر خلافت و صيانت احكام شرع و ملت و ضبط و محافظت ثغور اسلام و بيضهء امت .\r\nاى ابو بكر بخداى عزيز بپرهيز و با اهل بيت رسول مستيز و بيشتر از آنكه زمانه به تو بستيزد و خويش و حميم از تو گريزد و وقت از دست تو رود و ترا مسترد كنند بايد كه اظهار پريشانى و ندامت و توبه و رجعت به حضرت غافر الخطيئه نمائى .\r\nزيرا كه اگر در ايام فرصت تلافى و تدارك گناه و معصيت نموده از كردار خود پشيمان گردى بيقين اين كار به جهت دنيا و آخرت تو انفع و اسلم بلكه بواسطه صلاح كار ساير مردم اصلح و اتم است .\r\nزنهار كه بسيار بسيار مغرور دنياى غدار نشوى تا ناجى و رستگار شوى البته مغرور بمبايعت و اجتماع قريش و مستظهر بمتابعت اقربا و خويش نگردى كه به زودى خلافت تو مضمحل و امر دنياى تو مهمل و كار تو بغايت مختل گردد و چون دنياى تو بسر آيد و مسكن تو حفيره قبر شود بىشبهه مرجع و مصير تو به حضرت ايزد قدير است در آن مكان و ماوى پاداشت و جزاى عمل تو به حكم خداى عز و جل بر تو مكتوب و مسجل است\r\n\r\n","description":"","footnote":"\r\n( 1 ) سورة الكوثر : 3\r\n","page_name":" 304 ","page_number":304},
  {"content":"\r\nبه آن رسى و در آن محل بفريادرسى نرسى و حقيقت اين كار به تو كالشمس في رابعة النهار ظاهر و آشكار است .\r\nميدانى كه على بن ابى طالب به حكم خداى عزيز جبار و امر رسول مختار صاحب اين امر و كار است .\r\nزيرا كه حضرت نبى المحمود مكرر در ايام حيات خود فرمود كه على بعد از من ولى حضرت مهيمن و وصى من و امام تمامى انس و جن است بايد كه تسليم امر ولايت به حضرت ابو الأئمه على بن ابى طالب ( ع ) نمائى .\r\nچه اگر درين دم كه صاحب قدرت و حكمى رجعت حق به مستحق نمائى از براى رفع شر وزر تو اتم و گناه نيز اخف و اين كار وسيله نجات و به حال تو اسلم است .\r\nو الله كه من ترا نصيحت بواسطه توبه و رجعت به حضرت رب العزت كردم كه نجات تو در روز واپسين بىشبهه و يقين درين است .\r\nبيان شهادت بريدة الاسلمى بر ولايت امير المؤمنين على ( ع )\r\nبعد ازو بريدة الاسلمى كه او نيز از كبار مهاجرين سيد الابرار است از جاى برخاست و گفت « * ( إِنَّا لِلَّه وَإِنَّا إِلَيْه راجِعُونَ ) * » .\r\nچون تفسير و معنى آيه و الله اعلم آنكه همگى ما در تحت امر خداى سبحان و مطيع و منقاد فرمان ايزد منانيم و رجعت تمامى ما در هنگام ثواب و جزا به حضرت خداى تبارك و تعالى است .\r\nبعد از آن گفت اى امت كه ازين حركت مختل عجب امر حق عز و جل ملاقات بامر باطل نموديد .\r\nتو اى ابا بكر آيا فراموش كردى يا خود را مثل فراموشان بر مردمان مىنمائى و جهل و نادانى خود را بر كافه خلقان ظاهر و عيان ميفرمائى يا آنكه ميلان آز و هوس و دواعى و خواهش نفس تو وسيله خدعه و فريب تو شد و امور باطله را در خاطر تو جلوه و زيب داد .\r\n","description":"","footnote":"","page_name":" 305 ","page_number":305},
  {"content":"\r\nو يا آنچه سيد البشر ما و شما را به آن حكم و امر كرد متذكر آن نيستى و بخاطر ندارى كه سيد المرسلين على را مسمى بامير المؤمنين گردانيد و آن صفدر را به حكم ايزد اكبر بامارت همه امت معين و مقرر نمود بىشبهه و ارتياب از اصحاب حضرت رسالتمآب هيچ احدى به اين خطاب مستطاب معزز و كامياب نشد .\r\nو در اكثر اوقات به آن ولايتمآب خطاب ميفرمود كه اين امير مؤمنان و كشندهء گردنكشان است .\r\nاى ابا بكر به حضرت واهب عزيز بپرهيز و به غير حق با اهل حق مستيز كه ستيزه‌كارى باعث معصيت و گناهكارى وسيله مزيد جرايم و شرمسارى در نزد ايزد بارى است .\r\nبايد كه قبل از آنكه نفس تو به هلاكت رسد و كسى در هنگام گرفتارى بفرياد تو نرسد از مهالك و مخاطر و از مضايق سقر حذر فرمائى و خلافت و ولايت را به كسى كه به حكم خداى تعالى و امر حضرت رسالت از تو به اين امر احق و اولى بود رد نمائى و دست تعدى و غضب به آن كار دراز ننمائى .\r\nالحال كه قدرت و استطاعت دارى حق را به مستحق آن رجعت نماى .\r\nاى ابا بكر بدرستى و راستى كه من ترا از روى نصيحت بطريق نجات دلالت كردم بدان عمل نماى و خود را در سلك متمرّدان مجرمان حضرت الهى و مستكبران امر رسالت پناهى منخرط ننماى كه از جمله مجرمين و نصير و ظهير متمردين خواهى بود .\r\nبعد از آن اين آيت كلام الله تلاوت نمود كه * ( « فَلا تَكُونَنَّ ظَهِيراً لِلْكافِرِينَ » ) * ( 1 ) و شهادت خود را به اين كلام اختتام نمود .\r\nبيان شهادت عمار ياسر در شأن امير المؤمنين على عليه السّلام\r\nبعد از او عمار ياسر كه از اعاظم انصار و مهاجر بود بر پاى خواست و گفت :\r\nاى معشر حضار اگر ميدانيد پس مرا احتياج بايضاح و بيان نيست و اگر از\r\n\r\n","description":"","footnote":"\r\n( 1 ) سورة القصص : 86\r\n","page_name":" 306 ","page_number":306},
  {"content":"\r\nحقايق اين امر جاهل و نادانيد بدانيد كه اهل بيت پيغمبر شما بحسب ارث بولايت اولى و احق و بخلافت امت احرى و اليقاند بلكه بامور دين مسلمين و بمصالح مؤمنين بغايت قويم و اميناند .\r\nچون اهل بيت النبوة حافظ ملت و ناصر امتاند بايد كه همگى شما مرجع و مآب خود اهل بيت حضرت رسالتمآب دانيد تا در هنگام حساب و كتاب درنمانيد .\r\nاى ابى بكر رد حق نماى پيش از آنكه كار تو باضطرار رسد و امر تو ضعيف و بىهنجار و پريشانى تو ظاهر و آشكار شود و فتنه و آشوب عظيم و اختلاف مملو از خوف و بيم در ميان شما بين و آشكارا گردد و اعدا دست تطاول و تعدى گشايند و ترا بر مسند خلافت نگذارند .\r\nالحال چون بتحقيق ميدانيد كه بنى هاشم به اين امر به حكم خدا و پيغمبر از شما احق و اوليترند بلكه از ساير جن و بشر بمزيد علم و كمال و فضل و حال معزز و مفتخرند امر ولايت بامير المؤمنين على عليه السّلام گذاريد و او را رنجه مداريد .\r\nچه على را حضرت پيغمبر در ايام حيات خود بر جميع بريات امام و سرور گردانيد و فرق ميان شما و آن ولى ايزد داور روشن و ظاهر است و شما حقيقت آن را كما ينبغى و يليق از روى تحقيق بكرات و مرات دانستيد خصوصا در زمانى كه رسالتمآب سد تمامى ابواب اصحاب كه به مسجد ايزد وهاب بود نمود الا باب على عليه السّلام كه حضرت رسالتمآب سد باب آن ولايتمآب ننمود .\r\nمع هذا كريمه خود فاطمة الزهرا عليها سلام الله تعالى را به تزويج آن حضرت مقرر فرمود و او را از شما و ساير خواستگاران و مشتاقان لقاى آن بضعه رسول مختار اختيار نمود و هيچ احدى از قريش و ساير طوائف اصحاب از بيگانه و خويش به مثل آن عنايت از حضرت نبى الرحمة مستظهر و ممتاز و مفتخر و سرفراز نشدند .\r\nرسول حضرت ايزد منان با اين همه اشفاق و احسان نسبت با آن امام انس و جان در شأن عاليشان آن منبع فضل و عرفان فرمود كه من مدينهء علمم على در است\r\n","description":"","footnote":"","page_name":" 307 ","page_number":307},
  {"content":"\r\nمرا پس هر كه اراده تعليم علم و كمال از شهرستان معرفت رسول ايزد متعال عليه سلام الله الملك الفعال نمايد بايد كه از دروازهء آن شهر كه على بن ابى طالب است درآيد .\r\nيعنى كسى كه اراده طريق دانش ابواب نجات از عذاب اليم و دركات نمايد بايد كه رموز احكام شرايع و اسلام دين حضرت سيد الانام از مدينه علم آن رسول ايزد علام كه امام الهمام على بن ابى طالب عليه السّلام است درآيد و همگى رسوم آن را بوسيله اطاعت و امداد آن ولى العباد فرا گيرد تا در * ( يَوْمَ لا يَنْفَعُ مالٌ وَلا بَنُونَ ) * صاحب جرايم و و بال گردد .\r\nديگر آنكه آنچه شما و ساير انام را در هنگام شدايد و اضطرار تمام مشكلى پيش آيد رجوع به آن امام الانام مينمائيد و آن حضرت بوسيله سوابق فضل و حال كه او را از مزيد عنايت واهب متعال و تعليم رسول ذو الجلال حاصل است از جميع آن طايفه را كه شما به اعتقاد خود فاضل و عالم ميدانيد مستغنى است و به هيچ احدى محتاج نشد .\r\nپس شما بچه وجه ازو جدائى مينمائيد و حق حضرت على بن ابى طالب عليه السّلام را غصب ميفرمائيد و حيات بىبقاى دنيا را بر نعيم باقى دايمى عقبى اختيار كرديد و بعد از آن تلاوت اين آيت وافى هدايت نمود كه « * ( بِئْسَ لِلظَّالِمِينَ بَدَلًا ) * » .\r\nتفسير آيه آنكه ارباب ظلم و عدوان از روى تعدى و طغيان تبديل مراتب خير و احسان بأمور غير شرع و ايمان نموده‌اند و خلاف اراده و حكم حضرت غفار اظهار كرده‌اند آن جماعت ظالمين در يوم الدين از جمله سكنه اسفل السافلين گردند .\r\nآنگاه عمار ياسر به اين آيه ختم كلام خود نمود « * ( وَلا تَرْتَدُّوا عَلى أَدْبارِكُمْ فَتَنْقَلِبُوا خاسِرِينَ ) * » ( 1 )\r\nشهادت ابى بن كعب براى امير المؤمنين ( ع )\r\nپس از آن ابى بن كعب از جاى برخاست و گفت اى ابا بكر بما و شما ظاهر است\r\n\r\n","description":"","footnote":"\r\n( 1 ) سورة المائدة : 21\r\n","page_name":" 308 ","page_number":308},
  {"content":"\r\nكه حضرت ايزد داور رتبه رفيعه ولايت و مرتبه جليله امامت را به جهت امير المؤمنين حيدر معين و مقرر نمود و به حضرت رسول خود امر فرمود كه حقايق آن را بكافه برايا تبليغ نمايد .\r\nحضرت خاتم الرسل بنا بر حكم عز و جل چون على عليه السّلام را بر امامت امت نصب نمود و تبليغ ولايت آن حضرت عليه السّلام و امر بمتابعت و مبايعت ايشان فرمود بناء على هذا اگر تو تصرف در ولايت على عليه السّلام كنى بىشبهه و يقين اول كسى كه عاصى به حضرت رسالتمآب در باب وصى و جانشين او ولايتمآب امير المؤمنين على عليه السّلام شده تو خواهى بود .\r\nزيرا كه چنانچه مذكور شد على ولى الهى وصفى و وصى نبى مصادف اوامر و نواهى حضرت رسالت پناهى است بايد كه رد حق به مستحق و باهل حق نمائى تا در دنيا بلومة لايم سرزنش نيافته سالم مانى و در عقبى به عذاب ناملايم و عقاب متالم و شرمسار نگردى .\r\nبايد كه به جهت خفت وزر و خطيئت خود توبه و انابت به حضرت رب العزت نمائى و خود را مختص بامرى كه ايزد اقدس بواسطه ديگر كس مستحق گردانيد مفرمائى .\r\nزيرا كه بىشائبه ارتياب در يوم الحساب ملاقات بوبال آن اعمال بيحساب خواهى نمود و ترا هيچ سود از آن فعل موجود نيست بلكه ضرر و خسارت بينهايت حاصل و ثابت است .\r\nعنقريب ازين دار المشقه مفارقت نموده رجعت به حضرت معبود خواهى نمود و ايزد متعال ترا از جنايت اعمال سؤال نمايد و بدان وسيله ترا بوبال عذاب معذب فرمايد الحال فرصت غنيمت دان و خود را مخلد بدوزخ گرفتار مگردان .\r\nپس آنگاه ختم شهادت و سرانجام نصيحت به اين آيه كلام ايزد علام نمود كه « * ( وَما رَبُّكَ بِظَلَّامٍ لِلْعَبِيدِ ) * » يعنى حضرت قادر واحد بر هيچ احدى از بندگان ستم و ظلم و\r\n","description":"","footnote":"","page_name":" 309 ","page_number":309},
  {"content":"\r\nجور و الم نپسندد بلكه آنچه به بندگان عايد و عيان گردد جزاى فعل و پاداشت عمل ايشان است .\r\nشهادت خزيمة بن ثابت انصارى براى امير المؤمنين على عليه سلام البارى\r\nبعد ازو خزيمة بن ثابت الانصارى كه از اعيان اصحاب رسول بارى بود بر پاى خواست و گفت اى معشر مردمان آيا ميدانيد كه رسول آخر الزمان شهادت مرا بجاى دو كس از اهل ايمان قبول مينمود و با هيچ احدى از شما اين احسان نمىنمود گفتند بلى چنين بود .\r\nپس آنگاه گفت من شهادت مىدهم و خداى عالم را بشهادت مىآرم كه من از حضرت رسول شنيدم كه فرمود اهل بيت من فاروق بين الحق و الباطلاند .\r\nزيرا كه ايشان ائمه دين و حافظ شرع سيد المرسليناند اقتدا و اقتفا بايشان واجب و لازم و فرض و متحتم است و بر من بنا بر آيه ذو المنن * ( وَما عَلَى الرَّسُولِ إِلَّا الْبَلاغُ الْمُبِينُ ) * آنچه واجب و لازم بود تبليغ آن بشما رسانيدم و ذمه خود را از آن برى گردانيدم .\r\nشهادت ابو الهيثم بن التيهان براى امير المؤمنين على امام الانس و الجان\r\nبعد از آن ابو الهيثم بن التيهان كه او نيز از اعيان انصار سيد الابرار بود بر پاى خواست و گفت :\r\nاى معاشر المسلمين من در روز خم غدير بشرف صحبت خدمت سيد ولد آدم حاضر بودم در آن هنگام آن خلاصه انام على عليه السّلام را بولايت و امامت خاص و عام معين و مقرر نمود و در حق آن حضرت فرمود كه « من كنت مولاه » فعلى مولاه در آن وقت بسيارى از انصار و امت بيشمار گفتند كه اينكه سيد البريه صلى الله عليه و آله اقامت على نمود البته بواسطه خلافت و ولايت امتست .\r\n","description":"","footnote":"","page_name":" 310 ","page_number":310},
  {"content":"\r\nگروهى گفتند كه حضرت سيد البشر اقامت على عليه السّلام در روز خم غدير بواسطه خلافت و امامت هر وضيع و كبير نيست بلكه مطلب و مراد آن اشرف دودمان عبد المطلب ازين كلام صدق التيام هدايت انجام اعلان و اعلام انام است به آن كه هر كرا رسول ملك تعالى مولى بود بعد از نبى على عليه السّلام مولاى او باشد نه آنكه على عليه السّلام بعد از وفات سيد العربى خليفه انام و امام خاص و عام بود .\r\nچون كلام نبى الاكرام را ، هر احدى از انام بنوع ديگر حمل نموده براى گفتار سيد الابرار معانى بسيار بين و آشكار مىفرمودند و نزاع و سخنان ميان مردمان بهمرسيد بالاخره ما و اصحاب جدال جمعى از ارباب حال به خدمت رسول متعال ارسال داشتيم و از مرام و مطلب سيد الانام از آن كلام استعلام و استفهام نموديم .\r\nنبى الملك المعبود چنين فرمود كه مطلب و مرام من ازين كلام بيان و اظهار ولايت و خلافت على ( ع ) است بواسطه تمامى انام به حكم ملك علام شما از زبان ما بساير برايا اعلام نمائيد كه على ولى مؤمنان و امام انس و جان و ناصحترين مردمان از امتانم بامتان است .\r\nچون آن جماعت از خدمت حضرت نبى الرحمه معاودت و مراجعت نمودند پيغام نبى الاكرام باصحاب و بساير انام رسانيدند مستمعين كلام يكسر از پيغام سيد - البشر بعضى مبتهج و مستبشر و جمعى غمين و مضطر گرديدند .\r\nپس آنگاه ابو الهيثم شهادت و كلام خود را به اين دو آيه كلام قادر عالم ختم نمود كه * ( « فَمَنْ شاءَ فَلْيُؤْمِنْ وَمَنْ شاءَ فَلْيَكْفُرْ ) * » ( 1 ) و آيه « * ( إِنَّ يَوْمَ الْفَصْلِ كانَ مِيقاتاً ) * » ( 2 ) تفسير آيه آنكه چون حضرت سيد الأنبياء حقيقت ولايت على عليه السّلام بساير خلايق رسانيد آن جماعت مختارند هر كه خواهد بوسيله قبول ولايت على عليه السّلام مؤمن صافى طويت و محب صادق عقيدت گردند البته قبول ولايت او نمايند يا بواسطهء عدم قبول امامت آن امام الامه كافر برويت شوند .\r\n\r\n","description":"","footnote":"\r\n( 1 ) سورة الكهف : 29\r\n( 2 ) سورة النبأ : 17\r\n","page_name":" 311 ","page_number":311},
  {"content":"\r\nو حقايق احوال اين دو طايفه در مآل كه يوم ميقات بيان فصل و تحقيق امانى و آمال همگى افراد نسا و رجال است واضح و بين و ظاهر و روشن گردد .\r\nبيان شهادت سهل بن حنيف انصارى براى ولى ايزد بارى امير المؤمنين على ( ع )\r\nبعد از آن سهل بن حنيف انصارى كه از محبان خاص رسول بارى بود بر پاى خواست و لسان به حمد و ثناى ايزد منان و درود و تحيت رسول آخر الزمان بياراست و فرمود كه :\r\nاى معشر قريش گواه باشيد كه من شهادت مىدهم كه حضرت رسول صلى الله عليه و آله و سلم را ديدم كه درين مكان يعنى در روضه شريف نبى الحنيف كه آن حضرت دست على عليه السّلام را گرفته چون بنزديك اصحاب رسيد گفت :\r\nاى معشر مردمان اين على وصى من و امام شما است بعد از من و قاضى و حاكم دين من و اداكنندهء دين من و وفاكنندهء بوعده و بعهد منست و بيگزاف از آن منبع عدل و معدن انصاف اصلا شيوه خلاف ظاهر نگردد و اول كسى كه در كنار حوض كوثر به حكم ايزد اكبر با من مصافحه نمايد بىشبهه حضرت امير المؤمنين حيدر عليه السّلام است .\r\nطوبى كسى را كه مطيع آن سرور بود و نصرت آن امام الجن و البشر نمايد و چاه ويل سقر و خذلان وافر مهيا و مستمر است بواسطه مخالفت حكم و امر امير المؤمنين حيدر .\r\nبيان شهادت عثمان بن حنيف براى امير المؤمنين على امير المؤمنين على ولى دين حنيف\r\nچون سهل كلام به اين محل رسانيد برادرش عثمان بن حنيف بر پاى خواست و گفت من از حضرت سيد عالم شنيدم كه مىفرمود اهل بيت من نجوم اهل زمين و راه نمايندگان همهء مخلوقيناند .\r\nبايد كه هيچ كس بنا بر حكم واجب تعالى و تقدس در امر ولايت و خلافت بر ايشان تقدم نكند زيرا كه بر جميع طوايف امم واجب و لازم است كه على و اولاد ( ع )\r\n","description":"","footnote":"","page_name":" 312 ","page_number":312},
  {"content":"\r\nرا اولياى خداى تعالى و اوصياى من بر همه مردم دانسته بعد از من ايشان را هادى انس و جن دانند .\r\nحضرت رسول ايزد علام چون كلام هدايت انجام به اين محل و مقام رسانيد در آن محل شخصى از مستسعدان محفل جنت مثل خاتم الرسول صلى الله عليه و آله و سلم بر پاى خواست و گفت يا رسول عز و جل اهل بيت شما چه كسانند نبى الرحمه صلى الله عليه و آله و سلم فرمود كه اهل بيت من على و اولاد طاهرين ايشانست .\r\nچون عثمان بن حنيف كلام و شهادت به اين مقام رسانيد گفت اى ابا بكر چون سيد الانام در هنگام بيان اوصياى خود و ائمه برايا اسامى سامى امير المؤمنين على و اولاد عاليشان ايشان را مذكور گردانيد بناء عليه بايد كه شما خود را در سلك جمعى كه پيشتر از همه جن و بشر بوسيله مخالفت قول رسول سرور بسبب عدم قبول ولايت على و اهل بيت نبى كافر گردانيدند منخرط نگردانى تا در دنيا بدنام و متغير و در آخرت خاسر و متحير نگردى .\r\nآنگاه عثمان تلاوت اين آيت نمود كه « * ( وَلا تَكُونُوا أَوَّلَ كافِرٍ بِه ) * » ( 1 ) * ( « لا تَخُونُوا الله وَالرَّسُولَ » ) * ( 2 ) .\r\nاى ابا بكر خيانت برب العزت و به حضرت سيد البرية جايز و رخصت نيست و مرتكب آن مردود و ملعون است زيرا كه خاين حكم و مخالف إله و متمرد امر رسول الله بىشبهه و گمان مستوجب دوزخ تابان و سزاوار عذاب و نيرانست .\r\nبيان شهادت ابو ايوب انصارى براى ولى ايزد بارى حضرت امير المؤمنين على عليه السّلام\r\nچون عثمان شهادت خود بپايان رسانيد بعد از او ابو ايوب انصارى رضى الله عنه بر پاى خواست و گفت اى عباد الله در حق اهل بيت رسول الله صلى الله عليه و آله و سلم و از مخالفت\r\n\r\n","description":"","footnote":"\r\n( 1 ) سورة البقره : 41\r\n( 2 ) سورة الانفال : 27\r\n","page_name":" 313 ","page_number":313},
  {"content":"\r\nايشان بپرهيزيد و از فعل اكراه پناه به حضرت إله بريد .\r\nاى بندگان خدا حقى كه حضرت واحد خالق ايشان را مستحق آن گردانيد و آن را بواسطهء ائمة البشر معين و مقرر فرمود البته دست تعدى بر آن دراز نكنيد و حق آن اعيان را به مستحق آن رد كنيد زيرا كه آنچه ما با برادران در چند محل و مجلس از حضرت رسول مقدس ايزد تعالى و تقدس استماع نموديم شما نيز شنيديد .\r\nبلكه حضرت نبى الاقدس در مقام متعدد و مجلس بمسامع هر كس رسانيد كه اهل بيت من اولياى حضرت مهيمن و ائمه تمامى انس و جناند .\r\nحضرت پيغمبر صلى الله عليه و آله و سلم مكرر ايما بسوى امير المؤمنين حيدر و اظهار ولايت و خلافت آن سرور نمود و فرمود كه اين امير المؤمنين على عليه السّلام امير برره و قاتل كفره است معين و ناصر آن سرور منصور و معزز و مكرم برحمت رب غفور و درود از آن سرور بحضور است و ظالم در حق آن ولى ايزد و خاذل آن امام عادل مخذول و بشدايد الم جهنم گرفتار و بيحضور است .\r\nظلم بر آن امام البرايا روا مداريد و اگر احيانا از شما در حق آن امام خلاف قول خدا ظاهر گردد بايد كه به حضرت تواب الرحيم توبه و استغفار نمائيد و در هيچ باب از حضرت ولايتمآب امير المؤمنين على عليه سلام الملك الوهاب روى نگردانيد و ادبار و استكبار از حيدر كرار اختيار مكنيد و اعراض از آن امام الابرار سزاوار مدانيد .\r\nپس آنگاه ابى ايوب به اين آيات ثلثه ؟ ؟ ؟ ختم كلام و شهادت نمود كه « * ( إِنَّ الله تَوَّابٌ رَحِيمٌ ) * » و لا يتولوا عنه مدبرين . و لا تولوا عنه معرضين » .\r\n\r\nاز حضرت امام الخلائق جعفر بن محمد الصادق عليه سلام الله الخالق منقول و مرويست كه چون ابا بكر از اصحاب حضرت سيد البشر استماع شهادت بر ولايت امير المؤمنين حيدر نمود و دلايل اولويت و احقيت آن سرور را ازو و از جميع اصحاب پيغمبر صلى الله عليه و آله كما هو حقه مستمع گرديد بغايت مضطر و بيتاب و بينهايت متحير و در اضطراب شد اصلا قدرت بر دفع و جرح شهادت اصحاب نبى الرحمه با اقامت حجت و دليل بر تصرف خود در امر ولايت\r\n","description":"","footnote":"","page_name":" 314 ","page_number":314},
  {"content":"\r\nامت نداشت .\r\nلهذا در باب جواب اصحاب عاجز و بيتاب گشته بهت و سكوت خود بر همگنان در آن مكان ظاهر و عيان گردانيد و سر در پيش انداخت و بعد از مدتى سر برآورد و گفت :\r\nاى اصحاب انصار حضرت نبى المختار من شما را متولى امر ولايت و مختار اين كار گردانيدم هر كرا به اين كار لايق و سزاوار دانيد آن كس را اختيار كنيد و مرا بگذاريد زيرا كه تا على عليه السّلام در ميان شما است من بواسطه سرانجام امر خلافت امت سزاوار نيستم پس آنگاه آواز بلند گردانيد و بسمع اهل آن مجمع رسانيد كه\r\n« اقيلونى اقيلونى و لست بخير كم و على فيكم » .\r\nو در بعضى روايت ثقه مذكورست كه ابو بكر گفت كه « اقيلونى اقيلونى و لست بخيركم و على فيكم » .\r\nخلاصه كلام آنكه بر هر دو تقدير ابا بكر اقرار بعدم استحقاق در امر خلافت امت در نزد اصحاب نمود .\r\nعمر بن الخطاب در آن دم زياده از جميع مردم در تحير شده غضب ظاهر كرد و در ساعت روى بابى بكر آورده گفت اى الكع به زبان هر گاه ترا قدرت اقامت دليل و حجت بر قريش و باقى امت نبود پس نفس خود را به اين مقام كرام چرا باستقامت داشتى و متقلد امر خلافت گشتى .\r\nو الله مرا بخداى عالم قسم است كه همت خود بر آن مصروف داشتم كه ترا از عز خلعت سلطنت خلع نموده از خلافت امت معزول گردانم و اين كار حواله مولى بنى حذيفه نمايم و اين امر رفيع القدر به او مرجوع و مفوض سازم .\r\nابو بكر بعد از استماع قول عمر از منبر حضرت سيد البشر به زير آمد در آن وقت عمر دست ابا بكر گرفته به منزل او رسانيد و او را بر اصرار امر خلافت تأكيد بسيار نموده بعد از آن مراجعت به خانه خود فرمود و تا سه روز هيچ كس از اصحاب رسول ايزد مقدس به مسجد تردد نكردى بلكه بواسطه بندگى و نماز حضرت بىنياز پذيرفتى .\r\n","description":"","footnote":"","page_name":" 315 ","page_number":315},
  {"content":"\r\nچون احوال ايام ثلثه برين منوال انصرام يافت روز چهارم خالد بن وليد با هزار نفر بدر خانه ابا بكر حاضر شد و گفت اى ابا بكر سبب ترك تردد مسجد رسول و بگوشه مختفى گشتن معلوم نيست يقين دانيد كه بنو هاشم از ملاحظه قدرت و استيلاى شما طمع در امر خلافت امت خواهند كرد كه و الله در اين باب خلاف نيست .\r\nابا بكر با خالد در تكلم بود كه در همان دم غلام حذيفة اليمان سالم نيز با هزار آدم نزد ابا بكر رسيد و بعد ازو معاذ بن جبل با هزار مرد مكمل در همان محل رسيدند همچنين مردم بعد از ايشان ده ده بيست بيست پيش ابا بكر حاضر مىشدند تا آنكه چهار هزار كس مجتمع گشتند .\r\nعمر چون اجتماع مردم را ملاحظه نمود و خاطر از بعضى ممر جمع فرمود باتفاق آن لشكر با شمشيرهاى برهنه مشتهر ابا بكر را برداشته به مسجد النبى صلى الله عليه و آله و سلم حاضر گشتند .\r\nعمر در پيشاپيش آن عسكر قريش و غيره با شمشير برهنه در حزم و احتياط لشكر سعى وافر مىنمود و چون تمامى مردم را در مسجد پيغمبر حاضر ديد روى بجمعى كه سابقا شهادت بر احقيت و اولويت امير المؤمنين على و اولاد او عليهم السّلام و التحيه بر خلافت و ولايت امت داده بودند آورده گفت :\r\nو الله كه اگر يكى از شما بكلام سابق متكلم گردد هر آينه من پيكان چشمهاى او را از حدقه بيرون آرم بلكه سر او را بىتن گردانم و اهل و عيال او را بر آن كس بگريانم بايد كه رحم به خود نمائيد و طريق مخالفت اعيان اصحاب حضرت رسالتمآب نه پيمائيد .\r\n\r\nخالد بن العاص كه اسبق شهود ولايت حضرت ولايتمآب بود چون استماع مقالات ناستوده عمر نمود بغايت برآشفت و نوائر غضبش مشتعل گشت .\r\nروى بعمر آورده گفت يا ابن الصهاك الحبشيه ما را بشمشيرهاى خود و باقى امت تهديد مينمائيد يا بجمعيت و كثرت خود مبتهج و مفتخر گشته وسيله اقراع ما\r\n","description":"","footnote":"","page_name":" 316 ","page_number":316},
  {"content":"\r\nمىشويد ؟ ؟ ؟ .\r\nو الله به حضرت قادر عالم قسم است كه شمشيرهاى ما اهل ايمان بغايت الغايت از سيوف شما و ساير امت تيزتر است هر چند بحسب عدد در نظر شما مردم بىبصر از شما كمتريم ليكن بوسيله امداد رب العزت در قدرت و قوت بيشتريم و در حشمت و شوكت بيشتر .\r\nزيرا كه حجت حضرت واهب العطيه با ماست شما چه بخاطر قاصر خود رسانيديد .\r\nو الله بخداى عالم قسم است كه اگر من اطاعت امام خود را اولى و احرى نميدانستم شمشير خود را در محاربه و مجادله شما مشتهر گردانيده خالصا لوجه الله الملك العباد با شما مقاتله و جهاد ميكردم تا آنكه ابتلا و امتحان معذرت خود بنزد امت سيد البريه ظاهر مينمودم و مرا تقاعد و تقصير درين خطير محض مراعات خاطر فيض مقاطر و اطاعت حكم آن ولى ايزد داور است .\r\nحضرت امير المؤمنين حيدر بعد از استماع سخنان خالد بن العاص گفت اى خالد بنشين كه رتبه مقام عزت و اكرام تو باكثر انام معروف و مشهور و سعى تو درين باب مبذول و مشكور است .\r\nخالد بنا بر حكم امام مفترض الطاعة بر جاى خود متمكن گرديد .\r\nدر آن دم سلمان فارسى رضى الله عنه از جاى برخاست و گفت الله اكبر من روزى از حضرت رسول الله صلى الله عليه و آله و سلم استماع نمودم كه ميفرمودند كه برادر و ابن عم من على روزى در مسجدم با چند نفر متمكن و مستقر باشند كه ناگاه جمعى از كلاب اهل نار در آنجا حاضر گشته اراده قتل على و متابعان اخيار او نمايند .\r\nهيچ نوع شك مرا حاصل نيست كه آن روز امروز و آن كلاب اين طايفه تيره‌روزند .\r\nعمر بن الخطاب چون استماع كلام سلمان نمود بسيار در غم و غصه رفت و بغايت متالم شد قصد قتل سلمان فارسى رضى الله عنه كرد و خواست كه بىخواست صديق اكبر\r\n","description":"","footnote":"","page_name":" 317 ","page_number":317},
  {"content":"\r\nو مشيت حضرت مجيد او را شهيد گرداند .\r\nحضرت امام الامه على بن ابى طالب عليه السّلام و التحية در ساعت از جاى برخاست و در عمر آويخت و گريبان او را گرفته بر زمين زد و گفت يا ابن الصهاك الحبشيه اگر كتاب خداى اكبر و عهد رسول صلى الله عليه و آله پيشتر در باب صبر من مصدر نگشتى هر آينه به تو مىنمودم كه از ما و شما كدام اضعف و اقوى و به اين خدمت اليق و احرىاند يا بحسب عدد كمتر و در مردانگى و شجاعت بيشتريم .\r\nدر آن دم جمعى از مردم بالتماس عمر را از دست على عليه السّلام خلاص كردند در همان زمان حضرت امام انس و جان روى التفات و احسان بجانب اصحاب و ياران خود آورده گفت :\r\nرحمكم الله رحمت خداى بر شما باد كه بذل سعى و جهد خود بانجام و انصرام رسانيديد نهايت آنكه ارباب ضلال و غوايت درين باب بىاعتدالى نموده متابعت شيطان را بر اطاعت حكم رحيم الرحمن و امر رسول آخر الزمان مقدم داشتند و خاك خسارت زيانكارى بر صفحات اعمال نيكو كردارى خود انباشتند .\r\nو الله به حضرت قادر عالم قسم است كه من داخل مسجد النبى ( ص ) نشدم مگر به همان نوع كه دو برادر طريقت من موسى و هارون عليهما السّلام الملك المهيمن در مجلس آن ملك طاغى باغى بىسر و بن يعنى فرعون متابع امير يمن ؟ ؟ ؟ حاضر گشتند .\r\nو هر چند آن دو رسول ايزد وهاب از اصحاب اعانت و امداد طلب كردند آن طايفه وخيم العاقبة قبول قول آنان نكردند و امداد و نصرت آن برگزيدگان رب العزت ننمودند بلكه بايشان مىگفتند كه شما هر دو باتفاق يك دگر با پروردگار خود بمحاربه و مقاتله آن باغى ياغى رويد و ما نشسته منتظريم و نصرت شما را از رب العزت ميطلبيم غرض از ما چشم اميد اجابت مداريد و ما را فارغ البال بگذاريد .\r\nاى ياران بعينه مقدمات ما با اين طايفه اهل دغا همان نوع مقدمات عمل قوم موسى و هارون عليهما السّلام است نسبت به آن دو بزرگوار چون سوانح كار بدين نهج و هنجار است و الله كه من بعد داخل مسجد حضرت رسول عز و جل نشوم مگر به جهت زيارت حضرت\r\n","description":"","footnote":"","page_name":" 318 ","page_number":318},
  {"content":"\r\nرسالت يا بواسطه فيصل قضاياى مشكله است كه رجوع به اين جماعت نمايند و آنها در جواب عاجز گردند .\r\nاگر مخالف اقامت حجت بر ارباب ملت رسول رب العزت نمايد و اين طايفهء اهل اسلام را قدرت دفع آن نباشد در آن هنگام بموجب حكم ايزد علام و رسول انام مرا جايز و رخصت نيست كه اصحاب ملت را در اندوه حيرت گذارم و اين جماعت را از مخاطره حيرت برون نيارم .\r\nچون آن امام الانام كلام صدق التيام خود به اين مكان و مقام رسانيدند مراجعت بدولتسراى خير انجام خود نمود .\r\nو از عبد الله بن عبد الرحمن منقول است كه عمر بعد از بيعت خود و اكثر مردم بابا بكر در جميع كوچه و محلات مدينه سيد البشر ميگرديد و منادى مينمود كه اى معشر مدينه چون به غير شما انصار و مهاجر اكثر بيعت بر خلافت و ولايت ابى بكر نمودند بايد كه شما بشتابيد و سعادت بيعت خليفه پيغمبر ابا بكر دريابيد كه فرصت غنيمت است .\r\nزيرا كه تاخير از بيعت موجب وزر و خطيئت و سبب عذاب و عقوبت آخرت و وسيله آزار شما در دنيا و سياست است .\r\nمردم بعد از استماع قول عمر كمال مسارعت در مبايعت ابا بكر نمودند و تمامى بيعت كردند الا قليلى از بنو هاشم كه از بيعت ابا و انكار كرده مراجعت بخانه‌هاى خود نموده مخفى گشتند .\r\nعمر بعد از استطلاع و استعلام حقيقت با جمعيت كثيرى باستصواب ابو بكر بدر خانه آن مردم رفت آن جماعت را جبرا به مسجد النبى صلى الله عليه و آله و سلم آورده آنها با ابا بكر بيعت كردند .\r\n\r\nچون عمر مدتى از مردم جبرا و قهرا و طوعا و كرها در انصرام بيعت ابى بكر سعى بيحد و مر نمود و مدتى متمادى شد روزى با جمعى كثير باستصواب ابا بكر\r\n","description":"","footnote":"","page_name":" 319 ","page_number":319},
  {"content":"\r\nبه منزل امير المؤمنين حيدر رفته او را بخروج از منزل و بيعت ابى بكر دعوت و امر نمود .\r\nحضرت امير المؤمنين على عليه السّلام از بيعت ابا نمود .\r\nعمر هيزم بسيار و آتش بدر خانه آن امام الابرار احضار كرده گفت اى على اگر بيرون نيائى و به ابو بكر بيعت ننمائى به آن خداى كه جان عمر در يد قدرت اوست كه ترا با تمامى اهل البيت تو اخراج نمايم يا همگى را به اين آتش بسوزانم با هر چه درين خانه است .\r\nچون حضار يكسر از عمر اين سخن شنيدند بغايت الغايت متحير و مضطر گشتند و گفتند كه اى عمر مگر تو نميدانى حضرت فاطمه بنت خير البشر درين خانه متمكن و مستقر است با اولاد خود و آثار سيد الابرار پس از شما جرات باقدام اين كار چون مستحسن و سزاوار باشد بلكه ارتكاب اين كار در دنيا سبب ننگ و عار و در عقبى وسيله عذاب نار و عقوبت بيشمار است .\r\nخلاصه كلام آنكه اكثر انام شروع در سرزنش عمر نمودند و بيشتر منكر او گشتند .\r\nعمر چون انكار مردم نسبت به خود ملاحظه نمود شروع در مكر و احتيال فرمود و گفت اى معشر مردمان آيا شما را گمان آنست كه من آنچه بيان كردم چنان خواهم كرد نه چنين است بلكه مطلب من ازين سخنان تهويل و تهديد اصحاب خانه و سكنه اين كاشانه‌ست .\r\nحضرت امير المؤمنين على عليه السّلام چون ملاحظه و مشاهده هتك و اشتداد عمر نمود شخصى را پيش عمر فرستاد و به او پيغام داد كه من بجمع آيات با بركات فرقانى و بحيازت كلمات صدق سمات قرآنى اشتغال داريم و بايزد متعال عهد و پيمان نمودم تا آن را جمع ننمايم از خانه برون نيايم و ردا بدوش نيندازم و به هيچ شغل و فعل نپردازم بخلاف شما كه بملاهى آز و هوس دنيا ساخته و كتاب مالك الرقاب را پس پشت انداخته اصلا بضبط جمع آن بتجهيز و تدفين رسول آخر الزمان نپرداخته خود را\r\n","description":"","footnote":"","page_name":" 320 ","page_number":320},
  {"content":"\r\n* ( « خَسِرَ الدُّنْيا وَالآخِرَةَ ذلِكَ هُوَ الْخُسْرانُ الْمُبِينُ ) * » ساختند .\r\nبيت :\r\n\r\nزهى خسارت دنيا و دين زهى غفلت\r\nشد از هوا و هوس حاصل تو و امت\r\n\r\nاى عمر تو و انيست دست از من بداريد و مرا بعبادت ايزد متعال و به حال خود گذاريد و راه خانه‌هاى خود برداريد كه مبايعت و متابعت من بشما محال است .\r\nعمر به اين كلام آن ولى ايزد علام مجاب نگشته و شروع در تهتك و اشتداد بيشتر از پيشتر نمود .\r\nحضرت فاطمه عليها السّلام بنت خير البشر چون استماع قول عمر نمود به عقب در آمد و گفت من در مدت عمر خود در عهد پدر قومى بدتر از شما نديدم شما حضرت رسول خداى را در جنازه پيش ما گذاشته در ميان خود به غير رخصت و مشورت ما خليفه بواسطه خود و باقى امت برداشتيد و حق ما را بما نگذاشتيد .\r\nگوئيا آنچه حضرت رسول مجتبى صلى الله عليه و آله بشما در روز خم غدير بموجب حكم على الكبير عهد و تقرير كرد بلكه شرط نمود نميدانيد يا از خاطر خود آن عهد و پيمان را نسيا منسيا انگاشتيد و شيوه تمرد و مخالفت برداشتيد .\r\nو الله به حضرت قادر عالم قسم است كه حضرت نبى الرحمة در آن روز از شما و از اكثر امت عقد مبايعت به ولايت على عليه السّلام و التحيه گرفت و به آنچه حضرت معبود موصوف گردانيد بستود و شما را بمتابعت او امر فرمود و در آن باب تأكيد نمود الحال شما في الفور قطع عهد و پيمان رسول صلى الله عليه و آله و سلم در باب ولايت على عليه السّلام نموديد .\r\nيقين دانيد كه هر آينه شما را اميد عنايت و احسان كه از حضرت نبى الانس و الجان بود قطع جميع اسباب آن نموديد من بعد اصلا شما را نويد رجا و اميد از رسول مجيد پديد نيست بلكه از منتقم جبار مترقب آزار و مترصد عذاب نار در روز حساب و شمار باشيد محاسب كافى ميان ما و شما عزيز واهب است در دنيا و عقبى به همه حال .\r\n","description":"","footnote":"","page_name":" 321 ","page_number":321},
  {"content":"\r\nزياده ازين آزار اهل البيت رسول ايزد مجيد مدهيد و بخانهاى خود مراجعت نمائيد و دست از ابن عم من على عليه السّلام بداريد و او را به حال او و به عبادت ايزد متعال واگذاريد .\r\nقولى آنست كه عمر با جماعت بعد از استماع سخنان فاطمه بنت سيد المرسلين مراجعت بمقام و مكين خود نمودند و قول ديگر آنست كه عمر از كلام بضعه خير - البشر ممنوع و منزجر نشد و تشديد بيشتر از پيشتر نمود و كار بجاى منكر رسانيد چنانچه گذشت و السّلام .\r\nو در روايت سليم بن قيس الهلالى از سلمان فارسى رضى الله عنه منقول و مرويست كه چون در روز وفات سيد البرية امت آن حضرت در سقيفه بنى ساعده مجتمع گشتند و در باب تعيين خليفه بواسطه امت سخنان بىپايان مذكور ميكردند مرا از گفتار آن طايفه بىوقار اضطرار و حيرت بسيار روى داد چنانچه تاب آن نياورده به خدمت امام الامة على عليه السّلام و التحيه آمدم .\r\nبعد از عرض فدويت و بندگى معروض راى فيض اقتضاى آن ولى ايزد تعالى گردانيدم كه يا امير المؤمنين عليه السّلام اگر چه شما بموجب وصيت حضرت نبى الرحمه بتجهيز و غسل آن سرور اشتغال داريد اما مهاجر و انصار در فكر امر و كار ديگرند .\r\nحضرت امير المؤمنين على عليه السّلام فرمود كه چون رسول صلى الله عليه و آله و سلم وصيت نمود كه به غير من كسى ديگر متصدى غسل آن سيد سرور نگردد لهذا من امر آن برگزيده ايزد مهيمن را بر خود فرض عين و عين فرض دانسته به آن مشغولم .\r\nاز حضرت امير المؤمنين على عليه السّلام منقول و مروى است كه چون به غسل رسول ذو المنن مشغول گشتم همان كه از غسل طرفى از اطراف آن زبده عشاير عبد مناف فارغ مىشدم و قصد غسل طرف ديگر مىنمودم آن شافع العصات في المحشر بىآنكه كسى او را به پهلوى ديگر بگرداند آن حضرت بامداد جبرئيل بجانب ديگر محول مىشد .\r\n","description":"","footnote":"","page_name":" 322 ","page_number":322},
  {"content":"\r\nو نيز از حضرت ولى رب العزيز منقولست كه من در هنگام وصيت سيد الانام ازو استعلام نمودم كه يا نبى الرحمة مرا در باب غسل شما كه امداد و اعانت نمايد حضرت خير المرسلين فرمود كه جبرئيل امين در غسل من ناصر و معين شما خواهد بود .\r\nسلمان رضى الله عنه ميفرمايد كه چون حضرت امير المؤمنين از غسل سيد النبيين فارغ شد مرا با ابا ذر و مقداد و حضرت فاطمه و حسن و حسين عليهم السّلام داخل بخانه‌اى كه رسول عز و جل بود بواسطه نماز نبى حضرت بىنياز طلب فرمود ما چون حاضر شديم آن شحنة النجف در پيش ايستاد و ما در عقب صف بسته نماز بر حضرت رسول مهيمن كارساز گزارديم .\r\nعايشه در آن خانه بود ليكن او را از ما اصلا اطلاع و خبر نبود كه جبرئيل امين الوحى ايزد داور بصر او را پوشانيد و ما را از نظر او مخفى گردانيد .\r\nبعد از آن حيدر كرار ده نفر از مهاجر و انصار را بواسطه نماز آن بزرگوار داخل آن خانه گردانيد ، چون آن جماعت از نماز فارغ شدند ايضا ده ده و بيست بيست از اصحاب پيغمبر باذن آن ولى ايزد اكبر داخل آن محل گشته بعد از اداى نماز بر آن رسول لازم الاعزاز بيرون آمده جمعى ديگر برخصت امير المؤمنين حيدر بادراك سعادت اداء نماز آن سرور مستسعد و مفتخر مىشدند تا تمامى آن اصحاب و انصار با كمال طمأنينه و وقار نماز بر حضرت رسول مختار گزاردند .\r\nاز سلمان مروى و منقولست من در وقتى كه حضرت امير المؤمنين على با اصحاب از نماز حضرت رسالتمآب فارغ گشتند به خدمت آن ولايتمآب آمدم آن حضرت را از حقيقت اجتماع اكثر بلكه تمامى امت در سقيفه بنى ساعده اعلام نمودم كه آن طايفه بواسطه تعيين خليفه به حضرت امت اين اجتماع و حركت كردند و شما بسعادت به غسل حضرت رسول مشغوليد و قوم چنين و چنين ميكنند .\r\nالحال ابو بكر در منبر سيد البشر است و به بيعت يك دست به هيچ احدى دست نميدهد و راضى به آن نميگردد و ديدم كه از دست چپ و راست و خواست و ناخواست\r\n","description":"","footnote":"","page_name":" 323 ","page_number":323},
  {"content":"\r\nاز امت بيعت ميگرفت .\r\nامير المؤمنين حيدر گفت يا سلمان هيچ دانستى اول كسى كه در منبر سيد البشر بيعت بر ابى بكر كرد چه كس بود .\r\nگفتم نه يا ولى الله اما در اظله بنى ساعده در هنگام مخاصمه اصحاب و انصار و ساير امت اول كسى كه بر ابا بكر بيعت نمود بشير بن سعد بود و بعد ازو ابو عبيدة بن الجراح و بعد از او عمر بن الخطاب و بعد از و سالم مولى حذيفه .\r\nولى ايزد منان گفت اى سلمان من ترا از اين سؤال نكردم آيا ترا هيچ خبر و اطلاع نيست كه در هنگامى كه ابا بكر بر منبر صعود فرمود اول كسى كه به او بيعت نمود كه بود .\r\nگفتم نه يا سرور ليكن پيشتر از همه شيخ پير رداى بر دوش و عصاى بدست كه ميان هر دو چشم او از سجاده كثيره پينه بسته بود به نظر اين حقير آمد به بالاى منبر نزد ابا بكر آمده گريه كنان گفت :\r\nالحمد لله و المنه كه از جهان نرفتم تا ترا درين مكان ديدم دست پيش آر تا با تو بيعت نمايم و خاطر خود را من جميع الوجوه از تفرقه بياسايم ابو بكر دست دراز كرد و از او بيعت باز گرفت بعد از آن آن شيخ از منبر به زير آمده از مسجد بيرون رفت .\r\nامير المؤمنين على عليه السّلام گفت اى سلمان هيچ دانستى كه آن شيخ كه بود گفت نه يا ولى الله اما مرا مكالمات آن پير بغايت آزرده و دلگير گردانيد زيرا كه از مقالات آن پير نادان بين و عيان گرديد كه از موت رسول آخر الزمان مبتهج و شادمان باشد .\r\nآن حضرت گفت اى سلمان آن شيطان بود مرا حضرت نبى الورى صلى الله عليه و آله و سلم از حقايق اين احوال خبر داد گفت يا على روزى كه من ترا به حكم حضرت ايزد اكبر در خم غدير بر امامت و ولايت مردم منصوب و منتظم گردانيدم ابليس پرتلبيس با رؤساى اصحاب خسيس در آنجا حاضر شدند .\r\nابليس روى بشياطين و ابالسه آورده گفت اى ياران ميدانيد كه من بشما و به نفسهاى شما اولىام پس از مخالفت امت ؟ ؟ ؟ من احتراز لازم دانيد و اطاعت فرامين مرا\r\n","description":"","footnote":"","page_name":" 324 ","page_number":324},
  {"content":"\r\nشما ابالسه و شياطين بر خود عين فرض و فرض عين شمريد الحال شما جمعى كه در اين مكان حاضريد بايد كه بشياطين كه غايب باشند اعلام و اعلان نمائيد كه بالتمام درين مقام حاضر شوند .\r\nابالسه حسب الحكم شيطان متفرق گشتند و هرجا كه ابليس و شيطان كه در جهان بود در نزد آن رئيس ظالمان حاضر گردانيدند .\r\nابليس گفت اى ابالسه عداوت ما و شما بطوايف انسان ظاهر و عيان است پس سعى ما و شما در باب اغواى ايشان لازم و گمراه گردانيدن بنى نوع انسان از فروض متحتم است الحال عجيب مصيبتى پيش من آمد .\r\nچه مرا اميدوارى تمام بود بلكه بر خود قرار داده بودم كه همگى اين امت محمد را بعد از فوت ايشان از طريق فرمان ايزد منان گمراه و از مرحمت الله دور و گمراه گردانم الحال محمد امام به جهت امت خود معين گردانيد .\r\nاگر آن طايفه بعد از فوت پيغمبر خود اطاعت وصى او نمايند البته مغفور و مرحوم و از شر جميع ابالسه معصومند زيرا كه آن امام در دنيا هادى انام و در عقبى شافع ايشان بالتمام خواهد بود .\r\nمرا ازين كار بغايت اندوه و آزار است به جهت آنكه هر گاه امت محمد بعد از فوت او ملجا و پناه و فريادرس خود و دادخواه ، آن ولى الله و وصى رسول الله را دانند كار و سعى ما و شما در باب اغوا و اضلال اين امت بىفايده و تباه است و دست تسلط غوايت ما بدامن عصمت اين طايفه كوتاه و هرگز مرا در باب اضلال آدميان زياده ازين زمان اندوه و حرمان عايد نشد .\r\nچون سخن به اين مقام رسانيد با كمال حزن و الم از پيش ابالسه روى بعالم نهاد .\r\nاى سلمان مرا حضرت رسول ايزد منان از تمامى حقيقت اين امر خبر داد بعد از آن فرمود كه يا على چون من قاصد بارگاه حضرت الله گردم اين امت با تو مخالفت نمايند و بعد از مخاصمه به حق و حجت تو در اظله بنى ساعده اجتماع فرمايند و بعد از\r\n","description":"","footnote":"","page_name":" 325 ","page_number":325},
  {"content":"\r\nقيل و قال بابى بكر بيعت كنند .\r\nپس از آن اهل نفاق با يك دگر به مسجد من آيند و ابو بكر به بالاى منبرم برآيد در همان ساعت ابليس بىسعادت به صورت شيخ كبير اظهار بشاشت و سرور و بهجت و مسرت موفور نموده بر ابى بكر بيعت نمايد و چنين و چنين گويد پس از آن شيطان با ساير ابالسه اظهار بسيار بسيار بهجت و شادمانى نمايند و از آن مجمع بيرون روند .\r\nاى سلمان بايد كه اعتقاد شما چنان باشد چون اين طايفه تا با ما مخالفت و عصيان ظاهر كردند لهذا شيطان بر ايشان مسلط گشته و باغواى او اين جماعت از دين برگشته‌اند .\r\nهر گاه اين طايفه ترك اطاعت و حكم كسى كه ايزد اقدس امر بمتابعت آن نبى مقدس كرده باشد نمايند من با آنها چه توانم كرد مع هذا رسول مجتبى مكرر ايشان را باطاعت و متابعت من مامور گردانيد و آن جماعت ترك قول و پيمانى كه با حضرت نبى الرحمة كرده‌اند نمودند بناء عليه مرا درين امر تأنى و صبر اولى و سزاوارتر است .\r\nسلمان گويد كه امير المؤمنين على عليه السّلام بعد از اتمام كلام مراجعت بمسكن و مقام خود نمود و چون شب درآمد آن امام المتقين فاطمه بنت سيد المرسلين را سوار گردانيد و دست حسنين را گرفته بخانه‌هاى اهل بدر از انصار و مهاجر آمد و به جهت اتمام حجت ايشان را بامداد و نصرت خويش خواند .\r\nهيچ احدى اجابت كلام و نصرت آن امام الانام ننمود مگر چهل و چهار نفر از انصار و مهاجر سيد البشر .\r\nچون امير المؤمنين حيدر حال بدان منوال مشاهده نمود فرمود اى ياران اگر بر قول خود صادق باشيد على الصباح سر تراشيده با شمشير و سلاح بواسطه رستگارى آخرت و فلاح و فوز به ثواب و نجاح به قصد جهاد ارباب الفساد هر يك از منزل و آرامگاه خود روى به راه آريد بلكه بيعت بر مبايعت يك ديگر بفوت و تابعيت تجرع كاس موت به قضا و\r\n","description":"","footnote":"","page_name":" 326 ","page_number":326},
  {"content":"\r\nمشيت حى الذى لا ينام و لا يموت نموده از خانها برآئيد .\r\nچون روز ديگر تباشير صبح انوار از هجوم اشعه خور طيلسان زرد وز مطبق فلك معلق بر حواشى افق از جيب تا دامن چاك و شق نموده خورشيد به غير ريا و شيد بدرخشيد و سر مكلل بدرّ و جواهر از مشرق بدر كرد آن ولى ايزد معبود به مكان معهود چون سرو خوشاندام و تذرو نيكفام به همان محل و مقام جلوه نمود و هر چند انتظار بيشتر به جهت قدوم و حضور آن چهل و چهار نفر كشيد اثرى از آن جماعت ظاهر نگرديد الا چهار نفر سلمان و مقداد و ابو ذر و زبير ديگرى در آن مكان حاضر نشدند .\r\nراوى گويد كه من از سلمان پرسيدم كه آيا همين چهار نفر اتفاق به حضرت امير المؤمنين حيدر كرده‌اند و ساير مردم از آن امام الامم برگشته شيوه تمرد برداشتند .\r\nسلمان گفت بلى در آن روز به غير من و زبير بن العوام و مقداد و ابا ذر كسى ديگر اتفاق به آن سرور نكرد .\r\nو چون شب دوم شد كرة ثانيه آن ولى ايزد كار ساز باز به منزل آن مردم آمده ايشان را بر وفاى عهد خود و نصرت خويش قسم داد تمامى آن مردم قسم ياد نمودند كه على الصباح بامداد فالق الاصباح به خدمت شما ميرسيم بهر چه مامور گرديم معمول گردانيم .\r\nروز ديگر بعد از طلوع خسرو خاور آن سرور بواسطه حضور و اجتماع جمعى معهود منتظر بود تا آنكه آفتاب عالمتاب بوسط النهار رسيد اثرى از آن جماعت ظاهر نشد و به غير ما چهار كس هيچ متنفس به خدمت آن ولى ايزد مقدس معزز و اقدس مشرف نگشت چون شب سيم شد باز آن ولى حضرت بىنياز بخانهاى اصحاب و مهاجر كه پيشتر عهد و بيعت به آن سرور كرده بودند رفت و از آن جماعت عهد و پيمان بر ابقاى ايشان بر عهد و پيمان گرفت چون روز سيم شد حضرت امير المؤمنين بر مكان معهود آمد امرى از معاهدين در آن سرزمين ظاهر نشد تمامى آن مردم شيوه بىوفائى برداشتند\r\n","description":"","footnote":"","page_name":" 327 ","page_number":327},
  {"content":"\r\nو هر يك ببهانه‌اى مختفى گشته قدم بيرون نگذاشتند .\r\nچون ولى بيچون معذرت ناتمام آن امت و قلت معين بلكه عدم امداد و نصرت جماعت اهل بدر به ظاهر مشاهده و ملاحظه نمود مراجعت بكاشانه خود فرمود و بذريعه * ( إِنَّ الله مَعَ الصَّابِرِينَ ) * و بموجب وصيت سيد المرسلين پاى مصابرت بدامن كشيد و بگوشه وحدت مسكن گزيده روى بجمع قرآن آورده بتاليف آن مشغول گرديد .\r\nو آن يگانه گوهر ولايت از خانه پاى بيرون ننهادى تا آنكه تمامى آيات با بركات سبحانى و كلمات صدق سمات قرآنى را بنوعى كه نزد خداى عز و جل منزل شد از ناسخ و منسوخ مكتوب گردانيده جمع فرمود .\r\nمروى است كه روزى در اثناى شغل آن سرور ابا بكر شخصى به خدمت آن ولى عز و جل مرسل گردانيد و آن حضرت را به بيعت خود دلالت كرد امير المؤمنين على عليه السّلام رسول را بنزد او پيغام داد كه من بجمع و تأليف آيات كلام مهيمن مشغولم و سوگند غلاظ و شداد به حضرت خلاق العباد ياد كردم كه تا جمع آيات كلام ايزد علام بانجام و انصرام نرسانم بجهة شغل ديگر ردا برندارم و پاى از خانه بيرون نگذارم مگر بواسطه نماز و بندگى واهب كارساز .\r\nچون از جمع و تأليف قرآن بپردازم و بامداد قادر عالم از آن شغل ، خود را فارغ سازم بعد از آن آنچه رضاى حضرت ايزد منان بود به آن پردازم .\r\nچون ولى واهب بيچون از آن شغل فراغت يافت با همان جامه و لباس كه در ابتداى شروع تاليف ملبس بود پاى سعادت و اقبال از سراى جنت مثال خود بيرون گذاشت در مسجد در محضرى كه ابا بكر و عمر و اكثر اصحاب حاضر بودند حاضر شد و بآواز بلند منادى نمود .\r\nكه اى معشر مردمان من در روز قبض رسول ذو المنن به غسل آن حضرت مشغول شدم و بعد از تجهيز و تكفين و نماز و تدفين شروع در جمع و تاليف قرآن عزيز اللطيف نمودم در همين جامه كه در بدن دارم و تا حال اين جامه از بدن بيرون نكردم .\r\n","description":"","footnote":"","page_name":" 328 ","page_number":328},
  {"content":"\r\nو هيچ آيه از كلام حضرت ذو الجلال نبى ايزد متعال ارسال نيافت الا آنكه من آن را در قرآن درآورده جمع كردم و تمامى آيات قرآن را بر حضرت نبى العدنانى خواندم و حرفا به حرف بر آن نبى الاشرف گذرانيدم و آن نبى ايزد كبير تاويل و تفسير هر آيهء آن را به من تعليم داد و مرا بولايت و امامت امت معين و سرفراز نمود .\r\nچون امير المؤمنين على عليه السّلام كلام صدق التيام خود بانصرام رسانيد از آن مقام به منزل خود مراجعت فرمود و چون عمر استماع سخنان آن امام الانس و الجان نمود گفت اى ابى بكر ترا ناچار اخذ بيعت از على عليه السّلام لازم است زيرا كه تا از على بيعت نگيريم در نظر مردم بغايت حقيريم كسى به نزد على فرست تا آيد به تو بيعت نمايد تا ما را جمعيت خاطر بهم رسد و از شر على ايمن گرديم .\r\nابو بكر به مجرد استماع قول عمر كسى بنزد امير المؤمنين حيدر فرستاد كه خليفه رسول خداى تعالى را اجابت نماى و به زودى نزد من آمده بيعت فرماى .\r\nچون رسول ابا بكر بنزد آن سرور آمده پيغام گذارد حضرت امير المؤمنين گفت برو و به ابو بكر بگوى كه بسيار بسيار زود تو اى ابى بكر نسبت دروغ بيفروغ به حضرت نبى ايزد معبود دادى .\r\nاى مخبر ، ابو بكر و اصحاب يكسر ميدانند كه واهب اكبر و پيغمبر به غير من خليفه به جهت اهل زمين معين و مقرر نكردند مراجعت نماى و ابو بكر را بحقيقت اين خبر آگاه و متذكر گردان .\r\nمخبر ابو بكر پيغام على عليه السّلام گذارد و او را بحقايق سخنان صدق نشان آگاهى داد .\r\nابو بكر گفت الحال برو و به على بگوى كه سخن امير المؤمنين ابى بكر را اجابت كن .\r\nچون رسول كرة ثانيه پيغام ابو بكر به خدمت آن امام الانام عليه التحية و السّلام گذرانيد آن ولى الله گفت :\r\n","description":"","footnote":"","page_name":" 329 ","page_number":329},
  {"content":"\r\nسبحان الله و الله بخداى عالم قسم است كه مدت بسيار از روزى كه سيد النبى المختار مرا بامارت مؤمنان معين فرمود منقضى و متمادى نگرديد و ابا بكر خود بحقيقت اين امر مطلع و باخبر است و ميدانيد كه اليوم بموجب خطاب مستطاب حضرت نبوت مآب هيچ احدى از مهاجر و انصار به غير من به اين اسم لايق و سزاوار نيست و حضرت پيغمبر در آن روزى كه مرا به اين نام مفتخر و سرافراز گردانيد ابا بكر را امر نمود كه سابع هفت نفر باشد در سلام و تحيت من بامارت مؤمنان جن و بشر .\r\nدر آن روز ابا بكر و عمر هر دو از حضرت پيغمبر صلى الله عليه و آله و سلم پرسيدند كه اى سيد سرور اين حكم و امر از خداى اكبر و از حضرت پيغمبر است .\r\nنبى المحمود فرمود كه بلى حقا اين حكم خداى تعالى و رسول مجتبى است و جبرئيل عليه السّلام از حضرت رب جليل اين پيغام بما گذرانيد كه ايزد علام بعد از سلام بشما اعلان و اعلام ميگرداند و ميگويد كه بجميع خلقان بگوئيد كه :\r\nعلى امير المؤمنين و سيد مسلمانان و صاحب لوا و علم جماعت سفيد رويان است و حضرت واحد كريم در روز حساب و نعيم على را بر پل صراط مستقيم و ممكن گرداند تا اولياى خود را داخل جنان و اعداى خود را داخل نيران سازد .\r\nرسول ابا بكر بعد از مراجعت از خدمت امير المؤمنين حيدر او را بحقايق آنچه از آن ولى ايزد اكبر استماع نمود مخبر گردانيد .\r\nابا بكر بعد از استماع كلام و پيغام على عليه السّلام در آن روز ديگر جرات در ارسال رسول و پيغام به خدمت آن امام الانام ننمود .\r\nليك چون روز به آخر رسيد و خورشيد شرق و غرب بواسطه هجوم سپاه ظلام شب بزاويه شبستان مغرب مختفى گرديد و نور روز بغابت نشست و شب بسر دست آمد حيدر كرار بضعة النبى المختار را بر حمار خاص خود كه دلدل يا چهار پاى ديگر باشد سوار گردانيده بواسطه اتمام حجت بر مهاجر و انصار بر در خانه هر يك از آن اصحاب رسول مجيد گرديد و جميع ايشان را بنصرت و معاونت و امداد و معاضدت\r\n","description":"","footnote":"","page_name":" 330 ","page_number":330},
  {"content":"\r\nخود طلبيد .\r\nولى از تمامى ايشان بحسب قول و فعل استماع و استشمام بوى نصرت و مروت ننمود الا چهار نفر كه آمادهء خدمت آن سرور گشتيم .\r\nچون آن حضرت حال بدان منوال ديد و دانست كه هيچ كس نصرت و يارى آن ولى ايزد اقدس نميكند بلكه همگى مردمان در پى خذلان ايشاناند و تمامى مهاجر و انصار بسر ابا بكر اجتماع كردند و كمال سعى در نصرت و امداد و در تعظيم و استمداد او دارند و اصلا توجه اقبال بمعاونت آن ولى ايزد متعال نمىآرند به خانه خود نشست و از اختلاط اهل شقاق و نفاق پاى بدامن صبر كشيده و توكل به حضرت عز و جل نمود .\r\nچون بعمر رسيد كه امير المؤمنين شب تردد بسيار بدر خانه مهاجر و انصار نموده و كسى نصرت و امداد او ننمود بنزد ابا بكر رفت و گفت ترا چه مانعست از آنكه كسى بنزد على فرستى و ازو بيعت بستانى .\r\nزيرا كه هيچ كس نماند كه با تو بيعت نكرد به غير على و آن چهار نفر البته كمال سعى در باب بيعت على و آن چهار نفر نماى و در آن تاخير مفرماى .\r\nعمر اين سخن در مجمع و محضرى كه اصحاب پيغمبر از انصار و مهاجر در آنجا حاضر بودند مكرر مذكور كرد ليك چون از آن دو نفر ابو بكر ارق و ارفق از ديگر و آن ديگر اغلظ و اشق از ابا بكر بود چه آن ديگر بغايت غليظ و جافى و مغتاظ غير معافى بود تاخير مىنمود .\r\nچون ابا بكر سعى عمر را در باب اخذ بيعت از على بسيار بسيار از سعى خود بيش و از ساير مهاجر و انصار و قريش ديد گفت اى عمر على بغايت تند و غضبناك است كرا بنزد او فرستيم كه با او گفت و شنود از روى حجت و الزام نمايد و بضرورت لجاجت و ابرام نموده قهرا و جبرا بنزد ما حاضر فرمايد .\r\nعمر گفت قنفذ را به اين خدمت مخصوص گردانيد كه او البته على را كيف ما كان\r\n","description":"","footnote":"","page_name":" 331 ","page_number":331},
  {"content":"\r\nبه خدمت تو حاضر گرداند .\r\nقنفذ مردى از خلفاى بنى تميم و بغايت غليظ و درشت و بىنهايت جافى و زشت بود .\r\nابا بكر او را بنزد خود خوانده و بنوازشات موعود مستظهر فرمود و جمعى كثير را بامداد و معاونت او معين و مقرر نمود و گفت بايد كه بنزد على عليه السّلام روى و او را خواهى نخواهى نزد من آرى و او را بجواب و سؤال نگذارى .\r\nقنفذ قبول انفاذ امر ابا بكر نمود با جمعى بسيار روى به خانه آن امام الابرار آورده چون بدر خانه على ( ع ) رسيد طلب اذن دخول خانه زوج بتول نمود .\r\nحضرت امير المؤمنين او را ماذون ننمود و رخصت دريافت شرف خدمت كثير المنفعت نيافت و هر چند سعى در آن باب و شتاب بيشتر نمود اثر آن كمتر يافت .\r\nقنفذ چون حال بدين منوال مشاهده نمود مراجعت بنزد ابا بكر نمود در هنگامى كه او و عمر هر دو در مسجد سيد البشر حاضر بودند و در حوالى ايشان خلقى بسيار از مهاجر و انصار نشسته جمعى كثير از حركت قنفذ و ايشان مبتهج و شادمان و قليلى متحير و گريان قنفذ با ساير حضار كه بر سر خانه آن يگانه گوهر ولايت رفته بودند گفتند كه على ما را رخصت ملاقات و اذن دخول سراى و مكالمات نداد .\r\nفي الفور عمر از روى غضب و شتاب گفت برگرديد و چون بحوالى خانه على رسيديد خواه اذن دهد خواه ندهد به خانه درآئيد اگر آيد و اگر نيايد جبرا و قهرا او را حاضر گردانيد .\r\nقنفذ با جمع سابق و گروهى ديگر از عسكر كه بايشان به حكم ابا بكر و عمر ملحق شده بودند بدر خانه حضرت امير المؤمنين حيدر آمده رخصت اذن دخول عتبه طلب كردند مرخص نشدند .\r\nچون حال چنان ديدند شروع در كلمات لا يعنى و تشدد بيشتر از پيشتر نمودند .\r\nبضعة رسول الثقلين بعد از استماع آن اقوال و مشاهده احوال به عقب در آمد\r\n","description":"","footnote":"","page_name":" 332 ","page_number":332},
  {"content":"\r\nو آن جماعت را از حركات ناپسند و كلام ناخوش منع نمود و گفت اى قوم اگر شما به غير اذن ما درآئيد من تخريج شما كنم و شكايت بخداى تبارك و تعالى و رسول مجتبى نمايم .\r\nبرگرديد زياده ازين آزار ما اهل بيت رسول الله صلى الله عليه و آله و سلم ندهيد و از سخط الهى و ايذاى حضرت رسالت پناهى بينديشيد .\r\nقنفذ چون اين كلمات از آن سيده بنت سيد كائنات استماع نمود خود بدر خانه متمكن گرديد اما باقى لشكر مراجعت بنزد ابا بكر نمودند و گفتند كه فاطمه بنت سيد البشر به عقب در آمد و چنين و چنين گفت و نيز فرمود كه اگر شما به غير اذن من به خانه من درآئيد تخريج شما نمايم و شكايت شما به حضرت ايزد جبار و رسول مختار كنم .\r\nعمر چون اين سخن بشنيد بسيار بسيار در غصه و غضب شد و بغايت به خود پيچيد و گفت ما را بزنان و زنان را با ما چكار في الفور برخاست و گفت به غير خليفه رسول خداى تعالى و چند نفر از رؤساى عرب هر كه باشد رفاقت من نمايد و بدر خانه على آيد من تا على را حاضر نگردانم برنگردم و يا خانه على را با هر كه دروست به آتش بسوزانم .\r\nبعد از آن عمر خود پشته هيزم بدوش برداشت و گفت هر كه رفيق منست پشته هيزم بردارد .\r\nبموجب امر عمر تمامى لشكر از انصار و مهاجر با پشته‌هاى هيزم بدر خانه فاطمه بنت خير البشر حاضر گشتند بلكه ساير الناس از طايفه مهاجر و انصار مقدارى هيزم همراه برداشتند و خرمنهاى هيزم بر اطراف و جوانب خانه فاطمه بنت نبى الواهب انباشتند .\r\nآنگاه عمر آواز بلند گردانيد بنوعى كه بسمع اشرف شاه نجف رسانيد كه يا على بشتاب به خدمت خليفه رسول خداى و به او بيعت نماى و الله بخداى عالم قسم است كه اگر مسارعت و شتاب درين باب ننمائى ترا با هر كه درين خانه است اخراج نمايم و به خدمت خليفه روانه فرمايم و الا به خانه تو آتش اندازم و هر كه دروست با خاكستر\r\n","description":"","footnote":"","page_name":" 333 ","page_number":333},
  {"content":"\r\nيكسان سازم .\r\nدر آن خانه امير المؤمنين و فاطمه و حسن و حسين بودند .\r\nچون كلمات عمر بسمع امير المؤمنين حيدر رسيد بغايت خشمناك گرديد خواست دست بقايمه ذو الفقار كرده بيرون آيد و دفع منافقين و جماعت اشرار نمايد در آن وقت وصيت حضرت خير البرية بخاطر رسيد بناء عليه در همان مكان مقر و مستقر گرديد .\r\nليك عمر چون بر سطوت و باس آن سرور مطلع و باخبر بود خايف گشته بقنفذ مقرر كرد كه اگر ابو الحسن بيرون آيد او را برداشته به مسجد بنزد خليفه رسول حاضر گردان و اگر بطوع و رغبت بيرون نيايد بايد كه بغلبگى لشكر و لجاج او را از خانه اخراج نمائى و اگر از روى شدت و قهر نيز اخراج او ممكن و ميسر نباشد خانه او را آتش اندازيد و هر چه دروست بسوزانيد .\r\nعمر بعد از اتمام امر مراجعت به مسجد بنزد ابا بكر نمود .\r\nبعد از آن قنفذ هر چند از روى شدت رخصت دخول سراى امام الورى طلبيد ماذون نشده شروع در اقتحام و تهتك نمود و باتفاق رفقاى خود در خانه على عليه السّلام را از پاشنه برداشتند و با شمشيرهاى برهنه و باقى آلات حرب و نيزه بر سر آن حضرت ريختند .\r\nچون ولى الرحمن حال بدانسان ديد دست بقايمه شمشير كرد لشكر اطراف و جوانب آن سرور را فرو گرفتند ليكن چون آن امام العباد بموجب وصيت نبى الامجاد در آن حال مأمور بجهاد اهل فساد نبود صبر در آن باب نمود و دست از جنگ بداشت .\r\nآن جماعت بعد از آنكه خاطر خود جمع نمودند كه على ( ع ) با ايشان قتال و جدال نمىنمايد دلير گشته پيش آمدند و هجوم و ازدحام نموده شمشير آن حضرت را شكستند و بريسمان آن ولى ايزد منان را بستند و طناب در گردن آن سرور زمن انداختند و خواستند\r\n","description":"","footnote":"","page_name":" 334 ","page_number":334},
  {"content":"\r\nكه آن حضرت را به مسجد پيغمبر نزد ابا بكر برند .\r\nحضرت فاطمه بنت سيد البشر چون حال ابن عم و شوهر بدان منوال مشاهده نمود در آن باب بيتاب گشته ميان شوهر و آن جمع يكسر حائل ميگرديد و نمىگذاشت كه حضرت ابو الحسن را از خانه بيرون برند .\r\nچون قريب بدر خانه رسيدند و خواستند كه آن حضرت را كشان كشان از عتبه خانه بيرون برند حضرت فاطمه ( ع ) ممانعت مىنمود و به هيچ وجه من الوجوه دست از آن حضرت برنميداشت .\r\nقنفذ تازيانه بر بازوى مبارك آن بضعه خير البرية زد بنوعى كه آن محل ضرب مثل دملوج و دنبل گرديد و اثر آن ضرب مانند نشان و داغ بر بازوى آن ساجده باقى ماند مع هذا دست از شوهر خود برنميداشت .\r\nچون آن جماعت در آن امر متحير ماندند در ساعت حقيقت حال بابا بكر رساندند كه فاطمه به هيچ نوع دست از على برنمىدارد و نمىگذارد كه ما او را به مسجد حاضر گردانيم ابا بكر به قنفذ پيغام داد كه فاطمه را بزنيد و او را از پيش على دور كنيد و على را بنزد من آريد .\r\nاهل نفاق چون اين سخن از ابا بكر شنيدند يك بار اتفاق نموده هجوم آوردند و خواستند كه دست فاطمه را از دامن على دور گردانند حضرت فاطمه بيكدست دامن على محكم گرفت و دست ديگر خود بعتبه باب مضبوط گردانيد .\r\nآن قوم ازدحام و هجوم آورده آن مطيعه رب العزت را در عضادت باب فشارش بىحساب دادند تا آنكه آن بضعه رسالتمآب تاب آن الم بيتاب نياورده به قوت تمام از حركت و كثرت ازدحام آن لئام بر زمين افتاد .\r\nيك ضلع از اضلاع آن بنت خير الانام بشكست و حملى كه در شكم آن سيده عالم بود ساقط گشت و از آن درد و الم آزار بسيار بسيار يافت و هميشه از آن كوفت صاحب فراش بود تا آنكه شهيد گشته در جوار پدر بزرگوار خود * ( فِي مَقْعَدِ صِدْقٍ عِنْدَ\r\n","description":"","footnote":"","page_name":" 335 ","page_number":335},
  {"content":"\r\nمَلِيكٍ مُقْتَدِرٍ ) * شتافت * ( إِنَّا لِلَّه وَإِنَّا إِلَيْه راجِعُونَ ) * .\r\nچون حضرت فاطمه بيهوش افتاد امير المؤمنين حيدر را به مسجد بنزد ابا بكر بردند در آن مجمع خالد بن الوليد و ابو عبيدة بن الجراح و سالم و مغيرة بن شعبه و اسد بن حصين و بشير بن سعد انصارى و باقى مهاجر و انصار حاضر بودند و ساير مردم در حوالى و جوانب ابى بكر مسلح گشته نشسته بودند .\r\nعمر در آن دم شمشير كشيد و بر بالاى سر على عليه السّلام ايستاد و گفت اى ابو الحسن بيعت بخليفه رسول خداى نماى .\r\nحضرت امير المؤمنين على گفت و الله بخداى عالم قسم است كه اگر شمشير من بدست مىآمد شما مىدانيد كه هرگز شما و هيچ احدى را قدرت نبود كه بنزد من آيد يا به من اين نوع جرأت و گستاخى نمايد .\r\nو الله كه من آنچه نهايت سعى بود در باب حجت قوم نمودم و در آن باب ملامت نفس خود نكنم چه مرا ناصر و معين در باب اجراء احكام شرع و آداب دين نبود .\r\nاگر آن چهل نفر كه با من بيعت و عهد كرده بودند اعانت و همراهى ميكردند هر آينه من بشما مقاتله و مجادله ميكردم و دمار از روزگار شما برمىآوردم .\r\nصد هزار لعنت بر آن قوم بيمروت كه با من بيعت كردند و الحال نقض عهد و بيعت و نكث پيمان و مبايعت كرده مرا مخذول و بىيار و به غير نصير و بىاختيار گذاشتند .\r\nدر آن حال عمر از روى تندى گفت اى ابو الحسن بيعت كن .\r\nامير المؤمنين على عليه السّلام گفت اگر بيعت نكنم تو چه توانى كرد .\r\nعمر گفت ترا در دنيا بعيش نگذارم بلكه در كمال ذلت و خوارى بقتل آرم .\r\nحضرت امير المؤمنين على گفت اگر مرا مقتول گردانى يكى از بندگان خداى تعالى و برادر رسول الله صلى الله عليه و آله و سلم را كشته باشى .\r\nابو بكر گفت اينكه تو بندهء خدائى در آن شك نيست ما به زبان قائليم ليكن آنكه\r\n","description":"","footnote":"","page_name":" 336 ","page_number":336},
  {"content":"\r\nميگوئى من برادر رسولم لا نسلم .\r\nامير المؤمنين گفت شما منكر مواخات من با رسول مهيمن ميباشيد .\r\nابو بكر گفت شما را هيچ گونه خويشى و علاقه و قرابتى به حضرت نبى الابطحى نيست و اين كلام كذب التيام را سه مرتبه تكرار نمود .\r\n\r\nدر آن هنگام آن امام الانام روى بساير انصار و مهاجر آورده گفت اى اصحاب سيد الابرار شما را به حضرت مهيمن غفار و برسول المختار قسم است كه آيا شما در روز خم غدير از حضرت سيد البشير و النذير شنيديد يا نه كه چنين و چنين گفت و در غزوه تبوك حضرت رسول با من مواخات نمود بلكه هر چه رسول مجيد از حضرت واحد حميد در باب امر ولايت من مامور بود هيچ امر آن را باقى نگذاشت و تمامى حقايق آن را از روى اعلان و آشكارا بيان و اعلان و اظهار و عيان بشما و به ساير مردمان نمود يا نه .\r\nهمگى حضار يك بار گفتند نعم يا ابو الحسن در قول شما هيچ گونه خلاف و اعتساف نيست .\r\nابو بكر چون مشاهدهء آن نمود بغايت خايف و هراسان و مضطر و حيران گرديد و ترسيد كه تمامى مردم بنصرت و يارى آن امام الامم روند و بقول و فعل او بگروند .\r\nلهذا پيش دستى نمود و گفت يا ابو الحسن آنچه شما فرموديد همگى آن را به گوش شنيديم و در دلهاى خويش جاى داديم ليك اى على ما در اول مراتب كمال و معرفت و حال شما از رسول ايزد متعال شنيديم اما بعد از آن از حضرت شنيديم كه ميفرمود كه ما اهل بيت كرام نبوت ايزد علاميم ما را ملك كل مختار گردانيد ميان جمع دنيا و آخرت و اختيار يكى از آن ، ما آخرت را برداشته دنيا را گذاشتيم .\r\nخداى منان جمع نكند نبوت و خلافت را براى ما اهل بيت النبوة يعنى رتبهء نبوت را بما مخصوص داشت و رتبه خلافت را بواسطه ساير امت گذاشت .\r\nچون امير المؤمنين حيدر عليه السّلام از ابا بكر استماع اين حديث موضوعه ببهتان\r\n","description":"","footnote":"","page_name":" 337 ","page_number":337},
  {"content":"\r\nاز لسان صدق لسان نبى الانس و الجان شنيد فرمود كه اى ابو بكر به غير از شما هيچ احدى از اصحاب حضرت رسول ايزد تعالى درين معنى شهادت ميدهند .\r\nفي الفور عمر گفت بلى آنچه خليفه رسول خداى از لسان ايشان نقل و بيان نمود حق و صدق است زيرا كه من نيز از حضرت رسول رب العزت شنيدم .\r\nبعد از عمر ابو عبيدة بن الجراح و سالم مولى حذيفه و معاذ جبل هر سه گفتند كه ما نيز شاهديم آنچه خليفه رسول فرمود ما نيز از حضرت رسول رب العزت شنيديم .\r\nدر آن زمان امير المؤمنين بايشان خطاب كرده گفت بسيار بسيار قصد بد و فعل ناروا است آنچه شما در خاطر فاتر و صحيفه ملعونه خود مذكور و مكتوب ساخته نگاهداشتيد و با يك ديگر در سابق معاهده و مشارطه نموديد در حرم كعبه مكرمه كه اگر خداى تعالى * ( مُحَمَّدٌ رَسُولُ الله ) * را بميراند يا بدست كسى مقتول گرداند شما از روى قهر و جبر امر ولايت و خلافت امت از اهل بيت آن سرور انتزاع نمائيد .\r\nالحال به آن عهد و پيمان كه در ميان يك ديگر مقرر كرديد به عمل آورديد .\r\nابو بكر گفت اى ابو الحسن اين خبر از كجا بشما رسيد و صحبت اين خبر بشما بچه وجه معلوم و ظاهر گرديد ما را نيز بر حقايق اين خبر مطلع و مخبر گردان و الا خبرى كه صدق آن بر شما ظاهر و عيان نباشد در امثال اين محافل اعيان مذكور مگردان .\r\nچون آن امام الانس و الجان از ابو بكر اين سخنان استماع نمود گفت اى زبير و سلمان و اى ابو ذر و تو اى مقداد شما را به حضرت ايزد تعالى و باسلام و ايمان قسم است آيا در خاطر داريد و از حضرت نبى المحمود استماع نموديد كه روزى به من خطاب مستطاب نموده گفت اى على فلانى و فلانى تا آنكه تعداد پنج نفر فرمود كه آن جماعت مكاتبات و مراسلات به يكديگر ارسال داشته باهم معاهده و معاقده به آنچه من مذكور كردم نمودند كه بعد از حضرت سيد كاينات معمول گردانند .\r\nهر چهار نفر گفتند بلى بار خدايا تو ميدانى كه چنين است كه على عليه السّلام ميگويد و ما اين كلمات از حضرت نبى البريات شنيديم .\r\n","description":"","footnote":"","page_name":" 338 ","page_number":338},
  {"content":"\r\nيا على شما بعد از آن معروض راى فيض اقتضاى سيد الورى گردانيديد كه پدر و مادرم فداى تو باد هر گاه صورت حال بدين نهج انصرام يابد و عهود و مواثيق آن جهال بدين منوال بانجام رسد مرا در آن حال بچه امر مامور ميگردانى تا به آن توجه و اقبال نموده به عمل آرم .\r\nرسول عز و جل فرمود كه اى على اگر در آن زمان انصار و اعوان يا بى با اهل فساد جهاد كن تا آنكه تمامى آن جماعت را مقتول و نابود گردانى و اگر اعوان و انصار بواسطه جهاد و غزا با آن اشرار نيابى با آن طايفه بيعت نماى و محافظت خود و باقى پيروان و تبعه خود فرماى .\r\nپس آنگاه آن ولى الله روى بابا بكر و عمر و جمعى كه در آن مجمع حاضر بودند آورده گفت و الله اگر آن چهل نفر كه با من بيعت كرده بودند بر قول و عهد خود وفا مىكردند و بر شرط و اقرار خود مستقر مىبودند هر آينه من الله و في الله با شما اهل فساد غزا و جهاد مىكردم و الله كه هيچ احدى از شما را عقب و نشان تا روز حساب و ميزان نميگذاشتم .\r\nبعد از آن منادى نمود كه اى ياران بيعت كنيد كه مقدمات ما و اين قوم بعينه همان مقدمه هارون برادر موسى كليم عليه التحية و التسليم است با قوم بنى اسرائيل در هنگامى كه حضرت كليم الله متوجه ميقاتگاه حضرت إله كه عبارت از طور سينا است مىشد از قوم بيعت بجهة هارون گرفت و تاكيد بسيار در باب وفاى آن نمود .\r\nحسب الامر آن نبى الاكرام قوم بنى اسرائيل بالتمام در حضور حضرت كليم عليه التحية و التسليم مبايعت بهارون عليه السّلام نمودند و بر استمرار و استقرار بران عهد و پيمان كردند كه در هيچ زمان مخالفت امر و نهى آن نبى ايزد منان نكنند و از ايشان برنگردند .\r\nهمان كه موسى عليه التحية و الثنا بطور سينا تشريف فرما شد سامرى كه موسى بن ظفر است چون در علم كيميا و نجوم بلكه در اكثر علوم مهارت و وقوف تمام داشت از ذخاير قبطيان كه بعد از غرق و هلاكت ايشان در درياى نيل بكناره آورده بود برداشت و\r\n","description":"","footnote":"","page_name":" 339 ","page_number":339},
  {"content":"\r\nاز طلاى احمر به صورت گوساله پيكرى ساخت .\r\nچون سامرى اطلاع به خاك سم اسب جبرئيل عليه السّلام داشت كه اگر اندكى از آن بر جمادى پاشند آن بزيور حيات ارجمند گردد لهذا آن مرتد بىباك پاره‌اى از آن خاك كه با خود نگاه مىداشت در جوف آن گوساله تيره مغاك ريخت .\r\nفي الفور آن گوساله مصورى بسحر و فسون سامرى بنطق آمد و گفت اى بنى اسرائيل خداى شما و موسى منم و اين موسى بن ظفر پيغمبر و فرستاده منست بشما و بساير برايا اطاعت امر و حكم او را لازم دانيد و پاى از خط امر و نهى او بيرون منهيد .\r\nقوم بنى اسرائيل به مجرد استماع قول و فسون سامرى ملعون از طريق قويم شرع مستقيم موسى كليم عليه التحية و التسليم پاى بيرون گذاشته طريق گوساله‌پرستى برداشتند و خاك ذلت ارتداد بر ديده اعمال صواب و سداد خود انباشتند .\r\nهر چند هارون عليه السّلام ايشان را از آن حركت شنيع زجر و منع نمود مفيد نشد .\r\nاين طايفه نيز به همان طريق عهد و پيمان كه رسول آخر الزمان در باب ولايت من از ايشان گرفته و آن را به نذر و سوگند مؤكد گردانيد گذاشته راه مخالفت و شيوه عداوت برداشتند و بنوعى كه بنى اسرائيل اراده قتل هارون ( ع ) كه هادى و ناصح ايشان بود كردند اين جماعت نيز حقى كه حضرت ايزد خالق مرا لايق و مستحق آن دانسته بواسطه من معين و مقرر نمود و به حضرت نبى المحمود حكم و امر فرمود كه حقايق آن را بجميع برايا رساند و آن حضرت تبليغ ولايت من به همگى مسلمين نمود و از ايشان بيعت گرفت در آن زمان عهد و شرط با رسول انس و جان نمودند كه خلاف عهد و پيمان ظاهر و عيان نگردانند .\r\nبعد از فوت آن حضرت او را به غير تجهيز و تكفين گذاشتند و طريق خلاف برداشتند و حق مرا به من نگذاشتند و به آن كه بحقيقت امر مطلع و مخبر بودند در هنگامى كه\r\n","description":"","footnote":"","page_name":" 340 ","page_number":340},
  {"content":"\r\nطلب حق خود كردم از من شهود طلب كردند و چون شهود اداى شهادت كردند اين طايفه قبول قول ايشان نكردند بلكه ارادهء قتل من و شهود از روى جحد و عنود نمودند چنان كه بنى اسرائيل قصد قتل هارون ( ع ) كرده بودند .\r\nبعد از آنكه حضرت كليم عليه التحية و التسليم از طور سينا مراجعت نمود و تغيير و تبديل احوال و اوضاع بنى اسرائيل مشاهده نمود متحير گرديد و هارون را در معرض عتاب و خطاب آورده گفت :\r\nاى هارون ترا چه بر اين داشت كه در هنگامى كه ملاحظه مخالفت قوم و حركت سامرى شوم نمودى و ديدى كه قوم طريق غوايت و راه ضلالت برداشتند اين طايفه را تابع ما نگردانيدى و دست از ايشان برداشتى .\r\nدر آن وقت موسى بغايت غضبناك شد و ريش هرون ( ع ) بگرفت هارون عليه السّلام گفت * ( « يَا بْنَ أُمَّ لا تَأْخُذْ بِلِحْيَتِي ) * * ( إِنَّ الْقَوْمَ اسْتَضْعَفُونِي وَكادُوا يَقْتُلُونَنِي ) * » ( 1 ) در آن دم موسى عليه السّلام از برادر دست برداشت .\r\nاى ياران حال ما به همان نوع است بعد از آن تلاوت آيه مذكوره * ( إِنَّ الْقَوْمَ اسْتَضْعَفُونِي ) * الآية ، نمود آنگاه دست ابا بكر گرفت و به او بيعت كرد كه در خانه نشيند و دامن از اختلاط و صحبت خلايق فروچيند و السّلام .\r\nدر بيان آنكه امير المؤمنين حيدر عليه السّلام هرگز بابا بكر و غيره بيعت نكرد و پيوسته از ايشان آزرده بود بلكه در خطب و نماز هم حاضر نگرديد\r\nاما آنچه خلاف در بعض نسخ معتبر به نظر مترجم احقر در باب بيعت على بابى بكر رسيد اينست .\r\nشيخ ابو جعفر القمى رضى الله عنه كه از اعيان علماى شيعه اثنا عشريه\r\n\r\n","description":"","footnote":"\r\n( 1 ) سورة الاعراف : 150\r\n","page_name":" 341 ","page_number":341},
  {"content":"\r\nاست در كتاب بهجة المناهج و در بعض كتب ديگر از مصنفات خود نقل كرده كه هرگز امير المؤمنين على عليه السّلام بيعت بابا بكر و عمر و عثمان نكرد و در عقب ايشان نماز نگزارد و چون آن جماعت وفات يافتند آن حضرت به نماز جنايز ايشان حاضر نشد و اگر بضرورت به جهت الزام خصم بمجلس ايشان رفتى سلام نكردى و اظهار عداوت از آن جماعت نمودى بلكه طعن و لعن فرمودى .\r\nچنانچه در دعا و خطب مذكور و در السنه عجم و عرب مشهور است .\r\nو در بعض كتب سير معتبر نيز مذكور است كه چون عمر با لشكر بدر خانه حضرت فاطمه بنت خير البشر رفت و هر چند سعى بيشتر نمود كه امير المؤمنين حيدر را بنزد ابا بكر برد ميسر نشد آتش به آن هيزمها كه خود با عسكر بر حوالى خانه فاطمه عليها صلوات الملك الاكبر حاضر كرده بودند زدند .\r\nحضرت على عليه السّلام چون حال بدان منوال ديد بغايت متحير گرديد لا علاج بجهة منع و زجر ارباب نفاق و لجاج از خانه بيرون آمد .\r\nمقارن آن حال چون پيشتر خبر تشدد ارباب تمرد بسمع عم آن حضرت عباس بن عبد المطلب رسيده بود او نيز بواسطه خاطر بنت خير المرسلين بسرعت و استعجال تمام متوجه خانه اهل البيت ( ع ) شده بود .\r\nچون آتش افروخته را مشاهده كرد بغايت الغايت آزرده و متحير گرديد و على را در كمال حيرت و اضطرار دريافت .\r\nگفت اى على خاطر مبارك آزرده مدار و كار خود به حضرت ايزد غفار گذار زيرا كه حضرت رسول مختار در ايام حيات با جميع مهاجر و انصار رفع اذيت و دفع مضرت منافقين اشرار از خود و از اهل بيت آن بزرگوار نتوانست نمود الحال شما اراده مينمائيد كه تنهائى رفع ايذا و عناى اين طايفه از خود نمائى .\r\nيقين دان كه اين به هيچ وجه احتمال و امكان ندارد بيا تا باتفاق بنزد ارباب نفاق و شقاق رويم و بواسطه مصلحت وقت و عدم معنى و قلب نصرت با آن جماعت چند\r\n","description":"","footnote":"","page_name":" 342 ","page_number":342},
  {"content":"\r\nروزى مدارا و مواسا نماى .\r\nچه بر ما و ايشان واضح و عيان است كه امر ولايت و خلافت بموجب حكم حضرت رب العزت و وصيت نبى الرحمة بشما متعلق و مقرر است نهايت آنكه اين جماعت بواسطهء حب جاه و منصب دنيا اين راه برداشتند چند روزى صبر نماى كه آخر حق تو به تو عايد به حق خواهد شد .\r\nآنگاه عباس رضى الله عنه دست آن ولى الله را گرفته به مسجد پيغمبر صلى الله عليه و آله و سلم بمجمعى كه ابا بكر و عمر و اكثر انصار و مهاجر در آنجا حاضر بودند حاضر شدند .\r\nگفت اى ابا بكر و عمر شما را اين همه سخت گيريها با اهل بيت خير البشر و اظهار عداوت و مخالفت با اين سلسله نيكو سير از چه وجهست .\r\nايشان هر دو گفتند كه ما را هيچ گونه بغض و عداوت با اهل بيت النبوة نيست نهايت آنكه چون اصحاب پيغمبر از انصار و مهاجر همگى بابا بكر بيعت كردند و بر خلافتش راضى شدند چه او شيخ مسن است و متحمل شدايد آلام و ايذاى ايام از ساير انام بيشتر مىگردد بايد كه شما بنى هاشم خصوصا على ( ع ) بر ابى بكر بيعت نمائيد .\r\nچون عباس رضى الله عنه دانست كه آن جماعت به غير بيعت از على ( ع ) راضى و ساكت نميگردند كرة ثانيه شروع در نصيحت آن ولى رب العزت نموده گفت اى فرزند غلظت و عداوت اين امت بر ما و شما ظاهر است بيعت كن و ما و خود را از ضرر گزند اين جمع ناپسند مستخلص گردان .\r\nآنگاه دست على ( ع ) را گرفته و در كف دست ابا بكر گذاشت امير المؤمنين حيدر ( ع ) بىآنكه بيعت بر ابا بكر كند دست از دست ابا بكر كشيد جمعى كه دور تر بودند چون آن شيوه را ملاحظه كردند و از حقايق گفت و شنود واقف نبودند چنان گمان كردند كه البته حيدر صفدر بر ابا بكر بيعت كرد و راضى بخلافت او گرديد .\r\nابو بكر نيز به همين معنى راضى شد و سكوت على ( ع ) را مغتنم دانست بعد از آن در ميان مردم اشتهار يافت كه حيدر كرار بيعت بر خلافت ابا بكر نمود .\r\n","description":"","footnote":"","page_name":" 343 ","page_number":343},
  {"content":"\r\nو نيز سيد المرتضى علم الهدى كه اين خطاب مستطاب هدايت انتساب را از ولايت مآب امير المؤمنين على عليه السّلام الملك الوهاب يافته و از اعيان افاضل سادات عظام و از اعلام عشاير حضرت امام الشهيد ابى عبد الله الحسين ( ع ) است در كتاب فصول از مصنفات خويش از شيخ الزكى التقى النقى مفيد بن نعمان نقل مىكند بعينه اينست كه شيخ ايده الله تعالى ميفرمايد كه دليل بر اولويت و امامت على ( ع ) آنست كه آن حضرت عليه السّلام بعد از وفات سيد البشر صلى الله عليه و آله بيعت بر خلافت ابى بكر ننمود .\r\nچه اجماع امت و اتفاق جميع اهل ملت است بر آنكه على ( ع ) بعد از فوت النبى الابطحى از بيعت ابا بكر زمانى چند تاخير نمود و در هنگامى كه تمامى انصار و مهاجر در سقيفه بنى ساعده جمعيت بر خلافت ابا بكر نمودند آن حضرت بتجهيز و تكفين و تدفين حضرت سيد المرسلين ( ع ) مشغول بود .\r\nليكن آن جماعت كه قايلند بر عدم بيعت على بر ابا بكر در روز بيعت ساير مهاجر و انصار گويند على ( ع ) در روز جمعيت امت بر ابا بكر صديق بيعت ننمود اين طايفه چند گروهند .\r\nبرخى گويند كه على تا سه روز تاخير در بيعت ابا بكر كرد و بعد از آن بيعت نمود و جمعى گويند كه تا فاطمه بنت خير البشر بعالم باقى سفر ننمود امير المؤمنين حيدر بر ابا بكر بيعت نفرمود و گروهى گويند على ( ع ) بعد از فوت سيد البشر تا چهل روز بر ابا بكر بيعت نكرد و بعد از آن بيعت كرد .\r\nو صنفى گويند كه على ( ع ) بعد از وفات فاطمه عليها سلام الملك الاكبر و انقضاى شش ماه ديگر بر خلافت ابا بكر بيعت نمود و جمعى از محققين اماميه گويند كه امير المؤمنين حيدر هرگز يك ساعت بيعت بر ابا بكر ننمود .\r\nپس اجماع امت است در آنكه على ( ع ) تاخير در بيعت ابا بكر نمود ليكن اختلاف كردند كه على ( ع ) ايامى كه بيعت بر ابا بكر نكردند آيا چند يوم يا چند شهر بود بنوعى\r\n","description":"","footnote":"","page_name":" 344 ","page_number":344},
  {"content":"\r\nكه سمت تحرير يافت .\r\nاما ما ميگوئيم كه چون ثابت شد امير المؤمنين حيدر چند روز تأخير در بيعت ابا بكر نمود آيا تأخير از على عليه السّلام هدايت بود و ترك آن ضلالت تا آنكه بيعت ضلالت و ترك آن هدايت و صواب بود يا آنكه بيعت بر ابا بكر صواب و ترك آن نيز صواب بود يا آنكه بيعت بر ابا بكر خطا است و ترك آن نيز خطا بود .\r\nاگر گويند كه ترك بيعت ضلالت بود لازم آيد كه حضرت ولى الله كه باتفاق خاص و عام خليفه رسول خداى تعالى است گمراه بعد از آن شده باشد .\r\nزيرا كه آن حضرت ترك امر هدايت كه برو واجب است كه عبارت از بيعت ابا بكر است نمود و تارك هدايت واجبه و مرتكب ضلالت بىريب و اشتباه غاوى و گمراهست .\r\nو حال آنكه اجماع امت محمد است كه بعد از وفات پيغمبر آخر الزمان از آن امام الانس و الجان ضلالت و عصيان در طول خلافت ابا بكر و عمر و عثمان بين و عيان نشد و هميشه بر نهج اسلام و ايمان و بر شيوه صدق و ايقان بود و لحظه‌اى بلكه بيك طرفة العين از ذكر حضرت رب العالمين و اطاعت سيد المرسلين متقاعد نبود .\r\nپس تأخير آن سرور عليه السّلام از بيعت ابا بكر ضلالت نباشد و هر گاه عدم ضلالت آن صفدر بين و ظاهر شده باشد پس ترك بيعت ابا بكر از امير المؤمنين حيدر هدايت باشد .\r\nو اگر گويند بيعت بر ابا بكر صواب و تركش بر صواب بود اين نيز باطل است .\r\nزيرا كه حق را دو جهت مختلف و دو صفت متضاده جايز نيست چه در نزد ارباب فضل و حال اجتماع نقيضين و ارتفاع آن بر محال است و اگر تاخير بيعت ابا بكر از على عليه السّلام هدايت و صواب باشد و ترك بيعتش خطا و ضلال بود صدور آن امر از آن ولى رب غفور جايز و مشكور نيست .\r\nزيرا كه آن وصى حضرت رسول را عدول از ثواب بسوى خطا و از هدايت بسوى ضلالت و غوايت چگونه جايز و رخصت باشد .\r\n","description":"","footnote":"","page_name":" 345 ","page_number":345},
  {"content":"\r\nلا سيما اجماع آن طايفه در باب آن ولايتمآب است كه در آن ايام آن جماعت در ولايت و خلافت برو تقدم نمودند و دست آن حضرت را از حقى كه بموجب نص قرآن و وصيت رسول آخر الزمان بايشان مقرر و عيان است كوتاه فرمودند اصلا در آن زمان از آن امام الامه عصيان و ضلالت بحيز ظهور ظاهر نشد .\r\nو نيز محال است كه بيعت بر ابى بكر خطا و ترك آن خطا باشد زيرا كه اجماع بر بطلان اين قول است چنانچه مذكور شد كه اجتماع نقيضين محال است مع هذا قومى كه با ما مخالفند در اكثر كتب خود نقل كرده‌اند كه از روى عقل و حال هيچ گونه شبهه و اشكال نيست در آنكه معاشر الناس را از روى قياس جايز و روا است كه اختيار امام به جهت ارشاد خويش نمايند و هر كرا خواهند بخلافت بردارند تا در امور شرع و عرف رجوع به او آرند .\r\nچون اختيار ثابت شد و نيز بظهور و وضوح رسيد كه جهت استحقاق امر خلافت و امامت كه ظهور عدالت و نسب و علم و حسب و قدرت بر قيام امر خلافت امت و اجراى احكام شرع و ملت سيد الانام است بر هيچ احدى مخفى و مستور نيست كه اين امور مذكور در ابى بكر در كمال وضوح و ظهور است و اختيار ابى بكر بواسطه اين كار بغايت مستحسن و سزاوار است .\r\nپس به اعتقاد نواصب و آنچه طريق مذهب ايشان است چون در ابو بكر صفات مذكوره موجود است امام باشد هر كه تأخير در بيعت او نمايد البته مصيب نيست بلكه آن كس از هدايت ايزد اقدس و از رحمت او بىنصيب است .\r\nخلاصه كلام آنكه مردم بعد از وفات سيد عالم صلى الله عليه و آله و سلم از دو گروه بيرون نبودند .\r\nگروه اول شيعه و ايشان قايلند بر آنكه امامت ابا بكر بنا بر نص ايزد داور و وصيت سيد البشر كه در باب امير المؤمنين حيدر معين و مقرر است او را سزاوار و در خور نيست بلكه باطل و فاسد است .\r\n","description":"","footnote":"","page_name":" 346 ","page_number":346},
  {"content":"\r\nگروه دوم جماعت ناصبه‌اند و ايشان قائل بر صحت خلافت ابا بكرند و ميگويند كه بر هر متفطن عارف و زيرك معارف هيچ شك و ريب و موهم خدعه و فريب نيست در صواب خلافت ابا بكر به جهت ثبوت صفات مستحقهء خلافت درو بنوعى كه مذكور شد .\r\nپس هر كه تأخير در بيعت ابا بكر نمايد خاطى بلكه عاصى باشد مگر آنكه تأخير بواسطه اثبات دليل و حجت آن يا بواسطه شبهه كه متأخر را عارض شده باشد .\r\nهر گاه چنين نباشد به اعتقاد نواصب لازم آيد كه تأخير از بيعت ابا بكر محض به جهت عناد و افساد باشد و بيقين باتفاق مسلمين از جمله متأخرين بيعت ابا بكر امير المؤمنين حيدر عليه السّلام بود بلكه آن سرور بدلايل مذكوره معتبره هرگز بيعت بر ابى بكر ننمود .\r\nهر گاه به اعتقاد ايشان امير المؤمنين حيدر عليه السّلام كه ترك بيعت ابا بكر كرده ضال و كافر و معاند و مفسد نباشد و نواصب خود اجماع بر عدم ضلالت و غوايت آن حضرت در طول ايام خلافت ياران ثلثه كرده باشند لازم آيد آن برگزيده ايزد داور پيوسته برفيعه ايمان و ايقان بوده بنا بر كلام مهيمن منان و احاديث رسول آخر الزمان مثل حكايت مشهوره خم غدير و غيره و تا آن حضرت امام انس و جان و ولى ايزد ديان و وصى بلا فصل بنى العدنان باشد مدعى ولايت به غير آن ولى الله ، عاصى و گمراه و دور از مرحمت إله و محروم از شفاعت رسول الله باشد .\r\nچون دلايل عدم بيعت امير المؤمنين حيدر بر ابا بكر در كتب حديث و سير بغايت بسيار است لهذا مترجم را به بيان همين دو وجه اختصار است .\r\nسلمان رضى الله عنه گويد كه بعد از آن شخصى بزبير گفت كه چون امير المؤمنين على عليه السّلام كه اشرف بنى هاشم است بيعت بخليفه كرد تو نيز بيعت كن و مخالفت با اصحاب حضرت نبى الرحمة مكن .\r\nاصلا زبير توجه و اقبال بمقال آن ضال ننمود .\r\n","description":"","footnote":"","page_name":" 347 ","page_number":347},
  {"content":"\r\nعمر چون ملاحظه نمود كه زبير بر تمرد و انكار و بر عدم بيعت ابا بكر و مخالف مهاجر و انصار مصر و برقرار است با خالد بن الوليد و ابن شعبه و جمع كثير بر روى زبير جستند و شمشير او را از غلاف كشيده بر زمين زده بشكستند و او را به روى خاك انداختند و عمر بر سينه او متمكن شد .\r\nزبير در آن دم با كمال خشم و غم بعمر گفت يا ابن الصهاك الحبشيه و الله كه اگر شمشير من در دستم بودى ترا هرگز قدرت اين حركت و قوت اين جرأت نبودى بلكه تو از زبير مانند روباه از شير گريختى و تو در معارك هزبران هميشه گريزان بوده آبروى خود ميريختى .\r\nجميع مهاجر و انصار بعمر گفتند كه دست از زبير بردار و اى زبير تو امثال اين گفتار را وسيله شوكت و اقتدار مپندار و طريق مصادقت و دست مبايعت با ابا بكر بموافقت مهاجر و انصار پيش آر كه اتفاق به از نفاق و موافقت به از مخالفت و الفت بهتر از كلفت است .\r\nچون زبير از ياران استماع اين سخنان نمود و محيص و مفر بجز بيعت با ابا بكر نديد مكرها ؟ ؟ ؟ بيعت كرد .\r\nاز سلمان رضى الله عنه مروى است كه آن جمع شوم بعد از جمعيت خاطر از بيعت زبير و اكثر قوم بر سر من هجوم آوردند و دست و پا و گردن مرا مانند سلعه و كالا در هم پيچيدند و بغايت از روى خشم محكم بستند چنانچه پنداشتم كه تمامى اعضاى مرا در هم شكستند .\r\nدر آن دم با كمال حيرت و الم و غصه و غم يكى از آن مردم دست مرا از بند گشود و گفت اى سلمان خواهى نخواهى بيعت بايد نمود چه اين حكايات و حركات به هيچ وجه سود ندارد .\r\nچون دانستم كه آن مطيع رسول در آن باب صادق القول است من نيز كراهة در آن محضر بيعت بر ابا بكر كردم و بعد از من مقداد و ابا ذر و زبير با كمال كراهت بيعت\r\n","description":"","footnote":"","page_name":" 348 ","page_number":348},
  {"content":"\r\nبر ابا بكر كردند .\r\nخلاصه كلام آنكه در آن وقت به هيچ احدى از امامت سيد البشر كراهت در بيعت ابا بكر نداشتند مگر حضرت امير المؤمنين حيدر و چهار نفر ديگر و نيز از ما چهار نفر هيچ احدى در آن محضر از زبير درشت گوىتر نبود .\r\nچنانچه بعد از بيعت روى بعمر آورده گفت يا ابن الصهاك الحبشيه بخداى عالم قسم است كه اگر اين آزاد كرده‌هاى اعيان قريش ممد و معاون و خويش تو نمىبودند هرگز ترا قدرت سخن و تقدم بر من در هيچ محافل و مكمن نبودى خصوصا در وقتى كه شمشير من در دستم بودى .\r\nزيرا كه جبن و بد دلى و ترس و نامردى تو در حرب و ضرب و نجابت تو در نسب و حسب ميان طوايف عجم و عرب منتشر و مشتهر است اما چون جماعتى يافتى كه تقويت تو در هر امر مىنمايند لهذا به قوت و اعانت آن جماعت حمله بر مردم عالم مىآرى و الا ترا چه ياراى اين جرات و چه قدرت اين حركت است .\r\nعمر چون لوم زبير و تقريع و تعيير زياده از حد تقرير او استماع نمود بغايت آزرده و دلگير گشته در غضب شد و گفت اى زبير ترا چه قدرت ذكر نام صهاك است .\r\nزبير در ساعت با كمال مسارعت گفت كه صحاك چه كس است كه نام او نتوان برد بلكه ذكر اسم آن ناكس عيب آن كس است مع هذا كرا قدرت تنفس منع من است از تذكار و تكرار نام آن خاكسار .\r\nچه آن رديه امه حبشيه بود از جدم عبد المطلب كه گاهى بمرعى غنم و بعير در صحارى و جبال سر ميكرد روزى نفيل جد تو در آن صحرا بعد از ادراك لقاى او طفيلى او شد و بمضمون الجنس الى جنسه يميل حبشيه نيز مايل نفيل گرديد .\r\nبيت\r\n\r\nذره‌اى كاندر همه ارض و سماست\r\nجنس خود را همچو كاه و كهربا است\r\n\r\n","description":"","footnote":"","page_name":" 349 ","page_number":349},
  {"content":"\r\nغرض بعد از تمتع از مواصلت يك ديگر حبشيه از جدت نفيل بارور گرديد و بعد از تقضى مدت حمل بتولد خطاب پدرت ديده جدت را منور گردانيد و از آن گرامى گوهر با حسب و نسب مانند تو اخترى طالع شد .\r\nچون جدم عبد المطلب بر حقيقت فعل شنيع جدت نفيل بىتوقع مطلع گشت صهاك ناپاك را از سلك مماليك خود اخراج نموده به نفيل بخشيد و اكثر بلكه تمامى اولاد نفيل از آن حبشيه متولد گشتند .\r\nهر گاه پدرت خطاب به غير شبهه و ارتياب مولى جد من باشد آيا ترا جايز و رخصت است كه نسبت بولى نعمت خود اين نوع حركت از تو سانح و صادر و واضح و ظاهر گردد نهايت آنكه خطا در نسبت و اصل چون مستلزم خطا در قول و فعل است شما را معذور بايد داشت .\r\nزبير چون كلام به اين مقام رسانيد عمر را مبهوت و ساكت گردانيد .\r\nابو بكر بعد از مشاهده حيرت و اضطرار و ملاحظه غضب بسيار عمر ميان زبير و ايشان مصالحه نمود و طرفين را از گفتن كلمات درشت باز داشت و زبير را به نصيحت و التماس بتذكار و تكرار آن سخنان نگذاشت .\r\nسليم بن قيس الهلالى رضى الله عنه گويد كه من بسلمان رضى الله عنه گفتم عجب است از شما كه در هنگام بيعت ابا بكر مكالمت ننمودى و او را بموجب ارتكاب افعال و اعمال دواعى هوس و خواهش نفس ضال او شست و شوى نفرمودى .\r\nسلمان در جواب من در آن باب گفت كه بتقصير در آن مقدمه از خود راضى نبودم و هر چه گفتنى بود در بيان آن تساهل و تغافل از آن ننمودم چنانچه بعد از بيعت از روى كراهيت روى بارباب بدعت و ضلالت و اصحاب ظلم و غوايت آورده گفتم كه اميدوارم كه دنيا هميشه بر شما ناخوش و مقطوع و سرور و عيش خوش از شما مرفوع و منزوع باد .\r\nاى ارباب بدعت هيچ ميدانيد كه چه نوع توبيخ و ظلم و جور و ستم بر نفس\r\n","description":"","footnote":"","page_name":" 350 ","page_number":350},
  {"content":"\r\nظالم خود روا داشتيد و سنت اوليتان و شعار پيشينيان خود را سنت دانسته شعار اسلام و سنت نبى الاكرام را گذاشته بلكه نسيا منسيا و خطا انگاشتيد .\r\nچه سنت نبى الرحمة را از اصل آن استخراج و اهل آن صاحب اللواء و المعراج را از حق اخراج نموديد و خود را مالك تخت و تاج و دين خود را بغايت بىرونق و رواج گردانيديد .\r\nعدول از عدل و انصاف نموده شيوه تمرد و اعتساف برداشتيد .\r\nعمر در آن حال با كمال حزن و ملال از روى مسارعت و غضبان گفت اى سلمان چون تو و صاحب بر خليفه رسول صلى الله عليه و آله و سلم بيعت كرده و در تحت حكم ما و بسلسلهء مطيعين جانشين رسول ايزد تبارك و تعالى مرتبط و منخرط گشتيد اين زمان هر چه شما و ايشان را در خاطر خلجان نمايد بيان كنيد كه از سخنان شما و ايشان هيچ نوع ضرر و نقصان بما لاحق و عيان نخواهد شد .\r\nسلمان رضى الله عنه گويد كه من بعد از استماع اين سخنان گفتم اى عمر از كلام شما نقص عايد ما نگردد بدرستى و تحقيق من شهادت از روى صدق كما ينبغى و يليق مىدهم كه من مكرر از لسان معجز نشان آن طوطى شكرخاى « * ( وَما يَنْطِقُ عَنِ الْهَوى إِنْ هُوَ إِلَّا وَحْيٌ يُوحى ) * » شنيدم در باب تو و صاحبت كه بيعت به آن كردى ميفرمود كه گناه و عذاب اين دو كس در روز حساب و پاداش هر كس نزد خداى تعالى و تقدس برابر گناه و عذاب همه كس از امت منست .\r\nواى بر كسى كه حال او در عقبى چنين و فعل و عملش بر خلاف حكم رب العالمين و مخالف امر سيد المرسلين باشد و راضى بسنن اولياى هادين نباشد .\r\nعمر گفت اى سلمان چون على بيعت بخليفه نبى نمود و تو بمآل خود موصول نشدى و بقرة العين خود كه ولايت و خلافت على بود قرير العين نگشتى لهذا در كمال حزن و اضطرارى و چون حقيقت حال تو بر ما واضح و هويدا است لهذا تو در تذكار و تكرار امثال اين كلام كذب آثار مختار بلكه معذورى .\r\n","description":"","footnote":"","page_name":" 351 ","page_number":351},
  {"content":"\r\nسلمان گويد كه من بعمر گفتم چون شما مرا در بيان امر حق صادق و محق دانسته معذور داشتيد من نيز در باب شما آنچه در بعض كتب سماوى كه بانبياى ايزد تبارك و تعالى منزل گشته و آيه‌اى كه بنام و نسب و صفوت ذات و حسب تو در آن مرقومه منزله آسمانى و مختومه مرسوله حضرت مهيمن سبحانى مزبور و مذكور است ؛ به نظر اين احقر درآمد بگويم .\r\nدر آنجا مرقوم است كه در يك باب از ابواب جهنم پر شرر مكتوب و مستطر است كه اين باب مدخل سكنى و مقر عمر بن الخطاب است .\r\nعمر گفت اى سلمان چون ترا در باب خاطر اهل بيت رسالتمآب كه شما آنها را إله و ارباب خود فراگرفتيد بغايت قلق و اضطراب است كه چرا آن طايفه از ولايت ساير انام و اصحاب معزول و در حساب نباشند و به اين واسطه آزرده و بيتابى بايد كه عزل آن جماعت را از خداى عز و جل دانى و هيچ احدى را در آن باب ارباب تعرض و غرض ندانى ليكن چون به اعتقاد خود مغبونى و مغرورى هر چه خواهى گوى .\r\nسلمان گفت اى عمر تو گواه باش كه آيه كلام الله كه من از حضرت رسول الله صلى الله عليه و آله شنيدم كه در حق تو نازل شده آن را بلا زياده و نقصان بيان نمايم .\r\nاى عمر در هنگامى كه اين آيه مباركه كلام حضرت ايزد « * ( فَيَوْمَئِذٍ لا يُعَذِّبُ عَذابَه أَحَدٌ وَلا يُوثِقُ وَثاقَه أَحَدٌ ) * » ( 1 ) منزل گشته من از رسول حضرت عز و جل پرسيدم اين آيه در شأن كه نازل شد .\r\nرسول خالق الافلاك فرمود كه اين آيه منزل در حق ابن الصهاك است .\r\nتفسير و معنى آيه وافى هدايت آنكه در آن روز در جهنم كه محل سكون اهل وزر و اثم است هيچ احدى از طوايف امم مستحق جهنم را عذاب و گرفتارى و ذلت و خوارى بوسيله مزيد جرايم و شرمسارى مثل عذاب ما فوق الحد و الحساب عمر بن الخطاب و خاكسارى و گرفتارى و شرمسارى او در نزد ايزد بارى تعالى نيست و هيچ احدى\r\n\r\n","description":"","footnote":"\r\n( 1 ) سورة الفجر : 26 - 25\r\n","page_name":" 352 ","page_number":352},
  {"content":"\r\nاز طايفه اهل نفاق و غيره را وثاق در ضيق و تنگى و در ظلمت و تيرگى مثل وثاق آن رئيس اهل تمرد و شقاق نى چنانچه در تعبير اين آيه مهيمن سبحان بروايت سلمان رضى الله عنه از حضرت نبى الانس و الجان بين و عيان است .\r\nعمر گفت سلمان ساكت شو و زياده از اين بوسيله تكرار بيان و تذكار سخنان ناملايم سبب پريشانى خاطر عاطر ارباب اسلام و ايمان مباش .\r\nسلمان رضى الله عنه گفت اى عمر از حضرت قادر عالم مترجى و اميدوارم كه ترا از قول و فعل ناملايم ساكت و نادم و زبان هذيان گوى ترا اى غلام پسر ولد زنا كوتاه و دل ترا متصل مقرون به غم و الم گرداند .\r\nاز سلمان رضى الله عنه مروى است كه چون من كلام به اين مقام رسانيدم حضرت امام الانام على بن ابى طالب ( ع ) روى مبارك به اين محب مستهام آورد و گفت :\r\nاى سلمان سكوت از اين سخنان درد مثال در اين مكان بىشبهه و گمان اولى و انسب ، من بموجب حكم لازم الاذعان آن ولى ايزد منان ساكت از آن سخنان گشتم .\r\nو الله بذات يكتائى بىهمتائى قادر عالم قسم است كه اگر آن امام الاعلم مرا به سكوت امر و حكم نكردى ساكت نشدمى و آنچه در باب تمرد ابا بكر و عمر از حضرت سيد البشر شنيدم و بوسيله تعليم آن سرور مطلع و باخبر گرديدم تمامى حقايق آن را بابا بكر و عمر مطلع و مخبر ميگردانيدم .\r\nليكن چون عمر ديد كه من بموجب حكم ولى مهيمن ساكت گرديدم گفت اى سلمان هر گاه تو چنين مطيع و مسلم و منقاد امر و حكم على عليه السّلام بودى بايستى كه چنانچه ابا ذر و مقداد كه مصاحب تواند و در هنگام بيعت ساكت بودند تو نيز از امثال اين قيل و قال ساكت شده بيعت ميكردى .\r\nزيرا كه دوستى با اهل بيت زياده از مودت و محبت ايشان نسبت بسلسله پيغمبر\r\n","description":"","footnote":"","page_name":" 353 ","page_number":353},
  {"content":"\r\nآخر الزمان نيست و نيز تعظيم تو نسبت به آن خاندان رتبه زيادتى و سمت ترقى از تعظيم ايشان نسبت به آن دودمان رفيع البنيان ندارد و الله كه تو در صداقت و محبت اهل البيت زياده از ايشان نيستى .\r\nابو ذر گفت اى عمر تو ما را بمودت و محبت اهل البيت و تعظيم آن برگزيدگان ايزد منان سرزنش و ملامت و توبيخ و فضاحت مينمائى .\r\nلعنت خداى تعالى و تقدس بر آن ناكس كه مبغض آل رسول اقدس است و بر آن خارجى و بر آن اعيان خروج كرده كه مردم را بر ارقاب ايشان حمل نمود بلكه اكثر طوايف امم سيد عالم را بقهقرى بر ادبار اصلى و بمذهب اولى مراجعت فرمود ، باد .\r\nعمر گفت آمين لعنت خداى بر ظالمان حق اهل بيت پيغمبر آخر الزمان باد لا و الله بخداى قادر عالم قسم است كه اهل بيت النبوة را در ولايت و خلافت امت هيچ نوع حقى نيست بلكه ايشان و ما و شما و ساير مردمان در امر خلافت و ولايت خلقان يكسانيم .\r\nابو ذر گفت اى عمر هر گاه حقيقت امر به اعتقاد شما بدين نهج مقرر باشد پس شما منازعه و مخاصمه با اهل بيت پيغمبر از ساير برايا بيشتر مينمائيد و به غير حجت و برهان تصرف در حقى كه به حكم واهب سبحان و تبليغ حضرت نبى الانس و الجان مقرر از براى ايشان است ميفرمائيد .\r\nدر آن زمان امير المؤمنين على عليه السّلام الملك المنان روى بعمر آورده گفت يا ابن الصهاك الحبشيه بقول تو ما را در امر ولايت امت هيچ حق نيست ليك تو و پسر آكلة الزيات مستحق ولايت و خلافت خلايقند صدق سخنان بىبنيان تو بر افراد بنى نوع انسان كه بر صنعت اسلام و ايمان باقى باشند كالشمس في رابعة النهار بين و آشكار است .\r\nعمر گفت يا ابا الحسن بعد از بيعت شما بخليفه رسول آخر الزمان از شما ذكر امثال اين سخنان مرضى و مستحسن است و به هيچ احدى از اهل اسلام و ايمان انسب نيست زيرا كه\r\n","description":"","footnote":"","page_name":" 354 ","page_number":354},
  {"content":"\r\nعامه اصحاب از انصار و مهاجر بمصاحب من ابو بكر راضى گشتند گناه من در اين باب چيست .\r\nحضرت امير المؤمنين حيدر گفت اى عمر اگر چه تو و ساير انصار و مهاجر به غير حق بخلافت ابا بكر راضى شده بيعت كرديد اما خداى اكبر و رسول او سيد البشر به غير ولايت من به كسى ديگر راضى نيستند و اين داورى ميان ما و شما در روز حساب و جزا بنزد ايزد علام بفيصل انجام و انصرام خواهد رسيد و شما را بنزد ايزد بارى بوسيله ارتكاب اين معصيت و گناهكارى به غير خلود در نيران و شرمسارى نيست .\r\nبشارت باد تو و مصاحبت را با متابعان و اقوياى شما بسخط خداى شديد العقاب و نكال و عذاب او در يوم الحساب .\r\nويلك اى پسر خطاب آيا ميدانى از چه نوع امر مرضى عزيز وهاب و فعل صواب منتج اجر و ثواب خود را اخراج نموده مرتكب چه قسم فعل شنيع ناصواب و عمل بىتوقيع غير متاب گشته و جنايت خيانت بر نفس پرآز ؟ ؟ ؟ و هوس خود و مصاحبت روا داشتيد و مقر و مفر براى خود و ابا بكر در محشر به غير طريق سعير و سقر نگذاشتيد .\r\nابا بكر بعد از استماع قول امير المؤمنين حيدر روى بعمر آورده گفت اى عمر هر گاه ابو الحسن با ما درين وقت بطريق ساير امت متابعت و مبايعت نمود و ما را از غائله مكر و از خدعهء شر خود ايمن گردانيد من بعد او را مرنجانيد و واگذاريد تا هر چه خواهد گويد امير - المؤمنين حيدر گفت اى ابا بكر من در مدت عمر خود غايل در هيچ كار حتى در يك امر نبودم .\r\nسلمان رضى الله عنه گويد بعد از آن آن سرور روى بما چهار نفر آورده گفت اى سلمان و زبير و اى مقداد و ابا ذر قسم بايزد عالم اكبر كه من شما را متذكر گردانم بحقيقت فعل و امرى كه براى جماعت شما مخفى و و مستتر نيست .\r\nآيا شما از حضرت سيد المرسلين استماع نموديد كه آن صادق امين روزى در حضور بعضى از ارباب دين ميفرمود كه تابوتى است از نار سجين كه آن مقر و مكين دوازده نفر از آدميين است شش نفر از اولين و شش نفر از آخرين .\r\nو آن تابوت بامر عز و جل در چاهى مغفل است در قعر جهنم و بر رأس آن سنگى\r\n","description":"","footnote":"","page_name":" 355 ","page_number":355},
  {"content":"\r\nاست بغايت متانت و مستحكم .\r\nچون قهار عالم خواهد كه حرارت نار اشد و افخم و احر و اعظم گردد مالك سقر مأمور بنقل آن حجر از قليب گردد .\r\nچون به حكم جبار بيچون آن صخره از آنجا منتزع و منقلع گردد تواتر شعلات نواير ملتهب بنوعى از قعر آن جب مرتفع شود كه توصيف شدت حرارت آن در حيز قدرت انسان كامل البيان نيست .\r\nنار جهنم از شدت حرارت آن بنوعى متاذى و متالم گردد كه الامان الامان گويان استعاذه و پناه به حضرت إله برد و گويد اى خالق حافظ عباد الله و اى نجات دهندهء ارباب وزر و گناه مرا تاب شدت حرارت و توان مقاومت التهاب نواير باحرقت اين چاه به هيچ رو و راه نيست .\r\nمن در آن دم از حضرت خاتم الرسل صلى الله عليه و آله و سلم از سكنه تابوت مربوط بقعر چاه جهنم پرسيدم ، در آن محل شما نيز در آن محفل جنت مثل آن رسول عز و جل حاضر بوديد كه نبى المحمود در جواب فرمود :\r\nكه شش نفر اولين از ساكنان آن تابوت سجين اول ايشان پسر آدم اب النبيين است كه برادر خود را بجور و كين مقتول گردانيد .\r\nدوم فرعون كه موسى كليم الله على نبينا و عليه التحية و التسليم را بسيار رنجانيد .\r\nسوم نمرود مردود است كه در باب معبود به حضرت ابراهيم نبى منازعه بسيار نمود و آن حضرت را در آتش القا فرمود .\r\nچهارم و پنجم دو مرد از بنى اسرائيل كه هر دو احكام كتاب رب جليل را تبديل و سنت رسول خود را تحويل نمودند يكى از ايشان وسيله گمراهى يهوديان و ديگرى باعث اضلال و روسياهى نصرانيان گرديدند .\r\nو ششم آن غاويان شيطان عليه اللعنة و النيران است .\r\nو اما شش نفر آخرين .\r\n","description":"","footnote":"","page_name":" 356 ","page_number":356},
  {"content":"\r\nاول ايشان دجال بدفعال و پنج نفر ديگر اين جماعت اصحاب صحيفه‌اند .\r\nاى برادر من اين طايفه وخيم العاقبة در بغض و عداوت تو با يك ديگر معاهدت و معاقدت نموده بعد از شرط و پيمان صحيفه بجهة مزيد تاكيد و استقرار هر يك از منافقان صحيفه قلمى نمودند و بر ذيل حواشى و عنوان آن مهرها فرمودند و رسول انس و جان در حضور شما مرا اشاره به يكان يكان اين متمرّدان نمود و گفت اين و اين و اين است تا آنكه تعداد آن پنج نفر نمود و فرمود كه اى على اين خارجيان بعد از من بر تو بيرون شوند . سلمان گويد كه من و زبير و ابا ذر و مقداد هر چهار نفر چون اين كلام بالتمام از حضرت سيد البشر سابقا مكرر از لسان معجز نشان رسول ايزد منان شنيديم گفتيم بىشبهه و ابرام اين كلام رسول است و اصلا خلاف درين قول نيست .\r\nعثمان چون از حضار آن مكان بود از روى استفسار و اعلان گفت اى ابا ذر در نزد تو و ياران هيچ حديث در باب من از حضرت رسول ذو المنن هست .\r\nحضرت امام الانس و الجان فرمود كه بلى من از رسول مهيمن شنيدم كه ترا لعن فرمود و از هنگامى كه ترا لعنت كرد تا زمانى كه ازين جهان متوجه جنان گرديد از لعن تو استغفار ننمود و اين اشارت است بر اسائت حال و كثرت وزر و و بال تو در مآل .\r\nعثمان بعد از استماع مقال على عليه السّلام الملك المتعال در غضب شد و گفت ترا با من و مرا با تو چكارست ليكن اى ابو الحسن چنانچه تو مرا در ايام حيات رسول مهيمن به حال خود نميگذاشتى الحال بعد از عهد رسول متعال همان شيوه و فعال خود برداشتى .\r\nزبير پيش از آنكه آن ولى رب قدير او را مجاب از آن تقرير نمايد و عثمان را بدليل ساكت گرداند گفت بلكه چون بدى ذات تو بر همگان واضح و عيان است لهذا امير المؤمنين حيدر نيز با تو در محل تعرض است .\r\nاما در بيان احوال تو كه از حضرت نبى ايزد متعال استماع نموده بعد از آنكه از او استعلام نمائيد على را چه گناهست ليكن من اميدوارم كه پروردگار عالم بينى ترا\r\n","description":"","footnote":"","page_name":" 357 ","page_number":357},
  {"content":"\r\nبر زمين مالد تا ترا از اين نخوت و تجبر بيرون آرد .\r\nعثمان گفت بخداى عالم قسم است كه من از حضرت رسول صلى الله عليه و آله شنيدم كه مىفرمودند زبير بعد از ارتداد از اسلام مقتول خواهد شد .\r\nاز سلمان مرويست كه من بعد از استماع قول عثمان بجانب امام الانس و الجان نگران گشتم تا آن حضرت در اين باب چه بيان نمايد چون ولى بيچون مطلب مرا بعلم لدنى تفرس نمود چنان كه ميان من و آن حضرت معلوم بود .\r\nفرمود كه عثمان درين بيان صادق است زيرا كه زبير بعد از انقضاى ايام خلافت عثمان با من بيعت كند و بعد از مدت قليل تبديل آن نمايد و مرتد گردد و در همان ايام ارتداد از اسلام بواسطه آرزو و هوس خلافت كه در خاطر او مستقر است بقتل رسد و به خواهش نفس و مطلب و هوس خود نرسد .\r\nسليم رضى الله عنه گويد در آن زمان امير مؤمنان روى مبارك بسلمان آورده گفت اى سلمان يقين دان كه اين قوم بالتمام بعد از وفات سيد الانام مرتد گشتند و از دين و آئين اسلام برگشتند الا آنكه حضرت ايزد علام او را بمحبت آل محمد عليهم السّلام نگهدارد .\r\nاى سلمان مقدمات ما و اين منافقان بعينه همان مقدمات هارون و قوم بنى اسرائيل است كه بعد از غيبت موسى عليه السّلام چنانچه آن طايفه تابع سامرى گشته شيوه گوساله‌پرستى برداشتند و هرون ( ع ) و عهدى كه موسى كليم در باره آن نبى لازم التكريم كرده بودند نسيا منسيا انگاشتند .\r\nاين قوم بعد از غيبت رسول رب العزيز عهد و شرطى كه با آن حضرت در باب ولايت و امامت من كه به حكم حضرت مهيمن اين طايفه كرده بودند گذاشتند و بر وفق خواهش نفس و دواعى از خواهش خود كسى را بواسطه امارت خود برداشتند و اين جماعت بسنت آن امت اقتداء نمودند .\r\nمن از حضرت رسول مجيد شنيدم كه ميفرمودند اين قوم بعد از من تبديل دين و آئين خود بسنت بنى اسرائيل نمايند قدوه بقدوه و نعل به نعل و شبر به شبر و ذراع\r\n","description":"","footnote":"","page_name":" 358 ","page_number":358},
  {"content":"\r\nبه ذراع .\r\nاز امام الامين الناطق جعفر بن محمد الصادق عليه سلام الله الخالق مروى و منقول است كه در هنگامى كه عمر با جمع كثير از اهل عدوان و شر بدر دولتسراى امير المؤمنين حيدر آمدند و آن سرور را از خانه خواهى نخواهى بدر برده به مسجد النبى صلى الله عليه و آله و سلم بنزد ابا بكر حاضر ميكردند حضرت فاطمه بنت خير البشر از حركت عمر و باقى متابعان ابا بكر بغايت اندوه و متحير گرديده چادر عصمت در بر خمار عفت بر سر كرده به جهت منع و زجر آن قوم منكر مانند قمر از مطلع خانه بدرآمد .\r\nچون اين خبر ملالت اثر بسمع عصمتيان هاشميه يكسر رسيد همگى آن خورشيد طلعتان حور پيكر مانند نجوم بر حوالى آن رشك شور شمس و قمر از مطالع خانهاى خود هجوم آورده بيرون آمدند بلكه پروانه‌وار بر اطراف شمس جمال آن بضعه رسول مختار روان گشتند و دست از دامن چادر آن خورشيد انور برنميداشتند تا آن حضرت محمديه قريب بقبر سيد البرية رسيد و چشمش بر آن ولى ايزد علام امير المؤمنين على عليه السّلام افتاد و ديد كه آن قوم شوم بر مثال جغد و بوم كه بر اطراف بلبل هجوم آرند بر جوانب آن باب مدينه علوم درآمده او را در ميان دارند .\r\nبه آواز بلند گفت اى قوم ناپسند دست از ابن عم من بداريد و او را بشغل بندگى و طاعت عز و جل واگذاريد .\r\nبه آن خداى كه محمد را به حق به خلق فرستاد كه اگر شما دست از آن ولى الله كشيده و كوتاه نداريد هر آينه من از جور و ستم شما موى خود را پريشان گردانم و جامه رسول كه در تن دارم از گريبان تا دامن چاك سازم بلكه آن را از بدن خود دور اندازم و شكايت تظلم و حكايت تعدى و ستم شما بجبار عالم برم تا رفع تفريط ظلم و دفع ايادى اهل ستم از ما اهل البيت رسول صلى الله عليه و آله نمايد .\r\nزيرا كه من ميدانم كه صالح نبى عليه التحية و السّلام از پدر بزرگوارم در نزد پروردگار عالم اكرم نبود و ناقه آن حضرت در رتبه شرف و عزت از من مزيد رتبت و سمت رفعت\r\n","description":"","footnote":"","page_name":" 359 ","page_number":359},
  {"content":"\r\nنداشت و فصيل آن ناقه از اولاد امجاد من اشرف و اعز در رتبت نبوده .\r\nهر گاه حضرت جبار إله شهرى را بوسيله قتل ناقه صالح پيغمبر هلاك و با خاك برابر سازد يقين است كه حضرت غياث المستغيثين باستغاثه من حزين غمگين خواهد رسيد و داد من از اين ظالمين در يوم الدين خواهد گرفت .\r\nاز سلمان مروى است كه من در آن زمان نزديك به بنت نبى الانس و الجان بودم به حضرت قادر سبحان قسم است كه ديدم كه اساس حيطان مسجد رسول آخر الزمان از اسفل بمرتبه‌اى در حركت و هيجان آمده كه اگر يكى از مردمان اراده انفاذ و نقل از تحت آن ميكرد امكان داشت بلكه برو بغايت يسير و آسان بود .\r\nپيش رفتم و بعد از عرض فدويت و اخلاص به خدمت آن شفيع اهل خواص معروض داشتم كه اى سيده و مولاى من پدر بزرگوارت هميشه رحمت عالميان و مرهم جروح دلريشان و نويدبخش تائبان و گناهكاران و مروى و آب دهنده اهل عطشان بوده و خداى منان آن حضرت را در قرآن به اين صفات حسنه تعريف و توصيف فراوان نمود .\r\nشما چون بضعه آن برگزيده دو جهانيد بايد كه سبب نعمت خلقان نگردى بلكه از روى كرم و احسان بطريق پدر بزرگوارت باعث رحمت عالميان گردى چون استدعا و التماس من در معرض قبول آن بضعة الرسول مقبول افتاد از شكايت بظلم آن طايفه ظالم از روى شفقت و احسان زبان از بيان آن سخنان باز داشت و اشاره بحيطان و جدران مسجد نمود كه به حال خود باش .\r\nفي الفور بخداى غفور قسم است كه ديدم حيطان چون اراده استقرار به مكان خود نمود چنان بر يك دگر خورد كه خاك بسيار از آن برخاست چنان كه سوراخ بينى و دهان ما از آن خاك محشو و ملئان گرديد .\r\nبعد از آن حضرت فاطمه بنت سيد الانس و الجان به منزل و مكان خود مراجعت نمود .\r\nروايت ديگر در بيان حقيقت اين خبر از امام الجن و البشر محمد بن على الباقر عليه السّلام مروى و منقول است كه اصحاب از انصار و مهاجر بر خلافت ابى بكر بيعت\r\n","description":"","footnote":"","page_name":" 360 ","page_number":360},
  {"content":"\r\nكردند و امر خلافت تقويت گرفت و خاطرش جمع گشت .\r\nاما چون پيشتر از آن در ايام حيات پيغمبر آن حضرت اسامة بن زيد را والى و امير انصار و مهاجر بسيار از عسكر گردانيده بر غارت موته و غزاى اهل آن محل معين و مقرر فرموده بود و خلفاء ثلثه نيز از جمله تابعان اسامة بن زيد بودند چنانچه سابقا كلك خوشخرام قلم در ميدان بيان آن قدم زد .\r\nو چون حضرت نبى الاكرام اسامة را در انصرام آن مهام تاكيد تمام نموده بودند لهذا مؤمى اليه با جمع كثير از عسكر متوجه آن مقام شده بود و بعد از خروج اسامه از مدينه و انقضاى يومين حضرت سيد المرسلين بنداى متقاضى اجل قاصد بارگاه حضرت عز و جل گرديده در اعلى عليين در جوار إله آرامگاه ساخت چنان كه گذشت ، چون خبر وفات آن سرور باسامة بن زيد رسيد بغايت آزرده و متحير گرديد و در همان مكان تا رسيدن حكم و امر وصى پيغمبر امير المؤمنين حيدر متمكن و مستقر مىبود .\r\nعمر بابا بكر گفت بايد كه به اسامة بن زيد كتابت قلمى نمائى و مسرعى در حال باستعجال روانه فرمائى كه بتاكيد تمام به خدمت شما خليفه سيد الانام آيد زيرا كه در قدوم اسامة بن زيد قطع منازعه قوم است .\r\nفي الفور ابو بكر باستصواب عمر كتابت بنزد آن فدوى سيد البشر به اين تقرير در سلك تحرير كشيد كه اين كتابيست از خليفه رسول مجيد ابا بكر بسوى تو اى اسامة بن زيد .\r\nاما بعد اى اسامه چون كتابت من به نظر تو رسد بىتأخير و مهلت در ساعت با آن جماعت كه تابعين و رفيق تواند خود را به من رسانى زيرا كه تمامى امت نبى الرحمة بر خلافت جمعيت نموده بيعت كردند و مرا والى و حاكم خود گردانيدند بايد كه تو مخالفت امت نكنى كه عاصى شوى و بعد از ظهور عصيان از تو از من به تو كراهيت بىپايان و ضرر و نقصان لاحق و عيان گردد .\r\n","description":"","footnote":"","page_name":" 361 ","page_number":361},
  {"content":"\r\nمكتوب بمصحوب يكى از متابعين كذوب بنزد اسامه روانه گردانيد بعد از وصول مكتوب چون اسامة بن زيد مطالعه نمود كتابت بنزد ابا بكر به اين مضمون املا و انشا فرمود كه اين كتابتى است از اسامة بن زيد عامل رسول ايزد علام بر غزوهء شام بسوى تو اى ابا بكر .\r\nاما بعد كتابت تو به من رسيد كه اول آن نقيض آخر و آخرش ضد اول او است چنانچه در اول عنوان آن مكتوب مرقوم است كه خليفه رسول خدائى و در آخر آن مسطور است كه مسلمانان بر تو اجتماع نمودند و خلافت تو راضى گشته ترا متولى امر خود گردانيدند .\r\nبدان و آگاه باش كه من و اين مسلمانان از مهاجر و انصار كه با من رفيق و يارند لا و الله نه بخداى عالم قسم است كه ما هيچ كدام بولايت و خلافت به مثل تو امام راضى و شاكر نيستم و ترا هرگز والى و حاكم خود نگردانيم .\r\nزيرا كه با عدم استحقاق بر آن جهت عدم رتبه شرف و كمال و فقدان مرتبه علم و حال ميدانيم بايد كه نظر بمآل احوال خود در يوم لا ينفع بنون و لا مال در نزد حضرت واحد خالق نمود حق باهل حق و مستحق آن رد نماى و خود را در آخرت به عذاب و نكال ايزد متعال گرفتار مفرماى .\r\nزيرا كه تو ميدانى حضرت امير المؤمنين حيدر از تو اولى و احق و بولايت امت احرى و مستحق است چنانچه در حق على در روز خم غدير از قول رسول بشير و نذير شنيدى و مدت مديد و عهد بعيد بر آن منقضى نگشته تا آن را فراموش كرده باشى .\r\nبايد كه مركز اصلى و موطن عقبى خود را بخاطر آرى و مخالفت امر خدا و رسول مجتبى ننمائى كه عاصى حضرت إله و * ( مُحَمَّدٌ رَسُولُ الله ) * صلى الله عليه و آله و سلم و عاصى كسى كه خدا و رسول او را بر تو و مصاحبت خليفه گردانيدند گردى و اين وسيله سياهروئى و شرمسارى در نزد ايزد باريست .\r\nمع هذا ترا اطاعت طاعت من لازم است زيرا كه مرا حضرت سيد البشر\r\n","description":"","footnote":"","page_name":" 362 ","page_number":362},
  {"content":"\r\nبه حكم ايزد اكبر بر شما دو نفر با جمعى ديگر كه بعضى در پيش من و برخى در شهرند چنانچه شما دو نفر متمرد امر حضرت پيغمبريد آنها نيز متمرّدند و بر شما و ايشان اطاعت ما لازم است تا وقتى كه وصى آن سرور يعنى امير المؤمنين حيدر ما و شما را به اين امر يا به خدمت ديگر معين و مقرر دارد .\r\nزيرا كه حضرت رسول ايزد سبوح مرا از خلافت و حكومت شما تا هنگامى كه روح پرفتوحش و اصل رحمت و ابواب جنان برو مفتوح گرديد معزول نگردانيد و تو و مصاحبت به غير اذن و رخصت من بمدينه مراجعت نموده بوسيله اقامت در آن مكان منخرط در سلك اهل عصيان شديد و السلام . ابا بكر چون مطالعه مكاتبه اسامه نمود بغايت متالم گرديد چنانچه اراده كرد كه قلاده خلافت از گردن خود مرفوع و خود را از ايالت مخلوع گرداند و خويشتن را از تغيير و توبيخ امت و از هدف تير ملامت ارباب ملت مستخلص سازد و من بعد به آن شغل نپردازد .\r\nدر آن فكر بود كه عمر رسيد و گفت اى ابا بكر شما را بغايت متحير و متفكر مىبينم گفت بلى زياده ازين لومة لايم و سخنان ناملايم نتوانم در فكر آنم كه خود را از خلافت امت و ولايت ارباب ملت خلع گردانم .\r\nعمر گفت اى ابا بكر زنهار مباشر اين كار نگردى كه اين فكر از رويت و تدبر و از طريقت حزم و علم بدور است مصرع .\r\nمكن مكن كه ز عقل و خرد برون است اين .\r\nاى عزيز جامه‌اى كه حضرت واهب تعالى شانه از مزيد احسان و مواهب بىامتنان خود به تو پوشانيد بايد كه آن را از بدن دور و خود را از سعادت عزت و ايالت امت مهجور نگردانى كه ارتكاب آن باعث ندامت و پشيمانى و موجب غصه و حيرانى است .\r\nبايد كه باسامه مكتوب از روى الحاح و صداقت قلمى نمائى و اكثر اعيان مثل فلان و فلان را استدعا و التماس بلكه امر فرمائى كه باسامه مكاتبات و مراسلات قلمى نموده بمؤمى اليه ارسال دارند و در مكاتبت مندرج گردانند كه :\r\n","description":"","footnote":"","page_name":" 363 ","page_number":363},
  {"content":"\r\nاى اسامه بايد كه سبب تفرقه و پراكندگى مسلمانان نگردى بلكه بر شما واجب و لازم و از فروض متحتم است كه حامى حماى بيضه امت و وسيله جمعيت اهل اسلام و داخل سلسله ارباب ملت از روى اخلاص تمام گردى و آنچه معمول تمامى مسلمانان باشد تو نيز باقدام آن مسارعت نمائى .\r\nاز حضرت امام الباطن و الظاهر محمد باقر عليه السّلام مروى و منقول است كه ابا بكر بعد از تعليم عمر خود مع ارباب نفاق باتفاق مكاتبات تمامى قريب به اين مضمون قلمى نمودند كه اى اسامه بايد كه به آنچه رضا و اجتماع همگى مسلمانان بر آنست تو نيز راضى گردى و سبب هيجان فتنه و آشوب ميان مردمان كه مستحسن و مرغوب هيچ احدى از اهل عرفان نيست نگردى .\r\nزيرا كه جميع اين مردمان قريب بكفر و عصياناند مبادا از حركت تو مردم رجعت بكيش پيش و بكفر اصلى خويش نمايند .\r\nاى اسامة البته در آمدن به خدمت خليفه حضرت نبى الرحمة مسارعت لازم دانسته به غير تاخير و مهلت خود را برسانى و اهمال درين باب جايز و صواب ندانى و السلام .\r\nچون مكاتبت ارباب خدعه و فريب باسامه رسيد او بغايت آزرده خاطر و متحير گرديد و چون رفقاى او بيشتر اتفاق بر مراجعت بمدينه انور كرده بودند بعد از وصول كتابات ، بر آن عزم مصمم گشتند .\r\nاسامه نيز لا علاج شده بمرافقت و موافقت عسكر روانه مدينه حضرت خير - البشر گرديد .\r\nبعد از دخول آن بلده طيبه چون اتفاق امت بر بيعت و خلافت ابى بكر مشاهدت نمود با كمال تحير و اضطراب به خدمت ولايتمآب اسد الله الغالب على بن ابى طالب عليه سلام الملك الواهب روانه گرديد و بعد از دريافت شرف تقبل ايادى و انامل معجز آثار بدايع نگار آن امام الابرار و ادراك تلثيم جناب ملايك مآب آن كعبه اخيار و عرض فدويت و نيكو بندگى گفت :\r\n","description":"","footnote":"","page_name":" 364 ","page_number":364},
  {"content":"\r\nاى مولى اين چيست حضرت امير المؤمنين على عليه السّلام فرمود كه اينست كه مىبينى .\r\nاسامه گفت يا حضرت به اين جماعت بيعت كردى امام الامه فرمود كه بلى .\r\nاسامه گفت يا ولى الله بعت از روى طوع و رغبت صادر شده يا از روى جبر و كراهيت .\r\nحضرت گفت بيعت با كمال جبر و كراهيت وقوع يافته .\r\nاسامه بعد از رخصت انصراف از حضرت امير المؤمنين حيدر با نهايت تحير روى به مسجد خير البشر آورد و چون نزديك ابا بكر رسيد گفت السلام عليك يا خليفة المسلمين ابو بكر رد سلام اسامه بدين نهج و مرام نمود كه السلام عليك يا ايها الامير .\r\nكلام حضرت امام الهمام محمد باقر عليه السّلام به اين مقام اختتام يافت .\r\nاما آنچه در كتب معتبر به نظر قاصر مترجم احقر رسيد آنست كه اسامه در آن وقت بعد از بيعت بابا بكر كرة ثانيه به همان خدمت مرجوعه پيشتر معين و مقرر گشت و الله اعلم بحقيقة الخبر .\r\nذكر بيان كتابت ابا بكر كه به پدر خود ابى قحافه قلمى نمود\r\nدر روايت آمده كه در هنگام وفات سيد البشر ابى قحافه والد ابا بكر در طايف متمكن بود و چون روح پرفتوح سيد المرسلين قاصد بارگاه رب العالمين گرديد و مردم * ( طَوْعاً أَوْ كَرْهاً ) * بر خلافت ابا بكر بيعت كردند ابا بكر بوالد خويش از روى افتخار و بساير طوايف عرب خصوصا بر قريش كتابت قلمى نمود و اظهار خلافت خود از طرف رسول الله صلى الله عليه و آله و سلم به اين عنوان نمود :\r\nاين كتابيست از ابى بكر خليفه رسول بسوى ابى قحافه اما بعد بدرستى و تحقيق كه جميع قوم به من راضى گشته مرا بامارت و خلافت خود برداشتند و امروز من خليفه خداى مهيمنم اگر تو پيش ما آئى بواسطه تو بسيار بسيار خوب است و من نيكوئى بيشمار\r\n","description":"","footnote":"","page_name":" 365 ","page_number":365},
  {"content":"\r\nنسبت به تو اظهار نمايم و السلام .\r\nچون مكتوب محبت مسلوب ابا بكر بابى قحافه رسيد و او مطالعه‌ى آن نمود به رسول ابا بكر خطاب از روى عتاب فرمود كه شما را چه مانع آمد از رد حق على عليه السّلام زيرا حضرت پيغمبر بموجب امر ايزد اكبر امر خلافت را بعلى معين و مقرر داشته چرا ابا بكر و ساير انصار و مهاجر خلاف حكم پيغمبر ظاهر كردند .\r\nرسول ابا بكر در جواب ابا قحافه گفت على عليه السّلام بغايت كم سن و قليل العمر است و ديگر جمع بسيار از اعيان قريش را بقتل آورده ؟ ؟ ؟ و چون ابا بكر از على اسن است لهذا معشر امت او را بخلافت خويش برداشتند و على را گذاشتند .\r\nابى قحافه گفت اگر همين كثرت سن در خلافت و ولايت ارباب ملت كافى و بسنده است و ساير شرايط ولايت متروك و ناپسند پس من چون أسنّم از ابو بكر احق و اوليتر و اليق و احرى به اين امرم .\r\nخداى عالم شاهد و عالم است كه تمامى اين مردم ستم و ظلم بر على وصى رسول ( ص ) كردند زيرا كه حضرت رسالت در ايام حيات خود از همگى امت براى ولايت على به حكم ملك تعالى بيعت گرفته و حضرت نبى الامى خود بسعادت بامير المؤمنين بيعت كرد و تمامى ما را مكرر تأكيد بر استمرار و استقرار بر اطاعت و مبايعت على ( ع ) نمود پس آنگاه ابى قحافه را بنزد ولد خود ابا بكر كتابت به اين مضمون محرر گردانيد .\r\nذكر جواب كتابت ابا بكر از ابى قحافه\r\nاين كتابيست از ابى قحافه بسوى ابا بكر اما بعد كتابت شما بما رسيد چون اراده مطالعه آن كردم آن را مانند مكاتبت احمقان و رسايل ديوانگان يافتم چنانچه بعضى از نوشتجات آن نقيض بعض ديگر است .\r\n","description":"","footnote":"","page_name":" 366 ","page_number":366},
  {"content":"\r\nزيرا كه در اول عنوان آن مكتوب فرموديد كه من خليفه رسول مهيمنم و ثانيا قلمى نموديد كه من خليفه حضرت ذو المننم و ثالثا مذكور كرديد كه جميع مردم به خلافت من راضى گشتند و مرا بامامت خود برداشتند .\r\nازين بيان تو ظاهر و عيان است كه اين امر به تو مشتبه و ملتبس است بايد كه در كارى كه ترا خروج و ادبار از آن صعب و دشوار باشد پيرامون آن امر نگردى تا از شئامت آن در دنيا و در عقبى متحير مقضى بندامت و ضرر نشوى و يقين اين حركت منتهى و مؤدى گرداند ترا بملامت از تسلط نفس لوامه در روز قيامت .\r\nبدان و آگاه باش كه جميع امور دنيا را مداخل بسيار و مخارج بيشمار است و خود ميدانى كه از تو اولى بامر و كار به حكم خداى غفار و رسول مختار كيست .\r\nبايد كه مراقب حضرت ايزد واهب گردى عالم و قادر را پيش نظر دارى زيرا كه اگر چه پروردگار غنى را نمىبينى اما واحد صمد ترا مىبيند .\r\nالبته اين كار به صاحب آن واگذار و خود را در روز شمار خاسر و شرمنده مدار كه سياهروئى در نزد حضرت جبار بغايت صعب و دشوار و موجب ياس و حرمان بسيار است و ترك اين مهم به تو اليوم سبك و آسانتر از روز حساب و ميزان است و السلام .\r\nذكر بيان اقرار ابو بكر بر افضليت على ( ع )\r\nاز عامر شعبى مروى است و او از عروة و او از پدر خود زبير و او از پدرش عوام روايت مىكند كه چون امر خلافت به ابو بكر استقامت يافت و امامتش استقرار و استحكام تمام پذيرفت منافقان زبان طعن و جحود بر ابو بكر گشودند و گفتند كه ابو بكر بوسيله خلافت كه تقديم بامداد و اعانت ساير امت بر على كرد امروز دعوى مينمايد كه من بر على عليه السّلام افضل و به اين مكان خلافت اولى و احق و احرى و اليقم .\r\nچون اين خبر بسمع ابا بكر رسيد بغايت آزرده خاطر گرديد روزى در محضر اكثر انصار و مهاجر بمنبر حضرت سيد البشر برآمد و بعد از حمد خداى اكبر و نعت\r\n","description":"","footnote":"","page_name":" 367 ","page_number":367},
  {"content":"\r\nو درود حضرت پيغمبر گفت : اى معشر انصار و مهاجر مرا بر كسى كه به نيروى او سيد المرسلين مستسعد و بهره‌مند گرديد تا آنكه ايزد قادر حقيقت دين مبين برو بين و ظاهر كرد برترى مىدهيد بدانيد آن كس محجوب و ممنوع از والى ولايت نگردد .\r\nاما جمعى كه اظهار ايمان را ذلت دانند و اسرار نفاق را علت غائى اتفاق و شيوهء مودت و طريقه محبت و وفاق شمرند .\r\nامثال اين طايفه عصيه شيطان و جماعت اهل طغيان بر من چنان گمان مىبرند كه من دعوى افضليت از على مينمايم .\r\nمن چون اين دعوى بىمعنى توانم نمود و اين سخن بىسر و بن توانم گفت كه از طريقه عقل و خرد دور و از شيوه ارباب معرفت مهجور است .\r\nزيرا كه مرا سابقه على عليه السّلام و قربت و خصوصيت او به حضرت رسالت صلى الله عليه و آله و سلم نيست و نيز على از موحدان ايزد سبحان و من در آن زمان از ملحدان و كافران بودم و على بندگى حضرت معبود نمود پيش از آنكه من عبادت و طاعت رب العزت نمايم .\r\nو او بموالات و دوستى حضرت رسول موصوف بود و من بعداوت و شقاوت از حضرت مشهور و معروف على عليه السّلام بيعت گرفت بر من بساعت چند بر بندگى رب العلى و مبايعت رسول مجتبى كه اگر ثواب تمامى آن ساعات از من منقطع گردد هرگز من پيرامون سعادت آن ساعت نتوانيم گرديد بلكه بگرد آن نتوانم رسيد .\r\nو الله بخداى عالم قسم است كه ابن ابى طالب از حضرت رب العزت فايز است بمودت و محبت و از حضرت نبى الرحمه بقربت كه هيچ احدى از امت را آن رابطه محبت الهى و آن علاقه قرابتى حضرت رسالت پناهى به آن مرتبه عليه ممكن و ميسر نيست .\r\nدر قوت ايمان ، على عليه السّلام بدرجه ايست كه امت اولين و جماعت آخرين را دعوى\r\n","description":"","footnote":"","page_name":" 368 ","page_number":368},
  {"content":"\r\nدرجه ايمان ايشان غير از پيغمبران نتوانند فرمود و نيز هيچ احدى از اولين و آخرين عبادت و بندگى حضرت رب العالمين بنهج امير المؤمنين به غير انبياى مرسلين نتواند نمود .\r\nعلى عليه السّلام جان خود را در راه خداى تعالى مصروف و مبذول گردانيد و اخلاص محبت و اختصاص مودت با ابن عم خود بدرجه‌اى رسانيد كه مزيد آن متصور بلكه مقدور و ميسر هيچ بشر نيست .\r\nعلى عليه السّلام كاشف مكروبات و رافع ريب و شبهات و قاطع اسباب فاسده و دافع ارباب مفسده است .\r\nقامع شرك و كفر و ظاهركننده وجه نفاق اهل شقاق كه در سويداى ضماير و خواطر مضمر گردانند و دانندهء اسرار حقايق اخلاص ارباب اتفاق و اختصاص است .\r\nپيوسته متحمل شدايد و محن اهل عالم و متكفل حصول امانى و آمال شرعيه جميع طوايف امم حضرت رسول صلى الله عليه و آله و سلم است .\r\nتابع و ملحق نبى ايزد خالق گرديد پيش از آنكه آن سرور را بالحاق و اطاعت خواند و سبقت گرفت بر متابعت رسول حضرت ايزد منان قبل از آنكه احدى برو سبقت گيرد در اسلام و ايمان .\r\nعلى جامع علم و فهم و صاحب جود و سخا است جميع خيرات سابقه و تمامى صفات لايقه در دل آن بنده عز و جل مكنوز و مدخر است ليك مثقال ذره آن را بجهة نفس خود ذخيره ننمايد بلكه همگى آن را در محال مرضيه ايزد خلاق صرف و انفاق نمايد .\r\nاى معشر مردمان كسى را كه رتبه كمال اين ، و مرتبه علم و حال چنين باشد احدى نائل بيك درجه كمال آن مكمل علم و حال در حالى از احوال نتواند شد فكيف اراده تساوى يا ادعاء درجه زيادتى تواند كرد .\r\n","description":"","footnote":"","page_name":" 369 ","page_number":369},
  {"content":"\r\nبا چنان شخصى كه خداى تعالى و رسول مجتبى او را ولى مؤمنان و وصى نبى الانس و الجان و راعى خلافت خلقان و قايم و ساعى بامامت امتان گردانيد يقين دعواى زيادتى و تفوق يعنى بر امير المؤمنين على عليه السّلام عين بىشرمى و كمال بىآزرمى است .\r\nطعن جاهل نادان و عامى بىسرمايه كمال و عرفان مرا و سرزنش ارباب حسد و عدوان در باب برخاستن از مقام و مكانى كه آن سرور مرا امر بانتقال از آن مكان نمايد يا مرا بر استقرار و استقامت چيزى حكم نمايد ، عين سفسطه و نادانى و نهايت حماقت و بىعرفانى است .\r\nزيرا كه من متابعت على را بر خود لازم بلكه از فروض متحتم شمرم بواسطه آنكه مكرر از حضرت پيغمبر شنيدم ميفرمود كه حق با على و على با حق است مطيع على سعيد و ناجى دشمن على بدبخت و شقى است .\r\nو الله بخداى عالم و به پروردگار عالم قسم است كه اگر كسى ابن ابى طالب را بواسطه آنكه از اول عمر خود ببندگى و پرستش ايزد علام قيام و اقدام نمود و باقى انام به پرستش اصنام اشتغال داشتند و احتراز از حلال و حرام نداشتند هرگز على مرتكب امر حرام و بعبادت اوثان و اصنام اقدام ننمود بلكه شغل آن امام الانام كسر اوثان و اصنام بود بمحبت گيرد يا بمودت و دوستى پذيرد كافى است .\r\nمع هذا تمامى مردم بعد از وفات سيد عالم در جميع امور مشكله احتياج بعلى دارند و در مسايل شرعيه رجوع به او مىآرند فكيف در هنگامى كه با وجود اين مراتب كمال اسباب ديگر بواسطه اطاعت و محبت آن سرور بعد از وفات حضرت پيغمبر موجود و مستمر باشد كه اقل آن اسباب موجب اطاعت آن حضرت و اهون آن مرغب متابعت آن ولى رب العزت بود .\r\nچنانچه على ذى رحم نبى الجليل بلكه بغايت نزديك برسول خليل است و على عالم است بامور دقيق و جليل و راضى بصبر جميل است او بذل و مواسات بهمگى\r\n","description":"","footnote":"","page_name":" 370 ","page_number":370},
  {"content":"\r\nبريات نمايد به آنچه در نزد على باشد از كثير و قليل و على را با رسول ملك تعالى مراتب دوستى و اخلاص بحديست كه محد آن بدرك و عدد احصاى آن در حيز فهم هر كامل و زيرك نيست .\r\nمردم اگر آرزو نمايند كه تراب قدم ابن ابى طالب باشند بجاست و اگر بمودت و اتحاد او ميرند براى نجات يوم الميعاد كافى و رواست .\r\nزيرا كه على صاحب لواى حمد محمود و ساقى محبان خويش در يوم الورود و جامع جميع صنوف كرم و حلم و عالم به همگى انواع فضل و علم و وسيله شفاعت امت بخداى عالم و به حضرت رسول صلى الله عليه و آله است .\r\nاز محمد بن عمر بن على و او از پدرش و او از ابى رافع روايت كند كه من روزى در ايام خلافت ابى بكر بنزد او حاضر بودم كه عباس و على از در درآمدند و در باب ميراث حضرت پيغمبر در محضر انصار و مهاجر مخاصمه با يك دگر كردند .\r\nابو بكر گفت كوتاه دراز را مىاندازد و در دعوى ساكت و ملزم مىسازد .\r\nكوتاه حضرت امير المؤمنين على عليه السّلام و طويل عباس رحمه الله را اراده نمود يعنى در طلب ميراث رسول عربى مرتضى ابن عم النبى صلى الله عليه و آله محق و عباس اگر چه عم آن حضرت بود به حكم خدا و تبليغ رسول مجتبى صلى الله عليه و آله و سلم غير مستحق است .\r\nعباس گفت من عم حضرت رسولم و على ابن عم آن حضرت است و الحال مرا از تصرف در تركه نبى صلى الله عليه و آله حامل و مانع است .\r\nابو بكر گفت اى عباس حق بر طرف على است زيرا كه در روزى كه نبى ايزد واهب جميع بنى عبد المطلب را جمع كرد تو نيز يكى از آن جماعت بودى در آن وقت حضرت نبى الرحمه گفت اى ياران كدامى شما موازره با ما مىنمايد تا وصى و خليفه من در اهل من بود و اجرا و انجاز آداب و احكام شرع من و اداكننده ديون و وصاياى من باشد .\r\n","description":"","footnote":"","page_name":" 371 ","page_number":371},
  {"content":"\r\nتمامى شما از آن ابا و امتناع نموديد مگر على عليه السّلام كه در آن روز گفت يا نبى الله اگر مرا لايق اين خدمت دانى بجان منت دارم و در انصرام امر و حكم سيد الانام سعى تمام نمايم .\r\nچون على كلام انجام رسانيد حضرت نبى الاكرام گفت بلى يا على اين كار باهتمام و سعى تو بانجام رسد و از غير تو اى على هرگز اين مهام بانصرام نرسد .\r\nعباس گفت اى ابا بكر حقا چنين است و به غير از امير المؤمنين هيچ احدى را تصرف در ميراث رسول و وصيت او و خلافت و ولايت كه بقول آن حضرت بعلى معين و مقرر است جايز و رخصت نيست چنانچه فرمودى پس چه چيز شما را به مكان حضرت پيغمبر متمكن و مستقر گردانيد و بچه سبب تقديم بر على در خلافت و امارت كردى .\r\nابو بكر گفت اى نبى عبد المطلب شما بواسطه غدر و غلول و بازى و گول ما آمديد بعد از آن على و عباس متوجه منزل و مكان خود شدند .\r\nرافع بن ابى رافع الطائى روايت كند كه من پيش از خلافت ابى بكر در يك سفر مصاحب او شدم روزى در هنگام سير و سياحت گفتم يا ابا بكر مرا چيزى تعليم كن كه حضرت حكيم النافع مرا به آن منتفع گرداند .\r\nابو بكر گفت كه من پيش از سؤال شما اراده اين داشتم الحال چون سؤال كردى بشنو .\r\nاى رافع زنهار شرك بخداى تعالى و تبارك ميار و فرايض پنجگانه بجاى آر و زكوات واجبه بمستحقان رسان و روزهء ماه رمضان از وقت مگذران و حج و عمره بجاى آر و خود را از قبول امارت و حكومت دو كس از مسلمين دور دار .\r\nمن گفتم يا ابى بكر آنچه مرا در باب اقامت نماز و روزه و اداء زكوات و اتيان حج و عمرهء مفروضه امر فرمودى در انصرام قيام آن مسارعت تمام نمايم ليكن در باب امارت و حكومت آنچه مرئى و مشاهد اين قليل البضاعت ميگردد آنست كه معشر الناس بواسطه آرزو و هوس امارت و حكومت تردد به خدمت حضرت نبى المقدس\r\n","description":"","footnote":"","page_name":" 372 ","page_number":372},
  {"content":"\r\nميكنند و شرف و عزت و كمال منزلت و ثروت خود را در اين معنى ميدانند .\r\nابو بكر گفت اى ابى رافع شما مرا درين باب آگاه گردانيديد من به همين سخن نفس خود را از آن منع كردم و التزام نمودم كه تا زنده باشم هرگز در آرزو و هوس امارت نباشم و به اين علت تردد به خانه هيچ كس حتى خانه نبى الاقدس نيز ننمايم .\r\nچون حضرت رسول بيچون از دار عنا متوجه سراى عقبى گرديد و ابا بكر باتفاق امت بر سرير خلافت متمكن گرديد من بعد از تقضى اندك زمان بنزد ايشان رفتم و گفتم وا عجباه اى ابا بكر شما مرا از تقبل امارت دو شخص منع فرمودى و الحال خود متقلد قلاده حكومت و خلافت امت بلكه متكفل امانى و آمال تمامى ارباب ملت گشتيد :\r\nابو بكر گفت اى ابى رافع چون اختلاف فراوان در ميان مردان مشاهد من گرديد مع هذا همگى امت محمد قريب العهد بكفر بودند مىترسيدم كه از دين برگشته مرتد شده مراجعت بضلالت اصلى و بكفر اولى نمايند و حال آنكه جميع امت اتفاق كرده مرا بخلافت و ولايت ميخواندند من چون ناچار گشتم قبول قول ايشان كردم .\r\nابى رافع گفت :\r\nتوبه فرمايان چرا خود توبه كمتر ميكنند .\r\nاين سخن مقبول من نيست بيقين كه حضرت مهيمن اين سخن ترا نيز مستحسن نميداند توبه شما ازين فعل غير مستحسن ، احسن است .\r\nو نيز در روايت آمده چون ابو بكر بر مسند خلافت متمكن گرديد روزى باتفاق عمر و به مشورت يك ديگر كسى بنزد خالد بن الوليد فرستادند او را بحضور خود طلبيدند .\r\nبعد از آنكه خالد وليد در آن مكان حاضر گرديد گفتند اى خالد تمامى امت حضرت نبى الورى ( ص ) بيعت بر خلافت ما كردند الا على كه در بيعت موافقت امت نكرد مع هذا اهل بيعت را بفرصت ايشان نميگذارد و فساد بسيار در ميان مهاجر و انصار\r\n","description":"","footnote":"","page_name":" 373 ","page_number":373},
  {"content":"\r\nمىاندازد .\r\nو ما را التماس و استدعا از شما آنست كه او را بقتل رسانى و شر او را از ما و ساير خلق الله تعالى كفايت گردانى و خالد را موعود بتفقدات بسيار و نوازشات بيشمار نمودند .\r\nخالد وليد بىتوقيع متقبل آن فعل شنيع شد .\r\nچون اين خبر بسمع اسماء بنت عميس زوجهء ابو بكر رسيد بغايت متحير و مضطر گرديد در حال خادمه خود را گفت كه بسرعت و استعجال خود را به خانه حضرت امير المؤمنين على رسان و بعد از عرض تحيت سلام من به خدمت ايشان بايد كه اين آيه كلام ايزد منان تلاوت نمائى * ( « إِنَّ الْمَلأَ يَأْتَمِرُونَ بِكَ لِيَقْتُلُوكَ ) * » ( 1 ) يعنى جمعى با يك ديگر معاهدت و مشاورت در باب قتل شما كردند جاريه حسب الامر مالك خود بسرعت تمام پيغام به خدمت آن امام الانام رسانيد .\r\nحضرت امير المؤمنين على عليه السّلام فرمود كه رحمت خداى بمولاى شما باد بمولاى خود بگوى كه اگر حكم رب العالمين مقرر چنين باشد كه آن منافقين مرا بقتل آرند پس جماعت ناكثين يعنى عسكر جمل و رؤساى ايشان و مارقين يعنى طايفه خوارج نهروان و قاسطين يعنى معويه و اعوان او را به حكم حضرت عز و جل كه بقتل آرد .\r\nخاطر خود جمع داريد كه اين طايفه وخيم العاقبه را قدرت قتل من نيست .\r\nاسماء بنت عميس ازين خبر بغايت مبتهج و مسرور گرديد اما مشارطت و مواعدت فيما بين ابا بكر و عمر با خالد در باب قتل على عليه السّلام چنان شد كه ابو بكر گفت من چون نماز فجر مؤدى گردانم و سلام دهم البته در آن زمان على عليه السّلام نيز به جهت بندگى ايزد ديان در آن مكان حاضر گردد و من نماز خود را قبل از صلاة ايشان گردانم شما چون هنوز ظلمت شب في الجمله باقى است و يقين در آن وقت على در نماز خواهد بود بايد كه چون سر به سجده نهد گردن او را بزنى و ما و ساير برايا را\r\n\r\n","description":"","footnote":"\r\n( 1 ) سورة القصص : 20\r\n","page_name":" 374 ","page_number":374},
  {"content":"\r\nمستخلص گردانى .\r\nمقرر با يك ديگر چنين كردند ليكن بوثيقه « * ( إِنَّ الله بالِغُ أَمْرِه ) * » آنچه حكم مقدر خداى اكبر بود يقين همان امر ظاهر و مصدر گردد .\r\nچون شرط با يك ديگر كردند و شب بسر آمد و وقت نماز صبح بطلوع فجر صادق از مشرق درآمد ابا بكر با عمر و ساير انصار و مهاجر به جهت اداى شرط معهود و وفاى ميثاق و عهود بسرعت تمام هر احدى خود را بنويد حصول آن مقصد و مرام و بهانه نماز عزيز علام به مسجد سيد الانام رسانيد .\r\nحضرت امير المؤمنين على عليه السّلام نيز بجهة اداى دوگانه حضرت يگانه بكاشانه آن مسجد درآمد و قريب بابا بكر به بندگى حضرت غنى اكبر مشتغل گرديد .\r\nخالد وليد بطمع تحصيل مواعيد معهوده در وقت قريب بطلوع فجر با شمشير به قصد قتل وصى سيد البشر امير المؤمنين الامام المنصوص بيوم الغدير به مسجد آمده به پهلوى ابو بكر به نماز ايستاد و منتظر آنكه كى باشد كه ابو بكر از نماز فجر فارغ گردد تا من نيز از قتل على مستخلص و فارغ گردم .\r\nاما چون ابو بكر ديد كه خالد وليد با شمشير بران رسيد به مجرد فراغ او از نماز فجر خالد وليد بىتوقيع مرتكب آن فعل شنيع خواهد شد با آنكه در نماز بود ليك در فكر عواقب آن امر ناساز افتاد كه مبادا خالد آن مهام بانصرام نتواند رسانيد و حضرت امير المؤمنين على بعد از اطلاع بر آن كار خالد و ايشان را بالتمام بانصرام رساند .\r\nمع هذا در يوم الحساب حضرت مالك الرقاب و رسالتمآب را در باب قتل ولايتمآب بچه نوع مجاب گرداند .\r\nبناء على هذا پشيمان از آن عهد و پيمان گرديد و در ميان نماز تا قريب بطلوع آفتاب در آن باب در پيچ و تاب بود و لحظه بلحظه و آنا فآنا تغيير فكر خود مىنمود .\r\nبالاخره رايش بر آن قرار گرفت كه خالد وليد را از آن امر معهود نهى فرمايد لهذا گفت لا تفعل يا خالد ما امرتك يعنى اى خالد آنچه ترا به آن مأمور گردانيدم بايد\r\n","description":"","footnote":"","page_name":" 375 ","page_number":375},
  {"content":"\r\nكه مرتكب آن نشوى .\r\nو در روايت ديگر آمده « لا تفعلن يا خالد ؟ ؟ ؟ ما امرتك » يعنى اى خالد البته البته مرتكب آن فعل نگردى و بعد از آن ابو بكر باقى افعال نماز را بالتمام باتمام رسانيد و سلام داد .\r\nاما حضرت امير المؤمنين بعد از استماع كلام ابو بكر روى بجانب خالد وليد آورد ديد كه خالد با شمشير برهنه در عقب سر ايشان ايستاده .\r\nگفت اى خالد تو مرتكب اين كار فاسد مىشدى خالد گفت آرى و الله اگر خليفه پيغمبر مرا ازين امر منع و زجر نميكرد از بدن تو جايى كه موى آن محل از شعر محال ديگر بيشتر است وضع ميكردم .\r\nاز كلام نافرجام خالد وليد ظاهر و پديد است كه اراده قطع سر مبارك آن ولى ايزد تعالى و تبارك داشت .\r\nحضرت امير المؤمنين حيدر گفت اى كاذب بىياور ترا جرات و قدرت ارتكاب اين امر نيست بلكه مرتكب اين امر كسى گردد كه حلقهء است آن شخص از سوراخ كون تو تنگتر است .\r\nبر عاقل نكته‌دان ظاهر و عيان است كه از سخنان امير مؤمنان واضح و درخشان شد كه خالد وليد ولد الزنا و مخنث بود .\r\nبعد از آن امير المؤمنين گفت به حق آن خداى كه دانه از زمين بيرون آرد و عباد مخلص خود را در رقاب ذلت و خوارى نگذارد اگر امر و قضاى آن غنى اكبر در سابق بنوع ديگر مقدر و مقرر نشدى هر آينه اى خالد ميدانستى كه ازين فريقين كدام بحسب منزلت و مكان اشر و بوسيله حشم و خدم اضعف و ابترند و كدام ازين دو طايفه معزز و مكرم و به قوت اقوى و اعظماند .\r\nنهايت من از خط حكم حضرت مهيمن و فرمان رسول ذو المنن خطوه اى بيرون نگذارم فلهذا از قوم متحمل اين همه شدايد و آزارم .\r\n","description":"","footnote":"","page_name":" 376 ","page_number":376},
  {"content":"\r\nاز بنده خاص حضرت بارى ابو ذر غفارى رضى الله عنه مروى است كه در آن وقت غضب بر حضرت امير المؤمنين عليه السّلام و التحيه مستولى شد دست جلادت و تهورى از آستين مردانگى بيرون آورده و به دو انگشت سبابه و وسطى به قوت حيدرى اضلاع او را چنان محكم گرفت و بنوعى فشارش داد كه قريب به آن شد كه تمامى عظام خالد رميم و مقامش جحيم گردد .\r\nبالاخره ابن الوليد به بول و غايط خود ملوث و پليد گرديد و از عليا و سفلاى ايشان اصوات منكر كه از هيچ بشر مثل آن مسموع افراد بنى نوع انسان نشد ظاهر گرديد .\r\nتمامى حاضران از ترس جان لرزان گشتند و شروع در جزع و فزع نمودند و از بيم جان خويشتن قدرت بلكه به ياد شفاعت آن خالد بدبخت نبودند و آن ولى ايزد معبود او را محكم گرفته بود و خالد وليد پايهاى خود را بر زمين مىزد فرياد الامان الامان ميكرد و هيچ كس را قدرت حرف شفاعت نبود .\r\nابى بكر از قوت و قدرت امير المؤمنين حيدر بغايت متحير و مضطر بود در آن وقت روى بعمر آورد و گفت اى عمر اين مشورت منكوسهء تست يعنى اين شور به عقد معاهدت و مشارطتت تو تصدير يافت يا كنايه از آنست كه امثال اين عهد و پيمان كار مردان نيست بلكه شغل نسوانست محض از تجويز شما اين فضيحت بما رسيد .\r\nبخداى كه من آن رسوائى را ميديدم بر ما شكر خدا لازم است كه از دست على جان بسلامت بيرون برديم و او را كار بخالد وليد است نه با عمر و زيد .\r\nاما هر كه اراده شفاعت خالد كرده قدمى پيش گذاشتى حضرت امير المؤمنين على عليه السّلام بنوعى از روى بأس و شدت نظر بر آن كس گماشتى كه آن شخص قدرت تكلم و ياراى تنفس و دم نداشتى و فشارش خالد وليد را زياده مىكرد .\r\nچون حضار را از فعل حيدر كرار اضطراب و اضطرار بسيار بهم رسيد بهيئت اجتماعى در باب خالد بابى بكر مستغاثى شدند و گفتند اى خليفه نبى المختار ناچار فكر\r\n","description":"","footnote":"","page_name":" 377 ","page_number":377},
  {"content":"\r\nدرين كار بايد كرد و خالد وليد را خلاص بايد نمود كه مبادا على از شدت غضب او را بقتل آرد .\r\nدر آن وقت از كثرت الم و تحير ابو بكر را فكر به هيچ محيص و مقر راهبر نمىشد بالاخره خاطرش رسيد كه اگر احدى را قدرت شفاعت خالد وليد و استخلاص او باشد آن عباس است فلهذا شخصى به خدمت آن حضرت در كمال شتاب و مسارعت روان كرده او را از حقيقت امر مطلع و مخير گردانيد .\r\nعباس رضى الله عنه بعد از وصول خبر بسرعت تمامتر خود را در مسجد سيد البشر بمحضر انصار و مهاجر رسانيد و ميان هر دو چشم امير المؤمنين حيدر را بوسيده و گفت :\r\nاى جان عم ترا قسم به صاحب اين قبر يعنى حضرت پيغمبر و بفرزندان تو شبر و شبير و بام اين هر دو سرور فاطمه بنت نبى شفيع المحشر كه دست از خالد وليد بدار و او را بگذار .\r\nحضرت امير المؤمنين على عليه السّلام بنا بر التماس عباس و شفاعت ايشان دست از خالد بداشت و او را گذاشت اما خالد مدتى بيهوش بود بعد از افاقت جمعى از اقوام او را به مكان استراحت او رسانيدند و الله اعلم بحقيقة الامر .\r\nپايان جلد اول\r\n\r\n","description":"","footnote":"","page_name":" 378 ","page_number":378}
  ]