[
  {"content":"\r\nترجمه و تفسير نهج البلاغه\r\nجلد چهارم\r\nبقيه خطبهء شانزدهم - خطبهء بيستم\r\nمحمد تقى جعفرى\r\n","description":"","footnote":"","page_name":" تعريف الكتاب 1 ","page_number":1},
  {"content":"\r\nچاپ اول : 1358 ، 10 هزار نسخه\r\nدفتر نشر فرهنگ اسلامى\r\nنام كتاب : ترجمه و تفسير نهج البلاغه ( 4 )\r\nمؤلف : محمد تقى جعفرى\r\nچاپ دوم : 1371\r\nتعداد : 5 هزار جلد\r\nچاپ و نشر : دفتر نشر فرهنگ اسلامى\r\nتهران - خيابان فردوسى ، روبروى فروشگاه شهر و روستا\r\nمركز پخش تهران 6450307 ، مركز پخش شهرستانها : 312100\r\n2500 ريال\r\n","description":"","footnote":"","page_name":" تعريف الكتاب 2 ","page_number":2},
  {"content":"\r\n\r\nمتن بقيهء خطبهء شانزدهم\r\n\r\nو من هذه الخطبة و فيها يقسم الناس الى ثلاثة أصناف\r\nشغل من الجنّة و النّار أمامه ساع سريع نجا ، و طالب بطي رجاو مقصّر في النّار هوىاليمين و الشّمال مضلَّة ، و الطَّريق الوسطى هي الجادّة ، عليها باقي الكتاب و آثار النّبوّة ، و منها منفذ السّنّة ، و إليها مصير العاقبة . هلك من ادّعى ، * ( وَقَدْ خابَ مَنِ افْتَرى ) * . من أبدى صفحته للحقّ هلك . و كفى بالمرء جهلا ألَّا يعرف قدره لا يهلك على التّقوى سنخ أصل ، و لا يظمأ عليها زرع قوم . فاستتروا في بيوتكم ، * ( وَأَصْلِحُوا ذاتَ بَيْنِكُمْ ) * ، و التّوبة من ورائكمو لا يحمد حامد إلَّا ربّه و لا يلم لائم إلَّا نفسه\r\n","description":"","footnote":"","page_name":" 1 ","page_number":3},
  {"content":"\r\n","description":"","footnote":"","page_name":" 2 ","page_number":4},
  {"content":"\r\n\r\nترجمهء بقيهء خطبهء شانزدهم\r\n","description":"","footnote":"","page_name":" 3 ","page_number":5},
  {"content":"\r\n","description":"","footnote":"","page_name":" 4 ","page_number":6},
  {"content":"\r\nجملاتى ديگر از خطبهء شانزدهم كه در آنها مردم را به سه گروه تقسيم مىكند آن كس كه بهشت و دوزخ را پيشرو دارد ، [ از بازيچه‌ها و آرزوهاى دور و دراز و بى تفاوتىها 
  ] روى گردان است [ مردم بر سه گروهند : 
  ] تكاپوگر پويا كه نجات پيدا ميكندو جويندهء كندرو كه براى او اميدى هست .\r\nتقصيركنندهء تبهكار كه سقوطش در آتش است . انحراف به راست و چپ ( افراط و تفريط ) گمراهى ، و جادهء اصلى راه وسط است . مسير كتاب الهى و آثار رسالت از اين جاده كشيده شده است . روزنه‌هاى نجات بخش سنت پيغمبر به اين جاده باز مىشودو راه سرنوشت كمال انسانى به اين جاده منتهى مىگردد . آن مدعى كه ادعايش اساسى ندارد ، هلاكت در انتظار اوست . و كسى كه افترا به واقعيات زند ، به استقبال نوميدى و سقوط مىشتابد . آن كس كه در برابر حق عرض اندام نمايد ، آينده اى جز نابودى ندارد . انسانى كه به شناخت خويشتن نايل نگشته است ، در پستترين تاريكى نادانى غوطه ور است . اصل ريشه اى كه بر تقوى روييده هلاك نمىشودو زراعت قومى كه در زمين تقوى كاشته شده ، از تشنگى نخواهد خشكيد . از خانه هايتان براى تشكيل اجتماعات ويرانگر بيرون ميائيد . آشتى و الفت در ميان خود به وجود بياوريد .\r\nتوبه و بازگشت به سوى خدا در دسترس شماست . هيچ ستايشگرى جز پروردگار خود را نستايدو هيچ سرزنش كننده اى جز نفس خود را توبيخ ننمايد .\r\n","description":"","footnote":"","page_name":" 5 ","page_number":7},
  {"content":"\r\n","description":"","footnote":"","page_name":" 6 ","page_number":8},
  {"content":"\r\n\r\nتفسير عمومى بقيه خطبهء شانزدهم\r\n","description":"","footnote":"","page_name":" 7 ","page_number":9},
  {"content":"\r\n29 - شغل من الجنّة و النّار امامه ( آن كس كه بهشت و دوزخ را پيش رو دارد [ از بازيچه‌ها و آرزوهاى دور و دراز و بىتفاوتىها 
  ] روى گردان است ) .\r\n\r\nبهشت و دوزخ\r\nمباحث مشروح را در بارهء بهشت و دوزخ و برزخ در تفسير و نقد و تحليل مثنوى مجلد دوم از صفحهء 650 تا 659 و مجلد چهارم صفحهء 705 و مجلد نهم صفحهء 462 مطرح كرده‌ايم . مراجعه شود . در تفسير جملهء فوق چند مطلب مهم را بطور مختصر متذكر مىشويم : از مجموع منابع معتبر اسلامى اين حقيقت استفاده مىشود كه : 1 - بهشت جايگاهى است كه خداوند براى انسانهاى بافضيلت و تقوى آماده نموده است .\r\n2 - آن لذائذ عالى كه در بهشت نصيب انسانهاى با تقوى و فضيلت خواهد گشت با خوشىها و لذائذ اين دنياى مادى قابل مقايسه نيست . حتى عظمت آن لذائذ در درجه اى است كه با آنچه كه ما در اين زندگانى لذائذ روحى مىناميم ، شباهتى ندارد . اين نكته در روايتى معتبر چنين آمده است :\r\nلا اذن سمعت و لا عين رأت\r\n( نه گوشى آنها را شنيده است و نه چشمى آنها را ديده است ) .\r\nتبصره : اگر چه ظاهر اين روايت بالاتر بودن لذائذ بهشتى را از آنچه كه\r\n","description":"","footnote":"","page_name":" 8 ","page_number":10},
  {"content":"\r\nدر اين دنيا ديده و شنيده شده است ، بيان مىكند ، ولى چون مقصود حقيقى اينست كه لذائذ بهشتى بالاتر از گنجايش موجوديت آدمى در اين دنيا است ، مىتوان گفت : ناتوانى چشم از ديدن و گوش از شنيدن لذائذ بهشتى كه در روايت آمده است ، بعنوان مثال و به منظور قابل فهم ساختن براى اكثر انسانهاست كه همواره با محسوسات سروكار دارند .\r\nتوضيح اين كه - وقتى كه يك انسان در راه عمل به عدالت ، همهء اميال و آرزوهاى خود را زير پا مىگذارد و از گردنه‌هاى مهلك خودخواهىها مىگذرد ، درست است كه لذتى فوق همهء لذائذ مادى در درون خود درمىيابد ، ولى مىدانيم كه اين لذت عالى در كالبد محدود مادى و در ميدان تنگى كه فعاليت روح در آن انجام مىگيرد ، بروز مىكند . يعنى لذت طبيعى رفتار عادلانه همان است كه به عنوان اثر عدالت در ميدان فعاليت روح ، كه بدن است به وجود مىآيد ، و لكن اثر ماوراى طبيعى عمل به عدالت نمىتواند در آن ميدان تنگ و محدود بگنجد . اين نتيجهء ملكوتى كه به عنوان پاداش بهشتى در قرآن آمده است ، قابل تحقق در قلمرو ماده و ماديات نمىباشد .\r\nهمچنين است كيفرهاى دوزخى كه با مشقتها و شكنجه‌هاى اين زندگى قابل مقايسه نمىباشد .\r\n3 - در قرآن مجيد مقدارى از عوامل لذت مادى مانند شراب طهور ، ظروف با ارزش ، ميوه‌ها ، حور و قصور . . . نام برده شده است كه در بهشت نصيب مردم با تقوى خواهد گشت .\r\nبايد در نظر گرفت كه معانى اين عوامل لذت مادى ، آن مفاهيم نيست كه ما در اين دنيا مىشناسيم ، بلكه حقايقى هستند كه فوق هضم و دفع و تكرار و حركت و سكون و ساير عوارض جسمانى مىباشند ، اگر چه الفاظ شراب و ظرف و ميوه و حور و قصور قابل تطبيق بر آنها مىباشند . براى فهم\r\n","description":"","footnote":"","page_name":" 9 ","page_number":11},
  {"content":"\r\nاين موضوع مىتوانيم به كار بردن الفاظى مانند روشنى و تاريكى و خنكى و گرمى و تشنگى و سيرابى را كه به پديده‌هاى روانى نسبت داده مىشوند ، در نظر بگيريم . مىگوئيم : « دلم در اين قضيه روشن است » مسلم است كه مقصود روشنائى فيزيكى نيست ، بلكه آن حالت انبساط و آگاهى روانى است كه مىتوان آن را روشنائى درونى ناميد .\r\n« دل من با ديدن منظرهء انتقام از آن قاتل جنايتكار خنك شد » ، « دلم از شنيدن مطالب تكرارى شما سير شده است » ، « دوست عزيز ما از يك روان زيبا برخوردار است » ، « آن شخص را كه شما توصيف مىكنيد ، خرمگسهاى وسوسه ، روان او را مىخارد » :\r\n\r\nعشق را بگذاشت دم خر گرفت\r\nعاقبت شد خرمگس سرلشكرش\r\nخرمگس آن وسوسه است و آن خيال\r\nكه همى خارش دهد همچون گرش\r\n\r\n« موج كينه در دل او سر بر مىكشد » ، « نسيم محبت در درون او وزيدن گرفته است » ، « روح او مست عظمتهاى انسانى است » . . . بنا بر اين ، الفاظى كه در قرآن با معانى مادى ناچيز به عنوان پاداش بهشتى به كار رفته است ، دليل آن نيست كه پاداشهاى بهشتى چيزهاى محقر مىباشند .\r\nبراى پذيرفتن اين مطلب كه پاداشهاى بهشتى مواد محقر و محدود دنيوى نيست ، مىتوانيم اين مسئله را مطرح كنيم كه هيچ منطق و عقلى باور نمىكند كه پيامبران و اوصياء و اولياء اللَّه و ساير عظماى بشرى دست از مواد لذتبار اين دنيا بردارند ، براى آنكه در جهان ابديت ، همين مواد لذتبار دنيوى را به دست بياورند يعنى مثلا على بن ابي طالب عليه السلام خودخواهى را كنار بگذارد و آن همه كوشش و فداكارى و تقوى و محبت الهى و گذشت از همهء اميال و آرزوها را انجام بدهد ، و از سيب و انار و كاخ و چشمه سارهاى اين دنيا صرفنظر كند تا خودخواهى و مواد مزبور را در آخرت به دست بياورد 4 - آيات فراوانى در قرآن مجيد وارد شده است كه پايان رشد و تكامل\r\n","description":"","footnote":"","page_name":" 10 ","page_number":12},
  {"content":"\r\nرا لقاء اللَّه ( ديدار خداى تعالى ) و رضوان اللَّه ( رضاى خداى تعالى ) معرفى مىكند . جاى ترديد نيست كه اين نتيجه و پاداش با هيچ امتياز و لذتى قابل مقايسه نيست . اين كه مىگوئيم : با هيچ امتياز و لذتى قابل مقايسه نيست براى اينست كه « لقاء اللَّه » و « رضوان اللَّه » عبارت است از ورود روح به جهان ملكوت ربانى كه همهء امتيازات و لذائذ عالم هستى مانند سايه هائى هستند كه در برابر خورشيد آن جهان محو و نابود مىگردند . در حقيقت روح در آن مقام و الا خود را با همهء عظمتهايش كه وابسته به منبع خويش است درمىيابد ، آيا مىتوان مفهوم لذت دنيوى را در آنجا به كار برد آنان كه در پايان زندگى ، ابديت را مىبينند ، در اين دنيا از كدامين پديده‌ها بايد چشم بپوشند امير المؤمنين عليه السلام در جملهء مورد تفسير مىگويد : « آن كس كه بهشت و دوزخ را پيش رو دارد [ از بازيچه‌ها و اميال و آرزوهاى دور و دراز و بىتفاوتىها 
  ] روى گردان است » .\r\nبراى توضيح اين جمله مىگوئيم : چنان كه براى به وجود آمدن حيات در قلمرو طبيعت ، مواد و شرائط و روابط مخصوصى لازم است تا پديدهء مزبور بتواند از راه قانونى خود عبور كرده و در صحنهء طبيعت بروز نمايد ، و چنان كه براى به وجود آمدن روان ، شرائط و روابط معين در حيات درونى آدمى ضرورت دارد ، آمادگى و شايستگى روح براى ابديت نيز احتياج به تنظيم گذرگاه روح و پاك سازى ميدان كار و كوشش آن دارد كه بتواند با حفظ موجوديت خود از سنگلاخها و خارستانهاى طبيعت و هوى و هوسهاى پست حيوانى بگذرد و آمادهء ورود به ابديت گردد .\r\nموانع و عوامل مزاحم براى تلاش نتيجه بخش روح در مسير تكاملى ، فراوان است . چشم پوشى و مبارزه با آن موانع ، اساسىترين شرط ورود به ابديت است . كيست كه بتواند اين حقيقت را انكار كند كه رها ساختن حيات\r\n","description":"","footnote":"","page_name":" 11 ","page_number":13},
  {"content":"\r\nو شخصيت در سيلگاه عوامل و رويدادهاى مبهم و مخالف ، مساوى نابود ساختن حيات و شخصيت است آيا نگهداشتن اين دو پديدهء اصيل از موانع و عوامل مزاحم طبيعت و آدميان انسان نشناس ، شبيه به نگهداشتن شعلهء چراغ فتيله اى در هواى طوفانى نيست درست است كه حيات و شخصيت آدمى ساختهء خداوندى است و هيچ انسانى در ساختن حيات و نطفهء اصلى شخصيتش كمترين قدرت و اختيارى ندارد ، ولى هيچ انسان آگاه و خردمند ، ترديد ندارد در اين كه حفظ و ادامه حيات و شخصيت و رنگ آميزى آن دو با كيفيت مطلوب در اختيار آدمى است . اين حفظ و ادامه چنان كه گفتيم در مجراى هزاران عوامل مبهم و مخالف و بيطرف صورت مىگيرد .\r\nلذا بايستى عوامل مخالف را در اين تكاپو حذف و عوامل موافق را انتخاب و موضوعات بيطرف را به سود عوامل موافق توجيه نموده از امكان قرار گرفتن آنها در معرض مخالفت با عوامل موافق جلوگيرى كرد . اينست معناى جملهء امير المؤمنين عليه السلام كه مىگويد : « آن كس كه بهشت و دوزخ را در پيش رو دارد ، از بازيچه‌ها و اميال و آرزوهاى دور و دراز و بىتفاوتىها رويگردان است . زيرا آدمى با رها ساختن عنان خود طبيعى ، شخصيتى جز من سرگردان نمىتواند داشته باشد .\r\nبا حذف و انتخابى كه متذكر شديم ، شخصيت انسانى از ناچيزترين حركت تا اساسىترين هدفها و تكاپوهاى حياتى در بنيانگذارى ابديت ، فعاليت مىكند و با اين جريان است كه زندگى در مسير هدف اعلاى خود به حركت درمىآيد .\r\nاصول كلى آن عوامل كه بايد حذف و مورد چشمپوشى قرار بگيرند عبارتند از : خودخواهى در اشكال گوناگونش ، ستمگرى در هر لباسى كه امكانپذير است ، مهار نكردن هوى و هوس و لذتهاى حيوانى كه مزاحم حركت كمال روح مىباشند .\r\n","description":"","footnote":"","page_name":" 12 ","page_number":14},
  {"content":"\r\n30 ، 32 - ساع سريع نجا و طالب بطىء رجا و مقصّر في النّار هوى [ سه گروه مردم : 
  ] ( تكاپوگر پويا كه نجات پيدا مىكند و جويندهء كندرو كه براى او اميدى هست و مقصريست كه سقوطش در آتش است ) .\r\nاگر جهان اينست كه ما مىبينيم و اگر انسان همين است كه با موجوديتش آشنائى داريم ، هيچ راهى براى به ثمر رسانيدن شخصيت آدمى جز كوشش و تكاپو وجود ندارد .\r\n\r\nاندرين ره مىتراش و مىخراش\r\nتا دم آخر دمى فارغ مباش\r\nدوست دارد يار اين آشفتگى\r\nكوشش بيهوده به از خفتگى\r\nگر چه رخنه نيست در عالم پديد\r\nخيره يوسفوار مىبايد دويد\r\n\r\n( مثنوى )\r\n\r\nدو ارزش فلسفى كار و كوشش در زندگى و بحثى در معناى شانس و بخت و اتفاق\r\n\r\nارزش يكم\r\n- مسلم است كه تنها وسيلهء به دست آوردن محصول و نتيجه ، كار و كوشش است كه بايد انجام داد . اين قانون پايدار در هيچ نقطه اى از تاريخ حيات و در هيچ يك از شئون انسانى ، استثنائى ندارد .\r\nآن ساده لوحان كه دست يافتن بعضى از مردم را به برخى از موضوعات بدون كار و كوشش ، استثناء و يا نقض قانون مزبور تلقى مىكنند و شانس و بخت و اتفاق را مانند واقعيت مىپذيرند ، از دو نكتهء مهم غفلت مىورزند : يكى اين كه - امتيازات و منافعى را كه گاهگاهى بعضى از انسانها بدون تلاش به دست مىآورند ، چنين نيست كه معلولهائى باشند كه بدون علت در اختيار آنان قرار گرفته باشند .\r\nتوضيح اين كه هيچ واقعيتى در اين جهان بدون علت به وجود نمىآيد ، نهايت اينست كه به جهت موضعگيرىهاى مخصوصى كه داريم ، گاهى عوامل آن رويدادها را درك مىكنيم و گاهى آن عوامل از حيطهء موضعگيرى ما بيرون است و آنها را درك نمىكنيم ، ولى مسلم است كه به وجود آمدن هر رويدادى\r\n","description":"","footnote":"","page_name":" 13 ","page_number":15},
  {"content":"\r\nاز علت خود ، احتياج به كار و فعاليت دارد . مثلا يك سيب در شاخهء درخت محصول كار و فعاليتى است كه در درخت صورت گرفته است ، يك عدد استكان كه در اختيار من قرار گرفته است ، به وسيله كار و فعاليت انسان و ماشين به صورت فعلى در آمده است كه امروز من مىتوانم از آن بهره بردارى نمايم .\r\nنتيجه اى كه از اين اصل مىگيريم اينست كه هيچ موجودى در اين عالم نيست مگر اين كه از گذرگاه كار و فعاليت عبور كرده به صورت فعلى خود در آمده است .\r\nدوم اين كه - ارتباط آن موضوع با من كه هيچ كار و كوششى در بارهء آن انجام نداده‌ام ، انواع گوناگونى دارد : 1 - من كارى انجام داده‌ام كه داراى علتهاى متعدد بوده است و من برخى از آنها را منظور نموده ، ديگر جنبه‌هاى آن را نمىدانستم يا هدفگيرى نكرده بودم . در اين مورد بروز نتايج مغفولهء كار براى من شانس و بخت و اتفاق جلوه مىكند . به عنوان مثال درختانى را در باغچهء حياط مىكاريم و منظور ما استفاده از ميوه‌هاى آنها است . اين كار سه نتيجهء مطلوب ديگر به وجود مىآورد : زيبائى چشم انداز ، لطافت هوا ، و سايه اى كه مورد نياز است . در اين گونه كارها هيچ انسان عاقلى نمىگويد كه من براى به دست آوردن ميوه كار كردم و اتفاقا يا از روى شانس و بخت من ، سايه و لطافت هوا و منظرهء زيبا به وجود آمدند ، بلكه از روى شعور طبيعى هر سه نتيجهء غير منظور را به همان كارى كه در رويانيدن درخت صورت گرفته است مستند مىسازيم . در حقيقت چهار بعدى بودن كار را درك مىكنيم و مىفهميم كه ما مىتوانستيم هر چهار بعد كار مزبور را هدفگيرى نموده نتايج آنها را به علل مشخص آنها منسوب بسازيم . اينست معناى آن بيت كه « مولوى » مىگويد :\r\n","description":"","footnote":"","page_name":" 14 ","page_number":16},
  {"content":"\r\n\r\nگفت معشوقم تو بودستى نه آن\r\nليك كار از كار خيزد در جهان\r\n\r\nو مضمون بيت زير از شاعر ديگر :\r\n\r\nبختم نگر كه طوطى طبعم پى لبت\r\nبر بوى پسته آمد و بر شكر اوفتاد\r\n\r\nدر حقيقت نامگذارى اين موارد به بخت و شانس ، ناشى از جهل و بىاطلاعى ما از ابعاد و استعدادهاى متعدد كاريست كه انجام داده‌ايم و ناشى از موضعگيرى ما است كه در آن قرار گرفته‌ايم .\r\n2 - رويدادهاى پيشبينى نشده كه خود در مجراى قانون عليت ، تحقق پيدا مىكنند ، و در منطقهء مالكيت و اختصاص انسان قرار مىگيرند ، با شانس و بخت و اتفاق تفسير مىشوند ، ولى چنان كه گفتيم : در اين جهان هستى هيچ پديده و رويدادى بدون قانون به وجود نمىآيد ، اين جهل و بىاطلاعى ما است كه رويدادهاى پيشبينى نشده را به تصادف و بخت نسبت مىدهيم . تاريخ نويسان عامى حركت آن ابر سياه پرباران را كه شبانه در واترلو باريد و يكى از اساسىترين عوامل شكست ناپلئون را فراهم آورد ، به تصادف و بدبختى ناپلئون نسبت داده‌اند ، در صورتى كه تشكل اجزاى ابر و حركت آن در مسير معين و رسيدنش به فضاى واترلو و ريختن باران در آن جبهه ، همه و همه از قوانين جبرى طبيعت پيروى كرده ، پيش آمدن آن رويداد را حتمى ساخته بود .\r\nآنچه كه عامل گرفتارى ناپلئون در آن رويداد بود ، جهل و عدم محاسبهء او در بارهء فضا و ابر آن جبهه بود . اين نكته جالب است كه اگر لشكركشى ناپلئون به واترلو وجود نداشت بلوخر و ولينگتون با سپاهيان كلان در آن رويداد شركت نمىداشتند و به عبارت ساده تر اگر واترلو آن روز مانند روزها و ساليان گذشته و آينده ، خالى از ناپلئون و بلوخر و ولينگتون و سپاهيانشان بود و قطعهء ابر سياهى مىآمد و مىباريد ، هيچ كس جرئت نمىكرد بگويد كه : در فلان شب تصادفا قطعهء ابر سياهى در فضاى واترلو پيدا شد و باريدن گرفت .\r\nبه همين جهت است كه بايد قبول كرد كه موضوع تصادف و بخت و شانس\r\n","description":"","footnote":"","page_name":" 15 ","page_number":17},
  {"content":"\r\nموقعى كه با آگاهى به معناى آنها مطرح مىشود ، حتما پاى انسان نادانى به ميان آمده است كه نمىخواهد به جهل خود اعتراف نمايد .\r\nلذا مىتوان گفت : كلماتى مانند تصادف و شانس و بخت و اتفاق ، ساختهء تكبر مردم نادان بوده روپوشى به جهالتهاى بشرى مىباشند .\r\n3 - گاهى فرد يا اجتماعى از انسانها كارى را با در نظر داشتن نتيجهء معينى انجام مىدهند ، نتيجهء مفروض به جهت عواملى كه مزاحم بروز آن مىباشند ، در زمان و موقعيت پيشبينى شده به وجود نمىآيد ، ولى در عين حال در سطوح زيرين واقعيات و رويدادها ، به وجود و تقويت خود ادامه مىدهد و پس از گذشت زمانى يا در موقعيت ديگرى نتيجهء مفروض را به تنهائى يا مخلوط با نتايج ديگرى ابراز مىكند و عاميان بىاطلاع از حقيقت آن كار ، نتيجهء مزبور را به شانس و بخت و اتفاق نسبت مىدهند .\r\nمطلب سوم كه اكنون مطرح كرديم ، اگر چه شباهتى به مطلب يكم دارد ، ولى تفاوتى ميان آن دو وجود دارد كه بايد در نظر گرفته شود . آن تفاوت اينست كه در مطلب يكم ، نتايج مغفوله بطور مستقيم ، با كار انجام شده مربوط بوده ، بدون احتياج به گذشت زمان يا دگرگونى موقعيت ، بروز مىكنند ، در صورتى كه در مطلب سوم نتايج مغفوله به طور مستقيم و بدون فاصلهء زمانى و دگرگونى موقعيت به وجود نمىآيند ، بلكه به گذشت زمان و سپرى شدن تحولات نياز دارند .\r\n4 - عوامل ماوراى نمودهاى طبيعى كه محسوس نيستند ، در شيوع و رواج مفاهيم تصادف و شانس و بخت ، نقش قابل توجهى دارند . اين گونه عوامل از نيروها و فعاليتهاى روانى آدميان سرچشمه مىگيرند . معمولا چنين است كه ما نتايج و خواص فعاليتها و انفعالهاى روانى را در نمودهائى منحصر مىكنيم كه در دنبال آنها ظاهر مىشوند و گمان مىكنيم كه هرگونه فعاليتى نتيجه اى مشابه خود را فورا به وجود مىآورد ، در صورتى كه ممكن است\r\n","description":"","footnote":"","page_name":" 16 ","page_number":18},
  {"content":"\r\nفعاليتى يا انفعالى در روان ما بجريان بيفتد و به اضافهء نتايج سطحى آثار و خواصى فعال را در سطوح عميق روان توليد كند .\r\nاين آثار و خواص بعدها در موقعيتهاى مناسب دست به كار مىشوند و نمودهاى روانى ديگرى را به وجود مىآورند و چون ما از ارتباط ميان اين نمودها و فعاليتها و انفعالات گذشته آگاهى نداريم ، خيال مىكنيم آن نمودها امورى تصادفى و اتفاقى و مربوط به بخت و شانس مىباشند .\r\nمانند عقده‌هاى عميق روانى كه در آغاز به وجود آمدن ، نمودهائى ناچيز نشان مىدهند و سپس با گذشت زمان و بروز اختلالات روانى متنوع ، نتايج و خواص ريشه دار خود را بروز مىدهند .\r\nو بالعكس ممكن است يك رفتار عقلانى صحيح و روش عاطفى درست ، رشدى مخصوص در روان ايجاد كند كه نتايج و خواص محاسبه نشده اى را در دنبال خود بياورد و مردم عامى كه اطلاعى از اين علت ندارند ، آن نتايج و خواص را شانس و بخت و تصادف بنامند .\r\n5 - رويدادهاى ديگر وجود دارند كه از عوامل فوق طبيعى سرچشمه مىگيرند و مردم ناآگاه گمان مىبرند كه آن رويدادها بدون علت بوده تصادفى و شانسى و اتفاقى مىباشند .\r\nبعضى از آگاهان هم هستند كه اين نوع رويدادها را به عللى مجهول يا به اصول پيش ساختهء ذهنى نسبت مىدهند . به عنوان مثال انفجار اولين مادهء خلقت كه تدريجا به صورت كهكشانها در آمده است ، مورد اختلاف نظر قرار گرفته است . عاميان و آن گروه از دانشمندانى كه اگر اين حادثهء بنيادين را به علت فوق طبيعت نسبت بدهند ، اصول پيش ساختهء آنان مختل مىگردد ، تصادف و اتفاق را پيش مىكشند ، همان عنوانى كه اگر در آزمايشگاه‌هاى علمى در بارهء ناچيزترين پديده به كار برود ، به كار برندهء آن را فورا از آزمايشگاه به بيمارستان روانى منتقل مىسازند . چون هيچ علتى براى\r\n","description":"","footnote":"","page_name":" 17 ","page_number":19},
  {"content":"\r\nانفجار مزبور جز علت برين كه مشيت خداوندى ناميده مىشود وجود ندارد ، لذا مىگوئيم : اين رويداد بزرگ كار آن خالق بىچون است و بس .\r\nاكتشافات و انتقالهاى ذهن بشرى به مجهولات پشت پردهء معلومات نيز از اين قبيل است ، يعنى با پذيرفتن اين جريان طبيعى كه بايد مكتشف و مخترع براى راهيابى به مجهول ، از راه منطقى و تجربى بكوشد و حركت نمايد ، آخرين عامل انتقال ، مشيت خالق توانا است كه چراغى در فضاى ذهن مكتشف روشن مىسازد و مجهول را به او نشان مىدهد .\r\nاگر كسى به خود جرئت بدهد و اين گونه دخالت فوق طبيعى را در ذهن انسانها منكر شود ، چنين شخصى با نظر به عينى نبودن روابط ضرورت ميان حلقه‌هاى رويدادها ( علل و معلولات ) ، بايستى همهء حوادث و وقايع طبيعت را در هر لحظه و در هر مورد ، تصادف و اتفاق بداند اكنون برمىگرديم به نتيجهء مباحثى كه مطرح كرده‌ايم و آن عبارت است از ارزش وسيله اى كار ، مباحث ما اين موضوع ( ارزش يكم كار و عمل ) را كه ارزش وسيله اى است ، روشن ساخت و دانستيم كه نتايج و محصولاتى كه زندگانى مادى و معنوى ما بر آنها استوار شده است ، تنها به كار و كوشش مستند است و هيچ واقعيتى به طور ناگهان در مسير حيات ما سبز نمىشود .\r\n\r\nارزش دوم\r\n- ارزش موضوعى است ، بدين معنى كه كار و كوشش ذاتا و فى نفسه داراى ارزش است . اين قسم از ارزش مانند قسم يكم مورد نظر صاحب نظران نيست ، زيرا آنان كه ارزش كار را در وسيله بودن آن براى به دست آوردن نتيجه منحصر مىكنند ، مىگويند : حركت مانند سكون ، و كوشش مانند ركود ، پديده هائى بىطرفند كه نه داراى ارزش هستند و نه بىارزش مىباشند ، زيرا حركت و سكون و كوشش و ركود با نظر به عوامل جبرى خود يا هستند و يا نيستند و معلوم است كه بودن و نبودن ، بدون نظر به آثار و نتايج آن دو وارد منطقهء ارزش نمىباشند ، مگر از\r\n","description":"","footnote":"","page_name":" 18 ","page_number":20},
  {"content":"\r\nيك ديدگاه عالى فلسفى كه ارزش را از هستى ، و هستى را از ارزش نشان مىدهد .\r\nو اما از نظر علمى محض ، حقيقتى را مىتوان در منطقهء ارزشها قرار داد كه خاصيت و نتيجه اى مفيد براى انسان داشته باشد .\r\nبه نظر مىرسد كه براى دريافت صحيح در بارهء ارزش موضوعى كار ، بايستى دو رابطه را در نظر بگيريم : رابطهء يكم - نسبتى است كه كار به علل جبرى در مجراى طبيعت دارد ، با نظر به اين رابطه ، كار فى نفسه همانطور كه گفته شد ، وارد منطقهء ارزشها نمىگردد ، چنان كه جزئى از منطقه بىارزشها نيز نمىباشد .\r\nرابطهء دوم - نسبت كار به انسان است ، يعنى انسان با آگاهى و هدفگيرى عالى در حيات ، احساس كرده است كه ركود و سكون يك حالت منفى ، و حركت و كار حالت مثبت روان آدمى است و او با اين آگاهى و هدفگيرى از ركود و سكون مىگريزد و در هر مورد كه احساس مىكند زمينه اى براى كار وجود دارد ، دست به كار مىشود و نظرى به نتيجه و سود آن ندارد . كار با اين رابطه مىتواند داراى ارزش موضوعى بوده باشد ، در اين مورد مسئله اى مطرح مىشود كه ما آن را بررسى مىنمائيم :\r\n\r\nهيچ كس كارى را بدون توقع نتيجه انجام نمىدهد\r\nاين مسئله كه هيچ كس كارى را بدون توقع نتيجه اى انجام نمىدهد ، بازگو كنندهء جريان معمولى كارهائى است كه با دست و انديشهء بشرى به وجود مىآيند . ولى اين جريان معمولى نبايد ما را از يك نكتهء بسيار مهم و اساسى غافل نمايد . اين نكته عبارت است از اين كه افراد و جوامعى كه كار براى آنان داراى ارزش موضوعى است ، به انگيزگى ناچيزترين احتمال نتيجه ، دست به فعاليت مىزنند و كار و كوشش به راه مىاندازند . در صورتى كه آنان كه ارزش كار را تنها در جنبهء وسيله اى آن مىدانند ، همواره فرصتهاى بسيار ارزنده را به بهانهء اين كه در اين كار نتيجهء مهمى وجود ندارد ، يا اين كه رسيدن\r\n","description":"","footnote":"","page_name":" 19 ","page_number":21},
  {"content":"\r\nبه نتيجهء مفروضه ، كار و تلاش فراوانى مىخواهد ، از دست مىدهند . به همين جهت است كه مىتوان گفت : اعتقاد به ارزش موضوعى كار نه تنها علامت زنده بودن يك فرد و اجتماع است ، بلكه باعث مىشود كه از كمترين فرصتها عاليترين نتايج را به دست بياورند ، به اضافهء اين كه چون كار و حركت مطابق قانون عالم هستى است ، جريان مطابق آن قانون كلى اگر چه به احتمال ناچيزترين نتيجه هم نباشد ، خود يك پديدهء قانونى تعبيه شده ايست . البته فراموش نمىكنيم كه ورود اين حركت به منطقهء ارزش تابع آگاهى و هدفدارى در حيات است .\r\nاين مباحث براى بررسى ارزش كار از نظر اقتصاد اجتماعى ، كافى نيست و در مباحث آينده اين ارزش را تا آنجا كه بتوانيم توضيح خواهيم داد .\r\nدر جملات مورد تفسير ، امير المؤمنين عليه السلام پس از بيان وصف مردم هدفدار كه مىگويد : ( آن كس كه بهشت و دوزخ را پيش رو دارد [ از بازيچه‌ها 
  ] روى گردان است ) .\r\nانسانها را به سه گروه : كوشا ، كندرو و تقصير كننده ، تقسيم فرموده است .\r\nبا نظر به ترتيب مزبور روشن مىشود كه آن نوع كوشندگان نجات پيدا مىكنند و به رشد و كمال مطلوب مىرسند كه هدف والائى براى حيات خود داشته باشند .\r\n\r\nكار و كوشش از ديدگاه قرآن\r\nآيات قرآن در بارهء كار و كوشش در قلمرو حيات به قدرى فراوان و متنوع است كه با كمال صراحت مىتوان گفت : اسلام دين كار و كوشش است .\r\nما نمونه اى از چند گروه آيات مربوط به كار و كوشش را مطرح مىكنيم :\r\n\r\nگروه يكم\r\n- آياتى است كه كار را به عنوان نتيجهء حيات آدمى گوشزد مىنمايد . مانند :\r\n","description":"","footnote":"","page_name":" 20 ","page_number":22},
  {"content":"\r\n* ( وَأَنْ لَيْسَ لِلإِنْسانِ إِلَّا ما سَعى وَأَنَّ سَعْيَه سَوْفَ يُرى ) * ( 1 ) \r\n( و براى انسان جز كار و كوششى كه انجام داده است نمىماند و قطعا كوشش او ديده خواهد شد . )\r\n* ( إِنَّ السَّاعَةَ آتِيَةٌ أَكادُ أُخْفِيها لِتُجْزى كُلُّ نَفْسٍ بِما تَسْعى ) * ( 2 ) \r\n( قطعا روز قيامت خواهد آمد و من آن را مخفى مىدارم ، تا هر كسى در برابر كوششى كه كرده است ، پاداش داده شود ) .\r\n* ( إِنَّ هذا كانَ لَكُمْ جَزاءً وَكانَ سَعْيُكُمْ مَشْكُوراً ) * ( 3 ) \r\n( اين نعمتهاى ابدى براى شما پاداشى است و كوشش شما مورد شكر است ) .\r\n* ( يَوْمَ يَتَذَكَّرُ الإِنْسانُ ما سَعى ) * ( 4 ) \r\n( روز قيامت روزى است كه انسان كوششهاى خود را به ياد مىآورد ) .\r\nتوضيح : از اين گروه آيات به خوبى روشن مىشود كه محاسبهء ابدى در بارهء شخصيت آدمى روى كار و كوششى است كه به خود او مستند است .\r\nبه عبارت ديگر ، ملاك شايستگى و ناشايستگى شخصيت در عالم بقاء عملى است كه انجام داده است . اگر سعى و عملى در راه سعادت فردى و اجتماعى انجام داده است ، اين شخصيت شايستهء لقاء الله و رضوان الله است و اگر سعى و عمل او در راه هوى و هوس و تخريب خود و اجتماع بوده است ، سرانجامى جز سقوط در عذاب و فراق الهى ندارد . اينان كسانىاند كه :\r\n","description":"","footnote":" ( 1 ) النجم آيهء 39 .  ( 2 ) طه آيهء 15 .  ( 3 ) الانسان آيهء 22 .  ( 4 ) النازعات آيهء 35 . ","page_name":" 21 ","page_number":23},
  {"content":"\r\n* ( الَّذِينَ ضَلَّ سَعْيُهُمْ فِي الْحَياةِ ) * ( 1 ) \r\n( كوشش و عمل آنان در اين زندگانى پست ، گمراه و نابود مىگردد . ) از همين گروه است آياتى كه لزوم هدفگيرى انسانى را در سعى و عمل ، گوشزد مىنمايد . مانند : * ( فَمَنْ يَعْمَلْ مِنَ الصَّالِحاتِ وَهُوَ مُؤْمِنٌ فَلا كُفْرانَ لِسَعْيِه ) * ( 2 ) \r\n( هر كس كه اعمال صالحه انجام بدهد ، در حالى كه داراى ايمان است .\r\nكوشش او پوشيده نخواهد گشت ) .\r\nتبصره - عمل كه به معناى كار و كوشش است در قرآن مجيد در حدود 300 مورد وارد شده و با بيانات گوناگون ، ملاك رشد و كمال و سقوط در پستيها ، عمل معرفى شده است .\r\n\r\nگروه دوم\r\n- آياتى است كه نتيجه بخش بودن ايمان را مشروط به عمل و نتيجه بخش بودن عمل را مشروط به ايمان قرار داده است . مانند : * ( إِنَّ الَّذِينَ آمَنُوا وَالَّذِينَ هادُوا وَالنَّصارى وَ ، الصَّابِئِينَ مَنْ آمَنَ بِالله ) * ( 3 ) \r\n( كسانى كه ايمان به خدا و روز قيامت آورده و عمل صالح انجام مىدهند ، پاداش آنان در نزد پروردگارشان مىباشد ) .\r\n* ( مَنْ عَمِلَ صالِحاً مِنْ ذَكَرٍ أَوْ أُنْثى وَهُوَ مُؤْمِنٌ فَلَنُحْيِيَنَّه حَياةً طَيِّبَةً ) * ( 4 ) \r\n( هر كه از مرد و يا زن عمل صالح انجام بدهد در حالى كه داراى ايمان است ، او را با حيات پاكيزه اى زندگى مىبخشيم ) .\r\n","description":"","footnote":" ( 1 ) الكهف آيهء 104 .  ( 2 ) الأنبياء آيهء 94 .  ( 3 ) البقرة آيهء 62 .  ( 4 ) النحل آيهء 97 . ","page_name":" 22 ","page_number":24},
  {"content":"\r\nدر قرآن مجيد بيش از 60 آيه در اين باب آمده است كه ايمان مقرون با عمل را مطرح نموده ، وصول به امتيازات هر يك را مشروط به ديگرى معرفى مىنمايد .\r\nتوضيح - از اين آيات روشن مىشود كه ايمان و ديگر حالات روانى مثبت در بارهء دين كه عامل رشد انسانى است ، بدون عمل به هيچ نتيجه مطلوب نخواهد رسيد . معرفت محض و لذائذ روحى كه ناشى از توجه به خدا مىشود و ساير انبساطهاى روانى ، به عبارت عاميانه همان حلوا حلوا گفتن است كه تنها لذت تذكر و حالت خوش ذهنى را نتيجه مىدهد نه طعم عين حلوا را .\r\nاز طرف ديگر عمل بدون معرفت و ايمان ، يك پديدهء بىاساسى است كه مولود عوامل بىمحاسبهء طبيعت و ديگر انسانها است كه با انجامدهندهء عمل ارتباط برقرار مىكنند . بنا بر اين ، صحيح است كه بگوئيم : در دين اسلام : عمل بدون معرفت و ايمان ، همان مقدار بىنتيجه است كه معرفت و ايمان بدون عمل .\r\nما در اين مبحث نيازى به تفصيل در بارهء معرفت و عمل از ديدگاه تاريخ و مكتبهاى انسان شناسى نداريم ، زيرا به هر دوره اى از تاريخ كه مىنگريم و هر جامعهء انسانى را كه مورد مطالعه قرار مىدهيم ، اصلى روشنتر از اين نمىبينيم كه معرفت و ايمان مجرد به يك آرمان و هدف ، نتوانسته است عامل رشد و بقاى انسانها بوده باشد . چنان كه هيچ نوعى از اعمال و كوششهاى آدمى بدون معرفت و ايمان به موضوعات آرمانى و هدفگيرى شده ، نتيجه اى در پيش برد انسانها نداشته است . و هر مكتبى كه يكى از اين دو حقيقت ( معرفت و ايمان يا عمل ) را براى حيات تكاملى انسانها كافى بداند ، در حقيقت معتقد است كه پرنده مىتواند با يك بال به پرواز در آيد يا چنان كه مثل معروف مىگويد : كسى كه معرفت و ايمان را كافى مىداند ، مانند اينست كه معتقد شود انسانى بىپا با داشتن چشم مىتواند راه برود و اگر عمل محض را كافى مىداند نظير اينست كه بگويد : انسان نابينا مىتواند راه خود را\r\n","description":"","footnote":"","page_name":" 23 ","page_number":25},
  {"content":"\r\nاز صدها راه پرپيچ و خم و سنگلاخ انتخاب كرده حركت كند با نظر به ماهيت انسان و نمودها و آثارى كه تاكنون از خود نشان داده است ، به خوبى اثبات مىشود كه عمل در جوهر ذاتى معرفت و ايمان ، آن دخالت را دارد كه معرفت و ايمان در جوهر ذاتى عمل .\r\nما پس از آن همه باز شدن ابعاد انسانى در تاريخ ، قبول كرده‌ايم كه معرفت و ايمان محض ، نوعى از نمودها و فعاليتهاى روانى هستند كه بدون مىخواهم جدى و بدون آنكه عملى در دنبال داشته باشند ، خشك و بىمغز و در معرض زوال و فنا و دگرگونىها قرار مىگيرند . به عبارت ديگر معرفت و ايمان اگر از تحريك به عمل ، ناتوان باشند ، خيال و عاطفه اى بيش نيستند كه جز روشنائى و گرايش بىاساس نتيجه اى در بر ندارند .\r\nاگر اين مطلب را با دقت فلسفى بيان كنيم ، مىتوانيم بگوئيم : معرفت و ايمان ، موقعى از واقعيت برخوردار مىشوند كه آدمى را به انجام دادن تكاليفى كه به عهدهء او است وادار كنند و به سوى عمل به كشانند و موضوعى را كه شناخته و مورد ايمان است ، در شخصيت خود داشته باشند ، زيرا هنگامى كه دو پديدهء مزبور جزء شخصيت آدمى نگردند ، همان گونه كه گفتيم جز خيال و سايه و عاطفهء خام نمىباشند . و هنگامى كه جزء شخصيت آدمى شوند ، چون حركت و گرايش به سوى آرمانها و هدفها با تحريك تمام شخصيت انجام مىگيرد ، لذا بطور ضرورى معرفت و ايمان ، عامل محرك مىباشند .\r\nاما اين كه عمل بدون معرفت و ايمان نتيجه بخش نمىباشد ، با نظر به دو نوع عمل اين مسئله روشن مىشود : نوع يكم - كارها و اعمالى است كه مانند بازتابهاى طبيعى از علل و عوامل ضرورى به وجود مىآيند ، مانند سرخى رنگ چهره در موقع احساس شرمندگى ، جهش ناگهانى از جاى خود ، در موقع شنيدن صداى وحشتناك و غيره . از اين نوع است اعمالى كه ضرورتهاى دفاع از حيات طبيعى و\r\n","description":"","footnote":"","page_name":" 24 ","page_number":26},
  {"content":"\r\nادامهء آن اقتضاء مىكند . مانند مراجعه به پزشك در موقع بيمارى ، و خوردن در موقع گرسنگى و فرار از زير سقف شكسته كه بيم ريزش آن مىرود . . . اين گونه اعمال در منطقهء ضرورتها قرار مىگيرد ، نه در منطقهء ارزشها ، زيرا آنها معلولهائى هستند كه با علل جبرى خود به وجود مىآيند و حتى هدفگيريهائى هم كه در تحقق بخشيدن به آن اعمال صورت مىگيرند ، فعاليتهاى جبرى مىباشند . يعنى وقتى كه براى پيدا كردن غذا ، سير شدن را هدفگيرى مىكنيم ، اين هدفگيرى يك عمل جبرى خالص است كه ناشى از جبر احتياج به غذا است .\r\nنوع دوم - عملهائى است كه آزادانه انجام مىگيرند ، يعنى انسان با نظر به موقعيتى كه دارد ، انجام كار يا ترك آن براى او مساوى است ، ترجيحى كه كار در حال آزادى پيدا مىكند ، ناشى از هدفگيرى مربوط به معرفت و ايمان او است ، مانند كارهاى عادلانه با داشتن قدرت به تخلف از آن كارها .\r\nدر اين موارد شخص آزاد ، بدون تحرك از عوامل جبرى ، با هدفگيرى خود عدالت كه ناشى از معرفت و ايمان او است ، عمل را انجام مىدهد . اين نوع عمل وارد در منطقه ارزشها است ، زيرا مستند به معرفت و ايمان است كه دو عنصر محرك شخصيت رو به كمال مىباشند . مكتبهائى كه مىكوشند اين تقسيم را ناديده بگيرند ، و همهء اعمال را از ديدگاه فيزيكى محض مورد مطالعه قرار بدهند ، منكر شخصيت انسانى مىباشند .\r\n\r\nگروه سوم\r\n- آياتى در قرآن وجود دارند كه به جهت اهميت عمل ، آن را مورد نظارهء الهى معرفى مىكنند ، مانند : * ( وَوُفِّيَتْ كُلُّ نَفْسٍ ما ) * ( 1 ) \r\n( و او به كارى كه انجام مىدهند ، داناتر است ) .\r\n","description":"","footnote":" ( 1 ) الزمر آيهء 70 ","page_name":" 25 ","page_number":27},
  {"content":"\r\n* ( إِنَّ الله بِما تَعْمَلُونَ بَصِيرٌ ) * ( 1 ) \r\n( قطعا خداوند به كارى كه انجام مىدهيد ، بينا است ) .\r\n* ( وَالله شَهِيدٌ عَلى ما تَعْمَلُونَ ) * ( 2 ) \r\n( و خداوند گواه كارى است كه انجام مىدهيد ) * ( أَ لَمْ يَعْلَمْ بِأَنَّ الله يَرى ) * ( 3 ) \r\n( آيا نمىداند كه خدا مىبيند ) * ( وَما تَكُونُ فِي شَأْنٍ وَما تَتْلُوا مِنْه ) * ( 4 ) \r\n( و عملى را انجام نمىدهيد مگر اين كه ما بر شما شاهد مىباشيم ) در قرآن مجيد در حدود 80 آيه اين موضوع را تأكيد مىكند كه خداوند متعال همهء اعمال انسانى را مىبيند و مىداند .\r\nهيچ عاملى براى رشد انسانى نيرومندتر از آن نيست كه بداند همهء حركات او تحت نظارهء خداوندى است و هر كارى كه مىكند و سخنى كه مىگويد و انديشه اى كه در ذهنش به جريان مىافتد ، ثبت و ضبط گشته ، سرنوشت آيندهء ابدى او را تشكيل مىدهند .\r\nكسى كه به چنين اصلى معتقد است ، كمترين تعدى به حقوق ديگران نمىكند ، هرگز دروغ بر زبانش جارى نمىگردد ، سخنى بر ضرر ديگران نمىگويد ، حتى انديشه‌هاى خود را هم از گرايش به پليديها محفوظ مىدارد .\r\nهيچ يك از مكتبهاى اصلاحى بشرى اين عامل نيرومند را توصيه نمىكند .\r\nتنها اديان حقه ، مخصوصا دين اسلام است كه توجه به اين عامل و پذيرش آن\r\n","description":"","footnote":" ( 1 ) آل عمران آيهء 98  ( 2 ) البقرة آيهء 110 .  ( 3 ) العلق آيهء 14 .  ( 4 ) يونس آيهء 61 . ","page_name":" 26 ","page_number":28},
  {"content":"\r\nرا سخت تأكيد مىنمايد . آگاهى به اين كه خداوند متعال همهء حركات و شئون انسانى را مىداند ، لازمهء معرفتى و الا در بارهء خداوند است ، كه همه موجوديت انسانى را از آن خدا مىداند ، لذا اين عامل در آيه اى از قرآن چنين نمودار مىشود : * ( قُلْ إِنَّ صَلاتِي وَنُسُكِي وَمَحْيايَ وَمَماتِي لِلَّه رَبِّ الْعالَمِينَ ) * ( 1 ) \r\n( بگو به آنان : نماز من و اعمال من و حيات و ممات من از آن خداوندى است كه پرورندهء عالميان است ) .\r\nآن من كه معتقد بدين اصل كمالبخش است ، و خود را از همهء جهات وابسته به مبدأ برين مىداند ، احساس كدامين قدرت ، او را به طغيانگرى مىكشاند آن انسان كه به اصل مزبور معتقد گشته است ، چگونه مىتواند انسان صميمى نباشد و چگونه مىتواند خود و ديگران را در دام خودخواهى - هايش بفريبد معتقد بدين اصل حياتبخش ، هرگز احساس حقارت نمىكند و به بيمارى خود بزرگبينى هم مبتلا نمىگردد .\r\nآنان كه اين اصل را نمىپذيرند ، بروند و براى انتقاد و مبارزه با اصل تنازع در بقاء كه همهء رسالتهاى انسانى و همه ارزشهاى انسان را به عنوان خرافات و موهومات مىنگرد ، پاسخى قانع كننده پيدا كنند و خودشان هم مىدانند كه هرگز به چنين پاسخى دست نخواهند يافت .\r\nدر اين مبحث عظمت كار و كوشش و لزوم هدفگيرى عالى براى آن ، با بهترين و منطقىترين ديدگاه اثبات گشت .\r\n\r\nگروه چهارم\r\n- آياتى است كه ملاك مراحل و درجات رشد را كار و كوشش معرفى مىنمايد . از آن جمله : * ( وَلِكُلٍّ دَرَجاتٌ مِمَّا عَمِلُوا ) * ( 2 ) \r\n","description":"","footnote":" ( 1 ) الانعام آيهء 162 .  ( 2 ) الانعام آيه 132 و الاحقاف آيهء 19 . ","page_name":" 27 ","page_number":29},
  {"content":"\r\n( و براى هر كس با عملى كه انجام مىدهند ، درجاتى است ) اين گروه هم عظمت كار و كوشش را در حد اعلا قرار مىدهد و ملاك رشد آدمى را مجرد معرفت بيان نمىكند . و با نظر به آيات ديگر كه ايمان و معرفت را هم ملاك مراحل ترقى معرفى مىنمايد ، مانند : * ( يا أَيُّهَا الَّذِينَ آمَنُوا إِذا قِيلَ لَكُمْ تَفَسَّحُوا فِي الْمَجالِسِ ) * ( 1 ) \r\n( خداوند درجات كسانى از شما را كه ايمان آورده و دانش به آنان داده شده است بالا مىبرد ) .\r\nروشن مىشود كه ملاك اعتلاء سه عنصر دارد : معرفت ، ايمان ، عمل .\r\nاين مسأله در تفسير گروه دوم از آيات مشروحا بررسى شده است .\r\n\r\nگروه پنجم\r\n- بعضى از آيات در قرآن مجيد مىگويد : ايمان و عمل صالح موجب افزايش علم و روشنائى انسان مىباشند . از آن جمله : * ( إِنَّ الَّذِينَ آمَنُوا وَعَمِلُوا الصَّالِحاتِ يَهْدِيهِمْ رَبُّهُمْ بِإِيمانِهِمْ ) * ( 2 ) \r\n( آنان كه ايمان آورده و عمل صالح انجام مىدهند ، پروردگارشان آنان را با ايمانى كه دارند هدايت مىنمايد ) .\r\n* ( رَسُولًا يَتْلُوا عَلَيْكُمْ آياتِ الله مُبَيِّناتٍ لِيُخْرِجَ الَّذِينَ آمَنُوا وَ ) * ( 3 ) \r\n( تا آنانرا كه ايمان آورده و عمل صالح انجام داده‌اند از تاريكى بيرون آورده به سوى نور رهسپارشان سازد ) .\r\n* ( يا أَيُّهَا الَّذِينَ آمَنُوا إِذا تَدايَنْتُمْ بِدَيْنٍ إِلى أَجَلٍ مُسَمًّى فَاكْتُبُوه ) * ( 4 ) \r\n","description":"","footnote":" ( 1 ) المجادلة آيهء 11  ( 2 ) يونس آيهء 9  ( 3 ) الطلاق آية 11  ( 4 ) البقرة آية 282 . ","page_name":" 28 ","page_number":30},
  {"content":"\r\n( و براى خدا تقوى بورزيد و خداوند شما را تعليم مىدهد و خداوند به همه چيز داناست ) .\r\n\r\nعمل عامل افزايش معرفت\r\nدر اين گروه از آيات يكى از اساسىترين مسائل مربوط به انسان و كار مطرح شده است . اين مسأله عبارت است از اين كه ، عمل صحيح و هدفدار عامل افزايش معرفت است .\r\nاستدلالى كه براى اثبات اين مسئله شده است ، اينست كه ، ما براى دستيافتن به شناختهاى متنوع و همه جانبه نمىتوانيم به ارتباط با كيفيات و نمودهاى اولى و جارى واقعيتها كفايت كنيم ، زيرا با نظر به محدوديت موضعگيرىهاى ما در شناخت از يك طرف ، و محدوديت نمودها و كيفيتهاى اولى و جارى از طرف ديگر ، در چارچوب شناختهاى كاملا ناچيز قرار مىگيريم .\r\nلذا ما مجبوريم براى توسعهء شناختهاى خود دست به تصرف در اجزاء طبيعت و روابط آنها ببريم ، ما بدون تجزيهء عملى آب هرگز نخواهيم دانست كه آب مركب است از اكسيژن و هيدرژن با نسبت معين .\r\nافزايش آگاهيهاى ما به لابلاى سطوح طبيعت و خواص و روابط اجزاى آن ، كه موجب گسترش فوق تصور دانشهاى ما شده است ، ناشى از تصرفات و ايجاد دگرگونيها در جهان عينى بوده است . اين مسئله به قدرى روشن است كه موردى براى بحث بيشتر در آن نمىبينيم . البته اين نكته را هم فراموش نمىكنيم كه تصرفات و ايجاد دگرگونيها در اجزاء جهان عينى مطابق قانون و منطق صحيحى پيش مىرود ، و چنان نيست كه هر ايجاد دگرگونى و تغيير در هر شرائط و بدون هدفگيرى پيشين به نتيجهء صحيح برسد .\r\nمثلا براى شناخت اين كه آيا اين نوع درخت در اين زمين مخصوص ، بارور مىگردد يا نه ، تصرف منطقى ما عبارت است از كاشتن نهال يا زير\r\n","description":"","footnote":"","page_name":" 29 ","page_number":31},
  {"content":"\r\nخاك كردن هستهء آن در آن زمين ، نه سوزاندن نهال مفروض . و براى شناخت عناصر تشكيلدهندهء آب ، تغييرى منطقى كه ضرورت دارد ، تجزيه آن است نه آشاميدن يا به خاك ريختن آن . نتيجه اى كه از اين شرط مىگيريم اينست كه ، خود تصرفات و ايجاد دگرگونيها براى افزايش شناخت ، بايستى مسبوق به مقدارى از اصول شناخته شده باشد كه راهنمائى ما را در عمل و ايجاد تغييرات به عهده بگيرد . از همين جا است كه گروه فراوانى از فلاسفه و حكماء به يك عده معرفتهاى پيش از تجربه و عمل معتقد شده‌اند . اين اصل ايجاد تغيير براى افزايش معرفت در بارهء استعدادها و نمودهاى درون انسانى نيز جريان دارد .\r\nلذا شناختهاى ما در بارهء انسان نيز در نتيجه تحولات ارتباط او با طبيعت و انسانهاى ديگر گسترش مىيابد .\r\nاين مثل معروف كه مىگويد : « انسان دير شناخته مىشود » كاشف از اينست كه آگاهان دورانهاى گذشته نيز اين حقيقت را دريافته بودند كه براى شناسائى انسان ، نمودها و فعاليتهاى اولى او كافى نيست ، بلكه بايد در مجراى تغيير موقعيتهاى گوناگون ، او را مورد شناسائى قرار داد .\r\n\r\nگروه ششم\r\n- آياتى است كه محبت را زائيدهء ايمان و عمل صالح گوشزد مىكند ، مانند : * ( إِنَّ الَّذِينَ آمَنُوا وَعَمِلُوا الصَّالِحاتِ سَيَجْعَلُ لَهُمُ الرَّحْمنُ وُدًّا ) * ( 1 ) \r\n( براى آنان كه ايمان آورند و اعمال صالحه انجام دهند ، خداوند محبتى قرار خواهد داد ) .\r\nاين مضمون در بعضى از آيات ديگر نيز وجود دارد .\r\n","description":"","footnote":" ( 1 ) مريم آيهء 96 ","page_name":" 30 ","page_number":32},
  {"content":"\r\n\r\nعامل محبت اصيل انسانها به يكديگر ، ايمان و عمل صالح است .\r\nمىدانيم كه بشر تاكنون براى لزوم هيچ حقيقتى مانند مهر و محبت انسانها به يكديگر ، اصرار نورزيده است .\r\nاگر همهء كتب اخلاقى را باز كنيد و ورق بزنيد ، جز اين شعار كه « اى انسانها به يكديگر محبت بورزيد » محصولى نخواهيد ديد . اگر همهء مكتبهاى اومانيسم را مورد مطالعه قرار بدهيد ، خواهيد ديد همهء اين مكتبها يك ريشهء اساسى قابل توجهى كه دارند ، عبارت از مهر و محبت انسانها به يكديگر است .\r\nآن قسمت از علوم انسانى را مانند روانشناسى و روانپزشكى و روانكاوى و حتى علوم گوناگون حقوقى و سياسى واقعى را كه رابطهء انسانها را با يكديگر مطرح مىكنند از نظر بگذرانيد ، بدون ترديد پديدهء محبت را در ميان مسائل گوناگون آن علوم مانند رگه‌هاى الماس در ميان انبوه زغالسنگ خواهيد يافت . اين شعارهاى زير را درست توجه فرمائيد : 1 - دنيا بدون محبت زندانى تاريك است .\r\n2 - در آن جامعه اى كه محبت وجود ندارد ، اعضاء آن جامعه يا مشتى حيوانات وحشىاند يا پيچ و مهره‌هاى ماشين بزرگ و ناخودآگاهى .\r\n3 - هيچ مشكل انسانى وجود ندارد كه با كليد محبت باز نشود .\r\n4 - هر جا كه با دردهاى درمانناپذير ارتباطات انسانى روبرو گشتيد ، نسخهء محبت را بنويسيد و عمل كنيد ، همهء آن دردها مرتفع مىگردد .\r\n5 - محبت كوه را كاه و كاه را كوه مىكند .\r\nاين ابيات جلال الدين مولوى را هم در نظر بگيريد :\r\n\r\nاز محبت تلخها شيرين شود\r\nاز محبت مسها زرين شود\r\nاز محبت خارها گل مىشود\r\nوز محبت سركه‌ها مل مىشود\r\nاز محبت دردها صافى شود\r\nوز محبت دردها شافى شود\r\nاز محبت دار تختى مىشود\r\nوز محبت بار بختى مىشود\r\n\r\n","description":"","footnote":"","page_name":" 31 ","page_number":33},
  {"content":"\r\n\r\nاز محبت سجن گلشن مىشود\r\nبىمحبت روضه گلخن مىشود\r\nاز محبت نار نورى مىشود\r\nوز محبت ديو حورى مىشود\r\nاز محبت حزن شادى مىشود\r\nوز محبت غول هادى مىشود\r\nاز محبت مرده زنده مىشود\r\nوز محبت شاه بنده مىشود\r\nاز محبت نيش نوشى مىشود\r\nوز محبت شير موشى مىشود\r\nاز محبت سقم صحت مىشود\r\nوز محبت قهر رحمت مىشود\r\n\r\nاين همه خواصى كه مولوى براى محبت ابراز مىدارد ، ذوقيات و شعر - گوئى بىپايه نيست ، اين خواص تجربه شده اى است كه همهء اقوام و ملل آنها را ديده يا شنيده‌اند .\r\nآنچه كه مهم است اينست كه بشر روى چه علت با داشتن چنين سرمايهء حياتبخشى در درد بيگانگى از انسانها دست و پا مىزند به نظر مىرسد رهبران روحى ما در امتداد قرون و اعصار ، در بارهء تفسير محبت اشتباه بزرگى نموده‌اند كه تا از آن اشتباه برنگردند هيچ چاره اى براى دردهاى انسان سوز بيگانگى از انسانها وجود نخواهد داشت .\r\nاينان بايستى اصالت محبت را در درون آدميان به يكديگر اثبات كنند و به هر طريق واقعجويانه اى كه ممكن است انسانها را به داشتن چنين سرمايهء حياتبخش آگاه كنند . با اين موفقيت عظمى كه فوق همه موفقيتهاى انسانى است [ كه در كشف اسرار طبيعت و هزاران نوع معرفت و دانش و پيشرفت نصيبش گشته است 
  ] ، مىتوانند ادعا كنند كه نه تنها درمانى براى دردهاى مهلك بشرى پيدا كرده‌اند ، بلكه زندگى انسانى در روى زمين را آغاز نموده‌اند .\r\nاين حقيقت كه مردم با سير طبيعى خود كه پيش گرفته‌اند ، هنوز وارد زندگى حقيقى نگشته‌اند ، مطلبى است كه از تولستوى هم به خاطر داريم .\r\nاو مىگويد : « خيال ورود مردمان اين دوره در ساحت حقيقى حيات ، مانند دختريست\r\n","description":"","footnote":"","page_name":" 32 ","page_number":34},
  {"content":"\r\nكه از طبيعت زن بىخبر است و وقتى تصور عوارض آبستنى و درد زائيدن را در نظر مىآورد ، به گمانش مىرسد ، حالتى كه او را به واجبات و تكاليف مادرى دعوت مىكند ، غير از حالت طبيعى اوست ، از زندگى خود نااميد و مايوس مىشود . » ( 1 )  اكنون كه بحث به اينجا رسيده است و ما مىخواهيم پديدهء محبت را تا آن حدود كه از توانائى ما برمىآيد ، بررسى كنيم ، بگذاريد از مسائل و هيجانات ذوقى در بارهء اين عامل اصيل منطقى در حيات آدميان ، چشم پوشيده ، واقعيت آن را مورد مطالعه قرار بدهيم .\r\nما براى درك مفهوم محبت به همان گونه كه مردم در اشكال مختلف از خود ، و ديگران با شعور طبيعى خويشتن ، دريافته‌اند ، قناعت بورزيم ، يعنى محبت را با همان مفهوم روشنى كه همگان آن را دريافته‌اند ، مطرح مىكنيم و در آغاز سخن به مباحث دقيق روانى نمىپردازيم . نخست چهار عنصر اساسى محبت را مطرح مىكنيم :\r\n\r\nچهار عنصر اساسى محبت\r\nعنصر يكم - كسى كه محبت مىورزد . چون بحث ما در بارهء انسانها است ، لذا مسلم است كه مقصود ما از كسى كه محبت مىورزد انسان است ، نه ساير جانداران كه از عواطف غريزى برخوردارند .\r\nعنصر دوم - شخص يا موضوعى است كه مورد محبت قرار مىگيرد ، كه با كلمهء محبوب بيان مىگردد .\r\nعنصر سوم - محبت است كه همگان مفهوم آن را مىدانند و كم و بيش طعم آن را چشيده‌اند . اگر چه با نظر به موضوع محبوب و وضع روانى كسى كه محبت مىورزد ، داراى مراحل و خواص مختلف مىباشد . محبت در مقابل\r\n","description":"","footnote":" ( 1 ) فلسفه زندگى . تولستوى ترجمهء آقاى جلال دادگر صفحه 65 ","page_name":" 33 ","page_number":35},
  {"content":"\r\nيك سلام متعارفى تا محبت ناشى از كارى كه موجب نجات انسانهائى از مرگ در فجيعترين وضع انجام گرفته است داراى مفهوم مشترك از اين پديده مىباشد ، ولى مىتوان گفت : چنان كه آن دو در شدت و ضعف و پايدارى و موقتبودن متفاوتند ، همچنين از نظر كيفيت هم فاصلهء زيادى با يكديگر دارند ، اگر چه يك مفهوم وسيع جامع آن دو و ساير اقسام محبت را در بر مىگيرد .\r\nعنصر چهارم - انگيزهء محبت است . اين عنصر تعيين كنندهء چگونگى ارزش است .\r\nاصول انواع انگيزه‌هاى محبت به قرار زير است : 1 - مقدارى از انگيزه‌هاى محبت وابسته به قوانين جبرى است كه در طبيعت انسانها وجود دارد ، مانند قانون مادرى و كودكى . هر يك از طرفين محبت خاصى به ديگرى دارد ، بدون اين كه احتياجى به آگاهىهاى عالى ، و درك و دانشهاى ديگرى جز همان وصف مادرى و فرزندى ، وجود داشته باشد .\r\n2 - در ميان انگيزه‌هاى طبيعى محبت ، نوعى از عوامل وجود دارند كه آنها را عوامل احتياج ، تعبير مىكنيم . كسى كه احتياجش به وسيله فرد يا گروه و جامعه اى بر طرف مىگردد ، بدون ترديد محبتى در بارهء آنها پيدا مىكند .\r\nبدان جهت كه انگيزهء محبت در اين موارد ، بر طرف شدن احتياج است ، ارزشى جز طبيعى بودن وضع روانى شخصى كه محبت مىورزد ، ندارد . چنان كه در نوع يكم از انگيزه‌هاى محبت ، عظمت و ارزشى جز همان طبيعى بودن وضع روانى مادر و فرزند ، چيزى وجود ندارد ، زيرا اگر افعى هم داراى حالت حيات طبيعى بوده باشد همين علاقه را با كودكانش خواهد داشت .\r\n3 - نوعى ديگر از انگيزه‌هاى محبت وجود دارد كه جلب سود از ديگران مىباشد . مسلم است كه دستيافتن به سود بهر معنا كه باشد ، موجب محبت به كسانى مىشود كه به شخص مفروض سودى بخشيده‌اند .\r\n","description":"","footnote":"","page_name":" 34 ","page_number":36},
  {"content":"\r\n4 - قسم ديگرى از عوامل محبت داريم كه نوعى از خواسته‌هاى روانى ما را بر مىآورد . مانند زيبائى كه به طور كلى يكى از خواسته‌هاى ما است . و مانند محبت است كه به طور متقابل در ما محبت به وجود مىآورد .\r\nبايد بگوئيم كه اين نوع انگيزه‌ها اگر چه به طور مستقيم از امور مادى محض نيستند ، بدانجهت كه برآورندهء نيازهاى روانى ما مىباشند ، مانند نوع دوم از انگيزه‌ها هستند كه ارزشى جز كشف از طبيعىبودن روان انسانى ندارند . بنا بر اين ملاحظات ، نوع دوم و سوم از انگيزه‌ها هيچ ارزشى را جز معامله گرى آدمى نشان نمىدهند . و نوع يكم و چهارم هم نشاندهندهء وضع طبيعى روان آدمى است كه داراى ريشه‌هاى جبرى است .\r\nپس كدام است آن محبتى كه ارزشى ذاتى و مستقل از سودجوئىها و جبر روانى آدمى دارد اين محبت در كدام انسانى پيدا مىشود كه والاتر از فرشتگان است كجا است آن محبتى كه عاليترين و محركترين شعارهاى بشرى در بارهء آن گفته شده است آيا انسانها براى ابد از اين محبت محروم مانده ، تنها در كتابهاى ادبى و ذوقى ، لفظ آن را خواهند ديد و دل بدان خوش خواهند كرد براى پاسخ به اين سؤالات است كه ما اين جملهء : « عامل محبت اصيل انسانها ايمان و عمل صالح است » را عنوان مبحث قرار داده‌ايم . براى اثبات اين مدعا بهترين راه آن است كه ما دريافتهاى اصيل روانى خود را در بارهء محبت اصيل ، و خواص و انگيزه‌هاى آن را با تحليل و تركيب منطقى واقعبينانه ( نه تجريد خشك و پيش ساخته ) تنظيم و مورد استنتاج قرار بدهيم : 1 - روشنترين و نخستين قضيه اى كه داريم اينست كه ما انسانها استعداد محبت ورزيدن را دارا مىباشيم .\r\n2 - قضيه ديگرى به همين روشنائى داريم كه مىگويد : ما انسانها داراى\r\n","description":"","footnote":"","page_name":" 35 ","page_number":37},
  {"content":"\r\nاستعداد گرايش به كمال مىباشيم . و چون گرايش واقعى بدون محبت امكانپذير نيست ، در نتيجه ما محبت به كمال داريم و كمال محبوب ما است .\r\n3 - محبتهائى كه به انگيزگى جبر روانى يا احتياجات و سودجوئىها بروز مىكنند ، در موقع تحليل نهائى به ريشه‌هاى خودخواهى مىرسند كه داراى ارزش نيستند و بلكه به جهت قراردادن محبت در مجراى سوداگرى ، موجب بروز نفرت از خود صاحب محبت بر خويشتن مىباشند ، زيرا خود سوداگر بهتر از همه مىفهمد كه : آن پديدهء مقدس را كه محبوبيت ذاتى دارد ، در معرض خريد و فروش قرار داده است . و آن محبتى كه از جبر روانى سر بر مىكشد ، جز حباب جبرى ، ناشى از هوا و آب و حركت چيزى نيست .\r\nسه قضيهء مزبور اثبات مىكند : آن محبت اصيلى كه داراى ارزش ذاتى است ، منحصر در رسيدن استعداد گرايش به كمال به فعليت در ذات انسانى است .\r\n4 - اين كمال كه گرايش به آن يكى از استعدادهاى ذاتى ما ، بلكه اساسىترين آنها است ، آن تناقضى را با خودخواهيها دارد كه انديشه‌هاى سازنده با تخيلات ويرانگر . نتيجهء اعتقاد به اين قضيه اينست كه محبت اصيل كه داراى ارزش است ، ضد ناسازگار خود محورى است .\r\n5 - بدانجهت كه در محبت اصيل پاى شخصيت آدمى در كار است ، يعنى شخصيت كمال جوى آدمى است كه از آن محبت برخوردار مىگردد ، آگاهى به موضوع محبوب ، نخستين شرط اساسى محبت است ، زيرا محبت كورانه تفاوتى با حركت يك برگ زرد به وسيله باد به سوى برگ ديگر ندارد . آرى :\r\n\r\nاين محبت هم نتيجهء دانش است\r\nكى گزافه بر چنين تختى نشست\r\nدانش ناقص كجا اين عشق زاد\r\nعشق زايد ناقص ، اما بر جماد\r\nبر جمادى رنگ مطلوبى چو ديد\r\nاز صفيرى بانگ محبوبى شنيد\r\nدانش ناقص نداند فرق را\r\nلا جرم خورشيد داند برق را\r\n\r\n","description":"","footnote":"","page_name":" 36 ","page_number":38},
  {"content":"\r\nيكى از بهترين عباراتى كه در بارهء شرط آگاهى و تعقل در اصالت محبت گفته شده است ، جملاتى است كه تولستوى ، آن انسانشناس بزرگ بيان كرده است : « تمام مردم مىشناسند آن عاطفه اى را كه حل مشكلات مىكند و به انسان سعادت زائد از وصف مىرساند ، و آن عاطفه ، محبت است .\r\nحيات عبارت است از سرور و نشاط شخصيت حيوانى ، مادامى كه فرمانبردار عقل باشد .\r\nعقل آن ناموسى است كه شخصيت حيوانى براى رسيدن به سعادت مطيع اوست .\r\nمحبت سيرت يگانهء انسانى است كه با عقل موافق باشد ، در حالى كه شخصيت حيوانى راغب به سعادت ذاتى حيوانى است .\r\nعقل به انسان ثابت مىكند كه سعى در تحصيل سعادت حيوانى خبط و خطا است و سير در تاريكى عادى است و سعادت شخصى سرابى است كه انسان را فريب مىدهد و هيچوقت به آن نخواهد رسيد و اخيرا عقل تمام راه‌ها را بر انسان مىبندد مگر يك راه كه فقط محبت مىتواند آن را بپيمايد . » ( 1 ) \r\n« چقدر قشنگ و زيباست عاطفهء محبت كه انسان را وادار مىكند به بناى حيات خود براى فائدهء ديگران . درد مردم ناشى از شخصيت حيوانى و مصدرش آنجا است . و تخفيف اين درد ممكن نيست مگر آنكه تن به محبت بدهد تا در او معجزات باهر نمايد .\r\nهر قدمى كه انسان براى سعادت شخصى بر مىدارد او را نزديك مىكند به بزرگترين مصيبتها ، يعنى مرگ كه به مجرد ديدنش صفا و روشنى و مسرات شخصى در نظرش تيره و تار مىگردد ، مگر قدم گذاردن در راه محبت كه نه فقط ترس از مرگ را ظاهر نمىكند ، بلكه به انسان تكليف مىكند كه جسد خود را قربانى سعادت ديگران نمايد . » ( 2 ) \r\n","description":"","footnote":" ( 1 ) فلسفهء زندگى - تولستوى صفحهء 147 ، 148 ، 149  ( 2 ) فلسفهء زندگى - تولستوى صفحهء 147 ، 148 ، 149 ","page_name":" 37 ","page_number":39},
  {"content":"\r\nپس چنين مهربانى خشنودى طبيعت انسانى را كه رو به جلو مىرود ، ضمانت مىكند و او را از حيوان جدا كرده به خدا ربطش مىدهد . » ( 1 ) \r\n« محبت ترقى و نمو نمىكند مگر زمانى كه آفتاب عقل بر او بتابد و به طرف روشنائى و نور خود را بكشاند . » ( 2 )  محبت بدون آگاهى و تعقل در موضوع محبوب و انگيزه‌هاى آن ، گرايش خامى است مانند كينه و خصومت ناآگاهانه و بدون تعقل در موضوع كينه و خصومت ، كه يك جدائى و نفرت خام و بىاساس است كه ممكن است تا نابودى حيات شخص كينه توز پيش برود .\r\n6 - معرفتى كه شرط اساسى محبت است ، تنها شناخت و تعقل محض در بارهء محبوب نيست ، بلكه عبارت است از آن آگاهى و تعقلى كه بتواند شخصيت را در جذبهء محبوب قرار داده ، آن را جزئى از شخصيت نمايد .\r\nاز همين جا است كه موضوع گرايش و ايمان به محبوب به عنوان محصول معرفت به آن مطرح مىگردد ، لذا بدون گرايش صد در صد به محبوب كه ايمان ناميده مىشود و همهء شخصيت را تحت تأثير جدى خود قرار مىدهد ، اصالتى براى محبت و محبوب تصور نمىگردد .\r\n7 - در اوائل اين مبحث گفتيم آنچه كه مىتواند محبوب ما قرار بگيرد ، حقيقتى است كه موصوف به كمال باشد ، زيرا هيچ بشر عاقلى به موضوعى پستتر از موقعيتى كه دارد محبت نمىورزد .\r\nپس موضوع محبت ما حقيقتى است كه جهت كمالى در آن وجود داشته باشد كه نخست ما را از همان جهت به طرف خود جذب نمايد و تدريجا شخصيت ما آن را به خود جذب نموده مانند جزئى از خود قرار بدهد كه اين جزء عامل فعال و توجيه كنندهء شخصيت باشد . ( و اينست معناى ايمان به يك موضوع )\r\n","description":"","footnote":" ( 1 ) فلسفه زندگى - تولستوى صفحه 167  ( 2 ) فلسفه زندگى - تولستوى صفحه 172 ","page_name":" 38 ","page_number":40},
  {"content":"\r\nاين كمال در جمادات و نباتات و حيوانات و ساخته‌هاى دست بشرى وجود ندارد ، اگر چه داراى ارزش مادى فوق معمولى بوده باشند .\r\nدليل اين مدعا كاملا روشن است ، زيرا هر انسانى كه از شخصيت خود و عظمت آن آگاه است ، نمىتواند حاضر شود كه جماد ، مثلا يك قطعه الماس را اگر چه داراى گرانترين قيمت است ، جزء فعال شخصيت خود تلقى نموده سطوح شخصيت را تحت تأثير قطعه اى جامد قرار بدهد .\r\nهمچنين است ساير موضوعات مانند نباتات و حيوانات كه قطعا داراى موجوديتى پائينتر از شخصيت انسانى مىباشند . هيچ عاقلى نمىخواهد كه سگ ، جزئى فعال از شخصيت او باشد ، اگر چه آن سگ ميليونها ارزش داشته باشد . بلى ممكن است انسان نه تنها به موجودات مزبور ، بلكه حتى به يك ماشين ناچيز و حتى به يك جاروب به جهت انسى كه با آن داشته است ، علاقه اى در خود احساس نمايد ، ولى اين علاقه غير از آن محبت اصيلى است كه تنها به موضوعاتى متعلق مىشود كه شايستگى قرار گرفتن به عنوان جزئى فعال از شخصيت را داشته باشد ، بنا بر اين : انسان ، محبوب اصيل ما است زيرا تنها انسان است كه مىتواند داراى كمالى باشد كه شايستهء قرارگرفتن به عنوان جزئى فعال از شخصيت انسان ديگر بوده ، با معرفت و ايمان به آن كمال ، دارندهء آن را محبوب اصيل خود تلقى نمايد . اكنون ببينيم : آن كمالى كه مىتواند دارنده اش را محبوب اصيل قرار بدهد چيست آيا كمال عبارت است از داشتن نسب و نژاد برتر نه ، هرگز ، زيرا برترى نسب و نژاد هيچ دلالتى به عظمت و كمال منسوب به آن را ندارد ، شايد بتوان ده‌ها مجلد كتاب پر ورق در بارهء نامهاى اشخاصى در يك دورهء كوتاه از تاريخ جمعآورى نمود كه فرزندان اعقاب و نياكان و نژادهاى خوب و\r\n","description":"","footnote":"","page_name":" 39 ","page_number":41},
  {"content":"\r\nاصيل بوده ، ولى پليدترين و پستترين انسانها مىباشند . به اضافهء اين كه انتساب و استناد جبرى يك انسان به پدر و مادر با ارزش و با نژاد برتر كه خارج از حدود توانائى و اختيار انسان است ، چه كمالى در بر دارد چنان كه بالعكس ، انتساب اجبارى يك شخص به پستترين فرد و نژاد ، دليل نقص و پستى او نمىباشد .\r\nآيا كمال عبارت است از زيبائى شكل و اندام اين پديده هم مانند پديدهء نسب و نژاد قابل محاسبه در منطقهء كمال و ارزش نيست ، زيرا اولا هيچ پديدهء جبرى كه زيبائى صورت و اندام نيز جزئى از آن است ، كمترين كمالى محسوب نمىگردد اگر چه مردم را بر حسب خاصيت روانى كشش به زيبائى ، به سوى خود جلب نمايد ، زيرا هم موضوع « زيبا » يك پديدهء جبرى است و هم استعداد كشش به زيباييها ، مانند تمايل شديد انسان تشنه به آب و انسان گرسنه به غذا و بيمار به دارو و غيره . ثانيا . مىدانيم كه زيبائى صورت كمترين دليلى براى زيبائى و ارزش روحى موضوع « زيبا » ندارد . چه بسا انسانهاى پليدى كه با صورتهاى زيبا ، افراد و جوامعى را به تباهى كشيده‌اند .\r\nو آنگهى هيچ انسان آگاه به ارزشها و عظمتهاى شخصيت آدمى حاضر نيست كه چشم و ابرو و اندام زيبا ، جزء فعال و گردانندهء شخصيت او بوده باشد مخصوصا اگر بداند كه علاقه و محبت به آن اشكال زيبا ريشهء فرويدى دارد كه آتش به ريشهء اصالت حقيقت مىزند ، .\r\nكسى كه كمال را از دريچهء زيباييهاى صورى مىبيند ، در حقيقت حيات را كه داراى هزاران بعد تكاملى است ، در اشباع يك غريزهء جبرى به وسيلهء موضوع جبرى با وسيلهء جبرى خلاصه مىنمايد .\r\nآيا كمال عبارت است از هوش و استعداد و تعقل و دريافت و تجسم و ارادهء قوى و فعال بلى ، اين پديده‌ها و نيروها مىتوانند بهترين وسائل كمال بوده باشند ، نه خود كمال ، زيرا چنان كه مىدانيم وحشتانگيزترين ويرانگريهاى تاريخ\r\n","description":"","footnote":"","page_name":" 40 ","page_number":42},
  {"content":"\r\nبشرى به وسيلهء همين پديده‌ها و نيروها بوده است ، زيرا اشخاصى كه داراى مراتب پستى از آن پديده‌ها و نيروها باشند ، كاربرد مهمى ندارند . به اضافهء اين كه دارندگان پديده‌ها و نيروهاى مزبور ، به خوبى مىدانند كه هرگز با داشتن آنها پاسخى براى حس كمالجوئى خود پيدا نكرده‌اند ، مخصوصا اگر به اين حقيقت آگاه شوند كه ريشه‌هاى اوليهء آنها عوامل جبرى طبيعى است كه نمىتواند به خود آنان مستند بوده باشد . آيا كمال عبارت است از داشتن قدرت بر تصرف و دگرگونى در طبيعت و يا انسانها اين پديده بايد مورد دقت قرار بگيرد ، زيرا چنان كه انواع قدرت بسيار متعدد و متنوع است ، همچنين از نظر استناد به قدرتمند ، به دو نوع اساسى تقسيم مىگردند : نوع يكم - قدرت جبرى طبيعى است كه بدون اختيار و كوشش به دست مىآيد مانند چشمهاى جذاب ناپلئون و داشتن معادن پر قيمت بعضى از جوامع كه به طور طبيعى پيشتازان و حتى افراد آن جامعه را قدرتمند مىنمايد و همچنين قدرتهايى كه به وسيله رويدادهاى خارج از محاسبه و كوشش به دست مىآيد ، مانند بعضى از انتخابات و رويدادهاى ساير جوامع كه در جرز و مد قدرتهاى انسانها و جوامع مربوط به آنها اثر مىگذارد . حتى مردن و از بين رفتن اشخاص قدرتمند مانند مرگ دانشمندى بزرگ در پيشرفت دانشمندان درجهء دوم در اجتماع موثر واقع مىگردد .\r\nاين گونه قدرتها نمىتواند عامل محبت بوده باشد ، زيرا چنان كه روشن است ، استناد به شخصيت و كار و كوشش دارندگان آنها ندارد .\r\nنوع دوم - قدرتهايى است كه تحصيل و به كاربردن آنها مستند به شخصيت آدمى و كار و كوشش او است . اين نوع قدرتها با نظر به هدفگيرى در به كار بردنها به دو قسم اساسى تقسيم مىگردند : قسم يكم - هدفگيريهاى آرمانى انسانى ، مسلم است كه تحصيل قدرت\r\n","description":"","footnote":"","page_name":" 41 ","page_number":43},
  {"content":"\r\nو به كار بردن آن براى اين هدفگيريها از عاليترين كمالات بشرى بوده و مىتواند معرفت و ايمان و محبت انسانها را به طور جدى به سوى خود جلب كند .\r\nقسم دوم - هدفگيريهاى خودخواهانه است . اگر هم تحصيل قدرت و به كاربردن اختيارى آن فى نفسه ، دليل بر امتياز صاحب آن بوده باشد ، ولى اين امتياز با هدفگيرى مزبور نه تنها لغو و بيهوده مىگردد ، بلكه منجر به جوشش خودخواهى وحشيانه مىشود كه پستترين درجات حيوانى است .\r\nبا اين تحليل روشن مىشود كه قدرت و به كار بردن آن ، موقعى مىتواند كمال محسوب شود كه مستند به كار و كوشش آدمى با هدفگيرى آرمان انسانى بوده باشد . محبت به اين قدرتمندان كه در حقيقت خود را وسيلهء به قدرت رسيدن و كمال انسانها تلقى مىكنند ، اصيل مىباشد ، ولى اندك است افراد اين قدرتمندان ، و اندكتر از آنان ، آن اشخاصى هستند كه به توانند آنان را تميز به دهند . خوب دقت كنيد چه مىگوئيم ، عشاق واقعى على بن ابي طالب - عليه السلام و دوستداران واقعى سقراطها با نظر به ادعاى كمال دوستييى كه بشر به راه انداخته است ، بسيار اندكند .\r\nآيا كمال عبارت است از سرعت انعطاف به سوى هر موقعيتى كه پيش مىآيد و مىتواند خواسته اى از خواسته‌هاى زندگى معمولى آدمى را تأمين نمايد طرح اين موضوع را براى بررسى كمال ، موجب شرمسارى مىبينيم .\r\nولى چه مىشود كرد كه بدبختانه گروهى حيوانمنش اين سرعت انعطاف را به هر وضعى كه سود شخصى آدمى را تأمين كند ، كمال مىدانند در صورتى كه ما هيچ رذالت و پستى را در قاموس بشرى بدتر از اصلشكنى و بىشخصيتى سراغ نداريم . اين انساننماهائى كه داراى شخصيت مايع هستند ، اگر كمى باهوش باشند به موضوع تحول و لزوم تطبيق زندگى با موقعيتهاى جديد ، استناد مىكنند ، در صورتى كه خود تحول متكى به اصول ثابت و غير قابل\r\n","description":"","footnote":"","page_name":" 42 ","page_number":44},
  {"content":"\r\nميعان مىباشد ، به اضافهء اين كه كدامين تحول صحيح و منطقى ، با عقربك دقيقه شمار ساعت دگرگون گشته و جاى خود را به تحول ديگر مىدهد با نظر به احتمالاتى كه در تعيين كمال بررسى كرديم ، ساير موضوعاتى كه به عنوان كمال ممكن است مطرح شوند روشن مىگردند .\r\nاكنون نتيجهء اين مبحث را كه منظور آن تعيين كمال شايستهء محبوبيت است ، به دست مىآوريم ، اين نتيجهء چنين است : 1 - آنچه كه شايستگى براى محبت اصيل دارد ، انسان است .\r\n2 - ملاك شايستگى انسان براى محبت اصيل ، معرفت و ايمان و كارى است كه با هدفگيرى آرمانى انسانى انجام مىدهد .\r\nاگر درست دقت كنيم ، خواهيم ديد كه هر سه موضوع يعنى معرفت و ايمان و عمل ( نه دانستن و گرايش و بازتابهاى جبرى ) بدون بهره بردارى از آزادى ، امكانپذير نمىباشند . بنا بر اين محبوب اصيل و معقول ما ، انسانهائى هستند كه شخصيت آنان با سه موضوع مزبور به حد اعلائى از زيبائى و كمال آزادانه رسيده است . اينست معناى آيهء مورد بحث : * ( إِنَّ الَّذِينَ آمَنُوا وَعَمِلُوا الصَّالِحاتِ سَيَجْعَلُ لَهُمُ الرَّحْمنُ وُدًّا ) * ( 1 ) \r\n( كسانى كه ايمان آورده و اعمال صالحه بجا بياورند ، خداوند براى آنان مهر و ودادى قرار مىدهد ) .\r\nالبته محبت بر همهء انسانهاى غير مضر مسئله اى است كه بعدها مطرح خواهيم كرد .\r\n\r\nگروه هفتم\r\n- بعضى از آيات قرآنى زمينهء آفرينش انسان را تلاش جدى و نهائى معرفى مىنمايند . مانند : * ( لَقَدْ خَلَقْنَا الإِنْسانَ فِي كَبَدٍ ) * ( 2 ) \r\n","description":"","footnote":" ( 1 ) سورهء مريم آيهء 96 .  ( 2 ) سورهء البلد آيهء 4 . ","page_name":" 43 ","page_number":45},
  {"content":"\r\n( به طور قطع ما انسان را در زمينهء تلاش و گلاويزى در كار آفريده‌ايم ) .\r\n* ( يا أَيُّهَا الإِنْسانُ إِنَّكَ كادِحٌ إِلى رَبِّكَ كَدْحاً فَمُلاقِيه ) * ( 1 ) \r\n( اى انسان تو در حال كوشش حياتى به ديدار خداوندى رهسپار مىشوى ) .\r\nدر اين نوع از آيات ، كار و كوشش ، هم زمينهء آفرينش آدمى معرفى مىشود و هم وسيله و راه به سوى خداوند متعال . براى اهميت تلاش در اين زندگانى ، دليلى با اهميتتر از اين گروه آيات در هيچ يك از مكتبهاى بشرى نمىتوان پيدا كرد ، زيرا اين گروه هم حركت و كار را عنصرى اساسى در طبيعت انسان معرفى مىكند و هم سرنوشت نهائى او را به كار و كوششى كه كرده است ، مربوط مىسازد .\r\n\r\nگروه هشتم\r\n- آياتى در قرآن مجيد آمده است كه سقوط و پوچى شخصيت آدمى را در گذرگاه تاريخ و در مسير ابديت ، با سقوط و پوچى و پليدى كارهاى او ، توأم مىسازد ، از آن جمله : * ( مَثَلُ الَّذِينَ كَفَرُوا بِرَبِّهِمْ أَعْمالُهُمْ كَرَمادٍ اشْتَدَّتْ بِه الرِّيحُ فِي يَوْمٍ عاصِفٍ لا يَقْدِرُونَ مِمَّا كَسَبُوا عَلى شَيْءٍ ذلِكَ هُوَ الضَّلالُ الْبَعِيدُ ) * ( 2 ) \r\n( مثل كسانى كه به پروردگارشان كفر ورزيده‌اند ، كارهاى آنان مانند خاكسترى است كه باد تندى در روز طوفانى بر آن بوزد ، آنان از چيزى از اندوخته‌هاى خود قدرت بهره بردارى ندارند اينست گمراهى دور از رشد و هدايت . ) توضيح - خداوند متعال ناگوارترين عذاب و مصيبت را كه براى مردم كافر بيان مىكند ، پوچى و نابودى كارها و كوششهاى آنان است و چه عذاب دردناكى كه آدمى با چشم خويشتن به نابودى و تباهى كارهايش بنگرد كه حياتش را فداى آنها نموده است .\r\n","description":"","footnote":" ( 1 ) سورهء الانشقاق آيهء 6  ( 2 ) سورهء ابراهيم آيهء 18 . ","page_name":" 44 ","page_number":46},
  {"content":"\r\n* ( وَالَّذِينَ كَفَرُوا أَعْمالُهُمْ كَسَرابٍ بِقِيعَةٍ يَحْسَبُه الظَّمْآنُ ماءً حَتَّى إِذا جاءَه لَمْ يَجِدْه شَيْئاً وَوَجَدَ الله عِنْدَه فَوَفَّاه حِسابَه وَالله سَرِيعُ الْحِسابِ ) * . ( 1 ) \r\n( آنان كه كفر ورزيدند ، كارهائى كه انجام داده‌اند ، مانند درخشش سراب در زمين هموار است كه انسان تشنه آن را آب خيال مىكند ، تا موقعى كه به سوى آن سراب آبنما بيايد ، واقعيتى را در آن نمىبيند و خدا را ناظر مىيابد به آن عمل ، يا به خود آن كافرى كه آن كار را انجام داده است كه خدا محاسبهء آن عمل را نموده است و محاسبهء خداوندى سريع است ) .\r\nتوضيح - در اين آيهء شريفه يكى از باعظمتترين اصول انسانى - الهى گوشزد مىشود كه هم ارزش نهائى ايمان را بيان مىدارد و هم ارزش انسانى كار را . اين اصل دو قضيهء فوق العاده مهم را گوشزد مىكند : يكى اين كه : عمل بدون هدفگيرى عالى و خالى از معرفت و ايمان و با انگيزگى كفر و افساد در حيات انسانها هر اندازه هم چشمگير باشد ، سرابى بيش نيست ، نه براى خود او نفع واقعى دارد و نه ديگر انسانها مىتوانند از سراب آبنماى اعمال او برخوردار شوند .\r\nدوم اين كه : اين كارهاى فاسد نه تنها فاقد نفع است براى انجام دهندهء آنها و ديگر انسانها ، بلكه آن كارها عوامل فسادانگيز است كه در قلمرو اجتماعات بروز مىكند و موجب تباهىها مىگردد . لذا وقتى كه ديگر انسانها آن كارهاى فاسد و مفسد را از نزديك ديدند ، تباهى و پوچى آنها ، آن انسانها را به ياد خدا مىاندازد كه چگونه دست غيبى پوچى آن كارها و تباهى نتايج آنها را آشكار مىكند و مردم را از جهل و فريفته شدن باز مىدارد .\r\nاين اصل گاهى به عنوان وجدان حساس تاريخ مطرح مىشود كه حق را از باطل و آلوده را از صافى تفكيك و مشخص مىنمايد :\r\n","description":"","footnote":" ( 1 ) نور آيهء 39 ","page_name":" 45 ","page_number":47},
  {"content":"\r\n* ( إِنَّ الَّذِينَ لا يُؤْمِنُونَ بِالآخِرَةِ زَيَّنَّا لَهُمْ أَعْمالَهُمْ فَهُمْ يَعْمَهُونَ ) * ( 1 ) \r\n( آنان كه به آخرت ايمان نمىآورند ، كارهاى آنان را در برابر ديدگانشان آراسته‌ايم ، آنان در حيرتى گيج كننده غوطه ور مىشوند ) .\r\n\r\nتجسم كار و كوشش و حتى فعاليتهاى درونى در ابديت گروه نهم\r\n- آياتى است كه با صراحت كامل مىگويد : انسانها ، تجسم يافتهء همهء كارهاى خود را در ابديت مشاهده خواهند كرد . از آن جمله : * ( يَوْمَ تَجِدُ كُلُّ نَفْسٍ ما عَمِلَتْ مِنْ خَيْرٍ مُحْضَراً وَما عَمِلَتْ مِنْ سُوءٍ تَوَدُّ لَوْ أَنَّ بَيْنَها وَبَيْنَه أَمَداً بَعِيداً وَيُحَذِّرُكُمُ الله نَفْسَه وَالله رَؤُفٌ بِالْعِبادِ ) * ( 2 ) \r\n( روز قيامت روزى است كه هر كسى كارى را كه از خوب و بد انجام داده است ، حاضر مىبيند . [ كسى كه كارهاى بد انجام داده است . 
  ] مىخواهد ميان او و كارهاى بد ، فاصلهء زيادى باشد كه آنها را نبيند و خدا شما را در بارهء خود برحذر مىدارد و خداوند به بندگان خود مهربان است ) .\r\n* ( وَأَنْ لَيْسَ لِلإِنْسانِ إِلَّا ما سَعى وَأَنَّ سَعْيَه سَوْفَ يُرى ) * ( 3 ) \r\n( و براى انسان جز كار و كوششى كه انجام داده است نمىماند و قطعا كوشش او ديده خواهد شد ) .\r\n* ( إِنَّه عَلى رَجْعِه لَقادِرٌ يَوْمَ تُبْلَى السَّرائِرُ ) * ( 4 ) \r\n( خداوند به برگردانيدن انسان توانا است ، روزى كه همه مخفى شده‌ها در درون ، آشكار و مورد محاسبه قرار مىگيرد ) .\r\n","description":"","footnote":" ( 1 ) النمل آيهء 4  ( 2 ) آل عمران آيهء 31  ( 3 ) النجم آيه 39  ( 4 ) الطارق آيهء 8 و 9 ","page_name":" 46 ","page_number":48},
  {"content":"\r\n* ( فَمَنْ يَعْمَلْ مِثْقالَ ذَرَّةٍ خَيْراً يَرَه وَمَنْ يَعْمَلْ مِثْقالَ ذَرَّةٍ شَرًّا يَرَه ) * ( 1 ) \r\n( كسى كه به اندازهء ذره‌اى كار خوب انجام دهد ، آن را خواهد ديد و كسى كه به اندازهء ذره‌اى شر انجام دهد ، آن را خواهد ديد ) .\r\nرواياتى معتبر در بارهء تجسم اعمال وارد شده است كه مضمون آيات فوق را تفسير مىنمايد .\r\nنوعى ديگر از روايات وارد شده است كه كيفيت شكل اشخاص بدكار را در روز قيامت مانند حيوانات توضيح داده است .\r\n* ( يَوْمَئِذٍ يَصْدُرُ النَّاسُ أَشْتاتاً لِيُرَوْا أَعْمالَهُمْ ) * ( 2 ) \r\n( در روز قيامت مردمان در حال پراكنده از گورها بيرون مىآيند تا كارهاى خود را ببينند ) .\r\nآيا اين همه آيات قرآنى براى اثبات اصالت كار در حيات بشرى كفايت نمىكند آيا با ديدن اين آيات صريح در اصالت كار در حيات دنيوى و حيات ابدى انسانى ، باز امكان دارد كه يك فرد يا جامعهء مسلمان ، دست از كار بكشد و حيات خود را به قضا و قدر و بخت و شانس بسپارد مگر از آن همه آيات صريح قرآنى ثابت نمىشود كه كار و كوشش و تكاپو و تلاش در حد اعلائى كه ممكن است ، داخل در حكمت و مشيت الهى است . اين حكمت و مشيت الهى است كه منشاء قضا و قدر مىباشد . يعنى خدا در نقشهء هستى همان گونه كار و كوشش انسانى را در راه بدست آوردن هدفهاى مفيد مادى و معنوى ثبت نموده است كه حركت و تحول و قانون را در عالم طبيعت . آيا شك و ترديد در اصالت كار در شئون حيات مادى و معنوى انسانها ، مساوى شك در واقعيت آيات قرآنى نيست كه به انحراف و كفر مىانجامد\r\n","description":"","footnote":" ( 1 ) الزلزلة آيه 7 و 8  ( 2 ) الزلزلة آيه 6 ","page_name":" 47 ","page_number":49},
  {"content":"\r\nآيا در حدود 700 آيه از قرآن مجيد كه با اشكال گوناگون چه در موارد شخصى و چه به صورت قانون كلى ، اهميت و اصالت و عليت كار و كوشش را به نتايج آن گوشزد مىكند ، كافى نيست كه ملاك حيات منطقى واقعى و ارزش آن را كار قرار بدهد بلى ، سوگند به خداوندى كه خود ، هستى را در مجراى كار و حركت آفريده است ، چنين است كه ملاك حيات منطقى واقعى و ارزش آن ، كار است و بس .\r\nآنچه را كه ما از دلائل تجربى در زندگى انسانى و عوامل حياتى سرگذشت بشرى و منابع اوليهء اسلامى مىبينيم ، اينست كه انسانى كه حياتش را از كار و كوشش ديگران تأمين مىنمايد ، طفيلى مزاحم حيات ديگر انسانها است كه نه تنها بهره بردارى او از مواد زندگى كه با تلاش ديگران تهيه مىشود ، غصب و عدوانى است ، بلكه حيات او از آن ديگران است و خود مرده اى بيش نيست .\r\nبا نظر به دلائل تجربى در زندگى انسانها و عوامل حياتى سرگذشت بشرى و منبع اصلى اسلام ( قرآن مجيد ) در بارهء كار ، بايد كار را از جهات مختلف و ابعاد گوناگون معتقد شويم :\r\n\r\nارزش انسانى كار در مكتب اسلام\r\nنخست مقدمهء مختصرى را در بارهء اهميت حياتى كار متذكر مىشويم : به طور كلى پديدهء حيات بشرى به هر معنايى كه در نظر بگيريم از فعاليت طبيعت آغاز مىشود و با كار انسانى در مجراى قوانين طبيعى ادامه پيدا مىكند ، و با اختلال تركيب وجودى او كه موجب خنثىشدن كار در بارهء او مىگردد ، رخت از سطح طبيعت برمىبندد .\r\nاين جريان عمومى پديدهء حيات آدمى از به دو حركت او در روى زمين چه در حال انفرادى و چه در قلمرو جمعى ، از آن قانون پايدار ناشى مىشود\r\n","description":"","footnote":"","page_name":" 48 ","page_number":50},
  {"content":"\r\nكه موجود برين آن را وضع و تثبيت نموده است .\r\nاحساس اين اهميت در بارهء كار ، يك پديدهء تازه نيست . چنان كه توجه به ضرورت حياتى استنشاق هوا و برخوردارى از اشعهء خورشيد ، مساوى عمر آدمى در اين كرهء خاكى است . توجهات مشروح و آگاهىها و اطلاعات مفصل در بارهء كار و وضع قوانين فراوان در بارهء آن و همچنين ارزيابى و كشف اهميتهاى اجتماعى آن از آغاز صنايع دسته جمعى ، نمىتواند تاريخ گذشته بشرى را به بىاعتنائى و چشمپوشى در بارهء كار متهم به سازد .\r\nانسانى كه معناى حيات را درك كند و ضرورت تلاش را در درياها و خشكيها ، در جنگلها و قله‌هاى صعب العبور كوهها دريافت كند ، اهميت كار را هم شناخته است . آثار تجسميافته از كار بشرى و كتيبه‌ها و تأليفات باستانى همه و همه شاهد گوياى درك اهميت كار براى حيات بشرى مىباشد .\r\nنكته اى كه قابل توجه است و به نظر ما مىتواند روشنگر علت بىارزش - نمودن كار در گذشته بوده باشد ، پديدهء قدرتهاى متنوع است كه كار و انجام دهندهء كار را مملوك يا مانند مملوك خود تلقى كرده است .\r\nهيچ جامعهء بشرى حتى در قديمىترين دورانهاى تاريخ ديده نمىشود كه كار در متن زندگى آن نبوده باشد . آنچه كه مهم است اين است كه قدرتهايى كه غير قابل مهار بودند ، با تسلط مطلقى كه بر ناتوانان داشته‌اند ، نه تنها كار آنان را بلكه حتى هستى آنان را هم در اختيار خود مىديدند ، لذا يك اراده از آنان كافى بوده است كه هر كارى كه بخواهند و امكان داشته باشد به وجود بيايد . چنان كه يك ارادهء جزئى براى جابجا كردن يك برگ ناچيز كفايت مىنمايد . و اين قاعدهء كلى است كه هر موضوعى كه تحت سلطهء مطلقهء « خود طبيعى » آدمى قرار گرفت ، اهميت و ارزش خود را از دست مىدهد .\r\nدر دورانهاى متوسط يا در بعضى از جوامع پيشرفته تر كه طبقات اجتماعى تا حدودى مشخص مىگردند ، كار فكرى ، هنرى و مديريت بجاى آنكه به اهميت\r\n","description":"","footnote":"","page_name":" 49 ","page_number":51},
  {"content":"\r\nو ارزش خود قناعت نمايد ، ساير انواع كار را از اهميت مىاندازد ، يعنى با اهميت تلقى نمىگردند .\r\nاين رفتار هم دليل آن نيست كه مردم دورانهاى گذشته ضرورت حياتى كار بطور عموم را درك نمىكردند ، بلكه چنان كه مىبينيم فرهنگ مردم را چنان مىساختند كه كار عضلانى و ساير تلاشها به عنوان يك پديدهء جبرى كه مردم بايد انجام بدهند ، تلقى مىگشت و مىبايست آنان اين جريان جبرى را بپذيرند و ضمنا زنده هم بمانند اين بوده است عامل عقبماندگى جوامع از فهم اصول و ارزشهاى كار انسانى . پس از اين مقدمه ، مىپردازيم به توضيح و تفسير ارزش انسانى كار در اسلام .\r\nبررسى لازم و كافى در آئين اسلام اين قضيه را كاملا روشن مىسازد كه : كار و كوشش در اين دين انسانى از نظر ارزيابى به حد نصاب رسيده ، هيچ مكتب و متفكرى نخواهد توانست فوق ارزشى را كه اسلام به كار داده است ، مطرح نمايد . رجوع فرمائيد به مبحث گذشته ( كار و كوشش از ديدگاه قرآن ) در آن مبحث ديديم كه قرآن كه اساسىترين منابع دين اسلام است ، محور همهء ارزشها را روى معرفت و ايمان و كار قرار داده است . روايات وارده در مسئله كار و ضرورت و ارزش آن ما فوق تواتر است كه براى جمعكردن آنها مجلد بيش از 1000 صفحه اى لازم است . تنها چند روايت را به عنوان نمونه اى از صدها روايات در اينجا مىآوريم .\r\n( محمّد بن الحسن باسناده عن محمّد بن احمد . . . قال مرّ شيخ مكفوف يسئل ، فقال أمير المؤمنين عليه السّلام ما هذا قالوا يا أمير المؤمنين نصرانىّ ، فقال امير المؤمنين عليه السّلام : استعملتموه فاذا كبر و عجز منعتموه انفقوا عليه من بيت المال ) ( 1 ) \r\n","description":"","footnote":" ( 1 ) وسائل الشيعه جلد 11 ( كتاب الجهاد ) صفحهء 49 چاپ بيروت . ","page_name":" 50 ","page_number":52},
  {"content":"\r\n( محمد بن الحسن [ شيخ طوسى 
  ] با اسناد خود نقل مىكند كه پيرمردى نابينا مىگذشت و از مردم سؤال مىكرد ، امير المؤمنين فرمود .\r\nاين چيست ( گدائى يعنى چه ) گفتند : يا امير المؤمنين مردى است مسيحى .\r\nآن حضرت فرمود : اين مرد را در جوانى به كار وادار كرده‌ايد ، يعنى جوانىاش را در كار سپرى كرده است ، اكنون كه پير شده ناتوان گشته است ، از معاش محرومش ساخته‌ايد معاش او را از بيت المال بپردازيد ) .\r\nاگر در اين روايت با دقت كامل تأمل شود ، اين نكات را خواهيم ديد : نكته يكم - در آن اجتماع عادلانه اى كه امير المؤمنين زمامدارى آن را به دست دارد ، سؤال و گدائى معنائى ندارد ، به همين جهت است كه حضرت با كلمهء « ما » استفهام فرمودند كه به معناى چيز است ، نه با « من » كه به معناى كس است ، يعنى سؤال و گدائى در اين اجتماع چه پديده ايست نكته دوم - در برابر سؤال امير المؤمنين ( ع ) از پديدهء گدائى ، اين پاسخ را دادند كه مردى است نصرانى آن حضرت با تعجب جملهء سؤال بعدى را كه جنبهء سرزنش سخت داشت ، فرمود : ( او در جوانيش براى شما كار كرده ، اكنون كه پير شده است ، از معاش محرومش ساخته‌ايد ) .\r\nنكتهء سوم - حكم اسلامى در بارهء كارگران است كه با ناتوانى از كار ، نبايد از معيشت خود ساقط شوند ، بلكه بايستى معاش معمولى آنان پرداخت شود . اين حكم اسلامى در دورانى صادر شده است كه نه از عظمت انسانى كار خبرى بود و نه از ارزش آن اثرى . اين حكم در بارهء ارزش و عظمت كار در اسلام قرنها پيش از سن سيمون و لوئىبلان و پردون و روبرت اون و پيروان\r\n","description":"","footnote":"","page_name":" 51 ","page_number":53},
  {"content":"\r\nآنان صادر شده است .\r\nروى همين ارزيابى حياتى كار از نظر اسلام بوده است كه عبد الرحمن بن خلدون چند قرن پيش از متفكران اخير ارزش كار را به طور جدى مطرح مىكند ، چنان كه پس از اين مبحث مشروحا بررسى خواهيم كرد .\r\nبنا بر حقايقى كه از مجموع مباحث گذشته به دست آورديم ، متفكران اسلامى بايستى اهميت و ارزش كار را رسما و در آثار حقوقى و اقتصادى و سياسى خود به طور جدى مطرح نمايند .\r\nمسامحه اى كه در اين پديدهء حياتى به چشم مىخورد ، نه به جهت مقتضاى خود مكتب است ، بلكه به جهت خودخواهيها و سودجويى اداره كنندگان جوامع اسلامى بوده است كه بعضى از محققان و متفكران را وادار مىكرد كه تنها به جنبهء بحثى و اخلاقى كار بسنده نموده ، چهرهء حياتى آن را آشكار نسازند .\r\nخلفاى بنى اميه و امراى بنى عباس و ساير سلسله هائى كه اسلام را وسيلهء اشباع حس مقام و ثروتپرستى خود نموده بودند ، متفكران را براى توضيح حقايق اسلام آزاد نمىگذاشتند تا آنجا كه جهاد در نظر آنان چپاول ملل ديگر براى پركردن خزانه‌ها و عمل صالح و سعى و كار كه در آيات قرآنى آمده است ، به عبادات شخصى و اعتيادى و حرفه اى تفسير مىشود . با اين حال ، ائمه معصومين و فقهاء و محققان راستين كه تنها محافظين متن حقيقى مكتب اسلام بودند ، پديدهء كار و اهميت و ارزش حياتى آن را در اشكال حديث و فقه و اخلاق و عمل و رفتار عينى خودشان گوشزد مىكردند . اين كه در منطق پيشوايان عالم تشيع ، كار براى تنظيم معاش ، با اهميت حياتى تلقى شده حتى گاهى جهاد در راه خدا معرفى شده است ، اصلى است كه هيچ گونه ترديدى ندارد . به عنوان نمونه از امام صادق عليه السلام روايت است كه :\r\nالكادّ لعياله كالمجاهد في سبيل اللَّه ( 1 ) \r\n","description":"","footnote":" ( 1 ) الفروع من الكافى محمد بن يعقوب كلينى جلد 5 صفحهء 88 ","page_name":" 52 ","page_number":54},
  {"content":"\r\n( كسى كه براى معاش عائله خود مىكوشد ، مانند كسى است كه در راه خدا جهاد مىكند ) .\r\nالَّذى يطلب من فضل اللَّه عزّ و جلّ ما يكفّ به عياله اعظم اجرا من المجاهد في سبيل اللَّه ( 1 ) \r\n( كسى كه براى كفاف معاش عائله اش ، از فضل الهى مىجويد ، داراى پاداشى بزرگتر از پاداش مجاهد در راه خداست ) .\r\nاين روايت در منابع معتبر اسلامى مكرر نقل شده است كه پيغمبر اكرم فرموده است :\r\nما اكل احدكم طعاما قطَّ خيرا من عمل يده\r\n( هيچ كس از شما هرگز طعامى بهتر از كار دست خويش نخورده است ) .\r\nالحسن بن علىّ بن حمزة عن ابيه رأيت ابا الحسن ( موسى بن جعفر عليه السّلام ) يعمل فى ارض له قد استنقعت قدماه في العرق ، فقلت له جعلت فداك اين الرّجال فقال يا علىّ قد عمل باليد من هو خير منىّ فى ارضه و من ابى فقلت له : من هو فقال : رسول اللَّه صلَّى اللَّه عليه و آله و سلَّم و أمير المؤمنين و آبائى عليهم السّلام كلَّهم كانوا قد عملوا بأيديهم و هو من عمل النّبيّين و المرسلين و الاوصياء و الصّالحين ( 2 ) \r\n( حسن بن على بن حمزة از پدرش نقل مىكند كه ابو الحسن موسى بن جعفر عليه السلام را ديدم كه در زمينى كه داشت كار مىكرد و پاهايش عرق كرده بود .\r\nبه او عرض كردم : فدايت شوم ، كجا هستند مردانى كه به شما كمك كنند فرمود :\r\n","description":"","footnote":" ( 1 ) مأخذ مزبور  ( 2 ) مأخذ مزبور جلد 5 صفحه 75 و 76 ","page_name":" 53 ","page_number":55},
  {"content":"\r\nاى على ، بود كسى بهتر از من و پدرم ، كه با دست خود كار مىكرد .\r\nعرض كردم : چه كسى بود فرمود : رسول خدا ( ص ) و أمير المؤمنين و پدرانم عليهم السلام ، همهء آنان با دستشان كار كرده‌اند . كار سيرت پيامبران و مرسلين و اوصياء و نيكوكاران بوده است ) .\r\nابو عمرو الشّيبانى : قال رأيت ابا عبد اللَّه و بيده مسحاة و عليه ازار غليظ يعمل في حايط و العرق يتصابّ عن ظهره فقلت جعلت فداك اعطنى اكفك فقال لي : انّى احبّ ان يتأذّى الرّجل بحّر الشّمس فى طلب المعيشة . ( 1 ) \r\n( ابو عمرو شيبانى مىگويد : امام صادق ( ع ) را ديدم در حالى كه وسيلهء صافكنندهء زمين به دست و لنگ ضخيمى به كمر ، در باغى كه داشت ، كار مىكرد و عرق از پشتش مىريخت ، عرض كردم : فدايت شوم ، وسيله را به من بدهيد تا كار شما را انجام بدهم .\r\nبه من فرمود : من دوست دارم مرد در گرماى آفتاب در تحصيل معاش ، به مشقت بيافتد ) .\r\nاين روايت را هم مورد دقت قرار بدهيم :\r\nابو بصير : قال سمعت ابا عبد اللَّه عليه السّلام يقول : انّى لأعمل في بعض ضياعى حتّى اعرق و انّ لى من يكفيني ليعلم اللَّه عزّ و جلّ انّى اطلب الرّزق الحلال ( 2 ) \r\n( ابو بصير مىگويد : از امام صادق عليه السلام شنيدم كه مىفرمود :\r\n","description":"","footnote":" ( 1 ) - الفروع الكافى جلد پنجم صفحهء 76  ( 2 ) - الفروع الكافى جلد پنجم صفحهء 77 ","page_name":" 54 ","page_number":56},
  {"content":"\r\nمن در بعضى از زمينهاى خود تا حدى كار مىكنم كه عرق مىكنم با اين كه كسى را دارم كه كار مرا به عهده بگيرد و براى من كفايت كند ، تا خداوند عز و جل بداند كه من روزى حلال جستجو مىكنم ) .\r\nقاطعانه ترين روايات و تهديدآميزترين آنها در بارهء تحقيركنندگان كار و كوشش ، آن روايت بسيار معروف است كه از پيامبر اكرم ( ص ) نقل شده است :\r\nملعون من القى كلَّه على النّاس ( 1 ) \r\n( ملعون است ، كسى كه بار معاش خود را بر دوش مردم بنهد ) .\r\nاين بود نمونه اى از منطق پيغمبر اسلام و پيشوايان عالم تشيع و عمل عينى آنان كه ترديدى در اهميت حياتى كار باقى نمىگذارد .\r\n\r\nمتفكر بزرگ اسلامى عبد الرحمن بن خلدون در پرتو منابع اسلامى براى اولين بار در تاريخ علوم اقتصادى و اجتماعى ارزش كار را از ديدگاه علمى مطرح مىكند\r\nدر گذشته به طور مختصر اشاره كرديم كه با نظر به منابع اسلامى و نصوص صريحى كه در بارهء اهميت و ارزش حياتى كار در آن منابع آمده است ، مىبايست جوامع اسلامى ارزش كار را پيش از ديگر اجتماعات و متفكران مطرح كنند ، ولى مىبينيم كه چنين اقدامى صورت نگرفته است .\r\nبعضى از ساده لوحان بىاطلاع از اصول و منابع اسلامى دليل اين بىاعتنائى به كار را به خود مكتب اسلام نسبت داده‌اند ، در صورتى كه اگر آنان زحمت مطالعهء جدى و همه جانبه را به خود داده ، اصول و منابع اسلامى را بررسى مىكردند از قضاوت مزبور كه قطعا نادرست است ، خوددارى مىكردند ، و مىفهميدند كه اسلام يعنى مكتب معرفت و ايمان و عمل .\r\nهمچنين اشاره كرديم كه عامل اساسى بىاعتنائى به كار و كوشش ، جاه پرستى و سودجوئى زمامدارانى بوده است كه اسلام را وسيلهء استثمار\r\n","description":"","footnote":" ( 1 ) الفروع الكافى جلد پنجم صفحهء 72 ","page_name":" 55 ","page_number":57},
  {"content":"\r\nناتوانان قرار داده بودند . اكنون تحقيقات ابن خلدون را در بارهء كار و ارزش آن مطرح مىكنيم : ابن خلدون تحقيقات خود را با اين عبارات شروع مىكند : الباب الخامس من الكتاب الاوّل في المعاش و وجوبه من الكسب و الصّنايع و ما يعرض في ذلك كلَّه من الاحوال و فيه مسائل : الفصل الاوّل في حقيقة الرّزق و الكسب و شرحهما و انّ الكسب هو قيمة الاعمال البشرية . ( 1 ) \r\n( باب پنجم از كتاب اول در بارهء معاش و وجوب تحصيل آن از كسب و صنعتها و آن احوالى كه در اين موضوعات روى مىدهد . در اين باب مسائلى است : فصل يكم - در حقيقت رزق ( روزى ) و كسب و شرح آن دو و اين كه كسب عبارت است از ارزش كارهاى بشرى . ترجمهء عبارات اين فصل چنين است : « بدان كه انسان به طور طبيعى در همهء حالاتش از آغاز نمو گرفته تا دوران رشد و كهنسالى ، به موادى كه توشه و ساير احتياجات مادى او را مرتفع بسازد ، نيازمند است » .\r\n* ( ها أَنْتُمْ هؤُلاءِ تُدْعَوْنَ لِتُنْفِقُوا فِي ) * . ( 2 ) \r\n( تنها خدا است كه بىنياز است و همهء شما نيازمنديد ) و خداوند سبحان همهء آنچه را كه در جهان هستى آفريده است ، براى انسان قرار داده ، در موارد متعددى در قرآن اين احسان را كه به انسان فرموده متذكر گشته است . از آن جمله فرموده است : * ( وَسَخَّرَ لَكُمْ ما فِي السَّماواتِ وَما فِي الأَرْضِ ) * ( 3 ) \r\n","description":"","footnote":" ( 1 ) مقدمه ابن خلدون - مطبعة مصطفى محمد مصر صفحهء 380  ( 2 ) محمد ( ص ) آيهء 38 .  ( 3 ) الجاثيه آيهء 13 و سورهء لقمان آيهء 20 . ","page_name":" 56 ","page_number":58},
  {"content":"\r\n( خداوند همهء آنچه را كه در آسمانها و زمين است براى شما مسخر كرده است ) .\r\n* ( سَخَّرَ لَكُمُ الْبَحْرَ ) * ( 1 ) \r\n( دريا را در سلطهء شما قرار داد ) .\r\n* ( وَسَخَّرَ لَكُمُ الْفُلْكَ ) * ( 2 ) \r\n( كشتى را در سلطهء شما قرار داد ) .\r\n* ( الله الَّذِي جَعَلَ لَكُمُ الأَنْعامَ ) * ( 3 ) \r\n( خداوندى كه چارپايان را براى شما قرار داد ) .\r\nو شواهد ديگر از اين قبيل آيات . دست انسان بر همهء جهان و آنچه كه در آن است باز است ، زيرا خداوند به انسان مقام خليفة اللهى داده است .\r\nو دستهاى بشرى در اين عالم به طور مشترك گسترده است و فرد آنچه را كه تحت سلطه اش قرار گرفت ، از تسلط ديگرى جلوگيرى مىكند مگر در برابر عوضى كه بگيرد تا آنچه را كه تحت سلطه دارد رها كند .\r\nهنگامى كه انسان از مرحلهء ناتوانى گذشته ، قدرت را در خويشتن در - مىيابد ، در راه بدست آوردن كسب و انتفاع به تكاپو مىافتد ، تا از آنچه كه خداوند به او مىدهد در بر طرف كردن احتياجات و ضرورتهاى خويش به وسيلهء كار يا با دادن عوض صرف نمايد . خداوند مىفرمايد : * ( فَابْتَغُوا عِنْدَ الله الرِّزْقَ ) * ( 4 ) \r\n( روزى را از نزد خدا طلب كنيد ) گاهى اين روزى بدون كار و كوشش به دست مىآيد ، مانند\r\n","description":"","footnote":" ( 1 ) الجاثيه آيهء 13  ( 2 ) ابراهيم آيهء 32  ( 3 ) غافر آيهء 79  ( 4 ) العنكبوت آيهء 17 ","page_name":" 57 ","page_number":59},
  {"content":"\r\nبارانى كه براى زراعت و امثال آن مفيد است ، ولى اين گونه مفيديت تنها كمك و وسيله اى براى نتيجه بخشبودن كار مىباشد و ناچار بايد كارى انجام بگيرد تا آن باران به نتيجه برسد چنان كه خواهيم گفت .\r\nاين كسب و اندوخته اگر به مقدار ضرورت و احتياج آدمى باشد ، معاش ناميده مىشود و اگر اضافه بر ضرورتها و احتياجات باشد ، ثروت و تجملات ناميده مىشود . سپس اگر نفع حاصل از كار و اكتساب به خود آدمى برگردد و آن را در راه مصالح و احتياجاتش مصرف نمايد رزق ( روزى ) گفته مىشود . پيامبر اكرم فرموده است :\r\nإنّما لك من مالك ما اكلت فأفنيت او لبست فأبليت او تصدّقت فأمضيت\r\n( جز اين نيست : از مال تو چيزى از آن تست كه خوردى و از بين رفت يا پوشيدى و پوسيد ، يا در راه خدا مصرف كردى و آن را در جاى خود به جريان انداختى ) .\r\nو اگر از آن منافعى كه به دست آورده است ، در راه رفع احتياجاتش بهره بردارى ننمود ، آن منافع و اموال براى مالكش روزى ناميده نمىشود ، بلكه اندوخته اى است كه به دست آورده است . مانند مالى كه به ارث مانده ، براى متوفى روزى نيست ولى اندوختهء او مىباشد ، زيرا متوفى نمىتواند از آن مال بهره مند شود . و هنگامى كه وراث از آن مال برخوردار شوند رزق ناميده مىشود . اينست حقيقت رزق در عقيدهء اهل سنت .\r\nمعتزله براى رزق شرط كرده‌اند كه بايد قابل تملك باشد و چيزى كه قابل تملك نيست رزق ناميده نمىشود و به همين جهت اموال غصبى و هرگونه مال نامشروع را رزق نمىدانند و خداوند با رحمت و هدايت خود غاصب و ظالم و مؤمن و كافر و هر كه را بخواهد رزق مىدهد . معتزله در اين مسئله دلائلى دارند كه در اين مبحث جاى تفصيل آنها نيست .\r\nسپس بدان كه ، كسب براى بدست آوردن مال و قصد تحصيل با كوشش ،\r\n","description":"","footnote":"","page_name":" 58 ","page_number":60},
  {"content":"\r\nمحقق مىگردد . پس بدست آمدن رزق احتياج ضرورى به كوشش و كار دارد اگر چه براى بهره بردارى و جستجو از راههاى آن بوده باشد . خداوند فرموده است : « روزى را از نزد خدا طلب كنيد » كوشش براى روزى با قدرتبخشى و الهام خداوندى امكان مىپذيرد ، و همهء وسائل و اسباب رزق از نزد خداوند است .\r\nپس در هر موضوع كسب شده و مال ، ناچار كار انسانى لازم است ، زيرا اگر آن كسب شده تجسميافته اى از كار بوده باشد مانند صنايع ، روشن است كه كار است كه آن را داراى ارزش نموده است و اگر مال قابل اندوختن مانند حيوان و نبات و معدن باشد ، باز كار آدمى لازم است كه آنها را قابل بهره بردارى نمايد ، چنان كه روشن است . و اگر كارى در بارهء آنها انجام نگيرد ، قابل استفاده نخواهند بود . . . اكنون كه اين مطالب اثبات شد ، بدان كه هر چيزى كه براى انسان مفيد واقع شود و يا به صورت شيئى قابل اختصاص براى بهره بردارى در آيد ، اگر از نوع صنايعى باشد كه انجام كار در آنها لزوم دارد ، خالى از دو حال نيست : يكم - مواد بىارزشى كه كار در آنها تجسم مىيابد [ مانند خاك در محلى كه خيلى فراوان است و قيمتى ندارد . در اين موارد ارزش خشتى كه از آن خاك ساخته مىشود ، ناشى از كار است و بس 
  ] ، زيرا فرض اينست كه خود ماده مطلوبيت ذاتى ندارد .\r\nدوم - موادى كه كار در آنها تجسم مىيابد ، فى نفسه داراى ارزش است و كار روى آنها نقش مىبندد و ارزش آنها را زياد مىكند ، مانند كار درودگرى و بافندگى كه روى چوب و نخ و يا پشم تجسم مىيابد . در اين حالت دوم ، ارزش كار ارزش آن مواد را مىافزايد و هر اندازه كار روى آن مواد بيشتر انجام شود ، ارزش كالاهاى حاصله بيشتر مىگردد . و اگر آنچه كه داراى فايده است ، از نوع صنايع نباشد ، باز بايد براى اين كه مفيد واقع گردد و\r\n","description":"","footnote":"","page_name":" 59 ","page_number":61},
  {"content":"\r\nقابل اختصاص براى بهره بردارى باشد احتياج به كار دارد و ارزشى كه دارا مىگردد مربوط به ارزش كارى مىشود كه در آن شيئى مفيد صورت گرفته است .\r\nگاهى شكل كار در اغلب موارد در اشياء مفيد ، آشكار است و مىتوان سهم كار و ارزش آن را چه كم باشد يا زياد ، در آن اشياء تعيين نمود و گاهى سهم كار در اشياء مفيد مخفى است ، لذا تشخيص و تميز ارزش آن مشكل مىباشد ، مانند قيمت مواد خواربار ميان مردم ، زيرا ارزيابى كارها و مخارجى كه در بارهء آن مواد صورت گرفته است ، ( چنان كه پيش از اين اشاره كرديم ) مانند حبوبات كه محصول آن كارها و مخارج است ، قابل بررسى مىباشد ، ولى اين ملاحظه و بررسى در جايگاههائى كه كار زراعت و نيازهاى آن صورت مىگيرد ، براى غير اشخاص محدودى از اهل زراعت مشكل مىباشد .\r\nبا اين بيانات روشن شد كه ارزش همهء فوايد و اندوخته‌هاى مفيد يا اكثر آنها ، ارزشهاى كار انسانى است و معناى رزق هم كه عبارتست از آنچه كه صاحبش از آن بهره بردارى نمايد ، روشن شد . بدان كه هرگاه كارهاى انسانى به كلى از بين برود و يا به جهت كاهش آبادى ، نقصان پيدا كند ، معلوم مىگردد كه [ به جهت تقصير مردم در كار و كوشش 
  ] خداوند مقرر داشته است كه كسب قابل بهره بردارى از معيشت آنان معدوم شود .\r\nمگر نمىبينى كه در آن شهرها كه نفوس آنها اندك است چگونه رزق و كسب در آنها تقليل مىيابد ، يا به كلى از بين مىرود ، زيرا با فقدان يا قلت نفوس ، كار معدوم گشته يا تقليل مىيابد . . . » ( 1 ) \r\n\r\nتوضيحاتى مربوط به نظريات ابن خلدون در بارهء كار و ارزش آن\r\nتقسيم مواد اندوخته و منافع به دو قسمت اساسى :\r\n","description":"","footnote":" ( 1 ) مقدمه ابن خلدون صفحهء 380 تا 382 ","page_name":" 60 ","page_number":62},
  {"content":"\r\nالف - معاش - عبارتست از آن مواد و منافعى كه در بر طرف كردن احتياجات ضرورى زندگى بهره بردارى مىشود .\r\nب - ثروت و تجملات - آن مواد و منافعى است كه اضافه بر احتياجات زندگى به معناى عمومى است ، و اختصاصى ناشى از نياز بدارندهء آنها ندارد .\r\nبنا بر اين آن مواد و منافع كه مخصوص رفع نيازهاى ضرورى زندگى مادى است ، معاش انسان ناميده مىشود چه در قلمرو فرد ، چه در صحنهء اجتماع و براى همهء مردم .\r\nمسئله بسيار مهمى كه در اين تقسيم پيش مىآيد و ابن خلدون آن را مورد توجه قرار نداده است ، اينست كه : دو مفهوم ضرورت و تجمل نسبى است و با كيفيتهاى گوناگون زندگى جوامع ، مخصوصا با تحولات رو به گسترشى كه در صنايع و خواسته‌هاى انسان در بهره بردارى از امتيازات زندگى ، به وجود مىآيد . چيزى كه ديروز تجمل شمرده مىشد ، امروز ضرورت زندگى محسوب مىگردد .\r\nپاسخ اعتراض مزبور به « ابن خلدون » اينست كه اين محقق در صدد تعيين ملاك ضرورت و تجملات و ثروت اندوخته نبوده است . او تنها به بيان رابطهء مواد مفيد با زندگى بشرى و سه نوع آن قناعت ورزيده است . البته اين دو مسئله بسيار مهم ( ملاك دو نوع مفيد ) و ( نسبىبودن آنها ) بايد دقيقا مطرح شوند . به نظر مىرسد كه اگر ما مسئله يكم را بررسى كنيم ، تكليف ما با مسئله دوم هم روشن مىگردد .\r\nاكنون مىپردازيم به بررسى مسئله يكم ( ملاك « ضرورت » و « تجمل و ثروت اندوخته » ) و چون مفهوم ثروت اندوخته را در مباحث بعدى مطرح خواهيم كرد ، فعلا به تعريف اختصارى آن قناعت نموده به بحث از ملاك دو مفهوم مزبور مىپردازيم .\r\nبه طور كلى تعريف ثروت اندوخته چنين است :\r\n","description":"","footnote":"","page_name":" 61 ","page_number":63},
  {"content":"\r\nهر ماده يا حق مفيدى كه اضافه بر معيشت آدمى بوده ، چه در حال ثابت و چه در حال جريان در راه معيشت استهلاك نشود . البته كميت و كيفيت معاش از نظر مقدار و زمان و چگونگى مواد و پديده‌هاى لازم براى معيشت بسيار گوناگون است و ملاك آن ، همان « رزق » است كه « ابن خلدون » متذكر شده و ما هم در مباحث بعدى آن را مطرح خواهيم كرد ، در نتيجه مىتوان گفت : ثروت اندوخته عبارت است از مال و يا آنچه كه مفيد ماليت است ، و اضافه بر رزق مىباشد .\r\n\r\nملاك ضرورت و تجمل ، حيات معقول است\r\nبا نظر به منطق علمى اين مبحث ، بايد زندگى را محور اصلى قرار داده ملاك ضرورت و تجمل را از آن استنتاج كنيم . نخست بايد بدانيم كه مفهوم عام حيات در اين گونه مباحث علمى مشكلى را حل نخواهد كرد ، زيرا اين مفهوم وسيع از احساس و حركت ناچيز يك مورچهء خزيده در گوشه اى از لانه اش گرفته تا حيات آن انسان كه صدها بعد متنوع در پهنهء طبيعت و هم نوع خود گسترده است ، شامل مىگردد . ما در روش علمى اين مبحث حيات را بر سه نوع تقسيم مىكنيم : 1 - حيات طبيعى محض .\r\n2 - حيات مستهلك در خواسته‌هاى مهار نشده .\r\n3 - حيات معقول توضيح اختصارى اين سه نوع حيات به قرار زير است :\r\n\r\n1 - حيات طبيعى محض\r\n- اين نوع حيات در همهء جانداران خشكى و دريائى وجود دارد و هرگز مورد خواست انسانى كه داراى صدها نيرو و استعداد و امكانات است ، نمىباشد . لذا مىتوان گفت : محدودكردن نوع انسانى در حيات طبيعى محض و سنجش ضرورت و\r\n","description":"","footnote":"","page_name":" 62 ","page_number":64},
  {"content":"\r\nتجمل و ثروت با آن حيات مساوى نابودكردن او است .\r\n\r\n2 - حيات مستهلك در خواسته‌هاى مهار نشده\r\n- اين نوع حيات نيز نمىتواند ملاك سنجش و الگوى واقعى ضرورت و تجمل باشد ، زيرا به اضافهء اين كه چنين حياتى براى هيچ انسانى چه در حال انفرادى و چه در زندگى جمعى امكان پذير نيست ، تصور و خواستن چنين حياتى مساوى گسيختن همهء قوانين عالم طبيعت و اصول روابط زندگى اجتماعى است . بنا بر اين حياتى كه مىتواند نه تنها محور ضرورت و تجمل بوده باشد ، بلكه مىتواند مسير تكامل را براى انسانها هموار به سازد ، نوع سوم است كه ما آن را حيات معقول ناميده‌ايم .\r\nالبته واضح است كه مقصود ما از حيات معقول ، آن زندگى خيالى و اوتوپيائى و رؤيائى نيست كه در انديشهء بعضى از ساده لوحان موج مىزند و با يك مشاهدهء عينى در بارهء واقعيات خشن زندگى فرو مىنشيند و جز لذت چند لحظه اى از خود بجاى نمىگذارد . همچنين منظور ما آن زندگى نيست كه فعاليتهاى تجريدى عقلانى را به جاى حيات واقعى مىنشاند و گمان مىكند كه در جهان عينى زندگى مىكند ، و نمىداند كه تجسيمات درونى را تقويت كرده جهان برونى را از ديدگاهش حذف نموده است . بلكه مقصود ما از حيات معقول « آن زندگى است كه به فعليت رسيدن ابعاد اصيل حيات در مسير كمال و بارورگشتن آنها در آن زندگى تأمين مىگردد » اين حيات معقول است كه در قرآن با عنوان حياة طيبه ( 1 ) \r\n( حيات پاكيزه ) تذكر داده شده است و هدف بعثت پيامبران الهى و آرزوهاى انسانى همهء عظماى بشريت در همهء قاره‌هاى كرهء زمين از باستانىترين دورانهاى تاريخ تا به امروز همين حيات\r\n","description":"","footnote":" ( 1 ) حيات طيبه در قرآن مجيد در سورهء نحل آيهء 97 چنين آمده است : * ( مَنْ عَمِلَ صالِحاً مِنْ ذَكَرٍ أَوْ أُنْثى وَهُوَ مُؤْمِنٌ فَلَنُحْيِيَنَّه حَياةً طَيِّبَةً ) * . ( كسى كه از مرد يا زن عمل صالح انجام دهد در حالى كه مؤمن است ، زندگى او را حيات پاكيزه مىنمائيم ) ","page_name":" 63 ","page_number":65},
  {"content":"\r\nطيبه بوده است . ايا رؤياهاى افلاطون و فارابى و ابن سينا و كانت جز همين حيات طيبه است كه ما آن را حيات معقول ناميده‌ايم در اين حيات كه ابعاد اصيل انسانى عناصر پايدار آن است ، خواسته‌هاى شخصى آدميان كه « خواهان لذايذى » غير از لذائذ قانونى آن ابعاد اصيل است ، به جهت تصادمى كه با لذائذ قانونى دارد ، حذف و مردود شناخته مىشود ، مانند ثروت غير قانونى و سلطه جوئى و هدف قراردادن مسائل جنسى و امثال اين گونه خواسته‌ها كه مزاحم ابعاد اصيل خود و ديگران مىباشد . ممكن است اين توهم پيش بيايد كه : اين « حيات معقول » همان زندگى اوتوپيائى و رؤيائى است كه هرگز از ذهن انسانشناسان انسان دوست به جهان عينى و واقعيات زندگى كه تاريخ به ما نشان مىدهد تجاوز نخواهد كرد ، زيرا كدامين متفكر بزرگ است كه بتواند ابعاد اصيل حيات را تعيين نمايد و كدامين متصديان امور اجتماعى اين توانائى را دارند كه انسانها را از ديدگاه مديريت و مقامى كه دارند ، مانند آجرهاى متحرك تلقى نكنند و واقعا خود را جزئى از آنان بدانند تا بتوانند ابعاد اصيل انسانها را به به فعليت رسانيده آنها را بارور بسازند كجاست آن قوانين عادلانه كه بر روشهاى ماكياولى متصديان امور انسانى پيروز گردد تا انسانها را بر مبناى آن ابعاد اصيل اداره كند در پاسخ اين توهم ديرينه كه متأسفانه از واقعيات جارى تاريخ سرچشمه مىگيرد ، مطلبى جز اين نداريم كه ما ارادهء انسانى را خيلى نيرومندتر از آن مىدانيم كه در برابر قوىترين عوامل مزاحم ابعاد اصيل آدمى پرچم تسليم باز كند .\r\nدر برابر سئوالات فوق ، اين مسائل را هم ما مىتوانيم مطرح كنيم : آن كدامين مشكل است كه در برابر ارادهء آدمى حل و فصل نگردد آن كدامين گردنه صعب العبور حيات است كه بشر با ارادهء راستين آن را پشتسر نگذارد\r\n","description":"","footnote":"","page_name":" 64 ","page_number":66},
  {"content":"\r\nآن كدامين بلندى است كه انسان با ارادهء نيرومند و راستينش پرچم برفرازش نزند اين شما و اين سرگذشت پرپيچ و خم و سنگلاخ و پر از مسير پرتگاه بشرى كه با مركب اراده از همهء آنها عبور كرده است .\r\nبا اين اراده و آن همه معارف و دانشهاى بشرى كه به دست آمده است ، ما به قدرت نامحدود و ارادهء سازندهء بشرى و معرفتى كه خداوند در نهاد او نهاده [ و بشر آن را به فعليت در مىآورد 
  ] اطمينان و اميد زيادى داريم و مىدانيم كه او مىتواند به اين « حيات معقول » دست يابد . تنها يك شرط اساسى دارد و آن اينست كه اين واقعيت را به انسان بقبولانيم كه جز تو ، انسان ديگرى هم وجود دارد و حيات شما انسانها در يك حقيقت عالى كه وابسته به يك نظم عالى الهى است ، مشتركيد . اگر اين شرط جامهء عمل بپوشد و اگر اراده‌هاى انسانى براى عمل به اين شرط به طور جدى تحريك شود ، در ورودى « حيات معقول » به روى ما انسانها باز مىشود .\r\nاز همين جا معلوم مىگردد كه رسيدن به چنين حيات ، براى هر دوره و جامعه اى امكانپذير است . به طورى كه هيچ جامعه اى در هيچ دورانى نمىتواند ادعا كند كه من قدرت وصول به چنين حيات را ندارم ، زيرا اين حيات داراى سيستمى باز است كه از احساس اشتراك در حيات وابسته به يك نظم عالى الهى به وجود مىآيد و اگر انسانها داراى ميليونها ابعاد حياتى مادى و روانى هم باشند ، در اين سيستم باز جاى مىگيرند و تنها همين دايره وسيعتر مىگردد و بس .\r\nآيا چيزى آسانتر از پيداكردن ملاك ضرورت و تجمل و ثروت در اين حيات معقول پيدا مىشود آيا راه ديگرى جز اين حيات معقول براى حل معماى اصالت فرد يا اصالت اجتماع يا هر دو در نظر داريد\r\n","description":"","footnote":"","page_name":" 65 ","page_number":67},
  {"content":"\r\nچرا در بارهء حل اين معما بزرگترين متفكران به زانو در آمده‌اند انتظار كدامين معرفت و قدرت و معجزه را مىكشيد كه ناگهان وارد دانشگاهها يا مغزهاى ما گردد و بگويد : اينست حل معماى ضرورت و تجمل و ثروت و آن است حل معماى اصالت فرد يا اجتماع يا اصالت هر دو آيا شما كه آن همه قدرتهاى متنوع در شناسائى جهان عينى و تصرف در آن پيدا كرده‌ايد مانند اين كه طبيعت را با دست خود ساخته‌ايد ، شما كه با رشته‌هاى بسيار متعدد و متنوع علوم روانى و تاريخى و حقوقى و سياسى و جامعه شناسى و مردمشناسى و دهها نوع از علوم انسانى ديگر با انسان آشنا شده‌ايد ، مىتوانيد بگوئيد : ما نمىتوانيم ابعاد اصيل حيات آدمى را درك كنيم ما نمىتوانيم از عهدهء حل معماى فرد و اجتماع برآئيم چنين سخنى به شوخى بىمزه شبيه تر است از يك سخن علمى . شما مىتوانيد و قطعا مىتوانيد با پذيرش « حيات معقول » مانند بدست گرفتن يك ليوان آب خوردنى و نهادن آن بر زمين نه تنها آن دو معما را بلكه همهء مشكلات و معماهاى بشرى را حل كنيد .\r\nآيا مگر براى درك و پذيرش اين مسئله كه « انسان ديگرى هم مانند من داراى حيات است و اين حيات مشترك ما به يك نظم عالى و آگاهانه در هستى پيوسته است » فراگرفتن همهء دانشها و فلسفه‌ها و هنرهاى بشرى از آغاز تاريخ تا انجام آن لازم است آيا بايد براى درك و پذيرش مسئله فوق كهكشانها و كازارها مسير خود را عوض كنند و قوانين خود را مختل بسازند هيچ يك از اينها مورد نياز نيست ، تنها يك قرص تعديل خودخواهى لازم است كه همهء دردهاى بشرى را مرتفع به سازد .\r\n","description":"","footnote":"","page_name":" 66 ","page_number":68},
  {"content":"\r\nبه عبارت ديگر ورود به « حيات معقول » يك كليد دارد و آن هم عبارت است از تعديل « خودخواهى » كه حيات ديگر انسانها را به جهت وابستگى همهء حياتها به يك نظم عالى و آگاهانه در هستى به رسميت به شناسد .\r\nبراى شناخت ابعاد اصيل اين حيات در هر دوره و جامعه اى الگوها و ملاكهاى روشنى وجود دارد ، كه به وسيلهء علوم گوناگون شناخته مىشوند .\r\nهمانطور كه براى تفكيك حركت هشيارانه از حركت مستانه الگو و ملاك واضحى وجود دارد .\r\nاكنون كه تا حدودى حيات معقول را شناختيم ، ملاك ضرورت و تجمل و ثروت را نيز مىتوانيم بدست بياوريم . هر حقيقتى كه در ادامهء حيات معقول دخالت مثبت بورزد ، ضرورت و آنچه كه اشباعكنندهء « مىخواهم » هاى خارج از متن اين حيات است تجمل و ثروت ناميده مىشود .\r\nالبته تجمل كه عبارت است از وسيلهء اشباع « مىخواهم » هاى خارج از متن و ابعاد اصيل حيات معقول ، در صورتى كه مزاحم متن و ابعاد اصيل حيات فرد و اجتماع نباشد ، قانونى و مشروع بوده از ديدگاه حيات معقول محكوم نخواهد بود ، بلكه تجملات موقعى محكوم است كه حيات معقول را به وسيلهء اخلال به يكى از ابعاد آن ، مختل بسازد .\r\n\r\nمقدمه اى براى حل معماى اصالت فرد يا اجتماع يا هر دو\r\nاعتراف مىكنيم كه طرح اين معماى ديرينه كه همهء افكار عالى را به خود مشغول داشته است ، رابطهء مستقيم با بحث كنونى ما كه تعيين ملاك ضرورت و تجمل است ندارد . ولى چون براى تعيين ملاك مزبور به تعريف و توضيح « حيات معقول » نيازمند بوديم و به طور مختصر آن را مطرح كرديم ، لازم ديديم كه ضرورت و ارزش فوق العاده با اهميت اين حيات را يادآور شويم .\r\nلذا مجبور شديم كه : اين مسئله را مطرح نمائيم كه معماى ديرينهء « اصالت\r\n","description":"","footnote":"","page_name":" 67 ","page_number":69},
  {"content":"\r\nفرد يا اجتماع يا هر دو « كه در مكتبهاى معمولى بشرى هرگز به حل و فصل نهائى نرسيده است ، تنها با ورود انسانها به حيات معقول گشوده مىشود ، زيرا چنان كه روشن است نه » حيات طبيعى محض « مىتواند جز خود ، جاندار ديگرى را بشناسد و نه حيات » مستهلك در خواسته‌هاى مهار نشده « تنها احساس پيوستگى حيات انسان به يكديگر كه پيوسته به يك نظم عالى و آگاهانه در هستى است ، مىتواند فرد داراى امتياز و استعداد عالى را وادار كند كه همهء موجوديت ممتاز خود را وابسته به حيات كلى مزبور تلقى نمايد و به كاربردن آنها را در حيات جمعى ، فوق سوداگريها قرار بدهد .\r\nمنظور ما احساس اشتراك و پيوستگى حيات انسانها به يكديگر ، يك احساس عاطفى نيست كه ارزشش همان لذتى باشد كه در هنگام آن احساس به وجود مىآيد . بلكه احساسى بالاتر است كه با فعاليت عقل و راهنمائى قطبنماى وجدان در درون انسانها بروز مىكند . به نظر ما كمتر كسى است كه اگر مقدارى آگاهى مناسب به او داده شود ، احساس مزبور در او بيدار نگردد . يكى از روشنترين دلايل و شواهد وجود ريشهء اين احساس در درون همهء انسانها ، به وجود آمدن هزارها كتاب ادبى و انسانى در شرق و غرب است كه با بيان جملات مربوطه ، احساس اشتراك حياتها و پيوستگى آنها را به يك نظم عالى هستى بيدار و تحريك نموده‌اند . روشن است كه احساس عاطفى لذتبخش و زودگذر غير از اين احساس برين است كه منشاء ايمان و اعتقاد عميق بوده موجبات مؤثرترين حركات تحولات بشرى را فراهم آورده است .\r\n\r\nرزق و اندوخته ها\r\n« ابن خلدون » در تعريف رزق مىگويد : « اگر سود حاصل از كار و اكتساب به خود آدمى برگردد و آن را در راه مصالح و احتياجاتش مصرف\r\n","description":"","footnote":"","page_name":" 68 ","page_number":70},
  {"content":"\r\nنمايد ، رزق گفته مىشود « براى اثبات اين تعريف به يك روايت معروف استدلال نموده است . روايت از پيامبر اكرم است كه مىفرمايد : « جز اين نيست كه : از مال تو چيزى از آن تست كه خوردى و از بين رفت ، يا پوشيدى و آن را پوشاندى ، يا در راه خدا مصرف كردى و آن را در جاى خود به جريان انداختى » . سپس ابن خلدون مىگويد : « و اگر از عوامل منفعت كه به دست آورده است ، در راه رفع احتياجاتش بهره بردارى ننمود ، آن منافع و اموال براى مالكش روزى ناميده نمىشود ، بلكه آنها اندوخته هاايست كه به دست آورده است » .\r\nاز اين تعريف به اضافهء روايتى كه پيامبر اكرم نموده و با نظر به آيهء : * ( فَابْتَغُوا عِنْدَ الله الرِّزْقَ ) * ( 1 ) \r\n( روزى را از نزد خدا بجوئيد ) به خوبى روشن مىشود كه معاشى كه در « حيات معقول » بايد تحصيل كرد ، جنبهء الهى دارد ، زيرا با نظر به كلمهء رزق كه در آيهء مزبور وجود دارد و همچنين با نظر به روايت مزبور و بيان ابن خلدون ، آنچه را كه خداوند متعال به عنوان معاش واقعى براى مردم مقدر نموده است ، رزق است كه به خداوند رزاق مستند است و بديهى است كه خداوند حكيم با تجويز تجملات و ثروتهاى اندوخته كه حيات معقول را ( كه هدف آفرينش انسانها است ) مختل نمىسازد .\r\nآيا با اين وصف مىتوان اموال و منافعى را كه با قدرت و حيله گرى و استثمار ظالمانهء ديگر انسانها و توليد و عرضهء مواد مضر يا بيهوده ، اندوخته مىشود يا در تجملات ويرانگر ابعاد اصيل « حيات معقول » مصرف مىشود ، « رزق خدادادى ناميد »\r\n","description":"","footnote":" ( 1 ) العنكبوت آيهء 17 بحث مشروح اين آيه در داستان ابو ذر خواهد آمد ","page_name":" 69 ","page_number":71},
  {"content":"\r\n\r\n1 - ثروت اندوخته از ديدگاه اسلام\r\nثروت اندوخته عبارت است از جمع نمودن و متراكم ساختن و راكد كردن مواد معيشت و پول و هر موضوع مؤثر در حيات انسانها كه معلول هدف قراردادن مالكيت در زندگى است ، با اين كه مالكيت مخصوصا از ديدگاه اسلام وسيله اى براى ادارهء معقول زندگى است .\r\nمالكيت كه تقريبا عبارت است از اختصاص تصرف مطلق در يك موضوع به فرد يا اجتماع يا گردانندگان آن ، هنگامى كه جنبهء هدفى به خود مىگيرد انسان را مملوك و مملوك را مالك انسان مىنمايد ، بنا بر اين عشاق ثروت اندوخته ، بردگانى هستند كه ادعاى مالكيت بر اموال و نفوس جامعه دارند اگر ثروت اندوخته با ارشاد اقتصادى هيئت حاكمه به جريان بيافتد به طورى كه آسيب به حيات معقول انسانها وارد نسازد و حقوق اجتماعى و مقامى بىدليل براى دارندهء ثروت به وجود نياورد ، ممنوعيتى از نظر منطقى معمولى براى آن ديده نمىشود ، مشروط به اين كه آن ثروت ، محصول كار و كوشش يا ساير روابطى كه اجتماع آن را قانونى شناخته است ، بوده باشد . بهترين دليل براى اين مطلب كه ثروت اندوختهء مزاحم حيات ديگران ، ممنوع است چند نوع از آيات قرآنى است : نوع يكم - ممنوعيت كنز ( اندوختن ) اصول بنيادين معاش است ، مانند طلا و نقره كه با در نظرگرفتن وحدت ملاك همهء انواع پول را ( كه وسيلهء تبادل كالاها ، كار و كالا ، كار و كار است ) شامل مىگردد .\r\n* ( يا أَيُّهَا الَّذِينَ آمَنُوا إِنَّ كَثِيراً مِنَ الأَحْبارِ وَالرُّهْبانِ لَيَأْكُلُونَ أَمْوالَ النَّاسِ بِالْباطِلِ ) * ( 1 ) \r\n( آنان كه طلا و نقره را مىاندوزند و در راه خدا صرف نمىكنند ، آنانرا به عذاب دردناكى تهديد كن )\r\n","description":"","footnote":" ( 1 ) التوبه آية 34 ","page_name":" 70 ","page_number":72},
  {"content":"\r\n* ( ما أَفاءَ الله عَلى رَسُولِه مِنْ أَهْلِ الْقُرى فَلِلَّه وَلِلرَّسُولِ وَلِذِي الْقُرْبى وَالْيَتامى وَالْمَساكِينِ وَابْنِ السَّبِيلِ كَيْ لا يَكُونَ دُولَةً بَيْنَ الأَغْنِياءِ مِنْكُمْ ) * ( 1 )  آن اموالى را كه خداوند از مشركين و كفار [ مزاحم 
  ] از اهل آباديها به پيامبر اسلام برگردانيده است ، از آن خدا و پيامبر و اقرباى نيازمند او و ايتام و بينوايان در راه ماندگان است ، [ آن اموال بدينگونه تقسيم گردد ، تا در دست ثروتمندان شما به جريان نيفتد 
  ] .\r\nتوضيح - جريان اموال ميان اغنياء براى ضرورت معاش نمىباشد ، زيرا فرض غنى و بىنيازى با احتياج به معاش ضرورى تناقض دارد . بنا بر اين اگر اموال مسلمانان به دست آنان بيفتد ، ثروت اندوخته اى است كه براى افزايش و خودكامگى در تباه كردن مواد معيشت مردم اختصاص مىيابد .\r\n* ( وَيْلٌ لِكُلِّ هُمَزَةٍ لُمَزَةٍ . الَّذِي جَمَعَ مالًا وَعَدَّدَه . يَحْسَبُ أَنَّ مالَه أَخْلَدَه . كَلَّا لَيُنْبَذَنَّ فِي الْحُطَمَةِ . وَما أَدْراكَ مَا الْحُطَمَةُ . نارُ الله الْمُوقَدَةُ . الَّتِي تَطَّلِعُ عَلَى الأَفْئِدَةِ . إِنَّها عَلَيْهِمْ مُؤْصَدَةٌ . فِي عَمَدٍ مُمَدَّدَةٍ ) * ( 2 ) \r\n( واى بر هر طعنه زنندهء [ جريحه دار كنندهء شخصيت انسانى 
  ] غيبت كننده .\r\nكسى كه مال جمع نموده آن را مىشمارد و گمان مىبرد مال او براى او هميشگى خواهد ماند . نه هرگز ، اين انسان در حطمه انداخته مىشود و تو چه مىدانى كه حطمه چيست . آتش شعله ور خداوندى است كه به دلها نفوذ مىكند .\r\nآتش دوزخ آنان را در خود گرفته ، درهايش به روى آنان بسته و با مسمارهاى آهنين برافروخته بسته خواهند گشت . ) اين آيه هم با تاكيد كامل و وعدهء آتش ، ثروت اندوخته را كه از بهره مندشدن جامعه جلوگيرى مىكند ، ممنوع اعلام مىنمايد .\r\n","description":"","footnote":" ( 1 ) حشر آيهء 7  ( 2 ) الهمزه آيهء 1 تا 9 ","page_name":" 71 ","page_number":73},
  {"content":"\r\n\r\n2 - مواد معيشت و هر پديدهء مفيد به حيات انسانها نبايد در اختيار احمقان خودكامه قرار بگيرد .\r\n* ( وَلا تُؤْتُوا السُّفَهاءَ أَمْوالَكُمُ الَّتِي جَعَلَ الله لَكُمْ قِياماً ) * ( 1 ) \r\n( و اموال خود را كه خداوند آنها را ركن برپادارندهء زندگى شما قرار داده است ، به مردم احمق مدهيد ) .\r\nمخاطب در اين آيهء مباركه مردم مسلمان و عاقل مىباشند . آيا اين امكان وجود داشت كه مردم عاقل اختيار اموال خود را به مردم احمق معمولى بسپارند كه هيچ چيز نمىفهمند و براى آنان حيات و مادهء معيشت و كار و زحمت مفهومى ندارند آيا خنده آور نيست كه شما به يك فرد خردمندى بگوئيد كه مالى را كه با زحمت و كوشش براى ادامهء حيات خود به دست آورده اى به شخص احمق و ابله ( كسى كه اطلاعى از منطق حيات فردى و اجتماعى ندارد ، ) نسپاريد اين سفارش شما شبيه به اينست كه به يك انسان عاقل بگوئيد : اموال خود را به آتش مينداز و چون چنين احتمالى نمىرود ، پس ملاك دستور الهى كه در آيهء مورد بحث آمده است ، اينست كه مگذاريد « اموال و هر گونهء پديدهء مفيد كه ركن برپادارندهء حيات شما است ، در اختيار مردمى قرار بگيرد كه از عقل سليم كه حيات انسانها را با يكديگر مربوط مىداند ، محروم بوده ، اموال و كار و كوششهاى اقتصادى شما را از مجراى حيات اجتماعى منحرف نمايند . » آيا احمقى بدتر از اين سراغ داريد كه هوا و اشعهء خورشيد و آب و ساير پديده‌هاى برپادارندهء حيات را در احتكار خود قرار داده ، مردم را از حيات خود محروم بسازد مگر خداوند در آيهء مورد بحث اموال را قوام حيات اجتماع معرفى نموده است\r\n","description":"","footnote":" ( 1 ) النساء آيهء 5 ","page_name":" 72 ","page_number":74},
  {"content":"\r\n\r\n3 - احتكار ممنوع است\r\nفقهاء با نظر به منابع اصلى اسلامى كمترين ترديدى در ممنوعيت احتكار ندارند ، لذا احتياجى به نقل قول آنان وجود ندارد . آنچه كه مهم است اينست كه اين حكم اقتصادى - اجتماعى به اصطلاح فقهى منصوص العله است ، يعنى علت حكم را ممنوعيت اخلالگرى بر معيشت مردم ذكر كرده است . بنا بر اين ، بعضى از رواياتى كه احتكار مواد معينى را ممنوع اعلام مىكند ، مانند گندم ، جو ، خرما ، روغن و مويز و زيتون نه به جهت انحصار ممنوعيت احتكار در آن مواد است ، بلكه براى بيان مصاديق مواد ضرورى آن دوران مىباشد .\r\nپس با نظر به اين كه دليل ممنوعيت احتكار علت ضرورت و احتياجات معيشت مردم است ، به دليل عموميت علت ، ممنوعيت مزبور به همه مواد ضرورى از طعام و پوشاك و مسكن و دوا شامل مىگردد . اين علت با كمال صراحت در فرمان مالك اشتر چنين آمده است :\r\n« انّ في كثير منهم ضيقا فاحشا و شحّا قبيحا و احتكارا للمنافع و تحكَّما فى البياعات و ذلك باب مضرّة للعامّة و عيب على الولاة » ( 1 ) \r\n( عدهء كثيرى از بازرگانان و صاحبان صنايع در معاملات سختگير و داراى بخل قبيح و سودجوئى و احتكار منافع عمومى و زورگوئى در مبادلات مىباشند و اين صفات وقيح به ضرر عموم جامعه تمام مىشود و عيب [ نابخشودنى 
  ] براى زمامداران است ) .\r\nدر اين عبارات براى حفظ منافع عمومى جامعه دستور به جلوگيرى شديد از بازيگريهاى سوداگرانه و بالابردن ارزش مبادله اى و احتكار و زورگوئى صادر فرموده است . پس علت حكم شامل ممنوعيت احتكار هرگونه منافع جامعه مىباشد . از يك نظر عالىتر در بارهء حيات مادى انسانها مىتوان گفت : دين اسلام اشتراك در معاش ضرورى را تا جائى مراعات\r\n","description":"","footnote":" ( 1 ) نهج البلاغه جلد 2 . كتاب فرمان مالك اشتر صفحهء 438 ","page_name":" 73 ","page_number":75},
  {"content":"\r\nكرده است كه حتى در موارد احتياجات اهم و مهم را منظور نموده جانب اهم را مىگيرد . مسلم است كه در اختيارداشتن غذائى كه چند ماه براى يك خانواده كفايت مىكند ، نه احتكار است و نه ثروت اندوخته و نه كنز ( اندوختهء نقدى زياد ) . با اين حال در صورت ضرورتهاى زندگى اجتماعى همان غذاى چندماههء يك عائله شبيه به احتكار گشته و با احساس احتياج ضرورى حيات انسانها مورد بهره بردارى قرار مىگيرد .\r\nمعتب مىگويد : امام صادق ( ع ) فرمود : قيمت غلات در مدينه گاهى بالا مىرود ، ما چه مقدار گندم داريم عرض كردم : ما به مقدار كفايت ماه‌هاى زيادى غلات داريم ، فرمود : آنها را بيرون بياور و به فروش .\r\nعرض كردم : غلات در مدينه پيدا نمىشود ، دستور داد ببر و به فروش و طعام ما را روزانه خريدارى كن و نيمى از طعام خانواده‌ام را از گندم آماده كن و نيمى ديگر را از جو ، زيرا خداوند مىداند كه من مىتوانم به خانوادهء خودم گندم بخورانم ، ولى مىخواهم خدا مرا بنده اى بداند كه حساب معيشت را دارم . ( 1 )  مهمترين نكته اى كه در اين روايت است اينست كه امام مادهء معيشت خانوادهء خود را كه حتى به مقدار يك سال نبوده است ، در اختيار اجتماع مىگذارد و علت آن را محاسبه در معيشت بيان مىدارد . اين علت به خوبى روشن مىسازد كه اجتماع از ديدگاه اسلام در مواد ضرورى معيشت ، مقدم بر اختصاصات فردى است .\r\n\r\n4 - ممنوعيت جريان غير منطقى در اموال\r\nدر موارد زيادى از مسائل فقهى - اقتصادى قانون ممنوعيت اكل مال به باطل مورد استناد قرار مىگيرد . در همهء آن موارد كه موضوعات مورد مبادله داراى ارزش مفيد عقلانى نباشند ، با استناد به قانون مزبور حرام و\r\n","description":"","footnote":" ( 1 ) الوسائل الشيعه - شيخ حر عاملى جلد 12 چاپ تهران صفحه 322 ","page_name":" 74 ","page_number":76},
  {"content":"\r\nممنوع اعلام شده است . مانند قمار ، مواد مستكننده ، رباخوارى ، رشوتخوارى ، رقاصى و غنا ، كار و فعاليت براى تقويت ظالم و مواد تجملى مضر بر معيشت و غير ذلك . مأخذ اين قانون عبارت است از اين آيه كه در دو مورد از قرآن آمده است : * ( وَلا تَأْكُلُوا أَمْوالَكُمْ بَيْنَكُمْ بِالْباطِلِ ) * ( 1 ) \r\n( اموال خود را در ميان خود با اسباب و جريانات باطل مخوريد )\r\n\r\nتحليلى در قانون ممنوعيت جريان غير منطقى در اموال :\r\nمقصود از اكل كه معناى آن خوردن است ، عموم تصرفات و مبادله و ارتباطاتى است كه ميان انسانها و كار و كالاهاى توليد شده و ساير مواد قابل بهره بردارى كه جنبهء ماليت دارند ، صورت مىگيرد . زيرا با كمى دقت در معناى آيه اين مسئله ثابت مىشود كه خداوند علت ممنوعيت را باطل معرفى نموده است ، يعنى اموالى كه خداوند به وسيلهء نيروى كار فكرى و عضلانى و قوانين طبيعت در اختيار انسانها قرار مىدهد ، نبايد در جريان باطل قرار بگيرد . توليد موادى كه موجب ضرر جسمى يا روانى مىگردد ، جريان باطل اموال بوده و ممنوع است . بىارزش ساختن كار و فعاليتهاى فكرى و عضلانى مردم و قانع ساختن آنان به مزد و پاداشهائى كمتر از ارزش واقعى كار و فعاليتشان ، انداختن كار به جريان باطل بوده و ممنوع است . به وجود آوردن تقاضاهاى مصنوعى ، براى توليد مواد تجملى كه نيازمنديهاى ضرورى معيشت اجتماع را مختل مىسازد و همچنين توليد و مالكيت بر سود چنين موادى ، باطل و ممنوع است .\r\n\r\n5 - اسراف در اموال و مواد مفيد زندگى\r\nدر بارهء ممنوعيت اسرافگرى آياتى متعدد در قرآن آمده است ، از آن جمله :\r\n","description":"","footnote":" ( 1 ) البقرة آيه 18 و سورهء مباركه النساء آيه 29 ","page_name":" 75 ","page_number":77},
  {"content":"\r\n* ( وَقالَ رَجُلٌ مُؤْمِنٌ مِنْ آلِ فِرْعَوْنَ يَكْتُمُ ) * ( 1 ) \r\n( قطعاً ، خداوند كسى را كه اسرافكننده و دروغگو است هدايت نمىكند ) * ( كُلُوا وَاشْرَبُوا وَلا تُسْرِفُوا ) * ( 2 ) \r\n( بخوريد و بياشاميد و اسراف نكنيد ) * ( وَهُوَ الَّذِي أَنْشَأَ جَنَّاتٍ مَعْرُوشاتٍ وَ ) * ( 3 ) \r\n( و اسراف نكنيد ، زيرا قطعاً خداوند اسرافكنندگان را دوست نمىدارد ) * ( وَلا تُطِيعُوا أَمْرَ الْمُسْرِفِينَ ) * ( 4 ) \r\n( و امر اسرافكنندگان را اطاعت مكنيد ) * ( لا جَرَمَ أَنَّما تَدْعُونَنِي إِلَيْه لَيْسَ ) * ( 5 ) \r\n( و قطعاً اسرافكنندگان در آتشند ) * ( إِنَّ الْمُبَذِّرِينَ كانُوا إِخْوانَ الشَّياطِينِ ) * ( 6 ) \r\n( قطعاً ، اسرافكنندگان برادران شياطين هستند )\r\n\r\nاسراف عامل اخلالگر همهء شئون اقتصادى و اجتماعى\r\nدر آن هنگامى كه اسرافگرى در جامعه اى رواج پيدا مىكند ، خودكامگان سودپرست به بهانهء آزادى براى ايجاد كالاهاى تجملى كه تنها براى اشباع هوسرانىها به درد مىخورد ، با ايجاد تقاضاهاى مصنوعى دست به انواع گوناگون از تبليغات و عرضهء آن نوع كالاها مىزنند و به دنبال آن بخشهاى گوناگون به وجود مىآورند . و چون به قول ارسطو : سوداگران هيچ حد و مرزى براى سودپرستى خود نمىشناسند ، دست به افزودن بخشهاى توليد آن كالاها مىبرند ، در نتيجه هم موادى را كه بالقوه\r\n","description":"","footnote":" ( 1 ) غافر آيه 28  ( 2 ) الاعراف آيه 31  ( 3 ) الانعام آيه 141  ( 4 ) الشعراء آيه 151  ( 5 ) غافر آيه 26  ( 6 ) سورهء مباركه الاسراء آيه 27 ","page_name":" 76 ","page_number":78},
  {"content":"\r\nمىتوانند در خدمت ابعاد اصيل ضرورى انسانها شكل بگيرند ، تباه مىسازند و هم خسارتها و اختلالات منحرفكننده را به حيات مردم وارد مىسازند .\r\nو هم تلاطمها و دگرگونيهاى موثر در وضع كار و بها و سود و مزد در توليد كالاهائى كه مربوط به نيازمنديهاى حياتى انسانهاست ، به وجود مىآورند هيچ مىدانيد رواج اسرافگرى در جامعه چه نتيجه اى را به بار مىآورد نتيجهء اسرافگرى به طور قطع و بدون استثناء اينست كه گروهى از انسانها حيات خود را مستهلك مىسازند و انرژيهاى مغزى و عضلانى خود را در مقابل مزدى كه زندگى ضرورى آنان را تأمين نمايد ، صرف مىكنند ، تا گروه اسرافگر محصول حيات آنان را در ارضاى هوى و هوسهاى حيوانىشان مصرف نمايند\r\n\r\nاسراف پديده ايست كه در دو شكل مىتواند جامعه را به تباهى بكشاند\r\nيكى از اين دو شكل عبارت است از بطر ( طغيانگرى به وسيله ثروت ) شكل دوم عبارت است از ترف ( خودكامگى در مستهلك ساختن مال ) شكل يكم - در قرآن مجيد چنين آمده است : * ( وَكَمْ أَهْلَكْنا مِنْ قَرْيَةٍ بَطِرَتْ مَعِيشَتَها ) * ( 1 ) \r\n( و چه بسيار جوامعى را كه به وسيله ثروت ، طغيانگرى مىكردند ، هلاك ساختيم ) . منشاء طغيان به وسيلهء ثروت ، ناشى از اينست كه دارندهء ثروت نمىداند كه ركن حيات مادى انسانها كار و كالائى است كه به وجود مىآورند و مىخواهند حيات خود را به وسيلهء آنها تأمين نمايند . يا مىداند ولى قدرتطلبى او نمىگذارد ، مطابق درك خود در بارهء وسائل حيات مردم عمل نمايد ، در نتيجه مال و ثروت را در اخلال به عدالت اجتماعى به كار مىاندازد . پس در حقيقت چنين شخصى نخست اسرافگر مىشود ، سپس به طغيانگرى آغاز مىكند .\r\n","description":"","footnote":" ( 1 ) سورهء مباركه القصص آيه 58 ","page_name":" 77 ","page_number":79},
  {"content":"\r\nشكل دوم - ترف ( خودكامگى در مستهلك ساختن مال ) ، در آيات متعددى از قرآن ، نابودى جوامع را به ترف مستند مىدارد از آن جمله : * ( « وَكَمْ قَصَمْنا مِنْ قَرْيَةٍ كانَتْ ظالِمَةً وَأَنْشَأْنا بَعْدَها قَوْماً آخَرِينَ . فَلَمَّا أَحَسُّوا بَأْسَنا إِذا هُمْ مِنْها يَرْكُضُونَ . لا تَرْكُضُوا وَارْجِعُوا إِلى ما أُتْرِفْتُمْ فِيه وَمَساكِنِكُمْ لَعَلَّكُمْ تُسْئَلُونَ . قالُوا يا وَيْلَنا إِنَّا كُنَّا ظالِمِينَ . فَما زاَلَتْ تِلْكَ دَعْواهُمْ حَتَّى جَعَلْناهُمْ حَصِيداً خامِدِينَ . وَما خَلَقْنَا السَّماءَ وَالأَرْضَ وَما بَيْنَهُما لاعِبِينَ » ) * ( 1 ) \r\n( چه بسيار جوامعى را كه مردمانشان ستمكار بودند ، درهم شكستيم و پس از آنان گروهى ديگر به وجود آورديم و هنگامى كه مردم ستمكار بلاى شكننده را كه ما براى آنان فرستاده بوديم ، احساس كردند ، پاى به فرار گذاشتند . [ به آنان گفتيم : 
  ] فرار مكنيد و برگرديد به همان جا كه در تباه كردن مال ، خودكامگىها كرده‌ايد ، برگرديد به مسكنهاى خويش ، باشد كه مسئول قرار بگيريد . آنان گفتند : واى بر ما ، ما به طور قطع از ستمكاران بوده‌ايم .\r\nآنان به پشيمانى و واى واى گفتن مشغول بودند ، كه ما آنان را درو كرده و در چنگال مرگ خاموش نموديم . و ما آسمان و زمين و آنچه را كه در ميان آنها است ، در حال بازى نيافريده‌ايم ) .\r\n* ( وَإِذا أَرَدْنا أَنْ نُهْلِكَ قَرْيَةً أَمَرْنا مُتْرَفِيها فَفَسَقُوا فِيها فَحَقَّ عَلَيْهَا الْقَوْلُ فَدَمَّرْناها تَدْمِيراً ) * ( 2 ) \r\n( و هنگامى كه بخواهيم جامعه اى را هلاك كنيم اوامر و دستورات [ نجات - بخش را به وسيلهء پيامبران و عقل و وجدان 
  ] به اغنياى خودكامهء آن آبادى\r\n","description":"","footnote":" ( 1 ) سورهء مباركه الانبياء آيه 11 تا 16  ( 2 ) سوره مباركه الاسراء آيه 16 . توضيح - كلمهء ترف با چند مشتق در آيات قرآنى آمده است : المؤمنون آيه 33 و هود آيه 116 و سباء آيه 34 و زخرف آيه 23 و الواقعه آيه 45 و المؤمنون آيهء 64 . و در اين آيات نتايج هلاكتبار ترف را صريحا گوشزد نموده است . ","page_name":" 78 ","page_number":80},
  {"content":"\r\nابلاغ مىكنيم ، آنان در آن جامعه از اوامر ما منحرف مىشوند [ يا در آن اوامر انحراف مىورزند 
  ] ، قول نابودكردن آنان به علت انحراف خودكامگان بر آن جامعه تحقق پيدا مىكند و نابودشان مىسازيم ) .\r\nتوضيح - آيهء شمارهء 7 كه پيش از آيهء فوق مطرح كرديم ، مسير عليت خودكامگى در تباه كردن مال را بر مجراى قانون دائمى مشيت الهى توضيح مىدهد : ستمكارى و تباه كردن مال ، جامعه را به نابودى مىكشاند ، زيرا ضد قوانين جهان هستى و حيات انسانها است . پس معناى ستمكارى و خودكامگى در تباه ساختن مال ، در حقيقت به بازى گرفتن قوانين جهان هستى و حيات انسانها است كه جلوه گاه مشيت خداوندى مىباشند ، در صورتى كه آسمان و زمين و آنچه در آنها است براى بازى آفريده نشده‌اند . هيچ بيان و استدلالى در هيچ يك از مكتبهاى بشرى در بارهء لزوم محاسبه و نظم در حيات و مواد مفيد و كار ارزنده براى آن ، به اين جديت و عظمت مطرح نگشته است . تجارب تاريخى و مشاهدات عينى به خوبى اثبات مىكنند در هر جامعه اى كه هدفگيريهاى افراد و گروههايش كامجوئى مادى و تباه ساختن نعمتهاى الهى كه با وسيلهء نيروهاى فكرى و عضلانى و استهلاك حيات به وجود مىآيند ، بوده باشد ، دير يا زود در معرض نابودى قرار مىگيرد . اين پديدهء اجتماعى متكى به يك دليل روشن است و آن اينست كه هر پديده اى كه آدمى را به عنوان هدف به خويشتن جلب مىكند ، انگيزه‌هاى فعاليتهاى روانى و مغزى و عضلانى آن انسان را در اختيار خود مىگيرد و مقام رهبرى براى او پيدا مىكند . به عنوان مثال : كسى را كه علم يا پول يا مقام به عنوان هدف جلب مىكند ، بدون ترديد آن هدف به مثابهء فرمانده شخصيت كه خود فرمانرواى همهء فعاليتهاى انسانى است ، برمىآيد ، لذا به طور طبيعى همهء قواى روانى و مغزى و عضلانى شخص در آن هدف متمركز مىگردد . با نظر به اين اصل است كه مىتوان گفت :\r\n","description":"","footnote":"","page_name":" 79 ","page_number":81},
  {"content":"\r\nبراى شناخت يك انسان يا يك جامعه ، شناسائى هدفگيريهاى آنها بسيار ضرورى است . بنا بر اين دليل ، هنگامى كه كامجوئى مادى هدف قرار مىگيرد ، خودكامگى از درون آن برمىآيد ، زيرا كامجوئى پديده اى است كه حد اكثر سود و لذت را براى خود مىخواهد و خودكامگى معنائى جز سودجوئى و لذتپرستى ندارد . و هنگامى كه خودكامگى توجيه كنندهء حيات و شخصيت آدمى مىگردد ، حتى ضرورىترين قوانين جهان و انسان در هر شكل كه بوده باشد از قدرت تحريك مىافتد و براى انسان خودكامه جنبهء مسخره اى پيدا مىكند . اين همان دردى است كه دوران معاصر ما را با نابسامانيهاى غير قابل حل و فصل روبرو ساخته است . هدفگيرى خودكامگى نخستين قربانيى كه مىدهد ، فعاليتهاى فكرى و عضلانى و انرژيهاى حيات اقتصادى است ، كه قربانىشدن بقيهء شئون حيات انسانها را به دنبال خود مىآورد .\r\n\r\nبحثى در ادعاى آنان كه مىگويند : اسلام در تنظيم شئون اقتصادى به نصيحت اخلاقى قناعت ورزيده است\r\nاى كاش ، آن عده از مغربزمينىها كه در شئون اقتصادى اسلام و قوانين اجتماعى آن ، اظهار نظر مىكنند ، اين اهميت را به اظهار نظر خود قائل شوند كه نه مدتهاى طولانى نه ده سال و نه پنج سال و نه حتى يك سال ، بلكه حد اقل ده روز از زندگى معرفتجويانهء خود را به مراجعه به منابع اصيل اسلامى اختصاص داده با اطلاع از اصول بنيادين اقتصادى و اجتماعى اسلام ، اظهار نظر نمايند .\r\nاين ادعا كه اسلام در تنظيم اين شئون حياتى به نصيحت و اندرز قناعت ورزيده است ، كاملا دور از واقعيت است . براى اثبات اين كه اسلام با جدىترين قوانين فقهى و حقوقى الزامى ، شئون حياتى انسانها را چه در قلمرو اقتصادى و چه در ساير قلمروهاى زندگى تنظيم نموده است ، از مباحث گذشته نه اصل را استنباط مىكنيم :\r\n","description":"","footnote":"","page_name":" 80 ","page_number":82},
  {"content":"\r\n1 - اندوختن ثروت كه مضر به زندگى اقتصادى جامعه است ممنوع مىباشد .\r\n2 - كنز كه اندوختن و راكدكردن پول و پشتيبان ساير ارزشهاست ، ممنوع است .\r\n3 - قرارگرفتن اموال در اختيار ثروتمندان كه ميان آنان جنبهء دولت پيدا مىكند ، ممنوع است .\r\n4 - سپردن اموال و ساير مواد مفيد به زندگى انسانها به اختيار احمقان خودكامه ممنوع مىباشد .\r\n5 - احتكار كه ضرر زندگى مادى مردم را نتيجه مىدهد ، ممنوع است .\r\n6 - اسراف در اموال و مواد مفيد ممنوع است .\r\n7 - طغيانگرى به وسيلهء ثروت ( بطر ) و خودكامگى در مستهلك ساختن مال ( ترف ) ممنوع است .\r\n8 - جريان غير منطقى اموال ( اكل مال به باطل ) ممنوع است .\r\n9 - بخس ( از ارزش انداختن كار و كالاى مردم ) ممنوع است .\r\nآيا با اين ممنوعيتهاى جدى ، اين ادعا را كه اسلام در شئون اقتصادى و اجتماعى به نصيحت و اندرز قناعت كرده است ، باطل نمىسازد آيا اين آيهء قرآن كه مىگويد : * ( وَأَنْفِقُوا فِي سَبِيلِ الله وَلا تُلْقُوا بِأَيْدِيكُمْ إِلَى التَّهْلُكَةِ ) * ( 1 ) \r\n( و در راه خدا انفاق كنيد و خود را با دست خويشتن به هلاكت ميفكنيد ) آيا پند و اندرز اخلاقى است آيا اين آيه مىخواهد تنها احساسات و عواطف مالداران طغيانگر و تباه كنندگان ثروت كه محصول نيروهاى فكرى و عضلانى مردم است ، برانگيزد و با جملاتى از قبيل « خواهش مىكنم » ،\r\n","description":"","footnote":" ( 1 ) البقرة آيه 195 ","page_name":" 81 ","page_number":83},
  {"content":"\r\n« آدمهاى خوبى باشيد » حيات اجتماعى انسانها را تنظيم نمايد اين آيه با صراحت كامل مىگويد : اندوختن مال و صرفنكردن آن در راه خدا كه اجتماع جلوه گاه مشيت او است ، عامل نابودى شما خواهد بود . خداوند سبحان حيات انسانها را مىخواهد و دستوراتى اكيد در تنظيم و پيشبرد آن صادر مىكند و هلاكت انسانها را نمىخواهد و از به وجود آمدن عوامل هلاكت انسانها سخت جلوگيرى مىنمايد . در قرآن مجيد در 66 مورد كلمهء انفاق با مشتقات مختلفش وارد شده نتايج ضرورى و مفيد انفاق و نتايج مهلك و تباه كنندهء عدم انفاق را با بيانات گوناگون گوشزد نموده است . آيا اين همه تاكيد و الزام به انفاق مىتواند يك پند و اندرز اخلاقى عاطفى بوده باشد بعضى از متفكران گمان كرده‌اند كه مقصود از آيات انفاق همان حقوق واجبه مانند زكات و غيره است كه در منابع اسلامى تعيين گرديده است . اين تفسير در بارهء كلمهء انفاق كه در 66 آيه آمده است ، با درنظرگرفتن اين كه دلائل حقوقى واجبه به حد كافى لزوم اداى آن حقوق را گوشزد كرده است ، منطقى نيست ، مخصوصا با توجه به آيهء كنز كه از تراكم و جمود ثروت جلوگيرى مىكند .\r\nو به همين جهت است كه اعتراض ابو ذر غفارى به طلا و نقرهء اندوختهء عبد الرحمن بن عوف به علت پرداخت نكردن زكات آن اندوخته‌ها نبود ، بلكه اعتراض ابو ذر به اندوختن و متراكمساختن طلا و نقره بود .\r\nاز اين مطالب چنين نتيجه مىگيريم كه مكتب اسلام كه از ركود و تراكم ثروت با وجود احتياج جامعه جلوگيرى مىكند ، از آن ثروت و مالى كه وسيلهء بطر و ترف است ، جلوگيرى شديدترى مىنمايد .\r\n\r\nاختلاف مردم در بهره بردارى از رزق\r\nيك ادعاى باطل ديگر در بارهء اسلام كه از ناآگاهان سراغ داريم ، اينست كه مىگويند : قرآن كه اصيلترين منابع مكتب اسلام است ، معاش و روزى\r\n","description":"","footnote":"","page_name":" 82 ","page_number":84},
  {"content":"\r\nمردم را به قضا و قدر حواله مىكند و اختلاف انسانها را در بهره بردارى از مواد معيشت ، يك قانون ضرورى تلقى مىكند اين ادعا هم مانند ادعاى گذشته بسيار دور از حقيقت است . ما در اين مبحث تنها به مفهوم قضا و قدر و ارتباط آن با معاش مردم اشاره مىكنيم : قضا يعنى حكم خداوندى ، قدر يعنى هندسهء منظمى كه از آن قضا در جريان هستى نقش مىبندد . با نظر به صدها دليل قرآنى و عقلى و حديثى ، چنان كه ضرورت كار و كوشش براى تحصيل معاش و استخراج مواد اقتصادى حيات از طبيعت ، به وسيلهء قواى مغزى و عضلانى همه و همه مربوط به قضاى الهى است كه بايد در هندسهء عالم هستى نقش ببندند ، همچنين لزوم گرفتن حق و دريافت ارزشهاى واقعى كار و فعاليتهاى فكرى و عضلانى نيز از قضاء الهى سرچشمه مىگيرد و به وسيله معرفت و آگاهى و قدرت آدمى در هندسهء حيات و عالم هستى نقش مىبندد . آيا ممنوعيتهائى كه در مبحث قبل مشروحا مورد بررسى قرار گرفتند ، براى اثبات اين كه كار و كوشش براى تهيهء معاش و گرفتن حق و دريافت ارزشهاى واقعى كار و فعاليتهاى فكرى و عضلانى ، مورد مشيت خداوندى در قضا و قدر مىباشند ، كفايت نمىكند بلى ، مسئله اى به نام اختلاف مردم در بهره بردارى از رزق وجود دارد و اين چيزى نيست كه قابل انكار و ترديد بوده باشد و هيچ مكتب و ايده ئولوژى و قوانين علمى هم نمىتواند اين پديده را منتفى بسازد ، زيرا اختلاف در كميت و كيفيت رزق كه بطور طبيعى حتى در اشتراكىترين جوامع دنيا در موضوعات اقتصادى وجود دارد ، نمىتوان با فقر و ثروتمندىهاى ناشى از چپاولگرى و استثمار و از ارزش انداختن نيروهاى حياتى مردم كه منشأ كارهاى فكرى و عضلانى آنها است ، مخلوط كرد .\r\nاختلاف انسانها در بهره بردارى از مواد معيشت در بعضى از آيات قرآنى آمده است ، مانند :\r\n","description":"","footnote":"","page_name":" 83 ","page_number":85},
  {"content":"\r\n* ( « وَالله فَضَّلَ بَعْضَكُمْ عَلى بَعْضٍ فِي الرِّزْقِ » ) * ( 1 ) \r\n( خداوند بعضى از شما را در بارهء روزى به بعض ديگر برترى داده است . ) * ( « أَ هُمْ يَقْسِمُونَ رَحْمَتَ رَبِّكَ نَحْنُ قَسَمْنا » ) * ( 2 ) \r\n( ما معيشت آنان را در اين زندگانى دنيوى ميان آنان تقسيم كرديم . ) منشأ اختلاف انسانها در بهره بردارى از رزق و مواد معيشت عبارت است از اختلافات فراوانى كه انسانها در موقعيت زندگى خود دارند . ما بعضى از عوامل اختلاف را در اينجا متذكر مىشويم : 1 - اختلاف محيطهاى طبيعى ، مانند چگونگى زمينها از نظر بازدهى محصول ، كمى يا فراوانى آبهاى زمينى و بارانها و تفاوت محيطها از نظر معادن و غيره .\r\n2 - اختلاف محيطهاى اجتماعى از نظر قوانين و رسومى كه در آنها حكمفرما است .\r\n3 - اختلاف هر يك از انسانها از جهت كوتاهى و درازى عمر و بيماريها و تندرستيهاى جسمانى .\r\n4 - اختلاف در هوش و استعداد و تفكرات و نيروهاى جسمانى و روانى و آمادگى براى فراگيرى كار بغرنج كه باعث مىشود هر كارى از دست هر انسانى ساخته نشود ، در صورتى كه كارها از نظر مفيدبودن داراى ارزشهاى گوناگونى مىباشند ، كه در نتيجه اختلاف در مزد و بهره بردارى از مواد معيشت مطابق اصل عدالت بروز مىكند . اين اختلاف در كتاب اصول علم اقتصاد چنين توضيح داده شده است : « اگر در طى تعيين ارزش كالاها ، زمان كارى را كه پيشه وران مختلف\r\n","description":"","footnote":" ( 1 ) النحل آيه 71  ( 2 ) زخرف آيه 32 ","page_name":" 84 ","page_number":86},
  {"content":"\r\nمصرف كرده‌اند ، با هم بسنجيم و حتى اگر اين زمان كار را به زمان اجتماعا لازم تخفيف دهيم ، به يك اشكال بزرگ برميخوريم ، و آن اينست كه آيا ما مىتوانيم يك ساعت كار يك وردست را با يك ساعت كار يك متخصص تراش در يك رديف قرار دهيم البته خير ، زيرا اگر چنين بود هيچكس اين زحمت را به خود تحميل نمىكرد كه در تراش فلز تخصص يابد و شمارهء متخصصين تراش تقليل مىيافت . براى اين كه كارگرى متخصص گردد بايد وقت بسيار و كوشش فراوان براى شاگردى و آموختن تراش فلز به كاربرد ، حتى نه شاگرد ، بلكه استاد نيز براى آموزش آن شاگرد وقت خود را مصرف مىنمايد . پس آيا به زحمت آن مىارزد كه كارگرى آن مقدار وقت خود را مصرف نمايد و تازه مزدش به اندازهء مزد يك وردست باشد كه براى شاگردى پيشهء خود ابدا انرژى و وقت به كار نبرده است بنا بر اين بدون شك اگر ارزش كارهايى كه اين قدر با يكديگر اختلاف دارند ، مساوى باشد ، تعادل اجتماعى به هم خواهد خورد و شايد فقط شمارهء بسيار كمى از كارگران يافت شوند كه مايل باشند پيشهء تراش فلز را بياموزند . پس ، با تقليل شمارهء متخصص تراش ، ترقى تراشكارى و بالنتيجة ترقى صناعت فلزكارى متوقف مىگردد ، از اين - جهت به صنايع ديگر نيز لطمه وارد مىآيد . مثلا خياطها ديگر ماشين خياطى نخواهند داشت و دهقانان از ماشينهاى شخمزنى و غيره محروم خواهند بود پس بىگمان تعادل اجتماعى برقرار نخواهد ماند ، مگر زمانى كه ارزش حاصل كار كارگر غير متخصص پايينتر از ارزش حاصل كار كارگر متخصص باشد . » ( 1 )  5 - اختلاف در كميت زمانى دوران كودكى و آموزش كار فكرى يا عضلانى كه دوران صرف مواد معيشت است بدون بازدهى .\r\n6 - اختلاف پديده‌هاى روانى در بارهء كار و انتخاب نوع معيشت . . . هيچ مكتبى قدرت مرتفع ساختن اين اختلافات را ندارد . حتى نمىتوان\r\n","description":"","footnote":" ( 1 ) اصول علم اقتصاد - آقاى عبد الحسين نوشين 29 ","page_name":" 85 ","page_number":87},
  {"content":"\r\nسرنوشت رزق و معيشت يك فرد از انسان را كه در موقعيتى مخصوص از ارتزاق و برخوردارى از معيشت قرار گرفته است ، براى همهء عمر با فرض قرارگرفتن در دگرگونىهاى محيطى و خصوصيات جسمانى و روانى ، تعيين و مشخص نمود . ولى اين اختلاف غير از چپاول و استثمار معيشت ديگر انسانهاست كه به وسيلهء قدرتمندان در هر دوره و جامعه اى وجود داشته و هنوز هم وجود دارد . آنان كه مكتب اسلام را چنين معرفى ميكنند كه اسلام دست و پاى مردم را در برابر قضا و قدر مىبندد ، چنان كه گفتيم ، براى مطالعه در منابع اصيل اسلام و استنباط اصول آن ، نيازى به صرف وقت زياد ندارند ، تنها كافى است كه چند روزى از زندگى آگاهانه خود را براى بررسى آن اصول اختصاص دهند ، خواهند ديد : هيچ مكتبى به اندازه اسلام ، انسانها را به استخراج معيشت حلال از سنگلاخ طبيعت و به دفاع از كار و كوشش آدمى تحريك ننموده است . آيا عدالت از اساسىترين شعارهاى اسلام نيست\r\n\r\nمسئله سوم - ارزش همهء موضوعات مفيد و كالاها و اندوخته‌ها ، يا ارزش اكثر آنها معلول كار آدمى است\r\nابن خلدون در اين مبحث به ارزش كار تأكيد فراوان مىنمايد ، به همين جهت است كه بسيارى از متفكران اقتصادى دوران معاصر ما تصريح مىكنند كه موضوع وابستگى ارزش اكثر كالاها را به كار ، بيش از اقتصاددانان قرن نوزدهم و بيستم ، نخستين بار ابن خلدون به طور جدى مطرح نموده و از آن دفاع كرده است . اين استنباط كاملا صحيح است و عبارات محقق مزبور در اين مسئله كاملا روشن و صريح است . البته در اين مورد هم نبايد به افراطگرى دچار شده كه بگوئيم : ابن خلدون همهء مطالب مربوط به كار و ارزش كالا را از جنبه‌هاى گوناگون آنها بررسى علمى دقيق نموده است ، زيرا بديهى است كه كار و كالا و ابعاد و خواص اقتصادى و اجتماعى آنها از\r\n","description":"","footnote":"","page_name":" 86 ","page_number":88},
  {"content":"\r\nديدگاه متفكران قرن نوزدهم به اين طرف وسيعتر و عميقتر مطرح گشته‌اند ، چنان كه نطفهء اوليهء بسيارى از موضوعات علمى و فلسفى ، در قرون و اعصار گذشته به وجود آمده سپس با پيشرفت تكاملى تفكرات همان نطفه‌ها روئيده به فعاليتهاى كنونى رسيده است .\r\nنظرات اتمى از دموكريت ، حركت و تضاد از هراكليد ، جاذبه و روانكاوى از جلال الدين محمد مولوى ، اصول هندسه از اقليدس ، وحدتگرائى از پارمنيد و جبر و مقابله از شيخ موسى خوارزمى روش علمى در شناخت نور و ديد آن از حسن بن هشيم بصرى و غيره بروز نموده در قرون بعدى تدريجا مسير تكامل را پيش گرفته‌اند .\r\nالبته اين را هم مىدانيم كه هر پيشرفت علمى و جهانبينى با امتيازاتى كه دارد ، غالبا همراه با خوشبينيهاى ناشى از عشق به مسائل پيشرفته مىباشد . اين خوشبينى عاشقانه مىتواند نقش بزرگى در بستن سيستم معرفتى انسانى داشته باشد . به عنوان مثال ، هنگامى كه پيشرفت تعقلى در قرون وسطى را در نظر مىگيريم ، مىبينيم كه بعضى از متفكران با دستيافتن بر چنين روش تعقلى ، اگر چه امتيازاتى را مانند توسعه فكرى و گسترش فعاليتهاى تجريدى عقلانى و انديشه‌هاى قياسى بدست آورده‌اند ، ولى خوشبينى ناشى از عشق به چنين روش فكرى ، آنان را در محاصرهء تعقلهاى دور از تجربه و مشاهدات عينى انداخته ، عظمت و ارزش ، بلكه ضرورت تجربه و مشاهدات عينى در طبيعت و انسان را به بوتهء فراموشى انداخت . ما بيش از همه چيز بايد اين قانون را بپذيريم كه رابطهء انسان را با جز خود چه در قلمرو طبيعت و چه در قلمرو انسان ، نبايد در سيستمهائى كه به وسيلهء متفكران و دانشمندان به وجود مىآيد ، ببنديم . مسلم است كه تحقيقات و بررسيهاى امروز ما هم در بارهء كار و ارزش آن از اين قانون مستثنى نمىباشد .\r\n","description":"","footnote":"","page_name":" 87 ","page_number":89},
  {"content":"\r\n\r\nماهيت كار انسانى\r\nاگر بخواهيم كار به معناى عمومى آن را تعريف كنيم ، مىتوانيم بگوئيم : « كار عبارت است از حركتى كه داراى تاثير است » ولى اين يك تعريف فلسفى عمومى است كه مىتوان آن را با مفهوم كلى حركت مساوى دانست . مفهوم كلى حركت چه در پهنهء طبيعت ناخودآگاه و چه در قلمرو انسانى كه انواعى از حركات بازتابى و اضطرارى و عادى و اجبارى و ارادى آزادانه دارد ، داراى تأثير و تأثر مىباشد ، زيرا اساسىترين مختص حركت كه در همهء قلمروها وجود دارد عبارت است از تغيير و عبور نقطه‌هاى مثبت و منفى در يك جزء يا مجموعه اى از اجزاء . بنا بر اين حركت حتى در ناچيزترين اجزاء هستى به جهت ارتباطى كه آنها با يكديگر دارند دو پديدهء تأثير و تأثر را به وجود مىآورد ، اعم از اين كه اثر مزبور سازنده باشد يا ويرانگر ، مفيد باشد يا مضر . و به همين جهت است كه فعل ( كار ) را به جاى حركت در كاتگوريها ( مقولات ده گانه ) آورده و آن را چنين تعريف كرده‌اند كه فعل يا ( يفعل ) عبارت است از حركت شيء در حال تأثير و انفعال يا ( ان ينفعل ) عبارت است از شيء در حال تأثر . لذا براى تعريف كار انسانى ، حركت با آن مفهوم عمومى صحيح به نظر نمىرسد . اشكال ديگرى كه در تعريف كار انسانى با « حركت داراى تأثير » به نظر مىرسد ، اينست كه كار انسانى همواره با هدفگيرى آگاهانه صورت مىگيرد ، اعم از اين كه انجام دهنده كار داراى آگاهى به طور مستقيم بوده باشد ، يا تابع آگاهى ديگرى باشد كه در سيستم مجموعى كار وجود دارد ، در صورتى كه « حركت داراى تاثير » به طور عموم مقيد به آگاهى و مفيدبودن نمىباشد . بنا بر اين مىتوان كار انسانى را چنين تعريف نمود : كار انسانى عبارت است از حركت داراى تأثير مفيد كه با هدفگيرى آگاهانه به وجود مىآيد ، اعم از اين كه آگاهى مزبور به طور مستقيم به انجامدهندهء كار مستند باشد ، يا تابع هدفگيرى\r\n","description":"","footnote":"","page_name":" 88 ","page_number":90},
  {"content":"\r\nشخص ديگر . اين تعريف بر همه كارها قابل تطبيق است . مثلا اگر كار را از ديدگاه اقتصادى در نظر بگيريم ، خواهيم ديد : كار حركتى است آگاهانه و داراى تاثير در مواد اوليه كه آنها را براى مفيدبودن در معيشت آدمى دگرگون مىسازد . كار در تعليم و تربيت آن حركات فكرى و بيانى آگاهانه است كه در وضع مغزى و روانى انسانهاى مورد تعليم و تربيت تاثير مفيد به وجود مىآورد .\r\n\r\nمقدمه اى بر مقياس تعيين ارزش كارها\r\nتوجه به يك مقدمه پيش از بررسى مقياس ارزش كارها لازم است : قرون و اعصار گذشته شاهد تكاپوها و فداكارىهايى بىشمار در راه اثبات ارزش و حق كار و دريافت آن بوده است . عمدهء اين تلاشها و تقلاها بر دو عامل اساسى تكيه مىكند : عامل يكم - خود مردم فعال و كارگر كه انرژيهاى فكرى و عضلانى خود را مستهلك مىساختند و محصولات با ارزش ضرورى يا تجملى را بوجود مىآورند . البته اين نكته هم مسلم است كه تكاپوها و فداكارىهاى دسته جمعى و تشكل يافتهء رسمى براى اثبات ارزش و حق كار و دريافت آن ، در دو قرن اخير صورت گرفته است ، زيرا اين گونه تكاپو احتياج دارد به مطرح شدن طبقه اى به عنوان كارگر و فعال كه موقعيت خود را دريافته باشد و اين پديدهء موقعيتيابى از دوران به وجود آمدن كارگاههائى آغاز مىشود كه عده اى از افراد به طور متشكل مشغول كار شده‌اند . درست است كه در اعصار باستانى نيز كارها و فعاليتهاى دسته جمعى صورت گرفته است ، مانند ساختمانهاى قدرتمندان ، و مانند اهرام فراعنهء مصر و تخت جمشيد و بعضى از دانشگاههاى اروپا و تاجمحل و غيره ، ولى در آن دورانها به علل گوناگون ، احراز موقعيت براى طبقه اى به عنوان كارگر و مردم فعال وجود نداشته است . از آن جمله :\r\n","description":"","footnote":"","page_name":" 89 ","page_number":91},
  {"content":"\r\n1 - عدم عموميت محصول كار و جزئىبودن آن . اين عموميت و تكثر از زمان ظهور صنايعى شروع شده است كه قدرت به وجود آوردن محصول متشابه با كميت زياد را دارا شده‌اند . به وجود آمدن محصول متشابه با كميت زياد ، نقش اساسى كار را رسما مورد آگاهى اجتماعات قرار مىدهد .\r\n2 - عدم ارزيابى جدى حيات بشرى كه در كار و فعاليت مستهلك مىگردد .\r\nمبارزه با اين علت و مرتفع ساختن آن ، از زمان ظهور دين اسلام به وجود آمده بشر را متوجه ارزش كار و فعاليت نمود . در مباحث گذشته با اهميت تلقىشدن كار به وسيله دين اسلام در عاليترين حدى كه تصور مىرود ، مطرح گشت و ديديم كه چگونه پيشوايان شماره يك اسلام با بيانات و رفتار عينى خودشان حيات بىفعاليت و كار را از ارزش ساقط نموده و با ارزشترين حيات را حياتى معرفى كرده‌اند كه با كار و كوشش سپرى مىگردد . اسلام به اضافهء اين ارزيابى جدى ، دستور ديگرى در بارهء كار صادر نموده كه براى ابد عظمت حياتى كار تثبيت شده است و آن دستور اينست كه ارزش و حق كار را نمىتوان با فرمولهائى در عرضه و تقاضاى تصنعى كار يا با بهره بردارى از اضطرار كارگر و مردم فعال تعيين نمود ، بلكه بايد رضايت واقعى او تحصيل گردد ، نه رضايت صورى و اضطرارى . و چون اكثرا افراد كارگر و فعال به جهت اشتغال فكرى و تمركز قواى دماغى به تحصيل وسائل ادامهء زندگى ، ارزش كار خود را نمىدانند ، لذا اسلام در سه مورد از قرآن مجيد دستور اكيد صادر مىكند كه : * ( وَيا قَوْمِ أَوْفُوا الْمِكْيالَ وَالْمِيزانَ بِالْقِسْطِ وَلا تَبْخَسُوا ) * ( 1 ) \r\n( و اشياء مردم را بىارزش نكنيد و در روى زمين فساد به راه نيندازيد )\r\n","description":"","footnote":" ( 1 ) سورهء هود آيهء 85 و سورهء الاعراف آيه 85 . در اين آيه به جاى و لا تعثوا . . . اين جمله آمده است * ( وَلا تُفْسِدُوا فِي الأَرْضِ بَعْدَ إِصْلاحِها ) * ( و در روى زمين پس از آنكه اصلاح شده است ، افساد مكنيد ) و سوره الشعرا آيه 183 ","page_name":" 90 ","page_number":92},
  {"content":"\r\nو در هر دو آيه پس از بيان ممنوعيت بىارزش كردن كار و كالاى مردم ، ممنوعيت افساد در روى زمين را گوشزد مىنمايد . يعنى از ارزش انداختن كار مردم ، افساد در روى زمين را در دنبال خود خواهد آورد . اين مبحث را مشروحا بررسى خواهيم كرد .\r\n3 - عدم گسترش تفاهم ميان افراد كارگر و فعال براى احراز و تثبيت موقعيت خود ، مگر در دو قرن اخير .\r\nعامل دوم - پيامبران و انسانشناسان مصلح و همهء حكماى الهى به جهت شناخت ارزش حيات انسانها و استعدادها و نيروهاى نهفته در آنان ، در آگاه ساختن جوامع به عظمت و ارزش كار از همهء ديدگاهها دست به فعاليت زده‌اند .\r\nاين عقيده كه پيشتازان فوق اغلب در توضيح حكمت جهان هستى و قوانين حاكم بر آن و بايستگيها و شايستگيهاى انسان كار كرده و اهميت چشمگير به كار و فعاليت انسانى قائل نشده‌اند ، قطعا خلاف واقع بوده ، ناشى از عدم اطلاع كافى از ديدگاههاى سازندهء آن پيشتازان مىباشد . توصيه و دستورهاى اكيد آنان به اين كه عدالت بنياد اساسى حيات اجتماعى صحيح مىباشد ، همچنين تصريح به مالكيت انسان بر خود و كار و فعاليتى كه از پديده‌هاى همان خود مىباشد ، بهترين دليل براى اثبات اين حقيقت است كه پيشتازان به ارزش و عظمت كار بالاترين اهميت را ابراز كرده‌اند . آنچه كه باعث عدم آگاهى جوامع آن پيشتازان به اهميت و ارزش كار بوده است ، اينست كه تا پيش از دو قرن اخير كار و نقش حياتى آن صورت فردى و گسيخته از يك پديدهء اجتماعى عام انجام مىگرفت .\r\nدر مبحث « تعريف ارزش » اين مسئله را كه يك بعد اساسى ارزش عبارت است از بعد انسانى ، اثبات كرديم و گفتيم : اگر انسان را در شناخت معناى ارزش منها كنيم ، مفهوم مفيديت به تنهائى براى شناساندن آن كافى نيست .\r\nبنا بر اين هر چيزى كه براى انسان مفيد است و بدست آوردن آن احتياج به كار ،\r\n","description":"","footnote":"","page_name":" 91 ","page_number":93},
  {"content":"\r\nيا دستبرداشتن از اختصاصى كه شيء با ارزش به انسان در حال فردى يا گروهى دارد ، داراى ارزش مىباشد .\r\nدر دورانهاى گذشته با نظر به سه علت كه در آغاز اين مبحث گفتيم ، توجهى به اهميت حياتى ارزش كار وجود نداشته است ، بلكه انجامدهندهء كار به تأمين وسائل حيات خود به وسيلهء كار قناعت مىكرد و در اغلب موقعيتها به حد اقل زندگى به وسيلهء كار رضايت مىدادند . مثلا در نظام بردگى در مقابل كارى كه بردگان انجام مىدادند ، اگر در موقعيت خوبى قرار داشتند ، خوراك و پوشاك و مسكن لازم را دريافت مىكردند . در نظام فئودالى ( ارباب و رعيتى ) دو نوع مبادلهء كار و ارزش ديده مىشود : 1 - اشتراك رعيت در قسمتى از محصول با مالك كه بر حسب موقعيتهاى محيطى و مقتضيات اجتماعى بسيار متفاوت بوده است .\r\n2 - دريافت وسائل معيشت به عنوان دستمزد .\r\nدر سيستم فئودالى نوعى ديگر از كار ديده مىشود كه نه تنها مبادله اى ميان كار رعيت و قيمتى كه ارباب مىبايست بپردازد ، ديده نمىشود ، بلكه اصلا كار صادر از زيردستان به قدرت ارباب مستند بوده ، حتى كارگر به وسيله كارى كه انجام مىداد ، به حد اقل معيشت خود نيز موفق نمىگشت .\r\nكار اين گونه كارگران ، بيگارى ناميده مىشد . بدين ترتيب مىبينيم انسان حيات همنوع خود را بدون كمترين توجهى به اين كه طرف او نيز انسان است و لااقل جاندار است مستهلك ساخته است .\r\nدر نظام صنفى استادكار وسائل معاش كارآموز و كارگر را مىداد و گاهى ارزش نقدى هم به او پرداخت مىكرد . پس از بروز تحولات اقتصادى و صنعتى مخصوصا ، پديدهء اجرت و مزد نيز اهميت فراوانى پيدا كرد و موضوع مباحث جدى قرار گرفت . اكنون مىپردازيم به بحثى در تعيين مقياس كار و ارزش و بهاى آن و چنان كه در اول بحث گفتيم محصول اين بحث\r\n","description":"","footnote":"","page_name":" 92 ","page_number":94},
  {"content":"\r\nنمىتواند جز مقدمه اى براى مباحث نهائى در بارهء مقياس پديده‌هاى سه گانه زير بوده باشد : معناى تعيين مقياس اينست كه واحدى تعيين گردد كه موضوعى كه براى سنجش مطرح مىشود ، با آن واحد قابل سنجيدن بوده باشد ، مانند يك متر ، يك گرم ، يك ليتر و غير ذلك . ما براى پيداكردن تعيين مقياس ارزش كار مجبوريم سه واحد مقياس را جدا از يكديگر مطرح نموده سپس رابطهء آنها را بررسى نمائيم . ضمنا پوشيده نماند كه مباحث مربوط به تعيين مقياس پديده‌هاى سه گانه زير ، تنها جنبهء مقدمه تحليلى داشته و نظريات نهايى نويسنده نمىباشد .\r\n1 - واحد مقياس كار .\r\n2 - واحد مقياس ارزش كار .\r\n3 - واحد مقياس قيمت ( بها ) كه در مقابل واحد كار با ارزش پرداخت مىشود .\r\n1 - واحد مقياس رياضى - بديهى است كه منظور از واحد مقياس كار و دو واحد ديگر ( واحد مقياس ارزش كار و واحد مقياس قيمت ) يك پديدهء رياضى تجريدشده نيست كه از محصولات مغز بشرى بوده هرگز عينيتى ندارد .\r\nيعنى هيچ يك از واحد مقياسهاى سه گانه ، خود عدد تجريد شده مانند 2 و 4 و 10 نيست ، تا بگوئيم : عدد 10 داراى پنج عدد 2 يا عدد 100 داراى بيست و پنج عدد 4 و عدد 1000 داراى صد عدد 10 مىباشد . بلكه موضوع ما كار و ارزش آن و قيمتى است كه در مقابل كار پرداخت مىشود و مسلم است كه هر يك از موضوعات سه گانه يا كاملا داراى نمود عينى هستند ، مانند كار و نقش عينى آن در مواد ، و قيمتى كه در مقابل آن پرداخت مىگردد و يا اگر هم خوددارى نمود عينى نمىباشد ، ولى منشاء انتزاع آن ، كاملا عينيت دارد . اين همان موضوع ارزش است كه با نظر به خاصيت مفيد كالا و محصول و كار و خواستهء انسانى داراى عينيت مىباشد .\r\n","description":"","footnote":"","page_name":" 93 ","page_number":95},
  {"content":"\r\n2 - واحد مقياس عينى - مقصود از واحد مقياس عينى اينست كه مقدار معينى از نمود عينى براى سنجش موضوع عينى كه قابل تقسيم به مقدارهاى مشابهى است ، منظور شود . مانند يك متر پارچه براى سنجش ده متر از آن .\r\nحال ببينيم آيا مىتوانيم چنين واحدى را در بارهء خود كار فى نفسه داشته باشيم اگر با نظر علمى دقيق بخواهيم چنين واحدى را تعيين كنيم ، هرگز به نتيجه اى صحيح نخواهيم رسيد ، زيرا كار انسانى پديده اى است كه از فعاليتهاى حياتى و روانى مستمر و در عين حال غير قابل تكرار به وجود مىآيد ، به اين معنى كه كوچكترين واحدى براى كار كه بتوانيم آن را به عنوان يك واحد تصور كنيم ، معلول تموجاتى از حيات و روان و فعاليتهاى متنوع آن دو است ، بنا بر اين ، واحدى كه انتخاب مىشود ، واحد معلول و گسيخته از اجزاى علل اصليش مىباشد ، لذا اگر به همين واحد معلول قناعت كنيم در حقيقت به يك واحد فرعى و پيروى قناعت كرده‌ايم و اگر بخواهيم اجزاى علل اصلى كار را براى انتخاب واحد كار در نظر بگيريم ، بدانجهت كه اجزاى علل مفروض از پديده‌هاى حيات و روان است كه به هيچ وجه قابل اندازه گيرى رياضى نمىباشند ، باز به نتيجهء صحيح علمى نخواهيم رسيد ( 1 )  .\r\nاين مسئله در كارهاى فكرى پيچيده تر از كارهاى عضلانى است ، زيرا چيست آن واحد مقياس علمى كه بتواند حدس يك مدير مجموعهء سيستمى را كه موجب پيشرفت آن مجموعه مىباشد ، تعيين نمايد كجا است واحد\r\n","description":"","footnote":" ( 1 ) - اين مسئله هم مسلم است كه هيچ وقت و در هيچ شرائطى دو واحد كاملا مشابه هم قابل تبادل با يكديگر نمىباشند . يعنى مثلا پنج ساعت كار عضلانى براى به وجود آوردن مقدارى معين از پارچه قابل تبادل با يك پنج ساعت ديگر كار عضلانى براى به وجود آوردن همان مقدار از پارچهء مفروض نمىباشد ، چنان كه دو استكان از مادهء كاملا متحد و در يك حجم با اتحاد در تمام خصوصيات محيطى و زمانى يا امكانپذير نيست و يا لغو و بيهوده است . ","page_name":" 94 ","page_number":96},
  {"content":"\r\nمقياس علمى مسيرى كه بايد يك مكتشف يا هنرمند يا پيشتاز اجتماعى براى رسيدن به هدف خود ، آن را تعيين نمايد آيا اميد مىرود كه روزى فرا رسد كه ما بتوانيم واحد مقياس علمى فعاليت احساساتى را كه بشر در پيش برد هدفهاى عالى خود انجام مىدهد ، تعيين نمائيم كدامين وسائل علمى دقيق خواهد توانست واحد مقياس علمى تعليم و تربيتى را تعيين كند كه از يك كلاس ، هم افرادى مانند ماكس پلانك و اينشتين و مندليف را به وجود بياورد و هم درندگان و وحوش و خودخواهان بدتر از درندگان را آيا مىتوان توقع داشت كه روزى اصول رياضى و فيزيك و فيزيولوژيك و پسيكولوژيك دست به هم داده ، واحد مقياس علمى براى سنجش فعاليت يك روان با ايمان به كار فكرى يا عضلانى را كه مخلوطى از اميد و آرزو و فرماندهى شخصيت و هدفگيرى اعلاى اجتماعى و تفسير هدف زندگى است ، تعيين نمايد جاى ترديد نيست كه پاسخ همهء اين سؤالات منفى است . و اگر بخواهيم واحد مقياس علمى كار را با نظر به بعد خود كار در نظر بگيريم و آن را از انگيزه و محصول و حامل كار مانند سلولها و اعصاب مغز و دست و پا و چشم خود تجريد كنيم ، چيزى جز فعاليت تجريد شده نمىماند ، ولى كار و فعاليت به اين معنى نه مفيد است و نه اثر و نقشى در جهان عينى ايجاد مىكند تا كوششى براى پيداكردن واحد مقياس علمى آن انجام بدهيم . و به فرض اين كه به پيداكردن واحد اين بعد كار نيازمند باشيم ، ناچار بايد واحد زمان را به طور قراردادى خالص به عنوان واحد مقياس منظور بداريم .\r\n\r\nتقسيم مباحث كار و ارزش آن به منطقه‌هاى سه گانه\r\nبه خلاف بعضى از متفكران كه گمان مىكنند مباحث مربوط به كار و ارزش آن ، مانند بعضى از مباحث علوم و فلسفه آسان و قابل درك همگانى است و داراى بعد اقتصادى محض مىباشد ، ما معتقديم كه مباحث مربوط\r\n","description":"","footnote":"","page_name":" 95 ","page_number":97},
  {"content":"\r\nبه كار و ارزش آن را در سه منطقه مهم بايد بررسى كرد : 1 - اقتصادى محض 2 - اقتصادى - اجتماعى 3 - اقتصادى - انسانى\r\n\r\n1 - منطقهء « اقتصادى محض »\r\nمباحثى كه در بارهء كار و انواع و ارزش آن صورت مىگيرد ، سر و كار متفكران اقتصادى با نمودهاى عينى كار و مفيد بودن و عرضه و تقاضاى كار و كالا و ابزار توليد و سيستمهاى مديريت و غيره است و تحقيق در اين گونه مسائل بىشباهت به تحقيق در نمودهاى فيزيكى نيست كه با قطع نظر از صدها چون و چراى زيربناى نمودها بررسى مىشوند و به نتايج خود مىرسند . اين تحقيقات محورى را به نام انسان و اصول و ارزشهاى آن ، نمىشناسند چنان كه فيزيك ، محورى را به نام طبيعت آگاه و داراى اختيار و ارزش مطرح نمىنمايد . فيزيوكراتها كه هيچ توجهى به مسائل فوق العاده پيچيده كار و كالا و ارزش آن دو نداشتند ، در منطقه اقتصادى محض زندانى بودند ، گوئى آنان انسانى را كه انجامدهندهء كار و به وجود آورندهء كالا است ، نمىديدند . نظرات اين اقتصاددانان فيزيوكرات و كلاسيك و مكتب ليبرال فرانسوى را در كتاب « اقتصاد ارشادى و ليبراليسم » چنين مىخوانيم : « آنان مدعىاند كه بشر نبايد با وضع تدوين مقررات اجتماعى در امور اقتصادى مداخله نمايد و چنانچه جريانهاى اقتصادى را به حال خود رها كنند ، طبعا خود به خود تحت نظم و هماهنگى درمىآيند و هدف علم اقتصاد از نظر فيزيوكراتها عبارت است از كشف همين قانون طبيعى و فطرى ، زيرا نظم طبيعت بنا بر ارادهء خداوند برقرار گرديده و چون او در هر حال خواستار خير و سعادت ما است ، پس بهترين قوانين ، قانون طبيعت است و اطاعت از آن به مراتب از نيروى مقررات و تعاليمى كه به دست بشر و به طور مصنوعى\r\n","description":"","footnote":"","page_name":" 96 ","page_number":98},
  {"content":"\r\nتدوينيافته به صرفه و صلاح ما نزديكتر مىباشد و اين همان چيزى است كه به نام ترويج قوانين مسلم و يا الزام فيزيكى علم اقتصاد ناميده مىشود . پس حال كه يك نظم طبيعى در دنيا وجود دارد و چون اين نظم بهترين قانون موجود مىباشد ، بهتر است از مداخله در مكانيزم اقتصاد خوددارى نمائيم و امور را به حال خود رها نمائيم تا خود به خود ترتيب حاصل كنند و از اينجا فرمول معروف « بگذاريد به شود ، بگذاريد بگذرد » به دست مىآيد . . . » ( 1 )  براى اين اقتصاددانان و هر كسى كه به نمودهاى جارى مسائل اقتصادى مانند ساير مسائل فيزيكى مىنگرند ، بحث از كار و كالا و ارزش آن دو ، هيچگونه پيچيدگى و دردسرى ندارد ، آنان مىتوانند با خيال راحت اقويا را به حال خود رها كنند كه حكمفرماى زندگى و مرگ مردم باشند تعجب در اين است كه اين اقتصاددانان چگونه به خود اجازه داده‌اند كه به ارادهء خداوندى در بارهء لزوم برقرار ساختن عدالت در ميان انسانها پشت پا بزنند گويا آن همه پيامبران و مصلحان ، خلاف نظم طبيعت قيام مىكردند و سودجويان زورگو را به جاى خود مىنشاندند و آنگهى نظم طبيعت به وسيلهء نوابغ و دانشمندان باگذشت زمانها از زير پرده‌ها تدريجا آشكار مىگردد و معلومات گذشته در پيشرفتهاى آينده مردود مىگردد و اين جريان هنوز هم ادامه دارد و به نظر مىرسد كه استمرار آن براى هميشه ادامه خواهد داشت . بنا بر اين شما اقتصاددانان قوانين اقتصادى را با كدامين معلوماتتان در بارهء قوانين و نظم طبيعت ، تنظيم مىنمائيد از طرف ديگر در روبناى طبيعت عقرب و افعى و ميكربهاى كشنده و زلزله و و با و انساننماهائى بدتر از درندگان هم وجود دارد ، مگر يكى از قوانين طبيعت بشرى آن نيست كه با اين عوامل مزاحم زندگى انسانها مبارزه شود\r\n\r\n2 - منطقه اقتصادى - اجتماعى\r\n- دشوارى و اهميت مباحث مربوط به كار\r\n","description":"","footnote":" ( 1 ) اقتصاد ارشادى و ليبراليزم آقاى دكتر ج . پيامى رس صفحهء 13 ","page_name":" 97 ","page_number":99},
  {"content":"\r\nو ارزش آن ، در اين منطقه بيشتر مىگردد ، زيرا عوامل اجتماعى كار و توليد و توزيع اجتماعى كالا و حقوق كار و محاسبهء ارشادهاى اقتصادى براى جلوگيرى از تورم و بيكارى و رقابتهاى پايمال كنندهء ضعفا و غير ذلك در مسائل مربوط به كار و كارگر و ارزش كالا تأثير فراوان مىگذارند .\r\nدر اين منطقه انسانهائى مطرح مىشوند كه زندگى دسته جمعى دارند و توليد و توزيع و تفكرات و به جريان انداختن نيروها را در حال ارتباط اجتماعى انجام مىدهند . مسلم است كه بررسى كار و ارزش آن در اين منطقه ، انسانىتر بوده تمايلات سودجويانهء شخصى افراد تقليل مىيابد ، و با اين حال مكتبها و متفكرانى هستند كه پديدهء اجتماع را با مفاهيمى تفسير مىكنند كه واقعيت انسان از آن پديده حذف مىگردد . براى توضيح بيشتر نظريات اين تفسير كنندگان را به دو نظريهء عمده تقسيم مىكنيم : نظريه يكم - اجتماع را افرادى مىداند كه از همهء جهات و ابعاد انسانى و از همهء خواسته‌ها آزادند . جز در مواردى كه براى اجتماع و افراد مزاحمتى ايجاد نمايد . اين تزاحم و تصادم و طرق جلوگيرى آن ، به وسيلهء قانون اعلان شده و به وسيلهء دادرسيها تحقيق و تطبيق مىگردد ، سپس به دست اجرا سپرده مىشود . مبانى قانون اعلانشده به يك همزيستى بر كنار از تعدى به حوزهء رسمى شخصيت افراد تكيه مىكند ، نه بر واقعيت حيات انسانها و با آشنائى به خواسته‌هاى تكاملى و خواسته‌هاى پست آنان مانند خودخواهى در اشكال مختلفش و سودجوئى با رنگهاى گوناگونش .\r\nنظريه دوم - اجتماعى را پىريزى مىكند كه با كوشش و تلاشهاى پى - گيرانه در راه مرتفع ساختن تزاحم و تنازع در راه پولپرستى و سودجوئى ، گامهاى جدى برداشته و هزاران مسئله را كه از روش حيات اقتصادى سود - پرستانه پيش روى مردم به وجود مىآمد ، منتفى مىسازد . طبيعت خودخواه و سودجوى بشرى نه در اين نظريه و نه در نظريه يكم اصلاح نمىشود ، بلكه در\r\n","description":"","footnote":"","page_name":" 98 ","page_number":100},
  {"content":"\r\nنظريهء يكم قانون هم از آن طبيعت در حدود عدم تزاحم با زندگى اجتماعى مردم ، دفاع مىنمايد . در نظريهء دوم ، قانون آن طبيعت را به وسيلهء نيروهاى اجرائى خنثى مىكند ، بدون اين كه اصل آن را دگرگون به سازد و هر فردى همهء اجتماع را اجزاء خود تلقى مىكند . اصالت اجتماع در نظريهء يكم ابعاد و خواسته‌هاى معقول و نامعقول آدميان را از ديدگاه واقعيتهاى ارزشى لازم نمىنگرد بلكه همه آنها را در زمينهء تشكل سياسى و حقوقى اجتماع به تحليل مىبرد ، به همين جهت است كه اصول عالى و ارزشهاى فوق مادى حيات در چنين تشكلهاى سياسى و حقوقى كمترين جلب توجه نمىكند . در اينجا عبارت روبرت هوگوت جاكسون دادستان ديوان كشور ممالك متحده را يادآور مىشويم : « قانون در آمريكا ، فقط يك تماس محدودى با اجراى وظائف اخلاقى دارد ، در حقيقت يك شخص آمريكائى در همان حال كه ممكن است يك فرد مطيع قانون باشد : ممكن است يك فرد پست و فاسدى هم از حيث اخلاق باشد . » ( 1 )  مسلم است كه مقصود جاكسون « از يك فرد پست و فاسد از حيث اخلاق » تنها پديده‌هاى سطحى و معمولى اخلاق نيست ، بلكه او مىخواهد بگويد : يك فرد در آمريكا هرگونه وضع روانى كه داشته باشد ، مادامى كه مخل قانون حقوقى و سياسى نيست مىتواند بدون اندك ممنوعيتى از همه گونه آزادى برخوردار باشد . يعنى شخصيت نرون با سقراط و آبراهام لينكلن با پستترين افراد از نظر روانى ، با فرض عدم انحراف از قانون سياسى و حقوقى ، هيچگونه تفاوتى ندارند ، برتراند راسل از اين تساوى هم بالاتر رفته در پاسخ كاپلستون كه مىگويد : « طرز رفتار فرمانده بازداشتگاه بلزن از نظر من و شما نامطلوب مىآيد و در نظر آدلف هيتلر ظاهراً اين رفتار خوب و مطلوب بوده\r\n","description":"","footnote":" ( 1 ) حقوق در اسلام - آقاى مجيد حذورى - هربرت ج . ليبسنى - مقدمه ","page_name":" 99 ","page_number":101},
  {"content":"\r\nاست » جملاتى را مىگويد ، سپس كاپلستون مىگويد : « پس شما مىگوئيد كه خارج از احساس ، محكى وجود ندارد كه ما با كمك آن ، تمايز بين رفتار فرمانده بلزن و رفتار مثلا سير استافورد كويبس يا اسقف كانتربورى را از هم تميز بدهيم » پاسخ راسل چنين است : « من در اين مورد بيش از مورد ادراك رنگ احتياج به دليل ندارم .\r\nبعضى مردم هستند كه خيال مىكنند همه چيز زرد است . بعضى مردم يرقان دارند و من با اين مردم موافق نيستم ، من نمىتوانم ثابت كنم كه همه چيز زرد نيست ولى بيشتر مردم با من موافقند كه همه چيز زرد نيست و بيشتر مردم هم با من موافقند كه فرمانده بلزن اشتباه كرده است » . ( 1 )  در نظريه دوم - براى مرتفع ساختن پولپرستى و سودجوئى كه مىبايست بطور طبيعى اصول عالى و ارزشهاى فوق مادى حيات را شكوفان سازد ، مفهومى از اجتماع تجريد يافته را مطرح مىنمايد . با اين ترتيب واقعيت انسان در هر دو سيستم اقتصادى - اجتماعى بطور ابهامانگيز و بدون اين كه به سؤالاتش پاسخى داده شود ، به سر مىبرد .\r\n\r\nمنطقه سوم - اقتصادى - انسانى\r\nنخست فلسفهء زيربناى اين منطقه را به طور اختصار بيان مىكنيم : مقصود ما از كلمهء « فلسفى » مفاهيم و اصول خشك و پيشساخته براى ورزش فكرى و تلفكردن نيروهاى مغزى نيست ، بلكه منظور ما از اين كلمه دريافت عوامل و هدفهاى بنيادين حيات معقول است كه از آغاز تاريخ رسمى و قابل اعتماد بشرى تا كنون در مغزها و دلهاى انسانشناسان انسان دوست موج مىزند و هر گام مؤثر و فرياد سازنده و تحول مثبت در امتداد تاريخ در هر گونه جوامع ، مستند به آن عوامل و هدفهاى بنيادين است . شما مىتوانيد با مطالعهء لازم و كافى به مطلوبيت جدى اين حيات معقول از داستانهاى آفريقاى باستانى\r\n","description":"","footnote":" ( 1 ) عرفان و منطق - راسل - ترجمه آقاى نجف دريا بندرى صفحه 192 و 193 و 194 ","page_name":" 100 ","page_number":102},
  {"content":"\r\nگرفته تا دستورات انسانى همهء مذاهب حقه و تفكرات و آرمانهاى همهء حكماء ( نه فلاسفهء حرفه اى ) و تا انسانشناسان انسان دوست دوران ما ، پى برده بدانيد كه زير پوشش رضايتهاى معمولى كه بشر در گذرگاه تاريخى از خود نشان داده است ، دستنيافتن به گمشده اى به نام حيات معقول براى او رنجآور بوده است .\r\nحيات واقعى اكثريت افراد آن جوامع و نيروهاى فكرى و عضلانى آنان در اختيار و توجيه اقليت خودخواه و سودجو قرار مىگيرند و با نقشه‌ها و اشكال گوناگون و تدبيرهاى ماهرانه تقاضاهاى مصنوعى براى كالاهاى تباه كننده جسم و مغز و روان و تجملات تخديركننده در ميان مردم به وجود مىآورند و آن گاه با عرضهء اين گونه كالاها بر ثروت و قدرتهاى غير مستقيم خود مىافزايند . براى اين گونه بازى با حيات انسانها و نيروهاى آن بازى ، يك كلمه آزادى ، كه به زنجيركشيدن آزادى ديگر انسانها را در دنبال دارد ، سرپوش ضخيمى است كه جز چشمهاى بسيار نافذ در شئون انسانى زير آن سرپوش را نمىبيند . اين بازى كارها و فعاليتهاى فكرى و عضلانى مردم در چنين اجتماعات در مراحل توليد و تنظيم ابزار آن و در قلمرو رقابت در عرضه و بازيهاى پول و مديريتهاى گوناگون به اضافه اين كه جريان اقتصادى معقول در كارها و كالاهاى مورد نياز را مختل مىسازند ، حيات واقعى هر دو گروه فعال و فرمانروايان امور اقتصادى و اجتماعى را هم مختل نموده براى عموم انسانها به جاى تاريخ انسانى ، تاريخ طبيعى مىسازند . اينست نتيجه نهائى آن زندگى كه نظريهء يكم به بار آورده است ، با اقتصاد اجتماعى كه توضيح داديم : گروههاى فراوانى از انسانها در زنجير كارها و ماشينهاى ناآگاه و گروههاى ديگرى مست و مخمور و گروه سوم در بنبست تفكرات گسيخته :\r\n\r\nپايان سخن شنو كه ما را چه رسيد\r\nاز خاك برآمديم و بر خاك شديم\r\n\r\nنظام اقتصادى - اجتماعى اين گونه جوامع ، اگر چه با ارشادهاى دولتى\r\n","description":"","footnote":"","page_name":" 101 ","page_number":103},
  {"content":"\r\nو وضع ماليات و تنظيم حقوق كار و بيمه‌ها و ساير عواملى كه استهلاك حيات و نيروهاى آن را رضايتبخش مىنماياند ، ولى اگر اين رضايت سطحى از اشباعشدن همهء ابعاد حيات معقول ناشى مىگشت ، اين همه صرف وقت و كار در توسعهء بازى با اسافل اعضاء و مطالعهء كتابهائى كه در پوچى زندگى نوشته مىشود ، صورت نمىگرفت . به همين جهت است كه انسانهاى هوشيار با وجود همان رضايت ، از روياروى قرارگرفتن با سؤالاتى از قبيل : « ما در كدامين نقطه از تاريخ قرار گرفته‌ايم » ، « آيا همهء ابعاد حيات ما اشباع مىشوند » ، « آيا نسل جوان ما براى يك آيندهء خوب تربيت مىشوند » ، « آيا با آن همه تلاش فكرى و عضلانى كه براى اثبات ارزش حيات و با عشق جوشانى كه انسانها به حيات خود دارند ، فكرى براى جلوگيرى از نابود شدن كرهء زمين صورت مىگيرد و اگر زعماى اقوام در اين باره به طور كامل و جدى مىانديشند ، مىدانند كه براى به ثمر رسيدن اين انديشه بايد از خودخواهى و سودجوئى دست بردارند يا نه » ، « آيا پس از آن همهء ياوه گوئىهاى دانشمندنماها براى پوچبودن وجدان عالى انسانى و گسيختن انسان و جهان از خداى كمالبخش كه هستى را در مجراى تكامل به حركت در آورده است طريق ديگرى براى اثبات ارزش حيات انسانى داريم يا تنها بايد به تحريك تنازع در بقاء زندگى كنيم » .\r\nآرى از روياروى قرارگرفتن با اين گونه سؤالات اجتناب مىورزند و بعضى از هشيارانشان كه به اين سؤالات گوش مىدهند و آنها را درك مىكنند مىگويند : پس اين همه زحمات و فعاليتهاى كارخانه‌هاى انواع شرابهاى تخديركننده براى چه صورت مىگيرد ، آرى تنها براى اينست كه اين سؤالات شما را پنداربافى تلقى كنيم اين حقيقت كه اشخاص اندكى هستند كه پاسخ جدىترين سئوالات\r\n","description":"","footnote":"","page_name":" 102 ","page_number":104},
  {"content":"\r\nمربوط به انسان را بدهند ، در ابيات مولوى در زير منعكس شده است :\r\n\r\nجمله عالم ز اختيار و هست خود\r\nمىگريزد در سر سرمست خود\r\nمىگريزند از خودى در بيخودى\r\nيا به مستى يا به شغل اى مهتدى\r\nتا دمى از هوشيارى وارهند\r\nننگ خمر و بنگ بر خود مىنهند\r\n\r\n( مثنوى مولوى )\r\n\r\nموضوع يكم - انواع و ابعاد كار انسانى\r\nبا نظر به انواع كارهائى كه از انسانها صادر مىگردند ، نمىتوان كار را با مفهوم بسيار وسيعى كه دارد ، مورد تحقيق و ارزيابى قرار داد لذا ما مجبوريم اصول انواع و ابعاد اساسى كار را اگر چه با اختصارهم باشد ، مورد توجه قرار بدهيم : كارهاى فكرى و فعاليتهاى مثبت روانى\r\n\r\n1 - كار فكرى محض\r\n- مانند تفكرات رياضى ، تفكرات منطقى كه براى تنظيم و تحقيق و توسعهء آن دو علم صورت مىگيرند . از اين نوع است تفكرات فلسفى و شناخت روشهاى علوم و معارف ايده ئولوژيك . درست است كه نتايج نهايى اين نوع كارهاى فكرى را با مقدارى از وسايط مىتوان در عمل عينى پياده كرد ، ولى فاصله ميان آن تفكرات عقلانى و تئورى و مطالعات و تحقيقات و عمل عينى نتيجهء آنها كه قابل محاسبه باشد بسيار است و گاهى نسبت كارهاى فكرى محض به نتايج عينى آن نسبت ميان « 1000 » و « 1 » است .\r\nيعنى براى اين كه يك تفكر محض گام به جهان عينى بگذارد ، هزار فعاليت مغزى مورد نياز مىباشد و 999 فعاليت فكرى ديگر كار و كوششى بوده است كه صورت گرفته و انرژيهاى فراوان مغزى را مستهلك نموده است .\r\n\r\n2 - كار فكرى ، مقدمه بر كار عينى\r\n- مانند كارهاى متنوع مهندسى و طراحى و\r\n","description":"","footnote":"","page_name":" 103 ","page_number":105},
  {"content":"\r\nتفكرات تطبيقى طرح بر اجرا . البته در اين نوع كارهاى فكرى ، اگر چه به عنوان مقدمه براى كارهاى عينى انجام مىگيرد ، با اين حال رابطه ميان آنها و كارهاى عينى ، جبرى ضرورى نيست ، زيرا مقدارى فراوان از كارهاى مزبور در معرض تحقيق و انتقاد و تصحيح قرار مىگيرد و مخصوصا در موقع ورود طرح به قلمرو اجرا ممكن است با مشكلاتى زياد روبرو شود و حتى به طرد نقشه و طرح منجر گردد و با اين حال كار فكرى صورت گرفته و انرژيهائى مصرف شده و زمانى كم و بيش ، مستهلك گشته است .\r\n\r\n3 - كار فكرى براى ادامهء جريان طبيعى موضوع\r\n- مانند تفكرات پزشكى براى تشخيص بيماريها براى اقدام به معالجهء بيمار ، نتيجهء اين گونه تفكرات ادامهء جريان طبيعى موضوعات است ، چه در قلمرو اجزاى جهان ماده و چه در منطقهء انسانها و ساير جانداران . و مانند حفظ منابع آب و مسير الكتريسيته از ورود عوامل اخلالكننده از اين نوع است فعاليتهاى فكرى قضائى ، زيرا احقاق حق و محوساختن ظلم و تعدى در حقيقت كوشش براى ادامهء جريان طبيعى زندگى اجتماعى است .\r\n\r\n4 - كار فكرى در راه سازندگى انسانها براى حيات فردى و اجتماعى مطلوب\r\n- فعاليتهاى تعليم و تربيتى با انواع گوناگونى كه دارند . نتيجه اين كارها به فعليت رساندن استعدادهاى متنوع انسانى است . اگر انگيزهء اين فعاليتهاى فكرى و راهيابىهاى منطقى تكامل رو به افزايش انسانها نباشد ، نتيجه اى جز همان كارهاى شمارهء 3 كه ادامهء جريان طبيعى موضوع است نخواهند داشت . فاصلهء ميان اين گونه كارهاى مغزى و اعمال عينى ، مخصوصا با در نظرداشتن ارادهء آزاد كه انسانها دارا مىباشند ، فوق العاده زياد است ، مگر اين كه كيفيت تعليم و تربيت نوعى انتخاب شود كه انسانها در قالبهاى جبرى ، مسير تعيينشده را به طور جبر پيش بگيرند .\r\n","description":"","footnote":"","page_name":" 104 ","page_number":106},
  {"content":"\r\n\r\n5 - كار فكرى هنرى\r\n- شايد بتوان گفت : انواع كارهاى فكرى هنرى كه در نمودهاى متنوع جلوه مىكنند ، قابل شمارش نباشند ، اگر ما كارهاى هنرى تقليدى را كه خود از جملهء حرفه‌ها بشمار مىرود ، كنار گذاريم ، خود ماهيت ابداع هنرى چنان كه در فعاليتهاى فكرى اكتشافى خواهيم ديد ، مشخص نمىباشد زيرا ممكن است براى بروز يك بارقهء هنرى كه فعاليتهاى فكرى فراوانى را نيازمند است ، صدها تجسم ذهنى و تداعى معانى و زير و روشدن محتويات حافظه و شورش واحدهاى موجود در ضمير ناخودآگاه و دگرگونى آنها در هنگام عبور به ضمير خودآگاه و حذف و انتخاب در عوامل و رويداد - هاى عينى مربوط و تفكرات منطقى فراوانى مورد احتياج بوده باشد .\r\nكارهاى فكرى هنرى را با نظر به نتايجى كه دارند ، مىتوان به سه نوع اساسى تقسيم كرد : الف - كارهاى هنرى كه روى مواد مفيد تجسم مىيابد و آن مواد را زيبا و جالب مىنمايد در نتيجه ماده مفيد هم مىتواند احتياج ضرورى انسان را مرتفع بسازد و هم حس زيباجوئى او را اشباع نمايد مانند كار ابداعى هنرى روى ميز و بخارى و ساختمان و وسائل نقليه و چاپ كتاب و غير ذلك . اين نوع كارهاى هنرى مادامى كه آسيبى به ديگر وسائل حيات معقول وارد نياورد ، از نظر منطق حيات نه تنها با مشكلى روبرو نمىگردد ، بلكه به جهت اصالت حس زيباجوئى بشرى مطلوب و مفيد واقع مىشود .\r\nب - كارهاى هنرى كه ذاتا داراى قدرت تحريك به كار و كوشش در تحققبخشيدن به حيات معقول مىباشد ، مىتوان گفت : اين نوع كارها مانند ساير فعاليتهاى ضرورى حيات ، مطلوب و حتميت دارد . به عنوان مثال تابلوئى بسيار جالب يا شعرى فوق العاده لطيف و پر معنى ساخته مىشود و موجب تحريك احساسات ريشه دار براى تلاش و كوشش در زندگى مىگردد .\r\nج - كارهاى هنرى كه تنها ابراز بارقهء هنرمند را نتيجه مىدهد و\r\n","description":"","footnote":"","page_name":" 105 ","page_number":107},
  {"content":"\r\nنمودى را به وجود مىآورد كه يا به جهت ندرت امثالش جالب است و يا نشان - دهندهء اوج خيالپردازى هنرمند است و هيچگونه نتيجهء عينى مفيدى [ اگر چه با واسطه‌هاى متعدد باشد 
  ] ، براى انسانها ندارد . از اين نوع است فعاليتهاى هنرى تجريدى كه به هيچ وجه ارتباطى با واقعيتها ندارد . و آن نوع فعاليتها كه در جالبترين نمودها شكستن منطقهء حيات و اهانت عمدى به آن را در بر دارد ، مانند تابلوئى كه درندهء خونخوارى جاندار ناتوانى را از پاى در مىآورد و آقاى هنرمند براى نشاندادن بهره بردارى از قدرت مهار نشده با نكاتى كه در اثر خود به وجود آورده است ، [ اگر چه ناخودآگاه 
  ] دستور صادر مىنمايد بعضى ديگر از فعاليتهاى هنرى ، محصول به كار بردن ده‌ها قوانين كشفشده در راه مفيديتهاى زندگى بشرى بوده و احتياج به صرف انرژى ساليان دراز از زندگى و استهلاك مواد مفيد داشته تا يك خندهء نمكين مجسمه يا تابلوئى را نشان دهد كه همهء انسانها در طول عمر خود صدها بار واقعيت عينى خود آن خنده را مىبينند ، اگر آن همه نيروهاى سازنده در تنظيم حيات معقول بشرى صرف مىشد ، دردهاى زيادى از قلمرو بشريت مرتفع مىگشت .\r\nبه عقيدهء ما كه بر ملاحظات استعدادهاى درونى و نمودهاى حياتى برونى انسانها تكيه مىكند ، حقيقت اينست كه نيروى احساسات هنرى مانند ساير نيروهاى تعقل و اكتشاف و هوش و حدس در درون انسانها به طور ناب و قابل بهره بردارى مفيد وجود دارد ، و اين وظيفهء حياتى مديريتهاى اجتماعى است كه بايد آنها را با تعليم و تربيتهاى صحيح توجيه و قابل بهره بردارى بسازند .\r\n\r\n6 - فعاليت فكرى سياسى\r\n- كه عبارت است از تفكر منطقى و انديشه‌هاى ابداعى براى ادامهء حيات معقول اجتماع تفاوت اين گونه كارهاى فكرى با نوع شمارهء سوم در اينست كه انديشه و تعقل در شمارهء سوم تنها هدفى كه منظور مىنمايد ادامهء جريان طبيعى موضوع و جلوگيرى از ورود اختلال بر آنها است ، در صورتى كه در فعاليتهاى فكرى سياسى به اضافهء كوشش مزبور ، كوشش\r\n","description":"","footnote":"","page_name":" 106 ","page_number":108},
  {"content":"\r\nفكرى براى پيش برد اهداف عاليهء اجتماع نيز ضرورت دارد .\r\n\r\n7 - كار فكرى اكتشافى\r\n- انواع ششگانهء كارهاى فكرى كه مطرح كرديم ، به جز نوع اكتشافى و ابداعى هنر ، چه آگاهانه چه به طور ناخودآگاه از قوانين منطقى پيروى مىكنند . اما نوع هفتم كه كار فكرى اكتشافى ناميده مىشود ، فوق تفكرات منطقى تثبيت شده مىباشد . به همين جهت است كه اكثريت قريب به اتفاق مغزهائى كه به كشفياتى نائل آمده‌اند ، منطقدانان حرفه اى نبوده ، بلكه شايد اطلاعى از فصول و ابواب منطق هم نداشته‌اند . اديسون و مندليف و رونتگن از منطقدانان به شمار نمىروند .\r\nدرست است كه انسانى كه به كشف يك مجهول و يا اختراعى موفق مىشود ، بايد كوشش فكرى ، حتى كارهاى عضلانى فراوانى را متحمل شود و چه بسا كه اين كوشش ساليان متمادى به طول انجامد ، بلكه ممكن است رسيدن به يك مطلوب اكتشافى نتيجهء تفكرات و كارهاى عضلانى ديگر انسانها باشد ، ولى جاى ترديد نيست كه مرحلهء اخير كوششها و كارها كه به اكتشاف و اختراع مىانجامد ، اكثرا قابل پيشبينى و محاسبه نمىباشد . كتابى كه در بارهء همين مسئله تأليف شده است ( سرنديبى بودن دانشها ) ( 1 )  اثباتكنندهء همين موضوع است كه عامل نهائى انتقال به يك حقيقت تازه ، نتيجهء انديشهء منطقى آگاهانه نيست . كلودبرنار د مىگويد : « هيچ قاعده و دستورى نمىتوان به دست داد كه هنگام مشاهدهء امرى معين در سر محقق ، فكرى درست و مثمر كه يك نوع راهيابى قبلى ذهن به تحقيق صحيح باشد ، ايجاد شود . تنها پس از آنكه فكر به وجود و ظهور آمد مىتوان گفت چگونه بايد آن را تابع دستورهاى\r\n","description":"","footnote":" ( 1 ) نامگذارى كتاب فوق به اين علت است كه مىگويند : يك كشتى در پهنهء اقيانوس سرگردان مىشود و كشتيبان راه مقصد را گم مىكند و حركت كشتى را به حال عوامل محاسبه نشدهء طبيعت اقيانوس و جو آن مىگذارد ، كشتى به وسيلهء بادهاى محاسبه نشده به ساحلى نزديك مىشود ، كشتى نشينان در آنجا پياده مىشوند . اين ساحل سرنديب بوده است . ","page_name":" 107 ","page_number":109},
  {"content":"\r\nمعين قواعد منطقى كه براى هيچ محقق انحراف از آن جائز نيست قرارداد ، و لكن علت ظهور آن نامعلوم و طبيعت آن كاملا شخصى و چيزى است مخصوص كه منشاء ابتكار و اختراع و نبوغ هر كس شمرده مىشود . » ( 1 )  بلكه بعضى از اكتشافات را مانند اشعهء اى كس سراغ داريم كه كاشف آن رونتگن درصدد كشف آن نبوده ، بلكه مشغول بررسى در اشعهء ديگرى بوده است . و به قول جلال الدين مولوى : گاهى جويندگان به موضوعاتى مىرسند كه اصلا در مسير كار و حركتشان هدفگيرى نمىشود :\r\n\r\nگفت معشوقم تو بوده ستى نه آن\r\nليك كار از كار خيزد در جهان\r\n\r\nاز طرف ديگر ممكن است كشفكنندهء يك موضوع هدفى از كوششها و كارهاى خود ، جز ارضاى حس كنجكاوى يا لذت وصول به مطلوب نداشته باشد ، در صورتى كه ارزش اقتصادى و ساير شئون حياتى آن به قدرى با عظمت باشد كه به توصيف و تعريف نيايد . و بالعكس ممكن است يك اشتباه فردى يا دسته جمعى در بارهء ارزيابى يك موضوع باعث شود كه انرژى فكرى مصرف شده و زمان كوششهاى طولانى خيلى با ارزشتر و باعظمتتر از موضوع هدفگيرى شده ، باشد .\r\nاكنون كه منظور خود را از فلسفهء بنيادين منطقهء سوم توضيح داديم ، ديگر احتياجى به توضيح مستقل دو كلمهء « اقتصادى » و « انسانى » نداريم و در يك عبارت كلى مىگوئيم : مقصود ما از منطقهء « اقتصادى - انسانى » اينست كه كار و ارزش آن را در زمينهء حيات معقول بررسى كنيم كه مورد ادعا و آرمان همهء مكتبها و متفكران است .\r\nدر اين منطقه محور اصلى انسان و حيات معقول اوست ، و هيچگونه بندبازيها و شطرنجبازيهاى اقتصادى و سياسى و هنرى و حقوقى نمىتواند اين محور اصيل را فرعى قرار بدهد ، يا آن را به طورى مسخ كند كه جز نام بىمعنائى\r\n","description":"","footnote":" ( 1 ) شناخت روشهاى علوم - فيليسين شاله - ترجمهء آقاى مهدوى صفحهء 42 . ","page_name":" 108 ","page_number":110},
  {"content":"\r\nاز آن باقى نماند . حيات معقول انسانى در اين منطقه يك حقيقت مطلق است كه هيچ يك از مكتبهاى فلسفى و علمى قدرت قراردادن آن را در مجراى معامله و مبادله ندارد ، مگر با دادن مطلقى والاتر از آن . فلسفه بافىها و علمپرستيهائى كه اين محور اصلى را چه در قلمرو ذهن و چه در صحنهء عينى حيات ، بازيچه خود قرار بدهد ، جز خيالات مضره كه در صورت فلسفه و علم ابراز مىگردد ، چيزى ديگر نخواهد بود . مكتب اسلام هرگونه تلاش و فعاليت اقتصادى و سياسى و هنرى و حقوقى را روى همين محور ( حيات معقول انسانى ) قرار مىدهد و هيچ يك از آن امور را به طور جداگانه و گسيخته از محور مزبور نمىپذيرد ، به اين معنى كه اگر اقتصادى را مطرح مىكند در حقيقت براى حيات معقول انسانها پىريزى مىكند ، نه براى تيزكردن سلاح اقويا . اگر حقوقى را براى روابط اجتماعى پيشنهاد مىكند نه براى دفاع از قدرت قدرتمندان و تمايلات حيوانى حيوانصفتان . از اين اصل اساسى روشن مىشود كه كار و ارزش آن در اسلام ، در منطقهء « اقتصادى - انسانى » روى محور حيات معقول مطرح مىگردد ، نه بعنوان پديده‌هاى مستقل و دور از واقعيتهاى انسان .\r\n\r\nحيات معقول چه معنى دارد\r\nما در اين مبحث با تعريفات و مسائل بيولوژى و پسيكولوژى حيات و هفت ميليون چون و چرائى كه در شناخت جوهر حيات به قول « اپارين » ( 1 )  وجود دارد كارى نداريم ، بلكه مىخواهيم حيات انسانى را با نظر به لزوم به فعليت رسيدن آن همه استعدادهاى مثبت كه دارد مطرح نموده ، به عنوان حيات معقول مورد بررسى قرار بدهيم . اين حيات يك پديدهء گسيخته از مجراى قوانين طبيعت نيست ، چنان كه پديده اى گسيخته و تجريدشده از پديده هاى\r\n","description":"","footnote":" ( 1 ) حيات ، طبيعت ، منشاء و تكامل آن - آ . اى . اپارين - ترجمه آقاى هاشم بنى طرفى صفحهء 183 ","page_name":" 109 ","page_number":111},
  {"content":"\r\nحقوقى و اقتصادى و سياسى و مذهبى و اخلاقى و هنرى نيز نمىباشد . براى اين كه حيات جنبهء معقولى به خود بگيرد ، لازم است پديده‌هاى مزبور پاسخگوى واقعى استعدادهاى مثبت آدمى در حال انفراد و در قلمرو اجتماع بوده باشد . و هنگامى پديده‌هاى مزبور پاسخگوى واقعى آن استعدادها مىگردند كه براى حيات ارزش واقعى مطلقه اثبات شده باشد ، كه بتواند محور اصلى آن پديده‌ها قرار بگيرد و در غير اين صورت نمىتوان از گردانندگان گوناگون حيات بشرى و از متفكرين انسانشناس توقع داشت كه حيات انسانى را محور اصلى همه فعاليتها قرار بدهند . براى تفسير و توجيه بيگانگى انسانها از يكديگر و از خودبيگانگى كه انسان امروز را در ابهام كلى فرو برده است چيزى جز اين نداريم كه حيات معقول نه تنها محور كارها و فعاليتهاى فكرى و عضلانى قرار نمىگيرد ، بلكه حتى به عنوان يك عنصر اساسى هم مورد توجه نمىباشد . منظور ما از حيات معقول آن حيات ذهنى ايده آليستى نيست كه تنها در ذهن فلاسفه موج مىزند و در قضاى درون خاموش مىگردد . ما براى اين كه حيات معقول را به طور صحيح درك كنيم ، مجبوريم نخست به اين مقدمه كوتاه توجه كنيم : ما در قاموس مكتبهاى بشرى هيچ مكتبى را به جز پوچگرايان پوچگر و هدونيستها كه جز لذايذ شخصى ، هدفى براى زندگى بشرى درك نمىكنند ، سراغ نداريم كه حيات آدمى را كه سر فصل تكامل و داراى صدها بعد و استعداد سازنده و تكاملطلب است ، در تنفس از هوا و استهلاك مقدارى مواد معيشت و توليد مثل خلاصه نموده ، اين رهگذر جوينده و عاشق تكامل را تا سرحد يك حيوان خودخواه و لذتپرست و يا يك مهرهء ناخودآگاه ماشين ناخودآگاه اجتماع تنزل بدهد . كوشش و فداكارىهاى بسيار جدى همه بانيان و زعماى مذاهب و مكتبهاى بشرى ، دلائل كاملا قاطعانه اى است براى اثبات عدم رضايت انسانها در همه دورانها و جوامع به زندگى پست\r\n","description":"","footnote":"","page_name":" 110 ","page_number":112},
  {"content":"\r\nحيوانى كه از انسانيت نشانى جز بىبند و بارى در اشباع سودجوئى و خودخواهى ( به نام آزادى ) ندارد . همچنين همان دلائل به خوبى اثبات كرده است كه هر مكتب و متفكرى كه بخواهد زندگى انسانها را تا حد مهره‌هاى وابسته جبرى به ماشين زندگى و اصول پيشساخته اى تنزل دهد كه آزادى معقول او را سلب نمايد ، دير يا زود انسان را از ديدگاه مكتب و تفكراتش بر كنار مىكند .\r\nمكتب انسانى اسلام پيشتاز همه مكتبها ، با سيستمى باز كه براى تكاپوى آگاهانه و آزادى معقول ، انسان را محور اصلى خود قرار داده است ، هيچ عقيده و حكم و حقى را از خارج از ذات انسان و ابعاد اصيل آن بر انسان تحميل نمىكند ، از طرف ديگر اين موجود دو جنبه اى ( خودخواه پستگراى و حقيقتخواه تكامل طلب ) را با احكام و ارشاد و تعليم و تربيتهاى سازنده كه ناشى از تشكل مجموعى عقايد و احكام و حقوق است ، از چنگال خودخواهى پستىگرايانه رها نموده و به جاذبهء حقيقتخواهى تكامل جويانه مىسپارد . اينست فهرست اجمالى حيات معقول . پس از توجه به اين مقدمه كوتاه ، اكنون مىپردازيم به اصول اساسى حيات معقول :\r\n\r\nاصل يكم\r\n- آگاهى از حيات خويشتن و پذيرش آن : بدون اين كه انسان از موجوديت و حيات خويشتن آگاه شود و آن را بپذيرد ، اگر چه از همهء لذايذ برخوردار شود ، بهره اى از حيات معقول ندارد . در نظر سطحى بيان اصل آگاهى بسيار تعجبآور است ، زيرا حتى كودكى كه اندك تشخيصى را دارا شده است ، مىداند كه زنده است و چون كه از زندگى خود دفاع مىكند روشن مىشود كه آن را پذيرفته است ، چه رسد به انسانهاى رشديافتهء طبيعى كه داراى فعاليتهاى معتدل مغزى و روانى مىباشند .\r\nاين تعجب كاملا بىمورد است ، زيرا افعى و موريانه و خوك هم بطور غريزى از زندگى خود ، آگاه بوده و از آن دفاع مىكنند ولى اين زندگى\r\n","description":"","footnote":"","page_name":" 111 ","page_number":113},
  {"content":"\r\nغريزى غير از حيات معقول است كه ميليونها بشر و صدها مكتب در راه به وجود آوردن آن براى انسانها در هر دوره اى به تلاش و تكاپو برخاسته‌اند .\r\nانسان وابسته به تمايلات خام حيوانى و يا وابسته به فعاليتهاى زنجيرى ماشين زندگى نمىتواند بگويد : من هستم و من زنده‌ام ، زيرا احساس و پذيرش هستى و زندگى براى انسان بدون شخصيت آزاد و متحرك در مسير تكامل ، خيالى بيش نيست . معناى من هستم و زنده‌ام اينست كه مىتوانم بينديشم و مىتوانم به موقعيت پستى كه در آن قرار گرفته‌ام ، اعتراض كنم و مىتوانم ارزش واقعى حياتم را كه در اجتماع مستهلك مىسازم ، دريابم . من طالب روشنائى هستم ، اجتماع بايد مرا روشن بسازد .\r\n\r\nاصل دوم\r\nتامين و تنظيم زندگى مادى فردى و دسته جمعى ، بطورى كه هيچ انسانى تا آنجا كه امكانات جامعه و محيط اجازه مىدهد ، دچار فقر و وابستگى اقتصادى اهانتبار نگردد . اين اصل بدون مديريت منطقى مسائل اقتصادى از طرف هيئت حاكمهء عادل امكانپذير نخواهد بود .\r\n\r\nاصل سوم\r\nچهار مرحلهء اساسى زندگى كه انسانها از آن عبور مىكنند ، عبارتند از : 1 - مرحلهء كودكى .\r\n2 - مرحلهء تعليم و تربيت به معناى عمومى .\r\n3 - مرحلهء بازدهى به وسيلهء كارها و فعاليتهاى فكرى و عضلانى .\r\n4 - مرحلهء پيرى و ناتوانى از بازدهى .\r\nانسان در همهء مراحل چهارگانه مجبور به مصرف مواد و محصولات مربوط به معيشت مادى است ، ولى دوران بازدهى او معمولا بطور طبيعى مخصوص مرحلهء سوم است . انسانها در جوامع معمولى در مرحله يكم و دوم خود را طلبكار جامعه و اصول و مقررات آن تلقى نمىكنند ، زيرا در دو مرحلهء مزبور چيزى به جامعه نداده‌اند . در مرحلهء چهارم هم كه زندگى قوس\r\n","description":"","footnote":"","page_name":" 112 ","page_number":114},
  {"content":"\r\nنزولى را طى مىكند ، هرگز در صدد محاسبهء دقيق بازدهى خود با جامعه كه در مرحلهء سوم انجام داده‌اند ، برنمىآيند ، زيرا قواى جسمانى و روانى آنان رو به تحليل و سستى مىرود و از زندگى در مراحل گذشته جز شبحى دورنما در خاطرشان نمىماند و گمان مىكنند هر چه را كه در جامعه داده و گرفته‌اند ، مستند به قوانين جبرى روانى و محيطى و اجتماعى بوده است و بس و آنان كه اين جبر را قبول ندارند ، اگر احساس كنند كه در مقابل آنچه كه داده‌اند ، عوض رضايتبخش براى خويشتن يا جامعه اى كه براى آنان ايده آل تلقى شود نگرفته‌اند ، با يك رنج مستمرى ، بقيهء عمر را براى مشغول ساختن فكر خود با مىگسارى و تماشاى موزه خانه‌ها و ساير وسائل سرگرمى سپرى مىكنند و جز آسايش نسبى چيزى را نمىخواهند . همهء غوغاها و جنجالهاى مكتبى و حقوقى جوامع در بارهء مرحلهء سوم است كه مرحلهء بازدهى فكرى و عضلانى است . ما براى تفسير و توجيه مرحلهء سوم مىتوانيم يكى از چهار نوع مكتب يا سيستم را در نظر بگيريم :\r\n\r\nنوع يكم\r\nميدان فعاليت را براى انسان بدون قيد و شرط باز مىگذارد و تنها محدوديتى كه به وجود مىآورد ، عدم مزاحمت سطحى به زندگى ديگر افراد و گروههاى جامعه مىباشد . اين بازگذاشتن ميدان فعاليت ، قدرتهاى گوناگون را در افراد به وجود مىآورد كه زيربناى زندگى اجتماعى را به حاكميت آن قدرتها برمىآورد ، و با روپوش بسيار زيباى آزادى حيات ديگر انسانها را وابسته و از خود بيگانه مىسازد .\r\n\r\nنوع دوم\r\n- ميدان فعاليت را با اصول و قوانين پيشرو و پيشساخته آمادهء كار فكرى و عضلانى نموده ، براى تحققبخشيدن به آرمان حيات اجتماعى ، موجوديت خود فرد كه جزئى واقعى از تشكيلدهندگان اجتماع است ، فرعى تلقى مىشود . اين دو مكتب يا سيستم اجتماعى ، براى حل منطقى مرحلهء سوم در دو نقطهء متضاد قرار مىگيرند .\r\n","description":"","footnote":"","page_name":" 113 ","page_number":115},
  {"content":"\r\n\r\nنوع سوم\r\n- ميدان فعاليت براى همهء افراد گروهها باز است ، با يك ارشاد در تفسير و توجيه اصول اقتصادى و اجتماعى كه رضايت اكثريت جامعه را هدف خود قرار مىدهد . اين مكتب يا سيستم اجتماعى اگر چه اين امتياز را دارد كه اكثريت افراد و گروهها از زندگى خويش رضايت دارند ، ولى اين كه « از زندگى رضايت دارم » اين نتيجه را در بر ندارد كه « پس من هستم و زنده‌ام » ، زيرا موريانه‌ها و مورچگان و زنبور عسل عين همان احساس را دارند ( از زندگى رضايت دارم ) . رضايت از زندگى يك بعدى و ناآگاه از ابعاد ديگر كه يكى از آنها ، [ انسانهايى جز من هم وجود دارند 
  ] مىباشد ، يك احساس خام است كه به درد موريانه‌ها و خفاشها مىخورد . رضايت از آن زندگى كه نمىداند از كجا آمده است به كجا مىرود و از براى چه آمده بود و نمىداند كه چه مىدهد و چه مىگيرد و حيات خود را براى كدامين هدف انسانى مستهلك مىسازد ، يك رضايت كودكانه اى است كه با به دست آوردن يك عكس حيوان به وجود مىآيد و با پاره شدن آن به اندوه و گريه تبديل مىگردد .\r\n\r\nنوع چهارم\r\n- انسان خود را در مرحلهء بازدهى در مىدانى مىبيند كه نه تنها ارزش كار و فعاليتهاى فكرى و عضلانى خود را در اختيار قدرتمندان نمىبيند و نه تنها وجود خود را آلت و مهرهء ماشين ناخودآگاه تلقى نمىكند و نه تنها ارزش مزبور را به رضايت خام از زندگى نمىفروشد ، بلكه حيات شخصى و محدود خود را به وسيلهء كار و فعاليتهاى فكرى يا عضلانى با تمام آزادى شخصيت در اختيار جامعه اى مىگذارد كه وجود او را در آغوش گرفته ، در گذرگاه تكامل رو به كمال مىرود . اگر او احساس مىكند كه حياتش به وسيلهء كار و كوشش مستهلك مىگردد ، اين احساس را هم دارد كه اين استهلاك مانند استهلاك سيمهاى تار است كه در به وجودآوردن آهنگ حيات خود و جامعه ايده آل صورت مىگيرد .\r\nاينست اصل سوم حيات معقول كه اسلام هدفى جز به وجود آوردن آن\r\n","description":"","footnote":"","page_name":" 114 ","page_number":116},
  {"content":"\r\nبراى انسانها ندارد .\r\n\r\nاصل چهارم\r\n- مديريت حيات معقول عبارت است از تدبير و توجيه اجتماع به بهترين هدف مادى و معنوى . اين مديريت با هر عنوانى از عناوين سياسى كه باشد ، در بارهء همهء گفتارها و كردارهايش مسئول است [ و لست فوق ان اخطىء ( 1 )  . . . 
  ] ضد مكتب ماكياولى است . مكتب ماكياولى چه معنا مىدهد اين مكتب انسان و شئون او را در راه رسيدن سياستمدار به هدف خويشتن ، « چيز » مىداند نه « كس » . اين مكتب كه بيانيهء سياسى تنازع در بقاء است ، هيچ اصل و قانونى را جز آنچه كه كمك به وصول سياستمدار به هدف خود نمايد ، نمىپذيرد ، به همين جهت است كه ممكن است فرياد عدالت و آزادى و انسانيت به راه بياندازد و مقصودى جز ريشه كنكردن همان پديده‌ها نداشته باشد .\r\nدر حيات معقول هيچ هدفى براى سياست و سياستمدار بالاتر از جانهاى آدميان كه در گذرگاه كمال در حركتند وجود ندارد ، مگر آن جانداران انساننما كه جانهاى آدميان را ارج نمىنهند و خود را هدف و آنان را وسيلهء خواستهاى خودخواهانه خود تلقى مىكنند .\r\n\r\nاصل پنجم\r\n- افزايش آزادى شخصيت انسانى با افزايش به فعليت رسيدن استعدادهايش . اين آزادى است كه از مرحلهء « هر چه بخواهم مىگويم و هر چه بخواهم مىكنم و هر چه بخواهم مىانديشم » بالاتر رفته ، به مرحلهء والاى اختيار مىرسد كه عبارت است از توجيه نمودن گفتار و انديشه و كردار به سوى هدفهاى خير و كمال فردى و اجتماعى . تفاوت آزادى و اختيار در اين است كه انتخاب راه با احساس آزادى ، ضرورت و صلاح هدف را تأمين نمىكند ، در صورتى كه اختيار عبارت است از سلطه و نظارت شخصيت براى\r\n","description":"","footnote":" ( 1 ) اين جمله از امير المؤمنين است كه فرموده است : ( من بالاتر از آن نيستم كه خطائى را مرتكب نگردم ) . ","page_name":" 115 ","page_number":117},
  {"content":"\r\nتوجيه انسان به هدفهاى خير و صلاح و كمال ( 1 )  .\r\nاز اينجاست كه هر اندازه استعدادهاى آدمى بيشتر به فعليت مىرسد ، اختيار او كما افزايش مىيابد و كيفا عالىتر مىگردد .\r\nوظيفهء حتمى مديريت حيات معقول تقويت هر چه بيشتر اين نوع آزادى است كه نه تنها مزاحم آزادى ديگر انسانها نمىباشد ، بلكه بدون اين آزادى حيات آدمى طعم واقعى خود را نداده ، و اشتراك انسانها در حيات قابل تفسير نخواهد بود .\r\n\r\nاصل ششم\r\nبازگذاشتن سيستم معرفتى انسانها در هر دو قلمرو طبيعى و انسانى . اين اصل داراى چند ماده است :\r\n\r\nماده يكم\r\n- بدان جهت كه انديشهء بشرى هيچ حد و مرزى ندارد ، لذا واقعيت انگاشتن هر چه كه به ذهن بشرى خطور مىكند ، ضد حقيقت بوده ، تصديق همهء آنها در هر موقعيت و در همه حال به نابودى واقعيتهاى معرفت بشرى مىانجامد ، بنا بر اين ، آن انديشه هائى مىتوانند به قلمرو معرفت بشرى وارد شوند كه مستند به حس و تجربه بوده يا منطق قوانين ثابت شده آنها را تائيد كند .\r\n\r\nمادهء دوم\r\n- انديشه‌ها و تئوريهائى كه در ذهن متفكران نمودار مىگردند .\r\nبه شرط آنكه رسيدن به واقعيات را هدف قرار بدهند ، هيچگونه محدوديتى نبايد آنها را تهديد نمايد . اين آزادى در انديشه و ابراز تئورى و نظرات به طورى فراگير است كه حتى شامل تفكر در بديهىترين قوانين مربوط به انسان و طبيعت نيز مىگردد .\r\n\r\nماده سوم\r\n- آزادى مطلق در انديشه ، مستلزم آن نيست كه همان آزادى براى بيان و قلم نيز امكانپذير بوده باشد . فرض كنيم شخصى مىانديشد و\r\n","description":"","footnote":" ( 1 ) مأخذ اين اصل : صحيفهء سجاديه دعاى 33 - امام چهارم زين العابدين على بن الحسين عليه السلام « و اقض لى بالخيرة و الهمنا معرفة الاختيار » ","page_name":" 116 ","page_number":118},
  {"content":"\r\nبه اين نتيجه مىرسد كه ملاك زندگى قدرت است ، يعنى هر كس قدرتمندتر است ، زندگى از آن اوست و حق زندگى ناتوانان را بايد در اختيار قدرتمندان گذاشت و فرض كنيم كه براى اين مدعا مغالطه هائى جالب هم به راه انداخت .\r\nآيا مىتوان با استناد به حق آزادى انديشه ، اجازه داد كه اين مدعاى بنيانكن را با آن مغالطه‌ها در جو اجتماع كه اكثريت افراد آن را مغزهاى معمولى تشكيل مىدهد ، عرضه كرد آيا افكار عمومى جامعه به استثناى ذهنهاى ورزيده مىتوانند تناقضهاى مكتبى و تضادهاى نظرات را هضم كنند آيا بزرگترين عامل پوچگرائى و نوميدى ويرانگر دوران ما هستند به فضاى پر از ضد و نقيض نظرات و مكتبها نيست آرى ، قطعا چنين است . بنا بر اين ، موضوع آزادى انديشه با نظر به آزادى قلم و بيان كه نتايج منفى مزبور را به بار مىآورد به صورت يك معماى بسيار پيچيده در آمده است كه جوامع امروزى براى حل معقول آن گامى برنداشته‌اند . اين معما در حيات معقول بدين ترتيب حل مىشود : آزادى انديشه و تحقق و كاوش به شرط اين كه واقعيابى را هدف خود قرار بدهند ، هيچگونه محدوديتى ندارد . اما براى اين كه اين انديشه‌ها و تحقيقات به حال انسانها مضر نباشند ، بايد دوران آزمايشى و تجربى لازم و كافى را از نظر متخصصان بىغرض بگذراند و پس از آنكه صحت آنها مانند يك قانون علمى واقعى ثابت شد ، در معرض افكار گذاشته شود . اگر چه اين قانون علمى ثابت شده همهء اصول و قوانينى را كه تا آن روز صحيح تلقى گشته بود ، باطل نمايد . اين نظارت و كوشش متخصصان همان اندازه ضرورت دارد كه تصويب فرمولهاى يك دوا براى رفع بيماريهاى جسمانى كه احتياج به نظارت و كوشش متخصصان فن دارد . وقتى كه انسان فكر مىكند كه براى تجويز قرص سردرد ، بايد شرط تصديق و تصويب متخصصان مراعات شود ، ولى بازى با جانهاى آدميان به بهانهء آزادى بيان و قلم\r\n","description":"","footnote":"","page_name":" 117 ","page_number":119},
  {"content":"\r\nهيچگونه قيد و شرطى ندارد ، در دريائى از تأسف به بى اعتنائى خودخواهان و سودجويان غوطه ور مىگردد .\r\nخلاصهء اين ماده چنين است كه انسانها در انديشه و تحقيق در هر موضوعى و مسئله اى آزادى مطلق دارند ، زيرا آزادى مغز و روان خود را دارا هستند ، ولى اين آزادى نبايد مغز و روان ديگر انسانها را شكنجه بدهد . و بدان جهت كه حقايق و واقعيات تدريجا و به وسيلهء مغزهاى نافذ و هشيار با تمسك به آزمايشها و تجربه‌هاى مربوط گسترش پيدا مىكند ، لازم است كه براى تشخيص صحت و بطلان انديشه‌ها به وسيلهء كارشناسان متخصص و بىغرض دوران مناسبى براى تحقيقات و تجربه‌هاى نهائى منظور شود و پس از آنكه صحت آن انديشه‌ها اثبات شد ، به عنوان معرفت بشرى در معرض بهره بردارى قرار داده شود .\r\n\r\nكارهاى عضلانى\r\nبراى توضيح كار عضلانى ، بايستى آن را به سه بعد اساسى تحليل كرد : 1 - بعد درونى 2 - بعد برونى 3 - بعد تجسم نقش و اثر كار عضلانى در روى مواد\r\n\r\n1 - بعد درونى كار عضلانى\r\n- هر كار عضلانى معمولا و بطور طبيعى با يك عدهء عوامل و پديده‌هاى درونى همراه است كه بعضى از آنها در زنجير علتها قرار مىگيرند و بعضى ديگر همزمان با صدور كار و برخى از آنها پس از مرحلهء نهائى كار بروز مىكنند . از آن جمله عوامل و پديده هائى كه در زنجير علتها قرار گرفته و پيش از صدور مجموع يا اجزاى بعدى كار به جريان مىافتد : الف - آگاهى لازم به مجموع يا اجزاى بعدى كار .\r\nب - اشتياق و اراده و تصميم به انجام دادن كار .\r\nج - اراده دريافت قيمت كار .\r\n","description":"","footnote":"","page_name":" 118 ","page_number":120},
  {"content":"\r\nد - در آن موارد كه كار به تمام معينى با ارادهء آزاد بوجود مىآيد : ( به اضافهء آگاهى كه در بالا متذكر شديم ) سلطهء شخصيت به دو قطب مثبت و منفى و كيفيت و خصوصيات كار [ كه مىتوان آن را فرماندهى مطلق شخصيت نيز ناميد 
  ] ، مديريت همهء عوامل و پديده‌هاى درونى مربوط به كار را به عهده مىگيرد . هر يك از اين عوامل و پديده‌ها با نظر به چهار موضوع مهم ، در انجامدهندگان كار مختلف مىباشد : موضوع يكم - قدرت و اطلاعات و تجربه هايى كه بطور مستقيم و يا غير مستقيم با كار ارتباط دارند .\r\nموضوع دوم - اشتياق و علاقه يا اكراه و اجبار و اضطرار به كار .\r\nموضوع سوم - كميت و كيفيت مديريت در بارهء عوامل و پديده‌هاى درونى مربوط به كار ، زيرا مسلم است كه اشخاص در هماهنگساختن تضادهاى درونى و خواسته‌ها و احساسات و انديشه‌هاى منطقى و بهره بردارى در بارهء كارهايى كه انجام مىدهند ، بسيار متفاوت مىباشند .\r\nموضوع چهارم - عوامل و فعاليتهاى عقيدتى و ايده ئولوژيك در بارهء كار . بديهى است كه اين موضوع نقش بسيار مهمى در همهء ابعاد كارهاى انسانى اعم از فعاليتهاى فكرى و روانى و كارهاى عضلانى دارا مىباشد كسى كه كارى موافق عقديه ايده ئولوژى را انجام مىدهد ، نه تنها احساس خستگى و فرسودگى و صرف انرژى نمىنمايد بلكه ارزش عينى كار را كه حيات طبيعى او را تأمين مىنمايد ، يا اصلا منظور نمىكند ، يا با نظر كاملا فرعى آن را مىنگرد . در سرگذشت بشرى ميلياردها كار جزئى و كلى ، فكرى و عضلانى با انگيزگى عقيده بوجود آمده و ارزش عينى آنها كه تأمين حيات طبيعى است ، ناديده گرفته شده است .\r\nبعضى ديگر از عوامل درونى كه همزمان با صدور كار به جريان مىافتند ، عبارتند از صرف انرژى مغزى و عضلانى و آگاهىهاى مستمر در\r\n","description":"","footnote":"","page_name":" 119 ","page_number":121},
  {"content":"\r\nبارهء اجراى كار و آمادگى براى جلوگيرى از موانع و عوامل مزاحم كار مخصوصا در آن كارها كه در معرض خطرها و رويدادهاى مضر انجام مىگيرد . برخى از پديده‌هاى مغزى يا روانى كه پس از صدور كار منتج يا خنثى بوجود مىآيند ، عبارتند از : تجارب جديد ، آگاهىهاى تازه تر و شادى معلول انجام كار در صورتى كه كار صادر شده مستند به شخصيت آزاد انجامدهنده آن بوده باشد و احساس فرسودگى و ناراحتى در صورتى كه با اكراه و اضطرار و اجبار تحريك به كار شده باشد .\r\n\r\n2 - بعد برونى كار عضلانى\r\nاين بعد عبارتست از حركات مفيد عضلات در رسيدن به هدفهاى كلى و جزئى از كارى كه انجام مىگيرد . مقصود از عضلات اعم از دست و پا و چشم و گوش و هر عضوى از بدن كه مىتواند در بوجود آمدن كار مفيد تأثيرى داشته باشد . مقدارى فراوان از كارهاى عضلانى در همين بعد تمام مىشود و بعد سوم را كه عبارت است از تجسم نقش كار روى ماده دارا نمىباشد . مانند انواع كارهايى كه تنها براى جلوگيرى از عوامل ضد حيات جامعه صورت مىگيرد ، مانند كار سربازان كه فعاليت رسمى آنان حفظ حيات و استقلال جامعه از دستبرد اجانب مىباشد . همچنين مانند متصديان نقل و انتقال كالاهاى توليدشده و غير ذلك . مسلم است كه در اين نوع از كارها عضلات انسانى به فعاليتهاى گوناگون مىپردازد ، ولى معمولا اثر و نقشى روى مواد بوجود نمىآورد .\r\n\r\n3 - بعد تجسم نقش و اثر كار عضلانى در روى مواد\r\n- در بارهء اين بعد دو اصطلاح به كار برده مىشود : اول - تجسم كار .\r\nدوم - تبلور كار .\r\nبه نظر مىرسد دو اصطلاح مزبور كه در اين مورد به كار مىرود ، كاملا دقيق نمىباشد ، زيرا خودكار عضلانى كه عبارتست از حركات اعضاى\r\n","description":"","footnote":"","page_name":" 120 ","page_number":122},
  {"content":"\r\nمختلف در روى مواد ، نه مجسم مىگردد و نه در آنها تبلور مىيابد ، زيرا خودكار هيچگونه نمودى جدا از حركات عضلانى ندارد ، مگر از يك ديدگاه عالى فلسفى و مذهبى كه همهء اعمال آدميان را در پشت پرده طبيعت قابل تجسم مىداند . به همين جهت است كه ما اين بعد را تجسم نقش و اثر كار عضلانى در روى مواد اصطلاح نموديم . به هر حال بعد تجسم مزبور عبارت است از كيفيتها و اشكال گوناگونى كه به عنوان نتيجه و معلول كار روى مواد اوليه نقش مىبندند ، توضيح اين كه هيچيك از خود اطلاعات و تجارب و آگاهى و هدفگيرىها و اراده و تصميم و فرماندهى شخصيت و عقيده ، داراى نمود فيزيكى و عينيتى نمىباشند كه در روى مواد نقش ببندند ، و گرنه ، مىبايست هزاران عدد از يك نوع كالاى شخص مانند استكان يا سنجاق كه از نظر ماده و شكل يكى مىباشند ، داراى تنوع و كيفيتهاى مختلف و متضاد باشند و آنگهى براى تحليل يك كالاى ساخته شده با برگردانيدن آن به مادهء اوليه خود ، جز تحليل يا از بينبردن نقش و كيفيتى كه بوسيلهء كار بوجود آمده است ، چيزى امكان پذير نيست ، مثلا شكل هندسى خاص استكان كه در اثر كار بوجود آمده از بين مىرود ، نه زمان و حركت عضلانى كه آن شكل را بوجود آورده است ، زيرا نه زمان نمود عينى در آن استكان دارد و نه پديدهء كار .\r\nبراى توضيح بيشتر اين مثال را هم مىتوانيم در نظر بگيريم كه در يك كارگاه ، با گردانيدن يك چرخ ، اجزاى گوناگونى از ماشين ، حركات مختلفى را ايجاد مىكنند كه هر يك از آنها نقشى معين در يك محصول بوجود مىآورد كه در نتيجه با گردش يك چرخ ده‌ها نقش و دگرگونى متفاوت بوسيلهء قسمتهاى مختلف اجزاى ماشين در محصول نمودار مىگردد ، يا محصولهاى متفاوتى بوجود مىآيند . كار عضلانى كه در اين مثال انجام گرفته است ، تنها گرداندن چرخ است ، در صورتى كه آثار و نقشه‌ها و دگرگونى كه در ماده بوجود آمده‌اند متفاوت مىباشند . كار انجام گرفته كه گردش چرخ است در نمودهاى بوجود\r\n","description":"","footnote":"","page_name":" 121 ","page_number":123},
  {"content":"\r\nآمده ، عينيتى ندارد ، بلكه چنان كه گفتيم آثار و نقشهايى است كه مختصات اجزاى ماشينى بوسيلهء گردش چرخ نمودار كرده است . اين مثال را در بعد درونى كار هم مىتوان تصور نمود : كارگاهى را در نظر مىگيريم كه داراى صدها فعاليت گوناگون است ، و اين فعاليتها با زدن كليد برق شروع مىشود در اين صورت يك ارادهء درونى براى زدن كليد برق كفايت مىكند كه صدها فعاليت به جريان افتد و آن اراده هيچ گونه تجسمى در ماشينآلات و محصول ندارد ، مانند مقدار زمانى كه در امتداد آن فعاليتها و صدور محصول گذشته است .\r\n\r\nمقدمه اى براى توضيح علمى كار در جريان حيات و پديده‌هاى آن\r\nدر قلمرو معرفت و جهانبينى علمى بدون مراعات يك اصل ضرورى ، جز شناختهاى ناقص كه گاهى هم مانع پيشرفت شناسائىهاى لازم مىباشند ، نتيجه اى گرفته نمىشود . اين اصل عبارت است از اصل ارتباط در شناخت ، معناى آن بطور روشن اينست كه براى شناخت لازم و كافى يك موضوع بايستى آن را در حال ارتباط با ديگر موضوعات و پديده‌ها كه رابطهء منطقى با آنها دارد ، مورد بررسى و شناخت قرار داد ، زيرا تفكيك و جدا كردن يك موضوع از ديگر موضوعات و پديده‌هاى مربوط به آن ، چهره اى ناقص از آن را در ديدگاه ما قرار مىدهد . يك مثال روشنى را در نظر مىگيريم : برگ سبز و با طراوت را از درخت مىچينيم و آن گاه آن برگ را در مجهزترين و دقيقترين آزمايشگاه براى شناسائى مورد بررسى قرار مىدهيم . در اين تحقيقات آزمايشگاهى ممكن است اجزاء و خواص و كيفيتهاى فراوانى از برگ را بشناسيم ، ولى موضوعى را كه ما شناخته‌ايم برگى است كه از شكوفهء متصل به شاخه و ساقهء درخت و مواد تغذيهء زمينى و جريان آب و تماس با هوا و اشعهء آفتاب بريده و جدا است . با اين فرض ، قطعى است كه ما همهء موجوديت برگ را\r\n","description":"","footnote":"","page_name":" 122 ","page_number":124},
  {"content":"\r\nدر حال ارتباطات مزبور نشناخته‌ايم . مثال ديگر براى توضيح اصل ارتباط در شناخت : يك نمود هنرى را براى شناخت و ارزيابى برمىنهيم ، هيچ جاى ترديد نيست كه اگر آن نمود هنرى را بريده و جدا از انگيزه‌ها و آگاهىهاى شخص هنرمند و همچنين بريده و جدا از وضع ذهنى و روانى جامعه اى كه نمود هنرى مزبور ، در آن بوجود آمده است ، براى شناخت برنهيم ، بطور قطع شناسائى ما از حدود درك آن نمود هنرى كه عينيت پيدا كرده است ، تجاوز نخواهد كرد بلكه ممكن است آن اثر هنرى با ناديده گرفتن ارتباطات مزبور ، به كلى نامفهوم و بىمعنا بوده باشد ، مانند بعضى از نقاشيهاى كوبيسم كه پيكاسو به وجود مىآورد . پس از اين مقدمه و تصديق به ضرورىبودن اصل ارتباط در شناخت بايستى همين اصل را در مباحث مربوط به حقيقت و ابعاد كار و ارزش آن ، مؤكدا رعايت نمائيم .\r\nاساسىترين موضوعى كه با كار و فعاليت انسانى ارتباط مستقيم و منطقى قطعى دارد ، حيات خود انسان است ، يعنى كار يكى از اساسىترين و باعظمتترين پديده‌هاى حيات است ، بطورى كه مىتوان گفت : بهترين و ارزنده ترين حيات آن است كه كار و كوشش در آن موجب به ثمر رسيدن شخصيت انسانى گردد . و همچنين با نظرى ديگر مىتوان گفت : كار عبارت است از آن تموج و فعاليت حيات كه آدمى بدون آن تفاوتى با جمادات و نباتات ندارد مگر در يك عده مختصات طبيعى ضرورى مانند احساس و حركت ارادى و غيره . بنا بر اين ، مجبور مىشويم كه كار و جريان حيات انسانى و ارتباط آن دو را با يكديگر مطرح نموده ، راهى براى حل اين مسئله پيدا كنيم كه انسان زنده كه در اين دنيا زندگى خود را بوسيلهء كار مستهلك مىسازد ، چه مىدهد و چه مىگيرد براى پيداكردن اين راه حل بايستى انواع دورانهاى حيات آدمى را در نظر بگيريم . نخست مسير حيات انسانهاى دوران\r\n","description":"","footnote":"","page_name":" 123 ","page_number":125},
  {"content":"\r\nمعاصر را بررسى مىكنيم :\r\n\r\nنظرى بر مسير حيات در دوران معاصر\r\nاولين دوران حيات چنان كه در تقسيمبندى ما خواهد آمد ، از دوران كودكى تا آغاز دوران تعليم و تربيت و انعقاد شخصيت ، با قطع نظر از نواقص عضوى يا مغزى كودكان كه معلول مراحل پيش از انعقاد نطفه مانند عدم مراعات اصول بهداشتى جسمانى و روانى پدران و مادران است كه خود مصيبت بزرگى در حيات دوران ما محسوب مىگردد و با قطع نظر از فقر مادى جوامعى كه امروزه از فقر معيشت رنج مىبرند كه خود پديده اى معلول خودخواهى و سودجويى جوامع ثروتمند است ، دوران كودكى عصر ما از مراعات اصولى كه زمينهء روانى آيندهء كودك را آمادهء تعليم و تربيت صحيح نمايد ، محروم است . در جوامعى كه وسايل مادى زندگى كودك به خوبى فراهم است و يا حد اقل مىتوان وسائل مزبور را فراهم كرد ، پدران و مادران يا مؤسسات حمايت از كودكان فعاليت لازم و كافى را در زمينهء روانى كودك انجام نمىدهند . جملات زير بازگوكنندهء وضع نابسامان دوران كودكى در كشور - هاى پيشرفته است : « هرندون مىگويد : حتى پرحرارتترين مدافعان نهضت مدارس » آزاد « يا » تجربه اى « كم كم در ترديد فرو مىروند كه آيا جوانان و اطفال اصولا احتياج به مدرسه دارند يا خير چه مدارس نمىتوانند آنها را در جريان آنچه كه واقعا در جامعه شان مىگذرد قرار دهند . اما به نظر مىرسد كه بيشتر مدارس روى اذهان كودكان سرپوشى قرار مىدهند كه كنجكاوى و خلاقيت آنها را سركوب مىكند . يادگيرى با حفظكردن برابر تلقى مىشود و لذا آن را تبديل به كارى مىكند كه از بازى متفاوتست . فقط عدهء قليلى قادر مىشوند كه كار و بازى و يادگيرى را بعدها دوباره در زندگى تلفيق دهند . » ( 1 )  جملات زير را\r\n","description":"","footnote":" ( 1 ) تجديد بناى آينده ( كاربرد روش سيستمها در مسائل اجتماعى ) ص 3 و 5 ","page_name":" 124 ","page_number":126},
  {"content":"\r\nهم مورد دقت قرار بدهيم : « بيشتر اطفال كه در مدرسه خوب از آب در مىآيند ، اين عمل را براى شكستن سيستم يا خشنودى والدين خود انجام مىدهند و يا اين كه عملكردن به غير اين صورت ، تلاش زيادترى را براى آنها ايجاب مىكند . در نظر عدهء زيادى ، مدرسه در حكم شبكهء پرپيچ و خمى است كه فرد بايد از ميان آن عبور كند تا به آزادى ، از جمله آزادى يادگيرى برسد . » ( 1 )  در دوران دوم زندگى كه تعليم و تربيت و انعقاد شخصيت وضع جدىترى به خود مىگيرد ، جريان كار بهتر و منطقىتر از دوران اول نيست . براى اثبات اين مطلب كافى است كه اوضاع گوناگون دوران دانشجويى دانشگاه‌هاى اغلب كشورها را در نظر بگيريم . فراموش نمىكنم كه تاكنون بارها اتفاق افتاده است كه دانشجويانى از دانشكده‌هاى گوناگون ادبى و حقوقى پس از فراغت از تحصيلات دانشگاهى ، پيش من آمده با تمام صميميت گفته‌اند : « تحصيلات دانشگاهى ما تمام شده است ، اكنون مىخواهيم علم فرا بگيريم ، آيا وقت داريد كه مقدارى براى ما علوم ادبى و حقوقى تدريس كنيد » حالا ما مىتوانيم مقدارى از نابسامانى دورهء دوم حيات را از زبان كارشناسان امور دانشجويى مورد دقت قرار بدهيم : « كالجها و دانشگاهها نيز وضع بهترى نسبت به مدارس سطح پائينتر ندارند ، مؤسسات آموزش عالى ، مثل بيمارستانها به خاطر استفاده و راحتى » خادمها « اداره ميشوند نه آنهايى كه خدمات مزبور برايشان در نظر گرفته شده . . . » ( 2 )  بطور كلى : - « مدرسه امروز به صورت يك كارخانه طرحريزى شده كه دانشآموز تازه وارد را مثل سهامى تلقى مىكند كه داخل يك خط توليد گرديده ، تبديل به يك محصول تمامشده مىشود . مراحل اين فرايند ، طرحريزى و زمانبندى مىگردد ، از\r\n","description":"","footnote":" ( 1 ) مأخذ مزبور ص 5  ( 2 ) مأخذ مزبور ص 5 ","page_name":" 125 ","page_number":127},
  {"content":"\r\nجمله ساعات تنفس و غذا براى اين شبه ماده كه به ترتيب فوق به عمل مىآيد ، امتيازات معدودى قائلند . به ترتيب الفبائى در خط قرار مىگيرند ، گام به گام قدم برمىدارند ، تا وقتى كه با آنها صحبت نشود ساكت خواهند بود ، به رديف مىنشينند ، هر چند وقت يك بار مورد بازرسى و امتحان قرار مىگيرند و غيره . . . » ( 1 )  و اما وضع جسمانى و روانى آن كودكان و جوانان را كه در مؤسسات رسمى آموزش نمىبينند ، دو علل اساسى مىسازد : يكى - اصول و مقررات زندگى اجتماعى كه هرگز كارى با رشد و تكامل افراد ندارد .\r\nدوم - رويدادهاى محاسبه نشدهء محيط و اجتماع مستقل و يا وابسته .\r\nدورهء سوم حيات انسانها كه دورهء بهره بردارى از حيات و ابعاد و انرژىهاى آن است : مشاهدهء عينى حذف شدن انسان آگاه و تكامل جواز مسير حيات معمولى اين دوران ، احتياج به مطالعه و كوشش زياد ندارد . تنها كافى است كه ما در گسترش نفوذ تكنولوژى در همهء اعماق و ابعاد انسانى بنگريم . اين چند جملهء زير را مورد دقت قرار بدهيم : ژاك الول مىگويد : « نظم جامعهء ما ( اروپائى ) بوسيلهء تكنولوژى ( دانش فنى ) آن تعيين مىشود و اين كه تكنولوژى به طريق خودكارى تغيير مىيابد و لذا ، ديگر جامعه بوسيلهء انسان كنترل نمىشود . چنان كه فوربس مورخ بزرگ هلندى در علوم بيان كرده . . . » اكثر ما در مقابل نظريهء الول همين عكس العمل فوربس را داريم ، يعنى تكنولوژى داراى ديناميسم ذاتى نيست و كاملا عاجز از تعيين مقررات خود بر مبناى منطق و شيره اش در محدودهء يك دائره كاملا بسته است . لكن حتى اگر ثابت كنيم كه تكنولوژى هنوز قابل تطبيق با نظارت ما مىباشد ، نتيجه نمىشود كه ما\r\n","description":"","footnote":" ( 1 ) مأخذ مزبور ص 8 ","page_name":" 126 ","page_number":128},
  {"content":"\r\nآن را كنترل مىكنيم . آلوين تا فلر در كتاب بسيار پرخواننده اش بنام « ضربهء آينده » چنين نظر داده : « حقيقت خوفناك اينست كه تا آنجا كه پاى تكنولوژى در ميان است ، هيچكس مسئول نيست » ( 1 )  دو مسئله بسيار مهم در اين مطالب وجود دارد كه در مبحث ما حائز اهميت فراوان است : مسئله يكم - وضع زندگى امروزه چنين است كه يك پديدهء ناآگاه بنام تكنولوژى ، زمينهء زندگىاى را تعيين مىكند كه داراى آگاهى و هدفگيرى و آزادى و ده‌ها مختصات حياتى مىباشد ، در حالى كه نظارت انسانى به آن زمينهء ناآگاه يا بسيار اندك است و يا با وجود نظارت كنترل نمىگردد .\r\nمسئلهء دوم - كه نتيجهء مسئلهء يكم است ، اينست كه « تا آنجا كه پاى تكنولوژى در ميان است ، هيچكس مسئول نيست » بنا بر اين ، حيات در مسير خود در دوران ما عاليترين نمودهاى خود را كه آگاهى و احساس مسئوليت است ، از دست مىدهد . با اين وضع است كه مقياس ارزشها و قيمتهايى كه در برابر آنها پرداخت مىشود ، با كميتهائى مانند 8 ساعت و غيره تعيين مىگردد و انسان كه به عقيدهء همهء متفكران انسانشناس ، موجودى است پر از ابعاد و فعاليتهاى كيفى ، در مجراى كميتها حيات خود را سپرى مىكند . جملاتى ديگر را در كتاب « تجديد بناى آينده ص 5 » از نظر مىگذرانيم : « امكان » خود نابودى كامل « آثار روانى عميقى در همهء ما دارد ، ولى تأثير خاص آن روى جوانهايى است كه در قطعه اى از زمان متولد شده و رشد يافته‌اند كه در توليد آنها حضور داشته‌اند . اين تأثير شامل بىتفاوتى\r\n","description":"","footnote":" ( 1 ) تجديد بناى آينده ( كاربرد روش سيستمها در مسائل اجتماعى ) راسل اكاف ترجمهء آقاى محمد جواد سهلانى ص 2 و 3 ","page_name":" 127 ","page_number":129},
  {"content":"\r\nگسترده نسبت به جامعه و بيگانگى و خصومتورزى با آن مىباشد ، لذا تعجبى ندارد كه جورج والد پروفسور بيولوژى دانشگاه هاروارد و برندهء جايزهء نوبل معتقد باشد ، آنچه كه باعث ناراحتى دانشجويان است اينست كه به هيچ وجه مطمئن نيستند كه آينده اى دارند . «\r\n\r\nدورانهاى چهارگانه زندگى و استهلاك حيات و انرژىهاى آن در دو نوع كار ( فكرى و عضلانى )\r\nانسانها داراى زندگى محدود و معينى هستند كه با اختلاف مدتهاى عمر زندگى را آغاز و آن را به پايان مىرسانند . زندگى هر انسان با نظر به استهلاك حيات و انرژىهاى متنوع آن و با نظر به بازدهى وجودى و گيرندگى و استهلاك مواد و ساير محصولات طبيعى و ساختهء انسانى به چهار دورهء مهم تقسيم مىگردد :\r\n\r\nدوره يكم\r\n- زمان استهلاك مواد مفيد و بهره بردارى از محصول كار اجتماع تا آغاز دوران رشد جسمانى و فكرى . افراد انسانى در اين دوره قدرت بازدهى ندارند ، و در اشكال گوناگون كه معلول سيستمهاى اجتماعى مختلف است ، موادى را مستهلك و از مزاياى حيات برخوردار مىگردند .\r\n\r\nدورهء دوم\r\n- از آغاز رشد جسمانى و فكرى شروع مىگردد . معمولا در اين دوره است كه تعليم و تربيت ( فراگيرى و به فعليت رسيدن استعدادها ) براى آمادگى به دورهء سوم زندگى ضرورت پيدا مىكند . شكلگيرى حيات و انعقاد شخصيت نيز از مختصات اين دوره مىباشد .\r\n\r\nدورهء سوم\r\n- دورهء بازدهى آدمى به وسيلهء دو نوع كار ( فكرى و عضلانى ) است . ما مىتوانيم اين مدت از زندگى را دورهء تبادل نيز بناميم ، زيرا انسانها در اين دوران ، حيات خود را با انرژىها و فعاليتهاى مغزى و روانى و عضلانى در معرض تبادل با عوامل ادامهء حيات خود در اجتماع مىآورند .\r\n","description":"","footnote":"","page_name":" 128 ","page_number":130},
  {"content":"\r\n\r\nدورهء چهارم\r\n- دوران ناتوانى از بازدهى و صرف انرژى در اشتراك براى بوجود آوردن عوامل ادامهء حيات است كه با اصطلاح بازنشستگى واقعى تعبير مىگردد . البته روشن است كه براى هر يك از دورانهاى چهارگانه مرز دقيق رياضى وجود ندارد ، زيرا اختلاف انسانها از نظر قدرت عضلانى و استعدادهاى مغزى و روانى و رويدادهاى فردى و اجتماعى محاسبه نشده بقدرى زياد است كه هر مرزى را براى تفكيك دوره‌هاى چهارگانه تعيين نمائيم نسبى و تخمينى و مشروط خواهد بود .\r\n\r\nمشتركات و مختصات دوره‌هاى چهارگانه\r\nآنچه كه در همهء دوره‌هاى چهارگانه مشترك است و هيچ استثنايى را نمىپذيرد ، دو موضوع است : موضوع يكم - استهلاك مدت زندگى .\r\nموضوع دوم - بهره بردارى از عوامل ادامهء آن . اولين لحظهء تولد كودك ، مقطع ناچيزى از زمان است كه به سرعت عبور مىكند و هر لحظه از زندگى او كه سپرى شده غير قابل بازگشت مىباشد . به همين ترتيب لحظات زمان يكى پس از ديگرى از آينده مىرسند و به گذشته مىخزند و در نتيجه با گذشت هر كميتى از زمان به همان مقدار به پايان زندگى نزديك مىگردد . همچنين هيچ قطعه اى از زمان زندگى نمىگذرد ، مگر اين كه انسان زنده در هر دوره اى هم كه بوده باشد ، از عوامل ادامهء حيات بهره بردارى مىنمايد . اما مختصات هر يك از دوره‌هاى چهارگانه : در دورهء يكم كه روزگار كودكى است ، به جهت ناتوانى از تفكر در بارهء مفاهيم عالى زندگى و ناآشنايى با حركت و تحول و لزوم مهار شدن خواسته‌ها و آزاديهاى اوليه و خام ، نه ارزش براى حيات قابل درك است و نه ضرورتها و واقعيتها از خيالات و ضد واقعيتها قابل تفكيك است ، به همين جهت\r\n","description":"","footnote":"","page_name":" 129 ","page_number":131},
  {"content":"\r\nاست كه كودك نه در بارهء سپرىشدن لحظات زندگى مىانديشد و نه در بارهء برخوردارى از عوامل ادامهء حيات و ارزشها و اصول آنها . كودك از تماشاى روشنائى سوختن انبارى پر از كالاهاى ضرورى زندگى مردم ، همان لذت را مىبرد يا آن حالت روانى مخصوص را پيدا مىكند كه از شعله‌هاى مواد فاسد كه جز سوختن و خاكسترشدن راه ديگرى براى جلوگيرى از فساد آنها وجود ندارد .\r\nدر دورهء دوم كه رشد جسمانى و فكرى بوجود آمده است ، نيروهاى عضلانى براى توجيه شدن ، و استعدادها براى شكلگيرى و به فعليت در آمدن ، آماده مىگردند و زمينهء روانى براى انعقاد شخصيت فراهم مىشود . مختص حياتى اين دوره ، معمولا تعيين سرنوشت افراد به دست عوامل زندگى اجتماعى است كه با قالبها و الگوهايى كه براى ساختن هر يك از افراد آماده نموده است ، سرنوشت را براى او مشخص مىنمايد . هر اندازه قالبها و الگوهاى تعيين كنندهء سرنوشت نزديك به همهء ابعاد مثبت انسانى بوده باشد ، يعنى هر اندازه بتواند پاسخ منطقى به ابعاد مثبت انسانى بدهد ، موفقتر و رشديافته تر خواهد بود و هر مقدار كه قالبها و الگوهاى مزبور ، ابعاد مثبت آدمى را حذف نموده يا ناديده بگيرد ، زندگى انسانهاى آن اجتماع ناقص بوده در معرض تحول تنزلى قرار خواهد گرفت .\r\nمختص دورهء سوم : به جريان افتادن موقعيت مبادلهء حيات و انرژىها و فعاليتهاى مغزى و روانى و عضلانى با عوامل ادامهء حيات در زندگى اجتماعى مىباشد . بدانجهت كه اكثريت انسانهايى كه از نظر روانى معتدلند .\r\nدر اين دوره احساس مبادله ميان آنچه كه از دست مىدهند در برابر آنچه كه مىگيرند نموده ، طعم زندگى را مىچشند ، لذا مىتوان گفت : با اهميتترين دوره‌هاى حيات ، دورهء سوم است .\r\nدر دورهء چهارم ، آگاهى به كاهش امتداد زندگى همراه با تأثير از\r\n","description":"","footnote":"","page_name":" 130 ","page_number":132},
  {"content":"\r\nانقراض دوران جوانى و ميانسالى و به تحليل رفتن قوا ، يك رنج مستمر را كه گاهى ضعيف و گاهى تند و فراوان است ، به وجود مىآورد . مخصوصا اگر احساس كند آنچه را كه از حيات و نيروهاى فكرى و عضلانى در دورهء سوم از دست داده است ، ارزش واقعى آنها را از اجتماع دريافت ننموده است .\r\nيا مقدارى از استعدادها و نيروهاى او را قالبگيرىها و الگوهاى پيشساختهء اجتماع حذف نموده يا ناديده گرفته است ، با توجه به اين مسائل است كه او جريان عمر خود را چنين مىبيند :\r\n\r\nمن كيستم تبه شده سامانى\r\nافسانه اى رسيده به پايانى\r\n\r\nحتى كسانى كه در فعاليتهاى معرفتى و جهانبينى عمر خود را سپرى كرده‌اند ، اگر دورهء سوم زندگانى را قمارى احساس كنند كه در آن باخته‌اند ، باز رنج مستمرى را كه در بالا گفتيم احساس نموده ، موجوديت خويش را چنين احساس خواهند كرد :\r\n\r\nيك چند به كودكى به استاد شديم\r\nيك چند به استادى خود شاد شديم\r\nپايان سخن شنو كه ما را چه رسيد\r\nاز خاك برآمديم و بر باد شديم\r\n\r\nاينست منطق شكستخوردگان دورهء سوم زندگى كه با هيچ نوازش و تسليت و حتى دادن امتيازات ، قابل جبران نمىباشد ، زيرا با فرض اختلال حيات در دورهء سوم ، شكست مطلق در زندگى بوجود آمده است كه خود را همواره در نيستى وحشتانگيز مىبيند . متأسفانه با يك نظر دقيق اكثريت چشمگير انسانهايى كه به دورهء چهارم مىرسند ، در اغلب جوامع ، با وضع روانى كه در فوق گفته شد روبرو مىگردند .\r\nيك مطالعهء معمولى در عاليترين اشعار و جملات ادبى شرق و غرب همين رنج و حسرت ناشى از تباه شدن حيات و نيروهاى آن و نزديكشدن به سردى مرگ را بيان مىكند . اگر انسانها در دورهء سوم كه دوران مبادله ناميديم ، از حيات معقول برخوردار شوند ، نه به وسائل تخدير و ناآگاهى از\r\n","description":"","footnote":"","page_name":" 131 ","page_number":133},
  {"content":"\r\nشكست حيات محتاج هستند و نه از آن رنج و حسرت ، فرسوده مىگردند .\r\nحتى اگر احتمال شكست در مبادلهء دورهء سوم ، به مغز انسانهاى دورهء دوم خطور كند ، بدون ترديد ، فراگيرى و گرديدن ( تعليم و تربيت ) و انعقاد شخصيت براى آينده نيز مختل مىگردد .\r\nبطور كلى اصالت حيات و شئون و ارزشهاى آن در دورهء سوم تفسير و توجيه مىگردد ، زيرا دورهء يكم و دوم جنبهء علت و مقدمه اى براى دورهء سوم دارد و دورهء چهارم معلول و يا رويداد حتمى پس از دورهء سوم است . لذا از هر نظرى كه انسان را مطرح كنيم ، چه از نظر اقتصادى و حقوقى و اجتماعى و سياسى و چه از نظر عقيدتى و اخلاقى ، مجبوريم دورهء سوم حيات انسان را در درجه يك از اهميت تلقى كنيم . زيرا انسان در دورهء يكم و دوم براى دورهء سوم ساخته مىشود و در دورهء چهارم با سپرىكردن معمولى دورهء سوم ، خود را برگى لرزان و خزانديده در شاخسارى از درخت بهارى محيط و اجتماع مىبيند و اگر دوره سوم را با موفقيتى كه اجتماع وسائل آن را فراهم نموده است بگذراند ، نه تنها فرسودگى و سردى دورهء چهارم او را طفيلى و برگ لرزان خزان ديده نمىنمايد ، بلكه طراوت و زيبائى بهارى درخت اجتماع را كه روزگارى در رويانيدن آن گذرانيده است ، در خويشتن احساس مىكند . بنا بر اين ملاحظات مجبور مىشويم دورهء سوم حيات انسانها را از نظر قرارگرفتن آن در مجراى مبادله ، مورد تحقيق و بررسى جدى قرار بدهيم :\r\n\r\nمباحث مربوط به دورهء سوم\r\nدر اينجا به توضيحاتى در بارهء اصول اساسى مسائل مربوط به دورهء سوم مىپردازيم :\r\n\r\nبحث يكم - دو نوع استهلاك حيات\r\nدر مبحث گذشته اين مسئله را كه هر يك از دوره‌هاى چهارگانه مشتركاتى دارد و مختصاتى ، اين جريان را كه حيات\r\n","description":"","footnote":"","page_name":" 132 ","page_number":134},
  {"content":"\r\nهر انسانى در نقطه اى از زمان آغاز مىشود و در نقطه ديگر پايان مىيابد و هر لحظه اى كه مىگذرد از عمر آدمى مىكاهد و به هيچ وجه قابل بازگشت نيست ، يكى از پديده‌هاى مشترك همهء دوره‌هاى چهارگانه است . اين سپرى شدن حيات ، بر دو نوع عمده تقسيم مىگردد :\r\n\r\nنوع يكم - زندگى با شناخت حيات و ارزش حقوقى آن\r\nمسلم است كه چون انسان حيات را با اختيار بدست نياورده و هيچگونه قدرتى براى جلوگيرى از سپرىشدن و پايان يافتن آن ندارد ، لذا داشتن حيات و جريان قانونى آن ، موجب هيچگونه شكنجه و رنجى نخواهد بود . بلكه حساسيت و محاسبه در بارهء حيات و استهلاك آن ، از هنگامى شروع مىشود كه آدمى با معناى حيات و ارزش و حقوق آن آشنا مىگردد ، اين آشنائى اگر موانعى در كار نباشد ، معمولا در دورهء سوم بوجود مىآيد ، زيرا در اين دوره است كه با صرف نيروهاى مغزى و عضلانى و ارزشى كه در برابر آن دريافت مىشود ، آشنائى مزبور نوعى از حساسيت را در بارهء حيات نتيجه مىدهد .\r\n\r\nنوع دوم - زندگى بدون شناخت حيات و ارزش و حقوق آن\r\nمتأسفانه مىتوان گفت : افراد فراوانى در همهء جوامع ، با اين نوع از حيات زندگى مىكنند ، يعنى هيچ درك و شناختى در بارهء حيات و ارزش و حقوق آن ندارند ، يا قالبگيرىها و الگوهاى ساخته شدهء اجتماع آنان را از چنين درك و شناختى محروم ساخته است . اسفناكتر از اين دو گروه ناآشنا با حيات ، انسانهايى هستند كه در برابر هشيارى به حيات و ارزش و حقوق آن ، با وسائل گوناگون تخدير ، به مبارزه برمىخيزند\r\n\r\nجمله عالم ز اختيار و هست خود\r\nمىگريزد در سر سرمست خود\r\nتا دمى از هوشيارى وارهند\r\nننگ خمر و بنگ بر خود مىنهند\r\nمىگريزند از خودى در بىخودى\r\nيا به مستى يا به شغل اى مهتدى\r\n\r\nبه جرئت مىتوان گفت : اين همه بىاعتنايى به حيات و ارزش حقوق\r\n","description":"","footnote":"","page_name":" 133 ","page_number":135},
  {"content":"\r\nآن كه از اكثريت انسانها ديده مىشود ، موجب شده است كه رهبران فكرى ساده انديش ، مبانى فكرى خود را روى حيات بىارزش و بىحقوق اكثريت استوار نموده ، مدعاى خود را با دلايلى كه از روش اكثريت استفاده مىكنند ، به گمان خود به ثبوت رسانند خطر مهلك اين گونه تفكرات بىپايه ، اينست كه قدرت تفكر كسانى را هم كه مىخواهند با آشنائى به حيات و ارزش حقوق آن زندگى كنند ، سلب مىنمايند . به عبارت ساده تر : بعضى از رهبران سطحىنگر ، اكثريت افراد را مىبينند كه زندگى آنان با بيگانگى از درك حقيقت حيات و ارزش و حقوق آن مىگذرد ، بجاى آنكه با تعليم و تربيتها و ايجاد توجهات منطقى ، بيگانگى مزبور را به آشنائى مبدل بسازند و سطح فكرى و روانى انسانها را بالا ببرند ، جريان بيگانگى را به عنوان يك واقعيت صحيح تلقى كرده براى تفكرات ضد حياتى خود مبنا قرار مىدهند با اين تفكرات بىپايه كه حيات انسانها را به خاكستر مبدل مىسازند ، زمينهء مساعدى براى بيگانگى از حيات به وجود مىآيد ، و دورهء سوم حيات كه حساسترين دوران عمر آدميان است ، سپرى مىگردد . اى كاش در آن روزها كه ژان ژاك روسو و امثال او مبناى قرارداد اجتماعى را پىريزى مىكردند ، عدهء ديگرى از متفكران پيدا مىشدند و اين سؤال را هم مطرح مىكردند كه دورهء مبادلهء حيات انسانها در اجتماع چگونه بايد سپرى شود يعنى انسانها كه پس از دوران كودكى و تعليم و تربيت ، حيات و انرژىهاى مغزى و عضلانى خود را در اختيار جامعه مىگذارند ، ارزش آنها را چگونه بايد دريافت نمايند متأسفانه متفكران گذشته ما را آمادهء زندگى در اجتماع نمودند ، ولى مسئله حياتى مزبور را يا مطرح نكردند ، يا اگر هم مطرح كردند ، پاسخ منطقى و قانعكننده اى به آن مسئله ندادند . به نظر مىرسد قدرتمندان اجتماعى و اقتصادى با حل نهايى مسئلهء مزبور روى موافق نشان\r\n","description":"","footnote":"","page_name":" 134 ","page_number":136},
  {"content":"\r\nنخواهند داد ، زيرا موقعيتهايى كه قدرتمندان در جامعهء خويش به دست مىآورند ، الگوهاى معينى را براى تبادل حيات و انرژىهاى مغزى و عضلانى انسانها تثبيت مىكنند ، و يا آنچه را كه از پيش تثبيت شده است و موافق آرمان آنان مىباشد ، اجرا مىكنند و شايد هرگز در بارهء اين كه « انسانها در زندگى خود چه مىدهند و چه مىگيرند » نمىانديشند .\r\n\r\nبحث دوم - ارزش حيات و كار و نيروهاى آن دو كه مستهلك مىشوند و قيمتى ( بها ) كه در برابر آنها دريافت مىگردد .\r\n\r\nتعريف ارزش و بها\r\nتاكنون براى شناساندن معناى ارزش و بها تعريفات متعددى گفته شده است . جامع مشترك و اولى آن تعريفات عبارت است از مفيديت ، يعنى انسانها موضوعات مفيدى را بوجود مىآورند و آنها را در مقابل موجودات مفيد ديگر واگذارى مىكنند . كه به عبارت آشكارتر ، انسانها بحسب جريانات زندگى اجتماعى كار و كالاى مفيد خود را مىدهند و در برابر آنها بهاى مفيد را دريافت مىدارند . البته مىدانيم كه اين جامع مشترك ( مفيديت ) نمىتواند تعريف صحيح و رضايتبخش در بارهء ارزش و بها بوده باشد ، قناعتكردن به اين گونه تعريفات در بارهء موضوعاتى كه در جريان بررسىهاى چند بعدى قرار مىگيرند ، كاملا پوچ و بىنتيجه مىباشد . درست است كه شناخت حقيقت واقعى ارزش مانند عدهء زيادى از موضوعات اساسى علوم و فلسفه‌ها دشوار ، بلكه حتى وضع معمائى دارد ( 1 )  با اين حال ما مىتوانيم\r\n","description":"","footnote":" ( 1 ) دشواربودن شناخت واقعيت ارزش بدان جهت است كه پاى انسان با صدها بعد متضاد و ارادهء آزاد در ميان است ، بدينجهت است كه شناخت همه آن حقايق و پديده هايى كه از جهتى وابستگى به انسان قابل انعطاف دارد ، با دشوارى روبرو مىگردد . بعنوان مثال با اين كه تحقيقات و كتابهاى بسيار فراوان در بارهء زيبائى در اختيار محققان قرار گرفته است ، باز مىبينيم ، در بارهء زيبائى به يك تعريف رضايتبخش علمى دسترسى پيدا نكرده‌ايم . مثلا اريك نيوتن را مىبينيم كه با تمام تحقيقات و تفكرات عميق كه در بارهء زيباييها نموده است ، مىگويد : « به جز در حدود يا مرزهاى بسيار مبهم زيبائى را نمىتوان توصيف كرد و نمىتوان آن را كما يا كيفا اندازه گيرى نمود ، و از اين رو نمىتوان آن را اساس علمى قرار داد . زيبائى همواره در برابر حملات سينه به سينهء زيباشناسان چون سدى رخنه ناپذير پايدار مانده است . » معناى زيبائى - اريك نيوتن - ترجمه آقاى پرويز مرزبان ص 14 ","page_name":" 135 ","page_number":137},
  {"content":"\r\nبا قراردادن موضوعات مزبور در ديدگاههاى گوناگون ، كه اصل مهم در شناختها است تعريفهايى نسبتا رضايتبخش در بارهء آنها بدست بياوريم .\r\nما در شناخت ارزش از اصل مزبور استفاده نموده ، با تقسيم ارزش به انواع اساسى خود پيش مىرويم :\r\n\r\nنوع يكم - ارزش استعمال\r\n- اين ارزش كه مواد معينى را به وسيلهء كار به صورت كالا در مىآورد ، عبارت است از مفيديت موادى كه ناشى از خواص طبيعى و شيميائى آنها مىباشد . و موضوع داراى ارزش به وسيلهء همين خواص ، احتياجات و خواسته‌هاى انسانى را اشباع و مرتفع مىسازد .\r\n\r\nنوع دوم - ارزش مبادله اى\r\n- عبارتست از ارزشى كه با نظر به مجموع جريانات عرضه و تقاضا و رقابتها در ميان توليدكنندگان و مسائل مربوط به پول و ساير پديده‌هاى اجتماعى بوجود مىآيد كه موجب نوسانات ارزش كار و كالا مىباشد . و اين ارزش معمولا با پول و گاهى با ساير مواد مفيد زندگى بيان مىگردد . تعريف كلى بها ( قيمت ) را از اين نوع ارزش مىتوانيم بدست بياوريم ، به اين ترتيب كه بها عبارت است از ارزشى كه در برابر كار يا كالاى عرضه شده پرداخت مىگردد .\r\n\r\nنوع سوم - ارزش توجيه ذاتى\r\n- اين ارزش مخصوص كارهايى است كه انسانها در راه توجيه خود در مسير هدفهاى زندگى فردى و اجتماعى خود انجام مىدهند . اين نوع ارزش به دو قسمت مهم تقسيم مىگردد :\r\n\r\nقسمت يكم - ارزشهاى فكرى\r\nاعم از علمى و فلسفى و هنرى و ايدئولوژيك\r\n","description":"","footnote":"","page_name":" 136 ","page_number":138},
  {"content":"\r\nكه براى تنظيم و توجيه آرمانهاى مغزى و روانى جامعه ضرورت دارند و يا حد اقل عامل حركتهاى تكاملى جامعه مىباشند . جامعه اى كه اعتنايى به اين ارزشها ندارد ، اگر چه در حد اعلاى آسايش و رفاه مادى نيز بوده باشد ، انسان را با ابعاد سازنده و پيشرو كه دارا است حذف نموده است . اين جامعه در مسيرى از تاريخ كوركورانه حركت مىكند و دير يا زود ، بوسيلهء عوامل محرك درون خود يا جوامع ديگر اگر سقوط نكند ، مجبور به برگشتن از مسير خود خواهد گشت .\r\n\r\nقسمت دوم - ارزشهاى توجيه ذاتى جبرى\r\n- مانند تعليم و تربيتهاى گوناگون و تفكرات و فعاليتهاى مديريتهاى گروهى و اجتماعى . اصطلاح ارزش استعمال در هر دو قسمت از ارزش توجيه ذاتى به هيچ وجه صحيح نيست ، زيرا محصول اين گونه كارها و فعاليتها روى هيچ ماده طبيعى كه خاصيت استهلاك در راه احتياجات اقتصادى دارند ، نقش نمىبندند . بلكه افراد جامعه را براى زندگى مطلوب در جامعه يا در حال حاضر و يا براى آينده آماده مىسازند .\r\n\r\nنوع چهارم - ارزشهاى فوق مبادله اى\r\n- مانند ارزش كارها و فعاليتهاى مغزى و روانى و عضلانى كه براى تحققبخشيدن به ايده آلها و هدفهاى علمى و مذهبى و فلسفى براى تفسير عدالت و توجيه حيات جامعه به سوى عدالت و صميميت و آزادى و دفاع از انسان و ارزشهاى عالى آن . ناديده گرفتن اين ارزشها به تغيير تاريخ انسانى رو به تاريخ طبيعى به اضافهء خشونتهاى ناشى از تنازع در بقا در ابعاد بسيار وسيع مىانجامد .\r\n\r\nتوضيحى در بارهء چهار نوع ارزش\r\n\r\nنوع يكم - ارزش استعمال\r\n- اين ارزش داراى سه بعد اساسى است : بعد يكم ، آن خواص عينى مفيدى است كه در مواد عينى وجود دارد :\r\n","description":"","footnote":"","page_name":" 137 ","page_number":139},
  {"content":"\r\nخواص طبيعى و شيميائى و فيزيكى و غيره .\r\nبعد دوم ، عبارت است از محدوديت موضوعى كه داراى خواص مفيد است ، به همين جهت است كه هوا و اشعهء آفتاب و آب و ديگر مواد عمومى كه در طبيعت فراوان است ، با اين كه همهء آنها مفيد و داراى ارزش مىباشند ولى به جهت فراوانى ، تبديل به بها ( قيمت ) نمىگردند .\r\nبعد سوم - بعد انسانى ارزش است ، مفيديت كه يكى از عناصر اساسى ارزش است ، از اين بعد بوجود مىآيد . اگر بعد انسانى ارزش را در نظر نگيريم ، جنبهء عينى و طبيعى آن ، جز خواص و پديده‌هاى عينى موضوع كه مانند ساير خواص و پديده‌هاى طبيعى در مجراى تحليل و تركيب قرار مىگيرند ، چيزى ديگر نيست .\r\nهمچنين يك كارگاه بسيار معظم كه داراى هزاران دستگاههاى ماشينى مىباشد ، با قطع نظر از رابطهء مفيد محصول آن با انسان ، آهنپاره هايى هستند كه داراى اجزاء و روابط و مختصات مكانيكى مىباشند كه كار و كوشش بشرى آنها را به وضع مطلوب در آورده است . با نظر به بعد انسانى ارزش است كه ارشاد و تعليم افراد جامعه براى فهم و توجيه صحيح ارزشها ضرورت حياتى پيدا مىكند . يعنى اين وظيفه بعهدهء مديران اجتماعى و متصديان رهبرى جامعه است كه مفيديتهاى واقعى را از مفيديتهاى هوى و هوس و تمايلات پست تفكيك نمايند و آنچه را كه مفيديت واقعى به ابعاد حيات معقول انسانها دارد ، تقويت نمايند ، تا سودجويان دست به توليد كالاهاى تجملاتى و وسيلهء اسراف و اشباعكنندهء هوى و هوس و تمايلات پست نبرند . بدينجهت است كه در مكتب اسلام هرگونه كار و كالايى كه به ضرر جسمانى يا روانى يا تنها براى ارضاى هوىپرستى و تجملات مضر كمك كند ، ممنوع مىباشد . مانند توليد مسكرات و هرگونه وسيلهء تخدير ، وسايل قمار ، مجسمه‌ها براى پرستش و وقتگذرانى بيهوده و آرايشگرى در انسانها و در مواد معيشت ، كه خلاف واقعيت را نشان مىدهند ، سحر و جادو و شعبده بازىها و رقاصى و وسايل و هرگونه كار و كالا براى\r\n","description":"","footnote":"","page_name":" 138 ","page_number":140},
  {"content":"\r\nتقويت ظلم ظالم و رباخوارى و احتكار و غيره .\r\n\r\nنوع دوم - ارزش مبادله اى\r\n- اين ارزش در اصطلاح اقتصادى عبارت است از ارزشى كه كار يا كالا در حال ارتباط با ساير كارها و كالاها بوجود مىآيد ، يعنى اين ارزش بستگى دارد به مقدار توليد و توزيع و رقابتها و عرضه و تقاضا ، نه خاصيت طبيعى كه خودكار و كالا دارا مىباشند . مىتوان گفت فعاليت همهء مغزهاى اقتصادى و اجتماعى و انسانى بايستى متمركز تنظيم و تعديل اين نوع ارزش گردد ، زيرا اين ارزش است كه آرمان سودجوئى سودپرستان و چپاولگران مواد معيشت مردم مىباشد . ضرورت لزوم ارشاد در مسائل اقتصادى اعم از توليد و توزيع و رقابتها و عرضه و تقاضا به جهت تعديل و تنظيم ارزش مبادله اى روشنتر از آن است كه احتياجى به بحث و تفصيلات داشته باشد . در مكتب اسلام در موارد متعدد لزوم تعديل اين ارزش گوشزد شده است . از آن جمله ابو جعفر فزارى مىگويد : روزى امام صادق عليه السلام خدمتكارش مصادف را خواست و فرمود : « عائلهء من زياد شده است ، اين هزار دينار را بگير و جنسى بخر و آمادهء مسافرت به مصر باش و در آنجا به فروش » . مصادف مالى خريد و به همراه بازرگانان رهسپار مصر گشت وقتى كه به مصر نزديك شدند ، با قافله اى كه از مصر بيرون آمده بودند روبرو گشتند ، بازرگانان مدينه كه مصادف وكيل امام صادق ( ع ) هم با آنان بود ، از قافلهء مصر در بارهء مال التجاره اى كه با خود آورده بودند ، [ در بازار مصر 
  ] پرسيدند ، اين مال التجاره كالائى بود كه مورد احتياج عموم بود . قافلهء مصر پاسخ دادند كه اين كالا در مصر ناياب است ، بازرگانان مدينه با يكديگر سوگند خوردند و پيمان بستند كه مال التجارهء خود را به كمتر از يك دينار به سود يك دينار نفروشند . سپس وارد مصر شده مال را مطابق سوگند و پيمانى كه بسته بودند ، فروخته ، قيمت را گرفتند و به مدينه برگشتند . مصادف نزد امام صادق ( ع ) رفت و دو كيسه داشت كه در هر يك\r\n","description":"","footnote":"","page_name":" 139 ","page_number":141},
  {"content":"\r\nهزار دينار بود . كيسه‌ها را در برابر امام گذاشت و گفت : فدايت گردم اين يك كيسه سرمايهء اصلى و اين كيسهء دوم سودى است كه به دست آورده‌ام . امام فرمود « اين سود زياد است ، مال التجاره را چگونه فروختى » مصادف جريان سوگند و پيمان را بازگو كرد . امام فرمود : سبحان الله ( اين جمله در مقام شگفتى گفته مىشود ) سوگند مىخوريد كه در جامعهء اسلامى كالا را جز به سود صد در صد نفروشيد سپس امام يكى از دو كيسه را برداشت و فرمود : « اين سرمايهء من است و احتياجى به چنين سودى نداريم » سپس فرمود « اى مصادف تلاش با شمشيرها آسانتر است از طلب روزى حلال ( 1 )  » درست است كه ارزشهاى مبادله اى در دوران ما خيلى پيچيده تر از دوران امام صادق ( ع ) است ، ولى ملاك در هر دو مورد يكى است و آن اينست كه ارزش مبادله اى نبايد از ارزش استعمال فاصلهء نامعقول پيدا كند .\r\nامير المؤمنين عليه السلام در فرمان مالك اشتر در بارهء لزوم جلوگيرى از فاصله - گرفتن ارزش مبادله اى از ارزش استعمال ، اين دستور را صادر مىفرمايد : « و بدان كه اكثر بازرگانان و صاحبان صنايع در معاملات سختگير و داراى بخل قبيح و سودجوئى و احتكار منافع عمومى و زورگوئى در مبادلات مىباشند و اين صفات وقيح به ضرر عموم جامعه تمام مىشود و عيب [ نابخشودنى 
  ] براى زمامداران است . از احتكار جلوگيرى كن ، زيرا پيامبر خدا احتكار را ممنوع فرموده است . بايستى معاملات سهل و ساده و با موازين عدالت و قيمتهايى كه به طرفين مبادله تعدى نشود ، انجام بگيرد . اگر پس از آنكه دستور به ممنوعيت احتكار دادى ، كسى مرتكب احتكار شود ، او را مجازات نموده به كيفر خود برسان ، بدون اين كه اسرافى صورت بگيرد ( 2 )  »\r\n","description":"","footnote":" ( 1 ) الفروع من الكافى ج 5 ص 161 و 162 - محمد بن يعقوب كلينى  ( 2 ) نهج البلاغه ج 2 - ك - ص 438 اصل عبارات نهج البلاغه : ( و اعلم - مع ذلك انّ فى كثير منهم ضيقا فاحشا و شحّا قبيحا و احتكارا للمنافع و تحكَّما فى البياعات و ذلك باب مضرّة للعامّة و عيب على الولاة فامنع من الاحتكار فإنّ رسول اللَّه صلىّ اللَّه عليه و آله و سلَّم منع منه و ليكن البيع سمحا بموازين عدل و اسعار لا تجحف بالفريقين من البائع و المبتاع . فمن قارف حكرة بعد نهيك ايّاه فنكَّل به و عاقبه فى غير اسراف . ) ","page_name":" 140 ","page_number":142},
  {"content":"\r\n\r\nنوع سوم - ارزش توجيه ذاتى\r\n- در تعريف اين ارزش گفتيم كه عبارت است از ارزش كارها و فعاليتهايى كه انسانها در راه توجيه خود در مسير زندگىهاى فردى و اجتماعى خود انجام مىدهند . و در همان مبحث ديديم كه اين ارزش به دو قسمت مهم تقسيم مىگردد :\r\n\r\nقسمت يكم - ارزشهاى فكرى\r\nاعم از علمى و فلسفى و هنرى و ايدئولوژيك كه براى تنظيم و توجيه آرمانهاى مغزى و روانى جامعه ضرورت دارند و يا حد اقل عامل حركتهاى تكاملى مىباشند .\r\n\r\nقسمت دوم - ارزشهاى توجيه ذاتى جبرى\r\nاست ، مانند تعليم و تربيت - هاى گوناگون و تفكرات و فعاليتهاى مربوط به مديريتهاى گروهى و اجتماعى و دادرسىها و غيره ، در مكتب اسلام تحريك جدى و دستورات بسيار مؤكد براى به وجود آوردن هر دو قسمت از ارزش توجيه ذاتى وجود دارد . اين تحريك و دستورات مؤكد براى آن است كه در مكتب اسلام ، انسان و قرارگرفتن در مسير يك زندگى صحيح ( حيات معقول ) محور اساسى همهء مسائل مذهبى و اقتصادى و حقوقى و فلسفى و سياسى و هنرى و علمى است .\r\nمسلم است كه مقصود اسلام از « اصل نظام حيات » يك زندگى وابسته به ساير افراد و يا اقوياى جامعه نيست ، بلكه مقصود آن عبارت است از زندگى انسان در نظام حيات معقولى كه بايستى در مسير تكامل فنا ناپذير قرار بگيرد .\r\nاگر بخواهيم ضرورت چنين نظام را در اسلام از نظر اساس ايدئولوژيك ، اثبات كنيم ، كافى است به اين قانون مسلم فقهى توجه كنيم كه مىگويد : هر كار و فعاليتى كه براى نظم حيات لزوم دارد ، واجب بوده و در صورت\r\n","description":"","footnote":"","page_name":" 141 ","page_number":143},
  {"content":"\r\nتعين حتى نمىتوان آنها را در مجراى مبادله قرارداده ، قيمت براى آن تعيين نمود . و زندگى انجامدهندگان اين گونه كارها و فعاليتهاى توجيهى بايستى به حد لازم و كافى از بيتالمال اداره شود . از طرف ديگر در صورت احتياج به اين گونه كارها و فعاليتها ، متصديان اجتماع بايستى به هر وسيلهء مشروع كه امكانپذير است ، مقدمات و عوامل آموزش آنها را براى كسانى كه استعداد آنها را دارند ، فراهم بياورند .\r\n\r\nنوع چهارم - ارزشهاى فوق مبادله اى\r\n- مانند كار و فعاليت براى تحقيق در ايده آلها و هدفهاى عالى زندگى و عدالت و صميميت و دفاع از ارزش - هاى انسانى و كوشش براى تحقق بخشيدن به امور مزبوره . پائين آوردن اين گونه كارها و فعاليتهاى رسالتى براى قرار دادن آنها در مجراى مبادله با هرگونه قيمت مادى ( بها ) جز اعلان نابودى انسان چيز ديگرى نيست . اگر در همين روز از تاريخ كه در آن قرار گرفته‌ايم ، سر به عقب برگردانيده سرگذشت عناصر اصيل تمدنها را مطالعه نمائيم ، خواهيم ديد يا همهء آن عناصر يا اكثر قريب به اتفاق آنها را ، كارها و فعاليتهاى فكرى يا عضلانى ما فوق مبادلات تشكيل مىدهند . از يك نيت و هدفگيرى انسانى گرفته تا تفكرات و فعاليت - هاى تجربى و عقلانى در همهء طول زندگانى و از برداشتن يك سنگ از سر راه انسانها تا متحد ساختن اقوام و ملل گوناگون براى زندگانى بدون تبعيض و جلوگيرى از زورگوئى قدرتمندان تا پاى جان ، همه و همهء اين كارها و فعاليتها انرژىها و ابعاد حيات انسانى بوده است كه بدون توقع قيمت ( بها ) مستهلك شده و موجب ادامهء حيات انسانيت گشته‌اند . اقتصاددانانى محض كه با اين ارزشها سر و كار ندارند و تنها مطالعات و تفكراتشان در بارهء شناخت اصول كارتلها و كار و كالا و توليد و عرضه و تقاضا و مديريت مسائل اقتصادى محض خلاصه مىشود و نمىدانند كه اين مسائل را بايستى براى انسان مطرح كنند ، موضوع بحث آنان زندگى زنبور عسلى است كه اقوياء براى انسانها پىريزى مىكنند .\r\n","description":"","footnote":"","page_name":" 142 ","page_number":144},
  {"content":"\r\n33 ، 37 - اليمين و الشّمال مضلَّة و الطَّريق الوسطى هى الجادّة عليها باقى الكتاب و آثار النّبوّة و اليها مصير العاقبة ( انحراف به راست و چپ گمراهى و جادهء حقيقى راه وسط است ، كتاب پايدار الهى و آثار نبوت و پايان سرنوشت انسانها روى آن جادهء متوسط است . )\r\n\r\nايده ئولوژى اسلامى طبيعت واقعى انسان را در مسير جادهء وسط رو به تكامل به حركت در مىآورد .\r\nتاريخ بشرى شاهد بروز عقايد و مكتبهائى فراوان است كه مىخواهند طبيعت انسان را مطابق شرائط ذهنى خود تفسير نموده و زندگى تكاملى او را تعليم دهند . بدان جهت كه اين عقايد و مكتبها محصول فكر و موضعگيرىهاى خاص بنيانگذاران آنها بوده و هيچ يك از آنها توانائى شناخت طبيعت واقعى انسان و جاده اى را كه براى رسيدن به تكامل ، بايد روى آن حركت كند دارا نمىباشند . لذا هم در شناخت و تشخيص طبيعت واقعى انسان به افراط و تفريط افتاده‌اند و هم در تعيين جاده اى كه كاروان انسانى با پيمودن آن به مقاصد سازنده و تكاملى خويش مىرسد . پس افراط و تفريط در دو موضوع صورت گرفته است : موضوع يكم - شناخت انسان : ما در بارهء اين موضوع با افراط و تفريط - هاى زير كه جنبهء نمونه اى دارند روبرو هستيم : آنچه را كه در بارهء شناسائى انسان به دست آورده‌ايم ، كامل بوده هيچ نقطهء مجهولى در بارهء انسان نمانده است . اين يك افراط است كه وجود صدها مجهول در قلمرو تاريخ و هنرها و روانشناسى و هدفهائى كه تاكنون براى زندگى انسان عرضه شده است و زيربناهاى حقوقى و عوامل بروز شخصيتها و تمدنها و سقوط آنها و مسائل اقتصادى ، آن را اثبات مىكند . در برابر اين افراط ، با چنين تفريطى روبرو هستيم كه مىگويد ، هيچ چيزى از انسان شناخته\r\n","description":"","footnote":"","page_name":" 143 ","page_number":145},
  {"content":"\r\nنشده است ، و اين موجود يك مجهول مطلق است كه هر نظريه اى در بارهء شناخت آن گفته مىشود ، پرده اى ديگر بر چهرهء واقعى آن مىكشد . حد وسط اين افراط و تفريط اينست كه ما در بارهء انسان خيلى چيزها مىدانيم و از اين دانستنىهائى كه در اختيار ما قرار گرفته است بهره بردارىهاى متنوع نموده‌ايم .\r\nما انسانها با يكديگر تفاهم مىكنيم ، ارتباطات گوناگونى ميان خود برقرار مىسازيم و تا حدود قابل توجهى ، آيندهء انسان را پيشبينى مىكنيم ، و با مشاهدهء كيفيتهاى زندگى او ، علل و شرائط بوجود آورندهء آنها را درك مىكنيم . . . از طرف ديگر ما در بارهء پديده‌ها و فعاليتهاى مغزى و روانى آدمى جز با استفادهء مبهم از قوانين عمومى طبيعت برون ذاتى مانند قانون عليت ، و درك آثار فيزيكى و فيزيولوژى آن پديده‌ها و فعاليتها چيزى نمىدانيم ، ما لذت و الم را با انواع فراوانى كه دارند ، مانند نمودهاى فيزيكى كه بطور مستقيم به وسيلهء حواس يا در آزمايشگاه‌ها كه قابل مشاهده مىباشند نمىبينيم ، بلكه فقط آنها را در مىيابيم . ما در بارهء شناخت سرگذشت و آيندهء انسانها از تجزيه و تركيب پديده‌ها و رويدادهائى استفاده مىكنيم كه معمولا مىتوانند معلول عواملى باشند كه به جهت اشتراك در به وجود آوردن آنها قابل تعيين قطعى نيستند ، به عنوان مثال تاريخ براى ما مىگويد : ميان دو قوم با يكديگر در فلان زمان جنگ و پيكار بوده است ، چون مىدانيم كه جنگ ممكن است به عوامل گوناگون مستند باشد ، مانند امور اقتصادى ، مسائل ايده ئولوژيك ، برترىجوئى و خودخواهى ، لذا امكان ندارد كه يكى از آن عوامل سه گانه را به طور قطع عامل مشخص آن جنگ معرفى نمائيم .\r\nبلكه در آن موارد هم كه دخالت يكى از آن عوامل در جنگ مفروض براى شخص محقق چشمگيرتر بوده باشد ، باز نمىتوان حكم قاطعانه اى در انحصار آن عامل صادر كرد ، زيرا ممكن است عامل حقيقى جنگ برترىطلبى يا آزادىخواهى باشد ، در عين حال عامل چشمگير جنبهء ثانوى ، يا نتيجه اى\r\n","description":"","footnote":"","page_name":" 144 ","page_number":146},
  {"content":"\r\nبراى عامل حقيقى داشته باشد . بنا بر اين ، حد وسط در شناخت انسان همان است كه در مكتب اسلام مىبينيم كه با تحريك انسانها براى به كار انداختن حواس و عقل و تجربه ، انسان و جهان را قابل شناسائى معرفى مىكند : * ( سَنُرِيهِمْ آياتِنا فِي الآفاقِ وَفِي أَنْفُسِهِمْ ) * ( 1 ) \r\n( ما براى آنان آيات خود را در پهنهء جهان و نفوس خود آنان نشان مىدهيم ) در اين آيه به اضافهء اين كه امكان شناسائى انسان و جهان را تصريح مىكند ، اين نكته را هم متذكر مىشود كه شناخت انسان و جهان بتدريج صورت خواهد گرفت ، و در عين حال با بيانات مختلف متذكر مىشود كه سيستم معرفتى در بارهء انسان و جهان براى هميشه باز خواهد بود : * ( فَتَعالَى الله الْمَلِكُ الْحَقُّ وَ ) * ( 2 ) \r\n( و بگو پروردگارا ، بر علم من بيفزا )\r\n\r\nآيا طبيعت انسانى شر است يا خير ، يا داراى هيچ يك از آن دو خصوصيت نيست\r\nدر اين مسئلهء با اهميت نيز افراط و تفريطهاى فراوانى به چشم مىخورد گروهى از متفكران برآنند كه طبيعت انسان شر محض است ، زيرا خودخواه است ، سودجو است ، فرصتطلب و كمينگير است ، دروغگو است ، در راه رسيدن به هدف خود از پايمال كردن هيچ حقى فروگذارى نمىكند ، اطاعتش از قانون براى اشباع خواسته‌هاى خود مىباشد ، در يك عبارت مختصر ، انسان درندهء چند بعدى است ، چهرهء صلح نشان مىدهد كه خونين - ترين جنگها را براى رسيدن به مقاصد خود به راه بيندازد . . . در برابر اين اين افراطگرى نابكارانه ، تفريطهائى در معرفى طبيعت انسانى صورت گرفته است ، از آن جمله : انسان اشرف موجودات است ، انسان تنها حيوانى است\r\n","description":"","footnote":" ( 1 ) فصلت آيهء 53  ( 2 ) طه آيهء 114 ","page_name":" 145 ","page_number":147},
  {"content":"\r\nكه رو به تكامل روحى مىرود ، انسان نمونهء صفات الهى است . انسان است كه خود به خود راه سازندگى خويشتن را در مىنوردد و خود را مىسازد .\r\nاين تفريطهاى شاعرانه آن اندازه از شناساندن طبيعت انسانى بدور است كه افراطهاى ناشى از قرارگرفتن انسان در ديدگاه درندگان معرفتجو .\r\nدر اين مسئلهء با اهميت نيز ، اسلام حد وسط را مىگيرد و واقعيت انسان را آن چنان كه هست ، بيان مىدارد . در ايدئولوژى اسلام ، خلقت آدمى با يك فطرت پاك و كمال طلب صورت مىگيرد ، بر فرض اين كه اختلالاتى در ژنها از مسير وراثت وجود داشته باشد ، تعليم و تربيت صحيح ، و شكوفانساختن فطرت پاك و كمال طلب مىتواند آن اختلالات را مرتفع ساخته ، آدمى را براى يك زندگى معقول آماده بسازد . همهء آن پديده‌هاى پليد كه افراطگران براى انسانها مىشمارند ، معلول بىاعتنائى جامعه و گردانندگان آن به اصيلترين غريزهء آدمى است كه عبارتست از « حب ذات » كه نيرومندترين محرك زندگى آدميان مىباشد . اگر اين حب ذات از آغاز زندگى در محيط مناسب و بوسيلهء تعليم و تربيتهاى سازنده توجيه شود ، نه تنها به صورت نيروى محرك زندگى معقول يك فرد درميآيد ، بلكه حتى مىتواند در اصلاح و توجيه منطقى يك جامعه نيز مؤثر واقع گردد . همچنين آن پديده‌هاى پاكيزه و عالى كه افراطگران در بارهء انسان سراغ مىدهند ، معلول به كارافتادن برخى از استعدادهاى آدمى و كار و كوشش زياد در راه تصفيه و اعتلاى روحى مىباشد .\r\nنه طبيعت معمولى آدمى . اسلام حد وسط معقولى را در طبيعت انسان بيان مىكند : * ( وَنَفْسٍ وَما سَوَّاها فَأَلْهَمَها فُجُورَها وَتَقْواها ) * ( 1 ) \r\n( سوگند به نفس آدمى و به آن چه كه آن را بوجود آورده و تعديل نموده و دو استعداد انحراف و تقوى را در وى به وجود آورده است )\r\n","description":"","footnote":" ( 1 ) الشمس آيهء 8 ","page_name":" 146 ","page_number":148},
  {"content":"\r\nاگر چه مقدارى از اوصاف انسانى به وسيلهء عوامل وراثت به فرزندان منتقل مىشود كه ممكن است زمينه اى براى خوبى يا بدى انسان آماده نمايد ولى مىدانيم كه اين عوامل زمينهء سازندهء قطعى سرنوشت آدميان نمىباشد و عوامل محيطى و تعليم و تربيتى در دگرگونساختن زمينهء وراثت اثر قطعى دارند . اين جمله از ويكتور هوگو بيانكنندهء يك واقعيت است كه مىگويد : « هيچ حيوانى كبوتر به دنيا نمىآيد كه بعدها مبدل به كركس شود ، مگر انسان كه كبوتر زائيده مىشود و تدريجا كركس مىگردد . » بطور خلاصه ، اسلام موجوديت انسانى را بزرگ و داراى استعدادهاى بسيار متنوع معرفى مىنمايد و مىگويد : * ( وَلَقَدْ كَرَّمْنا بَنِي آدَمَ وَحَمَلْناهُمْ فِي الْبَرِّ وَالْبَحْرِ وَرَزَقْناهُمْ مِنَ الطَّيِّباتِ وَفَضَّلْناهُمْ عَلى كَثِيرٍ مِمَّنْ خَلَقْنا تَفْضِيلًا ) * ( 1 ) \r\n( ما فرزندان آدم را مورد كرامت قرار داده ، آنان را در خشكى و دريا به حركت در آورده و از مواد پاكيزه به آنان روزى داديم و آنان را بر بسيارى از مخلوقات برترى داديم . ) ملاحظه مىشود كه خداوند متعال در اين آيه عنايت خاص خود را در بارهء خلقت آدميان و برترى آنان را بر بسيارى از مخلوقاتش گوشزد مىنمايد .\r\nو با نظر به آيات ديگر كه ارزش انسانى را مربوط به ايمان و علم و عمل صالح مىسازند ، به خوبى روشن مىگردد كه طبيعت آدمى نه خوب است و نه بد ، بلكه واقعيتى است با عظمت و داراى نيروها و استعدادهاى مفيد .\r\nولى ارزش و خوبى و بدى و خير و شربودن او مربوط به هدفگيرى و فعاليت روانى و عضلانى او در راه رسيدن به هدف مىباشد .\r\n","description":"","footnote":" ( 1 ) الاسراء آيه 70 ","page_name":" 147 ","page_number":149},
  {"content":"\r\n\r\nعقايد اسلامى حد وسط است\r\nعقايدى را كه اسلام از مردم مىخواهد ، كاملا ساده و متوسط و از هرگونه افراط و تفريط بر كنار مىباشند . اين عقايد فوق طاقت بشرى نيستند هر كسى داراى تعقل معتدل باشد ، براى پذيرش آنها به مشكلى دچار نخواهد گشت . به همين جهت است كه از آغاز تاريخ معرفت و عقيده تاكنون ، اين عقايد را با اشكال مختلف و خصوصيات محيطى در همهء اقوام و ملل كه عوامل جبرى ، انديشهء آنان را توجيه و منحرف نساخته است ، مشاهده مىكنيم عامل بروز اين عقايد در درون انسانها همان فطرت اولى و پاك است كه خداوند بدون تفاوت در نهاد آدميان به وجود آورده است .\r\n* ( فَأَقِمْ وَجْهَكَ لِلدِّينِ حَنِيفاً فِطْرَتَ الله ) * ( 3 ) \r\n( فطرت خداوندى كه انسانها را بر مبناى آن آفريده است ) ما مىتوانيم سادگى و متوسط بودن اساسىترين اصول اسلام را كه در نهاد همهء اقوام و ملل وجود دارد ، از زبان افلاطون نيز بشنويم . بارتلمى سانتهيلر در بيان فلسفهء اجتماعى و سياسى افلاطون چنين مىگويد : « با اين حال ، ما نبايد كودكان خود را در ميدان زندگى رها بسازيم كه عوامل پليد دامن طهارت و پاكيزگى آنان را به كثافتها و پليديها بيالايد ما نبايد به روشنكردن عقل كودكانمان با روشنائى علم و تلقين فضيلت بوسيلهء اندرزها و ضرب المثلها قناعت بورزيم ، بلكه بالاتر از اين بايد اصول دين را كه طبيعت در دلهاى همهء آنان به وديعت نهاده است ، برويانيم . اصول دين عقايدى نيرومندند كه انسان را با خدا مربوط مىسازند . خدا است آغاز و وسط و پايان همهء امور . تنها او است كه مقياس واقعى عدالت براى همه چيز در ميان انسانها است . ايمان به وجود خداوند اساس قوانين است\r\n","description":"","footnote":" ( 3 ) الروم آيهء 30 ","page_name":" 148 ","page_number":150},
  {"content":"\r\nاينست آن عقايد با عظمت و ضرورى كه تربيتكردن و روشنساختن فرزندان با آنها لازم است . اينست آن عقايد با عظمت و ضرورى كه قانونگذار اگر حكيم و خردمند باشد ، بايد با هر وسيله اى كه ممكن است آنها را ابلاغ و به اجرا بگذارد . اين عقايد به همان اندازه كه ساده هستند ، ضرورى نيز مىباشند .\r\nاصول اين عقايد عبارتست از الله و نظارت او بر جهان هستى و عدل او كه هيچ تمايلى راه به آن ندارد . » ( 1 )  سپس افلاطون نتيجهء بىاعتنائى به اصول سه گانهء مزبور را چنين توضيح مىدهد : « انسان بدون اعتقاد به اصول سه گانهء مزبور در تصادفهاى اين دنيا سردرگم گشته ، از تفسير زندگى با عوامل و هدفهاى منطقى و الا ناتوان خواهد بود . آدمى بدون عقايد سه گانهء مزبور تسليم تمايلات و تاريكىهاى شهوانى و نادانىهاى خود مىگردد . شخصى كه نمىداند از كجا آمده است و چيست آن ايده آل مقدس كه بايد براى پيروى از آن ، خود را تمرين و تربيت نمايد ، منكر خويشتن است . براى دولت هيچ قاعده اى وجود ندارد ، اگر به اصول سه گانهء مزبور متكى نباشد ، زيرا عدالت كه ركن اساسى و برپادارندهء حيات دولت است ، منشائى جز خداوند ندارد - عدالتى كه با جوهر ابدى او اتحاد دارد . . . هر تربيتى كه دينى نباشد ، ناقص و باطل است و هر دولتى كه شهروندانش از اين اصول با عظمت رويگردان يا از ديدن آنها نابينا است ، دولتى است كه بدون ترديد در معرض هلاكت است . واقعيت آن نيست كه گاهى سياستمداران عوام مىپندارند كه دين را وسيلهء حكومت خود قرار مىدهند . دين هدفى والاتر از اين پندارهاى عاميانه دارد كه تنها براى نظم اجتماع استخدام شود ، اگر چه يكى از ابعادش نظم حيات مىباشد . » ( 2 ) \r\n","description":"","footnote":" ( 1 ) السياسة - ارسطو - مقدمه به قلم بارتلمى سانتهيلر صفحهء 20  ( 2 ) مأخذ مزبور صفحهء 20 و 21 ","page_name":" 149 ","page_number":151},
  {"content":"\r\nاصل دوم كه افلاطون متذكر مىشود ، عبارتست از نظارت خداوندى بر جهان هستى ، اين نظارت شامل وضع دستورات و تكاليفى است كه عقل و وجدان آدمى را با همآهنگى كامل در استخدام تكامل شخصيت يا روح قرار مىدهد . و چون روح انسانى با استعدادهاى بسيار والائى كه از خود نشان مىدهد ، و حواس و عقل و خواسته‌هاى معمولى انسان از عهدهء بارور كردن آن استعدادها برنمىآيد ، لذا عدالت و لطف الهى اقتضا مىكند كه پيامبرانى را براى نشاندادن راه‌هاى بارورساختن آنها ، در ميان مردم برانگيزد ، اين پيامبران به وسيلهء گيرندگى خاصى كه دارند ، با رابطهء وحى واسطه هائى ميان خدا و مردم مىباشند . اين عقايد سه گانه چنان كه افلاطون متذكر شده است همان قدر كه ضرورت دارند ، ساده و بىپيچ و خم و معتدل هستند كه براى مردم معتدل و دور از افكار افراطى و تفريطى اهميت حياتى دارند .\r\nاصل ديگر از عقايد اسلامى عبارت است از معاد . معاد عبارتست از بازيافتن حيات براى مشاهدهء نتايج كار و انديشه و گفتار و هدفگيرىها كه انسانها در اين دنيا دارا بوده‌اند . آن گاه ابديت شروع مىشود و مسئله تقسيم انسانها به سعداء و اشقيا و متوسط به ميان مىآيد . اين تقسيم چيزى جز تجسم عينى كار و انديشه و گفتار و هدفگيرىهاى آدمى نيست . بالاخره اصل امامت در اسلام مطرح است كه بيانكنندهء پيشوائى مادى و معنوى است .\r\nاين پيشوائى در حقيقت دامنهء پيامبرى است كه منصب مفسرى و نگهبانى و تطبيق ايدهء اسلامى را در امتداد قرون و اعصار دارا مىباشد . و همين امامت در صورت فوت شخص پيشوا ، با عنوان نيابت از امام به شخصيتهائى منتقل مىگردد كه جامع شرايط علمى و تقوائى و فضيلتهاى عالى انسانى بوده باشند . اعتقاد به اين اصول سه گانه ، جز به توجه و درك معتدل كه بديهى بودن آنها را روشن مىسازد به هيچ گونه پيچ و خم و سنگلاخهاى غير قابل حل و فصل ، نيازى ندارند .\r\n","description":"","footnote":"","page_name":" 150 ","page_number":152},
  {"content":"\r\n\r\nاحكام و تكاليف اسلامى حد وسط است\r\nبا نظر به اين كه مبناى اصلى احكام و تكاليف اسلامى « حيات معقول » است ، از هرگونه افراط و تفريطى كه آسيب به حيات معقول برساند ، دور و مبرا مىباشد . هر موضوع و پديده اى كه به سود حيات مزبور است مورد دستور و تأييد ، و هر چه كه به ضرر آن حيات است ممنوع قلمداد گشته است .\r\nدر حقيقت وقتى كه مىگوئيم « حيات معقول » حد وسط را خود به خود دارا مىباشد .\r\nگمان نمىرود حتى بىاعتناترين متفكران در بارهء انسان و انسانيت در مطلوب بودن حيات معقول ترديدى داشته باشند . حيات انسانى بدون در نظر داشتن هدفى والاتر از خور و خواب و خشم و شهوت و خودخواهىها نمىتواند معقول بوده باشد . ركن اساسى حيات معقول ، آن هدف و الا است كه بتواند حس كمالجوئى آدمى را اشباع نمايد .\r\nحيات انسانى بدون ارتباط معقول ميان افراد و گروه‌هاى انسانى ، حياتى است ناقص و حيوانى ، چه رسد به اين كه از عنوان معقول بودن هم برخوردار بوده باشد .\r\nحياتى كه مبناى حركت خود را بر روى خودخواهى استوار بسازد ، پديده ايست ضد حيات خود و ديگران ، چه رسد به اين كه شايستگى اتصاف به معقول بودن را هم داشته باشد .\r\nهنگامى كه حيات به عشق و پرستش جزئى از جهان عينى يا موجودى مثل خود و يا به مصنوع و ساختهء فكر يا دست خويشتن مىپردازد ، جريان طبيعى واقعى خود را از دست مىدهد و از حركت به سوى كمال اعلا و موجود برين كه تنها اشباعكنندهء حس عشقورزى و پرستش او است ، باز مىماند .\r\nدر نتيجه : حيات معقول عبارت است از حيات هدفدار كه ارتباط انسانها را با يكديگر از مرحلهء پست احتياج و سودجوئى به مرحلهء عالى اتحاد روحى برده و آن را اعتلا مىبخشد . تنها در اين حيات معقول است كه خودخواهى\r\n","description":"","footnote":"","page_name":" 151 ","page_number":153},
  {"content":"\r\nبه مالكيت بر خود و ارزيابى و فراگير بودن خود بر همهء انسانها تبديل مىگردد و براى عشق و پرستش سراغ كمال اعلا و موجود برين را مىگيرد كه يگانه عامل اعتلا و تكامل حيات است . فعاليتهايى كه براى رسيدن به حيات معقول ضرورت دارد و مورد دستور و تحريك دين اسلام است ، حد وسط همهء فعاليتها است . در آيه اى از قرآن مجيد چنين آمده است : * ( وَكَذلِكَ جَعَلْناكُمْ أُمَّةً وَسَطاً لِتَكُونُوا شُهَداءَ عَلَى النَّاسِ وَيَكُونَ الرَّسُولُ عَلَيْكُمْ شَهِيداً ) * ( 1 ) \r\n( و بدين ترتيب شما را امت وسط قرار داديم تا شاهد مردم بوده باشيد و پيامبر شاهد شما باشد . ) مقصود از شاهد در آيهء فوق ميزان و ملاك و مبنى مىباشد ، يعنى مكتبى را كه به امت اسلامى داده‌ايم ، با نظر به ماده و معنى و تلاش و آسايش و لذائذ و آلام و ساير واقعيتهاى متضاد كه تمايل به يكى از دو طرف و ناديده گرفتن طرف ديگر به افراط و تفريط مىكشاند ، مكتب اسلام حد وسط را پيشنهاد مىكند و همان مسير وسط است كه آدمى را به حيات معقول مىرساند ، حيات معقول حد وسط حياتهائى است كه بشر در امتداد تاريخ براى خود مىتواند انتخاب نمايد و در هيچ يك از دورانهاى تاريخ با رضايت همه جانبه ، نتوانسته است حياتهاى خارج از حيات معقول را بپذيرد .\r\nزيرا افراطها و تفريطها در انتخاب حياتهاى بدون محاسبه و يا تحميلى امرى است كاملا طبيعى ، به همين جهت است كه هيچ يك از آن حياتها نتوانسته است پاسخگوى همهء ابعاد انسانى بوده باشد . هنگامى كه يكى از ابعاد موجوديت آدمى بر ديگرى ترجيح داده مىشود ، انحراف از حيات آغاز مىگردد و حيات آسيب مىبيند ، در صورتى كه قرآن و ساير منابع معتبر اسلامى مانند سنت و عقل و اجماع ، واردساختن هرگونه ضرر و آسيب بر موجوديت\r\n","description":"","footnote":" ( 1 ) البقرة آيهء 143 ","page_name":" 152 ","page_number":154},
  {"content":"\r\nانسانى را ممنوع ساخته است . قرآن مىگويد : * ( ما يُرِيدُ الله لِيَجْعَلَ عَلَيْكُمْ مِنْ حَرَجٍ ) * ( 1 ) \r\n( خداوند نمىخواهد براى شما حرج و مشقت و ضرر وضع كند . ) * ( وَجاهِدُوا فِي الله حَقَّ جِهادِه هُوَ اجْتَباكُمْ ) * ( 2 ) \r\n( و خداوند براى شما در دين مشقتى قرار نداده است ) .\r\nهمچنين قاعدهء لا ضرر و لا ضرار كه از اساسىترين قواعد اسلامى است .\r\nاين نكته را هم بايد فراموش نكنيم كه ممنوعيت ضرر و حرج محدود به ضرر و حرج مخصوصى نيست ، بلكه هرگونه ضرر و حرجى كه بعدى از ابعاد حيات آدمى را مختل نمايد ، ممنوع مىباشد .\r\n38 ، 39 - هَلَكَ مَنِ ادَّعى وَخابَ مَنِ افتَرى ( به هلاكت افتاد كسى كه ادعا كرد ، و مايوس و ساقط گشت كسى كه افترا زد )\r\n\r\nآنچه را كه نداريم ادعا نكنيم و اگر از يأس و سقوط گريزانيم افترا نزنيم\r\nاين يك تخيل عاميانه ايست كه ادعاى بىاساس را در آن داد و فريادهاى نامعقول كه با شيپور و كرناى به راه مىافتد ، منحصر نمائيم ، اصلا چنين امواج راهى به گوش عقلا و خردمندان جوامع ندارد ، تا احتياجى به هشداردادن داشته باشيم كه هان اى عقلا و خردمندان ، از شنيدن ادعاهاى بىاساس بر حذر باشيد ، اگر چه صاحبان آنها داراى نامها و عنوانهاى پر طمطراق بوده باشند .\r\nمدعيان آن ادعاها كه حيات فرد و اجتماع را از مسير خود منحرف نموده ، انسانها را از حيات معقول محروم مىسازند ، بسيار ماهرتر از آنند كه شيپورى بر لبان خود گرفته ، فرياد برآورند كه اى مردم ، به وجودآوردن علم و هنر و\r\n","description":"","footnote":" ( 1 ) المائده آيهء 6  ( 2 ) الحج آيهء 78 ","page_name":" 153 ","page_number":155},
  {"content":"\r\nاخلاق و حقوق و اقتصاد و سياست و دين براى بوجود آوردن « حيات معقول » در اختيار من است و بس زيرا هر عاقلى مىداند كه صاحب چنين مدعائى بدون احتياج به معاينه‌هاى روانپزشكى ، جوياى قفسه اى در تيمارستان ، يا لااقل خواهان تختخوابى در بيمارستانهاى روانى مىباشد .\r\nاين مدعيان حتى ماهرتر از آنند كه گفتار و اقدام و كردار خود را به صورت ادعا ارائه بدهند ، تا مورد بازخواست در بارهء دليل و علت آن قرار بگيرند . آنان مىتوانند : 1 - ادعاهاى خود را در شكل بيان واقعيات ابراز نمايند ( آرى مردم ، چنين است راه سعادت ) 2 - دست از لذائذ محدود و موقت برمىدارند ، تا به لذائذ نامحدود و پايدار برسند . ( مىبينيد كه من دست از ثروت برداشته‌ام ، من مقام را نمىخواهم ) .\r\n3 - هيچ كس نيست كه دل به انسانها بسوزاند ، دانشهاى بوجود آمده همه و همه به ضرر انسانها است . مكتبهاى جهانبينى دكانهائى است كه اربابان آن مكتبها براى خودفروشى باز كرده‌اند . ( من انسان را مىشناسم و هيچ يك از امتيازات فوق و تلاشهائى كه در راه بدست آوردن آنها صورت گرفته است ، داراى ارزش نمىباشند ) اين مدعيان نابكار مىخواهند خسارت حيات خود را كه معلول خود بزرگبينى و خودخواهى ويرانگر است ، با چسباندن امتيازاتى به پيشانى خود كه حتى عظمت آنها در خاطرشان خطور نمىكند ، جبران نمايند . اين ادعاهاى بىاساس آن ترانه‌هاى مصنوعى است كه جويندگان گلستان واقعى حيات را به خود مشغول مىدارند و مردم را از وصول به واقعيات « حيات معقول » محروم مىنمايند . مردم را در تخيلاتى كه با بيان و شكل جالب بوجود آورده و تلقين مىنمايند ، غوطه ور مىسازند . در نتيجه : اين مدعيان\r\n","description":"","footnote":"","page_name":" 154 ","page_number":156},
  {"content":"\r\nنخست به هلاكساختن ديگران اقدام مىكنند و سپس به نابودكردن خويش مىپردازند . ضررى كه از ادعاهاى بىاساس بر تاريخ بشرى وارد آمده است ، نه تنها كمتر از ضرر اسلحهء بران كه آدميان را به خاك و خون كشيده است ، نبوده ، بلكه مىتوان گفت ضرر ادعاهاى بىاساس آن گاه كه در تحريف حيات معقول جوامع تأثير نموده است ، بيشتر و عميقتر بوده ، زيرا چنگيزها و نرونها قفس كالبد مادى آدميان را شكسته و ارواح آنان را خارج از نوبت به پشت پردهء طبيعت فرستاده‌اند ، در صورتى كه اين مدعيان نابكار ارواح انسانها را در همين خاكدان به لجن كشيده و به كلى آنها را نابود ساخته‌اند .\r\nافتراء نزنيد - هر ادعاى بىاساس كه از روى آگاهى به خلاف واقع بودن مدعا ، صورت مىگيرد افترائى است كه مدعى به خود و ديگران مىزند ، افتراء به خود مىزند ، زيرا خود مىداند كه داراى آن امتياز نيست كه به خويشتن مىبندد . افتراء به ديگران مىزند ، زيرا ديگران را فاقد آن امتياز يا داراى نقصى مىبيند كه جبران آن را در اختيار خود تلقى مىنمايد . در بعضى از آيات قرآن مجيد افتراء را كه از يك جهت همان ادعاى بىاساس است بدترين ظلم معرفى نموده ، از آن جمله : * ( وَمِنَ الإِبِلِ اثْنَيْنِ وَمِنَ الْبَقَرِ اثْنَيْنِ قُلْ آلذَّكَرَيْنِ حَرَّمَ ) * ( 1 ) \r\n( كيست ستمكارتر از كسى كه افتراى دروغين بر خدا بزند ، تا مردم را از روى جهل گمراه نمايد ) .\r\n* ( وَمَنْ أَظْلَمُ مِمَّنِ افْتَرى عَلَى الله كَذِباً أَوْ قالَ أُوحِيَ إِلَيَّ وَلَمْ يُوحَ إِلَيْه شَيْءٌ ) * ( 2 ) \r\n( كيست ستمكارتر از كسى كه افتراى دروغين به خدا بزند يا بگويد به من وحى شده است ، در صورتى كه چيزى به او وحى نشده است ) .\r\n","description":"","footnote":" ( 1 ) الانعام آيهء 144  ( 2 ) الانعام آيهء 93 ","page_name":" 155 ","page_number":157},
  {"content":"\r\n* ( وَقَدْ خابَ مَنِ افْتَرى ) * ( 1 ) \r\n( مأيوس و ساقط گشت كسى كه افترا زد ) .\r\n* ( وَمَنْ أَظْلَمُ مِمَّنِ افْتَرى عَلَى الله كَذِباً أَوْ كَذَّبَ بِالْحَقِّ لَمَّا جاءَه ) * ( 2 ) \r\n( و كيست ستمكارتر از كسى كه افتراى دروغين به خدا بزند ، يا حقيقت را پس از آنكه روى به او آورد ، تكذيب نمايد ) .\r\nتوضيح : 1 - در آيهء اول اين مضمون وجود دارد كه « افترازننده مردم را از روى جهل گمراه مىكند » ممكن است مقصود از اين مضمون استفادهء افترا زننده از جهل مردم بوده باشد ، يعنى خود شخص مفترى ، خلاف واقعبودن افترائى را كه مىزند ، مىداند ، ولى مردم از دغلبازى او آگاه نيستند . و ممكن است مقصود نادانى شخص مفترى باشد ، به اين معنى كه نتيجهء فاسد افتراء را كه از روى جهل است ، نداند .\r\n2 - در بحث گذشته گفتيم كه ضرر ادعاهاى بىاساس در آن هنگام كه موجب منحرف ساختن انسانها از حيات معقول بوده باشد ، بيشتر از ضرر كشتارهائى است كه موجب شكستن قفسهء كالبد آدميان و پرواز خارج از نوبت ارواح آنان مىگردد ، زيرا منحرفساختن انسان از حيات معقول مساوى نابودكردن روح او است .\r\nواقعيت اين مقايسه را به اضافهء اين كه دليل عقلى مزبور اثبات مىكند ، آيات فوق نيز تأييد مىنمايند ، زيرا هم در آيات فوق و هم در آياتى ديگر كه در بارهء قبح افتراء و ادعاى بىاساس در قرآن آمده است ، شخص مفترى ظالمترين ظلمكنندگان معرفى شده است .\r\n3 - در مجموع آياتى كه در بارهء افترا آمده است ، در حدود 20 آيه ادعاى خلاف واقع را افترازدن به خدا تعبير نموده است . توضيح اين مطلب چنين\r\n","description":"","footnote":" ( 1 ) طه آيهء 61  ( 2 ) العنكبوت آيهء 68 ","page_name":" 156 ","page_number":158},
  {"content":"\r\nاست كه واقعيتهاى جهان هستى چه در قلمرو طبيعت و چه در قلمرو انسانها و چه در جهان پشت پردهء طبيعت ، همه و همه جلوه گاه مشيت خداوندى است كه مطابق قوانين مقرره تحقق پيدا كرده‌اند ، مثلا گيرندگى وحى ، مخصوص پيامبران است . اين واقعيتى است كه با مشيت الهى به جريان مىفتد . بنا بر اين كسانى كه ادعاى رسيدن به واقعيات به وسيلهء وحى مىنمايند ، افتراء به خدا مىزنند . كسى كه ادعاى علم در بارهء موضوعى مىنمايد در صورتى كه جاهل به آن است ، در حقيقت آن موضوع را از واقعيت اصلى كه در مشيت الهى دارا مىباشد ، منحرف مىسازد .\r\n40 - مَن ابدى صَفحَتَه لِلحَقِّ هَلَكَ ( كسى كه در برابر حق عرض اندام نمايد ، هلاكت او قطعى است ) .\r\n\r\nستيزه با حق و حقيقت ، ستيزه با خويشتن است\r\nبجاى آنكه براى توضيح مفهوم حق با كلمات و اصطلاحات بازى كنيم و بجاى آنكه انبوهى امواج حسرت و تأسف از اعراض اكثريت از حق را در دلها به حركت در آوريم ، بجاى آنكه ماتمى بر كشته شدگان راه حق برپا كنيم ، بجاى آنكه براى مطالبهء حق ناتوانان از نيرومندان ، اشكهاى بىنتيجه بريزيم ، بهتر آن است كه حيات و شخصيت آنان را كه رويا روى حق به ستيزه برمىخيزند ، تفسير نمائيم ، باشد كه گرگ و راه‌هاى تسلط او را بر گوسفندان بشناسانيم . مقدارى از مختصات ستيزه گران در برابر حق را به عنوان نمونه از نظر مىگذرانيم : 1 - اگر ديديد يك انسانى پيدا شده و مىگويد : « هدف وسيله را توجيه مىكند » و هيچ قيد و شرطى را براى اين قضيه لازم نمىداند ، بدانيد كه اين انسان ستيزه با حق و حقيقت دارد .\r\n2 - هنگامى كه يك انسان از نفع و خوشىهاى عدالت كه حق او را بجاى\r\n","description":"","footnote":"","page_name":" 157 ","page_number":159},
  {"content":"\r\nمىآورد ، خوشحال مىشود ، ولى موقعى كه عدالت حق ديگران را از او مىگيرد و به صاحبانش مىرساند ، احساس ناخوشى و دلتنگى مىنمايد ، چنين شخصى ستيزه با حق و حقيقت دارد .\r\n3 - هر انسانى كه خود را هدف و ديگران را وسيله تلقى مىنمايد ، او روش ضد حقيقت پيش گرفته است .\r\n4 - كسى كه خود را در همهء احوال و در همهء گفتارها و كردارها و تفكرات ، حق مىداند ، او روياروى حق به پيكار برخاسته است .\r\n5 - هر كس كه ديگر انسانها را چيز پنداشته و حق تعيين سرنوشت آنان را در اختيار خود بداند ، در برابر حق به پيكار برخاسته است .\r\n6 - هر كس كه آرزوى بدست آوردن قدرت در سر بپروراند ، بدون اين كه مالك خويشتن باشد ، در صدد پايمال كردن حق برآمده است .\r\n7 - هر فرد و اجتماعى كه بدون فعاليت و صرف نيروهاى عضلانى و فكرى ، توقع نتيجهء مفيد داشته باشد ، توقع ضد حقيقت در مغز خود مىپروراند .\r\n8 - احساس آزادى مطلق در جهان هستى ، با مشاهدهء حاكميت قوانين ريشه دار در دو قلمرو انسان و طبيعت ، ستيزه در مقابل حق است .\r\n9 - مدعيانى كه با ادعاهاى بىاساس خويشتن ، جوياى موقعيت چشمگير مىباشند ، حق را از صحنهء حيات آدميان بيرون رانده ، مىخواهند خود را جانشين آن قرار بدهند .\r\n10 - هر انسانى كه بخواهد درون شفاف مردمى را كه نشاندهندهء حق است ، به شكل ويترين خودنمائى خويش در آورد ، باطلترين باطلها را بجاى حق مىنشاند و لذتى كه از اين جانشين ساختن نابكارانه احساس مىكند ، لذتى است كه كودك خردسال از شعله‌هاى آتشى احساس مىكند كه به خوابگاه او افتاده دير يا زود او را هم طعمهء زبانه هايش خواهد ساخت .\r\n11 - بىاعتنائى به حق و مفهوم مقابل آن ، اگر به وسيلهء پندارها و اصطلاح\r\n","description":"","footnote":"","page_name":" 158 ","page_number":160},
  {"content":"\r\nبافىهاى فريبنده بوده باشد ، پايانى جز پوچگرائى ندارد و اگر به جهت گرايش به هوى و هوس و خودخواهى باشد ، نتيجه اى جز مبارزه با خويشتن و از خود بيگانگى به بار نمىآورد .\r\n12 - تسليم و تملق در برابر حقناشناسها ، به جهت حفظ منافع و لذائذ خويشتن نوعى ديگر از پيكار با حق و نابودساختن آن است .\r\nاينست معناى جمله اى كه امير المؤمنين ( ع ) در بارهء نتيجهء عرض اندام در برابر حق فرموده است كه « كسى كه در برابر حق عرض اندام نمايد ، هلاكت او قطعى است » .\r\n41 - وَكَفى بِالمَرء جَهلًا الَّا يَعرِفُ قَدرَه ( كسى كه خود را ارزيابى نكرده است ، در جهل فراگيرنده اى غوطه ور است )\r\n\r\nخودشناسى و ارزيابى خويشتن\r\nروانشناسان حرفه اى و آن دسته از فيلسوفان كه به شناخت نمودها و فعاليتهاى مغزى و روانى موفق گشته‌اند ، افراد كمى نيستند ، بلكه بالعكس سياحان قاره‌ها و درياهاى درون و نظاره كنندگان اشياء گوناگون در آن قاره‌ها و امواج و جانداران و معادن زيردريائى آن درياها ، بسيار فراوانند فراوانتر از اينان افرادى هستند كه حتى بدون آموزشها و تفكرات و مطالعات و تجربيات علمى و فلسفى معمولى ، خيلى چيزها در بارهء خود مىدانند و با شعور طبيعى و ادراكات خام با حقايق زيادى در درون خود آشنائى دارند شما اين بازيگران صحنه‌هاى گوناگون زندگى را با ديدهء ناچيز منگريد ، زيرا براى آنكه يك انسان بتواند از عهدهء بازيگرى ماهرانه در صحنه‌هاى متنوع زندگى برآيد ، شناختهاى فراوانى در مسائل روانى را لازم دارد .\r\nوقتى كه هتلر مىگويد : « اجتماع شبيه به زن است كه تسلط شوهرى با شخصيت و قدرتمند و مدير را بر خويشتن ، به آن شوهر بىشخصيت و ناتوان كه\r\n","description":"","footnote":"","page_name":" 159 ","page_number":161},
  {"content":"\r\nبازيچهء دستش باشد ، ترجيح مىدهد . « اين جمله خيلى پرمعناتر از آن است كه از يك انسان بىاطلاع از وضع روانى خود و ديگران صادر شود .\r\nخودخواهان خودنما كه مىتوانند با راه‌ها و وسائل گوناگون خود را در جامعه مطرح نمايند ، روانشناسانى هستند كه بدون حضور در كلاسهاى روانشناسى و مطالعه در كتب و آزمايشگاههاى روانى ، آشنائى فراوانى با روان خود و ديگران پيدا كرده‌اند . نويسندگان زبردست شرق و غرب مانند جلال الدين مولوى ، تولستوى ، داستايوسكى ، ويكتور هوگو روانشناسان متخصص نبوده‌اند كه عمر خود را در تحقيقات روانى سپرى كرده باشند ، با اين حال با آن كيفيت شگفتانگيز و به آن مقدار حيرتآور كه اين گونه نويسندگان در قاره‌ها و درياهاى درون خود و ديگران به سياحت پرداخته‌اند ، معلوماتى خيلى بيش از روانشناسان و فيلسوفان حرفه اى بدست آورده‌اند . بنا بر اين شناخت و آشنائى با درون و با آنچه كه در درون مىگذرد ، در حوزهء اختصاصى روانشناسى حرفه اى و فلسفه‌هاى معمولى محاصره نمىشود . هنگامى كه يك شاعر حساس در بارهء مختصات عشق و وصال و شكست در عشق صحبت مىكند ، قطعا بيانش عالىتر و دقيقتر است از آن روانشناسان و فلاسفه اى كه بمفهوم خشك و تجريدشده عشق مىپردازند . يك سياستمدار وضع روانى خود را در زير و روكردن هدفها و وسيله‌ها ، و در موقع روبرو گشتن با قواعد و اصول ثابتهء اجتماع در موقع اقدام به كار يا خوددارى از آن ، عميقتر و وسيعتر از يك روانشناس معمولى درك مىكند . همچنين يك هنرمند اگر بخواهد عوامل و انگيزه‌هاى جوشش احساسات و شروع بارقه‌هاى مغزى و تموج جريان آنها را توصيف نمايد ، خيلى بهتر و رساتر از روانشناسان آزمايشگاهى و استادديده و كتابخوانده بيان مىكند . به هر حال خودشناسى و آشنائى با آنچه كه در درون مىگذرد ، پديده اى است كه مىتواند نصيب انسانهاى فراوانى بوده باشد . اما ارزيابى خويشتن ، مسلم است كه وصول به اين پديده\r\n","description":"","footnote":"","page_name":" 160 ","page_number":162},
  {"content":"\r\nبسيار دشوارتر از خودشناسى است . آيا نمىتوان گفت ارزيابى خويشتن بقدرى استثنائى و به ندرت اتفاق مىافتد كه نسبت آن به خودشناسى نسبت فيزيكدانان است به كسانى كه با هدف اعلاى جهان هستى آشنائى پيدا كرده‌اند . اين كه بعضى از انسانشناسان مىگويند : « اگر ديديد شماره انگشتانتان براى شمردن انسان در هر قرنى تمام شده و بازداريد انسان مىشماريد يقينا به ضعف باصره مبتلا هستيد » شوخى نمىكند ، زيرا با نظر به عظمت ارزيابى خويشتن و دشوارى آن ، حقيقت همان است كه در جملهء مزبور آمده است .\r\nدشوارى ارزيابى خويشتن از آنجا ناشى مىشود كه : اولا بايستى آدمى با مجموع اجزاى تشكيلدهندهء روان خود آشنائى نزديك داشته باشد ، به اضافهء اين آشنائى مهم ، بتواند قرارگرفتن موقعيت فعلى خود را در ميان گذشته اى دريابد كه واقعياتى را در درون آدمى به حالت رسوبى در آورده و قطعا در موقعيت فعلى و آيندهء او مؤثر خواهد بود ، و در آن تحولاتى كه در آينده در آن غوطه ور خواهد گشت ناگهانى و غير قابل محاسبه وارد نگردد .\r\nثانيا - امكانات و غير مقدورهائى را كه واقعيات طبيعت و روابط انسانى پيش مىآورند ، دقيقا بشناسد و آنها را از يكديگر تفكيك نمايد . به عبارت ديگر دومين عنصر ارزيابى خويشتن ، شناخت كيفيت و كميت قدرتى است كه موجوديت او دارا مىباشد .\r\nثالثا - محاسبهء دقيق در بارهء رابطهء خويش با اصول و قوانينى كه در پيش برد تكاملى او نقشى دارند .\r\nاين شناختها در صورتى به نتيجهء سازنده خواهد رسيد كه آدمى با خويشتن سر و كار داشته و بخواهد با اين شناختها موجوديت خود را در مجراى تكاپوى تكاملى قرار بدهد ، و الا اين شناختها هم مانند شناسائىهائى كه در خودشناسى مطرح كرديم ، نوعى از تموجات مغزى است كه براى\r\n","description":"","footnote":"","page_name":" 161 ","page_number":163},
  {"content":"\r\nآرايش خودنمائى به درد مىخورد ، بلكه گاهى همين شناسائىها به صورت قدرتى برنده در ميدان تنازع در بقاء درمىآيد .\r\n\r\nاحساس استقلال مطلق در ارزيابى خويشتن\r\nهرگونه ارزيابى كه در بارهء خويشتن انجام بگيرد ، اگر به احساس استقلال مطلق خويشتن منتهى گردد ، نه تنها آن ارزيابى نابجا و غلط خواهد بود ، بلكه نوعى مبارزه با خويشتن مىباشد كه بدون ترديد مبارزه با ديگر انسانها را نتيجه خواهد داد . استقلال خويشتن كه در ارزيابى اختلال وارد مىكند ، به آن معنا نيست كه آدمى موجوديت و اختيار و قدرتها و امتيازات خود را منكر شود ، زيرا چنين انكارى نوعى مبارزه با خويشتن مىباشد ، بلكه مقصود احساس آن نوع استقلال است كه موجوديت خود را فوق اصول و ارزشها تلقى نمايد . مثلا گمان كند كه موجوديت او مستقل از دستور « دروغ مگو » است او آن قدر استقلال دارد كه مىتواند لذايذ و آلام ديگران را ناديده بگيرد استقلال او به حدى است كه مىتواند اهميتى به حيات ديگر انسانها قائل نشود او استقلال دارد و مىتواند به فرياد عظماى پيشتاز تاريخ در لزوم تكامل و نداى وجدان براى برحذربودن از احساس بىهدفى ، گوش فرا ندهد و اعتنايى نكند و استقلالى دارد كه مىتواند تكليف موقعيت خود را در جهان هستى با نظم دقيقى كه در جريان است ، تصفيه نكند اين گونه احساس استقلالها كه با دريافت خام به وجود مىآيد ، يا معلول خودخواهىهائى است كه ضررش از همهء وابستگىها بيشتر و مهلكتر است و يا معلول آن جهل مطلق است كه تاكنون دواى آن كشف نشده است در جمله اى ديگر از امير المؤمنين ( ع ) آمده است كه :\r\nرَحِمَ الله امَرءً عَرَفَ قَدرَه وَلَم يَتَجاوَز طَورَه\r\n( خدا رحمت كند مردى را كه ارزش خود را شناخت و از حد خود تجاوز ننمود . )\r\n","description":"","footnote":"","page_name":" 162 ","page_number":164},
  {"content":"\r\nاين نكته را هم فراموش نكنيم كه خطاى انسانها در ارزيابى و شناخت حدود خويشتن ، به مقدار زيادى معلول فرهنگهائى است كه بدون تصفيه و تنقيح در فضاى جوامع حكمفرمائى مىكنند . اين فرهنگها هرگز به فكر تعليم طرق ارزيابى خويشتن براى انسانها ، نيستند . به اين معنى كه هيچ اهميتى به اين مسئلهء حياتى نمىدهند كه مردم حتى دقيقه اى در بارهء ارزيابى همهء ابعاد خود بينديشند ، بلكه بالعكس ، كوشش نمودهاى ملموس و ناملموس فرهنگهاى دوران ما ، در راه بسط دادن رهائى از هر قيد و اصل مبذول مىگردد ، در نتيجه براى انسانها خود قابل محاسبه اى نمىماند كه آن را ارزيابى نمايند .\r\n42 ، 43 - لا يهلك على التّقوى سنخ اصل و لا يظمأ عليها زرع قوم مادامى كه تفكرات و گفتار و كردار شخص مستند به تقوى نباشد ، پديده‌هاى مزبور امواج و طوفانهائى هستند كه تحت تأثير عوامل بيرون از ذات انسانى سر بر مىكشند و با خنثىشدن همان عوامل ، يا در برابر عواملى نيرومندتر فرو مىنشينند و از بين مىروند .\r\nاگر مالكيت بر خويشتن و خوددارى از غوطه ورشدن در تمايلات نفسانى كه تقوى ناميده مىشود ، اصالتى براى شخصيت آدمى به وجود نياورد درون آدمى مانند آن كوه آتشفشان است كه هر لحظه در معرض انفجار و آتشفشانى است . وضع قوانين شايسته و تنظيم اصول زندگى و نمودهاى جالب فرهنگى و تعليم و تربيتهاى فنى ، بدون تقويت و رشد تقوى در شخصيت انسانى ، مانند آن ساختمان بسيار مجلل و آراسته اى است كه در قله‌هاى كوه آتشفشان بنا مىشود . اين همه حقكشىها و دروغگوئىها و جنگهاى عالمسوز و زندانها و بيمارستانهاى روانى و اهانت بر انسانها در اشكال گوناگون و نوميدىها و احساس پوچى ، جز مواد گداختهء آتش - فشانهاى درون آدميان چيزى ديگر نيستند . جاى شگفتى نيست كه پس از داد و فرياد آن همه عظماى تاريخ و فداكارىهاى رادمردان و صرف انرژيهاى مغزى\r\n","description":"","footnote":"","page_name":" 163 ","page_number":165},
  {"content":"\r\nو گذشت از لذائذ زندگى كه در بارهء اصلاح وضع انسانها و تعليم اصول مديريت جوامع صورت گرفته است ، هنوز دروغ و ارتكاب خلاف واقعيتها نه تنها مفيد تلقى مىگردند ، بلكه بعنوان يك پديدهء ضرورى ، مشغول فعاليت در حيات اجتماعى انسانها تلقى مىشوند توصيه به تقوى كه عبارت است از خوددارى از ارتكاب پليديها ، حتى ارزش اندرز و نصيحت شايسته را هم از دست مىدهد و به بهانهء آنكه توصيه بر تقوى دست ناتوانان را در برابر نيرومندان مىبندد ، خيانتى محسوب مىگردد واقعيت چنان نيست كه ساده لوحان گمان مىبرند كه نظم و زيبائى در شئون زندگى ، دليل رشد و كمال انسانى در قلمرو حيات است . امروز تفكيك درخشش لبخند آدميان بر روى يكديگر از بارقه‌هاى شمشيرى كه در پشت گردن همديگر مىكشند ، امكانناپذير است . وقتى كه آدمى از محبت بر خود و حفظ شخصيت از هوى و پليدىهاى آن ، محروم است ، نه براى خنده‌هاى او ملاكى وجود دارد و نه بر گريه هايش ، نه شكستهاى او قابل تفسير و توجيه است ، و نه پيروزيهايش نه آزادى براى او معنائى دارد و نه جبر . زيرا همانطور كه امير المؤمنين ( ع ) مىفرمايد ، براى شخصيت چنين اشخاصى ريشه اى وجود ندارد ، و جامعه اى كه از چنين افرادى تشكيل شده است ، ماتمكده اى براى هشياران در ميان مستان است و بهشتى ايده آل در نظر ماكياوليستها . 44 - فاستتروا في بيوتكم ( در خانه‌هاى خود بنشينيد )\r\n\r\nهنگامى كه داد و فرياد به ضرر جامعه تمام مىشود ، سكون بهترين حركتها است\r\nهوىپرستان از انسان بىخبر كه عمرى را در شناختن نقاط ضعف انسانها سپرى كرده و همهء اصول تخدير آنان را شناخته‌اند و به خوبى مىدانند كه چگونه مردم ساده لوح را وادار به داد و فرياد كنند و در موقعى مناسب هم\r\n","description":"","footnote":"","page_name":" 164 ","page_number":166},
  {"content":"\r\nآنانرا به خواب ببرند ، در انتخاب كلمات و طرق توجيه افكار و تحريك اراده‌ها نقشه هائى را مىتوانند بكشند كه اگر يك هزارم آن انرژيها و بودجه هائى را كه در اين بازيگرىها صرف مىكنند ، در اصلاح حال مردم و آماده كردن آنان براى روبروشدن و پذيرش واقعيات ، به كار مىانداختند ، امروزه نه كتابهائى در پوچى زندگى نوشته مىشد و نه معمائى لا ينحل براى نفس كشيدن در كرهء خاكى وجود داشت .\r\nداد و فريادهائى كه در جامعه اى به راه مىافتد ، داراى يك علت مشخص نيست و ما به عنوان نمونه مىتوانيم بعضى از علل اساسى آن را متذكر شويم : 1 - تباه شدن « حقوق حيات معقول » ، جمعى كه براى احقاق اين حقوق فرياد مىزنند ، نه تنها كار شايسته اى انجام مىدهند ، بلكه مىتوان گفت : لزوم اين فرياد چه به وسيله بيان و قلم و چه به وسيلهء اعتراضات گوناگون ، حتى با توسل به سكوت كه گاهى صدايش بلندتر از هرگونه فرياد است ، و چه به وسيلهء مقاومتهاى منفى به اندازه اهميت خود آن حيات ، داراى ضرورت و اهميت مىباشد .\r\n2 - فرياد براى دگرگونساختن مسير « حيات معقول » و لجنمالكردن هدفهاى عالى آن . البته افرادى كه ارزش و عظمت اين فرياد اعتراضآميز را درك مىكنند ، در هر جامعه اى بسيار اندكند ، زيرا تاكنون با همهء آن تفكرات و گذشتها كه در توضيح و بيان ارزش حيات معقول بوسيلهء پيامبران و مصلحان انجام گرفته است ، اهميت آن حيات در مغزها و دلهاى مردم آن چنان اصالت و اهميتى پيدا نكرده است كه در حال به خطر افتادن آن ، داد و فريادهاى جدى و مؤثر با رسميت كامل به جريان بيفتد . به عنوان مثال هنوز اطلاعى از طنين فريادهائى نداريم كه براى از بين بردن بيمارى كشندهء خودخواهى كه بزرگترين مانع « حيات معقول » جامعه است ، به وجود آمده باشد .\r\nبراى مقابله با دروغگوئىها و فريبكاريها هنوز نه اعتصابى صورت گرفته و نه\r\n","description":"","footnote":"","page_name":" 165 ","page_number":167},
  {"content":"\r\nداد و فرياد دسته جمعى شنيده شده است . همهء اعتراضات و سروصداهاى مثبت كه تاكنون صورت گرفته ، منحصر به آب و نان و ديگر وسائل حيات معمولى طبيعى بوده است . در اينجا به ياد جملهء آن متفكر انسانشناسى مىافتيم كه مىگويد : « اگر يك صدم آن اشكهائى كه براى شكمهاى گرسنه و بدنهاى برهنه ، ريخته شده است ، به ارواح گرسنهء انسانيت و برهنه از اصول عالى انسانشدن ريخته مىشد ، نه شكم گرسنه اى پيدا مىشد و نه بدن برهنه اى و نه روحى كه در آتش جهل و خودخواهى زبانه بكشد . » به همين جهت است كه داد و فريادهائى كه به انگيزگى پاسدارى از انحراف حيات معقول انسانها ، زده شده است ، در صفحات كتابهائى مانده است كه در گوشه اى از كتابخانه‌ها در سكوت مرگبار به سر مىبرند . فريادهائى را كه در مقابل دو علت فوق كه مثبت مىباشند ، به راه مىافتند ، مىتوانيم با صراحت كامل منفى بناميم ، از جملهء اين نوع منفى : 3 - اعتراضاتى است كه در اين جمله خلاصه مىشود : « كه مىخورند حريفان و من نظاره كنم » اين فرياد زنندگان هرگونه نمودها و فعاليتهاى اجتماعى را كه با نيتهاى پاك و با تمام خلوص و در كمال عظمت از طرف رادمردان و انسانهاى بزرگ در جامعه به وجود مىآيد ، مانند آن شراب مست كننده تلقى مىكنند كه نمىتوانند زندگى خود را بدون آن تفسير نمايند . و منظورشان از حريفان ، امثال خودشان هستند كه صورت آنان را در آينهء پيش روى خودشان مىبينند . چونان سرباز چنگيزى كه شيخ عطار نيشابورى را هم يك حيوانى مانند خود تلقى مىكند .\r\n4 - داد و فريادهائى است كه از روى ناآشنائى با واقعياتى كه دانايان با آنها روبرو هستند به راه مىافتند . همانند فريادهاى حضرت موسى ( ع ) كه در برابر كارهاى خضر ( ع ) بلند شده بود . اين گونه فريادها كه از روى ناآشنائى با واقعيات برآورده مىشوند ، دليلى بر پليدى و سوء نيت نيست ، مگر آنكه\r\n","description":"","footnote":"","page_name":" 166 ","page_number":168},
  {"content":"\r\nراه تماس با واقعيات باز باشد و شخص يا گروه ناآشنا با واقعيت آن راه را مورد بىاعتنائى قرار بدهند .\r\n5 - فريادهاى مردم بىبال و پر كه بال و پر نيرومندان جامعه‌ها مىشوند و بدون اين كه خود قدرت پرواز داشته باشند ، بال و پرى براى پرواز ديگران مىباشند . اين فريادها داراى ارزش ذاتى نيستند ، و ارزش آنها وابسته به هدفگيرىهاى اقويا است و بايد ديد آنان چه مىخواهند . پيامبر اسلام در برابر آن بتپرستان ضد انسانى كه فرياد مىزدند :\r\n\r\nنَحنُ لَنَا العُزَّى وَلا عُزَّى لَكُم\r\n\r\n( اين مائيم كه بت عزى را داريم و شما عزى نداريد ) به مسلمانان دستور داد كه چنين فرياد بزنند :\r\n\r\nالله مَولانا وَلا مَولى لَكُم\r\n\r\n( اللَّه مولاى مطلق ماست و شما مولا نداريد ) هر دو فرياد فوق وابسته به شخصيتهاى پيشتاز مىباشند ، با اين تفاوت كه فرياد اولى با هدفگيرى ضد انسانى دستور دهنده به وجود آمده است . دومى با هدفگيرى انسانى - تكاملى طنينانداز شده است . امير المؤمنين عليه السلام در جملهء مورد تفسير از فريادهاى منفى جلوگيرى مىكند و مردم را از تباه شدن در راه خواسته‌هاى ضد انسانى نيرومندان ، برحذر مىدارد .\r\n45 - و اصلحوا ذات بينكم ( و ميان خود صلح و صفا را برقرار نمائيد )\r\n\r\nاصلاح ميان انسانها از بزرگترين عبادتها است\r\nمعناى اين جمله كه در ميان خود صلح و صفا را برقرار نمائيد ، آن نيست كه بگذاريد جنگها برافروخته شود و عداوتها در سينه‌ها بجوشد و بخروشد\r\n","description":"","footnote":"","page_name":" 167 ","page_number":169},
  {"content":"\r\nو اسلحهء بران دمار از روزگارتان در آورد ، سپس شما وارد ميدان خونبار گشته ، ما بين متخاصمين صلح و صفا را برقرار نمائيد . بلكه با نظر به مبانى حياتبخش اسلام ، اساسىترين وظيفهء انسانها در مقابل يكديگر اينست كه بايد عوامل عداوت و كينه توزى ريشه كن شود و نوبت به صلح بعد از جنگ نرسد ، همچنين جملهء مزبور آن صلحهاى خيالى و سودجويانه را نمىگويد كه جنگ را در زير سطح ظاهرى خود مىپروراند ، مانند آتشى كه در زير خاكستر به وجود خود ادامه مىدهد . با اين كه هر دو پديدهء صلح و جنگ با نظر به علل اساسى دشمنىها و دوستىهاى بىاساس براى انسانهائى كه به جهت نداشتن رشد روحى ، براى هيچ يك از شئون حياتى خود اصل و قانونى را قبول ندارند ، خيالى بيش نمىباشند :\r\n\r\nبر خيالى صلحشان و جنگشان\r\nبر خيالى نامشان و ننگشان\r\n\r\nگاهى صلحهاى بعد از جنگها براى اين عقبماندگان كاروان انسانيت مانند استراحتى است براى تجديد قوا در راه آماده شدن به جنگ و فعاليت - هاى كينه توزانهء مستمر .\r\nبنا بر اين ملاحظات و با نظر به تشويق و تحريك اسلام به درك اتحاد معقول انسانها ، مقصود از صلح ، آشنا ساختن افراد و جوامع به اصل اتحاد و اشتراك در حيات معقول است كه در نتيجهء پذيرش ايده آلهاى عالى حيات تحقق مىپذيرد و مادامى كه درك اتحاد معقول براى انسانهاى جوامع ، رؤياى شبانه تلقى مىشود و مادامى كه دعوتكنندگان به لزوم درك مزبور اندرزگويانى تلقى مىشوند كه فوق واقعيات جارى در جوامع سخن مىگويند ، نه تنها بشر موفق به صلح واقعى و پايدار نخواهد گشت ، بلكه جنگاوران گنججو در موقع مناسب فلسفه بافانى را تربيت خواهند كرد كه قيافهء ساختگى علم و فلسفه را بر خود گرفته ، جنگ را جزئى از طبيعت انسانى قلمداد خواهند كرد\r\n","description":"","footnote":"","page_name":" 168 ","page_number":170},
  {"content":"\r\n46 - و التّوبة من ورائكم ( توبه همواره در دنبال شما است )\r\n\r\nدر فكر بازگشت به خويشتن براى نوسازى خود باشيد\r\nشخصيت آدمى آن ساختمان شگفتانگيز است كه از موقع قرارگرفتن در مسير رشد ، عامل نوسازى را در خويشتن مىپروراند ، اين عامل ملكوتىترين شخصيت انسانى است كه براى از بينرفتن آن ، تبهكارىها و پليدىهاى بىنهايت لازم است و مىتوان گفت : اين عامل نوسازى تا آنجا كه خشتى از ساختمان شخصيت آدمى باقى بماند ، به وجود و فعاليت خود ادامه خواهد داد . روانپزشكىهاى امروز مانند روانشناسى حرفه اى كه بقول اريك فروم با همه چيز سر و كار دارد جز روح [ كه موضوع اصلى اين علم است 
  ] نمىخواهد به وجود اين عامل معجزه آسا اعترف كند و گمان مىبرد با جانشين ساختن تقويت اراده به جاى نوسازى شخصيت ، انقلابى در فكر بشرى ايجاد كرده است مگر با پركردن جايگاه بنزين ماشين ، بدون راننده مىتوان آن ماشين را رو به مقصد خود رهسپار نمود اراده مانند نيروئى براى كارگاه ماشينى بدن آدمى است و شخصيت رانندهء آن ماشين . در آن هنگام كه عامل فرماندهى درون آدمى مختل است ، نيروى فعاليتهاى عضلانى و فكرى هر اندازه كه زياد باشد ، با فرض اختلال مديريت شخصيت ، نه تنها فعاليتهايى كه صورت مىگيرد ، از منطق صحيح برخوردار نخواهد بود ، بلكه تحريكات نابهنگام و بىنتيجهء نيروى اراده ، موجب انحرافات و اختلالات ديگرى در رفتار عينى و اعمال روانى خواهد گشت . امروزه در خيلى از جوامع به اصطلاح متمدن ، توبه كه عبارتست از بازگشت به خويشتن براى نوسازى خود ، مفهومى ندارد و اگر شما بخواهيد در بارهء توبه با كسى صحبت كنيد ، شنونده اگر بهره اى از ادب داشته باشد ، پاسخ شما را چنين خواهد داد كه توبه يك مفهوم پوسيده اى است كه با بروز تمدن دوران معاصر ، به عنوان تا بوهاى\r\n","description":"","footnote":"","page_name":" 169 ","page_number":171},
  {"content":"\r\nگذشته ( حركات بىمنطق كه جزئى از اخلاقيات عقبافتادگان مىباشد ) از بينرفته است . مسلما اين پاسخ گوينده يا از معناى توبه كه عبارت است از بازگشت به خويشتن براى نوسازى خود غافل است و يا اصلا معصيت و انحراف از قانون را كه مختلكنندهء شخصيت است نمىشناسد و يا واقعيتى را بنام خود و شخصيت كه ممكن است رو به رشد و كمال برود و ممكن است رو به پستى و سقوط برود ، نمىپذيرد .\r\nاگر درست دقت كنيم ، خواهيم ديد فريبخوردگان زندگى ماشينى با تسليت به وسيلهء كلمهء زيباى تمدن ، در هر سه مسئله مزبور مرتكب خطا شده‌اند .\r\nاما مسئله يكم كه بازگشت به خويشتن براى نوسازى خود مىباشد ، آن قدر ضرورت دارد كه بازگشت از مستى و ناهشيارى به آگاهى و هشيارى .\r\nكسى كه منكر اين ضرورت است كه حتى نمىتواند معناى خودآشنائى و از خودبيگانگى و لزوم برگشت به خودآشنائى براى خودسازى را هم درك كند تنها كسى كه مىتواند با اين گونه اشخاص سخنى داشته باشد ، روانپزشك است و بس . اگر علت انكار توبه اينست كه شخص منكر ، پديده اى را به نام معصيت نمىشناسد ، نخست بايد از او پرسيد آيا قبول دارى كه اطاعت و پيروى از قوانين و مقررات بدون پاداش سودآور و كيفر ناگوار ، يكى از فضيلتهاى انسان است و تخلف از قانون و مقررات بدون عذر منطقى يكى از وقاحتها و بىشرمىها است اگر پاسخدهنده اين دو مسئله را نپذيرد ، باز ما سخنى با چنين شخصى نخواهيم داشت ، مناسبترين همصحبت اين شخص ماكياولى و نرون است ، نه پيامبران عظام و نه پيشتازان انسانساز ، و كتابى كه او بايد بخواند كتاب شهريار ماكياولى است ، نه اخلاق كانت .\r\nممكن است در اين مورد اعتراضى به نظر برسد و آن اينست كه ارزش اطاعت از قانون و وقاحت تخلف از آن ، پديده هائى هستند كه احتياج به\r\n","description":"","footnote":"","page_name":" 170 ","page_number":172},
  {"content":"\r\nعلت دارند ، يعنى قراردادن اطاعت از قانون در منطقهء ارزشها و تخلف از آن ، در منطقه ضد ارزشها بايد به علت و ملاك صحيحى مستند شوند ، و قوانين و حقوق امروزى ، تنها موافقت عينى عمل با قانون را مىخواهد ، بدون احتياج به اين كه عمل مزبور رنگ اطاعت داشته باشد . و همچنين كيفر را براى كسى كه از قانون تخلف مىكند ، مقرر مىدارد ، خواه اطلاعى از قانون داشته باشد يا از آن بىخبر باشد و خواه عذرى كه در قانون قيد نشده است ، مانع عمل به آن بوده باشد يا نه ، بدون اين كه تخلف بدون عذر موجب عنوان معصيت گردد . مىگوئيم : اين اعتراض با نظر به جريان حقوق و مقررات متداول دوران ما كاملا صحيح است ، ولى اين نكته را هم بايد در نظر بگيريم كه جداكردن انگيزه‌هاى عمل به قانون از منطقهء ارزشها و جدا كردن عوامل انحراف از قانون ، از منطقهء ضد ارزشها ، نتيجه اى را كه براى بشر امروزى به بار آورده است ، محو كامل وجدان و فعاليتهاى سازندهء آن مىباشد ، وجدانى كه قطبنمايى براى كشتى وجود آدمى در اقيانوس زندگى قابل تفسير مىباشد . اما انكار شايستگى توبه ، به اين دليل كه واقعيتى به نام شخصيت وجود ندارد ، نمىتواند جز از مغزهائى كه با سم مهلك نيهيليستى مسموم شده است ، بروز نمايد . هيچ دوائى براى اين مسموميت مغزى ، در قاموس بشرى وجود ندارد ، مگر اين كه خود نيهيليست به خود بيايد و هستى را از نيستى متمايز بسازد .\r\nگروهى از اشخاص مىگويند : معصيت كه ويرانى شخصيت را به بار مىآورد ، جز مخالفت دستورات فوق طبيعى كه از طرف خداوند به وسيلهء پيامبران ، براى مردم ابلاغ مىشود چيزى ديگر نيست و اگر براى كسى « خدا » مطرح نباشد ، معصيتى وجود ندارد ، تا توبه از آن معصيت مفهومى داشته باشد . اينان هم بايد بدانند كه از آغاز زندگى بشر در اين كرهء خاكى تاكنون يك متفكرى پيدا نشده است كه از روى دلائل علمى و يا فلسفى اثبات كند\r\n","description":"","footnote":"","page_name":" 171 ","page_number":173},
  {"content":"\r\nكه خدائى وجود ندارد ، تنها كارى كه انجام شده است اينست كه در دلائل خداشناسان مناقشه كرده‌اند . چگونه مىتوان ادعا كرد خدا وجود ندارد ، در حالى كه اين ادعا بدون شناخت همهء عالم هستى امكانپذير نخواهد بود و اگر هم فرض كنيم كه شخص يا اشخاصى پيدا شوند كه همهء عالم هستى را بگردند و همهء اجزاء و روابط آنها را ببينند و بشناسند ، آيا مىتوانند با اين مشاهده نفى هر حقيقتى را در پشت پردهء عالم هستى بنمايند هرگز نمىتوانند .\r\nچنان كه اگر علوم تشريح بطور فرض همهء اجزاء و روابط بدن آدمى را توضيح بدهند و همهء آنها را قابل شناخت بسازند ، اراده و شخصيت را نمىتواند مشاهده كنند . بنا بر اين احتمال ، وجود خدا كاملا مستند به منطق علمى است اين احتمال ، احتمال ديگرى را بدنبال مىآورد و آن اينست كه خداوند در بارهء كردار و گفتار آدميان محاسبه اى دارد ، آنان كه عامل به قوانين و دستورات او هستند ، مطيع و آنان كه مخالفت مىورزند ، معصيت مىنمايند ، خواه اين اطاعت و معصيت ، در بارهء قوانين و مقررات مربوط به زندگانى معمولى اجتماعى بوده باشد و خواه در بارهء قوانين و دستورات الهى كه بوسيلهء پيامبران ابلاغ شده و لا اقل با احتمال منطقى كه كشف از واقعيتى مىكنند ، بوده باشد .\r\nتوبه آن نوسازى شخصيت است كه در هر دو مورد براى بازگشت به خويشتن و نوسازى خود ضرورت دارد . آيات قرآنى در موارد فراوانى دستور به توبه مىدهد از آن جمله : 1 - * ( وَقُلْ لِلْمُؤْمِناتِ يَغْضُضْنَ مِنْ أَبْصارِهِنَّ وَيَحْفَظْنَ فُرُوجَهُنَّ ) * ( 1 ) \r\n( و اى مردم با ايمان همگان بسوى خدا بازگشت كنيد ، باشد كه رستگار شويد ) 2 - * ( أَ لَمْ يَعْلَمُوا أَنَّ الله هُوَ يَقْبَلُ التَّوْبَةَ عَنْ عِبادِه ) * ( 2 ) \r\n","description":"","footnote":" ( 1 ) النور آيه 31  ( 2 ) التوبة آيهء 104 ","page_name":" 172 ","page_number":174},
  {"content":"\r\n( آيا ندانسته‌اند كه خداوند توبه را از بندگانش مىپذيرد ) 3 - * ( وَيَسْئَلُونَكَ عَنِ الْمَحِيضِ قُلْ هُوَ أَذىً ) * ( 1 ) \r\n( خداوند توبه كنندگان و تطهير نفسكنندگان را دوست مىدارد ) 4 - * ( وَالله يُرِيدُ أَنْ يَتُوبَ عَلَيْكُمْ ) * ( 2 ) \r\n( و خداوند مىخواهد توبه شما را بپذيرد ) اين نكته را هم بايد در نظر بگيريم كه توبه گاهى از بازگشت به سوى خدا آغاز مىشود و اين بازگشت ، موجب بازگشت به خويشتن و نوسازى خود مىگردد و سپس اين خود نوساخته به مسير رشد و تكامل مىافتد كه پايانش رجوع به خدا است . و گاهى توبه از بازگشت به خويشتن و تصفيه و نوسازى خود شروع و به قرارگرفتن در مسير رشد و كمال مىانجامد كه پايانش رجوع به خدا است .\r\n47 ، 48 - و لا يحمد حامد الَّا ربّه و لا يلم لائم الَّا نفسه ( و هيچ ستايشكننده اى جز پروردگارش را ستايش نكند و هيچ ملامتكننده اى جز نفس خود را سرزنش نكند . )\r\n\r\nچون همهء خيرات از خدا است و هيچ شر و فسادى به خدا مستند نيست ، پس حمد مر خدا راست و چون شر و فساد اختيارى به خود انسانها مستند است ، پس ملامت مر نفس آدمى را است\r\nآنچه كه از طرف خداوند متعال به سوى بندگانش سرازير مىشود ، جز صلاح و خير نيست ، زيرا ذات پاك الهى تواناتر و بىنيازتر از آن است كه براى ادارهء جهان هستى كه بدون درخواستى از طرف خود جهان ، آن را آفريده است ، و بدون اين كه خداوند نيازى به آفريدن آن داشته باشد ، فساد و شر\r\n","description":"","footnote":" ( 1 ) - البقرة آيهء 222  ( 2 ) - النساء آيهء 27 ","page_name":" 173 ","page_number":175},
  {"content":"\r\nرا به كار ببرد ، لذا اگر آدمى زبان به سخن در بارهء خدا به حركت در آورد ، نبايد چيزى جز حمد و ستايش او بوده باشد و هيچكس جز خداوند سبحان كه بوجود آورندهء همهء نيكوئيها و خيرات و كمالات مىباشد ، شايسته سپاس و ستايش حقيقى نيست . و چون هيچ ناشايستگى و بدى از طرف خداوند بر انسانها وارد نمىشود و آن ذات پاك اسبابها و علل طبيعى و انسانى را چنان آفريده است كه يا نتيجه اى جز خير محض براى انسان ندارند و يا لااقل بيطرف مىباشند ، لذا بهره بردارى آدميان از اين اسباب و علل در راه فساد و ناشايستگىها مربوط به خود آنان مىباشد . در نتيجه هيچ اعتراض و ملامتى نه بر خدا متوجه است و نه بر علل و اسباب جهان طبيعت ، بلكه اين نفس سركش و طغيانگر است كه سزاوار اعتراض و ملامت است .\r\nممكن است گفته شود : آيا اين همه مصائب و بلاهاى طبيعى و ناگواريهائى كه از طرف نيرومندان درنده خو متوجه انسانها مىگردند ، شر و فساد نيستند مىگوئيم : اما مصائب ناشى از عوامل طبيعى ، بدان جهت مصيبت تلقى مىشوند كه مزاحم حيات انسانها مىگردند ، به عنوان مثال بهمنى كه از كوه سرازير مىگردد ، اگر بيك دره اى سرازير شود كه با هيچ جاندارى تصادم پيدا نكند ، مصيبت ناميده نمىشود ، و همچنين سيل خروشانى كه از بلنديها به دره‌ها سرازير شود و راهى درياها مىگردد و هيچ جاندارى را تلف نمىكند ، مصيبت محسوب نمىگردد . پس بهمن و سيل موقعى به عنوان شر و فساد تلقى مىشوند كه مزاحمتى براى زندگى زندگان ايجاد نمايند .\r\nهمچنين نيرو و قدرتى كه از مجراى منطقى حيات نصيب بعضى از افراد يا جوامع انسانى مىگردد ذاتا شر و فساد نمىباشد ، بلكه نيرو و قدرت از موقعى به صورت شر و فساد درميآيد كه در راه مختلساختن حيات ديگران به كار برود . ملاحظه مىشود كه نه عوامل طبيعت ذاتا بلا و مصيبت مىباشند و نه قدرتهايى كه نصيب بعضى از آدميان مىگردد . شر و مصيبت از ديدگاه حيات\r\n","description":"","footnote":"","page_name":" 174 ","page_number":176},
  {"content":"\r\nمحورى انتزاع مىگردد كه حيات را براى آدمى مطلوب مطلق و شعلهء خاموش نشدنى ، حتى كاهش ناپذير جلوه مىدهد . بعبارت روشنتر عرض اندام خيالى بشر در مقابل حقيقت است كه حادثه و يا موجودى را شر و فساد تلقى مىكند .\r\nبراى حل اين مسئله مىتوان مطالب زير را در نظر گرفت .\r\n1 - آنچه كه از كائنات و امور آنها به خدا مستند هستند ، واقعيت و شئون و خواص آنها مىباشند و چون همهء اين واقعيتها در كارگاه هستى ، با مشيت خداوند بىنياز مطلق و بدون درخواست قبلى خود آن واقعيتها به جريان افتاده‌اند ، تصور شر و فساد در آنها تصور غلطى است . كائنات با قوانينى كه دارند ، موجوداتى وابسته به مشيت خداوند مىباشند ، آيا كمترين احتمال مىرود كه خداوند با بعضى از آن كائنات خصومت داشته باشد ، و به وسيلهء بعضى ديگر از كائنات آنچه را كه با او خصومت دارد ، بكوبد و مبتلا به شر و فساد بسازد آيا همهء جهان هستى و ميلياردها برابر آن ، مىتوانند در معرض مخالفت با مشيت بالغه و قاهره خداوندى برآيند ، تا خداوند با آنها خصومت بورزد بنا بر اين شر و فساد به هيچ وجه نمىتواند مستند به خدا بوده باشد .\r\n2 - طبيعت حيات در هر جاندارى كه باشد مقتضى انتزاع حيات محورى است ، يعنى چنان كه گفتيم : از ناچيزترين جاندار تا تكامليافته ترين انسانها ، به مقتضاى حياتى كه دارا هستند ، حيات را مطلوب مطلق تلقى كرده ، حتى رضايت به كاهش اندك شعلهء حيات نمىدهند . اين شدت علاقه و مطلق تلقى كردن حيات كه از جوشش درونى آن برمىآيد ، اساسىترين عامل حفظ و نگهدارى آن از آفات طبيعى و ديگر عوامل مزاحم مىباشد ، نه اين كه اين علاقه و مطلق تلقىشدن به عنوان يك واقعيت در جهان هستى نيز ضبط شده است ، به عبارت روشنتر حكمت و فلسفهء اين علاقه و مطلق تلقىشدن براى\r\n","description":"","footnote":"","page_name":" 175 ","page_number":177},
  {"content":"\r\nحفظ و ابقاى اختيارى حيات است ، نه طغيان و سركشى بر قوانين بنيادين هستى كه يكى از آنها انقراض و پايان يافتن حيات است ، به جهت كاهش نيروهاى آن ، و يا تزاحم نيرومندى كه آدمى از جلوگيرى آنها ناتوان است و اختيارى در بر طرف كردن آنها ندارد .\r\n","description":"","footnote":"","page_name":" 176 ","page_number":178},
  {"content":"\r\n\r\nمتن خطبه هفدهم\r\n\r\n17 - و من كلام له عليه السلام\r\nفي صفة من يتصدى للحكم بين الأمة و ليس لذلك بأهل و فيها : أبغض الخلائق إلى الله صنفان الصنف الأول : إنّ أبغض الخلائق إلى الله رجلان . رجل وكله الله إلى نفسه ، فهو جائر عن قصد السَّبيل ، مشغوف بكلام بدعة ، و دعاء ضلالة ، فهو فتنة لمن افتتن به ، ضالّ عن هدي من كان قبله ، مضلّ لمن اقتدى به في حياته و بعد وفاته ، حمَّال خطايا غيره ، رهن بخطيئته . الصنف الثاني : و رجل قمش جهلا ، موضع في جهَّال الأمَّة ، عاد في أغباش الفتنة ، عم بما في عقد الهدنة ، قد سمَّاه أشباه النَّاس عالما و ليس به ، بكَّر فاستكثر من جمع ما قل منه خير ممَّا كثر ، حتّى إذا ارتوى من ماء آجن ، و اكتثر من غير طائل ، جلس بين النّاس قاضيا ضامنا لتخليص ما التبس على غيره ، فان نزلت به إحدى المبهمات هيّأ لها حشوا رثّا من رأيه ، ثمّ قطع به ، فهو من لبس الشّبهات في مثل نسج العنكبوت . لا يدري أصاب أم أخطأ فإن أصاب خاف أن يكون قد أخطأ ، و إن أخطأ رجا أن يكون قد أصابجاهل خبّاط جهالات ، عاش ركَّاب عشوات ، لم يعضّ على العلم\r\n","description":"","footnote":"","page_name":" 177 ","page_number":179},
  {"content":"\r\nبضرس قاطع . يذرو الرّوايات ذرو الرّيح الهشيم لا مليّ - و الله - بإصدار ما ورد عليه ، و لا أهل لما قرّظ به ، لا يحسب العلم في شيء ممّا أنكره ، و لا يرى أنّ من وراء ما بلغ مذهبا لغيره ، و إن أظلم عليه أمر اكتتم به لما يعلم من جهل نفسه ، تصرخ من جور قضائه الدّماء ، و تعجّ منه المواريث . إلى اللَّه أشكو من معشر يعيشون جهّالا ، و يموتون ضلَّالا ، ليس فيهم سلعة أبور من الكتاب إذا تلي حقّ تلاوته ، و لا سلعة أنفق بيعا و لا أغلى ثمنا من الكتاب إذا حرّف عن مواضعه ، و لا عندهم أنكر من المعروف ، و لا أعرف من المنكر\r\n","description":"","footnote":"","page_name":" 178 ","page_number":180},
  {"content":"\r\n\r\nترجمهء خطبهء هفدهم\r\n","description":"","footnote":"","page_name":" 179 ","page_number":181},
  {"content":"\r\nدر توصيف كسى است كه در ميان امت ، بدون شايستگى متصدى منصب قضاوت مىگردد . در اين خطبه دو صنف از مردم مطرح مىشوند كه مبغوضترين مردم در نزد خدايند .\r\nدو كس در نزد خدا مبغوضترين مردمند .\r\nاول - كسى كه [ رابطهء خود را با خدا بريده و 
  ] خدا او را به حال خود واگذاشته است .\r\n[ آن خودمحور خودرو 
  ] از راه اعتدال منحرف گشته . با سخنان ضد اصل و دعوت به گمراهى دل خوش مىدارد .\r\n[ اين صنف از مردم اصلشكن 
  ] وسيله اى براى برانگيختن آشوب و تشويش فتنه جويانندو راه گم كردگانى منحرف از هدايت و ارشاد رادمردان پيشين .\r\n[ اين نابخردان نابكار 
  ] هم در دوران زندگى خود عامل گمراهى و تباهى پيروان و سرسپردگانشان مىباشند و هم پس از آنكه ديده از اين جهان بر مىبندند .\r\nاينان بار خطاها و انحراف ديگران را به دوش مىكشندو گروگان خطاهاى خويشتناند .\r\nدوم - كسى است كه انبوهى از نادانىها را در خود جمع كرده ، در ميان نادانان امت براى فريفتن مردم به همه سو مىشتابد .\r\n[ اين صنف كوردل ظلمتجو 
  ] در تاريكى آشوبها و تشويشها مىتازد\r\n","description":"","footnote":"","page_name":" 180 ","page_number":182},
  {"content":"\r\nو به آنچه كه در پيمان صلح است ، نابينا است .\r\nانساننماها عالمش مىخوانند ، با اين كه از علم بهره اى نبرده است .\r\nبامدادان كه از خواب برمىخيزد ، كارى جز رويهم انباشتن چيزهائى كه اندكش بهتر از بسيارش است ، ندارد . همين كه [ مانند حشرات پست 
  ] از گنديده‌ها سيراب گشت و بيهوده‌ها را رويهم انباشت ، در ميان مردم به قضاوت مىنشيند و روشنساختن حقايقى را بر عهده مىگيرد كه بر ديگران مشتبه است .\r\nدر آن هنگام كه با يكى از مسائل ابهامآميز روياروى مىگردد براى روشنساختن آن ، افكار بيهوده و پوسيده اش را به ميان مىكشد و قاطعانه حكم مىكند . فهم و درك اين نادان همانند آن مگس ناتوان است و مشكلات چونان تارهاى عنكبوت ، كه مگس در آن تارها گرفتار مىشود و راه خلاص ندارد .\r\nاين [ غوطه ور در جهل مركب 
  ] احكامى را كه صادر مىكند ، نمىداند آيا مطابق واقع است ، يا به خطا رفته است ، اگر حكمش مطابق واقع بوده باشد ، از آن مىترسد كه مرتكب خلاف واقع گشته باشدو اگر به خطا رفته است ، اميد دارد كه حكمش مطابق واقع از آب در آيد .\r\nاين متصدى [ ناشايستهء قضاوت 
  ] نادانى است گمگشته در جهالتهاى خودو همانند آن شبكور است كه در تاريكى مسائل مشكل و ابهامآميز فرو مىرودو هيچ مسئله اى را با مبناى علمى ، قاطعانه حل و فصل نمىكند .\r\nدرك و عقل آن [ غوطه ور در جهل مركب 
  ] رواياتى را كه مأخذ حكم و قضاوتند مىپراكند و مىگذرد ، همانند باد ناآگاه كه گياهان خشكيده را مىپراكند و به راه خود مىرود .\r\nسوگند به خدا ، اين نادان نه در حل مسائلى كه به او وارد مىشود ، مورد اطمينان است و نه شايستهء مدحى كه مداحان در بارهء آنان سر مىدهند او در بارهء آنچه كه انكار كرده است ، دانشى را كه بر خلاف انكار او باشد ،\r\n","description":"","footnote":"","page_name":" 181 ","page_number":183},
  {"content":"\r\nسراغ ندارد .\r\nاو [ چنان در لابلاى جهالتهايش پوشيده است كه 
  ] هيچ رأى و نظرى را براى ديگر صاحبنظران جز دركشدهء خود ، نمىبيند . در آن هنگام كه در تاريكى و ابهام مسئله اى فرو رفت و نادانى خويش را دريافت ، جهل شناخته شدهء خود را از ديگران مىپوشاند .\r\nاز جور و ستم اين اشغالكنندهء ناحق منصب قضاوت است كه خونهاى بناحق ريخته شده به فرياد و ناله در مىآيند . وارثهاى تقسيمشده به باطل ، شيون مىنمايند .\r\nشكايت به خدا دارم از اين گروه كه نادان زندگى مىكنند و گمراه مىميرند .\r\nدر نزد اينان [ اين نابخردان نابكار 
  ] كالايى كسادتر از كتاب الهى كه شايسته خوانده شود [ و تفسير گردد 
  ] وجود نداردو كالائى رايجتر و گرانبها تر از كتاب الهى به شرط آنكه از معانى واقعى خود تحريف شود ، مطرح نيست اينان [ اين شناوران در امواج جهل مركب و اسيران هوى و خودخواهى - ها 
  ] چيزى بد و ناشناخته تر از نيكوئىها و بهتر از بدىها و ناشناخته‌ها سراغ ندارند .\r\n","description":"","footnote":"","page_name":" 182 ","page_number":184},
  {"content":"\r\n\r\nتفسير خطبهء هفدهم\r\n","description":"","footnote":"","page_name":" 183 ","page_number":185},
  {"content":"\r\n3 ، 4 - إنّ أبغض الخلائق الى اللَّه رجلان : رجل وكله اللَّه الى نفسه ( مبغوضترين مردم در نزد خداوند دو صنف است : 1 - صنفى كه خداوند آنها را به حال خود واگذاشته است ) .\r\n\r\nاوصاف متصديان ناشايستهء حمايت از جان و مال مردم 1 - بدور خود مىپيچند\r\nآن ذات پاك فياض كه در كمال بىنيازى ، جامهء هستى بر تن انسان پوشانيده و از روى حكمت و مهر ربانيش او را مورد عنايتش قرار داده است ، نه آن جامهء هستى را بىدليل از تن او در مىآورد ، و نه بدون علت عنايت و مهر الهىاش را از او سلب مىكند . خداوند بىچون و بىنياز مطلق كه انسان را در پهنهء هستى با تكريم و تشريف به تكاپو انداخته است ، تا تن آدمى را با جامهء هستى فاخرتر و با عظمتترى كه خياط مبانى عالى كارگاه وجود دوخته است ، نيارايد ، جامهء پيشين او را از تنش در نمىآورد .\r\n* ( ثُمَّ خَلَقْنَا النُّطْفَةَ عَلَقَةً ) * ( 1 ) \r\n( سپس او را در خلقت ديگرى ايجاد نموديم ) * ( أَ فَعَيِينا بِالْخَلْقِ الأَوَّلِ بَلْ هُمْ فِي لَبْسٍ مِنْ خَلْقٍ جَدِيدٍ ) * ( آيا ما با آفرينش نخستين انسان ناتوان گشتيم ( آنان نبايد اشتباه كنند ، بايد\r\n","description":"","footnote":" ( 1 ) المؤمنون آيه 14 ","page_name":" 184 ","page_number":186},
  {"content":"\r\nبدانند كه گام به آفرينش تازه خواهند گذاشت ) .\r\n* ( ما نَنْسَخْ مِنْ آيَةٍ أَوْ نُنْسِها نَأْتِ بِخَيْرٍ مِنْها أَوْ مِثْلِها ) * ( 1 )  .\r\n( ما هيچ آيت و علامتى را از بين نمىبريم يا او را از يادها نمىبريم ، مگر اين كه بهتر از آن يا مثل آن را جانشينش مىسازيم ) .\r\nپس يقين بايد كرد كه آنچه از درياى فيض الهى به جريان مىافتد ، خشك شدنى نيست . از آن لحظه كه آدمى در جويبار زندگى قرار مىگيرد ، مادامى كه خود به جهت پليديها و نابكاريها از آن جويبار بيرون نيايد ، راهى درياى ابديت مىگردد ، زيرا آنچه كه از بالا شروع شده است و استعداد برگشت به سوى بالا را دارد ، در پائين پايان نمىپذيرد . همچنان آدمى كه بوسيلهء دو بال عقل و وجدان و با نيروهاى گوناگون طبيعت كه خدا در اختيار او قرار داده و براى چشيدن طعم زندگى و وصول به حيات معقول ، مورد عنايتش قرار داده است ، نه از روى احتياج عنايتش را از او سلب مىكند و نه از روى پشيمانى ، بلكه هر اندازه كه آدمى در تكاپو براى وصول به حيات معقول كه قطعا به حيات ابدى پيوسته است ، بيشتر و بهتر احساس تعهد نموده و در عمل به آن ، مىكوشد ، شايستگى عنايت ربانى را بيشتر و بهتر بدست مىآورد .\r\nبنا بر اين ، مورد عنايت خداوندى بودن ، يعنى شايستگى پيوستن به شعاع عظمت الهى . كه هيچ علتى براى از بين رفتن اين پيوستگى وجود ندارد ، جز آنكه خود بار ديگر از همان طنابى كه گرفته و به بالا صعود كرده است ، رو به پائين بيايد . به عبارت ديگر راهزن راه خود به سوى كمال باشند و به خود واگذاشته شوند :\r\n\r\nاندك اندك راه زد سيم و زرش\r\nمرگ و جسك نو فتاد اندر سرش\r\nعشق گردانيد با او پوستين\r\nمىگريزد خواجه از شور و شرش\r\n\r\n","description":"","footnote":" ( 1 ) - البقرة آيهء 106 ","page_name":" 185 ","page_number":187},
  {"content":"\r\n\r\nاندك اندك روى سرخش زرد شد\r\nاندك اندك خشك شد چشم ترش\r\nوسوسه و انديشه بر وى در گشاد\r\nراند عشق لاابالى از درش\r\nاندك اندك شاخ و برگش خشك شد\r\nچون بريده شد رگ بيخآورش\r\nاندك اندك گشت عارف خرقه دوز\r\nرفت وجد حالت خرقه درش\r\nعشق داد و دل برين عالم نهاد\r\nدر برش زين پس نبايد دلبرش\r\nخواجه مىگريد كه ماند از قافله\r\nليك مىخندد خر اندر آخرش\r\nعشق را بگذاشت و دم خر گرفت\r\nلا جرم سرگين خر شد عنبرش\r\nملك را بگذاشت بر سرگين نشست\r\nعاقبت شد خرمگس سرلشكرش\r\nخرمگس آن وسوسه است و آن خيال\r\nكه همى خارش دهد همچون گرش\r\nگر ندارد شرم و وا نايد از اين\r\nوا نمايم شاخهاى ديگرش\r\n\r\n( 1 )  اينست معناى واگذارشدن آدمى به نفس خويشتن [ در اين مبحث خود طبيعى را براى مفهوم نفس انسانى پستگرا به كار مىبريم 
  ] 1 - سيم و زر دنيا كه تنها وسايلى محدود براى ادارهء زندگى است ، راهزن انسان راهرو مىگردد ، زيرا خود طبيعى پول را در هر شكلى كه باشد معشوق قرار مىدهد و كارى با آن ندارد كه از كجا بدست آمده است و در چه چيزى بايد استخدام شود . بدين ترتيب ، ارزشهاى كمال مطلق بريده مىشود و بر پديده اى كه داراى ارزش اعتبارى است و به علت نابخردى خودمحوران مىتواند همه ارزشهاى ذاتى را در هم بريزد ، عشق مىورزد . اين يكى از مختصات واگذاشته شدن به خود طبيعى است .\r\n2 - آنان كه به خود طبيعىشان واگذاشته شده‌اند ، از يكى از اساسى - ترين اركان حيات معقول بىبهره‌اند ، اين ركن اساسى عبارتست از عشق متكى به عقل سليم و وجدان فعال و فطرت كه با قرارگرفتن آدمى روياروى جمال و جلال مطلق به وجود مىآيد و تا رسيدن عاشق به آن معشوق حقيقى\r\n","description":"","footnote":" ( 1 ) ديوان شمس تبريزى صفحهء 491 غزل 1255 ","page_name":" 186 ","page_number":188},
  {"content":"\r\nفرو نمىنشيند ، اين همان عشق است كه بدون آن درسى از كارگاه هستى خوانده نخواهد گشت :\r\n\r\nعاشق شو ار نه روزى كار جهان سر آيد\r\nناخوانده درس مقصود از كارگاه هستى\r\n\r\nحافظ\r\nمحروميت از اين عشق يكى ديگر از واگذاشته شدنهاى آدمى به خود طبيعى خويشتن است كه با رخت بربستن از نهاد آدمى جاى خود را به وسوسه‌ها و انديشه‌هاى بىاساس و مستهلك كنندهء مغز و روان خالى مىكند .\r\nوسوسه چيست وسوسه جز خاريدن سر روح با ناخن ترديدها و قطع و يقينهاى متناقض كه هر يك با بروز ديگرى راه نيستى را در پيش مىگيرند ، چيز ديگرى نيست ، چونان انسان گر كه خود را مىخارد و به لذت بسيار موقت و بىپايه اش دلخوش مىدارد كه تباهى جسم و جانش را به دنبال مىآورد .\r\n3 - احساسات و هيجانات تصعيدشده كه گاهى همراه با پرمعنىترين تبسمها و گاه ديگر همراه با قطراتى اشك شوق ، سر بر مىكشند و از بين مىروند و جاى خود را به همان عواطف و احساسات خام خالى مىكنند كه افعىهم در موقع چشيدن لذايذ مناسب به خود و حلقه شدن به دور بچه هايش كه به تازگى سر از تخم برآورده‌اند .\r\n4 - آن ريشه‌هاى روانى كه هر يك مىتواند بيخ و بنهاى مولد شاخه‌هاى بارده بوده باشد ، در آن انسان كه به خود واگذاشته شده است ، مىخشكد و تباه مىگردد . به اين معنى كه استعدادهايش مىميرد و نبوغها و امتيازات سازنده بدنبالش .\r\n5 - در آن انسانى كه به خود واگذاشته شده است ، اگر از اندك هوشيارى برخوردار باشد ، يك تضاد درونى دائمى در جريان است كه شكنجه اش مىدهد . اين تضاد بىامان عبارتست از :\r\n","description":"","footnote":"","page_name":" 187 ","page_number":189},
  {"content":"\r\n\r\nبرگشاده روح بالا بالها\r\nتن زده اندر زمين چنگالها\r\nخواجه مىگريد كه ماند از قافله\r\nليك مىخندد خر اندر آخرش\r\nهوى ناقتى خلفى و قدامى الهوى\r\nو انى و اياها لمختلفان\r\n\r\n( مورد هوى ( معشوق ) شتر من پشت سر من و معشوق من پيش رويم است .\r\nمقصد و جهت حركت ما با يكديگر مختلف است ) چارهء نهائى اين تضاد ، يا دستزدن به تخدير و مستىهاى نابودكنندهء هشيارى است و يا از خودمحورى در آمدن و رو به بالا حركت كردن .\r\nفلسفهء روشن اين خسارتهاى پنجگانه ، بريده شدن از جاذبيت حيات معقول است كه هدفى جز كمال اعلا نمىشناسد . و جاى ترديد نيست كه اين كمال اعلا بيرون از خود طبيعى بوده و در درجهء اعلائى است كه براى وصول به آن ، بايد به تكاپو پرداخت و دگرگون گشت . به عبارت ديگر كسى كه معراج تكامل را درك نكند و آمادهء پرواز براى آن نباشد ، در محاصرهء خود طبيعى مستهلك خواهد گشت . اين معراج ، رفتن از كرهء زمين به كرات ديگر فضائى نيست . آرى :\r\n\r\nنه چو معراج زمينى تا قمر\r\nبلكه چون معراج كلكى تا شكر\r\n\r\n5 - فهو جائر عن قصد السّبيل ( آن مبغوض خداوندى از راه اعتدال منحرف مىگردد )\r\n\r\n2 - خودمحور خودرو اعتدال را نمىشناسد و اگر هم بشناسد ، در آن مسير حركت نمىكند\r\nحيات وابسته به هدف معقول ، همواره قوانين و اصولى را پيش پاى آدمى مىگستراند كه معتدلترين جاده‌ها است . از آن هنگام كه خودمحورى سرتاسر وجود آدمى را اشغال مىنمايد ، نه مىتوان روى احساسات چنين شخصى محاسبه نمود و نه روى انديشه هايش و نه روى اراده‌ها و تصميمهائى\r\n","description":"","footnote":"","page_name":" 188 ","page_number":190},
  {"content":"\r\nكه در حوزهء فردى خويش و پهنهء اجتماع مىگيرد ، اين همه تجاوز از محاسبات براى آن است كه خود طبيعى و فعاليتهايش هيچ حسابى نمىپذيرد . دليل قانعكنندهء اين محاسبه ناپذيرى با نظر به نبودن الگو و معيار براى حيات كه بىاعتنائى به اصل و قانون زاييدهء آن است ، كاملا روشن است . خودمحورى آن چنان بىتعين و حدناشناس است كه حتى خود طبيعى را هم نمىتواند از روى محاسبه اداره نمايد و تورم ببخشد . پس در حقيقت خودمحورى كه يكى از مختصات واگذاشته شدن به خويشتن است ، مىتواند تا نفى و نابودى خود نيز پيش برود . اگر هم فرض كنيم كه شخص خودمحور توانسته باشد اعتدال و تجاوز از آن را تشخيص بدهد ، عامل تنظيمكنندهء درونى ندارد كه او را به طرف اعتدال بكشاند . به بيان ديگر ، خودمحورى كه به خويشتن آغشته شده است ، جز خود مايع و موم صفت چيزى ديگر ندارد كه موضعگيرى خود را با آن چيز محاسبه نموده و به حدود معتدل آن بگرود .\r\n6 - مشعوف بكلام بدعة و دعاء ضلالة ( با سخنان ضد اصل و دعوت به گمراهى دل خوش مىدارد )\r\n\r\n3 - خودمحوران از بدعتگذارى ، يعنى گريختن از اصل و پيداكردن اشخاص مستعد براى گمراهى شادمان مىشوند .\r\nمعناى خاص بدعت عبارتست از واردكردن چيزى در دين كه از دين نيست و يا بيرون نمودن چيزى از دين كه در دين است . با نظر به اين كه اگر همهء عقايد و تكاليف دينى براى همهء مردم روشن و بديهى نيست و چنان نيست كه مانند مسائل محسوس و ملموس همگانى قابل تغيير دادن و تحريف نباشد ، لذا امكان بدعتگذارى در دين مانند ديگر سيستمهاى نظرى ، موجود است .\r\nبدعتگذارى غير از ابتكار و سازندگىهائى است كه به وسيلهء نوابغ و هشياران داراى ارادهء قوى ، در اديان و ساير سيستمهاى معرفتى و عملى\r\n","description":"","footnote":"","page_name":" 189 ","page_number":191},
  {"content":"\r\nبه وجود مىآيد . كلمهء بدعت گاهى در همين معنى كه متذكر شديم به كار برده مىشود ، يعنى مىگويند : بدعت گذاران قرون و اعصار ، و مقصود مبتكرين و سازندگان قوى الاراده است كه وجودشان براى پيشرفت تكاملى و تطبيق اصول تثبيتشده در سيستم با دگرگونيهاى ضرورى و مفيد جديد ، ضرورت دارد . بدانجهت كه دين اسلام داراى آن اصول و قوانين كلى است كه در همهء شرايط و دگرگونيهاى قرون و اعصار ، مىتواند حيات معقول مردم را اداره كند ، جائى براى منهاكردن يا اضافه نمودن در دين اسلام وجود ندارد ، يعنى بدعت به معناى خاص كه در آغاز مبحث گفتيم ، در اين دين نامعقول است . ولى بدعت به معناى ابتكار و سازندگى و تطبيقهاى هوشيارانهء اصول و قوانين اسلام ، با واقعياتى كه به طور مستمر بروز مىكنند ، نه تنها مضر نيست ، بلكه ضرورت قطعى دارد . نهايت امر بايد اصطلاح بدعت را كه معمولا در فرهنگ اسلامى به همان معناى خاص به كار برده مىشود ، براى جلوگيرى از سوء تفاهم كنار گذاشته شود ، با اين كه كلمهء ابداع و مبدع و بديع از همان ماده بدعت مىباشند ، موجب سوء تفاهم نمىگردند .\r\nبراى بدعتگذارى در دين اسلام ، به معناى خاص كه ممنوع است ، عواملى را مىتوان در نظر گرفت ، از آن جمله دو عامل مهم را مطرح مىكنيم : عامل يكم - جهل و بىاطلاعى شخص بدعتگذار در بارهء اصول اسلامى . مسلم است كه هر فرد معمولى بىاطلاع نمىتواند در جامعه اسلامى بدعت خود را اظهار و تثبيت كند ، زيرا كسى جز مثل خود او كه جاهل به اسلام است ، پيروى از بدعت او نخواهد كرد . بنا بر اين ، بدعتگذار جاهل بايد از مقام بالا يا موضع قدرت ، بچنين كارى دست ببرد كه مردم معمولى با نظر به آن مقام و قدرت ، بدعت او را بپذيرند . اين يكى از پديده‌هاى شرم - آورى است كه شخصيتهائى با تكيه به مقام و قدرت ، مىتوانند سرنوشت حيات معقول مردم را دستخوش جهالتهاى خود گردانند ، و هيچ دليل و علتى\r\n","description":"","footnote":"","page_name":" 190 ","page_number":192},
  {"content":"\r\nجز همان مقام و قدرت هم نداشته باشند مثلا از يك رياضيدان چشمگير بدعت در مسائل حقوقى را بپذيرند و يك مورخ محض را روانشناس شايسته تلقى مىكنند و يك سپاهى زبردست را به عنوان رهبر فكرى قبول مىكنند اگر مقام و قدرتى را كه يك انسان بدست مىآورد همراه با آگاهى به اين كه او انسان است ، بوده باشد و انسانبودن خود را فراموش نكند ، امكان ندارد كه از روى جهالت در بارهء آنچه كه نمىداند اظهار نظر كند و بدعتى بگذارد .\r\nعامل دوم - هوى و هوس و تمايلات خودمحورانه ، اين عامل هنگامى دست به فعاليت مؤثر مىزند كه عظمت و حياتى بودن اصول و قوانين سيستم مكتبى در برابر شخص خودمحور ساقط مىگردد و رنگ درخشان و زندهء آنها مات مىشود . راستى كدامين واقعيت و ضرورتى است كه در برابر خودخواهى خودمحوران عظمت خود را از دست ندهد و رنگ خود را نبازد اين جمله كه گذشت نبايد با سطحىنگرى برگذار شود زيرا معناى اين كه اصول و قوانين عظمت خود را از دست مىدهند ، آن نيست كه واقعيتها در واقع دگرگون مىشوند ، بلكه خودخواهى و خودمحورى با نابودساختن ماهيت خود واقعىاش هيچ عظمتى را در قلمرو جز خود قبول ندارد .\r\nاين اشخاص واگذاشته شده به خود طبيعى [ كه از ديدگاه خود رشد يافته ، خود مجازى مىباشد 
  ] از اضافه كردن آخور به توبره شادمان مىگردند يعنى هم از توبرهء خودخواهىها مىخورند و هم با پيداكردن ساده لوحانى براى تحميل بدعتهاى بىاصل و منطق ، از آخور اجتماع بهره بردارى مىكنند ، به همين جهت است كه بقول أمير المؤمنين عليه السلام با پراكندن و قابل قبول ساختن سخنان بدعتگذارانهء خود و ديگران در شاديها فرو مىروند .\r\nمسئلهء ديگرى كه در بارهء بدعتهاى ضد منطق و سنتهاى مفيد حياتبخش وجود دارد ، استمرار آثار آنها است :\r\n\r\nسنت بد كز شه اول بزاد\r\nاين شه ديگر قدم بر وى نهاد\r\n\r\n","description":"","footnote":"","page_name":" 191 ","page_number":193},
  {"content":"\r\n\r\nهر كه او بنهاد ناخوش سنتى\r\nسوى او نفرين رود هر ساعتى\r\nز ان كه هر چه اين كند ز ان گون ستم\r\nز اولين جويد خدا بىبيش و كم\r\nنيكوان رفتند و سنتها بماند\r\nوز لئيمان ظلم و لعنتها بماند\r\nتا قيامت هر كه جنس آن بدان\r\nدر وجود آيد بود رويش بدان\r\nرگ رگست اين آب شيرين و آب شور\r\nدر خلايق مىرود تا نفخ صور\r\n\r\nالبته چنان كه سنتهاى نيكو زمينه اى براى آماده شدن وسائل حيات معقول مىباشند نه عامل جبرى آن ، همچنين بدعتها زمينه اى براى اختلال حيات معقول مىباشند ، نه عامل جبرى آن .\r\nمرگ و عبور عقربكهاى زمان براى كسانى كه از تماس با واقعيات ناتوانند ، يك امتياز تدريجى براى مردگان به وجود مىآورد . از طرف ديگر اين قانون پايدار تاريخى هم وجود دارد كه عظمتها و تبهكارىهائى كه فوق معمولى باشند ، در كتاب پر ورق تاريخ ثبت مىشوند و به شكل عوامل محرك و سازنده يا نفرتانگيز سايهء خود را مىگسترانند .\r\nعامل سوم - غرضورزيهاى خودمحوران زنده كه مىتوانند از استخوانهاى پوسيدهء گمراهان تبهكار استفاده كرده به هدفهاى خود برسند .\r\n10 ، 11 - حمّال خطايا غيره ، رهن بخطيئته ( خطاهاى ديگران را بر دوش مىكشند و خود گروگان خطاى خويشتناند )\r\n\r\n4 - خودمحوران هم مجرمند و هم عامل جرم ديگران\r\nهر اندازه كه شخصيت آدمى در يك جامعه چشمگيرتر بوده باشد ، به همان اندازه عظمت و پستىهاى او در افراد و شئون جامعه مؤثر مىباشد ، زيرا يكى از مختصات انسانهاى معمولى قرارگرفتن در جاذبيت شخصيتها است ، به همين جهت است كه مىتوان گفت : يكى از عوامل مهم تعيين سرنوشت زندگى براى مردم معمولى ، شخصيتهائى هستند كه توانسته‌اند خود را در جامعه مطرح\r\n","description":"","footnote":"","page_name":" 192 ","page_number":194},
  {"content":"\r\nنمايند . ناتوانى اين مردم از درك مشكلات زندگى و تشخيص قطعى و همه - جانبهء مصالح و مفاسد آن از يك طرف ، و علاقهء جدى به داشتن امتيازاتى كه شخصيتهاى چشمگير بدست مىآورند و اشتياق فراوان به داشتن صفات برجسته يا براى رسيدن به رشد و كمال و يا براى ارضاى حس خودخواهى ، ز طرف ديگر عواملى هستند كه مىتوانند مردم را به دنبال شخصيتها بكشند . اين پديده تقريبا يك امر طبيعى است و منهاى عامل خودخواهى نه تنها جرمى براى مردم محسوب نمىگردد ، بلكه مىتوان اين پديده را به عنوان نيروى محرك تلقى نمود كه اگر بطور منطقى مورد بهره بردارى قرار بگيرد ، كاملا مفيد مىباشد زيرا اغلب مردم معمولى هم از درك واقعيتها و اصول و قوانين تكامل ناتوانند و هم آن قدرت گذشت از خودخواهى و لذائذ شخصى را ندارند كه خود به خود به سوى واقعيات كشيده شوند ، در صورتى كه شخصيتها و نتايجى كه آنان از امتيازات خود در زندگى اجتماعى مىگيرند ، براى مردم معمولى ملموستر بوده قدرت تحريكشان بيشتر مىباشد . بنا بر اين ، در اصلاح پديدهء تبعيت مردم از شخصيتها ، تكليف شخصيتها اينست كه وضع خود را اصلاح نموده از فساد مردم به وسيلهء اشتياقى كه به پيروى از آنان دارند ، برحذر باشند و بهراسند . با ملاحظهء دقيق در اين پديدهء پيروى است كه مىتوان گفت : مقدار بسيار فراوانى از تباهىهاى زندگى مادى و معنوى مردم معمولى در طول تاريخ ، معلول قرارگرفتن آنان در جاذبيت شخصيتهاى چشمگير مىباشد لذا قاطعانه بايد گفت كه عقل و وجدان يك انسان كه به جهت داشتن امتياز يا امتيازاتى براى مردم جوامع مطرح شده است ، توجيه كنندهء عقول و وجدانهاى همان مردم مىباشد . اين توجيه ممكن است محسوس و ملموس بوده مانند معلمان و مربيان با خط مستقيم عقل و وجدان متعلم و مورد تربيت را در مسير گرديدن قرار بدهد . و ممكن است به شكلى غير محسوس و غير ملموس در عقول و وجدانهاى مردم نفوذ نمايد ، حتى بدون آنكه مردم به آن نفوذ آگاهى داشته\r\n","description":"","footnote":"","page_name":" 193 ","page_number":195},
  {"content":"\r\nباشند . اكنون مىتوانيم اين نتيجه را بگيريم كه يك شخصيت خردمند و سازنده چنانچه از تجربيات و اندوخته‌هاى جامعهء خود بهره مند مىگردد ، مردم آن جامعه از عقل و وجدان آن خردمند سازنده متأثر شده براى تطبيق دادن خود به شخصيت مفروض ، انعطاف مىپذيرد و بهره ور مىگردد . و بالعكس ، نيز صحيح است كه يك شخصيت چشمگير فاسد ، با اين كه از تجربيات و اندوخته‌هاى فكرى و عضلانى مردم يك جامعه بهره مند مىگردد ، با كمال وقاحت و رذالت ، عوضى كه مىپردازد فاسدكردن عقول و وجدانهاى آن مردم و وادار كردن آنان به جرم خطا و انحراف مىباشد . جاى شگفتى است كه اين شخصيتهاى فاسد و مفسد در اين معاملهء تبهكارانه طلبكار هم مىشوند و وضعى پيش مىآورند كه مردم در بارهء احترام و تجليل از آنان به شرمندگى و قصور خود اعتراف نمايند اين نابخردان چشمگير نمىدانند كه بالاخره آن مردم ، در حال يا آينده با وجدان حساس خود به خوبى درك خواهند كرد كه حتى عامل پوزش و شرمندگى كه در معاملهء تبهكارانه احساس كرده‌اند ، خود معلول نابكارى ماهرانهء آن چشمگيران ضد عقل و وجدان بوده است . قطعى است كه در آن هنگام كه مردم توانستند از جاذبيت دروغين آن عوامل جرم و بدبختى رها شوند ، خواهند گفت :\r\n\r\nبىقدريم نگر كه به هيچم خريد و من\r\nشرمنده‌ام هنوز خريدار خويش را\r\n\r\nو درك خواهند كرد كه خود اين بىقدرى و بىارزشى يكى از نتايج قرارگرفتن آنان در جاذبيت دروغين آن بافندگان تارهاى عنكبوتى براى شكار ناتوان مگس صفت بوده است . ممكن است بگوئيد ، يك شخصيت داراى مدتى محدود از زندگانى است ، با اين حال چطور ممكن است خطاهاى نامحدود كسانى را كه تحت تأثير او مرتكب خطاها شده‌اند ، بر دوش بكشد پاسخ اين اعتراض روشن است ، زيرا آن لذايذ نامحدود كه از خودخواهىها\r\n","description":"","footnote":"","page_name":" 194 ","page_number":196},
  {"content":"\r\nو قراردادن مردم در جاذبيت شخصيت خود برده است ، مىتواند معادل كيفر آن خطاها بوده باشد كه مردم در تحت تأثير شخصيت او مرتكب شده‌اند .\r\n\r\nتحليلى در ابعاد شخصيتها و جامعه و تاريخ كه از شخصيتها متأثر مىشوند\r\nما اين نظرهء افراطى را نمىپذيريم كه مىگويد : عامل محرك تاريخ و بوجود آورندهء تحولات جوامع ، شخصيتهائى هستند كه در باز كردن لابلاى سطوح طبيعت و توجيه گرديدنهاى انسانى نقش مؤثرى دارند . آن عقيدهء تفريطى را هم كنار مىگذاريم كه مىگويد : شخصيتها هيچگونه تأثيرى در جامعه و تاريخ به وجود نمىآورند . ما براى توضيح مقدار و چگونگى تأثير شخصيتها ، بايد سه نوع ابعاد اساسى را در نظر بگيريم : نوع اول : ابعاد متنوع خود شخصيت نوع دوم : ابعاد جامعه اى كه شخصيتها در آن بروز مىكنند و مطرح مىگردند .\r\nنوع سوم : ابعاد تاريخ كه شخصيت در آنها منعكس مىشود .\r\n\r\nنوع اول - ابعاد متنوع شخصيت\r\nبعد يكم - شخصيتها مانند ساير مردم در مجراى قوانين طبيعت بوجود مىآيند و رشد مىكنند . با نظر به اين بعد تفاوتى با مردمان ديگر ندارند .\r\nبعد دوم : مختصات مغزى يا روانى طبيعى شخصيتها است كه منشأ بروز امتيازات مخصوص در آنان مىباشد . اين مختصات ممكن است مربوط به عوامل وراثت ، يا ديگر عواملى باشد كه تاكنون براى ما مجهول مانده‌اند .\r\nبعد سوم - كوششها و تلاشهاى اختيارى است كه آن مختصات مغزى يا روانى را به فعليت مىرسانند و قابل بهره بردارى مىسازند .\r\n","description":"","footnote":"","page_name":" 195 ","page_number":197},
  {"content":"\r\nبعد چهارم برقرار شدن ارتباط ميان آن شخصيتها و معلمان و مربيان بزرگ كه در به فعليت رسانيدن نيروهاى مغزى و يا روانى آنان تأثير عميق مىبخشد .\r\nبعد پنجم - محيط جغرافيائى يا اجتماعى كه شخصيتها در آنها بوجود مىآيند و رشد مىكنند .\r\nبعد ششم - حوادث محاسبه نشده كه در سر راه زندگى اين شخصيتها بروز مىكنند و يك يا چند عنصر امتيازآور شخصيت را تحريك نموده آنها را به فعاليت وامىدارند .\r\nبعد هفتم - امتياز و محصول اختصاصى آن كه موقعيت چشمگير شخصيت را در جامعه و در تاريخ تعيين مىكند .\r\nبعد هشتم - كميت و كيفيت تأثر آن محصول اختصاصى كه موجب مطرح شدن شخصيت در جامعه يا تاريخ گشته است .\r\nبعد نهم - آرمان و عقايدى كه شخصيت به آنها وابسته مىباشد و زندگى خود را در راه وصول به آن آرمانها و عقايد توجيه مىنمايد .\r\nبعد دهم - شناخت و ارزيابى شخصيت در بارهء خصوص انسانها بعد يازدهم - احساس تعهد و مسئوليت در زندگى بطور عمومى بعد دوازدهم - احساس تعهد و مسئوليت در خصوص آن امتيازى كه بدست آورده است .\r\nبعد سيزدهم - چگونگى ارزيابى در بارهء شخصيت خويشتن .\r\nبعد چهاردهم - دگرگونىها و تحولاتى كه شخصيت را در معرض تغيير ابعاد قرار مىدهند .\r\nبعد پانزدهم - مديريت شخصيت در بارهء امتياز و يا امتيازاتى كه در اختيار دارد .\r\n","description":"","footnote":"","page_name":" 196 ","page_number":198},
  {"content":"\r\n\r\nنوع دوم - ابعاد جامعه اى كه شخصيتها در آن بروز مىكنند و مطرح مىگردند\r\nبعد يكم - تشكل افراد و گروه هايى كه با مديريت متحد زندگى ميكنند بعد دوم - مختصات نژادى و تاريخى و محيطى جامعه .\r\nبعد سوم - كميتهاى اقتصادى و حقوقى و دينى و اخلاقى جامعه .\r\nبعد چهارم - موقعيت جامعه در برابر ديگر جوامعى كه مىتوانند در يكديگر تأثير و تأثر داشته باشند .\r\nبعد پنجم - موقعيت جامعه از نظر رو بتكامل و رو به سقوط و جريان متوسط بعد ششم - عكس العمل و آمادگى جامعه در موقع بروز شخصيتها .\r\nبعد هفتم - كميت و كيفيت شخصيتهائى كه در جامعه بروز مىكنند .\r\nبعد هشتم - چگونگى روياروى قرارگرفتن جامعه با رويدادهاى مؤثر مانند جنگ و آفات طبيعى و غير ذلك .\r\nبعد نهم - ارتباط افراد در جامعه با يكديگر .\r\nبعد دهم - مقدار چگونگى آزادى فرد در جامعه .\r\nبعد يازدهم - چگونگى ارتباط گردانندگان سياسى جامعه با جامعه .\r\nبعد دوازدهم - چگونگى ارتباط رهبران فكرى جامعه با جامعه .\r\nبعد سيزدهم - چگونگى ارتباط گردانندگان جامعه با شخصيتها .\r\nبعد چهاردهم - نمودها و فعاليتهاى فرهنگى به معناى عام آن .\r\n\r\nنوع سوم - ابعاد تاريخ كه شخصيت در آن منعكس مىشود\r\nبعد يكم - حوادث و رويدادهائى كه با سه نوع متفاوت علت و معلولى و تعاقب رويدادها و همزمان ، به گذشته خزيده‌اند .\r\nبعد دوم - قوانين و اصولى كه تاريخ بر مبناى آنها حركت مىكند .\r\nبعد سوم - قوانين و اصول شناخته شده براى تفسير و توضيح تاريخ .\r\nبعد چهارم - تنوع خاص تاريخ جامعه .\r\n","description":"","footnote":"","page_name":" 197 ","page_number":199},
  {"content":"\r\nبعد پنجم - كميت و كيفيت تأثير گذشت زمان در نمايش رويدادها .\r\nبعد ششم - كميت و كيفيت تأثير گذشت زمان در نمايش شخصيتها .\r\nبعد هفتم - عامل يا عوامل محرك تاريخ .\r\nبعد هشتم - ارتباط تواريخ جامعه‌هاى مربوط با يكديگر .\r\nبعد نهم - مقدار و چگونگى تأثير محيطهاى جغرافيائى جوامع در تاريخ خود .\r\nبعد دهم - چگونگى حركت در تاريخ ، آيا تاريخ هر جامعه تكاملى است و بر فرض تكاملى بودن ، مستقيم است يا مارپيچى آيا كل تاريخ بشرى حركت تكاملى دارد يا نه و اگر حركت تكاملى دارد ، مستقيم است يا مارپيچى\r\nمسلم است كه هر يك از ابعاد انواع سه گانه مباحث فراوانى دارد كه تاكنون مقدارى از آنها مورد بحث انسانشناسان و محققان در جامعه شناسى و كاوشگران تاريخ قرار گرفته است . نيز جاى هيچگونه ترديدى نيست كه محاسبه موقعيت شخصيتها با هريك از ابعاد سى و هفتگانه شخصيت و جامعه و تاريخ مسائل خاصى را مطرح مىكند . آنچه كه مربوط به بحث كنونى ما است ، ملاحظه چند بعد از انواع سه گانه براى تعيين و ارزيابى موقعيت و تأثير شخصيتها در جامعه و تاريخ مىباشد . اين تعيين و ارزيابى را در چند مبحث زير بررسى مىكنيم :\r\n\r\nمبحث يكم\r\n- بعد هفتم شخصيتها عبارتست از امتياز و محصول اختصاصى آن كه موقعيت چشمگير شخصيت را در جامعه و در تاريخ تعيين مىكند . اگر اين امتياز از پديده‌هاى اكتشاف در طبيعت ، مانند كشف الكتريسيته و جاذبيت و اشعهء اى كس و كشف مجهولات در امور مادى انسانها مانند بيمارىها و معالجهء آنها و اختراع ماشينهاى گوناگون و غير ذلك بوده باشد ، اگر جامعه عكس العمل و آمادگى مناسب براى پرورانيدن و بهره بردارى\r\n","description":"","footnote":"","page_name":" 198 ","page_number":200},
  {"content":"\r\nمنطقى از اين گونه شخصيتها داشته باشد ( بعد ششم جامعه ) و گردانندگان جامعه نيز به باز كردن ميدان كار براى اين نوابغ علاقه نشان بدهند ( بعد سيزدهم جامعه ) اين گونه شخصيتها يكى از عاليترين عوامل پيشرفت جامعه بوده و مىتوانند مادهء خام براى عامل يا عوامل محرك تاريخ بوده باشند ( بعد هفتم تاريخ )\r\n\r\nمبحث دوم\r\n- اگر امتياز و محصول اختصاصى آن كه موقعيت چشمگير شخصيت را در جامعه و در تاريخ تعيين مىكند ، مربوط به مسائل انسانى باشد ، مانند حقوق و اقتصاد و دين و اخلاق و غير ذلك ، اين گونه شخصيتها اگر بتوانند بطور مستقيم در جامعه با نظر به « بعد ششم جامعه » دگرگونى ايجاد نمايند و اين دگرگونى گسترده و عميق بوده باشد ، مىتوانند به عنوان يكى از عوامل محرك تاريخ ( بعد هفتم تاريخ ) ثبت شوند . و اگر قدرت ايجاد دگرگونى بطور مستقيم نداشته باشند ، ماده خامى براى دگرگونى در جامعه و تاريخ هستند كه تأثير چشمگير امتياز آن شخصيت ، وابسته به عكس العمل و آمادگى جامعه و گردانندگان آن بوده و انعكاسش در تاريخ مربوط به عمق و گسترش آن تأثير خواهد بود .\r\n\r\nمبحث سوم\r\n- اگر امتياز و محصول اختصاصى آن ، مربوط به مديريت و گردانندگى جامعه بوده باشد ، مانند سياستمداران بزرگ ، هر اندازه كه از نظر شناخت و احساس تعهد ( بعد نهم شخصيت ) عالىتر بوده و علاقه به برآوردن آرمانهاى انسانى ( بعد چهاردهم ) داشته باشد ، نفوذ و ادامهء اثر شخصيت در جامعه بيشتر خواهد بود و هر اندازه كه امتيازات مزبور قوىتر باشد و بتواند در جوامع مربوط به آن جامعه ( بعد چهارم جامعه ) كه شخصيت در آن بروز كرده است ، تأثير بگذارد ، انعكاسش در تاريخ عالىتر بوده و ممكن است تا حد يكى از عوامل محرك تاريخ صعود نمايد .\r\n\r\nمبحث چهارم\r\n- آنچه كه در ساختن شخصيتهاى سازنده اهميت حياتى\r\n","description":"","footnote":"","page_name":" 199 ","page_number":201},
  {"content":"\r\nدارد ، دوران فراگيرى آنان و بارورشدن استعداد احساس تعهدات كه مربوط به كوشش گردانندگان سياسى و رهبران فكرى جامعه و احساس شديد مسئوليت آنان مىباشد ، زيرا اگر درست دقت كنيم به استثناى دوران فعاليت مستقل شخصيتهاى سياسى ، همهء نوابغ و شخصيتها ، چه در دوران فراگيرى و عضويت معمولى در اعضاى جامعه و چه در آن هنگام كه بارورى آنان به فعليت رسيده است ، مانند مواد خامى هستند كه بدون مديريت صحيح در بارهء آنان ممكن است به صورت عوامل مضر در آيند . با ملاحظهء مباحث چهارگانه ، مىتوانيم تاثير پليد آن شخصيتها را كه نبوغ و استعدادهاى خود را در افساد جامعه به كار مىاندازند و عظمت و ارزش قوانين و اصول منطقى حيات انسانها را مختل مىسازند ، درك كنيم . بنا بر اين ، دو نوع شخصيتهاى چشمگير مانند دو كودكاند كه مىخواهند از دوران كودكى اصول و قوانين پرچمدارى را فرا بگيرند كه يكى از آن دو در دوران رشد پرچمدار خير و كمال مىگردد و ديگرى پرچمدار شر و سقوط انسانها مىشود . اين دو كودك در دامان ابعاد جامعه پرورش مىيابند . در نتيجه ابعاد مزبور را مىتوان مسئول و تكيه گاه آن دو نوع شخصيت قرار داد . البته اين نكته را فراموش نكنيم كه هيچ يك از ابعاد جامعه و تاريخ قدرت تعيين سرنوشت قطعى دو نوع شخصيت مزبور را ندارند ، زيرا چنين فرضى به نفى احساس مسئوليت شخصى شخصيتها مىانجامد . . . و به اضافه اين كه نفى احساس مزبور خلاف واقعيت ملموس در بارهء همهء انسانها معتدل است ، خيانتى آشكار است كه ما به شخصيتها چنين تلقى كنيم كه امتيازات شما ، براى انسانبودن شما كفايت مىكند و احساس مسئوليت شخصى براى شما لزومى ندارد .\r\n12 - و رجل قمش جهلا ( 2 - كسى است كه انبوهى از نادانىها را در خود جمع كرده است )\r\n","description":"","footnote":"","page_name":" 200 ","page_number":202},
  {"content":"\r\n\r\nاوصاف متصديان نادان ، كه حمايت از شخصيت و جان و مال مردم را بر عهده مىگيرند\r\n13 - موضع فى جهّال الامّة ( در ميان نادانان امت به هر سو مىشتابد )\r\n\r\n1 - نمايشگر علم در ميان نادانها\r\nنخستين اوصاف متصديان نادان كه حمايت از شخصيت و جان و مال مردم را بر عهده مىگيرند ، اينست كه براى برخوردارى از جلب توجه مردم ، همواره سراغ نادانان و بىخردان را مىگيرند و در ميان آنان پرسه مىزدند .\r\nبا اين پرسه زدن دو نتيجهء مهم مىگيرند : اول : اين كه توجه و حمايت مردم عامى را كه متأسفانه اكثريت چشمگير را در همهء جوامع تشكيل مىدهند ، به خود جلب مىكنند و از اين پديدهء حقنما به بهانهء اين كه مردم مرا مىخواهند و خواستن مردم بدون علت نيست ، بهره بردارىها مىكنند كه مهمترين آنها پوشاندن نادانىهاى خويش است .\r\nدوم : بوجود آوردن ركود و افزودن بر بىخبريهاى مردم عامى كه زمينهء بسيار مناسبى براى ادامهء پوشش نادانيهايشان مىباشد . كلمهء « موضع » كه در جملهء مورد تفسير آمده است ، به معناى شتاب در حركت است كه مىتوان در اين مورد مناسبترين مفهوم تلقى نمود ، زيرا پوشانيدن جهالت و حفظ پوچى شخصيت از آشكارشدن ميان مردم ، به تردستىها و سرعت در تكاپو و غنيمت شمردن فرصتها نيازمند است . شخصيتهائى نادان كه براى ابقاى خود در جامعه عشق مىورزند ، بهتر از همه مىدانند كه حتى عموم مردم عامى را هم براى هميشه نمىتوان فريب داد و احتمال اين كه روزى مشتشان باز شود و پرده از روى جهالتهاى آنان برداشته شود ، عامل رنجدهنده اى است كه در عين حال آن شخصيتهاى نادان را به جست و خيز و تاخت و تاز و پرسه زدنهاى گوناگون وادار مىنمايد . بعضى از خوشبينان افراطى گمان مىبرند :\r\n","description":"","footnote":"","page_name":" 201 ","page_number":203},
  {"content":"\r\nپيشرفت زيادى كه در شناخت شخصيتها نصيب جوامع امروزى گشته است ، مجالى به جست و خيز و تاخت و تاز نادانهاى عالمنما نگذاشته است . مسلم است كه اين يك تصور خوشبينانهء افراطى است كه ناشى از بىاطلاعى از انواع مهارتهائى است كه نادانهاى بسيار هشيار و زيرك دارا مىباشند .\r\nبه عنوان نمونه : 1 - اينان مىتوانند در بيان اطلاعات ناقص خود ، قيافه اى را به خود بگيرند كه مخصوص دارندگان اطلاعات و تفكرات لازم و كافى مىباشد .\r\nتنها خود آنان مىدانند كه در پشت پردهء آن قيافهء ساختگى چه مىگذرد .\r\nاگر كسى در تأثير اين قيافه گيرىها ترديد كند ، سراغ مردم سالوس و فريبكار را در صحنهء پهناور جوامع بگيرد و ببيند كه بشر چه قدرتى در نمايش قيافه اى كه ضد هويت واقعى او است دارا مىباشد . اگر اين قدرت در پديده‌هاى عالم طبيعت وجود داشته باشد ، مىتواند همهء نيروها و قوانين را مختل بسازد .\r\nيعنى اگر يك موجود طبيعى اين قدرت را داشته باشد كه در عين حال كه موقعيت علت را اشغال كرده است ، از صادر كردن معلول امتناع بورزد ، همهء حلقه‌هاى بهم پيوستهء علل و معلولات عالم طبيعت را از كار مىاندازد . اين كه مىبينيم تضاد قيافهء تصنعى با هويت واقعى يك فرد ، مىتواند تأثير طبيعى در خود گيرندهء قيافه و در ديگران ايجاد نكند ، براى اينست كه بشر از دوگانگى و تضاد و نمايش خلاف واقع كه در ميان افراد جوامع جريان دارد ، مطلع و آگاه است .\r\n2 - بهره بردارى ماهرانه از امتيازى كه دارد ، در راه اثبات اطلاعات و تفكرات قابل قبول در مسائلى كه در بارهء آنها چيزى نمىداند . اين پديده يكى از خسارتبارترين پليديهاى نادانهاى ماهر است كه در بدبختى جوامع نقش فراوانى را بازى مىكند . به عنوان مثال شخصى است كه قدرت تحليل كشاورزى محض يك جامعه را دارد و با اين قدرت كه خود امتيازى است ، يكه تاز ميدان هنرهاى قديم و جديد و انواع گوناگون آثار نبوغآميز هنرى\r\n","description":"","footnote":"","page_name":" 202 ","page_number":204},
  {"content":"\r\nمىگردد . اگر ماهرتر بوده باشد ، يك فيلسوف تمام عيارهم مىشود اگر ميدان تاخت و تاز را مناسب ديد ، شايستگى خود را به منصب قانونگذارى و قضاوت هم اظهار مىدارد 3 - آشفتگىهائى كه در جوامع به جريان مىافتند و الگوها و معيارها را درهم مىريزند ، مىتوانند فرصت كاملا مناسبى براى تاخت و تاز نادانهاى ماهر به وجود بياورند ، زيرا محاسبهء دقيق و تحليل و ريشه گيرى ادعاها ، در موقع آشفتگىها از بين مىروند و مىدانى براى نادانهاى فرصتشناس باز مىشود و آنان مىتوانند مطابق دلخواه خود بهره بردارىها نمايند .\r\n4 - در آن هنگام كه شخصيتهاى شايستهء دانش و بينش به اجبار گردانندگان جامعه ، يا بوسيلهء اختلال در مديريتها از صحنهء جامعه بر كنار شوند و محروم از فعاليت گردند ، يا عوامل مزاحمى كه سر راه آنان ايجاد مىشود ، فعاليتهاى آنانرا خنثى نمايند ، مسلم است كه نادانهاى ماهر وارد ميدان عمل مىشوند و مشغول بازيگرهاى خود مىگردند .\r\n5 - نادانهاى ماهرى وجود دارند كه مىتوانند بىاطلاعى خود را در بارهء واقعيات ، با فعاليتهاى هنرى بپوشانند ، يعنى مثلا با قلم توانا و بيان زيبا خلاف واقعيتها را بجاى واقعيت و حقيقت نمايش بدهند ، گاهى اين فعاليت - هاى هنرى بقدرى نيرومند و جالب است كه مىتواند نه تنها در طول زندگى نادان ماهر ، بلكه در زمانهاى طولانى ، گروهى از مردم را بفريبد .\r\n14 - عاد فى اغباش الفتنة ( در تاريكى آشوبها و فتنه‌ها مىتازد )\r\n\r\n2 - اين نادانان ضد روشنائىها هستند\r\nاگر روشنائى باشد ، چشم صحيح و سالم اجسام و اشكال و رنگها را مىبيند . كسى كه از روشنائى مىگريزد ، يا به اختلال بينائى دچار است ، يا\r\n","description":"","footnote":"","page_name":" 203 ","page_number":205},
  {"content":"\r\nاز ديدن آن نمودها كه با چشم ديده مىشوند ، وحشت دارد . اين هر دو عامل منفىكننده در نادانان خودنما وجود دارد . اينان براى به وجود آوردن موقعيت چشمگير و حفظ آن ، هيچ روشنائى كه جز راه‌هاى تورم خود طبيعى آنان را براى خودشان روشن بسازد ، سراغ ندارند ، بلكه براى بدست آوردن اين روشنائى مزاحم حيات ساير انسانها ، در هر جائى كه احتمال وجود روزنه اى بدهند ، دو اسبه به سوى آن مىشتابند ، اگر چه هزاران حقايق و واقعيات را زير پاى خود محو بسازند . اين خفاشان آفتاب اصول عالى انسانيت ، فضائى را روشنتر از آشيانهء تاريك خود طبيعىشان نمىشناسند و حتى گاهى به ديدگان بيناى انسانها ، دلسوزى مىكنند ، چونان خفاش كه دلشان به چهار ميليارد و نيم نفوس كرهء خاكى و ميلياردها جاندار و نباتات مىسوزد با اين آفتابى كه دارند اين نادانهاى خودپرست در راه عشق به خود طبيعى و متورم ساختن آن ، به عامل منفىكنندهء دوم نيز تن در مىدهند . عامل دوم منفىكننده عبارت است از وحشت از واقعيات ، زيرا آنچه كه مىتواند با واقعيات ارتباط برقرار كند ، خود حقيقى آدمى است نه خود طبيعى تورم يافته كه به اصطلاح ديگر خود مجازى ناميده مىشود . ندانستن واقعيات در صورت فقدان شرائط دانستن ، نه ضررى بر خود حقيقى آدمى وارد مىآورد و نه آسيبى آگاهانه و از روى اختيار به جامعه مىرساند ، آنچه كه فرد و جامعه را به تباهى مىكشاند ، گريز آگاهانه و از روى اختيار و از واقعيات است كه عاملى جز خودمحورى جاهلانه ندارد .\r\nبه همين جهت است كه نادانهاى خودمحور همواره تاريكىها را مىجويند و در تاريكىها زندگى مىكنند و در تاريكىها مىميرند . آشوبها و فتنه هايى كه رنگ الگوها و معيارها و آرمانها را در جامعه مات مىسازد ، براى اين تبهكاران يك پديدهء آرمانى است كه اگر آن را در رؤياى شبانگاهى كه در روى متعفنترين مواد خوابيده‌اند ، ببينند ، بيدارشدن از آن خواب را مساوى\r\n","description":"","footnote":"","page_name":" 204 ","page_number":206},
  {"content":"\r\nشكنجه زاترين مرگ تلقى خواهند كرد .\r\n15 - عم بما في عقد الهدنة ( و به آنچه در پيمان صلح است ، نابينا است )\r\n\r\n3 - براى اين نادانان خودپرست برقرارى صلح و صفا در ميان مردم ، دوزخى است سوزان كه زبانه هايش همهء سطوح موجوديت آنان را فرامىگيرد .\r\nاين نادانهاى خودپرست در راه عشق به خود طبيعى و متورمساختن آن ، به عامل منفىكننده دوم نيز تن در مىدهند . عامل دوم منفىكننده عبارت است از وحشت از واقعيات .\r\nزيرا آنچه كه مىتواند با واقعيات ارتباط برقرار كند ، خود حقيقى آدمى است ، نه خود طبيعى تورم يافته كه به اصطلاحى ديگر خود مجازى ناميده مىشود . ندانستن واقعيات در صورت فقدان شرايط دانستن ، نه ضررى بر خود حقيقى آدمى وارد مىآورد و نه آسيبى آگاهانه و آزار اختيارى به جامعه مىرساند ، آنچه كه فرد و جامعه را به تباهى مىكشاند ، گريز آگاهانه و از روى اختيار از واقعيات است كه عاملى جز خود محورى جاهلانه ندارد .\r\nبه همين جهت است كه نادانهاى خودمحور همواره تاريكىها را مىجويند و در تاريكىها زندگى مىكنند و در تاريكىها مىميرند . آشوبها و فتنه هايى كه رنگ الگوها و معيارها و آرمانها را در جامعه مات مىسازند ، براى اين تبهكاران يك پديدهء آرمانى است كه اگر آن را در رؤياى شبانگاهى كه در روى متعفنترين مواد خوابيده باشند ، ببينند ، بيدار شدن از آن خواب را مساوى شكنجه زاترين مرگ تلقى خواهند كرد .\r\nبرقرارى صلح در جامعه همه چيز را آن چنان كه هستند مىنماياند ،\r\n","description":"","footnote":"","page_name":" 205 ","page_number":207},
  {"content":"\r\nموقعيتها مشخص مىگردند ، بازيگرىها جاى خود را به فعاليتها و روابط منطقى خالى ميكنند . روشنائى دانشديدگان همهء مردم را مىنوازد و حقايق و واقعيات اهميت خود را به خوبى نشان مىدهند . قدرت اصول و قوانين « حيات معقول » ، بر بازيگريهاى ماكياوليستى پيروز مىگردد . هرگونه موجى از عقول و دلهاى مردم جامعه اى كه در صلح و صفاى حيات معقول بسر مىبرند ، براى نادانان خودمحور زبانه اى از آتشهاى دوزخى است كه مرگ را بر آسيبخوردن از آن زبانه ترجيح مىدهند .\r\nصلح مستقر در جامعه براى اين غوطه وران در نادانى مهلك ، مرگبارترين جنگى است كه ميان خود طبيعى آنان و اصول و قوانين و آرمانهاى اعلاى انسانيت ، شعله ور گشته است . هر چه صلح و صفا گسترده تر و عميقتر باشد ، جراحات وارده بر خود طبيعى آنان مهلكتر خواهد گشت . آرامش اينان در جنگ و پيكار است ، اعم از آنكه در آن جنگ بدنها به خاك و خون بغلطند ، يا ارواح آدميان در گرد و غبار تناقضهاى مكتبى و تعصبهاى نژادى و قومى ، تباه شوند ، تا مىدانى براى زندگى اين نابكاران كارافزا باز شود .\r\n16 - قد سمّاه اشباه النَّاس عالما و ليس به ( انساننماها عالمش ناميده‌اند ، در حالى كه بهره اى از علم نبرده است )\r\n\r\n4 - انساننماها همواره در استخدام نادانان خودمحورند ، كه نادانى آنانرا دانائى بدانند و دانائى جلوه بدهند .\r\nاين نادانهاى خودمحور را تنها انساننماها عالم مىنامند . كسانى كه اين نامگذارى را ميكنند يا از روى آگاهى است و يا از روى ناآگاهى .\r\nاگر از روى آگاهى به اين كه آنان نادانند ، با اين حال نام عالم به آنان مىگذارند ، اين نامگذاران از انسانيت محرومند و جز شباهت جسمانى با بشر ، واجد هيچ مختص انسانى نيستند و اگر نامگذارى آنان از روى جهل بوده باشد .\r\n","description":"","footnote":"","page_name":" 206 ","page_number":208},
  {"content":"\r\nباز كشف از اين مىكند كه از اوصاف واقعى انسانيت بىبهره‌اند ، زيرا نخستين و ضرورىترين وصف انسانى آنست كه بدون اطلاع و آگاهى كسى را ارزيابى نكند . آيا اين يك خيانت به اجتماع نيست كه شخص يا گروهى نادان و بىاطلاع از معناى عالم و جاهل ، منصب عالى علم را به كسى ببخشد كه شايستهء آن نيست وقتى كه يك فرد با مقام والاى علم در اجتماع جلوه مىكند ، آن فرد در نظر مردم داراى ارزش مىگردد و گفتار و كردار او مستند و مأخذ قرار مىگيرد . وقتى كه آن فرد شايستهء مقام علم و ارزش آن نباشد ، و تكيه گاه و مأخذ مردم قرار بگيرد ، چه ضررهاى مادى و معنوى كه دامنگير اجتماع نخواهد گشت . و اگر مردمى كه نام عالم به اشخاص نادان و خودمحور مىگذارند ، هم آگاه به نادانى او باشند و هم به صفت پليد خودمحورى او ، در اين صورت اين مردم انساننماهائى هستند كه از روى آگاهى و عمد قيام بر ضد انسانيت نموده ، در حقيقت سند نابودى ارزشها و بىاعتبارى همهء اصول و قوانين رشد و كمال جامعه را امضاء نموده‌اند . اگر گرفتاريها و بلاهاى اجتماعى را در طول قرون و اعصار به ريشه‌هاى اوليهء آنها تحليل كنيم ، خواهيم ديد يكى از ريشه‌هاى نيرومند آن گرفتاريها كه زايندهء خارهاى متنوع زندگى اجتماعى است ، همين عالم تراشى انساننماها است كه براى هوسبازيهاى چند روزهء خود ، عالم مىتراشند و قهرمان مىسازند و بتها به وجود مىآورند و سدهاى غير قابل نفوذ در مجراى حركتهاى تكاملى جوامع مىبندند و نمىدانند كه اين آتشها را كه شعله ور مىنمايند ، دير يا زود دامان خود آنانرا نيز خواهد گرفت . شگفتآورتر از كار اين انساننماها ، حماقت آن نادانان مىباشد كه اين بتتراشى و قهرمانسازى را باور ميكنند و به خود مىگيرند و بدين ترتيب هم خود را مىفريبند و هم ديگران را . مخصوصا چنان كه در شماره 1 بحث نموديم ، اين نادانان از زيركى و هشيارى در پرده پوشى روى جهالتها و خودمحورىهاى خود برخوردار هم بوده باشند .\r\n","description":"","footnote":"","page_name":" 207 ","page_number":209},
  {"content":"\r\n7 - فهو فتنة لمن افتتن به ( وسيله اى براى آشوب و تشويش فتنه جويان )\r\n\r\n5 - خودمحوران وسيله اى براى برانگيخته شدن فتنه ها\r\nاين خودمحوران خودرو كه براى حفظ و بالابردن موقعيت خود در جامعه ، احساس اجبار به مطرح كردن خويش مىكنند ، همواره در اين انديشه بسر مىبرند كه با داشتن پليديهاى درونى و نفى هر حقيقتى جز خويشتن ، چه امتيازات و عوامل ، براى جلب ديگران لازم است كه به وسيلهء آنها موقعيت خود را تحكيم نمايند . در راه به دست آوردن اين امتيازات و عوامل ، حياتىترين انرژيهاى فكرى و عضلانى را مستهلك مىسازند . مسلم است كه همهء آن انرژيهاى مصرفشده نتيجه اى جز افزايش ابهام اين شخصيتها نخواهد داشت ، زيرا پديده‌هاى اصلى و فرعى خودمحورى همواره چنان كه در مثل عاميانه آمده است ، مانند دم خروس از آستين آنان آشكار مىگردد ، زيرا آن پديده‌ها به منبع جوشان خودمحورى متصل است كه هيچ قيافهء تصنعى نمىتواند جريان و نمودارگشتن و اتصال آنها را به منبع جوشان ، پوشيده بدارد . از طرف ديگر فرض اينست كه اين اشخاص مىخواهند موقعيتى حق به جانب در جامعه بدست بياورند ، لذا مجبورند برچسبهائى از واقعيتها را كه قطعا به دستور عامل خودمحورى از ديگران به عاريت گرفته شده‌اند ، به پيشانى خود بچسبانند . اين تضاد دم خروس خودمحورى و برچسبهاى عاريتى است كه موجب آشوب و تشويش مردم ساده لوح مىگردند و متأسفانه مهارت فراوان خودمحورى در پنهانداشتن دم خروس گاهى از نمودارشدن آن ، به خوبى جلوگيرى مىكند و جامعه به صورت مىدانى براى تاخت و تاز معاويه‌ها و عمروعاصها و ديگر شيوخ گردانندهء ناكثين و مارقين و قاسطين درميآيد .\r\n","description":"","footnote":"","page_name":" 208 ","page_number":210},
  {"content":"\r\n8 ، 9 - ضالّ عن هدى من كان قبله مضلّ لمن اقتدى به فى حياته و بعد وفاته ( راه گمكرده اى كه منحرف از ارشاد و هدايت رهبران پيشين است اين نابخرد نابكار هم در دوران زندگى خود عامل گمراهى و تباهى پيروان و سرسپردگان خود مىباشد و هم پس از آنكه ديده از اين جهان بربندد ) .\r\n\r\n6 - تباه سازى خودمحوران كه در دوران زندگى ، پيشتازان گمراهىها هستند ، پس از مرگ با سايه هائى كه از خود در مغزها و دلهاى پيروان ساده لوح ايجاد كرده‌اند ، ادامه مىيابد\r\nعلى ( ع ) در جملهء مورد تفسير دو مختص مهم را براى خودمحوران گوشزد مىكند : يكى اين كه اين از انسان بيگانه‌ها ، آن قدر به پرستش خود اشتغال مىورزند كه حتى به تجارب و عظمتهاى پيشتازان راستين كه نمايانگر حقايق ناب مىباشند ، اعتنائى نمىكنند . گويى خود را موجودى مىدانند كه به طور ناگهانى همهء واقعيات را در چمدانى در زير بغل از آسمان فرود آمده براى جوامع بشرى ارمغان آورده‌اند . گوئى اصلا بشرى در اين تاريخ ممتد زندگى نكرده است ، يا اگر هم در تاريخ ممتدى كه گذشته است موجودى بنام بشر زندگى كرده است ، جاندارانى بى خبر از واقعيات بوده‌اند كه چندى كم و بيش در اين دنيا نفس كشيده‌اند و رفته‌اند ، انسان فقط اين خودمحور است كه درك واقعيات و عمل به آنها در انحصار اوست و اگر انسانهائى پس از او به وجود بيايند ، از هرگونه واقعيات كه برخوردار شوند ، در نتيجهء واقع يابىهاى او خواهد بود\r\n\r\nچشم باز و گوش باز و اين عما\r\nحيرتم از چشمبندى خدا\r\n\r\nتباه ساختن كوششها و واقعيابىهاى گذشتگان و بىاعتنائى به حقايق اصيل كه در گذرگاه تاريخ به وسيلهء رادمردان آگاه در دسترس انسانها قرار گرفته‌اند ، يكى از مختصات گمراه كنندهء خودمحوران است .\r\n","description":"","footnote":"","page_name":" 209 ","page_number":211},
  {"content":"\r\nدوم - اين پيشتازان گمراهىها ، گاهى چنان در سطوح عميق روان پيروان ساده لوح خود نفوذ مىكنند كه مىتوانند از زير خاك تيره ، آن پيروان را توجيه نمايند . اين يكى از خاصيتهاى ضرربار آن پيشتازان است كه شخصيت خود را چنان مطلق و ابدى وانمود مىكنند ، با اين كه زندگى و خود خويشتن را از دست مىدهند و استخوانهايشان در زير خاك گور مىپوسد ، دست از گريبان پيروان ساده لوح يا احمق خود بر نمىدارند . اينان از احساس پاك مطلقگرايى مردم ساده لوح ، چنان بهره بردارى ميكنند كه خود را تا مقام خداگونه اى كه نمىميرد ، بالا مىبرند و عقل و انديشه و وجدان مردم را براى هميشه تسخير ميكنند . اين نكته را هم در نظر بگيريم كه سايهء دروغين اين تبهكاران از طرف دو عامل مهم تقويت ميشوند و زندگى واقعنما به آنها مىبخشند : عامل يكم - گذشت زمان از زندگى هر شخصيتى كه در حال حياتش توانسته است مغزها يا دلهائى را كه قدرت تغذيه از واقعيات زنده را ندارند به خود مشغول بدارد .\r\nعامل دوم - محروميت اكثريت چشمگير مردم جوامع از درك واقعيات و داشتن شخصيتهاى سازنده و راستين .\r\n17 - بكَّر فاستكثر من جمع ما قلّ منه خير ممّا كثر ( بامدادان كه از خواب برميخيزد ، كارى جز رويهم انباشتن چيزهائى كه اندكش بهتر از بسيارش است ، ندارد . )\r\n\r\n7 - نادانان خودپرست به اندوختن چيزهائى عشق مىورزند كه اندكش بهتر از بسيارش است\r\nآن جاهل خودپرست كه در اين دنيا آرمانى ندارد جز تورم خود طبيعى و پرده پوشى به نادانىها و در عين كلاغبودن عشق به نمايش طاووسى ، به اندوختن و افزايش امورى دل مىبندد كه جز و بال بر گردن حيات چيز ديگرى\r\n","description":"","footnote":"","page_name":" 210 ","page_number":212},
  {"content":"\r\nنيست . اين حس افزودن را كه از كمالجوئى و صعود به قله‌هاى اعتلا سرچشمه مىگيرد ، در افزايش اشيائى اشباع مىكند كه خود موانع بزرگى در مسير كمال مىباشند . اين شريفترين حس سازنده را كه در هر لحظه اى از منبع فيض الهى به دلهاى آدميان سرازير مىگردد ، در اندوختن محصول كار و كوشش ديگران تباه مىسازد .\r\n\r\nپيمانه ايست اين جان پيمانه اين چه داند\r\nاز عرش مىستاند بر فرش مىفشاند\r\n\r\nمولوى\r\nشناخت اين نادانان خودمحور ، از زندگى ، جز اندوختن مال و افزايش توجه مردم و تورم مقام ، چيزى را نمىشناسند . اين اندوختن و افزودنها بهترين دليل آن است كه اين نادانان ، به تجسم خود در اندوخته شده‌ها و افزوده شده‌هاى عينى عشق و علاقه مىورزند . مثلا وقتى كه نادان خودمحور ساختمانى را كه نه به عنوان مسكن ، بلكه به عنوان اندوخته مورد علاقه قرار مىدهد ، در حقيقت ، ساختمان را تجسمى از خويشتن تلقى مىكند يك مجسمهء سنگى را كه اضافه بر وسائل زندگى مىاندوزد ، تجسمى از خويشتن را در آن مشاهده مىكند .\r\nبدين ترتيب شخص نادان يك انسان داراى حيات و عقل و وجدان نيست ، بلكه نادان موجوديست كه در اندوخته هايش مجسم مىشود . مثلا نادان ساختمان است ، اسكناس است ، مجسمه است ، زمين است ، گلوبند و قماش است ، ماشين است . پله‌هاى مرمرين است . . . امر و نهى است ، احترام و توجه مردم است در نتيجه : حيات معقول نادان قربانى وسايل حيات حيوانى او است كه تحت حاكميت خود طبيعىاش مستهلك مىگردد . هيچ پديدهء برونى هر اندازه هم كه داراى عظمت باشد ، شايستگى تجسم نيروها و استعدادهاى درونى آدمى را ندارد ، اگر چه ناچيزترين آنها بوده باشد .\r\nپول وسيلهء تبادل كارها و كالاها است كه خود آنها نيز حقيقتى چيزى\r\n","description":"","footnote":"","page_name":" 211 ","page_number":213},
  {"content":"\r\nجز وسيلهء حيات نيستند . مقام وسيله اى براى مديريت انسانهائى است كه براى ادامهء حيات فردى و اجتماعى در سيستمى قرار مىگيرند و به فعاليت مىپردازند .\r\nشهرت اجتماعى و توجه مردم اگر از روى استحقاق بوده باشد ، در حقيقت تقاضائى است كه مردم از شخصيت مشهور در بارهء برآوردن احتياجات مادى و معنوى خود دارند .\r\nبنا بر اين ، همهء پديده‌هاى مزبور كه نادانها خود را در آن مجسم ميكنند ، وسايلى هستند كه بايد به مقدارى ضرورى و تنها براى هدف مورد توجه و علاقه قرار بگيرند . اين يكى از مختصات « وسايل » است كه تكثير و اندوختن آنها خلاف منطق خود وسايل است .\r\n18 ، 19 حتّى اذا ارتوى من ماء آجن و اكثر من غير طائل جلس بين النّاس قاضيا ضامنا لتلخيص ما التبس على غيره ( همين كه نادان از گنديده‌ها سيراب گشت و بيهوده‌ها را رويهم انباشت ، در ميان مردم به قضاوت مىنشيند و روشن ساختن حقايقى را بر عهده مىگيرد كه بر ديگران مشتبه است . )\r\n\r\n8 - نادان خودپرست موقتا شكمش را از گنديده‌ها پر كرده ، به قضاوت مىنشيند\r\nشكم نادان خودخواه به طور موقت سير شده است . از چه از محصولات دسترنج مردم . اكنون بر مسند قضاوت جلوس فرموده است مسند قضاوت براى چيست براى تفكيك حق از باطل ، مسلم است كه تفكيك حق از باطل به شناسائى همهء ابعاد آن دو نيازمند است ، آيا اين نادان عاشق اندوختن و افزودن ، ملاك حق و باطل و ابعاد آن دو را مىشناسد اگر اين سؤال را از خردمندان آگاه به امور و قوانين قضاوت بپرسيد ، پاسخش « نه هرگز » است .\r\nو اگر از خود آن نادان خودپرست بپرسيد ، « البته آرى » است . اگر توضيح بيشترى براى آن « البته آرى » بخواهيد ، پاسخهايى را خواهيد شنيد كه محصول\r\n","description":"","footnote":"","page_name":" 212 ","page_number":214},
  {"content":"\r\nامواج تخيلات و اوهامى است كه از محتويات شكمش سركشيده و از گرداب جهالتهاى مغزى او عبور كرده در قالب كلمات و اصطلاحهاى فريبنده بروز مىكند : اين ماده چنين است ، آن ماده چنان است ، ما وقتى كه در تحصيلات عالى قضائى بوديم ، اين طور نظر مىداديم اصلا متخصصان قوانين دادرسى چيزى بلد نيستند ما همواره بايد در فعاليتهاى قضائى به فهم مواد خشك و بيجان قناعت نكنيم ، بلكه بايد از ذوق و استشمام قضائى و فلسفه‌هاى حقوق استمداد كنيم . من با يك نگاه به قيافهء متهم ، مىتوانم درون او را بخوانم با اين الفاظ و اصطلاحات انعكاساتى مقلدانه ، نه تنها خود را شايستهء اشغال منصب قضاوت معرفى مىكند ، بلكه صاحبنظر بودن خود را به ثبوت مىرساند گاهى هم بالاتر از اينها ادعا مىكند كه آنچه را كه ديگران نمىفهمند و آن مشكلات را كه ديگران از حل آنها ناتوانند ، من مىفهمم و حل و فصل مىنمايم آرى خودمحورىهاى جاهلانه از اين بازيچه‌ها بسيار دارد . دليل همه اين ادعاهاى پوچ و نابخردانهء اين بيدادگران نادان ، دلهائى است براى هميشه سوزان ، چشمهائى است تا ابد گريان در نتيجهء پايمال شدن حقوقشان .\r\n20 - فان نزلت به احدى المبهمات هيّألها حشوا رثّا من رأيه ثمّ قطع به ( در آن هنگام كه با يكى از مسائل ابهامآميز روياروى مىگردد ، براى روشن ساختن آن ، افكار بيهوده و پوسيده اش را بميان مىكشد و حكم قاطعانه را از آنها بيرون مىآورد )\r\n\r\n9 - حل مشكلات به وسيلهء پندارهاى بيهوده و فرسوده\r\nمشكلات قضائى مانند ديگر مشكلات علمى و اجتماعى و سياسى ، با نظر به ابهام در خود پديده و حادثه و عوامل و رويدادهاى همزمان و اشتراك خواص آنها با ديگر رويدادها و تعدد جوانب . . . و غير ذلك انواع فراوانى دارند\r\n","description":"","footnote":"","page_name":" 213 ","page_number":215},
  {"content":"\r\nكه با دانشها و بينشهاى متنوع مورد حل و فصل قرار مىگيرند . منطق واقعى اقتضاء مىكند كه نخست بايد ريشه‌هاى اساسى مشكل را از ميان شناخته شده‌هاى قطعى و احتمالات بيرون كشيده و مشخص نمود . اين ريشه‌ها ممكن است در ميان واقعيات و پديده‌هاى ديگرى كه امكان اختلاط با آنها وجود دارد ، گسترده باشد . جويندهء واقع مجبور است كه با هر وسيله اى كه قابل استفاده است ، آن ريشه‌ها را از ميان امور مختلط جدا و مشخص نموده ، آغاز روييدن آن ريشه‌ها و مقطعهاى زمانى را كه ريشه‌ها در آنها تقويت يا تضعيف شده‌اند ، دقيقا بدست بياورد . و ممكن است براى كشف واقعى يك مشكل كه نقطهء تمركزيافته اى از علل و معلولات است ، به بررسى نخستين موقعيت بسته شدن عناصر نطفهء مشكل تا لحظه اى كه ناظر حلكننده با آن مشكل در تماس است ، احتياج قطعى داشته باشد . روش حل مشكلات در پديده‌هاى جهان عينى بشكلى كه گفتيم به وسيلهء علوم متداول معمولا به نتيجهء رضايتبخش مىرسد . البته اين نكته را هم در نظر داريم كه شناخت ماهيت خود مشكل و واحدهاى علت و معلول و رويدادهاى همزمان و خواص مشترك با ديگر رويدادها و تعدد جوانب كه در متن يا پيرامون مشكل قرار دارند و همچنين ريشه‌هاى بوجود آورندهء مشكل مفروض ، بيكنواخت نبوده و داراى اصول مشخص و ثابت نمىباشد . مخصوصا اگر مشكل واقعيتى در مجموعهء سيستمى باز باشد كه بازبودن آن سيستم ، احتياج به تماسهاى جديد و مستمر با مشكل داشته باشد و نيز نياز به ارزيابى و تجديد نظر در اصول و قوانينى داشته باشد كه پيش از ورود اجزاء سيستم در موقعيت جديد ، صحيح و ثابت تلقى مىگشته است .\r\nحوادثى كه به وسيلهء انسانها به صورت مشكل در مىآيند ، چند عامل ديگر هم ممكن است در شدت ابهام پديدهء مشكل دخالت بورزند . مانند اراده ( خواستن ) ، خوددارى تا حد لجاجت و اقدام به عمل تا حد انجام خود عمل به\r\n","description":"","footnote":"","page_name":" 214 ","page_number":216},
  {"content":"\r\nانگيزگى تثبيت شخصيت فقط نه به جهت علل منطقى خارج از ذات پديده‌هاى مزبور . به عنوان مثال : راه بسيار طولانى را طى مىكند ، نه براى اين كه رسيدن به مقصد ، رفتن در چنان راه طولانى را ايجاب مىكند ، بلكه تنها براى اثبات قدرت ارادهء خود كه عنصرى جالب توجه در شخصيت آدمى است . از ابراز واقعيت خوددارى مىكند و علتى براى اين خوددارى وجود ندارد ، جز اين كه شدت مقاومت خود را اثبات كند .\r\nهمچنين ممكن است آدمى به انجامدادن عملى اقدام كند ، نه براى آنكه آن عمل داراى مصلحتى است ، بلكه فقط براى اثبات اين كه او براى انجام آن عمل قدرت دارد . اين گونه پديده‌ها كه بر ابهام مشكلات انسانى مىافزايد ، اندك نيست . از طرف ديگر قوانين و اصولى كه براى حل مشكلات حقوقى و حياتى انسانى تنظيم مىشود ، اولا از جهت قالبگيرى شدن آنها به وسيلهء الفاظ ، معمولا احتياج به تفسير و توضيح و اعمال ذوق فراوانى دارند كه با قطع نظر از آنها ، دامنهء شمول آن قوانين و اصول محدود و نارسا مىباشد .\r\nثانيا - دگرگونىهايى كه در پديده‌هاى زندگى و روابط انسانها با يكديگر بروز مىكنند . عامل بسيار مهمى براى لزوم اجتهاد و صاحبنظرى در تطبيق قوانين و اصول بر آن پديده‌ها و روابط مىباشند ، تا حدى كه ممكن است براى يك قاضى شايستگى قانونگذارى لازم باشد كه در تطبيق مزبور اشتباه نكند .\r\nشخص نادان در ميان دو مجموعه از پيچيدگىها و مشكلات قرار مىگيرد : مجموعهء يكم - قوانين و اصول و مآخذ و منابع آنها كه احتياج شديد به درايت و اطلاعات لازم و كافى دارد .\r\nمجموعهء دوم - پديدهء مبهم كه براى شخص مطرح شده است . خطرناكترين عامل حقكشىها عبارت از بازيگرى فكرى و خودمحورى شخص نادان است\r\n","description":"","footnote":"","page_name":" 215 ","page_number":217},
  {"content":"\r\nكه متصدى حل دو مجموعه از پيچيدگيها گشته است .\r\nاين بازيگرى خطرناك در هر دو مجموعه ، از نظر هدفگيريها و انتخاب وسيله‌ها امكانپذير مىباشد . در اين بازيگريها است كه شخص نادان انديشه‌هاى بىاساس و لاطائلات و خيالات بيهودهء خود را در معرض بهره بردارى قرار خواهد داد . بدتر از همه آنها قطعكردن به محصول چنين انديشه‌ها و لاطائلات و خيالات است كه او را وادار مىكند با تمام پرروئى حكم و رأى خود را بدهد\r\n21 ، 24 - فهو من لبس الشّبهات في مثل نسج العنكبوت لا يدرى اصاب ام اخطأ فإن اصاب خاف ان يكون قد اخطأ و ان اخطأ رجا ان يكون قد أصاب ( فهم و درك اين نادان همانند آن مگس ناتوان است و مشكلات چونان تارهاى عنكبوت كه مگسوار در آن تارها گرفتار مىشود و راه خلاصى ندارد . اگر حكمش مطابق واقع بوده باشد از آن مىترسد كه مرتكب خلاف واقع گشته است و اگر به خطا رفته است ، اميد دارد كه حكمش مطابق واقع بوده باشد .\r\n\r\n10 - فهم و درك نادان شبيه به قضاوت مگس ناتوانى است كه در تارهاى عنكبوت مشكلات گرفتار مىگردد\r\nاين تشبيه بديع را كه امير المؤمنين عليه السلام در بارهء فهم و درك قضات نادان بيان مىكند ، در همهء نادانان كه وارد ميدان مشكلات مىشوند ، صدق مىكند . پيش از توضيح اين مسئله نكتهء مهمى را كه در تشبيه مزبور وجود دارد متذكر مىشويم : « تشبيه مشكلات به تارهاى عنكبوت » به نظر مىرسد كه مقصود بىاساس بودن مشكلات در برابر حقايق و واقعيات انسانى است كه از استحكام و پايدارى مستند به قانون برخوردار مىباشند . عواملى كه واقعيتى را به صورت مشكل در مىآورند ، عبارتند از جهل به موضوعات و احكام و يا خودخواهيها\r\n","description":"","footnote":"","page_name":" 216 ","page_number":218},
  {"content":"\r\nو هوسبازيهاى بعضى از انسانها كه مشكل بوسيلهء آنها به وجود مىآيد .\r\nدر صورتى كه اين مشكلات براى انسانهاى بينا و دارندگان انديشهء نيرومند و وجدان حساس و اطلاعات لازم و كافى پرده‌هاى شفافى هستند كه زير خود را به خوبى نشان مىدهند . اين بينش و قدرت انديشه و وجدان اطلاعات قدرتى را بر انسان مىبخشند كه تارهاى عنكبوتى مشكلات ياراى مقاومت در برابر آن توانائى را ندارند ، ولى ادراك و فهم شخص نادان كه به هيچ اساس و پايه اى استوار نيست ، مقاومت خود را در برابر آن تارها از دست مىدهد نكتهء ديگرى كه در تشبيه مشكلات به تارهاى عنكبوت وجود دارد ، اختلاط و پيوستگىهايى است كه آن تارها را بهم پيوسته است همچنين مشكلاتى كه بوجود مىآيند ، داراى ابعاد مختلط و آميخته با يكديگر مىباشند كه بدون تفكيك و تحليل صحيح آن ابعاد ، حل اساسى مشكلات امكانپذير نيست .\r\nقاضى نادان حكمهايى كه صادر مىكند ، چون مستند به درك و فهم ناقص و اطلاعات ناچيز او است ، لذا هرگز از يقين آرامشبخش در بارهء آن احكام كه صادر كرده است ، برخوردار نمىباشد . صدور حكم از اين تبهكاران مانند سنگانداختن كودك در تاريكىها است كه نمىداند آن سنگ بچه خواهد خورد و در كجا خواهد افتاد . امير المؤمنين ( ع ) در جملهء پيشين فرموده است : ثم قطع به يعنى قاضى نادان باستناد به لاطايلات و آراء فرسودهء خود ، قطع به حكم مىنمايد . لذا ممكن است مطلبى كه در جملهء مورد تفسير فرموده است ( نمىداند حكمى را كه صادر كرده است ، مطابق واقع است يا نه ) با جملهء « قطع به حكم مىنمايد » نوعى تضاد احساس شود . در پاسخ اين اعتراض مىگوئيم : مقصود از « قطع به حكم مىنمايد » آن نيست كه قاضى نادان با آن مقدمات و تخيلات پوچ يقين مىكند حكمى را كه صادر كرده است ، مطابق واقع است ، بلكه قطع او در بارهء محصول همان مقدمات و تخيلات پوچ است كه براى او واقعيتى جز آنها مطرح نيست . يعنى جهل و خودپرستى قاضى نادان براى او\r\n","description":"","footnote":"","page_name":" 217 ","page_number":219},
  {"content":"\r\nنه واقعيتى جز همان تفكرات و قضاياى خيالى نشان مىدهد و نه قانونى بيرون از پندارهاى خودپرستانهء او . با اين حال او خود بهتر از همه ميداند كه انسانهايى بينا و آگاه در حل همان مشكلات و متشابه آنها راه‌هاى ديگرى را پيش مىگيرند و نتايجى را بدست مىآورند كه مخالف محصول فكرى او است كه آن را به شكل احكام صادر مىنمايد . لذا همواره يك ترديد و دودلى در درون او در بارهء احكامى كه صادر كرده است ، وجود دارد كه اگر داراى وجدان حساسى بوده باشد . مىتواند روان او را دچار اختلال بسازد .\r\n25 ، 27 - جاهل خبَّاط جهالات ، عاش ركَّاب عشوات لم يعضّ على العلم بضرس قاطع ( نادانى است گمگشته در جهالتهاى خود و همانند آن شبكور است كه در تاريكى مسائل مشكل و ابهامآميز فرو مىرود و هيچ مسئله اى را با مبناى علمى قاطعانه حل و فصل نمىكند )\r\n\r\n11 - با قيافه اى عالمانه غرق در جهالتها\r\nفضاى درونش همواره با ابرهاى تيرهء مجهولات چونان حلقه‌هاى زنجير بهم پيوسته است ، ابرى نرفته ابرى ديگر جاى آن را مىگيرد .\r\nامروز درونش با مشتى خيالات بىاساس در بارهء جنايتى كه بوقوع پيوسته است ، مشغول است ، نه بينشى براى درك و تشخيص موضوع دارد و نه اطلاعى از آن منابع كه بايد حكم را از آنها استخراج نمايد .\r\nفردا در برابر قانونى قرار مىگيرد كه بايد آن را تفسير نمايد و توضيح بدهد ، اين جاهل خودپرست و بىخبر از جهل خود ، از قرائت صحيح الفاظش ناتوان ، و از قواعد و دستورات ادبى الفاظ قانون عاجز است .\r\nپس فردا ميان دو ماده از قانون مورد بهره بردارى در حكم ، تناقضى احساس مىكند ، در اين حالت خدا ميداند كه در درون اين نادان ناپاك در بارهء بر طرف ساختن آن تناقض موهوم يا مظنون ، چه جهالتهايى موج خواهد\r\n","description":"","footnote":"","page_name":" 218 ","page_number":220},
  {"content":"\r\nزد . روز ديگر ميان ماده اى از قانون مورد بهره بردارى با ماده اى از قانون ديگر ، احساس تناقض نموده ، براى اثبات يا نفى آن تناقض در زير ابرهايى سياه از جهالتهاى خود ، در خواهد ماند .\r\nبدين ترتيب هر روزى كه از زندگيش سپرى مىگردد ، بر جهالت خود و بدبختى ديگران مىافزايد . شگفتآورتر آنكه چنان به جهالتهاى خود دلخوش است كه قيافه اى عالمانه و از خود راضى به خود مىگيرد و همه چيز را در اين دنيا به مراد خود مىبيند ، جز حقناشناسى عظماى جامعه و قوانين و واقعيات كه از عظمت او غافلند و او را بجا نمىآورند بار ديگر بايد گفت :\r\n\r\nچشم باز و گوش باز و اين عما\r\nحيرتم از چشمبندى خدا\r\n\r\nروزى ديگر با شنيدن اصطلاحات و مطالب علمى كه اطلاعى از آنها ندارد ، نخست اندوهى سطحى فضاى درونش را فرا مىگيرد و پس از چند لحظه امواجى از خودخواهىهايش سر بر مىكشد و آن اندوه را به وسيلهء يادآورى مقامى كه در ميان مردم بناحق اشغال كرده است و يا به وسيلهء پندارهاى بىاساس كه درونش را پر كرده است مبدل به شادى مىنمايد ، سپس با اطمينان خاطر در رختخوابش نزول اجلال مىفرمايد و نمىداند كه با اين جهالتهاى متراكم همهء نقدينه‌هاى زندگيش را با كمال حشمت و جلالباختن فرموده است اينان اشخاصى هستند كه براى پوشانيدن حماقتهاى خود و براى مخفىداشتن تاريكيهاى درونشان در هر جا كه مقتضى ببينند دست به لطيفه گويى و مثلزدنها و استخدام الفاظ بسيار كلى مىبرند و فورا فيلسوف ميشوند و اگر كسى بخواهد به وسيلهء اصول و مفاهيم فلسفى مشت آنانرا باز كند ، بدون معطلى از معركه بيرون آمده با يك چالاكى تيزبينانه از شاخهء عرف و عادت و ديگر مفاهيم حقوقى آويزان مىشوند اين تردستىها و چالاكىها از مختصات هر مدعى بىاطلاع از مبانى علمى است كه خود را در آن علم صاحبنظر تلقى كرده است . بعنوان نمونه :\r\n","description":"","footnote":"","page_name":" 219 ","page_number":221},
  {"content":"\r\nاگر اين مسئله مطرح شود كه : آيا شانس و بخت و اتفاق و تصادف كه همهء آنها در رد قانون عليت مشتركند ، وجود دارد يا نه در پاسخ اين سؤال خواهد گفت : آرى ، من خودم در طول زندگانىام بارها روياروى حوادث تصادفى قرار گرفته استفاده‌ها كرده‌ام ، يا تصادفهاى زيادى روزگار مرا سياه كرده است . فلانى داراى شانس بسيار خوبى است ، به همان خيلى بدشانس است و همواره اتفاقات ناگوار براى او مىافتد .\r\nاگر بگوئى : اين موارد را كه استشهاد كردى ، تجزيه و تحليل كن .\r\nخواهد گفت : موقعيتهاى مشابهى براى ديگران هم وجود داشت ، چرا آنان مانند آن بدبختان ، مبتلا به ناگواريها نشدند ، يا چرا مانند آن اشخاص خوششانس دچار شكستها و آسيبها نگشتند پس شانس و بخت وجود دارد .\r\nميگوئى : اين كه تجزيه و تحليل نيست ، بلكه تكرار ادعا است كه هيچ قضيه اى را نمىتواند اثبات كند ( مصادره به مطلوب است ) .\r\nخواهد گفت : مقصود من استدلال به مشاهدات است كه از نظر علمى اطمينانبخشترين راهها محسوب مىشود .\r\nميگوئى : شما با شمارش مواردى كه در موقعيت مشابه نتايج مختلفى براى اشخاص مختلف در بر داشته‌اند ، نمىتوانيد شانس و تصادف را اثبات كنيد ، زيرا روابط اشخاص با موقعيتهاى مشابه از نظر اختلاف در آگاهىها و استعدادها و وضع روانى و همچنين اندك اختلاف در موقعيتها ، متفاوت مىباشند . بجاى اين كه پاسخ شما را با تفسير همان موقعيتها و اشخاص بدهد ، ناگهان گريبان خود را از چنگ شما در آورده .\r\nبار ديگر با قيافهء عالمنمائى كه به خود گرفته است ، همان ادعاى اولى را تكرار كرده خواهد گفت : شما مخالف علم سخن مىگوئيد ، زيرا علم مىگويد : مشاهده و تجربه بهترين سند اثبات واقعيات است . پس از اين\r\n","description":"","footnote":"","page_name":" 220 ","page_number":222},
  {"content":"\r\nلاطائلات براى علمنمائى هم كه بوده باشد : خواهد گفت : بلى بفرمائيد ، سخنى داريد بگوئيد .\r\nشما هم با تمام متانت شروع به سخنگفتن نموده مىگوئيد : شما همهء آن موارد را كه بعنوان شانس و تصادف پيش مىكشيد ، مطرح كنيد ، ببينيم آيا يك مورد وجود دارد كه از قانون عليت بگريزد و نتوان يك يك اجزاء آن مورد را با قانون مزبور تفسير نمود بديهى است كه حتى ناچيزترين جزء يك مورد هم بدون علت به وجود نيامده است ، نهايت اينست كه آن علت در محاسبات دقيق شخص تماشاگر و يا خود آن شخص كه موقعيت مفروض مربوط به او است ، گنجانده نشده است . و مىدانيم كسى كه قانون عليت را قبول ندارد ، او نتايج و مسائل همهء علوم را بىاصل و اساس مىپندارد . پس شما ضد علم مىگوئيد .\r\nنادان خودمحور كه اعتراف به جهل براى او تلختر از مرگ در بهار زندگى و در اوج پيروزى است ، در برابر سؤال شما با مغز شوريده و افكار پريشان ، با يك تردستى و چالاكى مىپرد و از شاخه اى ديگر بعنوان فلسفه آويزان مىگردد و در حالى كه اين طرف و آن طرف حركت مىكند ، با صدائى گرفته مىگويد : آقاى عزيز ، شما قضا و قدر را منكريد ، هر كسى مقدرات و سرنوشت مخصوص به خود دارد كه با قانون عليت سازگار نيست .\r\nشما مىگوئيد : نادان كمنظير ، مگر هندسهء كلى هستى كه دقيقا از قوانين پيروى مىكند جز تجسمى از قضا و قدر الهى است آيا نمىدانيد كه امكان صدور معلول بدون علت همهء حلقه‌هاى زنجير عالم هستى را از هم مىپاشد حالا اين نادان فرورفته در لجن خودخواهى چه پاسخى دارد شما گمان مىكنيد لاطائلات و تموجات اقيانوس جهل پايان پذير است فورا خواهد گفت : آقاى عزيز ، ما فلسفه نمىگوئيم ما صحبت و بررسى علمى مىنمائيم در صورتى كه آگاهانه يا ناآگاهانه براى فرار از\r\n","description":"","footnote":"","page_name":" 221 ","page_number":223},
  {"content":"\r\nسؤال شما شاخهء فلسفه را گرفته از آن آويزان گشته است .\r\n28 - يذرو الرّوايات ذرو الرّيح الهشيم ( درك و عقل آن [ غوطه ور در جهل مركب 
  ] رواياتى را كه مأخذ حكم و قضاوتند ، مىپراكند و مىگذرد ، همانند باد ناآگاه كه گياهان خشكيده را مىپراكند و به راه خود مىرود )\r\n\r\n12 - رواياتى كه يكى از منابع احكام است ، در برابر پندارهاى بىمحاسبهء او چنان بىارزش و مورد بىاعتنائى است كه گياه خشكيده در برابر بادهاى طوفانى\r\nهمهء تفصيلات و جزئيات احكام اسلامى به طور عموم و اخلاقيات و عقايد و اصول دادرسى و تكاليف فردى و اجتماعى در رواياتى است كه از پيامبر اسلام و سپس أئمهء معصومين عليهم السلام صادر شده است . مىدانيم كه آنچه در قرآن مجيد آمده است ، اصول و كلياتى است مربوط به مبانى عقيدتى و فقهى و اخلاقى و قضائى اسلام و مانند قانون اساسى اين دين است كه اصول كلى آن را بيان مىكند ، سه منبع ديگر وجود دارد كه تفسير و تطبيقكنندهء آن اصول كلى بر همهء اعمال بشرى در « حيات معقول » است .\r\nاين سه منبع عبارتند از سنت و اجماع و عقل . سنت بر سه قسم عمده تقسيم مىگردد : قول و فعل و تقرير .\r\nقول گفتار پيامبر و أئمهء معصومين است كه روايت و حديث ناميده مىشود .\r\nفعل عملى است كه از آن پيشوايان صادر مىشود ، يعنى عمل آن پيشوايان مىتواند تعيين كنندهء تكليف انسانى در مورد همان عمل بوده باشد .\r\nمثلا ديده شده است كه پيامبر اكرم ( ص ) پس از فتح مكه ، مردم آن را آزاد كرده است . اين عمل اثبات مىكند كه حاكم اسلامى پس از فتح سرزمينى مىتواند اهل آن سرزمين را اسير ننموده آزاد كند و از اين عمل اين حكم را مىتوان فهميد كه چگونگى رفتار مسلمانان با سرزمينهاى مفتوحه ، بسته به نظر حاكم است و\r\n","description":"","footnote":"","page_name":" 222 ","page_number":224},
  {"content":"\r\nاسير گرفتن مثلا وجوب قطعى ندارد .\r\nتقرير عبارت است از امضاى گفتار و عملى كه با مشاهده و اطلاع پيشوا از يك يا چند مسلمان صادر شده و پيشوا اعتراضى ننموده است ، با اين كه مىتوانسته است در صورت خلافبودن آن گفتار و كردار با قوانين اسلامى ، جلوگيرى نمايد .\r\nاجماع عبارتست از اتفاقنظر صاحبنظران مكتب اسلام در حكمى از احكام ، بطورى كه اين اتفاق از وجود مأخذ قطعى كشف كند ، مانند اين كه خود پيشوا فردى از آن اتفاقكنندگان بوده باشد ، يا اگر هم خود پيشوا در ميان آنان نباشد ، بقول محقق بزرگ شيخ مرتضى انصارى اعلى الله مقامه شخصيت آن صاحبنظران از نظر صلاحيت علمى و تقوائى و آشنائى با اصول و فروع اسلام در حدى باشد كه اتفاقشان در يك مسئله كشف از موافقت پيشوا با آن رأى و يا مطابقت قطعى يا اطمينانبخش نظر آنان با منبع اسلامى بوده باشد .\r\nعقل آن فعاليت مغزى آدمى است كه از قوانين صحيح و اثباتشده از روى حس و تجربه و بديهيات ، بهره بردارى نموده ، نتايج قطعى آن فعاليت را اثبات نمايد . مأخذ بودن اين فعاليت به اين شرط است كه از آلودگيها با خيالات و سودجوئىها و پندارهاى بىاساس پاك و منزه بوده باشد .\r\nبه همين جهت است كه مىتوان گفت : مقصود از عقل آن عقل نظرى نيست كه كارى با صحت و بطلان مواد خام ( قضايايى كه مورد بهره بردارى و استنتاج قرار مىدهد ) ندارد .\r\nبتوضيح اين كه كار عقل نظرى عبارتست از شكلدادن منطقى قضايا براى نتيجه گيرى روى همان قضايا بدون تضمين صحت واقعى مقدمات .\r\nمثلا اگر چنين فرض كنيم كه انسان سنگ است ، با روش عقل نظرى ، شكل بديهى زير را كه شكل اول منطق ارسطوئى است بايد صحيح تلقى كنيم : انسان سنگ است\r\n","description":"","footnote":"","page_name":" 223 ","page_number":225},
  {"content":"\r\nهيچ سنگى توالد نمىكند پس انسان توالد نمىكند اين شكل از نظر فعاليت عقل نظرى كاملا صحيح است ، ولى مىدانيم كه انسان سنگ نيست ، يعنى مادهء خام اين شكل غلط است . به جهت بر كنار بودن صحت و بطلان مواد خام از فعاليت عقل نظرى بوده است كه فلاسفهء همه جانبه نگر و حكماء و عرفاء انتقادهاى سختى از عاشقان عقل نظرى نموده‌اند :\r\n\r\nعقل بند رهروان است اى پسر\r\nآن رها كن ره عيان است اى پسر\r\nعقل سر تيز است و ليكن پاى سست\r\nز ان كه دل ويران شدست و تن درست\r\nاو ز شر عامه اندر خانه شد\r\nاو ز ننگ عاقلان ديوانه شد\r\nآزمودم عقل دورانديش را\r\nبعد از اين ديوانه سازم خويش را\r\nاز رهبرى عقل به جائى نرسيديم\r\nپيچيده تر از راه بود راهبر ما\r\n\r\nو اين نظرات انتقادآميز به وظيفهء اصلى عقل نظرى متوجه نيست و نمىخواهد اين قدرت بسيار عالى را منكر شود ، بلكه منظور تعيين حدود و مبانى كار عقل نظرى است . علت اصلى اين كه پيشوايان و فقهاى عالم تشيع رأى و استحسان و قياس را مردود شناخته‌اند ، همين مسئلهء عقل نظرى است كه بطور مختصر مطرح كرديم . برگرديم به توضيحى در بارهء روايات . بررسىهاى سندى و مفاهيم مطابقى و تضمنى و التزامى الفاظ روايات و مباحث مربوط به تعارض و ترجيحات و موقعيتى كه روايت در آن صادر شده است ، به قدرى با اهميت و جدى است كه با اندك مسامحه در آنها حقايق اسلامى مشوش مىگردد .\r\nبه همين علت است كه محققان اسلامى علمى مخصوص بنام علم حديث و علم درايه را به وجود آورده‌اند .\r\nقاضى نادان كارى با اين مسائل ندارد ، همين كه ببيند يا بشنود كه روايتى چنين و چنان مىگويد ، اگر ظاهرش موافق پندارهاى بىاساسش بوده باشد ، دو دستى به همان ظاهر مىچسبد و اعتنائى به ده‌ها مسائل كه ممكن است\r\n","description":"","footnote":"","page_name":" 224 ","page_number":226},
  {"content":"\r\nپيرامون آن روايت وجود داشته باشد ، نمىنمايد . و اگر روايتى دور از فهم كوتاه و يا مخالف بافته‌هاى فكرى او باشد ، همانطور كه امير المؤمنين عليه السلام فرموده است ، آنها را مىپراكند و راه خود را پيش مىگيرد .\r\nروشنترين مصداق اين فرمودهء امير المؤمنين همان است كه به بعضى از فقهاى مشهور از برادران اهل سنت نسبت داده شده است كه او مىگفت : من به بيش از چهل حديث از پيامبر اكرم عمل نكرده‌ام .\r\nلا مليئى و الله بإصدار ما ورد عليه ( سوگند به خدا ، اين نادان براى حل مسائلى كه بر آنها وارد مىشود مورد اطمينان نيست .\r\n\r\n13 - اين نادان در مسائلى فرو مىرود كه توانائى بيرونآمدن از آنها را ندارد\r\nچون براى خودمحورى و خودپرستى نادانى كه به ناحق منصب علم و قضاوت را اشغال نموده است ، نهايتى وجود ندارد ، لذا او اين حق را به خود مىدهد كه در همهء مسائل وارد شود و نه تنها نتواند آن مسائل را حل و فصل نمايد ، حتى قدرت آن را هم ندارد كه خود از آن پيچيدگيها سالم بيرون بيايد ، بدون اين كه به سرگيچه‌ها و خودفريفتنهاى تازهء خود بيفزايد . از نظر واقعبينى هر مسئله اى براى نادان خودمحور منطقهء ممنوعه ايست كه اگر با زور خودپرستى وارد آن منطقه شود ، درهاى آن منطقه به روى او چنان بسته مىشود كه قدرت بيرونآمدن از آن را از دست مىدهد . بعنوان مثال يك جنايتى روى داده و شخصى معين متهم به جنايت مفروض شده است . قاضى نادان فقط شنيده يا در كتابهاى سطحى ديده است كه حكم اسلام در بارهء قاتل يكى از سه امر قصاص ، پرداخت ديه به اولياى مجنى عليه ، در صورت رضايت آنان ، يا عفو و رضايت اولياء از قاتل است . فرض كنيم كه متهم مىگويد : من با علم و عمد مرتكب قتل نشده‌ام .\r\n","description":"","footnote":"","page_name":" 225 ","page_number":227},
  {"content":"\r\nيا زير فشار عوامل جبرى دست به قتل زده‌ام . مىدانيم كه در بارهء حكم قتل خطائى و قتل صادر از روى اجبار قطعى و همچنين در بارهء تشخيص آنها از نظر ارتباط متهم با مقتول و موقعيت پديدهء جنايت و زمان و مكان قتل و طرز شهادت شهود ، يا شرايط اقرار . . . و غيره صدها مسائل ممكن است مطرح شود كه نادانى در يكى از آنها موجب حقكشى و به هدررفتن خون مجنى عليه يا متهم و اهانت به شخصيت او مىگردد . قاضى نادان خودپرست كه از اقرار بجهل و كوته فكرى خود [ بيش از مرگ نابهنگام با شديدترين شكنجه‌ها 
  ] مىترسد ، وارد مسئلهء جنايت مزبور مىگردد ، در ميان آن همه مسائل پيچيده چه خواهد كرد ، جز آنكه مانند خر در گل فرو رود و هر چه دست و پا بزند بيشتر در آن گل غوطه ور گردد .\r\n30 - و لا اهل لما قرّظ به . ( و نه شايستهء مدحى است كه مداحان در بارهء آن نادان سرميدهند )\r\n\r\n14 - اين قاضى ما سرى مثل سر شير دارد ابروهائى مانند كمان سام نريمان ، چشمانى مانند كاسهء شراب\r\nاين مختص را كه امير المؤمنين عليه السلام در بارهء قضات بيان فرموده است ، شامل همهء مداحىها است كه در بزرگداشت مردم پست و نااهل صورت مىگيرد . پستتر از مدح مداحان ، قيافهء پذيرش احمقانه ايست كه نادانهاى خرمنسوخته در مقابل آن مداحىها به خود مىگيرند و تدريجا باور ميكنند كه داراى همان فضل و فضيلتند كه مداحان متملق و چاپلوس در بارهء آنان سر داده‌اند . اين قاضى يا دانشمند يا فيلسوف ما در مقام والائى از فضل و فضيلت است كه تنها انسانهاى هشيار و روشنبينان علم و فلسفه و قضاوت آن را درك مىكنند سپس مىبينند دلشان با اين ياوه گويىها خنك نشد ، و حق آن طفيلى خودپرست را بجاى نياوردند ، فرياد مىزنند [ اين بار نوبت به لجنمال\r\n","description":"","footnote":"","page_name":" 226 ","page_number":228},
  {"content":"\r\nكردن بشريت مىرسد 
  ] و چنين نظر مىدهند كه شخصيت ممدوح نظيرى در تاريخ بشريت ندارد تدريجا ممدوح اگر در مشرقزمين مورد ستايش قرار بگيرد ، تا حد جلوه گاه مشيت خداوندى بالا مىرود و اگر در غرب باشد به جائى مىرسد كه مورد حسادت خدا قرار مىگيرد اين مدحى بوده است كه ولتر در بارهء نيوتن گفته بود : « كه اى خداى نيوتن ، راستى به نيوتن حسادت نمىورزى » اگر چه نيوتن شخصيت بسيار بزرگى است ولى مدح مزبور براى او اگر واقعا ولتر گفته باشد ، ناشى از كوته بينى ولتر در بارهء خدا مىباشد .\r\nبهر حال بيمارى مداحى در همهء شرق و غرب دنيا و در همهء دورانها رواج كامل داشته است . فساد و تباهىهائى كه از مداحىهاى ناشى از نادانى و تملق نصيب بشريت گشته است ، خيلى فراوان است ما در اينجا نمونه اى از آنها را مىآوريم : 1 - دروغگويى محض كه از مداحى در شخصيتها تجاوز كرده ، يك پديدهء رايج در ميان همهء شئون بشرى گشته است .\r\n2 - از كار انداختن استعدادها و نيروها و فعاليت شخصيتهايى كه مورد مدح قرار مىگيرند ، زيرا اين شخصيتها هر چه باشند ، بالاخره افرادى از انسانها هستند كه تحت تأثير ارزيابيهائى واقع مىشوند كه در بارهء آنها صورت مىگيرد ، چه بسيار اندكند شخصيتهائى كه مدح مداحان و عيبجوئى عيب - جويان دست و پاى آنان را نبندد و استعدادها و نيروهاى آنان را از كار نيندازد .\r\n3 - تحريف واقعيات و برهم خوردن ارزشها و اصولى كه شخصيتها بايد خود را با آنها تطبيق دهند ، نه اين كه ملاك و محور آنها قرار بگيرند .\r\n4 - پايمال شدن حقوق انسانها و جانشين گشتن باطلها بجاى آن حقوق .\r\n5 - تورم خود طبيعى شخصيتها كه مورد مدح قرار مىگيرند و آن را باور مىكنند :\r\n","description":"","footnote":"","page_name":" 227 ","page_number":229},
  {"content":"\r\n\r\nهر كه را مردم سجودى مىكنند\r\nزهرها در جان او مىآكنند\r\n\r\n31 ، 32 لا يحسب العلم في شيئى ممّا انكره و لا يرى انّ من وراء ما بلغ مذهبا لغيره ( او در بارهء آنچه كه انكار كرده است ، دانشى را كه بر خلاف انكار او باشد سراغ ندارد و هيچ رأى و نظرى را براى ديگر صاحبنظران جز دركشدهء خود نمىبيند ) .\r\n\r\n15 - در بارهء چيزى كه از روى نادانى انكارش كرده است نه دانشى ديگر سراغ دارد و نه نظرى از ديگر صاحبنظران\r\nهمين است كه گفتم نيست نمىشود امكانپذير نيست اصلا نمىتوان تصورش كرد . . . با اين كلمات موضوع يا حكم يا قانون كلى و اصول عمومى را منكر مىشود . چرا براى اين كه اين نادان واقعيت را نديده است ، نشنيده است ، لمس ننموده است به مغز محدود او راه نيافته است ، اصلا چنان از حقيقت انكارشده بىاطلاع است كه حتى احتمالش را در ذهن خود راه نمىدهد . واقعيتها براى اين محدود نگران همان پديده‌هاى ناچيز از شئون بيكران بشريست كه در صندوق كوچك مغزشان جاى گرفته و قفل بازنشدنى جهل از ورود واقعيتهاى ديگر بر آن صندوق جلوگيرى مىكند . تسليتهاى دلخوشكننده اى كه اين انسانهاى در خود پيچيده به خويشتن مىدهند ، تصور بىاساس مشتى از كليات و مفاهيم گسترده است كه وسعت و كليت و عموميت آن كليات و مفاهيم را كه محصول تجريدهاى مغزيست با واقعيات عينى اشتباه نموده گمان ميكنند واقعياتى را كه مىدانند به اندازهء همان كليات و مفاهيم ساختهء ذهنى است اين يك بيمارى خطرناك براى علم و معرفت است كه حتى افرادى از متفكران كه شايسته احترام علمى و جهانبينى هستند ، مبتلا به آن مىباشند ، چه رسد به نادانان خودپرست كه رويدادهاى محاسبه نشدهء جامعه و فقر شخصيتهاى شايسته ، آنان را در نظر مردم جلوه گر ساخته است\r\n","description":"","footnote":"","page_name":" 228 ","page_number":230},
  {"content":"\r\nخصومت انسان جاهل به آنچه كه نمىداند تاريخى مساوى تاريخ بشرى دارد انسان نادان براى درك واقعيات يك بعد بيشتر ندارد و آن حواس معمولى او است ، حتى به شرط آنكه محصول آن حواس تضادى با عقايد پيشساخته و پرداختهء او نداشته باشد ، و در صورت تضاد ، فورا دست به كلىبافى زده خواهد گفت « آرى حواس ما به جهت خطاهائى كه مرتكب مىشوند ، قابل اطمينان نيستند در صورتى كه ثابت شده است كه حواس در ارتباط با اشياء عينى با درنظرگرفتن همهء موقعيتهاى حواس و فواصل و ساير خصوصيتهاى مربوط به حواس و شيئى محسوس ، خطا نمىكند ، بلكه صحت و خطا از قضيه سازى سرچشمه مىگيرند كه مربوط به نيروى قضيه سازى ذهن مىباشد . به همين جهت است كه براى نادانان محدودنگر اين دو جمله » براى من مطرح نيست « و » واقعيتى ندارد « بيش از يك معنا ندارد و آن اينست كه واقعيت منحصر در آنست كه زحمت بكشد و بيايد در برابر حواس و خواسته‌هاى من دست به سينه بايستد تا من آن را بپذيرم براى اينان شنيدن اين كه دانش و بينشى ديگر جز آنكه تو دارى يا ادعا ميكنى وجود دارد ، معنايى پوچتر از نفى هستى آنان دارد . براى اينان شنيدن اين كه دانايان و جهانبينان و يا قضاتى ديگر وجود دارند كه آراء و نظرات ديگرى در بارهء اين مسائل دارند ، تلختر از شنيدن خبر مرگ محبوبترين معشوق است كه به گوش عاشق دلباخته برسد . مطلقى كه در درون اين شكستخوردگان » حيات معقول « روييده و شاخه داده و برگها به وجود آورده است ، آسيبناپذيرتر از آن است كه همهء واقعيات جهان هستى دست به دست همديگر داده بهمراه همهء متفكران واقعنگر كمترين تزلزلى در آن مطلق ساخته شده وارد نمايند .\r\n33 - و ان اظلم عليه امر اكتتم به لما يعلم من جهل نفسه ( در آن هنگام كه در تاريكى و ابهام مسئله اى فرو رفت و نادانى خويش را دريافت ، جهل شناخته شدهء خود را از ديگران مىپوشاند )\r\n","description":"","footnote":"","page_name":" 229 ","page_number":231},
  {"content":"\r\n\r\n16 - نادانى بشرى موقعى به تباه كننده ترين مرحله مىرسد كه انسان نادان آن را بپوشاند\r\nپوشانيدن نادانى بر دو نوع است : نوع يكم - مخفىداشتن نادانى به جهت ترس از بروز آن در ميان مردم نوع دوم - جلوه دادن نادانى به شكل علم و دانايى . بدون ترديد ضرر و خطر نوع دوم خيلى بيش از نوع يكم است كه تنها خود نادان است كه متحمل ضرر و خطرش خواهد بود . در نوع دوم دو ضرر براى شخص نادان و يك ضرر عمومى براى مردم وارد مىآيد : ضرر اول كه به شخص نادان متوجه مىشود ، دورشدن از علم به واقعيت است . ضرر دوم تلقين علم به خويشتن است كه هم باعث از اهميت افتادن علم در نظر او مىگردد و هم موجب بىباكى در برابر ضرر و خطر جهل . ضرر سوم كه از پوشاندن جهل به ديگر مردم وارد مىشود ، محروميت آنان از رسيدن به واقعيات است كه تا سر حد اخلال به حيات آنان گسترده مىشود . جاى شگفتى و تاسف است كه حسابگران عوامل صلاح و فساد جوامع اين بيمارى دردناك و مضر بر فرد و جامعه را چندان قابل اهميت نمىدانند كه ماهيت و نتايج تباه كننده آنها را توضيح داده راه‌هاى پيشگيرى از اين بيمارى را در برنامه‌هاى جدى تعليم و تربيت بيان نمايند . بلكه به قول افلاطون كه در بارهء عاليترين اصول سازندهء روح ( اللَّه و دادگرى و نظارت او بر جهان هستى ) گفته است : اگر قانونگذاران مردان خردمندى باشند بايستى لزوم توضيح عوامل بيمارى مزبور و راه‌هاى پيشگيرى از آن را در مواد حقوقى الزامآور ، بگنجانند . و اگر سياستمداران حقيقتا بخواهند رهبرى جامعه را به سوى بهترين آرمانهاى مادى و معنوى عمل كنند بايد براى جلوگيرى از بيمارى مزبور يعنى جهلپوشى اهميت حياتى قائل شوند .\r\nولى متاسفانه مىدانيم كه جوامع بشرى هنوز با همهء آن ادعاهايى كه دارد ، به آن مرحله از تكامل نرسيده است كه امثال اين گونه مسائل را حياتى تلقى كنند و به پيشگيرى اين بيماريهاى انسانكش بپردازند . با اين كه به نظر مىرسد بدون بر طرف شدن\r\n","description":"","footnote":"","page_name":" 230 ","page_number":232},
  {"content":"\r\nاين مرضهاى شناخته شده ادعاى تكامل چيزى جز تسليت در برابر شكستهاى روحى بشرى چيز ديگرى نيست . بهر حال ، متفكران دوران ما مىگويند : اين گونه مسائل را در قلمرو اخلاق بررسى كنيد و براى اندرز و نصيحت مطرح كنيد ، نه به عنوان مسائل علمى آيا اين گونه اظهار نظر در اين مطلب حياتى يكى از انواع جهل پوشىها كه ضررهاى عينىاش به برداشتهاى اين متفكران از علم و دانش مىخندد ، نمىباشد\r\n34 ، 35 - تصرخ من جور قضائه الدّماء و تعجّ منه المواريث ( از جور و ستم اين اشغالگران ناحق منصب قضاوت است كه خونهاى بناحق ريخته شده به فرياد و ناله در مىآيند و ارثهاى تقسيمشده به باطل شيون مىنمايند )\r\n\r\n17 - نتايج بيدادگرى قضات نادان ، ريخته شدن خونهائى است بناحق ، ربوده شدن ارثهائى است بناحق ، اهانت و جريحه دارشدن شخصيتهائى است بناحق ، ساقط شدن ارزش كارها است بناحق\r\nاين نتايج ناحق و امثال آنها معلول يك تخيل و كردار ناحق است كه عبارتست از تخيل شايستگى ناحق كه نادان در مغز خود مىپروراند و قضاوت در شئون زندگى و مرگ انسانها را به عهده مىگيرد . خونى كه با قضاوت ناحق قاضى نادان ريخته مىشود ، به اضافهء اين كه به حيات يك انسان خاتمه داده و طبق آيهء * ( « مِنْ أَجْلِ ذلِكَ كَتَبْنا عَلى بَنِي إِسْرائِيلَ أَنَّه مَنْ قَتَلَ نَفْساً بِغَيْرِ نَفْسٍ » ) * ( هر كس فردى از انسان را نه براى قصاص و نه براى ريشه كنكردن فساد او از روى زمين بكشد ، چنانست كه همهء مردم را بكشد ) مانند قاتل همهء انسانها شناخته شده و با مشيت الهى به تضاد برخاسته و احترام خون را از بين برده است ، راه تجاوز را به حريم جانهاى آدميان هموار نموده است .\r\nكسى كه از روى جهالت خودمحورانه شخصيت مردم را مورد اهانت قرار داده\r\n","description":"","footnote":"","page_name":" 231 ","page_number":233},
  {"content":"\r\nآن را جريحه دار بسازد ، حيات واقعى او را كه با مديريت شخصيت ، مطلوب مىباشد ، مختل ساخته است ، اين اختلال گاهى به قدرى شديد است كه شخصيت توهينشده از زندگى خود سير گشته و زندگى را مرگ تدريجى شكنجه زا تلقى مىنمايد . گرفتن مال آن كسى كه با دسترنج خويش يا بطور مشروع از راه ارث به او رسيده است و آن مال هيچگونه آسيبى به جامعه وارد نمىآورد بوسيلهء قضاوتهاى ناحق يا مديريتهاى اجتماعى غير منطقى ، در حقيقت شكستن منطقهء ممنوع الورود حيات آن شخص مىباشد . ساقط كردن ارزش كار يك انسان كه در حقيقت صورت ديگرى از انرژى عضلانى و فكرى و تجسمى از حيات مستهلك او است ، چيزى جز نابودساختن حيات آن انسان نيست . بدين ترتيب قضات نادان و خودپرست و متصديان ناشايسته شئون سياسى ملتها در زير ستارگان سپهر لاجوردين بازيگرانى هستند كه وسيلهء بازى آنان جانهاى آدميان است و بس . صحنهء جنگهاى خونين كه صدها يا هزارها و در دورانهاى اخير كه تكامل به اوج خود مىرسد ميليونها انسان در خاك خود مىغلطند ، بازيگرانى جز اين متصديان ضد جانهاى آدميان به خود نديده است . مصالح ساختمانى زندانها و سيه چالهاى كشنده و بيمارستانهاى روانى و خانه‌هاى محقرى كه مردم حق از دست رفته را در بر مىگيرد و مراكزى كه ناموسها و شخصيتها در آنها بباد فنا مىروند و جايگاههائى كه توطئه براى نابودى حق و انسانكشىها در روى اين خاكدان بنا مىشود ، با دست همين بازيگران رويهم چيده مىشود .\r\nوقتى كه نادانى با خودپرستى در يك فرد جمع مىشوند ، فرزندى بنام جهل مركب بوجود مىآورند كه نه تنها نادانىهاى خود را متوجه نمىشود و نه تنها آنها را عيب و نقص احساس نمىكند ، بلكه خودپرستى همهء آن نادانيها را در نظر او دانائى جلوه مىدهد .\r\nاين دانائى موهوم همهء بيرنگها را داراى رنگ و هر داراى رنگ را\r\n","description":"","footnote":"","page_name":" 232 ","page_number":234},
  {"content":"\r\nبيرنگ مىسازد . بعنوان مثال نشستن در روى صندلى صدر مجلس براى چنين اشخاص رنگ حياتى دارد ، در حالى كه خونهاى بناحق ريخته شده براى آنان رنگى ندارد . مثلا موقعى كه نام او در جمعى از نامها ذكر مىشود ، در رديف اول چنان رنگ درخشان و جالب دارد كه حيات صد در صد آرمان او ، در حالى كه آزادى ديگران براى اين نادان غوطه ور در جهل مركب چنان بيرنگ و بىاهميت است كه رفتن از دست چپ كوچه با امكان رفتن از دست راست آن . بعبارت كلىتر هر حقيقت و ارزشى كه بتواند در برآوردن خواسته‌هاى خود طبيعى اين ضد انسانها ، استخدام و دست به كار شود ، داراى رنگ است و هر حقيقت و ارزشى كه نتواند در منظور فوق اثرى مثبت داشته باشد ، رنگى ندارد تا توجه اين اشخاص را به خود جلب كند . اين هم يكى از نتايج بىرنگى حقايق و ارزشها در نظر نادانان خودپرست است كه داد و فريادهائى كه پيامبران و اصياء آنها و پيشوايان و رهبران راستين ملل و اقوام به راه انداخته‌اند ، آن قدر بيرنگ جلوه داده‌اند كه پند و اندرز ناميده مىشوند\r\n36 - الى اللَّه اشكو من معشر يعيشون جهَّالا و يموتون ضلَّالا ( شكايت به خدا مىبرم از گروهى كه نادان زندگى ميكنند و گمراه مىميرند ) .\r\n\r\n18 - زندگى در جهالت مرگ در ضلالت را به دنبال دارد\r\nسطوح درون امير المؤمنين عليه السلام پس از شمردن اوصاف قضات نادان و مبتلا به بيمارى خودپرستى ، مىشورد و با ناله اى كه از اعماق دلش برمىآيد ، از گفتار و كردار و انديشه‌هاى اين تبهكاران شكايت به خدا مىبرد پروردگارا ، مگر اينان انسان نيستند ، مگر مشيت بالغهء تو گوش و چشم و عقل و وجدان در اينان به وجود نياورده است مگر قوانين و مبانى كمالبخش عالم هستى اين موجودات را تا حد سرفصل كمال حركت نداده است آخر ناديده گرفتن اين همه عظمتها و آيات سازنده براى چيست اين همه خصومت\r\n","description":"","footnote":"","page_name":" 233 ","page_number":235},
  {"content":"\r\nنابكارانه با خويشتن از كجا ناشى شده است خداوندا ، اينان با كدامين امتياز برترى بر ديگران مىجويند و ديگران را وسيله و خود را هدف مىپندارند چه علتى دارد كه براى اين دونصفتان هيچ اصل و قانونى مطرح نيست در زندگى خردمندانه چه ديده‌اند كه به نفس كشيدن جاهلانه و خصومت با علم و خرد روى آورده‌اند اينان چه قدر از انسانيت سقوط كرده‌اند كه اندك فعاليتى از عقل و وجدان سراغشان را نمىگيرد\r\n37 ، 38 - ليس فيهم سلعة ابور من الكتاب اذا تلى حقّ تلاوته و لا سلعة انفق بيعا و لا اغلى ثمنا من الكتاب اذا حرّف عن مواضعه ( در نزد اين نابخردان كالائى كسادتر از كتاب الهى كه شايسته خوانده شود [ و تفسير گردد 
  ] وجود ندارد و كالائى رايجتر و گرانبهاتر از كتاب الهى به شرط آنكه از معانى خود تحريف شود مطرح نيست )\r\n\r\n19 - قرآن بسيار با ارزش است ، به شرط آنكه آياتش موافق دانسته‌هاى محدود و خواسته‌هاى خود طبيعى آن نابخردان بوده باشد\r\nاگر به اين عشاق طلا و نقره بگوئى : آيهء زير اندوختن دو فلز مزبور را ممنوع مىكند - * ( يا أَيُّهَا الَّذِينَ آمَنُوا إِنَّ كَثِيراً مِنَ الأَحْبارِ وَالرُّهْبانِ لَيَأْكُلُونَ أَمْوالَ النَّاسِ بِالْباطِلِ ) * ( آنان كه طلا و نقره را مىاندوزند و آن دو را در راه خدا انفاق نمىكنند ، آنانرا به عذابى دردناك بشارت بده ) خواهند گفت : آرى ولى اين آيه در حق ثروتمندان يهود و نصارى است و به ما مسلمانان مربوط نيست اگر اين تفسير را بپذيريد و بگوئيد : بلى ، آيه قرآن تنها غير مسلمانان را منظور كرده است . در اين صورت در نظر آن پولپرست قرآن كتابى آسمانى ابدى است ، بايد هر صبحگاهى كه ديده از خواب باز مىشود ، آن را ببوسيم و با آهنگ بسيار جالب آن را بخوانيم و اگر بگوئى : آيهء مزبور عموميت دارد و شامل همهء اقوام و ملل مىگردد و هيچ ملت و گروهى را استثناء نمىكند ،\r\n","description":"","footnote":"","page_name":" 234 ","page_number":236},
  {"content":"\r\nدر اين صورت قرآن كتابى خواهد بود كه براى زينت طاقچه و تبرك در جشنهاى عروسى و قرائت به اموات به درد مىخورد . اگر بگوئيد ملاك ممنوعيت اندوختن و متراكم ساختن طلا و نقره ، ركود جريانات اقتصادى و شيوع فقر و فلاكت است ، بنا بر اين آيهء فوق شامل ممنوعيت ركود هرگونه وسيلهء مبادلات و اركان جريانات اقتصادى است كه به ضرر جامعه منجر مىگردد . در برابر اين تفسير خداپسندانهء شما خواهد گفت : اين تعميم را از كدامين الفاظ آيهء فوق استنباط مىكنيد پاسخ شما اين است كه احتياجات مردم در قلمرو زندگى يك پديدهء شايع است ، مصرفكردن طلا و نقره و به جريان انداختن هر گونه ركن اقتصادى كه برطرفكنندهء احتياجات مردم است ، انفاق فى سبيل الله ناميده مىشود و با نظر به تنوع احتياجات و تنوع عوامل مرتفعكنندهء آنها ، انفاق عموم وسايل و عوامل برطرفكنندهء آن احتياجات واجب مىشود و اندوختن و متراكمساختن آن وسايل و عوامل ممنوع مىگردد . بدون ترديد قيافه آن نابخرد خودپرست گرفته و هنگامى كه با شما خداحافظى مىكند اين پاسخ حماقتآميز را خواهد گفت كه : مگر قرآن همهء احكام را متذكر شده است و اگر بهره اى از تاريكىهاى روشنفكرمآبان داشته باشد ، خواهد گفت : آقاى عزيز ، قرآن هزار و چهارصد سال پيش ظهور كرده است و امروز مسائل اقتصادى بايستى مطابق نظرات كنه و كينز و آدام اسميت تنظيم شود .\r\n39 - و لا عندهم انكر من المعروف و لا اعرف من المنكر ( در نظر اين خودپرستان بيگانه از خوب و بد ، چيزى ناشناخته تر و بدتر از نيكوئىها و شناخته تر و بهتر از بديها وجود ندارد )\r\n\r\n20 - براى خودپرستان خودمحور ملاك خوبى هر چيز مطابقت كيفيت و كميت آن چيز با هدفگيريهاى آنان است و ملاك بديها عدم موافقت هر چيز با هدفگيرى آنان مىباشد\r\nتاكنون در بارهء تعريف خوبى و بدى مسائل زيادى پيش كشيده شده\r\n","description":"","footnote":"","page_name":" 235 ","page_number":237},
  {"content":"\r\nاست . از آن جمله : 1 - خوب هر آن چيز است كه عامل خوشى و بد چيزى است كه عامل ناخوشى است . اين تعريف را مىتوان محصولى از مغزهاى كودكانه دانست كه در ارتباط با جهان هستى و محاسبات زندگى خود ، جز خوشآمدن و ناخوشآمدن اشياء براى آنان ، چيزى را درك نمىكنند .\r\n2 - به اضافه اين كه مفهوم خوشى روشنتر از مفهوم خوبى نيست ، هر چيزى كه لذتبار است خوب است و هر چه كه دردناك است ، بد است . اگر منظور اين تعريفكنندگان ، لذت و درد شخصى طبيعى محض بوده باشد ، آن قدر بىپايه است كه به توضيح و انتقادش نمىارزد ، زيرا گويندهء اين تعريف بنام يك انسان از موضع حيوانيت پست سخن مىگويد ، مگر انسانها نمىدانند لذت كار و هدف جانوران است لذتپرستى كه عبارتست از خوشداشتن غرايز و خود طبيعى خام محورى جز همان خود طبيعى خام نمىشناسد ، نه انسانى ديگر سراغ دارد و نه رشد و كمالى در گذشتن از پستىهاى خودپرستى و اگر مقصود اين تعريفكنندگان لذت به معناى عمومى آن بوده باشد كه حتى لذايذ روحى و معنوى را هم شامل گردد ، درست است كه چنين تعريفى نزديك به معناى واقعى « خوب » است ، ولى خوب در حد اعلايش با هدفگيرى لذت بهر مفهومى كه باشد سازگار نيست ، زيرا لذت بطور قطع خود طبيعى خام را محور رسمى خود مىشناسد . تفاوت فراوانى وجود دارد بين اين كه لذت هدف واقع شود يا سايه وار به دنبال من تكاملى راه بيفتد ، يا بعنوان نيروئى محرك به سوى كمال باشد ، مانند اراده كه نيروى محرك عضلات است نه هدف و نه سايه .\r\n3 - هر چيزى كه مطابق منطق است ، خوب است و هر آنچه كه خلاف منطق است بد است . اين تعريف شناخت خوب و بد را به عهدهء روش درست انديشيدن واگذار مىكند و ما مىدانيم كه روش درستانديشيدن كه منطق آن را بما تعليم مىدهد ، هرگز چگونگى موادى را كه براى نتيجه گيرى تنظيم مىكند ،\r\n","description":"","footnote":"","page_name":" 236 ","page_number":238},
  {"content":"\r\nتضمين نمىنمايد ، خوبى و بدى و زشتى و زيبائى بايستى و نبايستى اگر بطور مستقل تحت عنوان مواد خام شكل منطقى قرار نگيرند ، نمىتوان آنها را از روش منطقى محض استخراج كرد . تعريفاتى ديگر براى دو مفهوم متضاد خوب و بد مطرح شده است كه از دقت مناسب برخوردار نيستند ، لذا از تكرار آنها صرفنظر مىكنيم .\r\nبه نظر مىرسد براى پيداكردن تعريفى قابل توجه ، ما بايد چند مسئله را بعنوان مقدمه مطرح كنيم : مسئلهء يكم - با اهميتترين مسئله در بارهء شناخت خوب و بد اينست كه ما بايد مفهوم خوب را بعنوان بيانكنندهء نوعى رابطه ميان ذات انسان و پديدهء جز او در نظر بگيريم ، به اين معنا كه خوب و بد از جملهء واقعيات عينى قابل مشاهده و لمس نمىباشند ، بلكه از نوع روابطى هستند كه ميان انسان و پديده‌هاى خارج از ذات او برقرار مىگردند . و خوبى و بدى با نظر به ذات انسان به وجود مىآيند . آنچه كه اثرى ملايم و هماهنگ با ذات انسانى داشته باشد ، خوب است و آنچه كه اثرى ناملايم و ناهماهنگ در ذات انسانى ايجاد نمايد ، بد است . توضيح اين كه چون با دلايل قطعى مىتوان اثبات كرد كه سود و زيان و زشتى و زيبائى و ملايمت و ناملايمبودن و خوشى و ناخوشى ، بىارزش و با ارزش ، همه و همهء اينها ملاكى جز ذات انسانى و شئون آن ندارد ، لذا اگر انسان از صحنهء هستى منها شود ، واقعياتى بدون اتصاف به يكى از مفاهيم متضاد وجود دارد ، يعنى واقعيات با قطع نظر از انسان نه خوب است ، نه بد ، نه زشت است و نه زيبا . بلكه واقعياتى هستند كه طبق مشيت الهى به وجود آمده به جريان افتاده‌اند . بنا بر اين خوب عبارتست از اتصاف يك پديده با ملايمت و هماهنگى ذات انسانى . كسانى كه در ذات انسانى جز لذت و خودپرورى سراغ ندارند ، هر چه را كه ملايم و هماهنگ با لذت و خودپرورى است ، خوب خواهند گفت . ولى ما كه ذات انسانى را فوق لذت و خودپرورى\r\n","description":"","footnote":"","page_name":" 237 ","page_number":239},
  {"content":"\r\nمىدانيم ، بلكه با تمام صراحت استعداد وصول به عاليترين مراحل كمال را در انسان مىپذيريم ، بيان مىداريم ، مفهوم خوب و بد را به ملاك آن استعداد در نظر مىگيريم كه تأثيرى مثبت در حيات معقول آدمى داشته باشد كه جويندگى و حركت به سوى كمال را در متن خود دارد .\r\n","description":"","footnote":"","page_name":" 238 ","page_number":240},
  {"content":"\r\n\r\nمتن خطبه هجدهم\r\n\r\n18 - و من كلام له عليه السلام\r\nفي ذم اختلاف العلماء في الفتيا و فيه يذم أهل الرأي و يكل أمر الحكم في امور الدين للقرآن\r\n\r\nذم اهل الرأي\r\nترد على أحدهم القضيّة في حكم من الأحكام فيحكم فيها برأيه ، ثمّ ترد تلك القضيّة بعينها على غيره فيحكم فيها بخلاف قوله ، ثمّ يجتمع القضاة بذلك عند الإمام الَّذي استقضاهم ، فيصوّب آراءهم جميعا - و إلههم واحد و نبيّهم واحد و كتابهم واحد أ فأمرهم الله - سبحانه - بالاختلاف فأطاعوه أم نهاهم عنه فعصوه\r\n\r\nالحكم للقرآن\r\nأم أنزل الله سبحانه دينا ناقصا فاستعان بهم على إتمامه أم كانوا شركاء له ، فلهم أن يقولوا ، و عليه أن يرضى أم أنزل الله سبحانه دينا تامّا فقصّر الرّسول صلَّى الله عليه و سلَّم عن تبليغه و أدائه ، و الله سبحانه يقول : « * ( ما فَرَّطْنا فِي الْكِتابِ مِنْ شَيْءٍ ) * » و فيه تبيان لكلّ شيء ، و ذكر أنّ الكتاب يصدّق بعضه بعضا ، و أنّه لا اختلاف فيه فقال سبحانه : « * ( وَلَوْ كانَ مِنْ عِنْدِ غَيْرِ الله لَوَجَدُوا فِيه اخْتِلافاً كَثِيراً ) * » . و إنّ القرآن ظاهره أنيق و باطنه عميق ، لا تفنى عجائبه ، و لا تنقضي غرائبه ، و لا تكشف الظَّلمات إلَّا به .\r\n","description":"","footnote":"","page_name":" 239 ","page_number":241},
  {"content":"\r\n","description":"","footnote":"","page_name":" 240 ","page_number":242},
  {"content":"\r\n\r\nترجمهء خطبهء هيجدهم\r\n","description":"","footnote":"","page_name":" 241 ","page_number":243},
  {"content":"\r\nدر سرزنش اختلاف علماء در فتواها در اين خطبه عملكنندگان به رأى بىماخذ را سرزنش مىنمايد و احكام مربوط به امور دينى را به قرآن موكول مىكند .\r\n\r\nسرزنش اهل رأى\r\nهنگامى كه در حكمى از احكام قضيه اى براى يكى از قضات مطرح مىگردد ، با رأى خود در آن قضيه حكم مىكند . سپس عين همان قضيه به قاضى ديگرى روى مىآورد ، اين قاضى بر خلاف حكم شخص اولى قضاوت مىنمايد . سپس قضات مزبور براى تشخيص و واقعيت ، نزد آن رهبر كه آنان را به قضاوت نصب كرده است ، جمع ميشوندآن رهبر همهء آراء آنان را تصويب مىنمايد در صورتى كه خداى آنان يكى استپيامبر آنان يكى استكتابشان يكى است آيا خداوند سبحان است كه آنانرا باختلاف دستور داده است و آنان اطاعتش كرده‌اند يا آنانرا از اختلاف نهى نموده ، و آنان مخالفتش كرده اند\r\n\r\nحكم از آن قرآن است\r\nيا خداوند سبحان دينى ناقص فرستاده و از آنان براى تكميل دين كمك خواسته است يا اين قضات شركاى خداوندى در حكمند كه آنان مىتوانند مطابق رأى خود بگويند و خداوند رضايت به حكم آنان بدهد يا خداوند دينى كامل فرستاده است ، ولى پيامبر اكرم ( ص ) در تبليغ و اداى آن دين تقصير نموده است در صورتى كه خداوند سبحان مىگويد : * ( وَما مِنْ دَابَّةٍ فِي الأَرْضِ ) * ( ما در قرآن هيچ تفريطى نكرده ايمو فيه تبيان لكل شيئى ( و در\r\n","description":"","footnote":"","page_name":" 242 ","page_number":244},
  {"content":"\r\nقرآن براى همه چيز بيانى است ) و خدا متذكر شده است كه بعضى از آيات كتاب الهى ، بعض ديگر را تصديق مىنمايد و در اين كتاب اختلاف وجود ندارد ، لذا خداوند سبحان فرموده است * ( وَلَوْ كانَ مِنْ عِنْدِ غَيْرِ الله لَوَجَدُوا فِيه اخْتِلافاً كَثِيراً ) * ( اگر اين قرآن از نزد غير خدا نازل شده بود ، اختلاف زيادى در آن پيدا مىكردند . ظاهر قرآن زيبا و شگفتانگيز و باطن آن عميق استشگفتىهاى قرآن فناناپذيرو معانى بىنظيرش را پايانى نيستو تاريكىها بدون استمداد از آن مرتفع نخواهد گشت .\r\n","description":"","footnote":"","page_name":" 243 ","page_number":245},
  {"content":"\r\n","description":"","footnote":"","page_name":" 244 ","page_number":246},
  {"content":"\r\n\r\nتفسير عمومى خطبهء هيجدهم\r\n","description":"","footnote":"","page_name":" 245 ","page_number":247},
  {"content":"\r\n3 ، 4 - ترد على احدهم القضيّة فى حكم من الاحكام فيحكم فيها برأيه ، ثمّ ترد تلك القضيّة بعينها على غيره فيحكم فيها بخلاف قوله ( هنگامى كه در حكمى از احكام ، قضيه اى براى يكى از قضات مطرح مىگردد ، با رأى خود در آن قضيه حكم مىكند . سپس عين همان قضيه به قاضى ديگرى روى مىآورد ، اين قاضى بر خلاف حكم شخص اولى قضاوت مىنمايد )\r\n\r\nعلت اختلاف در قضاوتها و فتواها\r\nعللى كه ممكن است منشأ اختلاف قضات در احكامى كه صادر ميكنند ، بوده باشد :\r\n\r\n1 - اختلاف در مقدار و چگونگى اطلاع قضات و مجتهدان از مأخذ .\r\nاين اختلاف با نظر به كم و زيادى عشق به مطالعه و بررسى و تحمل زحمت تفكر در مفاد مأخذ و جستجوى منابعى كه قانون از آنها استخراج مىشود و كوشش در بررسى آراء و عقايد ديگر قانوندانان و قضات ، يك پديدهء كاملا معمولى است . آنچه كه مقتضاى تعهد اسلامى و انسانى قاضى است ، پيگيرى گسترده و عميق براى بررسى مأخذ و حتى اهميتدادن به احتمال وجود مأخذى است ، كه در حكم او مؤثر خواهد بود . اگر قاضى يا مجتهد احتمال قابل اعتنائى بدهد كه مأخذى ديگر وجود دارد كه مىتواند معرفت او را در بارهء قانون و استثناءها و تقييد و توضيح آن كاملتر نمايد ، [ به ملاك\r\n","description":"","footnote":"","page_name":" 246 ","page_number":248},
  {"content":"\r\nممنوعيت عمل به مأخذ پيش از پيگردى از همهء آنچه كه ممكن است تأثيرى در حكم و نتيجهء استنباط داشته باشد 
  ] واجب است كه احتمال مزبور را تا سرحد يقين يا اطمينانى قانعكننده ، تعقيب نمايد . جاى ترديد نيست كه همهء قضات و ديگر صاحبنظران كه نيازمند اطلاعات مىباشند ، اين عمل لازم را انجام نمىدهند .\r\n\r\n2 - اختلاف در چگونگى بهره بردارى از مآخذ .\r\nآگاهى از قوانين ادبى زبانى كه مأخذ قانون با آن زبان تدوين شده است ، همچنين قريحه و ذوق ادبى و انسانشناسى قضات و مجتهدان ، عاملى ديگر در بروز اختلاف در حكم و فتوى مىباشد . شرط لازم در اين مسئله بسيار روشن است كه قاضى و مفتى بايد حد اكثر قدرت و استعداد خود را در فراگيرى قوانين ادبى و اعمال ذوق در فهم و تطبيق آنها بر مأخذ به كار ببندند و همانطور كه در علت اول اختلاف گفتيم ، اندك تقصير و قصور ناشى از جدىنگرفتن موضوع بر خلاف تعهد قضائى و منصب فتوى بوده ، مسئول شمرده ميشوند .\r\n\r\n3 - تشخيص موضوعى كه براى قاضى و مجتهد براى حكم و فتوا مطرح شده است .\r\nمعمولا چنين است كه قضات و مجتهدان از تشخيص همه جانبهء موضوع كه حكم و فتوا در بارهء آن صادر خواهد گشت ، ناتوانند ، زيرا دور از شغل اختصاصى آنان مىباشد و اگر هم بخواهند نظرى در تشخيص موضوع بدهند ، اگر از اهل خبرهء آن موضوع و رويداد بوده باشند ، بعنوان يك فرد خبره مىتوانند دخالت كنند ، به همين جهت است كه در فقه اسلامى مخصوصا در فقه تشيع ، تشخيص موضوع به عهدهء خبرگان عرف و عقلاء موكول شده است .\r\nخصوصيتى كه شغل قضات دارد ، اينست كه تطبيق قانون بر مورد قضاوت بر عهدهء قاضى است و اين تطبيق احتياج شديد بر درك و شناخت موضوع دارد\r\n","description":"","footnote":"","page_name":" 247 ","page_number":249},
  {"content":"\r\nبعبارت اصطلاحى : فتوى همواره به شكل قضاياى كليه صادر مىگردد . به اين معنى كه مجتهد مىگويد : آشاميدن مسكرات حرام است . اين فتوى شامل همهء مواد مسكر است ، چه در زمان فتوى و در يك رويداد مشخص وجود داشته باشند يا نداشته باشند . در صورتى كه حكم همواره در بارهء موضوع و رويداد موجود صادر مىشود ، چه حكم قضائى و چه حكم اجتهادى مانند تحريم تنباكو كه مرحوم آية اللَّه سيد محمد حسن شيرازى صادر كرد . حكم قضات هم در همهء موارد ، در بارهء قضايا و رويدادهايى كه موجود است صادر مىشود و با حكم قاضى حل و فصل مىگردد . بنا بر اين كوشش بسيار فراوان در بارهء شناخت و تشخيص قضايا و رويدادها به وسيلهء خبرگان و متخصصان هر يك از انواع قضايا واجب است . مسلم است كه خبرگان و متخصصان نيز به جهت اختلاف در علاقه به كار و فهم و ذوق و احساس تعهد شغلى بسيار مختلف مىباشند .\r\nاينست علت سوم اختلاف در حكم قضات و مجتهدان .\r\n\r\n4 - تقيد به اصول و عقايد خاص كه قاضى و مجتهد آنها را پذيرفته اند\r\nاين اصول و عقايد معمولا يك عينك ناملموس به ديدگان حكمكننده مىزنند كه چه بخواهد و چه نخواهد در حكم صادرشده تأثير مىگذارد . هر اندازه هم كه حكمكننده از قدرت شخصيت برخوردار باشد ، نمىتواند آن عينك را حد اقل در مواردى كه مأخذ و دلايل حكم صراحت قاطعانه ندارند ، از چشمان خود كنار بزند . سعادتمند است آن جامعه اى كه متصديان حكم قضائى يا فتوايى آن جامعه داراى اصول و عقايدى باشند كه موافق قوانين و مآخذ آنها بوده باشند ، مثلا خوشبختى يك جامعه اسلامى در آن است كه قضات و مجتهدان آن جامعه داراى اصول و عقايدى باشند كه با قوانين و مآخذ فقهى و حقوقى آن جامعه همآهنگ مىباشند . در اين مسئله مهم نيز ممكن است حكمكنندگان با نظر به قدرت ايمان و ضعف آن بالنسبه به اصول عقايد مورد پذيرش و همچنين با نظر به اختلاف آنان در تفسير و توجيه مآخذ و منابع قانون\r\n","description":"","footnote":"","page_name":" 248 ","page_number":250},
  {"content":"\r\nبراى تطبيق با اصول و عقايد پذيرفته شده مختلف بوده باشند . اين اختلافات مادامى كه به تقصير و كوتاهى در شرايط عقلى و قانونى حكم مستند نباشد ، يعنى حكمكننده با تمام تقواى قضائى و فتوايى و بدون كمترين تقصير و كوتاهى اقدام به صدور حكم و فتوا نمايد ، از عهده مسئوليت خود برآمده است . با ملاحظهء اين شرايط قضات و مجتهدين مىتوانند در احكام و فتاوائى كه صادر ميكنند اختلاف نظر نداشته باشند و اگر اختلافى هم بوجود بيايد ، اخلالى به زندگى فردى و اجتماعى وارد نياورد . آنچه كه مورد ملامت و توبيخ امير المؤمنين عليه السلام در اين خطبه است ، احكامى است كه قضات با استناد به راى صادر مىنمايند .\r\nتوضيح آنكه احكام و قوانين مدنى و جزائى و ساير انواع قوانين در اسلام بايد مستند به منابع چهارگانه كتاب و سنت و اجماع و حكم صريح عقل بوده باشد . در تفسير خطبهء گذشته تفسير مختصرى را در بارهء منابع چهارگانه بيان نموديم در اين مبحث براى توضيح معناى « رأى » مجبوريم مقدارى در منبع چهارم كه حكم عقل است ، بررسى نمائيم .\r\nاشكال استدلال عقلى كه برخى از فقها ، در استنباط احكام و تكاليف فقهى و حقوقى عمل مىكنند بقرار زير است : 1 - قياس - عبارتست از تعميم و تخصيص حكم كه در يكى از منابع چهارگانه آمده است ، از موضوع ذكر شده در دليل ، به جهت علتى كه براى آن حكم در نظر قاضى و مجتهد جلوه گر شده است ، يعنى قاضى يا فقيه ظن برده است كه حكم مفروض مستند به آن علت است كه به نظرش رسيده است بعنوان مثال : اگر متن دليل حكم چنين بوده باشد كه مسكرات حرام است ، قاضى يا فقيه علت اين حكم را مسموميت ريه و كبد در نظر بگيرد و در نتيجه ممنوعيت آشاميدن مسكرات را به آنچه كه باعث مسموميت مىشود ، تخصيص بدهد ،\r\n","description":"","footnote":"","page_name":" 249 ","page_number":251},
  {"content":"\r\nبه همين جهت اگر با فعاليتهاى شيميائى مسموميت مفروض بر طرف شود ، ولى خاصيت سكر در مادهء مسكر باقى بماند ، محكوم به جواز مىباشد . اين گونه استنباط كه به ظن و تخمين قاضى يا مجتهد مستند است ، اعتبار فقهى ندارد زيرا ظن مطلق كه دليلى بر حجيت آن وجود ندارد ، نمىتواند مأخذى صحيح براى حكم بوده باشد . اختلافات ناشى از اين گونه قياسگيرىها از ديدگاه امير المؤمنين عليه السلام محكوم است ، زيرا مستند به رأى و نظرى است كه منشاء ثابت شده قانونى ندارد .\r\n2 - استحسان ممكن است انواعى داشته باشد ، ولى عمدهء آنها عبارتست از حدس مناسبت ما بين حكم و موضوع . قاضى يا مجتهد حكمى را مناسب موضوعى تلقى مىكند و حكم مفروض را بر آن موضوع استحسان مىنمايد .\r\nمانند اين كه گذاشتن دستها رويهم و نهادن آنها به سينه يا روى شكم در حال قرائت نماز ، نوعى خضوع و تسليم در برابر خدا تلقى شود . حكم عبارتست از وجوب گذاشتن دستها رويهم و نهادن آنها به سينه يا روى شكم ، و موضوع عبارتست از احترام و تعظيم خداوندى . اگر اين حكم مستند به حدس شخصى باشد ، مسلما موجب بروز اختلافات خواهد گشت كه در جملهء مورد تفسير مردود شناخته شده است .\r\n3 - تنقيح مناط قطعى - قاضى يا مجتهد با اين دليل قطع پيدا مىكند كه علت ملاك حكم فلان چيز است . البته در امثال اين موارد ، قطعى كه براى آن دو به وجود آمده است ، اگر مستند به مقدمات و عوامل عقلانى بوده باشد حجت بوده و قابل استناد براى حكم قاضى و فتواى مجتهد مىباشد ولى اندك ترديد در صحت مقدمات حكم و فتوى را از حجيت مىاندازد . اين مأخذ سوم هم به جهت دخالت حدس و دريافتهاى شخصى مىتواند يكى از عوامل بروز اختلاف در حكم و فتوى بوده باشد .\r\n4 - قياس اولويت مانند نهى از بىاعتنائى به پدر و مادر با گفتن كلمهء\r\n","description":"","footnote":"","page_name":" 250 ","page_number":252},
  {"content":"\r\n« اف » كه ممنوعيت دشنام و زدن را بطريق اولى اثبات مىنمايد . بدانجهت كه نهى از حد اقل ، نهى از حد اكثر را بطور بديهى در بر دارد ، لذا اين گونه موارد نمىتواند منشاء بروز اختلاف بوده باشد . بطور كلى اختلافات ناشى از اشكال استدلال عقلى مزبور و نظاير آن در جملات امير المؤمنين عليه السلام مردود گوشزد شده است . البته چنان كه در مبحث پيشين گفتيم : احكامى كه از عقل سليم و پاك از خيالات و هوسها و هماهنگ با وجدان ، صادر مىشود ، يكى از منابع كار قضاوت و فتوى است و اين احكام به جهت اشتراك همهء عقول سليم و هماهنگ با وجدان ، منشاء بروز اختلاف نمىباشد .\r\n5 ، 6 - ثمّ يجتمع القضاة بذلك عند الامام الَّذى استقضاهم فيصوّب آرائهم جميعا ( سپس قضات مزبور براى اثبات نظر خود نزد آن رهبر كه آنانرا بر قضاوت نصب كرده است جمع ميشوند و آن رهبر آراء همهء آنانرا تصويب مىنمايد )\r\n\r\nرهبر چگونه مىتواند آراء مختلف قضات را تصويب نمايد\r\nآن رهبر نادان كه شغل رهبرى را براى ارضاى حس خودپرستى بدست آورده است ، همهء آراء متضاد قضات را تصديق و تصويب مىكند تو درست حكم كرده اى ، او هم درست حكم كرده است آيا حكم جمع ميان دو ضد در قلمرو قضاوت از ديگر پديده‌هاى جهان هستى و شئون انسانى ، جدا است اين محال بديهى در قلمرو قضاوت وجود ندارد وقتى كه فرض اينست كه منابع و مأخذ حكم يكى است و موضوعى كه مورد قضاوت قرار گرفته است يكى است ، اين اختلاف از كجا ناشى شده است جز تكيه بر حدس و دريافت شخصى يا دخالت غرضهاى سودجويانه ، عاملى ديگر بر اختلاف ديده نميشود فرض مىكنيم كه دو قاضى واقعا صاحبنظرند ، يقينا هر دو مىدانند كه حكم الهى در بارهء يك موضوع بيش از يكى نيست ، چرا براى رفع اختلاف اقدام به بررسىهاى عميقانه و حذف حدسها و دريافت شخصى نمىنمايند اگر آنان\r\n","description":"","footnote":"","page_name":" 251 ","page_number":253},
  {"content":"\r\nبرى از هوى و هوسند ، بچه دليل در ريشه كن كردن عوامل اختلاف نمىكوشند اين وظيفه رهبر و يا رهبران است كه هرگونه وسيلهء رفع اختلافات را آماده كنند نه اين كه براى بدست آوردن دل همهء آنان اختلافاتشان را تصويب نمايند\r\n7 ، 9 - و الههم واحد و نبيّهم واحد و كتابهم واحد ( در صورتى كه خداى آنان يكى است ، پيامبر آنان يكى است ، كتابشان يكى است )\r\n\r\nمشيت بالغه خداوندى يكى و آورندهء قانون يكى و منبع قانون نيز يكى است\r\nاحكام و تكاليفى كه به وسيلهء پيامبران عظام به جوامع بشرى ابلاغ شده است ، منعكسكنندهء مشيت خداوندى در بارهء صلاح و فساد انسانها است يعنى حيات معقول انسانها كه مقتضاى مشيت خداوندى است و بدون كوشش انسانها در راه تنظيم عوامل اين حيات قابل تحقق نيست ، لذا خداوند متعال به وسيلهء پيامبران راه تنظيم آن عوامل را به وسيلهء تعيين احكام و تكاليف روشن ساخته است . هدف اصلى فرستادن پيامبران و فداكارىهاى آنان و ابلاغ دستورات خداوندى « حيات معقول » انسانها است و اصول بنيادين اين حيات ، واقعيات مشتركى است كه در همهء انسانها وجود دارد . پس انسان يك حقيقت غير قابل تجزيه است و خداى اين انسانها يكى است و پيامبرشان كه بازگوكنندهء مشيت خداوندى در بارهء حيات معقول انسانها است يكى است و منبع اصلى احكام و تكاليفى كه تنظيمكنندهء حيات مزبور است ، كتاب الهى است كه جامع همهء واقعياتى است كه بوسيلهء پيامبران گذشته و عقل سليم و فطرت پاك ابراز مىگردد .\r\n\r\nاختلاف سازنده و اختلاف ويرانگر\r\n- درك واقعيات و تطبيق آنها بر شئون حيات معقول بشرى ، ممكن است دو نوع اختلاف به وجود بياورد . اختلاف سازنده و اختلاف ويرانگر . هر اختلافى كه مربوط به تنوع موقعيتها و شئون بشرى در مجراى دگرگونىها يا مربوط به اختلاف فهم و موضعگيرى\r\n","description":"","footnote":"","page_name":" 252 ","page_number":254},
  {"content":"\r\nخاص صاحبنظران بوده و خودخواهى در آن دخالت نكند ، اختلاف سازنده ناميده مىشود و منظور امير المؤمنين عليه السلام رد اين گونه اختلاف نيست .\r\nو هر اختلافى كه ناشى از بىاطلاعى و دخالتدادن پندارهاى بىاساس در رأى و قصور فهم و ناشايستگى اظهار نظر در واقعيات و خودخواهىها بوده باشد اختلاف ويرانگر ناميده مىشود ، توبيخ امير المؤمنين عليه السلام متوجه اين نوع اختلاف است و رنج درونى اين پيشواى الهى كه از محتواى جملات اين خطبه به خوبى روشن مىگردد ، ناشى از اين اختلاف است .\r\n10 ، 11 ا فامرهم الله سبحانه بالاختلاف فاطاعوه ام نهاهم عنه فعصوه ( آيا خداوند سبحان است كه آنان را به اختلاف دستور داده است و آنان اطاعتش كرده‌اند يا آنان را از اختلاف نهى فرموده است و آنان خدا را معصيت كرده‌اند )\r\n\r\nسرتاسر قرآن دستور به وحدت و تهديد در بارهء اختلاف است\r\nمگر خداوند نمىفرمايد : * ( « قُلْ إِنَّما أَعِظُكُمْ بِواحِدَةٍ أَنْ تَقُومُوا لِلَّه مَثْنى وَفُرادى » ) * ( 1 ) \r\n( به آنان بگو : من تنها شما را به يك حقيقت پند مىدهم : همهء شما دو تا دوتا ( جمعى ) و يك يك ( فردى ) براى خدا قيام كنيد ) مگر خدا نمىفرمايد : * ( « يا أَيُّهَا النَّاسُ إِنَّا خَلَقْناكُمْ مِنْ ذَكَرٍ وَأُنْثى وَجَعَلْناكُمْ شُعُوباً وَقَبائِلَ لِتَعارَفُوا إِنَّ أَكْرَمَكُمْ عِنْدَ الله أَتْقاكُمْ » ) * ( 2 ) \r\n( اى مردم ، ما شما را از مردى و زنى آفريديم و شما را تيره‌ها و قبايلى قرار داديم تا همديگر را درك كنيد [ و زندگى هماهنگ داشته باشيد 
  ] با فضيلتترين شما در نزد خداوند باتقوىترين شما است .\r\nاين آيهء قرآن است كه مىگويد : * ( وَاعْتَصِمُوا بِحَبْلِ الله جَمِيعاً ) *\r\n","description":"","footnote":" ( 1 ) سبا آيهء 46 .  ( 2 ) الحجرات آيه 13 . ","page_name":" 253 ","page_number":255},
  {"content":"\r\n* ( وَلا تَفَرَّقُوا ) * ( 1 ) \r\n( همگى چنگ به وسيلهء الهى بزنيد و پراكنده نشويد ، [ زيرا متلاشى مىگرديد و با شكست روبرو مىشويد و بوى انسانيت [ يا بنيان زندگى 
  ] شما نابود مىگردد . 
  ] هيچ راه ديگرى براى ريشه كنكردن اختلافات ويرانگر جز عمل به ملاك وحدت كه در سه آيهء فوق آمده است ، وجود ندارد . اين ملاك عبارت است از : 1 - ان تقوموا لله ( براى خدا قيام كنيد ) 2 - ان اكرمكم عند الله اتقاكم ( بافضيلتترين شما در نزد خدا ، باتقواترين شما است ) 3 - حبل الله ( وسيلهء خداوند ) يعنى همهء انسانها بايد بدانند و بالاخره هم خواهند دانست كه وحدت مطلوب كه ركن اساسى حيات معقول انسانها است ، بدون انگيزگى الهى امكانپذير نخواهد بود . بشر حرف و حماسه و شعر فراوانى در بارهء وحدت انسانها گفته است و پس از اين هم خواهد گفت ، ولى اگر درست دقت نمايند ، خواهند ديد اثر آن همه حرفزدنها و حماسه بازيها و شعرسرودنها جز يك تحريكات بسيار سطحى و بىاساس و زودگذر چيزى نبوده و نخواهد بود .\r\nملاك درك و ايجاد وحدت كه بر محكمترين بنياد عالم هستى استوار است ، همانست كه در قرآن آمده و ما آن را متذكر شديم .\r\n* ( يا أَيُّهَا الَّذِينَ آمَنُوا ادْخُلُوا فِي السِّلْمِ كَافَّةً ) * ( 2 ) \r\n( اى مردم با ايمان ، همگى و عموماً در صلح و صفا وارد شويد ) .\r\n* ( وَما نُرْسِلُ الْمُرْسَلِينَ إِلَّا مُبَشِّرِينَ وَمُنْذِرِينَ فَمَنْ آمَنَ وَ ) * ( 3 ) \r\n( كسانى كه ايمان آوردند و به اصلاح فرد و اجتماع پرداختند ، براى آنان نه ترسى هست و نه اندوهى . * ( وَلا تَجْعَلُوا الله عُرْضَةً لأَيْمانِكُمْ أَنْ تَبَرُّوا ) * ( 4 ) \r\n( نيكوكارى كنيد و تقوى بورزيد و در ميان مردم صلح را برقرار كنيد ) * ( يَسْئَلُونَكَ عَنِ الأَنْفالِ قُلِ الأَنْفالُ لِلَّه ) * ( 5 ) \r\n","description":"","footnote":" ( 1 ) آل عمران آيه 103 .  ( 2 ) البقرة آيه 208 .  ( 3 ) الانعام آيهء .  ( 4 ) البقرة آيه 224 .  ( 5 ) الانفال آيه 1 . ","page_name":" 254 ","page_number":256},
  {"content":"\r\n( به خدا تقوى بورزيد و در ميان خود صلح و صفا برقرار كنيد . ) * ( إِنَّمَا الْمُؤْمِنُونَ إِخْوَةٌ فَأَصْلِحُوا بَيْنَ أَخَوَيْكُمْ ) * ( 1 ) \r\n( مردم با ايمان برادران يكديگرند ، ميان برادرانتان صلح را برقرار كنيد ) آيا اين آيات كه در ايجاد اتحاد و صلح ميان مردم با صراحت كامل دستور مىدهند ، از اختلافات ويرانگر قضاوتها و فتاوى جلوگيرى نمىكنند آيا امكان دارد كه خداوند متعال براى ايجاد صلح و صفا و برداشتن پراكندگىها تأكيد مىنمايد ، اختلاف در قضاوت و فتوى را كه موجب تشتت و پراكندگى ارتباطات افراد جامعه مىباشد ، تجويز نمايد آيا اين بهانه صحيح است كه من قاضى هستم ، من مجتهدم ، همين است كه مىگويم و ديگر صاحبنظران بايستى از من تبعيت كنند اين نوعى از خودخواهى خطرناك است كه به قيمت از بين رفتن جانهاى آدميان و پايمال شدن حقوق كار و نابودشدن شخصيتها تمام مىگردد . آيا با آن همه دلايل عقلى و اين همه آيات كه با بيانات گوناگون ، حيات و شئون آن را جلوه گاه عظمت و مشيت خداوندى مطرح ميكنند مىتوانند اختلافات ويرانگر را تجويز نمايند براى رسيدن به وحدت و صلح در روابط انسانى ، جز شوراى قضائى و شوراى فتوايى راه ديگرى وجود ندارد . شورائى كه بتواند نخست خودخواهى و تكيه بر رأى شخصى مخلوط با ذوقيات بىاساس و اصول پيشساختهء اثباتنشده را از دلهاى اعضاى شورى بزدايد .\r\n12 - ام انزل الله سبحانه دينا ناقصا فاستعان بهم على اتمامه ( يا خداوند سبحان دينى ناقص فرستاده و از آنان براى تكميل دين كمك خواسته است )\r\n\r\nمگر مىخواهند با آن آراء ساخته و پرداخته نقص دين الهى را جبران كنند\r\nبعضى از اشخاص بىاطلاع از همهء ابعاد ايده ئولوژى اسلامى ،\r\n","description":"","footnote":" ( 1 ) الحجرات آيه 10 . ","page_name":" 255 ","page_number":257},
  {"content":"\r\nمىگويند : اين دين پيش از هزار و چهار صد سال در عربستان ظهور كرده است .\r\nو نمىتواند پس از اين همه پيشرفتهاى علمى و جهانبينى و انسانشناسى پاسخگوى احتياجات امروز جامعه بوده باشد . اين مطلبى است كه با اشكال مختلف و با انگيزه‌هاى گوناگون بيان مىشود . در ميان اين مدعيان تاكنون يك نفر پيدا نشده است كه منابع و مآخذ همهء ابعاد ايده ئولوژى اسلامى را كه بسيار وسيع و عميق است ، بيطرفانه بررسى نموده و ادعاى خود را اثبات نمايد . مقدار فراوانى از اين مدعيان به تقليد از كسانى كه با عينك پيش ساخته به اسلام مىنگرند ، سخن مىگويند .\r\nعده اى ديگر از مخالفت هوى و هوسهاى حيوانى و خودخواهى كه در دين اسلام مورد تأكيد شديد است ، مىهراسند . گروه ديگر چند مسئلهء مشكلنما را در دين اسلام مىبينند و يا از دهانها مىشنوند ، بجاى آنكه به تحقيق لازم و كافى در آن مسائل بپردازند ، حكم به نقص اسلام صادر مىنمايند مانند تعدد زوجات كه با نظر به شرايط بسيار سختى كه براى مجاز بودن آن بيان شده است ، در حقيقت يك حكم اضطرارى است كه هيچ عاقلى در موقعيتهاى طبيعى و معتدل اقدام به آن نمىنمايد و مانند بردگى كه در صدر اسلام شيوع داشته و مستند به عوامل ريشه دار اجتماعى گذشته بوده است . اسلام بامنطقىترين راه‌ها ريشه‌هاى بردگى را سوزانيد و با طرق گوناگون مانند مصرفكردن سهمى از زكات براى آزادكردن برده‌ها و مقرر داشتن آن ، بعنوان كيفر بعضى از جرمها و غير ذلك . . . با جريان بردگى به مبارزه برخاست .\r\nگروهى ديگر با مطالعهء محدود و حرفه اى در برخى از مسائل اسلامى ، تنها به اين هدف كه اطلاعى از اسلام ابراز كند ، در بارهء محدوديت و نقص اسلام قلمفرسايى ميكنند . ما نمىتوانيم سخنى با اين گونه مدعيان داشته باشيم ، مگر اين كه بگوئيم : « آقايان ، فراموش نكنيد كه وجدان هم وجود دارد » بعنوان\r\n","description":"","footnote":"","page_name":" 256 ","page_number":258},
  {"content":"\r\nنمونه وقتى كه اين جانب درس قانون مجازات سرقت را در اسلام تدريس كردم ، و فاضل ارجمند آقاى منوچهر صدوقى آن را باضافهء تحقيقات خودشان نوشتند ، به طور تدريجى در حدود بيست نفر از حقوقدانان را كه گرايش مذهبى نداشتند ، دعوت به مطالعه و بررسى اين قانون نمودم ، پس از بررسى مفاد قانون مزبور ، حتى يك نفر از آن حقوقدانان ، اعتراضى به اصل قانون نگرفتند و بلكه با حالت تعجب و تأسف از بىاطلاعى خودشان از فقه اسلامى ، در خود فرورفتند . به ياد دارم كه اين مطلب را به بعضى از آنان گفتم كه آقايان عزيز ، شما كه شنيده بوديد فقه اسلامى مجازات سارق را بريدن دست مقرر كرده است ، از اين شرايط و مواد اطلاع داشتيد ، آنان با كمال صراحت گفتند : نه هرگز برخى ديگر از آنان چنين گفتند : « اين قانون را مىتوان در معظمترين دانشكده‌هاى حقوق دنيا عرضه نموده ، نه تنها اعتراض منطقى در بارهء آن شنيده نخواهد شد ، بلكه جنبهء انسانى آن ، حقوقدانان با فضيلت را به فراگرفتن و تدريس حقوق اسلامى تشويق خواهد كرد ، اين لطيفه را هم يكى از آنان گفت » خدا به جهت شدت محبتى كه به انسانها دارد ، به بريدن چهار انگشت سارق دستور داده است ، اگر من قانونگذار بودم ، با اين شرايط و و موادى كه در فقه اسلامى براى مجازات سرقت آمده است ، حكم به كشتن سارق مىكردم » . وقتى كه مواد حقوق حيوان را از فقه اسلامى استخراج كرديم اين مسئله به خوبى روشن گشت كه اسلام همهء شئون حيات را از جانداران ناچيز گرفته تا انسانهاى رشديافته در نظر گرفته ، حقوق همهء آنها را تأمين نموده است وجود كليات فراوان در قوانين اسلامى و مرتفع ساختن هرگونه بلا تكليفى در برابر دگرگونىهاى تاريخ و مشكلات بىسابقه ، با قواعدى امثال لا ضرر و لا ضرار اثباتكننده مشمول و فراگيرى مكتب اسلام همهء ابعاد انسانى است در هر زمان و هر گونه شرايط .\r\n13 - ام كانوا شركاء له فلهم ان يقولوا و عليه ان يرضى\r\n","description":"","footnote":"","page_name":" 257 ","page_number":259},
  {"content":"\r\n( يا اين قضات شركاى خداوندى در حكمند كه آنان مىتوانند مطابق راى خود بگويند و خداوند رضايت به حكم آنان بدهد )\r\n\r\nاين قضات با خداوند شركت در قانونگذارى ندارند\r\nاز آنجا كه همهء احكام و تكاليف اسلامى تابع مصالح و مفاسدى واقعى هستند كه همهء آنها را نمىتوان با عقول معمولى درك كرد و از آنجا كه هيچ كس در هر مقامى هم كه باشد حق تسلط بر ديگرى ندارد ، خواه تسلط زور و قدرت و خواه تسلط قانونگذارى ، لذا وضع قانون در انحصار خداوندى است . معناى اين كه وضع قانون مخصوص به خدا است ، آن نيست كه سطحى نگران مىپندارند كه يك موجود بزرگ در گوشه اى از انحصار نشسته و احكام و تكاليفى را به مقتضاى خودخواهىهايش براى مردم وضع مىكند ، بلكه منظور اينست كه خداوند بىنياز مطلق كه حتى از سودرسانيدن به خودش بىنياز است ، همهء عوامل سود و زيان و نقص و كمال انسانها را ميداند و بوسيلهء احكام و تكاليفى كه به مردم ابلاغ مىكند ، آنانرا از نقص و زيان ، به سود و كمال واقعى اعتلاء مىبخشد . اين احكام و تكاليف هدفى بنام لذت نمىشناسد ، اگر چه از بهره - بردارى منطقى از اين پديده هيچ چيز را ممنوع نمىسازد . آنچه كه هدف نهائى احكام و تكاليف در دين اسلام است ، به فعليت رسيدن و بارورشدن همهء ابعاد و استعدادهاى مثبت انسانى است كه در فطرت او وجود دارند . و بدانجهت كه عقول و ادراكات آدميان از شناسائى همهء آن ابعاد و استعدادها و همچنين طرق به فعليت رسانيدن آنها ناتوان است ، لذا نمىتوانند با فعاليتهاى محدود مغز خويش همهء اسرار عميق آن ابعاد و استعدادها را درك نموده ، با وضع قوانين صالحه بشر را بكمال مورد انتظار رهنمون گردند .\r\n14 - ام انزل الله دينا تامّا فقصّر الرّسول صلَّى الله عليه و آله و سلَّم عن تبليغه و ادائه ( يا خداوند دينى كامل فرستاده است ، ولى پيامبر اكرم ( ص ) در تبليغ و اداى\r\n","description":"","footnote":"","page_name":" 258 ","page_number":260},
  {"content":"\r\nآن دين تقصير نموده است )\r\n\r\nهيچ انسانى مانند پيامبر اكرم عظمت وجدى بودن لزوم اداى امانت رسالت را درك نكرده است\r\nرشد اخلاق فاضله و به فعليت رسيدن استعدادهاى عالى انسانى ، بدون احساس تعهد و الا و عمل بر طبق آن ، به هيچ وجه امكانپذير نيست تعهد در برابر يزدان پاك براى انسانشدن و انسان ساختن ديگران ، نخستين شرط پيامبرى است . احساس تعهد و الا و عمل بر طبق آن ، بايستى در همهء سطوح روانى پيامبر مانند خون در شريان جريان داشته باشد . او تعهد جدى كرده است كه كلمه اى مخالف واقع بر زبانش جارى نشود . هوى و هوس را در حيات معقول شخصى خود و در ارتباط با ديگر انسانها دخالتى ندهد . او تعهد كرده است از همهء انواع و شئون خودخواهى بر كنار باشد . او تعهد كرده است از عملكردن به دستورات الهى در بارهء خود و ديگران كمترين تقصير و قصورى ننمايد . او به جهت آشنائى نزديك با جمال و جلال و سيطرهء مطلق خداوندى بر دلها و عقول آدميان حتى خيال خلاف تعهد بر ذهنش خطور نمىكند . او به خوبى ميداند كه انسان منهاى تعهد يعنى هيچ و پوچ . اساسىترين تعهد پيامبر اكرم ( ص ) اينست كه حياتىترين امانت را كه ابلاغ وسايل رشد و كمال آدميان است ، با كمال دقت و بدون اندك زيادى و كمى انجام بدهد * ( وَلَوْ تَقَوَّلَ عَلَيْنا بَعْضَ الأَقاوِيلِ لأَخَذْنا مِنْه بِالْيَمِينِ ) * ( 1 )  .\r\n( اگر گفتارى را ( پيامبر ) بما نسبت بدهد كه اساس ندارد از دست او مىگيريم ) * ( وَإِنْ كادُوا لَيَفْتِنُونَكَ عَنِ الَّذِي أَوْحَيْنا إِلَيْكَ لِتَفْتَرِيَ عَلَيْنا غَيْرَه وَإِذاً لَاتَّخَذُوكَ خَلِيلًا وَلَوْ لا أَنْ ثَبَّتْناكَ لَقَدْ كِدْتَ تَرْكَنُ إِلَيْهِمْ شَيْئاً قَلِيلًا إِذاً لأَذَقْناكَ ضِعْفَ الْحَياةِ وَضِعْفَ الْمَماتِ ثُمَّ لا تَجِدُ لَكَ عَلَيْنا نَصِيراً ) * ( 2 ) \r\n","description":"","footnote":" ( 1 ) الحاقة آيه 44 و 45  ( 2 ) الاسراء آيه 73 تا 75 ","page_name":" 259 ","page_number":261},
  {"content":"\r\n( نزديك بود كه آنان ترا در آنچه كه بر تو وحى كرده‌ايم مشوش بسازند تا غير از آنچه را كه بر تو وحى كرده‌ايم بر ما افتراء بزنى اگر چنين كارى را انجام مىدادى ، ترا براى خود دوست اتخاذ مىكردند . و اگر ترا ثابتقدم نمىكرديم نزديك بود اندكى بر آنان تكيه كنى . در اين صورت دو برابر عذاب زندگى و دو برابر عذاب مرگ ( گنهكاران ) را بر تو مىچشانديم ، سپس از طرف ما بر خود يارى نمىديدى ) با نظر به دو آيه فوق روشن مىشود كه خداوند متعال به جهت اهميت فوق العادهء ابلاغ رسالت به فضيلت و كمال و رشد خود پيامبر كفايت ننموده در همهء حالات بر تمامى گفتار و كردار پيامبرش نظارت مىنمايد . كه اگر پيامبر به جهت تشخيص نزديكترين راه به مقصد همان راه را در پيش بگيرد در حالى كه مصلحت واقعى راه ديگرى را ايجاب نمايد ، خداوند متعال به او هشدار مىدهد .\r\n15 ، 22 - و الله سبحانه يقول * ( « وَما مِنْ دَابَّةٍ فِي الأَرْضِ ) * ( 1 )  وَفيه تِبْيانٌ لِكُلِّ شَىٍء ( 2 )  و ذكر » انَّ الْكِتابَ يُصَّدِقُ بَعْضُه بَعْضاً وَانَّه لَا اخْتِلافَ فيه فَقالَ سُبْحانَه * ( وَلَوْ كانَ مِنْ عِنْدِ غَيْرِ الله لَوَجَدُوا فِيه اخْتِلافاً كَثِيراً ) * ( 3 ) \r\n( و خداوند سبحان مىفرمايد : « ما در اين كتاب در بارهء هيچ چيزى تفريط ننموديم و براى هر چيزى در قرآن بيانى است . و بعضى از آيات كتاب بعضى ديگر را تصديق مىنمايد و اختلافى در اين كتاب وجود ندارد ، لذا خداوند سبحان فرموده است : « اگر اين قرآن از نزد غير خدا نازل شده بود ، اختلاف زيادى در آن پيدا مىكردند )\r\n","description":"","footnote":" ( 1 ) الانعام آيه 37  ( 2 ) النحل آيهء 89  ( 3 ) النساء آيهء 82 ","page_name":" 260 ","page_number":262},
  {"content":"\r\n\r\nافراط و تفريطى در قرآن نيست تا تعديلش كنند و بحثى مختصر در اعجاز قرآن\r\nهيچ كتاب و اثرى از مغز بشرى در بارهء تفسير و بايستگىهاى انسان و حقيقت جهان تراوش نكرده است ، مگر اين كه انواعى از محدوديتها در محتويات آن كتاب و اثر وجود دارد . كجاست آن كتابى كه از عهدهء توضيح نهائى حقيقت انسان و شئون و بايستگىها و شايستگىهاى او برآيد و هيچ افراط و تفريط و نسبيتى در آن وجود نداشته باشد كجاست آن كتابى كه آورنده اش نيز جزئى از مخاطبهاى او قرار بگيرد آيا كتابى را تا حال سراغ گرفته‌ايد كه پيچيده ترين مسائل جهان هستى و انسان را مطرح نموده بدون اندك اختلاف و تناقضى آنها را حل و فصل نمايد اگر قرآن اين كتاب الهى را مورد دقت قرار بدهيم ، براى اثبات الهى بودن آن و اين كه ساخته و پرداخته مغز بشرى نيست ، مىتوانيم مسائل زير را مورد توجه قرار بدهيم :\r\n\r\n1 - اشراف و سلطه اى كه خوانندهء آگاه در آيات قرآنى احساس مىكند .\r\nاين احساس كه در هيچ كتاب بشرى به وجود نمىآيد ، يكى از شگفتانگيز - ترين مختصات قرآن است . در اين آيات دقت فرماييد : * ( وَقَضى رَبُّكَ أَلَّا تَعْبُدُوا إِلَّا إِيَّاه ) * ( 1 ) \r\n( و پروردگار تو حكم كرده است كه نپرستيد مگر او را ) .\r\nالبته پوشيده نيست كه مقصود از كلمهء « قضى » در اين آيه حكم به معناى اصطلاحى نيست كه يك حاكم صادر مىكند و مردم هم مىتوانند به آن حكم عمل كنند و مىتوانند عمل نكنند ، بلكه مقصود جريان مشيت بالغهء الهى و تثبيتشدن آن در نظام هستى انسانها است ، يعنى عقل و فطرت انسانها را به طورى تعبيه كرده است كه بهترين وسيله در راه وصول به هدف اعلاى زندگى كه خداشناسى و خدايابى و خداپرستى است ، مىباشند و سرنوشت نهايى بشرى\r\n","description":"","footnote":" ( 1 ) الاسراء آيه 23 . ","page_name":" 261 ","page_number":263},
  {"content":"\r\nمحورى جز خداشناسى و خداپرستى و خدايابى ندارد . در اين آيه حالت اشراف و سلطه بر هستى و انسان به قدرى روشن است كه با اندك اطلاع از ادبيات عربى مىتوان درك كرد . اين جمله با حالت مخصوصى كه گفتيم نمىتواند تراوشى از مغز محدود و روان محاصره شده در گوشه اى از طبيعت و تمايلات معمولى بوده باشد . محتواى اين جمله اثبات مىكند كه گويندهء آن به همه جهان هستى و انسانها اشراف و سلطهء كامل دارد .\r\n* ( يا أَيُّهَا الإِنْسانُ إِنَّكَ كادِحٌ إِلى رَبِّكَ كَدْحاً فَمُلاقِيه ) * ( 1 ) \r\n( اى انسان تو در حالت شديدين كوشش و تلاش به ديدار پروردگارت نائل خواهى گشت ) محتواى اين آيه با طرز جمله بندى خاصى كه دارد ، با اشراف تمام به ماهيت انسان و هدف نهائى او و مسيرى را كه بايد در رسيدن به آن هدف سپرى كند ، سرنوشت اساسى او را تعيين مىكند . امكان ندارد اين جمله از كسى صادر شود كه خود جزئى از انسانهاى غوطه ور در طبيعت و آمال و خواسته‌هاى محدود است .\r\n* ( وَإِذِ ابْتَلى إِبْراهِيمَ رَبُّه بِكَلِماتٍ فَأَتَمَّهُنَّ قالَ إِنِّي جاعِلُكَ لِلنَّاسِ إِماماً قالَ وَمِنْ ذُرِّيَّتِي قالَ لا يَنالُ عَهْدِي الظَّالِمِينَ ) * ( 2 ) \r\n( و بدانجهت كه خداى ابراهيم ، وى را با مسائلى كه مشيت خدا مىخواست ، آزمايش كرد و ابراهيم از عهدهء آن آزمايشات برآمد ، فرمود : من ترا براى مردم پيشوا قرار دادم ، ابراهيم گفت : آيا از نسل من نيز مىتوانند به پيشوائى برسند خدا فرمود : عهد پيشوايى به ستمكاران نمىرسد ) .\r\nكسى جز آفرينندهء ابراهيم و حاكم بر سرنوشت او و همهء انسانها نمىتواند چنين جمله اى را با اشراف كامل بيان كند .\r\n","description":"","footnote":" ( 1 ) الانشقاق آيه 6 .  ( 2 ) البقرة آيه 124 . ","page_name":" 262 ","page_number":264},
  {"content":"\r\n* ( وَكَذلِكَ جَعَلْناكُمْ أُمَّةً وَسَطاً لِتَكُونُوا شُهَداءَ عَلَى النَّاسِ وَيَكُونَ الرَّسُولُ عَلَيْكُمْ شَهِيداً ) * ( 1 ) \r\n( و بدين ترتيب شما را امتى معتدل قرار داديم تا ملاك [ و ميزان حيات معقول 
  ] مردم باشيد و پيامبر ملاك و ميزان [ حيات معقول 
  ] شما باشد ) مسلم است كه بدون اشراف و سلطهء مطلقه به همه ايده‌ها و آرمانها و عقايد و مصالح و مفاسد بشرى چنين جمله اى از كسى صادر نمىگردد .\r\n* ( أَ وَلَمْ يَرَ الإِنْسانُ أَنَّا خَلَقْناه مِنْ نُطْفَةٍ فَإِذا هُوَ خَصِيمٌ مُبِينٌ . وَضَرَبَ لَنا مَثَلًا وَنَسِيَ خَلْقَه قالَ مَنْ يُحْيِ الْعِظامَ وَهِيَ رَمِيمٌ . قُلْ يُحْيِيهَا الَّذِي أَنْشَأَها أَوَّلَ مَرَّةٍ وَهُوَ بِكُلِّ خَلْقٍ عَلِيمٌ . ) * ( 2 ) \r\n( مگر انسان نمىبيند كه ما او را از نطفه اى آفريديم ، اين انسان ( بدون آنكه علتى داشته باشد ) ناگهان به خصومت آشكار با ما برخاست ، و براى ما مثلى زد و آفرينش خود را فراموش كرد ، مىگويد : كيست كه استخوانهاى پوسيده را زنده خواهد كرد .\r\nبه اين انسان [ كه از خلقتش غفلت ورزيده است 
  ] بگو : همان خدائى كه آفرينش نخستين استخوانها را به وجود آورد ، بار ديگر آن استخوانها را احياء خواهد كرد و او بر همهء مخلوقات دانا است ) .\r\n* ( فَأَيْنَ تَذْهَبُونَ إِنْ هُوَ إِلَّا ذِكْرٌ لِلْعالَمِينَ لِمَنْ شاءَ مِنْكُمْ أَنْ يَسْتَقِيمَ وَما تَشاؤُنَ إِلَّا أَنْ يَشاءَ الله رَبُّ الْعالَمِينَ . ) * ( 3 ) \r\n( پس به كجا مىرويد ، جز اين نيست كه آن قرآن تذكرى است براى عالميان ، كسانى از شما كه مىخواهند راه مستقيم به سوى كمال را پيش بگيرند [ از اين تذكر بهره ور خواهند گشت 
  ] و شما چيزى را مورد مشيت خود قرار نمىدهيد ، مگر اين كه مورد مشيت خداوند عالميان بوده باشد ) . جملهء به كجا مىرويد از مقامى صادر مىشود كه\r\n","description":"","footnote":" ( 1 ) البقرة آيه 143 .  ( 2 ) يس آيه 78 و 79 و 80 .  ( 3 ) التكوير آيه 26 . ","page_name":" 263 ","page_number":265},
  {"content":"\r\nبه « بشر از كجا آمده است بكجا مىرود و براى چه آمده است » اشراف داشته باشد . قانونى كه حاكم بر خواسته‌هاى نيك و بد آدميان است ، آماده شدن زمينه اى براى جريان قوانين هستى است كه جلوه گاه مشيت خداوندى است . اگر بشر با انديشه و كردار خود زمينه را براى جريان قوانين مثبت و سازنده آماده بسازد ، مشيت خداوندى طبق همان قوانين مثبت و سازنده بجريان خواهد افتاد . پس معناى اين كه شما نمىتوانيد بخواهيد ، مگر اين كه خدا بخواهد ، اينست كه خواستن شما در نتيجهء آماده شدن زمينهء جريان مشيت الهى است كه خود مقدمات آن را به وجود مىآوريد . اين است حكم قاطعانهء حيات بشرى در مجراى گرديدنها . حركت با ناديده گرفتن اين قانون مقصدى ندارد ، لذا اين سؤال توبيخآميز كه به كجا مىرويد با اشراف تام و سلطهء مطلقه متوجه بشر مىگردد .\r\n\r\n2 - عدم تناقض در آيات قرآنى\r\nبا اين كه در دوران پرتلاطم و پر از رويدادهاى ضد و نقيض زندگى پيامبر اكرم نازل شده است : آغاز رسالت ، و پايان رسالت موقعى كه مسلمانان در اقليت دردناك بسر مىبردند ، در آن هنگام كه سرزمين عربستان تحت سيطرهء اسلام قرار گرفته بود ، در شاديها و اندوه‌ها ، در شكستها و پيروزىها و غير ذلك ، لحن آيات و سبك آنها به هيچ وجه مختلف و متضاد نمىباشد . و همچنين در قرآن مجيد مسائل گوناگون جهانبينى و اصول مربوط به تفسير انسان در ابعاد گوناگونش و همچنين مطالب مربوط به رابطهء انسان با خدا و رابطهء جهان با خدا و رابطهء انسان با جهان ، و رابطهء انسان با انسان به طور متنوع وارد شده است ، بدون اين كه تناقض و تضادى ميان آنها وجود داشته باشد ، با اين كه قرآن نه كتاب علمى معمولى است كه دقت خاصى در مقدمات و نتايج و ابواب و فصول موضوعات مبذول شود و نه يك كتاب فلسفى است كه تجزيه و تركيب مسائل بنيادين جهانبينى را با دقت كامل تنظيم مىنمايد . اين عدم تقيد مىبايست اختلافات و تناقضگوئى -\r\n","description":"","footnote":"","page_name":" 264 ","page_number":266},
  {"content":"\r\nهايى را در قرآن به وجود بياورد ، مخصوصا با نظر به تلاطم و بىقانون بودن جامعه اى كه پيامبر اكرم در آن زندگى ميكرد . برخى از مسيحيان و ديگر اشخاص خارج از اسلام كه در صدد پيداكردن اختلاف و تناقض در قرآن برآمده‌اند ، در حقيقت بىاطلاعى خود را از قوانين ادبيات عرب و ديگر مسائل انسانشناسى و جهانبينى به ثبوت رسانيده‌اند .\r\n\r\n3 - نفوذ شگفتانگيز معانى آيات قرآنى در همهء سطوح روانى آدمى\r\n- به اين معنى كه مفردات و تركيباتى كه در يك آيه قرار گرفته‌اند ، در درجه اى از فصاحت و زيبائى مىباشند كه موجب بروز جذبهء روانى ما فوق شعر مىگردند .\r\nدر حدود شش هزار و ششصد و شصت و شش آيه كه قرآن را تشكيل مىدهند از امتياز مزبور برخوردار هستند . با اين حال هيچ يك از محتويات اين آيات نه تنها مخالف عقل و منطق نمىباشند ، بلكه به جهت توافق شديد آيات با وجدان و فطرت پاك و عقل سليم ، دليل آنها همراه خود همان قضايا است و براى اثبات حقبودن آن محتويات ، تنها درك آنها كافى است . وقتى كه آيهء قرآنى مىگويد : * ( وَأَنْ لَيْسَ لِلإِنْسانِ إِلَّا ما سَعى . وَأَنَّ سَعْيَه سَوْفَ يُرى ) * ( 1 ) \r\n( و نيست براى انسان مگر سعى او و قطعا سعى او به زودى ديده خواهد شد ) . با اندك انديشه در بارهء احساس عميق درونى كه ديناميسم حيات كار است و با كمترين توجه بر اين كه هيچ كنشى در جهان هستى بدون واكنش نخواهد بود ، محتواى آيهء مزبور بدون احتياج به تنظيم فرمولهاى رياضى و اشكال منطقى ارسطوئى از درون آدمى نمودار مىگردد . البته اين نكته را در نظر مىگيريم كه اين گونه بهره بردارى عالى از قرآن مخصوص آن انسانهائى است كه با قلبى بىآلايش ، عشق به درك كمال و گرايش به آن دارند و نيروى تميز حق از باطل را در\r\n","description":"","footnote":" ( 1 ) النجم آيهء 39 . ","page_name":" 265 ","page_number":267},
  {"content":"\r\nدرونشان خفه نكرده‌اند . حقيقت اينست كه مهمترين مختص سلامت و پاكى فطرت آدمى ، عشق به حقيقتيابى است كه تا آلودگىهاى پست حيوانى آن را محو نساخته باشد ، خود همان عشق موقعيت و مسير او را در تكاپوى به سوى كمال مشخص و اثبات مىكند ، اين منطقى كه از نهاد چنين عشق سازنده به وجود مىآيد ، ما فوق همهء منطقهايى كه با صحت و بطلان مواد خام خود كارى ندارد :\r\n\r\nعشق آمر كل ما رقعه اى او قلزم و ما قطره اى\r\nاو صد دليل آورده و ما كرده استدلالها\r\n\r\nديوان شمس غزل يكم\r\nو اينست معناى جملهء امير المؤمنين عليه السلام در پايان اين خطبه : و انّ القرآن ظاهره انيق ( و ظاهر قرآن زيبا و شگفتانگيز است ) .\r\n\r\n4 - عمق معانى قرآن\r\nكه در جملهء بعد آمده است : و باطنه عميق ( و باطن قرآن عميق است ) .\r\nنبايد چنين تصور شود كه مقصود از عمق معانى ، دشواربودن و حالت معمائى است كه هيچ كس نمىفهمد ، بلكه مقصود اينست كه قرآن همهء مسائل نهائى مربوط به انسان و جهان را در آياتى كه كلمات و جملات آن بسيار ساده و زيبا است ، مطرح نموده است . بعنوان نمونه : * ( وَكَمْ قَصَمْنا مِنْ قَرْيَةٍ كانَتْ ظالِمَةً وَأَنْشَأْنا بَعْدَها قَوْماً آخَرِينَ . فَلَمَّا أَحَسُّوا بَأْسَنا إِذا هُمْ مِنْها يَرْكُضُونَ . لا تَرْكُضُوا وَارْجِعُوا إِلى ما أُتْرِفْتُمْ فِيه وَمَساكِنِكُمْ لَعَلَّكُمْ تُسْئَلُونَ . قالُوا يا وَيْلَنا إِنَّا كُنَّا ظالِمِينَ . فَما زاَلَتْ تِلْكَ دَعْواهُمْ حَتَّى جَعَلْناهُمْ حَصِيداً خامِدِينَ . وَما خَلَقْنَا السَّماءَ وَالأَرْضَ وَما بَيْنَهُما لاعِبِينَ . ) * ( ما بسا آبادىها را كه ستمكار بودند ، شكستيم و نابودشان ساختيم\r\n","description":"","footnote":"","page_name":" 266 ","page_number":268},
  {"content":"\r\nو پس از آنها گروه ديگرى را به وجود آورديم ، در آن هنگام كه آن ستمكاران غضب ما را احساس كردند ، ناگهان پا به فرار گذاشتند . [ به آنان گفته شد : 
  ] فرار نكنيد و برگرديد به آن وضع پيشين خود كه خودكامگى و اسراف در معيشت را در آن به راه انداخته بوديد و برگرديد به جايگاه‌هاى قبلى خودتان ، شما مسئول قرار خواهيد گرفت . آنان گفتند : واى بر ما ، ما ستمكاران بوده‌ايم . اين گفتارشان مستمر بود تا آن گاه كه آنان را درو شده و خمود روى زمين انداختيم . ما آسمان و زمين و آنچه را كه ميان آنها است در حال بازى و براى بازى نيافريده‌ايم ) .\r\nآيات فوق با كلمات ساده و بدون اندك پيچيدگى و ابهام در مفهوم جملات ، باعظمتترين و اصيلترين قوانين عالم هستى و مشيت خداوندى و زندگى آدمى را بيان مىكند . در صورتى كه هر انسانى كه با مقدارى از ادبيات عربى آشنائى داشته باشد ، مىتواند از آيات فوق استفاده نمايد . بعبارت كلىتر هر انسانى به اندازهء آشنائى با معانى كلمات آيات فوق و مقدار و چگونگى اطلاعى كه در بارهء قوانين عالم هستى و مشيت خداوندى و ابعاد زندگى آدمى دارد ، از آيات فوق بهره بردارى خواهد نمود . براى توضيح بيشتر تحليل زير را در آيات مزبوره مورد توجه قرار بدهيم : 1 - ستم و ستمكارى انحراف از « حيات معقول » است و اين انحراف بقدرى مورد غضب الهى است كه كيفر آن را در همين دنيا به ستمكاران مىچشاند و چنان كه در شماره‌هاى بعدى تحليل خواهيم كرد ، اين غضب و كيفر از بابت ناخوشايندبودن ستم و ستمكارى بر ذات پروردگار نيست ، يعنى چنان نيست كه خدا مانند انسانها از كارهاى بد و رويدادهاى ناملايم متأثر شود و آسيبى ببيند و احساس ناگوارى نمايد ، بلكه نتيجهء خود ستم و ستمكارى كيفر معين است كه مانند معلول به دنبال علت خود به جريان مىافتد و مقصود از كلمهء غضب و قهر و مانند آنها در آيات قرآنى جز اين نيست كه مورد غضب ، حلقه اى\r\n","description":"","footnote":"","page_name":" 267 ","page_number":269},
  {"content":"\r\nرا در زنجير عالم هستى و حيات انسانى وارد كرده است كه خلاف ارادهء تشريعى خداوندى در جهان هستى است .\r\n2 - قانون خلقت چنين است كه گروهى كه به جهت ستم و ستمكارى از منطقهء حيات تكاملى بيرون رفته و ساقط ميشوند گروهى ديگر جاى آن را مىگيرد و چنان نيست كه انحراف گروهى از منطقهء حيات تكاملى ، قانون استمرار خلقت را مختل بسازد و به اصطلاح تورات خدا از كردار خود غمگين و پشيمان گردد .\r\n3 - احساس نزول بلا فرار كردن از بلا را ، بدون معطلى بدنبال مىآورد زيرا دفاع از حيات در متن حيات و مربوط به ديناميسم آن مىباشد .\r\n4 - مگر فرار از بلائى كه خود بر سر خود آورده‌اند امكانپذير نيست اين قانون كلى است كه وابستگى معلول به علت خود ، بدون استثناء ايجاب مىكند كه هر دو دور يك مجرى قرار بگيرند . علتى را كه من ايجاد كرده‌ام امكان ندارد كه معلولش گريبان شما را بگيرد . مىتوان گفت روح آدمى مانند يك درياى وسيع به وسعت عالم هستى يا مانند فرضيهء اتر است كه همهء كيهان را پر كرده است ، هرگونه كار و انديشه و گفتارى كه از آدمى سر مىزند ، موجى در خود روح آدمى پديد مىآورد كه به وسعت عالم هستى است :\r\n\r\nاين جهان كوه است و فعل ما ندا\r\nسوى ما آيد نداها را صدا\r\n\r\n5 - قانون مسئوليت كلى است ، هيچ انسانى در اين دنيا كه داراى خلقتى معتدل و از عقل و وجدان و قدرت برخوردار است ، نمىتواند از مسئوليت بر كنار باشد ، هر قانون فردى و اجتماعى كه شامل حال انسانى بوده باشد ، مسئوليتى مناسب با خود در آن انسان ايجاب مىنمايد .\r\n6 - قانون پشيمانى و اعتراف به تبهكارى و تيره بختى اختيارى كه گاهى تلختر از شديدترين كيفرها است . آن پديدهء ملكوتى كه وجدان ناميده مىشود ، هرگز اصالت و ضبط و بينائى خود را از دست نمىدهد ، از ناچيزترين\r\n","description":"","footnote":"","page_name":" 268 ","page_number":270},
  {"content":"\r\nرويدادى كه در موجوديت آدمى ( منطقهء مأموريت خود ) بروز مىكند ، تا بزرگترين حادثه اى كه مىتواند حتى حيات آدمى را تفسير نمايد ، در ديدگاه وجدان قرار مىگيرد و براى ضبط در روح آدمى كه خواه ناخواه رهسپار ابديت است ، تحويل مىدهد .\r\n7 - اين جهانى كه همهء اجزاء و روابط آن را قانون مىچرخاند و يك ميليارد ميلياردم اپسيلون نمىتواند از قانون سركشى كند ، آيا احتمال مىرود كه بازى و بازيچهء بىهدفى بوده باشد اين وقيحترين نيهليستى در واقعيات نيست 8 - ترف كه خودكامگى در صرف مواد معيشت و ببازى گرفتن حيات خود و ديگر انسانها است ، برخاستن براى مبارزه با قانون جدى جهان هستى است كه عبارتست از لزوم تحصيل « حيات معقول » . خداوند در اين آيات مباركهء ترف را معلول بازى دانستن جهان معرفى فرموده است . ما هر اندازه در مسائل هشتگانه كه در تحليل آيات فوق متذكر شديم ، عميقتر بينديشيم ، به معانى عميقترى خواهيم رسيد كه سطحنگران نمىتوانند آنها را از الفاظ ساده و فصيح آن آيات درك كنند ، در عين حال در هر سطحى هم از معلومات و ارتباط با واقعيات زندگى و جهان هستى باشد ، با توجه بىغرضانه به محتويات آيات مزبور خود را روياروى واقعيات خواهد ديد .\r\n\r\n5 - استمرار جاودانى محتويات قرآن\r\n- اين همان امتيازيست كه امير المؤمنين عليه السلام در پايان خطبهء مورد تفسير فرموده است : لا تفنى عجائبه و لا تنقضى غرائبه و لا تكشف الظَّلمات الَّا به ( شگفتىهاى قرآن فناناپذير است و معانى بىنظيرش را پايانى نيست و تاريكيها بدون استمداد از آن مرتفع نخواهد گشت ) .\r\n\r\nجريان قرآن در فضاى تاريخ مانند جريان خورشيد و ماه است\r\nامتياز پنجم قرآن كه بهترين دليل اعجاز آن است همانا قرارگرفتن\r\n","description":"","footnote":"","page_name":" 269 ","page_number":271},
  {"content":"\r\nقرآن فوق تغييرات و دگرگونيها است كه در جوامع انسانى بروز مىكند .\r\nفلاسفه و دانشمندان و مكتبسازان چه بخواهند و چه نخواهند ، چه بپذيرند و چه نپذيرند هر دو قلمرو انسان و جهان ، به وسيلهء قوانينى كه در آنها حكمفرما است ، ثابتهائى را در ديدگاه ما قرار داده و قرار خواهند داد . و بقول مولانا :\r\n\r\nقرنها بگذشت اين قرن نويست\r\nماه آن ماه است و آب آن آب نيست\r\nفضل آن فضلست ، عدل آن عدل هم\r\nگر چه مستبدل شد اين قرن و امم\r\nقرنها بر قرنها رفت اى همام\r\nوين معانى برقرار و بر دوام\r\nشد مبدل آب اين جو چند بار\r\nعكس ماه و عكس اختر برقرار\r\nپس بنايش نيست بر آب روان\r\nبلكه بر اقطار اوج آسمان\r\n\r\nبراى اثبات اين كه ثابتهائى در عالم هستى وجود دارد [ يا بقول برخى از فيزيكدانان صاحبنظر ثابتهايى در پشت پردهء نمودهاى جهان و انسان ، دست اندر كار است 
  ] نخست بايد اشتباهى را كه از اختلاط ثابت و ساكن بوجود آمده است بر طرف كنيم ، مقصود از ساكن و راكد و ايستا مفهومى است در مقابل حركت كه بقاى يك شيئى به يك حالت در دو لحظه از زمان است ، در صورتى كه منظور از ثابت عبارتست از حقيقتى تقرر يافته اعم از اين كه متحرك باشد يا ساكن ، پويا باشد يا ايستا ، بنا بر اين خود حركت و دگرگونىها كه در جهان و انسان حكمفرما است ، يكى از ثابتها است . شروع خلقت جاندار از يك مرحلهء پست و تحرك آن به سوى رشد و كمال ثابت است ، يعنى مشاهدات و قوانينى كه ما از جهان عينى بهره بردارى كرده‌ايم ، پديدهء مزبور كليت داشته و استثناء ناپذير است . و با نظر به آن مشاهدات و تجربيات و قوانين ، امكان ندارد كه روزى فرا رسد كه خلقت فيل از موجوديت پانزده سالگى آن شروع شود و به حال نطفه بودنش حركت كند . اين حركت خاص در عالم جانداران يكى از ثابتها است . همچنين هر جاندارى تا آخرين حد قدرت و امكاناتى كه دارد ، از حيات خود دفاع مىكند . اين يك ثابت است\r\n","description":"","footnote":"","page_name":" 270 ","page_number":272},
  {"content":"\r\nكه از نظر خصوصيات محيطى و نوع جاندار و گذشت زمان هيچگونه دگرگونى نخواهد داشت ، يعنى روزى فرا نخواهد رسيد كه جاندار با ماهيتى كه دارد با داشتن قدرت و امكان از حيات خود دفاع نكند ، مگر تغييراتى پيش بيايد كه ماهيت حيوانى كه تاكنون ادامه داشته است به كلى دگرگون شود . انكار ثابتها در قلمرو جهان هستى و انسانى مساوى انكار همهء قوانين علمى قطعى است كه بر كليات ثابت استوار شده‌اند . آيات قرآن مجيد بيانكنندهء ثابتها در صحنهء جهان هستى و قلمرو انسانى است . پديده هائى را كه براى شناسائى انسان مطرح كرده است ، مانند سودجوئى و دفاعكننده از خواسته‌هاى خود ، عجول ، ضعيف در برابر ناگواريها ، قابل رشد و كمال . هرگز تغييرپذير نمىباشند . همچنين پديده هائى كه در روابط انسانها با يكديگر و رابطهء آنان با رهبران و گردانندگان جوامع و قوانينى كه تاريخ سرگذشت ملتها را مىتوانند تفسير كنند و چگونگى رابطهء انسان با خدا در شكل ثابتهاى اصيل در قرآن گفته شده است . هر اندازه كه ديدگاه بشرى در بارهء انسان و جهان وسيعتر و عميقتر مىگردد ، ثابتهائى وسيعتر و عميقترى را در قرآن در بارهء آن دو قلمرو خواهد ديد . وقتى كه شما با ديدگاه بسيار بسيار وسيع و عميق مولانا جلال الدين در مثنوى آشنا مىشويد مىبينيد : مولانا از پنجرهء آن ثابتهايى كه در آيات قرآنى آمده است ، شايستگى تماشا بر آن ديدگاههاى عميق و وسيع را پيدا كرده است .\r\nاين يك مسئلهء فوق العاده با اهميت است كه مىبينيم مثنوى مولانا كه از كتابهاى محدود و جاودانى بشرى است ، بقول مرحوم حاج ملا هادى سبزوارى نوعى از تفسير قرآن مجيد است . اكتشافاتى كه مولانا در قرآن مجيد در بارهء ثابتهاى جهان هستى و انسان به آنها نايل آمده است ، مانند كشف زنبور عسل است كه از انواع گلها و گياهان ، عسل را بيرون مىآورد ، در صورتى كه ديگر جانداران توانائى آن را ندارند .\r\n","description":"","footnote":"","page_name":" 271 ","page_number":273},
  {"content":"\r\n","description":"","footnote":"","page_name":" 272 ","page_number":274},
  {"content":"\r\n\r\nمتن خطبهء نوزدهم\r\n\r\n19 - و من كلام له عليه السلام\r\nقاله للأشعث بن قيس و هو على منبر الكوفة يخطب ، فمضى في بعض كلامه شيء اعترضه الأشعث فيه ، فقال : يا أمير المؤمنين ، هذه عليك لا لك ، فخفض عليه السلام إليه بصره ثم قال : ما يدريك ما عليّ ممّا لي ، عليك لعنة الله و لعنة اللَّاعنين حائك ابن حائك منافق ابن كافر و الله لقد أسرك الكفر مرّة و الإسلام أخرى فما فداك من واحدة منهما مالك و لا حسبك و إنّ امرأ دلّ على قومه السّيف ، و ساق إليهم الحتف ، لحريّ أن يمقته الأقرب ، و لا يأمنه الأبعد قال السيد الشريف : يريد عليه السلام أنه أسر في الكفر مرة و في الإسلام مرة . و أما قوله : دل على قومه السيف : فأراد به حديثا كان للأشعث مع خالد بن الوليد باليمامة ، غرَّ فيه قومه و مكر بهم حتى أوقع بهم خالد ، و كان قومه بعد ذلك يسمونه « عرفَ النار » و هو اسم للغادر عندهم .\r\n","description":"","footnote":"","page_name":" 273 ","page_number":275},
  {"content":"\r\n","description":"","footnote":"","page_name":" 274 ","page_number":276},
  {"content":"\r\n\r\nترجمهء خطبهء نوزدهم\r\n","description":"","footnote":"","page_name":" 275 ","page_number":277},
  {"content":"\r\nاين سخن را امير المؤمنين عليه السلام در حالى كه در منبر كوفه خطبه اى ايراد مىفرمود ، به اشعث بن قيس گفته استدر بعضى از سخنان امير المؤمنين ( ع ) جمله اى آمده كه اشعث به آن اعتراض نموده گفت : يا امير المؤمنين اين جمله به ضرر تست نه بر نفع توامير المؤمنين سر پائين انداخته با گوشهء چشم به اشعث نگريسته فرمودتو چه مىدانى آنچه را كه بر ضرر من است يا بر نفع من لعنت خدا و لعنتكنندگان بر تو باداى بافنده پسر بافنده اى منافق فرزند كافرسوگند به خدا يك بار ملت كفر ترا اسير كرده است و بار ديگر اسلام ترا اسير نموده استننگ هيچ يك از اين دو اسارت را نه مالت مرتفع ساخت و نه شخصيت داراى ارزش انسانى توو آن مردى كه شمشير دشمن را به قوم خود راهنمائى كندو مرگ را به سوى بستگانش بكشاند سزاوار است كه نزديكانش با او عداوت بورزندو بيگانگان از او در امان نباشند .\r\nسيد رضى شريف مىگويد : مقصود امير المؤمنين عليه السلام اينست كه اشعث يك بار در كفر اسير شده است و بار ديگر در اسلامو اين كه مىفرمايد : « دل على قومه السيف » مقصودش داستانى است كه اشعث در يمامه با خالد بن وليد داشته استاشعث قوم خود را مىفريبد و خالد بر آنان هجوم ميكندپس از آن حادثه قوم اشعث او را عرف النار مىناميدندو اين كلمه در نزد آنان اصطلاحى است براى حيله گر\r\n","description":"","footnote":"","page_name":" 276 ","page_number":278},
  {"content":"\r\n\r\nتفسير عمومى خطبهء نوزدهم\r\n","description":"","footnote":"","page_name":" 277 ","page_number":279},
  {"content":"\r\n5 - ما يدريك ما علىّ ممّا لى ( تو چه مىدانى آنچه را كه بر ضرر من است يا بر نفع من )\r\n\r\nآنجا كه پستترين فردى به تكامليافته ترين انسان تعيين تكليف مىكند\r\nافرادى كه در پستىهاى حيوانى زندگى ميكنند ، بر دو نوع عمده تقسيم مىشوند : نوع يكم - افرادى پست هستند كه با شكل و لباس انسانى در ميان انسانها زندگى ميكنند و در حقيقت از مختصات انسانى تنها همان كالبد و شكل و لباس را دارا مىباشند . اينان تنها خود را مىبينند و خود را مىپرورانند و قدرت بيرونآمدن از خود را ندارند . ضرر اينان عمده متوجه خودشان مىباشد و تنها در راه تباهى خود گام برميدارند و شعاع ضررشان بر ديگر انسانها بسيار محدود است ، زيرا فرض اينست كه آن اندازه آگاهى و قدرت ندارند كه بتوانند شخصيت ديگرى جز آنچه هستند ، آراسته و به ديگران تحويل بدهند و مردم را در راه اغراض پست حيوانى خود بفريبند .\r\nنوع دوم - افرادى هستند كه از مقدارى آگاهى و توانائى كه بتوانند يك شخصيت ثانوى و آراسته به جامعه تحويل بدهند ، برخوردار مىباشند .\r\nاينان تنها مىخواهند اين مسئله را اثبات كنند كه ما هم انسان هستيم و با شما هيچ تفاوتى نداريم . افراد اين نوع با نظر به هدفگيرىهايى كه از ساختن شخصيت دروغين دارند ، بسيار گوناگون مىباشند به طورى كه مىتوان گفت :\r\n","description":"","footnote":"","page_name":" 278 ","page_number":280},
  {"content":"\r\nاز هدفگيرى فريبدادن يك خانواده تا فريبدادن يك جامعه با ساختن شخصيت دروغين با قيافهء پيشتاز و رهبر و سياستمدار و فيلسوف ، از افراد اين نوع پستصفتان مىباشند . اينان نه تنها خوب و بد و زيبا و زشت و صحيح و غلط و ضرر و نفع را در زندگانى خود ، از مجراى اصلى و منطقى خود منحرف كرده‌اند ، بلكه با تلقينات دائمى كه براى تورم شخصيت دروغين ، بر خودشان مىنمايند و مىپذيرند ، تدريجا حق تعيين سرنوشت حيات انسانها را در ارتباط با خوب و بد و زيبا و زشت و صحيح و غلط و ضرر و نفع ، در خود احساس مىكنند و با تمام وقاحت قيافهء حاكميت بر خود گرفته اگر بتوانند در بارهء امور مزبور دستور صادر مىفرمايند و اگر نتوانستند با قيافهء خيرخواهى در بارهء آن امور توصيه و پيشنهاد صادر مىكنند .\r\nاشعث بن قيس از اين نوع پستصفتان بوقلمونصفت و غوطه ور در لجن خودخواهىها بوده است . اين مغز مشوش كه مىخواهد على بن ابي طالب عليه السلام را ارشاد نمايد آن احساس قدرت بىنهايت را به ياد مىآورد كه اونوره بالزاك در يكى از آثار قلمى زيبايش گفته است . مضمون نوشتهء بالزاك چنين است : در گفتگوئى ميان گروه سلطنتطلبان و جمهورىخواهان ، يكى از سلطنتطلبان سخنى بسيار بىپايه و احمقانه را به زبان آورد . جمهورىخواه قيافهء بسيار تعجبآميزى به خود گرفته ، چند بار كلمهء تعجب را به كار برد ، مثلا عجبا شگفتا و بقول ما شرقىها « سبحان الله » از او مىپرسند علت اين تعجب شديد چيست مىگويد : من شنيده بودم قدرت خدا بىنهايت است ، در اين قدرت بينهايت بارها فكر كرده بودم ، امروز با شنيدن جملهء اين سلطنتطلب يقين پيدا كردم كه قدرت خداوندى فوق بينهايت است ، زيرا اگر فوق بينهايت نبود نمىتوانست بينهايت حماقت را در زير جمجمهء محدود اين آقا بگنجاند البته مىدانيم كه اين مطلب بالزاك متكى به هنر طنزنويسى او است ، نه اين كه محتواى جمله واقعيت دارد ، زيرا خداوند هرگز انسانى را\r\n","description":"","footnote":"","page_name":" 279 ","page_number":281},
  {"content":"\r\nوادار به اندك پستى و حماقت نمىكند ، چه رسد به اين كه بينهايت حماقت را در زير جمجمهء يك فرد بگنجاند ، بلكه اين انسان است كه نيروها و استعدادهاى بىنهايت سازنده و مثبت خود را مبدل به بىنهايت كورى و حماقت و وقاحت مىسازد . به هر حال جملهء بالزاك ادبى است و با اين جنبه در بارهء اشعث بن قيس و ديگر اشعثصفتان تاريخ ، مطلبى زيبا گفته است . درست فكر كنيد ، اشعث بر امير المؤمنين راه تشخيص ضرر و نفع را تعليم مىفرمايد اين همان پستى و حماقت بينهايت است كه آن حيوان خود تباه شده ، در زير جمجمهء خود اندوخته است . اشعث بىنهايت زير صفر ، بر على بن ابي طالب بىنهايت فوق صفر دلسوزى مىكند ، مانند دلسوزى خفاش بر همهء ساكنان و موجودات كرات منظومهء شمسى با آفتابى كه دارند و مانند آن حيوان سرگين گردان كه موجوديتش در همان سرگين خلاصه شده است ، بر تكامليافته ترين انسان كه نه تنها اين جهان هستى در گوشه اى از دل او قرار گرفته است ، بلكه خدا پرتو جمال و جلالش را بر دل او انداخته است .\r\n6 - عليك لعنة الله و لعنة اللَّاعنين ( لعنت خدا و لعنتكنندگان بر تو باد )\r\n\r\nتا كسى به اختيار با عوامل رحمت خدا به مبارزه بر نخيزد مستحق لعنت خداوندى نمىگردد\r\nاوصافى كه در قرآن موجب لعن دارندگان آنها شده‌اند ، بقرار زير است :\r\n\r\n1 - كفر\r\n* ( إِنَّ الله لَعَنَ الْكافِرِينَ وَأَعَدَّ لَهُمْ سَعِيراً ) * ( 1 ) \r\n( خداوند بر كافرين لعنت نموده و براى آنان دوزخ را آماده كرده است ) .\r\n","description":"","footnote":" ( 1 ) الاحزاب آيه 64 و البقرة آيه 89 و المائدة 78 و النساء 46 و آل عمران 87 و البقرة 161 و آل عمران 61 . ","page_name":" 280 ","page_number":282},
  {"content":"\r\n\r\n2 - پيمانشكنى\r\n* ( فَبِما نَقْضِهِمْ مِيثاقَهُمْ لَعَنَّاهُمْ وَجَعَلْنا قُلُوبَهُمْ قاسِيَةً ) * ( 1 ) \r\n( بدانجهت كه پيمانهاى خود را شكستند ، بر آنان لعنت نموديم و در دلهاى آنان قساوت قرار داديم ) .\r\nتبصره - نبايد از جملهء ( در دلهاى آنان قساوت قرار داديم ) چنين استنباط كرد كه خدا قساوت را اجبارا در دلهاى آنان به وجود آورده است . بلكه اين جمله مانند آيهء * ( خَتَمَ الله عَلى قُلُوبِهِمْ . . . ) * ( 2 ) \r\n( خداوند بر دلهاى آنان مهر زده است ) نتيجهء كردار تبهكاران را بيان مىكند . بتوضيح اين كه قانون علت و معلول چنان كه در پهنهء جهان عينى حكمفرما است همچنان در كردار و انديشهء آدميان نيز حكومت مىكند ، كردار و انديشهء صحيح نتيجهء صحيح را به دنبال دارد و انديشه و كردار باطل نتيجهء باطل را به وجود مىآورد ، و اين تبعيت نتيجه از مقدمات و به دنبال كشيدن علت معلول خود را ، قانونى است الهى كه در هر دو قلمرو انسان و جهان ، بدون استثناء در جريان است . بعنوان مثال : كسى كه نداها و تحريكات سازنده اى را كه وجدان انجام مىدهد ، با بىاعتنائى تلقى كند ، معلول قطعى اين بىاعتنائى كه به وجود خواهد آمد ، سقوط وجدان از فعاليت مزبور است . بىاعتنائى علت و سقوط وجدان از فعاليت ، معلول قانونى آن مىباشد . اين قانونى است الهى ، ولى خداوند نه تنها كسى را به بىاعتنائى به وجدان اجبار نمىكند ، بلكه به وسيلهء نشاندادن عظمت و ارزش وجدان و امتيازات مردم با وجدان كه در « حيات معقول » دارا مىباشند ، انسانها را بر اهميتدادن به فعاليت وجدان تحريك و تشويق مىنمايد .\r\n\r\n3 - ايمان به جبت و طاغوت و پيروى از طغيانگران\r\n* ( أَ لَمْ تَرَ إِلَى الَّذِينَ أُوتُوا نَصِيباً مِنَ الْكِتابِ يُؤْمِنُونَ بِالْجِبْتِ وَالطَّاغُوتِ وَيَقُولُونَ لِلَّذِينَ كَفَرُوا هؤُلاءِ أَهْدى مِنَ الَّذِينَ آمَنُوا سَبِيلًا . أُولئِكَ الَّذِينَ لَعَنَهُمُ الله وَمَنْ يَلْعَنِ الله فَلَنْ\r\n","description":"","footnote":" ( 1 ) المائده آيه 13 .  ( 2 ) البقرة آيه 7 . ","page_name":" 281 ","page_number":283},
  {"content":"\r\n* ( تَجِدَ لَه نَصِيراً ) * ( 1 ) \r\n( آيا نمىبينى كسانى را كه بهره اى از كتاب به آنان داده شده است ، به جبت و طاغوت ايمان مىآورند و مىگويند : كسانى كه كفر مىورزند از كسانى كه ايمان آورده‌اند ، از نظر راه « واقعيات » هدايت يافته ترند . آنان كسانى هستند كه خدا بر آنان لعنت نموده است و كسى كه خدا بر او لعنت كند ، هيچ ياورى براى خود پيدا نخواهد كرد ) .\r\nتوضيح - مقصود از جبت و طاغوت در آيهء مورد بحث دو اصطلاح مىتواند بوده باشد : الف - اصطلاح بتهاى معمولى كه با دست بشرى ساخته ميشوند و مورد عبادت قرار مىگيرند . ب - اصطلاح اربابان و طغيانگران كه مورد پرستش تبهكاران قرار مىگيرند .\r\n\r\n4 - نفاق\r\n* ( « وَعَدَ الله الْمُنافِقِينَ وَالْمُنافِقاتِ وَالْكُفَّارَ نارَ جَهَنَّمَ خالِدِينَ فِيها هِيَ حَسْبُهُمْ وَلَعَنَهُمُ الله وَلَهُمْ عَذابٌ مُقِيمٌ ) * ( 2 ) \r\n( خداوند به مردان و زنان منافق و كفار آتش دوزخى را وعده داده است كه جايگاه ابدى براى آنان خواهد بود . اين آتش دردناك براى موجوديت پليد آنان كافى است و خدا بر آنان لعنت نموده است و براى آنان عذابى است پايدار ) .\r\n\r\n5 - مخالفت با خدا و اذيت رسول خدا\r\n* ( إِنَّ الَّذِينَ يُؤْذُونَ الله وَرَسُولَه لَعَنَهُمُ الله فِي الدُّنْيا وَالآخِرَةِ ) * ( 3 ) \r\n( كسانى را كه مخالفت با خدا ميكنند و رسول او را آزار و اذيت مىنمايند ، خدا در دنيا و آخرت لعنت نموده است ) .\r\n\r\n6 - فساد در روى زمين و بريدن از خويشاوندان\r\n* ( فَهَلْ عَسَيْتُمْ إِنْ تَوَلَّيْتُمْ أَنْ تُفْسِدُوا فِي الأَرْضِ وَتُقَطِّعُوا أَرْحامَكُمْ . أُولئِكَ الَّذِينَ لَعَنَهُمُ الله فَأَصَمَّهُمْ وَأَعْمى أَبْصارَهُمْ ) * ( 4 ) \r\n( آيا در اين صدد برآمده‌ايد كه وقتى برگشتيد در روى\r\n","description":"","footnote":" ( 1 ) النساء آيه 52 و الاحزاب 67 و 68 و هود آيه 59 و 60 .  ( 2 ) التوبه آيه 68 و الاحزاب 60 و 61  ( 3 ) الاحزاب آيه 57 و الرعد 25 .  ( 4 ) محمد ( ص ) آيه 23 ","page_name":" 282 ","page_number":284},
  {"content":"\r\nزمين فساد برپا كنيد و از خويشاوندان خود ببريد . اين مردم كسانى هستند كه خداوند بر آنان لعنت نموده و گوششان را كر و چشمانشان را نابينا ساخته است ) .\r\n\r\n7 - كتمان حقيقت\r\n* ( إِنَّ الَّذِينَ يَكْتُمُونَ ما أَنْزَلْنا مِنَ الْبَيِّناتِ وَالْهُدى مِنْ بَعْدِ ما بَيَّنَّاه لِلنَّاسِ فِي الْكِتابِ أُولئِكَ يَلْعَنُهُمُ الله وَيَلْعَنُهُمُ اللَّاعِنُونَ ) * ( 1 ) \r\n( كسانى كه حقايق آشكار و هدايت را كه براى مردم فرستاده و در كتاب بر آنان آشكار ساخته‌ايم ، مىپوشانند ، كسانى هستند كه خداوند و همهء لعنتكنندگان بر آنان لعنت مىنمايند ) .\r\n\r\n8 - اسناد ناتوانى به خدا\r\n* ( وَقالَتِ الْيَهُودُ يَدُ الله مَغْلُولَةٌ غُلَّتْ أَيْدِيهِمْ وَلُعِنُوا بِما قالُوا ) * ( 2 ) \r\n( و يهود گفتند : دست خداوندى از فعاليت بسته شده است ، دست آنان بسته است ، آنان در نتيجهء اين افتراء كه زده‌اند ، مورد لعنت خداوندى قرار گرفته‌اند ) .\r\n\r\n9 - دروغگوئى\r\n* ( ثُمَّ نَبْتَهِلْ فَنَجْعَلْ لَعْنَتَ الله عَلَى الْكاذِبِينَ ) * ( 3 ) \r\n( سپس با يكديگر مباهله كنيم ( دروغگو را نفرين كنيم ) و لعنت خداوندى را بر دروغگويان قرار بدهيم ) .\r\n\r\n10 - ستمكارى\r\n* ( وَمَنْ أَظْلَمُ مِمَّنِ افْتَرى ) * ( 4 ) \r\n( آگاه باشيد لعنت خدا باد بر ستمكاران ) .\r\n\r\n11 - انكار آيات خداوندى\r\n* ( وَتِلْكَ عادٌ جَحَدُوا بِآياتِ رَبِّهِمْ وَعَصَوْا رُسُلَه وَاتَّبَعُوا أَمْرَ كُلِّ جَبَّارٍ عَنِيدٍ . وَأُتْبِعُوا فِي هذِه الدُّنْيا لَعْنَةً وَيَوْمَ الْقِيامَةِ أَلا إِنَّ عاداً كَفَرُوا رَبَّهُمْ أَلا بُعْداً لِعادٍ قَوْمِ هُودٍ ) * ( 5 ) \r\n( و قوم عاد آيات پروردگارشان را\r\n","description":"","footnote":" ( 1 ) البقرة آيه 159  ( 2 ) المائدة آيه 64  ( 3 ) آل عمران آيه 61  ( 4 ) هود آيه 18 و الاعراف 74  ( 5 ) هود آيه 59 و 60 ","page_name":" 283 ","page_number":285},
  {"content":"\r\nمنكر شدند و پيامبران او را نافرمانى كردند و از امر هر ستمكار عنود پيروى نمودند ، در اين دنيا و در روز قيامت ، لعنت بر خود اندوختند ، آگاه باشيد قوم عاد به پروردگارشان كفر ورزيدند . آگاه باشيد ، دور از رحمت خدا باد قوم عاد . )\r\n\r\n12 - كبر و نخوت\r\n* ( قالَ فَاخْرُجْ مِنْها فَإِنَّكَ رَجِيمٌ . وَإِنَّ عَلَيْكَ اللَّعْنَةَ إِلى يَوْمِ الدِّينِ ) * ( 1 )  [ پس از آنكه شيطان از روى كبر و نخوت بر آدم سجده نكرد 
  ] ( خدا فرمود : از بهشت بيرون برو ، تو مطرودى و لعنت بر تو باد تا روز قيامت . ) هيچ تبهكارى و سقوطى براى بشر بدتر از لعنت خداوندى نيست . و در مطالعهء دوازده مورد از آيات به خوبى روشن مىشود كه مردمى كه مستحق لعنت خداوندى مىگردند ، با آگاهى و اختيار ، با عوامل رحمت الهى به مبارزه بر مىخيزند و مورد لعنت قرار مىگيرند . بطورى كه از تواريخ اسلامى برمىآيد ، اشعث بن قيس از اين اوصافى كه به عنوان عامل موجب لعنت معرفى شده‌اند ، مقدار زيادى را دارا بوده است . اين پليد بنا بنقل ابن ابى الحديد از سران منافقين است . اشعث كسى است كه امير المؤمنين بر او لعنت مىكند ، و امير المؤمنين كسى است كه مولانا جلال الدين در بارهء او مىگويد :\r\n\r\nتو ترازوى احد خو بوده اى\r\nبل زبانهء هر ترازو بوده اى\r\nباز باش اى باب رحمت تا ابد\r\nبارگاه ما له كفوا احد\r\n\r\n7 ، 8 حائك بن حائك منافق بن كافر ( بافنده پسر بافنده ، منافق فرزند كافر )\r\n\r\nدشنام نيست بيان واقعيت است\r\nاصطلاح بافنده ممكن است يكى از دو معنى را در بر داشته باشد : معناى يكم - بافندگى در بيان و تفكراتى كه در زندگى در قلمرو انسانها و\r\n","description":"","footnote":" ( 1 ) الحجر آيه 35 ","page_name":" 284 ","page_number":286},
  {"content":"\r\nجهان انجام مىگيرد . اين معناى رايجى است كه در عده اى از اقوام و ملل به كار مىرود ، مثلا گفته مىشود : فلسفه ميبافد ، معرفت ميبافد ، خيالبافى مىكند .\r\nروايتى كه از امام صادق عليه السلام نقل شده است ، بافندگى مذموم را به همين معنى تفسير فرموده است .\r\nاين روايت در وسائل الشيعه است :\r\nذكر الحائك عند أبي عبد الله ( ع ) انّه ملعون . فقال : انّما ذلك الَّذى يحوك الكذب على الله و رسوله ( 1 ) \r\n( حائك ( بافنده ) در حضور امام صادق عليه السلام مطرح شد و گفتند كه بافنده ملعون است . امام فرمود كه مقصود كسى است كه به خدا و پيغمبرش دروغ ببافد . ) و در جلد 3 ص 287 از منهاج البراعة آمده است كه امير المؤمنين فرمود : « بافندگان ياران خوارج خواهند بود . » معناى دوم - بافندگى به مفهوم لغوى آن ، مانند قماش و مدقال و غير ذلك . اين شغل در زمان جاهليت در يمن مخصوص پستترين افراد بوده است وقتى كه يك شغل در جامعه اى محقر شمرده مىشد ، بدون ترديد افرادى كه آن شغل را به عهده مىگرفتند ، بطور طبيعى در جامعه احساس حقارت مىنمودند .\r\nاين جريانى بوده است كه در جامعهء باستانى يمن وجود داشته است ، و لازمه اش اين نيست كه اين شغل بافندگى ذاتا پست بوده باشد . بلكه در آن دوران كه دستگاههاى ماشينى بافندگى وجود نداشته و كار بافتن با دست انجام مىگرفته است ، كار يكنواخت و تمركز همهء قواى دماغى و عضلانى در كارى كه از نظر انديشه و تنوع موضوع تا حد صفر تنزل دارد ، بدون ترديد موجب ركود انديشه و خمود روانى مىگردد و اين ركود و خمود با نظر به انحصار كار در بافندگى و نبودن وسيله ، ذاتا زشت و پليد نيست . بلكه يك حالت مغزى و روانى است كه خارج از دو منطقهء ارزش و ضد ارزش مىباشد . روايتى از امام صادق عليه السلام در بارهء معلمان مكتبى و بافندگان نقل شده است كه\r\n","description":"","footnote":" ( 1 ) - منهاج البراعه ج 3 ص 258 حاج ميرزا حبيب ا للههاشمى خوئى ","page_name":" 285 ","page_number":287},
  {"content":"\r\nفرموده است : با معلمان مكتبى و بافندگان مشورت نكنيد ، زيرا عقول آنان راكد است ) « منهاج البراعه حاج ميرزا حبيب هاشمى خوئى ج 3 ص 285 » امير المؤمنين عليه السلام با به كار بردن « بافنده پسر بافنده » در بارهء اشعث بيان واقعيتى را فرموده و اشاره به ركود و خمود ذهنى او نموده است كه تو با اين وضعى كه دارى ، چه مىفهمى كه ضرر من در چيست و نفع من كدام است ابن ابى الحديد در شرح نهج البلاغه مىگويد : « اهل يمن در ميان مردم به جهت بافندگى برد يمانى تقبيح مىشوند و در سخنى از خالد بن صفوان چنين آمده است : « چه بگويم در بارهء قومى كه يا بافندهء برد يا دباغ پوست و يا پرورندهء ميمونند . زنى امور مملكتشان را اداره مىكرد و يك موش آنان را غرق نمود و هدهد راه حضرت سليمان ( ع ) را به آنان باز كرد ) اما كفر پدر اشعث كه قيس ناميده مىشد ، احتياج به استدلال ندارد .\r\nو منافق بودن خود اشعث روشنتر از آنست كه نيازى به اثبات داشته باشد .\r\nابن ابى الحديد مىگويد : اشعث يكى از منافقان در خلافت امير المؤمنين ( ع ) بود و مثل او در ميان اصحاب امير المؤمنين مثل عبد الله بن ابى بن سلول در اصحاب رسول الله ( ص ) بود . هر دو موجود [ خبيث 
  ] از سران منافقان زمان خود بودند » ( 1 )  اصل جمله اى كه امير المؤمنين فرموده بود ، اينست : « هنگامى كه آن بزرگوار در بارهء امر حكمين ( ابو موسى اشعرى و عمرو عاص ) سخن مىگفت ، مردى از اصحاب امير المؤمنين برخاست و گفت : « يا امير المؤمنين نخست ما را از مسئله حكميت نهى فرمودى ، سپس امر فرمودى كه آن را بپذيريم و ما نمىدانيم بكدامين دستور شما عمل كنيم ، امير المؤمنين عليه السلام در پاسخ آن مرد فرمودند : « اينست جزاى كسى كه رأى و احتياط را ترك كند . » اشعث احمق خيال كرد كه امير المؤمنين جملهء مزبور را در بارهء خود فرموده‌اند . در صورتى\r\n","description":"","footnote":" ( 1 ) شرح نهج البلاغه ج 1 ص 297 چاپ دار الاحياء الكتب العربيه ","page_name":" 286 ","page_number":288},
  {"content":"\r\nكه آن بزرگوار مردمى را كه به دستور امير المؤمنين در نهى از حكميت اعتنا نكردند ، مورد خطاب و توبيخ قرار داده است ، يعنى علت اين اضطراب خود شما بوديد كه حكميت را پذيرفتيد در صورتى كه من از آن نهى مىكردم .\r\n9 ، 10 - و الله لقد اسرك الكفر مرّة و الاسلام اخرى فما فداك من واحدة منهما مالك و لا حسبك ( سوگند به خدا ، يك بار در جاهليت كفر ترا اسير كرد و بار ديگر اسلام ترا اسير نموده است ، ننگ هيچيك از اين دو اسارت را نه مالت مرتفع ساخت و نه شخصيت داراى ارزش انسانى تو )\r\n\r\nعمومىترين مختص بىشخصيتى اينست كه بر همهء اصول و معتقدات طغيان مىكند\r\nدر مباحث مربوط به خودمحورى اين پديده كه بىشخصيتى مساوى طغيان بر همهء اصول و معتقدات است ، از عمومىترين مختصات روانى كسانى است كه به بيمارى بنيانكن بىشخصيتى مبتلا هستند . اين پديده هيچ گونه جاى ترديد نيست و اين كه در هر جامعه اى و در همهء دورانها افراد فراوانى با بيمارى مزبور دست به گريبان بوده و هستند جاى ترديد نيست ، همچنين افراد زيادى از اين بيماران كه خنده از لبانشان قطع نمىشود و رنج و دردى احساس نمىكنند اگر چه حقوق همهء انسانها پايمال گردد و همواره از روى جسدهاى در خاك و خون غلطيده عبور كنند . تنها ضرورتى كه بر اين بيماران از همه چيز بىخبر و بيگانه از انسان و خدا مطرح است ، سازش با خود طبيعىشان مىباشد . آن خود طبيعى كه گرداب مهلك همهء اصول و قوانين و معتقدات سازندهء انسانى مىباشد . بيمارى بىشخصيتى بر دو نوع مهم تقسيم مىگردد : نوع يكم - مردم معمولى هستند كه بيمارى آنان ضررى مستقيم و آگاهانه به ديگر افراد جامعه وارد نمىسازد . اينان در گذرگاه تاريخ مانند تفاله هايى كه جوهر مفيدشان تباه شده است ، ميافتند و خاك ميشوند . و اگر تحليل دقيقى\r\n","description":"","footnote":"","page_name":" 287 ","page_number":289},
  {"content":"\r\nدر بارهء اين تفاله‌ها انجام بدهيم ، خواهيم ديد : اكثر آنان قربانىهاى بىاعتنائى به تعليم و تربيت و تفسير غلط سياست و تبديل اين شغل الهى از منصب رهبرى صميمانهء جامعه ، به عاليترين آرمانهاى مادى و معنوى ، به تبهكاريهاى ماكياولى ، مىباشند . و اما عدهء آن تفاله هايى كه با امكان آگاهى و قدرت و اختيار به داشتن شخصيت صحيح ، راهى زباله دان تاريخ گشته‌اند خيلى كمتر از قربانيان بىاختيار سوء تعليم و تربيت و تفسير غلط سياست مىباشد زيرا عقل و وجدان و هدفگرايى از ريشه هايى بسيار اصيل و نيرومند در درون آدميان برخوردارند و براى سقوط كلى عقل و وجدان و هدفگرايى با داشتن امكان آگاهى و قدرت و اختيار ، تنزلى به قدر آسمان به زمين لازم است .\r\nنوع دوم - مردم چشمگير و به اصطلاح شخصيتهاى برجسته مىباشند هنگامى كه اين نوع از مردم به بيمارى بىشخصيتى دچار مىشوند ، بدان جهت كه چشمگيربودن شخصيتها هوايى در جو ايجاد مىكند ، لذا مردم مردم معمولى اغلب از چنين هواى آلوده استنشاق مىكنند و بدين ترتيب هر چه گسترش نمايش اين شخصيتها در جامعه بيشتر بوده باشد ، بيمارى بىشخصيتى آنان افراد و گروه‌هاى بيشترى را مبتلا خواهد ساخت . تا آنجا كه مىتوان گفت : اين گونه چشمگيران بىشخصيت به صورت كارخانهء توليد بىشخصيتى در جامعه مىآيند و به جهت همه گيربودن اين بيمارى ، تندرستى و بهبودى امرى استثنائى و خود نوعى بيمارى تلقى مىگردد ممكن است كه برخى از مطالعه كنندگان محترم اين اعتراض را بر ما متوجه بسازند كه وصول يك انسان به مرحله اى كه شخصيت او در جامعه مطرح شود ، بدون داشتن عنصرى ممتاز امكانپذير نيست بنا بر اين حتما امتيازى براى چشمگيران وجود دارد كه شخصيتشان مطرح يا قابل مطرحكردن مىباشد . به نظر مىرسد اين اعتراض از يك ديد سطحنگرى ناشى مىشود . اگر ما اين حقيقت را در نظر بگيريم كه بعد مادى و هوسرانى و لذتجوئى بشرى از نظر وسعت و تنوع و\r\n","description":"","footnote":"","page_name":" 288 ","page_number":290},
  {"content":"\r\nهمه گير بودن ، قابل مقايسه با بعد معنوى - انسانى او نيست ، پاسخ اعتراض مزبور روشن خواهد گشت . توضيح اين كه چشمگيران بىشخصيت در هر گروه و قلمروى كه باشند ، مىتوانند مردم را از بعد مادى و هوسرانى و لذتجوئى بدام بيندازند و به اصطلاح معمولى اين چشمگيران مىتوانند نبوغ خود را در يافتن رگ ضعيف مردم به كار بسته ، همهء سطوح روانى آنان را اشغال نمايند هنگامى كه موفق به اشغال سطوح روانى مردم معمولى گشتند ، مىتوانند بطور مستقيم يا غير مستقيم و ناملموس در آنان شخصيتى را به وجود بياورند كه خودشان مىخواهند . اكثريت آلمانىهاى دوران هيتلر مخصوصا سربازان و درجه داران ارتشى او نسخهء دوم هيتلر مىگردند ، وقتى كه در سخنرانىهاى او مىنشينند و پاسخ داد و فريادهاى هيتلر را با شعارهاى غير قابل تعبير ولى بسيار جالب مىدهند . در حقيقت اين هيتلر است كه هم سخنرانى مىكند و هم با شعارهاى محرك پاسخ مثبت به خود را مىدهد .\r\nاشعث بن قيس احمق هم از آن تفاله‌هاى متحرك بود كه هر چه گام در زندگى برميداشت ، راهش را به زباله دان تاريخ نزديكتر ميكرد ، نه شخصيتى در جاهليت داشت كه اقلا مانند لبيد بن ربيعهء عامرى و قس بن ساعدهء ايادى و سيف بن ذى يزن و نابغهء ذبيانى و ساير شخصيتها از امتيازى برخوردار بوده باشد و نه پس از طلوع اسلام گامى در راه انسانشدن برداشت كه موجوديتش را با آن گام تفسير و توجيه نمايد . اين تفالهء جاهليت و اين كور غوطه ور در ظلمتها سر از لجن بلند نكرده به امير المؤمنين غوطه ور در نور الهى و نمونهء تمام عيار انسانيت ، نفع و ضرر تعليم مىفرمايد اين سرچشمهء شر و فساد اقلا اين اندازه هم نمىفهمد كه اگر جمله اى كه امير المؤمنين فرمود ، ابهامانگيز به نظر برسد ، بايد از آن حضرت توضيح بخواهد كه مقصود از اين جمله چيست نه اين كه قيافهء اعتراض به خود گرفته و براى امير المؤمنين تعيين تكليف نمايند و آنگهى داستان اعتراض آن حضرت در بارهء حكميت بقدرى شايع بود كه همه\r\n","description":"","footnote":"","page_name":" 289 ","page_number":291},
  {"content":"\r\nمىدانستند و اطلاع از آن داشتند و چنان كه در تفسير خطبه‌هاى آينده خواهيم ديد ، اخلالى كه عوامل ناآگاه در موقعيت زمامدارى امير المؤمنين وارد مىكرد ، مجبور گشت كه حكميت را بپذيرد و در عين حال اكيدا فرمود كه شما اين كار را مىكنيد و قطعا پشيمان خواهيد گشت .\r\n\r\nداستان اسارت اشعث در جاهليت\r\n- بنا بنقل ابن ابى الحديد : « هنگامى كه قبيلهء مراد ، قيس اشج را كشتند . اشعث براى انتقام آماده گشت ، قبيلهء كنده با سه پرچم آمادهء حركت با اشعث گشتند . يكى از آن سه پرچم را كه كبس بن هانى دومى را قشعم ابو جبر و سومى را اشعث بر عهده گرفتند ، ولى نتوانستند قبيلهء مراد را پيدا كرده از آنان انتقام بگيرند و اشتباها با قبيلهء بنى الحارث بن كعب روياروى گشته با آنان جنگيدند و در اين پيكار كبس و قشعم كشته شدند و اشعث اسير گشت و با سه هزار شتر خود را رها ساخت .\r\n\r\nداستان اسارت اشعث در اسلام\r\n- هنگامى كه قبيلهء كنده پيش از هجرت پيامبر اكرم ( ص ) به مدينه براى زيارت مكه آمدند ، پيامبر اكرم با آنان ملاقات و رسالت خود را عرضه كرد ، همانطور كه خود را بر ديگر قبايل عرب عرضه مىنمود . بنو وليعة از اولاد عمرو بن معاويه آن حضرت را نپذيرفتند . پس از آنكه پيامبر اكرم ( ص ) به مدينه مهاجرت فرمودند و زمينهء دعوت به اسلام براى آن بزرگوار آماده گشت ، نمايندگان قبايل عرب پيش او آمدند ، از آن جمله نمايندگان كنده كه اشعث و بنو وليعة هم در ميان آنان بودند ، به حضور پيامبر رسيدند و اسلام را پذيرفتند . پيامبر از صدقات ( ماليات جنسى و نقدى ) حضرموت بنو وليعه را اطعام فرمود . پيامبر اكرم زياد بن لبيد بياضى را به حكومت حضرموت نصب فرموده بود . آن حضرت به زياد دستور داد كه ماليات حضرموت را به بنو وليعه بدهد . زياد اطاعت كرد . ولى آنان به زياد گفتند : ما وسيلهء نقليه نداريم تا صدقات را ببريم ، تو خود آنها را به شهرهاى ما بفرست زياد از اين پيشنهاد امتناع ورزيد و ميان آنان خشونت و شرى بوجود آمد\r\n","description":"","footnote":"","page_name":" 290 ","page_number":292},
  {"content":"\r\nكه نزديك بود به جنگ و پيكار بكشد . گروهى از آنان به پيامبر مراجعه كردند و زياد هم نامه اى از بنو وليعه به پيامبر نوشت . و در اين حادثه بود كه پيامبر به بنو وليعه فرمود : اگر دست از اين تبهكارىها برنداريد كسى را براى جنگ با شما مىفرستم كه معادل خودم مىباشد عمر بن خطاب مىگويد : من هيچ وقتى مانند آن روز آرزوى اميرى نكرده بودم ، پس از شنيدن كلام پيامبر سينه‌ام را پيش مىكشيدم به اميد آنكه پيامبر مرا تعيين نمايد ، ولى پيامبر دست على بن ابي طالب را گرفت و گفت : آن شخص اينست .\r\nسپس پيامبر نامه اى به زياد نوشت و نامه موقعى به او رسيد كه پيامبر از دنيا رحلت فرموده و خبر رحلتش به قبايل عرب رسيده بود . بنو وليعه با شنيدن اين خبر از اسلام مرتد شدند و زنهاى بدكارهء آنان به غنا و آواز و سرور پرداختند و براى اظهار شادى دستهايشان را خضاب كردند . . . ابو جعفر طبرى مىگويد ابو بكر زياد را بر حكومت حضرموت نصب كرد و به زياد دستور داد كه از مردم حضرموت بيعت بگيرد ، همهء آنان بيعت كردند مگر بنو وليعه . وقتى كه زياد براى اخذ صدقات از بنو عمرو بن معاويه بيرون رفت ، شتر ماده اى كه داراى شير زياد و گرانقيمت و نامش شذره بود ، از پسرى بنام شيطان بن حجر گرفت ، آن پسر مقاومت كرد و گفت : شترى ديگر بگير . زياد ايستادگى و لجاجت كرد . شيطان برادرش عداء بن حجر را به كمك طلبيد . عداء به زياد گفت اين شتر را رها كن ، شترى ديگر را بگير . دو برادر با زياد لجاجت كردند . زياد گفت : شتر شذره ( شترى كه شير زياد دارد ) مانند شترى نيست كه شيردادنش احتياج به ملاطفت و چاره جوئى داشته باشد . در اين هنگام دو برادر فرياد زدند : اى قبيلهء عمرو آيا ما مغلوب شويم ذليل كسى است كه در خانهء خود خورده شود . سپس مسروق بن معدى كرب را به كمك خواستند . مسروق به زياد گفت : شتر شذره را رها كن و زياد نپذيرفت . مسروق شتر را از دست زياد گرفت و رها كرد .\r\nياران زياد بن لبيد به دورش جمع شدند و بنو وليعه نيز جمع شده هدف خودشان\r\n","description":"","footnote":"","page_name":" 291 ","page_number":293},
  {"content":"\r\nرا كه ارتداد بود آشكار ساختند . زياد آنان را رها كرد تا شب خوابيدند ، سپس عده زيادى از بنو وليعه را كشت و بعضى از افراد شكست خوردگان به اشعث بن قيس رسيده و از او كمك خواست . اشعث گفت : من به شما يارى نميكنم مگر اين كه زمامدارى مرا بپذيريد . بنو وليعه پيشنهاد اشعث را پذيرفتند و به رسم قبيلهء قحطان تاج بر سرش گذاشتند . اشعث با سپاهى انبوه براى جنگ با زياد به راه افتاد . ابو بكر نامه اى به مهاجر بن ابى اميه كه در شهر صنعاء بود ، نوشت و در اين نامه به مهاجر دستور داد كه با سپاهيان خود به يارى زياد برود . مهاجر جانشينى در صنعاء براى خود تعيين كرد و به طرف زياد رهسپار گشت . زياد و مهاجر با سپاهيانشان به اشعث و لشكريانش حمله نموده آنانرا شكست دادند . مسروق كشته شد . اشعث و ديگر باقيماندگان به قلعه اى بنام نجير پناهنده شدند . مسلمانان قلعه را سخت محاصره كردند ، بطورى كه اشعث و دار و دسته اش ناتوان گشتند . اشعث شبانه نزد مهاجر و زياد رفت و براى خود از آنان امان طلبيد و پيشنهاد كرد كه او را نزد ابو بكر ببرند و او طبق نظر خود با اشعث رفتار نمايد . مهاجر و زياد پيشنهاد اشعث را به اين شرط پذيرفتند كه قلعه را باز كند و لشكريانش را به آنان تحويل بدهد . برخى از مورخان مىگويند : اشعث براى ده نفر از خويشانش امان گرفت . مهاجر و زياد به اشعث امان دادند و پيشنهادش را پذيرفتند . سپس سپاهيان مهاجر و زياد به قلعه داخل شده همهء محاصره شدگان را بيرون آورده و اسلحهء آنانرا گرفتند و به اشعث گفتند : آن ده نفر را كه براى آنان امان گرفته اى جدا كن ، مهاجر و زياد آن ده نفر را رها كردند و بقيه را كه هشتصد نفر بودند ، كشتند و دست زنانى را كه خضاب كرده بودند ، بريدند . سپس اشعث را با ده نفر در حالى كه با زنجير آهنين بسته بودند نزد ابو بكر بردند . ابو بكر آنان را عفو كرد و خواهرش ام فروة دختر ابو قحافه را كه كور بود به ازدواج اشعث در آورد ام فروه محمد و اسماعيل و اسحاق را در همسرى اشعث زاييد . و در روز عروسى با دختر ابو بكر\r\n","description":"","footnote":"","page_name":" 292 ","page_number":294},
  {"content":"\r\nبه بازار مدينه رفته هر چهارپائى را كه ديد ذبح كرد و گفت : اين وليمهء عروسى است ، پول همهء اين قربانىها را از مال خودم مىدهم و پول آنها را به صاحبانش رد كرد . ابو جعفر محمد بن جرير در تاريخ خود مىگويد : مسلمانان و كفار و حتى بنو وليعه كه ياران اشعث بوده او را زمامدار خود كرده بودند ، به اشعث لعنت مىكردند . و صحيحترين تفسير جملهء امير المؤمنين عليه السلام : و ان امرء دل على قومه السيف ( مرديكه شمشير را به طرف قوم خود راهنمائى كند ) همين داستان است كه متذكر شديم . » ( 1 ) \r\n","description":"","footnote":" ( 1 ) شرح نهج البلاغهء ابن ابى الحديد ج 1 ص 293 تا 296 ","page_name":" 293 ","page_number":295},
  {"content":"\r\n\r\nمتن خطبهء بيستم\r\n\r\n20 - و من كلام له عليه السلام\r\nو فيه ينفر من الغفلة و ينبه إلى الفرار لله فإنّكم لو قد عاينتم ما قد عاين من مات منكملجزعتم و وهلتم . و سمعتم و أطعتم ، و لكن محجوب عنكم ما قد عاينوا ، و قريب ما يطرح الحجاب و لقد بصّرتم إن أبصرتم ، و أسمعتم إن سمعتم ، و هديتم إن اهتديتم ، و بحقّ أقول لكم : لقد جاهرتكم العبر ، و زجرتم بما فيه مزدجر . و ما يبلَّغ عن الله بعد رسل السّماء إلَّا البشر .\r\n","description":"","footnote":"","page_name":" 294 ","page_number":296},
  {"content":"\r\n\r\nترجمهء خطبهء بيستم\r\n","description":"","footnote":"","page_name":" 295 ","page_number":297},
  {"content":"\r\nدر اين خطبه مردم را از غفلت دور مىسازد و آنان را به لزوم پناهندگى به خدا هشدار مىدهد اگر شما مىديديد آنچه را كه افراد نوع شما پس از عبور از دالان اسرار آميز مرگ ديدند ، شيون مىكرديد و به اضطرات مىافتاديد ، و به شنيدن حقايق تن درميداديد و اطاعت از حقايق مىكرديد . ولى آنچه كه رهسپاران ديار خاموشان ديده‌اند ، از ديدگان شما پوشيده استو به زودى اين حجاب از جلو چشمان شما بر طرف مىگردداگر شما مىخواستيد ديده بگشائيد و واقعيات را ببينيد ، وسايل بينائى در اختيار شما گذاشته شده است . اگر مىخواستيد گوش باز كنيد و واقعيات را بشنويد ، شنيدنىهايى كه واقعيات را با گوش شما آشنا بسازد ، طنينانداز گشته است . اگر مىخواستيد راه رشد و هدايت را در پيش بگيريد ، اين راه براى شما باز استاز روى حقيقت به شما مىگويمحوادث و حقايق عبرتانگيز براى شما آشكار است . [ خود را به نادانى نزنيد 
  ] شما از آنچه كه بايد خوددارى كنيد ، جلوگيرى شده‌ايد . و از طرف خداوند متعال كسى غير از رسولان آسمانى جز بشر تبليغ نمىكند .\r\n","description":"","footnote":"","page_name":" 296 ","page_number":298},
  {"content":"\r\n\r\nتفسير عمومى خطبهء بيستم\r\n","description":"","footnote":"","page_name":" 297 ","page_number":299},
  {"content":"\r\n2 ، 3 فانّكم لو قد عاينتم ما قد عاين من مات منكم لجزعتم و وهلتم ( اگر شما مىديد آنچه را كه افراد نوع شما پس از عبور از دالان اسرارآميز مرگ ديدند ، شيون مىكرديد و به اضطراب مىافتاديد ) .\r\n\r\nدر برابر جهان اسرارآميز پس از مرگ با پندارهاى بىاساس خود را تسليت ندهيم\r\nاين جملات را مورد دقت قرار بدهيم : « مرد و رفت و نابود شد » ، « مرگ پايان قطعى حيات آدمى است » ، « حقيقتى به نام روح وجود ندارد كه پس از متلاشىشدن بدن به هستى خود ادامه بدهد » . « كسى پس از عبور از مرگ برنگشته است تا ببينيم روحش پايدار خواهد ماند يا نه » ، « اگر روح وجود دارد بما نشان بدهيد و چون روح را نمىبينيم ، پس وجود ندارد » . . . در برابر اين جملات كه همهء آنها از « نمىبينم پس وجود ندارد » سرچشمه مىگيرد . مطالب زياد گفته شده است كه يكى از اساسىترين آن مطالب اينست كه اگر اين مسئله صحيح باشد كه : « نمىبينم پس وجود ندارد » لازمه اش اينست كه همهء قوانين كلى علوم را جز مزخرفات چيزى تلقى نكنيم ، زيرا ما در عالم طبيعت و قلمرو انسانى جز پديده‌هاى مشخص كه به طور مشابه تكرار ميشوند و ما از آنها كلى انتزاع مىكنيم چيزى ديگر نمىبينيم ، در نتيجه قانون كلى به منشأ عينى مستند نبوده و ساختهء ذهنى خالص است با اين فرض هيچ متفكرى نخواهد توانست اثبات كند كه زاييده شدن شتر از بوتهء لوبيا امكان - ناپذير است ، زيرا آنچه كه در جهان عينى مىگذرد و ما آن را مشاهده مىكنيم\r\n","description":"","footnote":"","page_name":" 298 ","page_number":300},
  {"content":"\r\nتنها تكرار مشابه زاييده شدن شتر از شتر است نه از بوتهء لوبيا و نه از نطفهء كبوتر .\r\nآيا مزخرفتر از اين امكان و احتمال ، چيزى را در دنياى دانش سراغ داريد اين مزخرفگوئى كه شنيدنش براى دانشمند دشوارتر از خودكشى است ، هيچ عاملى جز اين ندارد كه « نمىبينم ، پس نيست » يعنى من قانون كلى را در جهان عينى نمىبينم ، پس وجود ندارد ممكن است گفته شود : قانون آن قضيهء كلى است كه ذهن آدمى از مشاهدهء رابطهء دائمى ميان موضوع و محمول انتزاع مىكند . پاسخ اين اعتراض روشن است ، زيرا اگر فرض كنيم كه يك محقق بتواند همهء موارد موضوع و محمول قانون را استقراء كند ، مثلا همهء آهنهاى دنيا را ذوب كند و به اين نتيجه برسد كه « به طور كلى آهن فلزى است كه در فلان درجهء معين از حرارت ذوب مىگردد » اين قضيه محصول كاملترين استقراء و آزمايش در بارهء فلز آهن است .\r\nبا اين حال اثبات كلى رابطهء ضرورى ميان ذوب آهن و فلان درجهء معين از حرارت ، به هيچ وجه داراى نمود فيزيكى نيست ، تا گفته شود : قانون مزبور داراى منشأ عينى قابل مشاهده است . و آنگهى قبول اين معنى كه رابطهء ضرورى ميان موضوع و محمول قانون مزبور عينيت دارد ، مستلزم آن است كه اين رابطه مانند ساير نمودهاى عينى در معرض دگرگونىها قرار گرفته است ، مگر نه اينست كه هيچ موجود عينى نمىتواند از گلاويزشدن با ضد درونى خود يا با اضداد برونى و ساير اشياء مخالف بر كنار باشد بنا بر اين ، بايد بگوئيم : رابطهء ضرورى ميان ذوب آهن با فلان درجه از حرارت ، ممكن است با درجه اى كمتر از درجهء مفروض صورت بگيرد خلاصه اولين قربانى اين توهم كه « نمىبينم پس نيست » عبارت است از قوانين كلى و ضرورتهايى كه در روابط موضوعات و محمولات آن قوانين وجود دارد . اما پاسخ « مرد و رفت » يك كلمه است و آن اينست كه گذشتگان هم در آن هنگام كه نمودهاى موجى مانند صوت و الفاظ از جلو گوششان عبور ميكرد مىگفتند : « صوت مرد و\r\n","description":"","footnote":"","page_name":" 299 ","page_number":301},
  {"content":"\r\nرفت « ، » الفاظ مردند و رفتند « در صورتى كه :\r\n\r\nچون ز دانش موج انديشه بتاخت\r\nاز سخن و آواز او صورت بساخت\r\nاز سخن صورت بزاد و باز مرد\r\nموج خود را باز اندر بحر برد\r\n\r\nمردن يعنى چه مگر صورت و الفاظ هم مردن دارند ، برگشتن امواج به دريا بدانجهت كه موج در دريا ديده نمىشود ، معدوم شدن نيست . اين جمله كه « مرگ پايان قطعى حيات آدمى است » شبيه اين جمله است كه تفاعل عناصر مادى كه حيات را نتيجه مىدهد پايان قطعى آن مواد است در صورتى كه مواد با يك دگرگونى عالى ، پديدهء حيات را نمودار مىسازند كه از نظر مختصات و قوانين مربوط به آن پديده ، با موادى كه آن را نمودار ساخته‌اند ، به هيچ وجه قابل مقايسه نمىباشند ، نه كميت زمانى را كه عناصر مادى اشغال ميكنند ، با كميت زمانى كه حيات دارا مىباشد يكى مىتوان گرفت ، و نه پديده‌ها كيفى آن دو مشابه يكديگرند . اما اين تسليت كه مىگويد : « حقيقتى به نام روح وجود ندارد كه پس از متلاشىشدن بدن هستى خود ادامه بدهد » چنان كه در بالا اشاره كرديم . از جملهء عاميانهء « نمىبينم پس نيست » سرچشمه مىگيرد . صدها فعاليت و نمودهاى روانى كه در سه علم روانشناسى و روانپزشكى و روانكاوى مطرح ميشوند ، اگر من را از آن فعاليتها و نمودها و از آن علوم منها كنيد ، مسائلى كه مىماند عبارت خواهد بود از بيولوژى و فيزيولوژى . و اين كه وجود مشكلات در علوم روانى دليل بر وجود روح نيست و بايد منتظر باشيم تا دانشهاى مربوط در آينده آنها را كشف و حل نمايد ، مطلبى است قابل توجه و ضمنا يك توجه ديگر هم لازم داريم و آن اينست كه وقتى كه در آينده معماهاى روانى [ كه از حل شدن به وسيلهء اصول و قوانين بيولوژى كنونى سر باز مىزنند 
  ] .\r\nكشف شود ، از نظر علمى امكان ندارد تعريفات و اصول بنيادين و قواعد امروزى در بارهء ماده و حركت و عينيت جهان خارج از ذهن ، به حال خود بمانند . يك بررسى مختصر در دگرگونى تعريفاتى كه در جهان عينى با كشف\r\n","description":"","footnote":"","page_name":" 300 ","page_number":302},
  {"content":"\r\nمسائل جديدتر به وجود مىآيد ، كافى است كه گفتهء ما را ثابت نمايد .\r\nاين مطلب كه « كسى پس از عبور از مرگ برنگشته است كه ببينيم روحش پايدار خواهد ماند يا نه » درست شبيه به اين است كه هيچ عنصر مادى پس از تفاعل با عناصر ديگر و نمودارساختن حيات ، از قلمرو حيات بازگشت ننموده است تا ببينيم آيا عنصر مادى به وجود خود ادامه مىدهند يا نه . چنان كه غوره پس از انگورشدن بر نمىگردد كه در بارهء بقاى وجود خود با من سخنى بگويد .\r\nبگذريم از اين مسئله اى كه فطرت ناب بشرى با شديدترين اصرار پايان ناپذيرى حقيقتى را كه روح ناميده مىشود ، اثبات مىكند . اگر چه بشر معمولى كه نمىخواهد سر از صندوق حيات طبيعى برآورد ، قبول ندارد كه اين حكم فطرت اصالت داشته باشد . اين اعتراض را ما مىپذيريم به شرط اين كه اين ساكنان صندوق حيات طبيعى آن حكم فطرت را كه در برابر « تنازع در بقا » عدالت را براى بشر ضرورى معرفى مىكند ، به رخ نيرومندان تاريخ نكشند .\r\nامير المؤمنين عليه السلام در اين خطبه مىفرمايد : « اگر دنياى پس از مرگ را مىديديد شيون سر مىداديد و به اضطراب مىافتاديد . » به نظر مىرسد شيون و اضطراب مزبور ناشى از امور زير بوده باشد : 1 - نخستين هشيارى ناب و رنجآور ناشى از آن است كه جوهر پاكى كه بنام روح سرتاسر عمر را مىتوانست براى آدمى با ارزشترين عظمتها را بيندوزد ، عاطل و باطل مانده و از قفس تن بيرون رفته است . اين مضمون در بيتى از مثنوى مولانا چنين است :\r\n\r\nوقت مرگ از رنج او را مىدرند\r\nاو بدان مشغول شد جان مىبرند\r\n\r\nسكرات موت و بهمخوردن سيستم فعاليتهاى مغزى و رنج نامأنوس آن لحظات كه انسان را به خود مشغول داشته است ، براى اينست كه متوجه نشود كه چه جوهر خلاق و گرانبهائى بنام جان از دست او مىرود .\r\n2 - احساس عظمت جهان پشت پردهء طبيعت كه آدمى مىتوانست با\r\n","description":"","footnote":"","page_name":" 301 ","page_number":303},
  {"content":"\r\nانسانشدن واقعى شايستگى كمال مناسب آن جهان را داشته باشد .\r\n3 - از دلايل معتبر و منابع اسلامى و قراين و شواهدى مانند رؤياهائى كه به هيچ وجه تسليم چاقوى روانكاوى امثال فرويد كه حتى ابعاد ماشينى روان را هم تفسير نكرده‌اند ، چنين برمىآيد كه يكى از شديدترين تأسفها و شكنجه‌هاى روح پس از جدائى از بدن ، اينست كه چرا در دورهء زندگانى دنيوى كار و فعاليتى اندك انجام داده است . تجسم كار و ارزش آن ، در پشت پردهء طبيعت از جوهر حيات آدمى برميخيزد . كسى كه در اين دنيا بدون كاركردن ، تنها به مستهلك ساختن محصول دسترنج ديگران پرداخته است ، تباهى حيات خود را مشاهده خواهد كرد . آيا ديدن اين مناظر سه گانه پيش از مرگ موجب شيون و اضطراب نمىگردد مگر اين كه حقيقتا درك كند كه :\r\n\r\nتا رسد دستت به خود شو كارگر\r\nچون فتى از كار خواهى زد به سر\r\n\r\nو با كار و فعاليت صحيح جوهر حيات خود را اعتلاء و تكامل ببخشد .\r\n5 ، 6 - و لكن محجوب عنكم ما قد عاينوا و قريب ما يطرح الحجاب ( ولى آنچه كه رهسپاران ديار خاموشان ديده‌اند از ديدگان شما پوشيده شده است و به زودى اين حجاب از جلو چشمان شما برداشته مىشود ) .\r\n\r\nديرى نمىگذرد كه پرده از جلو ديدگان شما بر كنار مىشود\r\nاگر به طفل نشسته در جنين مادر بگويند : ديرى نخواهد گذشت كه از اين تاريكى رها خواهى گشت و تو هم اكنون عضوى دارى كه چشم ناميده مىشود ، عضوى ديگر دارى كه گوش خوانده مىشود . . . نيروهائى دارى كه انديشه و عقل ناميده ميشوند كه به وسيلهء آنها نخست با جهانى ميلياردها ميليارد وسيعتر و باعظمتتر از اين جايگاه تنگ و تاريك رابطه برقرار خواهى كرد ، سپس به وسيلهء تكامل درك و وجدان كه ريشهء آن هم اكنون در درون تو وجود دارد ، هستى همان جهان بزرگ مانند يك تصور ناچيز براى تو جلوه خواهد كرد . اين طفل\r\n","description":"","footnote":"","page_name":" 302 ","page_number":304},
  {"content":"\r\nجنينى هيچ عكس العمل و تأثرى از اين سخنان تو نشان نخواهد داد و اگر هم بفرض محال اندك دركى براى فهم گفته‌هاى شما داشته باشد ، پاسخى كه به شما خواهد داد ، اينست كه اين خرافات و مزخرفات را از كجا آورده اى اين دنيا جنينى بزرگتر از شكم مادر است ، ولى متاسفانه اكثريت معمولى احساس نمىكنند كه زندگى امروزى آنان يك زندگى جنينى است .\r\nاگر به آنان بگوييد : شما كه جز در دنياى محدود زندگى نمىكنيد ، شما كه با حواس و نيروهاى ذهنى محدود با واقعيات ارتباط برقرار مىكنيد ، با كدامين منطق در بارهء كل جهان هستى احكام كلى صادر مىكنيد و سيستمهاى فلسفى بر بشريت عرضه مىكنيد پاسخ شما را شايد جز اين نخواهند گفت : كه اين خرافات و مزخرفات را از كجا آورده اى اگر بگوئيد : اين حس مطلقگرايى را كه حتى با اصرار زياد در نمودهاى عينى دگرگون شونده و نسبى و محدود اشباع مىكنيد ، بچه علت از فعاليت طبيعى خود ممنوع مىسازيد چگونه مىتوانيد و به خود اجازه مىدهيد كه به جاى تماس علمى و واقعى با مسئلهء مطلق ، رابطهء عشق به محدود و نسبى را جانشين مطلق بسازيد و آن را از بىنهايت هم گسترده تر نماييد خواهند گفت : ما از تكرار سخن بيزار هستيم ، پاسخ همان است كه به سؤال نخستين شما داده‌ايم با اين حال ، بقول ويكتور هوگو : « تفكر بشرى به هيچ وجه حد و مرزى ندارد ، او با افكندن خود به خطرها و مهالك ، حيرت خويشتن را تحليل و كاوش مىكند . تقريبا مىتوان گفت : به وسيلهء يك نوع واكنش تابناك طبيعت را نيز از حيرت خود خيره مىسازد . عالم اسرارآميزى كه ما را احاطه مىكند ، هر چه بگيرد پس مىدهد و شايد سيركنندگان خود مورد سيرند . به هر حال روى زمين مردانى هستند ، آيا واقعا مردند كه آشكارا در قعر آفاق تحير ارتفاعات وجود مطلق را مىبينند و به شهود دهشتانگيز كوهستان لايتناهى برمىآيند »\r\n","description":"","footnote":"","page_name":" 303 ","page_number":305},
  {"content":"\r\nآيا مىدانيد عميقترين خنده اى كه اشك از ديدگان آدمى را فرو مىريزد ، چه موقعى دست مىدهد موقعى كه آن جنيننشينان به اين مردانى كه هوگو از وجود آنان خبر مىدهد و آنانرا مىستايد ، تعيين تكليف مىفرمايند و دستور مىدهند كه چرا به بالا نگاه مىكنيد مگر شما كبوتربازيد آرى چه بايد كرد :\r\n\r\nسختگيرى و تعصب خامى است\r\nتا جنينى كار خونآشامى است\r\n\r\nاگر حقيقتش را بخواهيم ، خداوندى كه عالم هستى را براى درك و شناخت ما برنهاده است ، خداوندى كه گذرگاه حيات ما و مراحل آن را پيش از مرگ و پس از مرگ گسترده است ، پرده اى روى آن دو نينداخته است ، اين پرده ايست كه مواد تار و پودش از خودخواهى به وجود مىآيد و در ماشين خيالات بىاساس خودمحورى بافته مىشود و با تندترين رنگ سياه جهل و نادانى رنگرزى مىگردد و با دست اختيار خود آدمى به چشمانش زده مىشود .\r\n7 ، 9 - و لقد بصّرتم ان ابصرتم و اسمعتم ان سمعتم و هديتم ان اهتديتم ( اگر شما بخواهيد ديده بگشائيد و واقعيات را ببينيد ، وسايل بينائى در اختيار شما گذاشته شده است و اگر بخواهيد گوش باز كنيد و واقعيات را بشنويد ، شنيدنىهائى كه واقعيات را با گوش شما آشنا بسازد ، طنينانداز گشته است ) .\r\n\r\nببينيد و بشنويد و راه رشد و كمال را پيش گيريد\r\nببينيد ، چه چيز را ببينيم مگر ما چشم نداريم هر چه كه قابل ديدن است و در ديدگاه ما قرار بگيرد ، بدون احتياج به توصيه و دستور شما آن را خواهيم ديد .\r\nبسيار خوب ، شما موقعى كه براى حفظ ثروت و مقام ، خون يك انسان را مىريزيد ، چه مىبينيد آيا انسان آغشته به خونى را مىبينيد كه هزاران قوانين طبيعت و ماوراى طبيعت دست بهم داده و موجودى را ساخته است كه داراى صدها بعد و استعداد و احساسات و عواطف مىباشد آيا شما انسان به خون غلطيده اى را مىبينيد كه از دستدادن حيات براى او دردى مساوى درد\r\n","description":"","footnote":"","page_name":" 304 ","page_number":306},
  {"content":"\r\nاز دستدادن بىنهايت رابطه را با جهان هستى و انسانها داشته است آيا شما انسان قطعه قطعه شده اى را مىبينيد كه صدها آرزو و اميد و آرمان سازنده اش را بوسيلهء طوفان مقام پرستى و ثروتخواهى شما از دست داده و در بستر خونين خاك افتاده است نه هرگز ، شما هيچيك از اينها را نمىبينيد اصلا در برابر ديدگان شما چنين چيزهائى مطرح نيست تا شما آنها را ببينيد آنچه شما مىبينيد جسد نيست ، بلكه پيالهء زرين مالامال از شراب گلگون است كه مىتواند در همهء عمر شما را مست بدارد . آيا با اين مثال روشن شد كه خودخواهى در همهء اشكالش پرده بر ديدگان آدمى مىزند و او را نابينا مىسازد بشنويد ، چه چيز را بشنويم مگر ما گوش نداريم هر چه كه قابل شنيدن است و امواجش به گوش ما برسد ، آن را خواهيم شنيد ، و نيازى به توصيه و دستور شما وجود ندارد . بسيار خوب ، آيا شما از درون و بيرون خود شنيده‌ايد « دروغ عامل تباهى شخصيت است » آيا اين جمله از درون و بيرون به گوش شما طنين انداخته است كه « پيمانشكنى و نقض تعهد سم مهلك روح آدمى است » آيا اين ندا را شنيده‌ايد كه « به خود بپسند آنچه را كه به ديگران مىپسندى و بر ديگران مپسند آنچه را كه بر خود نمىپسندى » آيا به گوش شما رسيده است كه « مهار نكردن هوى و هوسها و شهوات عقل را تباه و وجدان را از فعاليت باز مىدارد آيا اتفاق افتاده است كه با نظر به » حيات معقول « و بسيار جدى عظماى تاريخ كه ناشى از شنيدن آهنگ عالى هستى است ، امواجى از اين آهنگ اگر چه ضعيف بوده باشد ، گوش شما را بنوازد » آيا اين بانگ حياتبخش كه « هر هدفى هر وسيله اى را تجويز نمىكند » به گوش ما آشنا است « آرى ، سوگند به خدا ، ما همهء اينها را گوش داده‌ايم ، اما بايد شرمسارى ناشى از حمايت از خودخواهى نابخردانه را كنار گذاشته ، بگوئيم : آرى ما الفاظ نغز و فصيح و جملات زيباى اين مسائل را شنيده‌ايم ، حتى محتويات آنها را به ذهن خود راه داده‌ايم ، بالاتر از اينها در بارهء آن محتويات فلسفه‌ها بافته و\r\n","description":"","footnote":"","page_name":" 305 ","page_number":307},
  {"content":"\r\nمكتبها ساخته و سيستمهائى گوناگون از علوم انسانى را پرداخته‌ايم . ولى اگر مقصود از شنيدن ، تطبيق حيات و گرديدن به آن شنيده شده‌ها و درك شده‌ها بوده باشد ، نه هرگز ، به حقيقت حق سوگند ، ما چيزى را نشنيده‌ايم . ما فقط حرف مىزنيم\r\n\r\nما چو خود را در سخن آغشته ايم\r\nاز حكايت ما حكايت گشته ايم\r\n\r\nاگر آن حقايق را كه در ديدنىها گفتيم و اين شنيدنىها را كه اكنون متذكر شديم ، ديده بوديم و شنيده بوديم ، ظلم و ستم از خاندان بشرى مرتفع مىگشت زورگوئىها و توسل به قدرتها براى سركوبكردن ناتوانان از قاموس بشرى حذف و جاى خود را به عدالت و حقگوئى و حقطلبى مىداد . براى كسى كه بخواهد مسير رشد و كمال را پيش بگيرد ، وجدان و عقل و ديگر آيات درونى و برونى كافى است ، بلى چنان كه گفتيم براى كسى كه بخواهد .\r\n10 ، 12 - و بحقّ اقول لكم لقد جاهرتكم العبر و زجرتم بما فيه مزدجر ( از روى حقيقت بشما مىگويم : حوادث و حقايق عبرتانگيز براى شما آشكار است و شما از آنچه كه بايد خوددارى كنيد ، جلوگيرى شده‌ايد )\r\n\r\nمىبايست تجارب روزگاران و قانون عليت ما را از حيات معقول برخوردار مىساخت ، ولى . . .\r\nما هرگز نديده‌ايم كه جو بكاريم و محصول گندم برداريم . نه ما و نه هيچ كسى نديده است و نخواهدديد كه نهال سيب بكاريم و ميوهء آن بچهء شتر سر برآورد . همهء ملل ديده‌اند و مىدانند كه هيچ فرد و جامعه اى با ظلم و ستم به پيروزى نرسيده است . با اين حال اين تجارب مستمر و مشاهدهء قانون عليت در همهء گفتارها و انديشه‌ها و كردارها نتوانسته است تأثيرى شايسته در نهاد انسانها به وجود بياورد . گوئى انسانها در هر لحظه اى از زندگانى گسيخته از همهء اندوخته‌هاى معرفتى به طور ناگهانى از زمين مىرويند و موجوداتى\r\n","description":"","footnote":"","page_name":" 306 ","page_number":308},
  {"content":"\r\nكه در پيرامون آنان قرار گرفته‌اند ، و آثار و نتايج فكرى و عضلانى كه در ديدگاه و در دسترس آنان قرار گرفته‌اند ، همگى در همان لحظه همزمان با روئيدن ناگهانى آنان از زمين ، روييده‌اند . لذا براى برقرارى ارتباط با آنها و بهره بردارى از آنها به فعاليت مجدد نيازمند مىباشد\r\n\r\nعجب از گمشدگان نيست ، عجب\r\nديو را ديدن و نشناختن است\r\n\r\nهر يك از اقوام و ملل دنيا با اشكال گوناگون عوامل اعتلا و سقوط را ديده‌اند و تجربه كرده‌اند و در بارهء آنها معرفتهايى لازم و كافى به دست آورده‌اند ، اما گويى آن معرفتها از عالمى ديگر به ذهن آنان سرازير شده و در بارهء موجوداتى است كه اصلا به اين عالم و اقوام و ملل ارتباطى ندارند\r\n13 - و ما يبلَّغ عن الله بعد رسل السّماء الَّا البشر ( و از طرف خداوند متعال كسى غير از فرشتگان آسمانى حق تبليغ ندارد ، مگر انسانى كه رسالت الهى را دارا است )\r\n\r\nتبليغ رسالت الهى تنها شايسته پيامبران است\r\nپرروئىهايى كه از بشر ديده شده است خيلى بىشرمانه تر از آن است كه بتوان تصور نمود . اين همان موجود است كه با تمام وقاحت ادعاى خدائى كرده است به خدا تعيين تكليف نموده است خود را از پيامبران بىنياز دانسته است عقل و وجدان را انكار كرده است ، واقعيت جهان را به كلى منكر شده و گفته است : جز حواس و ذهن من چيزى واقعيت ندارد همين موجود پررويىهايى پليدتر از اينها دارد ، هم اوست كه گفته است براى رسيدن بلذت و هدف شخصى خود به هر وسيله اى كه ممكن است تمسك كن . يكى از اين موجودات نرون است كه آرزو مىكرد كه اى كاش همهء انسانها فقط يك سر و گردن داشتند كه او آن را با يك ضربه شمشير از بدنشان جدا ميكرد . آيا بشر با داشتن اين همه وقاحت و بىشرمىها ادعاى رسالت دروغين نخواهد كرد اين يك حقيقت است\r\n","description":"","footnote":"","page_name":" 307 ","page_number":309},
  {"content":"\r\nاست كه اگر خودخواهى در يك فرد به فعليت برسد ، مىتواند ما فوق آنچه را كه گفتيم ادعا كند ، اين كه مىبينيد بالاتر از خدائى نتوانسته است ادعا كند ، براى اينست كه قدرت تصور آن را نداشته است . بنا بر اين ادعاى رسالت از طرف خدا براى اين خودپرستان خودمحور در جامعه اى كه در جهل و ناتوانىها غوطه ور است ، هيچ مشكلى در بر ندارد . تنها توجه به زندگى پرتناقض و درك و فهم بىاساس اين مدعيان افتراءزننده كافى است كه حقه بازىها و دغلكاريهاى آنان را روشن بسازد . از لطف و عنايت الهى به جهت هشيارانى كه همواره در جوامع بشرى وجود داشته‌اند ، مشت اين فريبكاران باز شده است . آنچه كه فوق العاده اهميت دارد ، اينست كه آدمى چه اندازه بايد كثيف و پليد شود كه دروغى بزرگتر از جهان هستى را در زير جمجمهء محدود خود جاى بدهد و در عين حال اين بار سنگين را با خوشى و رضايت به دوش بكشد و احساس خستگى روانى و شرمسارى از خود ننمايد . بعقيدهء ما اگر روانشناسى امثال اين پديده‌ها را توضيح ندهد ، كار اساسى انجام نداده است . تكليف بسيار ضرورى كه روانشناسى بايد انجام بدهد ، همين است كه براى ما توضيح بدهد : 1 - وضع روانى كسى را كه نمىداند و خود هم ميداند كه نمىداند ، در عين حال ادعا مىكند كه بهتر از همه ميداند 2 - ميداند كه هيچ اطلاعى در بارهء انسان و ابعاد و استعدادهاى او در حالت فردى و دسته جمعى ندارد و ميداند كه انسانهائى شرافتمندتر و با فضيلتتر از او وجود دارند ، با اين حال سياست و ادارهء جامعه يا جوامعى را در اختيار خود مىگيرد 3 - ميداند كه دروغ عبارتست از مقاومت وقيحانهء درونى در برابر واقعيات و نيز ميداند كه موج اين مقاومت بر خود او نيز اصابت خواهد كرد و ميداند كه تكرار دروغ تدريجا دنده‌هاى اصلگير مغزش را مىسايد و هيچيك از واقعيات براى او قيافه جدى نشان نمىدهد .\r\n","description":"","footnote":"","page_name":" 308 ","page_number":310},
  {"content":"\r\n4 - ميداند كه هيچ اشتياقى به رشد و كمال ندارد ، ولى چنين وانمود مىكند كه آتش اشتياق به رشد و كمال در درون او زبانه مىكشد 5 - مىداند كه نه تنها رابطه اى با خدا ندارد ، بلكه درك و اطلاعات او در بارهء خدا از درك و اطلاع كودك تجاوز نمىكند ، با اين حال ادعاى آشنائى و ارتباط با خدا را چنان ابراز مىكند كه ساده لوحان بى خبر از همه چيز گمان ميكنند ، افتخارى نصيب خدا شده است كه در روى زمين در كالبد آن آقا مجسم شده است آيا ادعاى كسى كه مىگويد : خدايى جز من وجود ندارد و همهء خدايان از خدايى من ترشح كرده است از اين قبيل نيست آن غوطه ور در لذت روانى كه لحظاتى از گسترش روح خود را در همهء عالم هستى مىبيند و بجاى آنكه پى به عظمت روح انسانى ببرد ، ناگهان فرياد مىزند : « من خدايم » از اين قبيل ادعا نيست از اين گونه نمودها و فعاليتهاى روانى مىتوان صدها نوع شمارش كرد كه روانشناسى و روانپزشكى هنوز به اهميت آنها پى نبرده است .\r\n\r\nمختصات رسولان الهى\r\nبرگرديم به تفسير متن جملهء امير المؤمنين عليه السلام كه فرموده است : « تنها تبليغكنندگان رسالت الهى پيامبران مىباشند » در مقدمات مجلد اول از اين كتاب ( ترجمه و تفسير نهج البلاغه ) رسالت را بر دو نوع عمده تقسيم كرده‌ايم :\r\n\r\nنوع يكم - رسالت جزئى\r\nاين رسالت عبارتست از احساس تعهد براى تبليغ هدفها و عناصر « حيات معقول » كه هر انسان متعهد و داراى درون پاك و مطلع از شئون جامعه و مصالح و مفاسد آن ، داراى اين رسالت مىباشد . اين مسئله را امير المؤمنين عليه السلام در يكى از كلمات قصار چنين فرموده است :\r\n« كلَّكم راع و كلَّكم مسئول عن رعيّته »\r\n( همهء شما ناظر و داراى سلطه بر اصلاح\r\n","description":"","footnote":"","page_name":" 309 ","page_number":311},
  {"content":"\r\nمىباشيد و در بارهء آنان كه از شما پائينتر قرار گرفته‌اند مسئول هستيد ) لذا مىتوان گفت : همهء روشنفكران رهاشده از خودمحورى و مطلع از وضع انسانهاى جامعهء خويش و تشخيصدهندهء موقعيت فعلى و آيندهء جامعه و آگاه به ابعاد گوناگون زندگى فردى و اجتماعى داراى اين نوع رسالت مىباشند و اگر در اجراى اين رسالت كوتاهى بورزند ، در حقيقت بر وجود خود و ديگر انسانهاى جامعه ، مرتكب خيانت نابخشودنى شده‌اند .\r\n\r\nنوع دوم - رسالت كلى\r\nاين رسالت مخصوص پيامبران عظام و پيشوايان الهى است كه در ارتباط آنان با خدا با دلايل متقن اثبات شده است . آگاهى و بينشهاى اين گروه نه آميخته با شك و ترديد است و نه نسبيتى كه معلول موضعگيرىهاى طبيعى آنان بوده باشد . براى توضيح بيشتر در بارهء رسالت كلى مختصات زير را متذكر مىشويم : 1 - ايمان صد در صد به رسالتى كه به عهده گرفته است ، به طورى كه خود را جزئى از جامعه اى مىداند كه مامور تبليغ رسالت به آن شده است . بعبارت ديگر پيامبر مانند ساير انسانها خود را با آن رسالت تفسير مىكند . در صورتى كه بوجود آورندهء مكتبهاى معمولى بشرى ، آن ايمان را بمكتب خود نمىتوانند داشته باشند ، زيرا خودشان بهتر از همه مىدانند كه عامل بوجود آورندهء مكتبشان انديشه و تعقل و مطالعات محدود نسبى آنها مىباشد . هيچ انسان آگاهى وجود ندارد ، مگر اين كه پيش از همه با محدوديت ديدگاه‌هاى خود آشنائى دارد . به همين جهت امكان ندارد كه به محصول انديشه و تعقل خود ايمان صد در صد داشته باشد . بلى ، پيروان مكتبهاى معمولى بشرى مىتوانند به آن مكتبى كه پيروى مىكنند ، ايمان كامل داشته باشند . تا آنجا كه همهء شئون حيات خود را با آن مكتب تفسير نموده و تا پاى جان در راه آن فداكارى نمايند ، زيرا پيروان مكتبها با مقدارى روشنائىهاى محصول مشاهدات محدود و قابل تفسير يا هدفها و عوامل ديگر انديشه و تعقل در بارهء مكتبهاى بشرى\r\n","description":"","footnote":"","page_name":" 310 ","page_number":312},
  {"content":"\r\nحس مطلقگرايى خود را نيز به جهت چشمگيربودن شخصيت صاحب مكتب يا بعضى از محتويات آن ، با همان مكتب اشباع مىنمايند ، در صورتى كه به وجود آورندهء مكتب بهتر از همه مىداند كه محصول حواس و انديشه و تعقلهاى رسمى و معمولى او نمىتواند حس مطلقگرايى را اشباع نمايد .\r\n2 - رسالت كلى نمىتواند اكتسابى بوده باشد - آمادگى و به فعليت رساندن استعداد و شكوفا ساختن همهء ابعاد عالى اخلاق انسانى ، شرط لازم براى شايستگى پذيرش گيرندگى وحى است ، ولى براى رسالت كافى نيست ، بلكه بايد داراى خصوصيتى ما فوق استعدادها و نيروهاى انسانى معمولى باشد ، كه بتواند امانت رسالت الهى را متحمل شود ، نظير نبوغهاى بشرى كه استعدادى است مختص و در همهء انسانها وجود ندارد و قابل مقايسه و سنجش با ديگر استعدادها و نيروها نمىباشد .\r\n3 - عدم ترديد و احساس ابهام - گمان نمىرود حتى يك فيلسوف و جهان بينى در شرق و غرب در گذشته و اكنون و آينده بوجود بيايد ، و در فلسفه و و جهانبينى خود هيچ شك و ترديد و ابهامى احساس نكند . اين مسئله با فرض باز بودن سيستم جهان هستى و ابعاد انسانى از يك طرف و دخالت حواس و پيشساخته‌هاى ذهنى و مختصات طبيعى خود ذهن و خصوصيت موضعگيرى شخص جهانبين از طرف ديگر ، كاملا روشن و بديهى است . به قول يكى از جهانبينان خوش ذوق : « اين فيلسوفان و جهانبينان مانند آن بنايان هستند كه ساختمانى را بسازند و داخل گشتن همهء مردم را به آن ساختمان تجويز نمايند ولى خود از داخل شدن به آن ساختمان امتناع بورزند » زيرا چنان كه در مختص ايمان متذكر شديم ، جهانبين و فيلسوف بهتر از همه مىداند كه محصول انديشه و تعقل و حواس محدود ، نمىتواند مطلق بوده باشد و در نتيجه نمىتوان تفسير كامل در بارهء جهان و حيات انسانها را از آن محصول انتظار داشت .\r\n4 - رسالت كلى قابل انتقال نيست : از يك جهت رسالت كلى شبيه به نبوغ\r\n","description":"","footnote":"","page_name":" 311 ","page_number":313},
  {"content":"\r\nخاص است كه فى نفسه قابل انتقال به كسى ديگر نمىباشد . هيچ رسول الهى نمىتواند رسالتش را كه امانت خاص در نزد او است ، به هيچكس بسپارد ، و قابل تقليد هم نيست ، در صورتى كه نوابغ ممكن است از يكديگر تقليد كنند و محصول فعاليت نبوغ آنان مشابه يكديگر بوده باشد . مانند نبوغ هنرى و صنعتى كه ممكن است در يك دوران ، حتى در يك جامعه در افراد فراوانى وجود داشته باشد .\r\n5 - رسالت كلى فوق رنگآميزيهاى محيط و اجتماع است - محصول نبوغها چه در هنر و چه در صنعت و چه در علم و سياست و اقتصاد و جهانبينى چنان كه در دو شمارهء گذشته اشاره كرديم محدود و نسبى و رنگآميزى شده با عوامل محيط و اجتماعى يا قابل تفسير با آن عوامل مىباشند . در صورتى كه رسالت كلى ما فوق رنگآميزيهاى محيطى و اجتماعى مىباشد .\r\n6 - رسالت كلى فوق مبادله است : نوابع و جهانبينان و مكتبسازان مىتوانند براى گامى كه برداشته‌اند و خدمتى كه كرده‌اند ، عوضى را مطالبه كنند . و يا اگر هم مطالبه نكنند ، توقع آن را داشته باشند و اگر هم توقع عوض را نداشته باشند ، مردم جامعه كار و خدمات آنانرا ارزيابى نمايند و در مجراى معامله قرار بدهند ، در صورتى كه رسالت پيامبران به كلى فوق مبادله و تعويض قرار گرفته است و اگر براى كار خود عوض و اجرتى بخواهند جز همان انجام وظيفهء الهى و عمل مردم به همان رسالت چيز ديگرى نمىباشد . اين دو مضمون در آيات قرآنى وارد شده است : يك - * ( قُلْ ما أَسْئَلُكُمْ عَلَيْه مِنْ أَجْرٍ إِلَّا مَنْ شاءَ أَنْ يَتَّخِذَ إِلى رَبِّه سَبِيلًا ) * ( 1 ) \r\n( بگو به آنان : من هيچ مزدى بر اين رسالتم از شما نمىخواهم ، مگر رشد و هدايت كسى را كه مىخواهد راهى بسوى پروردگارش اتخاذ كند . . . )\r\n","description":"","footnote":" ( 1 ) الفرقان آيه 57 و سبأ 47 ","page_name":" 312 ","page_number":314},
  {"content":"\r\nدو - * ( وَما أَسْئَلُكُمْ عَلَيْه مِنْ أَجْرٍ إِنْ أَجْرِيَ إِلَّا عَلى رَبِّ الْعالَمِينَ ) * ( 1 ) \r\n( و من در مقابل رسالتى كه دارم ، هيچ اجرتى از شما نمىخواهم ، اجرت و پاداش رسالت من جز به لطف پروردگار عالميان به عهدهء كسى نيست )\r\nپايان مجلد چهارم 17 شهريور 1358\r\n","description":"","footnote":" ( 1 ) الشعراء آيه 109 و 127 و 145 و 164 و 180 ","page_name":" 313 ","page_number":315},
  {"content":"\r\n","description":"","footnote":"","page_name":" 314 ","page_number":316},
  {"content":"\r\n\r\nفهرست مطالب\r\nترجمه بقيهء خطبه شانزدهم 3\r\nجملاتى ديگر از خطبه شانزدهم كه در آنها مردم را به سه گروه تقسيم مىكند 5\r\nتفسير عمومى خطبه شانزدهم 7\r\nشغل من الجنة و النار امامه 8\r\nبهشت و دوزخ 8\r\nساع سريع نجا و طالب بطىء رجا و مقصر فى النار هوى 13\r\nاگر جهان اين است كه ما مىبينيم و اگر انسان همين است كه با موجوديتش آشنائى داريم ، هيچ راهى براى به ثمر رسانيدن شخصيت آدمى جز كوشش و تكاپو وجود ندارد 13\r\nدو ارزش فلسفى كار و كوشش در زندگى و بحثى در معناى شانس و بخت و اتفاق 13\r\nيكم - كار و كوشش ، توضيحات ارزش يكم 18 - 13\r\nارزش دوم ( موضوعى ) 19 - 18\r\nهيچ كس كارى را بدون توقع نتيجه انجام نمىدهد 19\r\nكار و كوشش از ديدگاه قرآن 20\r\nآيات گروه يكم 20\r\nآيات گروه دوم 22\r\nعمل بدون معرفت و ايمان همان مقدار بىنتيجه است كه معرفت و ايمان بدون عمل 23\r\nآيات گروه سوم 25\r\nهيچ عاملى براى رشد انسانى نيرومندتر از آن نيست كه بداند همه حركات او تحت نظارت خداوندى است و هر كارى كه مىكند و سخنى كه مىگويد و انديشه اى كه در ذهنش به جريان مىافتد ، ثبت و ضبط گشته سرنوشت آيندهء ابدى او را تشكيل مىدهند 26\r\nآيات گروه چهارم و پنجم 28 - 27\r\n","description":"","footnote":"","page_name":" 315 ","page_number":317},
  {"content":"\r\nعمل عامل افزايش معرفت 29\r\nآيات گروه ششم 30\r\nعامل محبت اصيل انسانها به يكديگر ، ايمان و عمل صالح است 31\r\nچهار عنصر اساسى محبت ( يكم - دوم - سوم - چهارم ) 34 - 33\r\nانسان ، محبوب اصيل ما است 39\r\nتوضيح انواع قدرت - يكم - دوم 42 - 41\r\nخلاصه بحث 43\r\nآيات گروه هفتم - گروه هشتم 44 - 43\r\nتوضيح آيات 45\r\nتجسم كار و كوشش و فعاليتهاى درونى در ابديت 46\r\nآيات گروه نهم 46\r\nآيا اين همه آيات قرآنى براى اثبات اصالت كار در حيات بشرى كفايت نمىكند 47\r\nارزش انسانى كار در مكتب اسلام 48\r\nذكر يك روايت و توضيح آن 51 - 50\r\nروايات مربوط به كار و ارزش آن 55 - 52\r\nمتفكر بزرگ اسلامى عبد الرحمن بن خلدون در پرتو منابع اسلامى براى اولين بار در تاريخ علوم اقتصادى و اجتماعى ارزش كار را از ديدگاه علمى مطرح مىكند 55\r\nتحقيقات ابن خلدون در باره كار و ارزش آن 60 - 56\r\nتوضيحاتى مربوط به نظريات ابن خلدون در باره كار و ارزش آن 60\r\nالف - معاش ب - ثروت 61\r\nملاك ضرورت و تجمل حيات معقول است 62\r\nتعريف حيات طبيعى و حيات معقول 63 - 62\r\nمقدمه اى براى حل معماى اصالت فرد يا اجتماع يا هر دو 67\r\nرزق و اندوخته‌ها 68\r\nثروت اندوخته از ديدگاه اسلام و آيات مربوط به آن 70\r\nيكم - كنز 70\r\nدوم - معيشت و هر پديده مفيد به حيات انسانها نبايد در اختيار احمقان خودكامه قرار بگيرد 72\r\nسوم - احتكار 73\r\nچهارم - ممنوعيت جريان غير منطقى در اموال 74\r\n","description":"","footnote":"","page_name":" 316 ","page_number":318},
  {"content":"\r\nپنجم - اسراف در اموال و مواد مفيد زندگى 75\r\nاسراف عامل اخلالگر همه شئون اقتصادى و اجتماعى 76\r\nاسراف پديده اى است كه در دو شكل مىتواند جامعه را به تباهى بكشاند 77\r\nشكل يكم و دوم و توضيحات آن 80 - 77\r\nبحثى در ادعاى آنان كه مىگويند : اسلام در تنظيم شئون اقتصادى به نصيحت اخلاقى قناعت كرده 80\r\nتوضيح اصول نه گانه 81\r\nاختلاف مردم در بهره بردارى از رزق 82\r\nمنشاء اختلاف انسانها در بهره بردارى از رزق 86 - 84\r\nمسأله سوم - ارزش همه موضوعات مفيد و كالاها و اندوخته‌ها ، يا ارزش اكثر آنها معلول كار آدمى است 86\r\nماهيت كار انسانى 88\r\nمقدمه اى بر مقياس تعيين ارزش كارها 89\r\nتوضيح نظامات كار در گذشته 92\r\nتعيين مقياس كار و ارزش و بهاى آن 93\r\nواحد مقياس رياضى - واحد مقياس عينى 94 - 93\r\nتقسيم مباحث كار و ارزش آن به منطقه‌هاى سه گانه : 95\r\nيكم - اقتصادى محض - دوم - اقتصادى اجتماعى - 97 - 96\r\nسوم - اقتصادى انسانى 100\r\nموضوع يكم - انواع و ابعاد كار انسانى 103\r\n1 - كارهاى فكرى و فعاليتهاى مثبت روانى 103\r\n2 - كارهاى فكرى مقدمه بر كار عينى 103\r\n3 - كار فكرى براى ادامه جريان طبيعى موضوع 104\r\n4 - كار فكرى در راه سازندگى انسانها براى حيات فردى و اجتماعى مطلوب 104\r\n5 - كار فكرى هنرى 105\r\n6 - فعاليت فكرى سياسى 106\r\n7 - كار فكرى اكتشافى 107\r\nحيات معقول چه معنى دارد 109\r\nاصل يكم - آگاهى از حيات خويشتن 111\r\nاصل دوم و سوم 112\r\n","description":"","footnote":"","page_name":" 317 ","page_number":319},
  {"content":"\r\nاصل چهارم و پنجم 115\r\nاصل ششم 116\r\nكارهاى عضلانى 118\r\nموضوعات يكم تا چهارم 119\r\nابعاد كار عضلانى 120\r\nمقدمه اى براى توضيح علمى كار در جريان حيات و پديده‌هاى آن 122\r\nنظرى بر مسير حيات در دوران معاصر 124\r\nبررسى نظريه آلوين تافلر 127\r\nدورانهاى چهارگانه زندگى و استهلاك حيات و انرژىهاى آن در كار فكرى - عضلانى 128\r\nمشتركات و مختصات دوره‌هاى چهارگانه 129\r\nمباحث مربوط به دوره سوم 132\r\nمباحث مربوط به دوره يكم و دوم 133\r\nتعريف ارزش و بها 135\r\nنوع يكم تا چهارم 137 - 136\r\nتوضيحى در باره چهار نوع ارزش 142 - 137\r\nاليمين و الشمال مضلة و الطريق الوسطى هى الجادة عليها باقى الكتاب و آثار النبوة و اليها مصير العاقبة 143\r\nايده ئولوژى اسلامى طبيعت واقعى انسان را در مسير جاده وسط رو به تكامل به حركت درميآورد 143\r\nموضوع يكم - شناخت انسان 143\r\nآيا طبيعت انسانى شر است يا خير يا داراى هيچ يك از آن دو خصوصيت نيست 145\r\nعقايد اسلامى حد وسط است 148\r\nاحكام و تكاليف اسلامى حد وسط است 151\r\nهلك من ادعى و خاب من افترى 153\r\nآنچه را كه نداريم ادعا نكنيم و اگر از ياس و سقوط گريزانيم افترا نزنيم 153\r\nو قد خاب من افترى 156\r\nمن ابدى صفحته للحق هلك 157\r\nستيزه با حق و حقيقت ، ستيزه با خويشتن است 157\r\nو كفى بالمرء جهلا الا يعرف قدره 159\r\nخودشناسى و ارزيابى خويشتن 159\r\n","description":"","footnote":"","page_name":" 318 ","page_number":320},
  {"content":"\r\nاحساس استقلال مطلق در ارزيابى خويشتن 162\r\nلا يهلك على التقوى سنخ اصل و لا يظمأ عليها زرع قوم 163\r\nفاستتروا فى بيوتكم 164\r\nهنگامى كه داد و فرياد به ضرر جامعه تمام مىشود ، سكوت بهترين حركتها است 164\r\nو اصلحوا ذات بينكم 167\r\nاصلاح ميان انسانها از بزرگترين عبادتها است 167\r\nو التوبة من ورائكم 169\r\nدر فكر بازگشت بخويشتن براى نوسازى خود باشيد 169\r\nبحثى در توبه 173 - 170\r\nو لا يحمد حامد الاربه و لا يلم لائم الا نفسه 173\r\nچون همه خيرات از خداست و هيچ شر و فسادى به خدا مستند نيست ، پس حمد مر خدا راست و چون شر و فساد اختيارى به خود انسانها مستند است پس ملامت مر نفس آدمى را است 173\r\nبحثى در شر و فساد 175\r\nمتن خطبه هفدهم 177\r\nترجمه خطبه هفدهم 180\r\nتفسير عمومى خطبه هفدهم 183\r\nان ابغض الخلايق الى الله رجلان : رجل وكله الله الى نفسه 184\r\nاوصاف متصديان ناشايسته به حمايت از جان و مال مردم 184\r\n1 - بدور خود مىپيچند 184\r\nفهو جائر عن قصد السبيل 188\r\n2 - خودمحور خودرو اعتدال را نمىشناسد و اگر هم بشناسد در آن مسير حركت نمىكند 188\r\nمشعوف بكلام بدعة و دعاء ضلالة 189\r\n3 - خودمحوران از بدعتگذارى يعنى گريختن از اصل و پيداكردن اشخاص مستعد براى گمراهى شادمان مىشوند 189\r\nعوامل بدعت در دين 192 - 190\r\nحمال خطايا غيره رهن بخطيئته 192\r\n4 - خودمحوران هم مجرمند و هم عامل جرم ديگران 192\r\nتحليلى در ابعاد شخصيتها و جامعه و تاريخ كه از شخصيتها متأثر مىشوند 195\r\n","description":"","footnote":"","page_name":" 319 ","page_number":321},
  {"content":"\r\nنوع اول - ابعاد متنوع شخصيت 195\r\nنوع دوم - ابعاد جامعه اى كه شخصيتها در آن بروز مىكنند و مطرح مىگردند 197\r\nنوع سوم - ابعاد تاريخ كه شخصيت در آنها منعكس مىشود 197\r\nتوضيح مباحث ابعاد بالا 200 - 198\r\nو رجل قمش جهلا 200\r\nاوصاف متصديان نادان كه حمايت از شخصيت و جان و مال مردم را بر عهده مىگيرند 201\r\nموضع فى جهال الامة 201\r\n1 - نمايشگر علم در ميان نادانها 201\r\nعاد فى اغباش الفتنة 203\r\n2 - اين نادانان ضد روشنائىها هستند 203\r\nعم بما فى عقد الهدنة 205\r\n3 - براى اين نادانان خودپرست برقرارى صلح و صفا در ميان مردم دوزخى است سوزان كه زبانه هايش همه سطوح موجوديت آنان را فرا مىگيرد 205\r\nقد سماه اشباه الناس عالما و ليس به 206\r\n4 - انساننماها همواره در استخدام نادانان خودمحورند ، كه نادانى آنانرا دانائى بدانند و دانائى جلوه بدهند 206\r\nفهو فتنة لمن افتتن به 208\r\n4 - خودمحوران وسيله اى براى برانگيخته شدن فتنه‌ها 208\r\nضال عن هدى من كان قبله مضل لمن اقتدى به فى حياته و بعد وفاته 209\r\n5 - تباه سازى خودمحوران كه در دوران زندگى پيشتازان گمراهىها هستند پس از مرگ با سايه هائى كه از خود در مغزها و دلهاى پيروان ساده لوح ايجاد كرده‌اند ادامه مىيابد 209\r\nبكر فاستكثر من جمع ما قل منه خير مما كثر 210\r\n5 - نادانان خودپرست به اندوختن چيزهائى عشق مىورزند كه اندكش بهتر از بسيارش است 210\r\nحتى اذا ارتوى من ماء آجن و اكتثر من غير طائل جلس بين الناس قاضيا ضامنا لتخليص ما التبس على غيره 212\r\n6 - نادان خودپرست موقتا شكمش را از گنديده‌ها پر كرده ، به قضاوت مىنشيند 212\r\nفان نزلت به احدى المبهمات هيالها حشوارثا من رايه ثم قطع به 213\r\n7 - حل مشكلات به وسيله پندارهاى بيهوده و فرسوده 213\r\n","description":"","footnote":"","page_name":" 320 ","page_number":322},
  {"content":"\r\nفهو من لبس الشبهات فى مثل نسج العنكبوت لا يدرى اصاب ام اخطأ فان اصاب خاف ان يكون قد اخطأ و ان اخطأ رجا ان يكون قد اصاب 216\r\n8 - فهم و درك نادان شبيه به قضاوت مگس ناتوانى است كه در تارهاى عنكبوت مشكلات گرفتار مىگردد 216\r\nجاهل خباط جهالات عاش ركاب عشوات لم يعض على العلم بضرس قاطع 218\r\n9 - با قيافه اى عالمانه غرق در جهالتها 218\r\nيذرو الروايات ذرو الريح الهشيم 222\r\n9 - رواياتى كه يكى از منابع احكام است در برابر پندارهاى بىمحاسبه او چنان بىارزش و مورد بىاعتنائى است كه گياه خشكيده در برابر بادهاى طوفانى 222\r\nلا مليئى و الله باصدار ما ورد عليه 225\r\n10 - اين نادان در مسائلى فرو مىرود كه توانائى بيرونآمدن از آنها را ندارد 225\r\nو لا اهل لما قرظ به 225\r\n11 - اين قاضى ما سرى مثل سر شير دارد ابروهائى مانند كمان سام نريمان چشمانى مانند كاسه شراب 225\r\nلا يحسب العلم فى شيئى مما انكره و لا يرى ان من وراء ما بلغ مذهبا لغيره 228\r\n12 - در باره چيزى كه از روى نادانى انكارش كرده است نه دانشى ديگر سراغ دارد و نه نظرى از ديگر صاحبنظران 228\r\nو ان اظلم عليه امر اكتتم به لما يعلم من جهل نفسه 229\r\n13 - نادانى بشرى موقعى به تباه كننده ترين مرحله مىرسد كه انسان نادان آن را بپوشاند 230\r\nتصرخ من جور قضائه الدماء و تعج منه المواريث 231\r\n14 - نتايج بيدادگرى قضات نادان ريخته شدن خونهائى است بناحق ، ربوده شدن ارثهائى است بناحق ، اهانت و جريحه دارشدن شخصيتهايى است بناحق ، ساقط شدن ارزش كارها است بناحق 231\r\nالى الله اشكو من معشر يعيشون جهالا و يموتون ضلالا 233\r\n15 - زندگى در جهالت مرگ در ضلالت را به دنبال دارد 233\r\nليس فيهم سلعة ابور من الكتاب اذا تلى حق تلاوته و لا سلعة انفق بيعا و لا اغلى ثمنا من الكتاب اذا حرف عن مواضعه 234\r\n16 - قرآن بسيار با ارزش است به شرط آنكه آياتش موافق دانسته‌هاى محدود و خواسته‌هاى خود طبيعى آن نابخردان بوده باشد 234\r\nو لا عندهم انكر من المعروف و لا اعرف من المنكر 235\r\n","description":"","footnote":"","page_name":" 321 ","page_number":323},
  {"content":"\r\n17 - براى خودپرستان خودمحور ملاك خوبى هر چيز مطابقت كيفيت و كميت آن چيز با هدفگيريهاى آنان است و ملاك بديها عدم موافقت هر چيز با هدفگيرى آنان مىباشد 235\r\nتعريف خوب و بد 237\r\nمتن خطبه هجدهم 240\r\nترجمه خطبه هجدهم 242\r\nتفسير عمومى خطبه هجدهم 246\r\nترد على احدهم القضية فى حكم من الاحكام فيحكم فيها برايه تم ترد تلك القضية بعينها على غيره فيحكم فيها بخلاف قوله 246\r\nعلت اختلاف در قضاوتها و فتواها 246\r\n1 - اختلاف در مقدار و چگونگى اطلاع قضات و مجتهدان از مآخذ 246\r\n2 - اختلاف در چگونگى برداشت از مآخذ 247\r\n3 - تشخيص موضوعى كه براى قاضى و مجتهد براى حكم و فتوا مطرح شده است 247\r\nتوضيح استناد قوانين اسلامى به منابع چهارگانه بحثى در بارهء : 249\r\n1 - قياس 249\r\n2 - استحسان 250\r\n3 - تنقيح مناط قطعى 250\r\n4 - قياس اولويت 250\r\nثم يجتمع القضاة بذالك عند الامام الذى استقضاهم فيصوب آرائهم جميعا 251\r\nرهبر چگونه مىتواند آراء مختلف قضات را تصويب نمايد 251\r\nو الههم واحد و نبيهم واحد و كتابهم واحد 252\r\nمشيت بالغه خداوندى يكى و آورندهء قانون يكى و منبع قانون نيز يكى است 252\r\nاختلاف سازنده و اختلاف ويرانگر 252\r\nأ فامرهم اللَّه سبحانه بالاختلاف فاطاعوه ، ام نهاهم عنه فعصوه 253\r\nسرتاسر قرآن دستور به وحدت و تهديد در باره اختلاف است 253\r\nام انزل الله سبحانه دينا ناقصا فاستعان بهم على اتمامه 255\r\nمگر مىخواهند با آن اراء ساخته و پرداختهء خود نقص دين الهى را جبران كنند 255\r\nام كانوا شركاء له فلهم ان يقولوا و عليه ان يرضى 257\r\nاين قضات با خداوند شركت در قانونگذارى ندارند 258\r\n","description":"","footnote":"","page_name":" 322 ","page_number":324},
  {"content":"\r\nام انزل الله سبحانه دينا تاما فقصر الرسول ( ص ) عن تبليغه و ادائه 258\r\nهيچ انسانى مانند پيامبر اكرم عظمت و جدىبودن لزوم اداى امانت رسالت را درك نكرده است 259\r\nو الله سبحانه يقول ( ما فرطنا . . . ) و ذكر ( ان الكتاب يصدق . . . ) 260\r\nافراط و تفريطى در قرآن نيست تا تعديلش كنند و بحثى مختصر در اعجاز قرآن 261\r\n1 - اشراف و سلطه اى كه خواننده آگاه در آيات قرآنى احساس مىكند 261\r\n2 - عدم تناقض در آيات قرآنى 264\r\n3 - نفوذ شگفتانگيز معانى آيات قرآنى در همه سطوح روان آدمى 265\r\n4 - عمق معانى قرآن 266\r\nتحليل چند آيهء قرآنى 269 - 267\r\n5 - استمرار جاودانى محتويات قرآن 269\r\nجريان قرآن در فضاى تاريخ مانند جريان خورشيد و ماه است 269\r\nمتن خطبه نوزدهم 272\r\nترجمه خطبه نوزدهم 274\r\nتفسير عمومى خطبه نوزدهم 278\r\nما يدريك ما على ممالى 278\r\nآنجا كه پستترين فردى به تكامليافته ترين انسان تكليف معين مىكند 278\r\nعليك لعنة الله و لعنة اللاعنين 280\r\nتا كسى به اختيار خود با عوامل رحمت خدا به مبارزه بر نخيزد مستحق لعنت خداوندى نمىگردد 280\r\nجرمهائى كه مرتكبين آنها سزاوار لعنتاند :\r\n1 - كفر 280\r\n2 - پيمان شكنى 3 - ايمان به طاغوت 4 - نفاق 5 - مخالفت با خدا و اذيت رسول 6 - فساد در روى زمين و بريدن از خويشاوندان 282\r\n7 - كتمان حقيقت 8 - اسناد ناتوانى به خدا 9 - دروغگوئى\r\n10 - ستمكارى 11 - انكار آيات خداوندى 283\r\n12 - كبر و نخوت 284\r\nحائك بن حائك منافق بن كافر 284\r\nدشنام نيست بيان واقعيت است 284\r\n","description":"","footnote":"","page_name":" 323 ","page_number":325},
  {"content":"\r\nو الله لقد اسرك الكفر مرة و الاسلام اخرى فما فداك من واحدة منهما مالك و لا حسبك 287\r\nعمومىترين مختص بىشخصيتى اين است كه بر همهء اصول و معتقدات طغيان مىكند 287\r\nداستان اسارت اشعث در جاهليت و اسلام 290\r\nمتن خطبه بيستم 294\r\nترجمه خطبه بيستم 296\r\nتفسير عمومى خطبه بيستم 298\r\nفانكم لو قد عاينتم ما قد عاين من مات منكم لجزعتم و وهلتم 298\r\nدر برابر جهان اسرارآميز پس از مرگ با پندارهاى بىاساس خود را تسليت ندهيم 298\r\nو لكن محجوب عنكم ما قد عاينوا و قريب ما يطرح الحجاب 302\r\nديرى نمىگذرد كه پرده از جلو ديدگان شما بر كنار مىشود 302\r\nو لقد بصرتم ان ابصرتم و اسمعتم ان سمعتم و هديتم ان اهتديتم 304\r\nببينيد و بشنويد و راه رشد و كمال را پيش گيريد 304\r\nو به حق اقول لكم لقد جاهرتكم العبر و زجرتم بما فيه مزدجر 306\r\nمىبايست تجارب روزگاران و قانون عليت ما را از حيات معقول برخوردار مىساخت ولى . . . 306\r\nو ما يبلغ عن الله بعد رسل السماء الا البشر 307\r\nتبليغ رسالت الهى تنها شايسته پيامبران است 307\r\nمسائلى كه روانشناسى بايد براى ما روشن كند 1 تا 5 308\r\nمختصات رسولان الهى يكم - جزئى - دوم كلى 310\r\nتوضيح رسالت كلى 1 تا 6 312 - 310\r\n","description":"","footnote":"","page_name":" 324 ","page_number":326},
  {"content":"\r\n\r\nفهرست آيات\r\n1 و ان ليس للإنسان الا ما سعى و ان سعيه سوف يرى 21 النجم 39\r\n2 ان الساعة آتية اكاد اخفيها لتجزى كل نفس بما تسعى 21 طه 15\r\n3 ان هذا كان لكم جزاء و كان سعيكم مشكورا 21 الانسان 22\r\n4 يوم يتذكر الانسان ما سعى 21 النازعات 35\r\n5 ضل سعيهم فى الحياة الدنيا 22 كهف 104\r\n6 من اراد الاخرة و سعى لها سعيها و هو مؤمن فأولئك كان سعيهم مشكورا 22 اسراء 19\r\n7 من آمن با لله و اليوم الآخر و عمل صالحا فلهم اجرهم عند ربهم 22 بقره 62\r\n8 من عمل صالحا من ذكرا و انثى و هو مؤمن فلنحيييه حياة طيبة 22 النحل 97\r\n9 و هو اعلم بما يفعلون 25 الزمر 70\r\n10 ان الله بما تعملون بصير 26 بقره 233\r\n11 و الله شهيد على ما تعملون 26 آل عمران 98\r\n12 الم يعلم بان الله يرى 26 العلق 14\r\n13 و لا تعملون من عمل الا كنا عليكم شهودا 26 يونس 61\r\n14 قل ان صلوتى و نسكى و محياى و مماتى لله رب العالمين 26 يونس 61\r\n15 و لكل درجات مما عملوا 27 انعام 32\r\n16 يرفع الله الذين آمنوا منكم و الذين اوتوا العلم درجات 28 المجادله 11\r\n17 ان الذين آمنوا و عملوا الصالحات يهديهم ربهم بايمانهم 28 يونس 9\r\n18 ليخرج الذين آمنوا و عملوا الصالحات من الظلمات الى النور 28 طلاق 11\r\n19 و اتقوا الله و يعلمكم الله و الله بكل شيئى عليم 28 بقره 282\r\n20 ان الذين آمنوا و عملوا الصالحات سيجعل لهم الرحمن وداً 43 مريم 96\r\n21 لقد خلقنا الانسان فى كبد 43 البلد 4\r\n","description":"","footnote":"","page_name":" 325 ","page_number":327},
  {"content":"\r\n22 يا ايها الانسان انك كادح الى ربك كدحاً فملاقيه 44 الشقاق 6\r\n23 مثل الذين كفروا بربهم اعمالهم كرماد اشتدت به الريح فى يوم عاصف لا يقدرون مما كسبوا على شيئى ذلك هو الضلال البعيد 44 ابراهيم 18\r\n24 و الذين كفروا اعمالهم كسراب بقيعة يحسبه الظمآن ماء حتى اذا جاءه لم يجده شيا و وجد الله عنده فوفاه حسابه و الله سريع الحساب 45 نور 39\r\n25 ان الذين لا يؤمنون بالاخرة زينا لهم اعمالهم فهم يعمهون 46 نمل 4\r\n26 يوم تجد كل نفس ما عملت من خير محضرا و ما عملت من سوء تود لو ان بينها و بينه امدا بعيدا و يحذركم الله نفسه و الله رؤف بالعباد 46 آل عمران 31\r\n27 و ان ليس للانسان الا ما سعى و ان سعيه سوف يرى 46 النجم 39\r\n28 انه على رجعه لقادر يوم تبلى السرائر 46 الطارق 9 - 8\r\n29 فمن يعمل مثقال ذرة خيرا يره و من يعمل مثقال ذرة شرا يره 47 الزلزله 8 - 7\r\n30 يومئذ يصدر الناس اشتاتا ليروا اعمالهم 47 الزلزله 6\r\n31 و الله الغنى و أنتم الفقراء 56 محمد 38\r\n32 سخر لكم ما فى السموات و ما فى الارض جميعا 56 لقمان 20\r\n33 سخر لكم البحر 57 الجاثيه 13\r\n34 سخر لكم الفلك 57 ابراهيم 32\r\n35 الله الذى جعل لكم الانعام 57 غافر 79\r\n36 فابتغوا عند الله الرزق 57 عنكبوت 17\r\n37 الذين يكنزون الذهب و الفضة و لا ينفقونها فى سبيل الله فبشرهم به عذاب اليم 70 توبه 34\r\n38 و ما افاء الله على رسوله من اهل القرى فلله و للرسول و لذى القربى و اليتامى و المساكين و ابن السبيل كى لا يكون دولة بين الاغنياء منكم 71 حشر 7\r\n39 ويل لكل همزة لمزة . الذى جمع مالا و عدده . يحسب ان ماله اخلده كلا لينبذن فى الحطمة . و ما ادراك ما الحطمة . نار الله موقدة التي تطلع على الافئدة . انها عليهم موصدة . فى عمد ممددة 71 الهمزة 9 - 1\r\n40 و لا تؤتوا السفهاء اموالكم التي جعل الله لكم قياما 72 النساء 5\r\n41 و لا تأكلوا اموالكم بينكم بالباطل 75 النساء 29\r\n42 ان الله لا يهدى من هو مسرف كذاب 76 غافر 28\r\n43 كلوا و اشربوا و لا تسرفوا 76 اعراف 31\r\n44 و لا تطيعوا امر المسرفين 76 انعام 151\r\n","description":"","footnote":"","page_name":" 326 ","page_number":328},
  {"content":"\r\n45 و لا تسرفوا انه لا يحب المسرفين 76 انعام 141\r\n46 و ان المسرفين هم اصحاب النار 76 غافر 26\r\n47 ان المبذرين كانوا اخوان الشياطين 76 اسراء 27\r\n48 و كم اهلكنا من قرية بطرت معيشتها 77 قصص 58\r\n49 و كم قصمنا من قرية كانت ظالمة و انشانا بعدها قوما آخرين فلما احسوا باسنا اذا هم منها يركضون لا تركضوا و ارجعوا الى ما اترفتم فيه و مساكنكم لعلكم تسئلون قالوا يا ويلنا انا كنا ظالمين فما زالت تلك دعويهم حتى جعلناهم حصيدا خامدين و ما خلقنا السماء و الارض و ما بينهما لاعبين 78 انبياء 16 - 11\r\n50 و اذا اردنا ان نهلك قرية امرنا مترفيها ففسقوا فيها فحق عليها القول فدمرناها تدميرا 78 اسراء 16\r\n51 و انفقوا فى سبيل الله و لا تلقوا بايديكم الى التهلكة 81 بقره 195\r\n52 و الله فضل بعضكم على بعض فى الرزق 84 نحل 71\r\n53 نحن قسمنا بينهم معيشتهم فى الحياة الدنيا 84 زخرف 32\r\n54 و لا تبخسوا الناس اشيائهم و لا تعثوا فى الارض مفسدين 90 هود 85\r\n55 سنريهم آياتنا فى الافاق و فى انفسهم 145 فصلت 53\r\n56 و قل رب زدنى علما 145 طه 114\r\n57 و نفس و ما سواها فالهمها فجورها و تقواها 146 الشمس 8\r\n58 و لقد كرمنا بنى آدم و حملناهم فى البر و البحر و رزقناهم من الطيبات و فضلناهم على كثير ممن خلقنا تفضيلا 147 اسراء 70\r\n59 فطرة الله التي فطر الناس عليها 148 الروم 30\r\n60 و كذلك جعلناكم امة وسطا لتكونوا شهداء على الناس و يكون الرسول عليكم شهيدا 152 بقره 143\r\n61 ما يريد الله ليجعل عليكم من حرج 153 مائده 6\r\n62 و ما جعل عليكم فى الدين من حرج 153 حج 78\r\n63 فمن اظلم ممن افترى على الله كذبا ليضل الناس به غير علم 155 انعام 144\r\n64 فمن اظلم ممن افترى على الله كذبا او قال اوحى الى و لم يوح اليه شيئى 155 انعام 93\r\n65 و قد خاب من افترى 156 طه 61\r\n66 و من اظلم ممن افترى على الله كذبا او كذب بالحق لما جاءه 156 عنكبوت 68\r\n67 و توبوا الى الله جميعا ايها المؤمنون لعلكم تفلحون 172 نور 31\r\n","description":"","footnote":"","page_name":" 327 ","page_number":329},
  {"content":"\r\n68 الم يعلموا ان الله يقبل التوبة عن عباده 172 توبه 104\r\n69 ان الله يحب التوابين و يحب المتطهرين 173 بقره 222\r\n70 و الله يريد ان يتوب عليكم 173 نساء 27\r\n71 ثم انشاناه خلقا آخر 184 مؤمنون 14\r\n72 افعيينا بالخلق الاول بل هم فى لبس من خلق جديد 184 ق 15\r\n73 ما ننسخ من آية او ننسها نأت بخير او مثلها 185 بقره 106\r\n74 قل انما اعظكم بواحدة ان تقوموا لله مثنى و فرادى 253 سبا 46\r\n75 يا ايها الناس انا خلقناكم من ذكر و انثى و جعلناكم شعوبا و قبائل لتعارفوا ان اكرمكم عند الله اتقاكم 253 حجرات 13\r\n76 و اعتصموا بحبل الله جميعا و لا تفرقوا 254 آل عمران 103\r\n77 يا ايها الذين آمنوا ادخلوا فى السلم كافة 254 بقره 208\r\n78 فمن آمن و اصلح فلا خوف عليهم و لا هم يحزنون 254 انعام 90\r\n79 ان تبروا و تتقوا و تصلحوا بين الناس 254 بقره 224\r\n80 فاتقوا لله و اصلحوا ذات بينكم 254 انفال 1\r\n81 انما المؤمنون اخوة فاصلحوا بين اخويكم 255 حجرات 10\r\n82 و لو تقول علينا بعض الاقاويل لاخذنا منه باليمين ثم لقطعنا منه الوتين 259 الحاقه 45 - 44\r\n83 و ان كادوا ليفتنونك عن الذى اوحينا اليك لتفترى علينا غيره و اذا لاتخذوك خليلا و لو لا ان تبتناك لقد كدت تركن اليهم شيئا قليلا اذا لاذقناك ضعف الحياة و ضعف الممات ثم لا تجد لك علينا نصيرا 259 اسراء 75 - 73\r\n84 ما فرطنا فى الكتاب من شيئى 260 انعام 37\r\n85 و فيه تبيان لكل شيئى 260 نحل 89\r\n86 و لو كان من عند غير الله لوجدوا فيه اختلافا كثيرا 260 نساء 82\r\n87 و قضى ربك الا تعبدوا الا اياه 261 اسراء 23\r\n88 و اذ ابتلى ابراهيم ربه بكلمات فاتمهن قال انى جاعلك للناس اماما قال و من ذريتى قال لا ينال عهدى الظالمين 262 بقرة 124\r\n89 او لم ير الانسان انا خلقناه من نطفة فاذا هو خصيم مبين و ضرب لنا مثلا و نسى خلقه قال من يحيى العظام و هى رميم قل يحييها الذى انشأها اول مرة و هو بكل خلق عليم 263 يس 80 - 78\r\n","description":"","footnote":"","page_name":" 328 ","page_number":330},
  {"content":"\r\n90 فاين تذهبون ان هو الا ذكر للعالمين لمن شاء منكم ان يستقيم و ما تشاؤن الا ان يشاء الله رب العالمين 263 التكوير 26\r\n91 ان الله لعن الكافرين و اعد لهم سعيرا 280 احزاب 64\r\n92 الم تر الى الذين اوتوا نصيبا من الكتاب يؤمنون بالجبت و الطاغوت و يقولون للذين كفروا هؤلاء اهدى من الذين آمنوا سبيلا اولئك الذين لعنهم الله و من يلعن الله فلن تجد له نصيرا 281 نساء 52\r\n93 وعد الله المنافقين و المنافقات و الكفار نار جهنم خالدين فيها و هى حسبهم و لعنهم الله و لهم عذاب مقيم 282 توبه 68\r\n94 ان الذين يؤذون الله و رسوله لعنهم الله فى الدنيا و الآخرة 282 احزاب 57\r\n95 فهل عسيتم ان توليتم ان تفسدوا فى الارض و تقطعوا ارحامكم اولئك الذين لعنهم الله فاصمهم و اعمى ابصارهم 282 محمد 23\r\n96 ان الذين يكتمون ما انزلنا من البينات و الهدى من بعد ما بيناه للناس فى الكتاب اولئك يلعنهم الله و يلعنهم اللاعنون 283 بقره 59\r\n97 و قالت اليهود يد الله مغلولة غلت ايديهم و لعنو بما قالوا 283 مائدة 64\r\n98 ثم نبتهل فنجعل لعنة الله على الكاذبين 283 آل عمران 61\r\n99 الا لعنة الله على الظالمين 283 هود 18\r\n100 و تلك عاد جحدوا بآيات ربهم و عصوا رسله و اتبعوا امر كل جبار عنيد و اتبعوا فى هذه الدنيا لعنة و يوم القيامة الا ان عادا كفروا ربهم الا بعدا لعاد قوم هود 283 هود 60 - 59\r\n101 قال فاخرج منها فانك رجيم و ان عليك اللعنة الى يوم الدين 284 الحجر 35\r\n102 قل ما أسألكم عليه من اجر الا من شاء ان يتخذ الى ربه سبيلا 312 فرقان 57\r\n103 و ما أسألكم عليه من اجر ان اجرى الا على رب العالمين 313 شعراء 109\r\n","description":"","footnote":"","page_name":" 329 ","page_number":331},
  {"content":"\r\n\r\nفهرست روايات\r\n1 محمد بن الحسن باسناده عن محمد بن احمد . . . قال مر شيخ مكفوف يسئل ، فقال امير المؤمنين عليه السلام ما هذا قالوا يا امير المؤمنين نصرانى ، فقال امير المؤمنين عليه السلام : استعملتموه فاذا كبر و عجز منعتموه انفقوا عليه من بيت المال 50 وسائل الشيعه\r\n2 الكاد لعياله كالمجاهد فى سبيل الله 52 فروع كافى\r\n3 الذى يطلب من فضل الله عز و جل ما يكف به عياله اعظم اجرا من المجاهد فى سبيل الله 53 فروع كافى\r\n4 ما اكل احدكم طعاما قط خيرا من عمل يده 53 فروع كافى\r\n5 الحسن بن على بن حمزة عن ابيه : رايت ابا الحسن ( موسى - بن جعفر ( ع ) يعمل فى ارض له قد استنقعت قدماه فى العرق ، فقلت له جعلت فداك اين الرجال فقال يا على قد عمل باليد من هو خير منى فى ارضه و من ابى فقلت له : من هو فقال : رسول الله ( ص ) و امير المؤمنين و آبائى عليهم السلام كلهم كانوا قد عملوا بايديهم و هو من عمل النبيين و المرسلين و الاوصياء و الصالحين 53 فروع كافى\r\n6 ابو عمرو الشيبانى : قال رايت ابا عبد الله و بيده مسحاة و عليه ازار غليظ يعمل فى حايط و العرق يتصاب عن ظهره فقلت جعلت فداك اعطنى اكفك فقال لى : انى احب ان يتأذى الرجل بحر الشمس فى طلب المعيشة 54 فروع كافى\r\n","description":"","footnote":"","page_name":" 330 ","page_number":332},
  {"content":"\r\n7 ابو بصير : قال سمعت ابا عبد الله ( ع ) يقول ، انى لا عمل فى بعض ضياعى حتى اعرق و ان لى من يكفيني ليعلم الله عز و جل انى اطلب الرزق الحلال 54 فروع كافى\r\n8 ملعون من القى كله على الناس 55 فروع كافى\r\n9 ان فى كثير منهم ضيقا فاحشا و شحا قبيحا و احتكارا للمنافع و تحكما فى البياعات و ذلك باب مضرة للعامة و عيب على الولاة 73 نهج البلاغة\r\nفرمان مالك اشتر\r\n10 و لست فوق ان اخطىء 115 على ( ع )\r\n11 و اقض لى بالخيرة و الهمنا معرفة الاختيار 116 صحيفه سجاديه\r\n12 كلكم راع و كلكم مسئول عن رعيته 309 على ( ع )\r\n","description":"","footnote":"","page_name":" 331 ","page_number":333},
  {"content":"\r\n\r\nفهرست اشخاص\r\nالف\r\nآ . اى . اپارين 109\r\nآبراهام لينكلن 99\r\nآدام اسميت 235\r\nآدلف هيتلر 99\r\nآدم ( ع ) 284\r\nآلوين تافلر 127\r\nآينشتين 95\r\nابراهيم ( ع ) 262\r\nابن ابى الحديد 290 - 286 - 284\r\nابن سينا 64\r\nابو بصير 55\r\nابو بكر 292 - 291\r\nابو ذر غفارى 82 - 69\r\nابو جعفر فزارى 139\r\nابو عمرو شيبانى 54\r\nابو موسى اشعرى 286\r\nابى قحافه 292\r\nاديسون 107\r\nارسطو 76\r\nاريك فروم 169\r\nاريك نيوتن 136\r\nاسحق بن اشعث 292\r\nاسقف كانتربورى 100\r\nاسماعيل بن اشعث 293\r\nاشعث بن قيس 284 - 280 - 279 - 276 293 - 292 - 290 - 289 - 286 -\r\nافلاطون 230 - 150 - 148 - 64\r\nاقليدس 87\r\nام فروه 292\r\nانصارى - شيخ مرتضى 223\r\nب\r\nبارتلمى سانتهيلر 149 - 148\r\nبالزاك 280 - 279\r\nبرتراندراسل 100 - 99\r\nبلوخر 15\r\nبنى طرفى - هاشم 109\r\nپ\r\nپارمنيد 87\r\nپردون 51\r\nپيامى رس - دكتر ج 97\r\nپيكاسو 123\r\nت\r\nتولستوى 160 - 38 - 37 - 32\r\nج\r\nجورج والد 128\r\n","description":"","footnote":"","page_name":" 332 ","page_number":334},
  {"content":"\r\nح\r\nحافظ - شمس الدين محمد 187\r\nخدورى - مجيد 99\r\nحسن بن على بن حمزه 53\r\nحسن بن هيثم بصرى 87\r\nخ\r\nخالد بن وليد 276\r\nخالد بن صفوان 286\r\nخضر ( ع ) 166\r\nخوارزمى - شيخ موسى 87\r\nد\r\nدادگر - جلال 33\r\nداستايوسكى 160\r\nدريا بندرى - نجف 100\r\nدموكريت 87\r\nر\r\nراسل اكاف 127\r\nروبرت اون 51\r\nروبرت هوكوت جاكسون 99\r\nرونتگن 108 - 107\r\nز\r\nزياد بن لبيد بياضى 292 - 291 - 290\r\nژ\r\nژان ژاك روسو 134\r\nژاك الول 126\r\nس\r\nسبزوارى - حاج ملاهادى 271\r\nسقراط 99 - 42\r\nسن سيمون 51\r\nسليمان ( ع ) 286\r\nسهلانى - محمد جواد 127\r\nسيد رضى شريف 276\r\nسير استافورد كويبس 100\r\nسيف بن ذى يزن 289\r\nش\r\nشمس تبريزى 266 - 186\r\nشيرازى - سيد محمد حسن 248\r\nشيطان 284\r\nشيطان بن حجر 291\r\nص\r\nامام صادق ( ع ) 139 - 74 - 55 - 54 285 - 140\r\nصدوقى - منوچهر 257\r\nط\r\nطبرى - ابو جعفر محمد بن جرير 293 - 291\r\nع\r\nعاملى - شيخ حر 74\r\nعبد الله بن ابى بن سلول 286\r\nعبد الرحمن بن خلدون 60 - 56 - 52 - 86 - 69 - 68 - 62 - 61\r\nعبد الرحمن بن عوف 82\r\nعطار - نيشابورى 166\r\nعلى بن الحسين ( ع ) 116\r\nعمر بن خطاب 291\r\nعمرو بن معاويه 290\r\nعمرو بن عاص 286\r\nف\r\nفارابى 64\r\nفوربس 126\r\n","description":"","footnote":"","page_name":" 333 ","page_number":335},
  {"content":"\r\nفرويد 302\r\nفيليسين شاله 108\r\nقس بن ساعده 289\r\nقشعم ابو جبر 291\r\nقيس 286\r\nقيس اشج 290\r\nك\r\nكاپلستون 100 - 99\r\nكانت 170 - 64\r\nكبس بن هانى 290\r\nكلود برنارد 107\r\nكنه 235\r\nكينز 235\r\nل\r\nلبيد بن ربيعه عامرى 289\r\nلوئى بلان 51\r\nم\r\nماكس پلانك 95\r\nمالك اشتر 140\r\nماكياولى 287 - 170 - 115\r\nمحمد ص - پيغمبر اكرم - رسول الله 167 - 140 - 69 - 58 - 55 - 54 - 53 260 - 259 - 257 - 242 - 225 - 222 290 - 286 - 269 - 265 - 264 - 263 291\r\nمحمد بن اشعث 292\r\nمحمد بن الحسن - شيخ طوسى 51 - 50\r\nمحمد بن يعقوب كلينى 140 - 52\r\nمرزبان - پرويز 136\r\nمسروق بن معدى كرب 292 - 291\r\nمصادف - خادم 140 - 139\r\nمعتب 74\r\nمولوى - جلال الدين محمد 31 - 14 - 13 271 - 211 - 160 - 108 - 103 - 87 - 32 284\r\nمندليف 107 - 95\r\nموسى ( ع ) 166\r\nموسى بن جعفر ( ع ) 53\r\nمهاجر بن ابى اميه 292\r\nمهدوى 108\r\nن\r\nنابغه ذبيانى 289\r\nناپلئون 44 - 15\r\nنرون 307 - 170 - 99\r\nنوشين - عبد الحسين 85\r\nنيوتن 227\r\nو\r\nولتر 227\r\nولينگتون 15\r\nويكتور هوگو 304 - 303 - 160 - 147\r\nه\r\nهاشمى خوئى - حاج ميرزا حبيب الله\r\n286 - 285 هراكليد 87\r\nهربرت - ج - ليسبنى 99\r\nهرندن 124\r\nهيتلر 289\r\n","description":"","footnote":"","page_name":" 334 ","page_number":336},
  {"content":"\r\n\r\nفهرست مآخذ\r\n1 - قرآن مجيد\r\n2 - اصول علم اقتصاد عبد الحسين نوشين\r\n3 - اقتصاد ارشادى و ليبراليزم دكتر ج - پيامى رس\r\n4 - السياسه ارسطو - مقدمه بارتلمى سانتهيلر\r\n5 - الفروع من الكافى محمد بن يعقوب كلينى ج 5\r\n6 - تجديد بناى آينده كاربرد بررسى سيستمها در مسائل اجتماعى راسل اكاف ترجمه محمد جواد سهلانى\r\n7 - حقوق در اسلام مجيد خدورى - هربرت ج ليبسنى\r\n8 - حيات ، طبيعت - منشاء و تكامل آن آ . اى . اپارين . ترجمه هاشم بنى طرفى\r\n9 - ديوان حافظ شمس الدين محمد شيرازى\r\n10 - ديوان شمس تبريزى مولانا جلال الدين محمد مولوى\r\n11 - شناخت روشهاى علوم فيليسين شاله - ترجمه مهدوى\r\n12 - شرح نهج البلاغه ابن ابى الحديد 1 دار الاحياء الكتب العربيه\r\n13 - صحيفه سجاديه دعاى 33 على بن الحسين ( ع )\r\n14 - عرفان و منطق برتراندراسل - ترجمه نجف دريا بندرى\r\n15 - فلسفه زندگى تولستوى\r\n16 مثنوى مولانا جلال الدين محمد مولوى\r\n17 - معناى زيبائى اريك نيوتن - ترجمه پرويز مرزبان\r\n18 - مقدمه ابن خلدون مطبعة مصطفى محمد - مصر\r\n19 - منهاج البراعة حاج ميرزا حبيب إله هاشمى خوئى\r\n20 - نهج البلاغة ج 2 كتاب مالك اشتر\r\n21 - وسائل الشيعه ج 11 و 12 چاپ تهران شيخ حر عاملى\r\n","description":"","footnote":"","page_name":" 335 ","page_number":337},
  {"content":"\r\n\r\nفهرست قبائل\r\nبنو وليعه 293 - 292 - 291 - 290\r\nبنى اميه 52\r\nبنى عباس 52\r\nقوم عاد 284 - 283\r\nقبيله بنى حارث بن كعب 290\r\nقبيله قحطان 292\r\nقبيله كنده 290\r\nقبيله مراد 290\r\n","description":"","footnote":"","page_name":" 336 ","page_number":338},
  {"content":"\r\n\r\nفهرست مكانها\r\nاهرام مصر 89\r\nبازداشتگاه بلزن 100 - 99\r\nتاج محل 89\r\nتخت جمشيد 89\r\nحضرموت 191 - 290\r\nصنعاء 292\r\nعربستان 264 - 256\r\nقلعه نجير 292\r\nمدينه 290 - 139\r\nمصر 139\r\nمكه 290\r\nواترلو 15\r\nيمامه 276\r\nيمن 285\r\n\r\n","description":"","footnote":"","page_name":" 337 ","page_number":339}
  ]