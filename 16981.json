[
  {"content":"\r\n . \r\n","description":"","footnote":"","page_name":" الغلاف 1 ","page_number":1},
  {"content":"\r\n . \r\n","description":"","footnote":"","page_name":" الغلاف 2 ","page_number":2},
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 1 ","page_number":3},
  {"content":"\r\n\r\nناشر برگزيدهء سال 1373\r\n\r\n","description":"","footnote":"","page_name":" 2 ","page_number":4},
  {"content":"\r\n\r\nسيدمحمدتقى مدرسى\r\nتفسير هدايت\r\nجلد هفدهم\r\nترجمهء احمد آرام\r\n\r\n","description":"","footnote":"","page_name":" 3 ","page_number":5},
  {"content":"\r\n\r\nشابك دوره 18 جلدى 4 - 149 - 444 - 964\r\n4 - 149 - 444 - 964 isbn 18 vol set\r\nبنياد پژوهشهاى اسلامى\r\nآستان قدس رضوى\r\nتفسير هدايت\r\nجلد هفدهم\r\nسيد محمدتقى مدرسى\r\nترجمهء احمد آرام\r\nچاپ اول 1378\r\n3000 نسخه\r\nچاپ وصحافى : مؤسسهء چاپ و انتشارات آستان قدس رضوى\r\nقيمت دوره : 250000 ريال\r\nحق چاپ محفوظ است\r\nمشهد - ص . پ 366 - 91735 تلفن 5 - 821033\r\nمركز پخش : شركت به نشر : دفتر مركزى : مشهد ، تلفن 834800 ، 817800 ، دورنگار 819810\r\nشابك 4 - 166 - 444 - 964\r\n4 - 166 - 444 - 964 ISBN\r\n\r\n","description":"","footnote":"","page_name":" 4 ","page_number":6},
  {"content":"\r\n\r\nسورهء مزمل\r\n\r\n","description":"","footnote":"","page_name":" 5 ","page_number":7},
  {"content":"\r\n . \r\n","description":"","footnote":"","page_name":" 6 ","page_number":8},
  {"content":"\r\n\r\n\r\n[ جلد هفدهم 
  ]\r\n\r\nسوره مزّمّل\r\n/ 5\r\n\r\nفضيلت سوره :\r\nاز ابو عبد اللَّه الصادق - عليه السلام - روايت شده است كه گفت :\r\n« هر كس سوره مزمل را در نماز عشاء آخر شب بخواند ، شب و روز همراه با سوره مزمل گواهان او خواهند بود ، و خداوند زندگى پاكيزه به او عنايت مىفرمايد ، و او را پاك و پاكيزه از دنيا مىبرد » .\r\nتفسير نور الثقلين / ج 5 ص 445\r\n/ 6\r\n\r\nزمينه كلّى سوره\r\nتوحيد پايگاه حركت و هدف اصلى براى همه رسالتهاى الاهى است ، و ژرفاى اصيل آن در علاقه انسان آفريده به پروردگار آفريننده‌اش تجسم پيدا مىكند ، و محور بسيارى از آيات قرآن همين علاقه است كه نسبت به آن همچون اصلى از اصول اسلام تأكيد مىشود و نتايج و داده‌ها و تفاصيل برنامه آن مورد توضيح قرار مىگيرد . و آن كس كه در سوره ( مزّمل ) تدبّر كند ، مشاهده خواهد كرد كه اين سوره موضوع مورد بحث را از ديدگاه قيام شبانه مورد بحث قرار مىدهد ؛ و از آن روى\r\n\r\n","description":"","footnote":"","page_name":" 7 ","page_number":9},
  {"content":"\r\n\r\nقيام شبانه مىگويم كه اين تعبير گسترده‌تر از گفته ما : صلاة الليل نماز شب و به آنچه سياق قرآنى از آن حكايت مىكند نزديكتر است .\r\n1 - پس در آغاز سوره خداوند متعال فرستاده روپوش يا گليم به خود پيچيده ( المزمل ) را طرف خطاب قرار مىدهد و قيام و بر پا خاستن شب را همچون نماز و روزه و جهاد بر او واجب مىسازد ، چنان كه گفته‌اند : او - صلّى اللَّه عليه و آله - اختصاص به قيام شب دارد و اين واجب ، امت او را شامل نمىشود ، و اين مطلب را بيان مىكند كه شب در نزد او و در نتيجه در نزد بندگان صالحش بدان صورت نيست كه مردمان گمان مىكنند : يعنى تنها فرصتى براى دراز كشيدن و به خواب رفتن ، چه شب نيز پاره‌اى از عمر آدمى است كه مىبايستى همچون روز صحنه‌اى براى تلاش به منظور دست يافتن به رستگارى و خوشبختى باشد ، و لذا اصل در زندگى فرد رسالى آن است كه در شب بر پا ايستد جز اندكى يعنى نيمى از آن يا چيزى كمتر يا زيادتر از آن ، مگر / 7 اين كه سببها و عذرهاى شرعى از بيمارى و مسافرت و گرفتارى در جنگ در راه خدا و نظاير اينها مانعى پيش آورده باشد ، چنان كه در آخرين آيه سوره از آن سخن رفته است ( آيات 1 / 4 ) .\r\n2 - پروردگار ما - عزّ و جلّ - ترتيل قرآن ( يعنى خواندن آن را به صوتى خوش و با تدبّر كردن در آيات ) از مهمترين برنامه‌هاى قيام شب شمرده ، تا آن حد كه مىتوان آن را به تنهايى جانشين ديگر برنامه‌هاى شب زنده‌دارى قرار داد ، و از آن روى چنين است كه قرآن بزرگترين وسيله پيوستگى با ربّ العزة است ، و نيز براى آن كه خداوند متعال تنها خواستار قيام روحى مجرد از ما نيست ، بلكه خواستار علاقه و پيوندى است كه بر همه ابعاد زندگى انعكاس پيدا كند و به صورت راهى براى زندگى از خلال تدبر و انديشيدن در قرآن و عمل كردن به آيات آن درآيد ( آيات 4 / 20 ) .\r\n3 - با آن كه مؤمن در برابر اين تكليف الاهى با دشواريهايى رو به رو مىشود كه چالشهاى نفس و دوستى خواب از جمله آنها است ، برخاستن از خواب در مقابل آنها به ژرفناهاى نفس و جان نافذتر است « أشد وطأ » و در آن هنگام كه\r\n\r\n","description":"","footnote":"","page_name":" 8 ","page_number":10},
  {"content":"\r\n\r\nانسان با خواست نفس بر آن انگيخته مىشود كه به اصلاح ديگران بپردازد ، صدق آنچه مىگويد آشكارتر مىشود « أقوم قيلا » ، از آن روى اقوم است و تأثير بيشتر دارد كه گفته آدمى و رفتارش بر راه حق و سعادت است ، و چون معادله زمان روزانه تقسيم شده به دو بخش روز و شب را در نظر بگيريم ، به اين نتيجه مىرسيم كه بشر نيازمندى شديد به آن دارد كه پس از تحمل دشواريها و چالشهاى زندگى در روز ، اراده چالش و ايستادگى بر طريقهء كمال مطلوب را بدون تأثير پذيرفتن از طبيعت و عوامل منفى آن حفظ كند ، و مؤمنان عروج به اين مقام را از قيام شبانه الهام مىگيرند و در نتيجه در گشت و گذارهاى دراز روزانه از حق و صواب به اندازه سرانگشتى انحراف حاصل نمىكنند ( آيات 5 / 7 ) .\r\n4 - و در صورتى كه همه مؤمنان مىبايستى به قيام شبانه توجه داشته باشند ، پيامبران و وابستگان به رسالت به صورت خاصى با اين واجب الاهى بستگى دارند ، و اين امر نزد رهبرى مكتبى براى امام معصوم به حدّ وجوب مىرسد ، و در نزد ديگران به نزديك اين حد . و سبب آن است كه ايشان امانتداران رسالت خدا و سپاهيانى از او به شمار مىروند كه سخت گرفتار مبارزه اساسى و فرهنگى عليه باطلند ، و خدا مىداند كه چالشها و فشارها و دشواريهايى كه اينان با آنها رو به رو هستند و بايد از سر راه بندگان خدا برشان دارند چه اندازه زياد است ، و به همين سبب / 8 نياز آنان به زاد و توشه ايمان و مصرف كردن سوخت و كار مايه تقوى براى انجام وظيفه خود بسيار از ديگران افزونتر است .\r\nو رساليان در مبارزه و تلاش خود هنگامى پيروز خواهند شد كه به قله توحيد و توكل به رب العزة و شكيبايى در مقابل آزار ديدن در راه حق و خدا عروج كرده باشند ، و از همين جا است كه اهميت قيام ليل و نقش اصلى آن در راه پيشرفت هدف رسالت همچون معراجى اساسى براى رسيدن به آن قله بلند آشكار مىشود .\r\n5 - پس از آن كه خدا تكذيب‌كنندگان صاحب نعمت را بيم مىدهد و آخرت و عذاب سخت آن را به يادشان مىآورد ، به ما يادآور مىشود كه دوست او رسول اللَّه - صلّى اللَّه عليه و آله - كه به رسالت بر ما فرستاده شده ، مظهر\r\n\r\n","description":"","footnote":"","page_name":" 9 ","page_number":11},
  {"content":"\r\n\r\nسنت جارى او در زندگى است ، كه خدا فرستادگان خود را همچون گواهان بر امتها مىفرستد ( مبشرين و منذرين ) تا ما را از آن بيم دهند كه در صدد نافرمانى اولياى او نباشيم ، بدان جهت كه نتيجه آن گرفتارى سخت در دنيا است ، كه فرعون و بزرگان قوم و سپاهيان وى گرفتار آن شدند ، و بزرگتر از آن مبتلا شدن به عذاب قيامت  يَوْماً يَجْعَلُ الْوِلْدانَ شِيباً  است كه كودكان را پير مىكند و شكى در آن نيست ، و آن بزرگترين يادآورى و پند خداوند به بندگان خويش است  فَمَنْ شاءَ اتَّخَذَ إِلى رَبِّهِ سَبِيلًا  .\r\n6 - و در پايان سوره قرآن براى ما بيان مىكند كه اهتمام گروه نخستين مسلمانان به قيام شبانه ( و در پيشاپيش ايشان پيامبر بزرگوار ) چنان بود كه نزديك دو سوم شب و نيمى از آن و يك سوم از آن بر حسب اوضاع و احوال اين قيام طول مىكشد ؛ و براى نسلهاى متوالى در اين ضمن موضوع اوضاع و احوال استثنايى و عذرهاى شرعى را كه مانع قيام ليل مىشود ، بيان مىكند ، و ما را به بعضى از تكاليف واجب شده متوجه مىسازد ، و از ما مىخواهد كه به آمرزشخواهى از خدا بپردازيم كه  إِنَّ اللَّهَ غَفُورٌ رَحِيمٌ  .\r\n/ 9 سورة المزّمّل\r\n\r\n[ سوره المزمل ( 73 ) : آيات 1 تا 20 
  ]\r\nبِسْمِ اللَّهِ الرَّحْمنِ الرَّحِيمِ\r\nيا أَيُّهَا الْمُزَّمِّلُ ( 1 ) قُمِ اللَّيْلَ إِلاَّ قَلِيلاً ( 2 ) نِصْفَهُ أَوِ انْقُصْ مِنْهُ قَلِيلاً ( 3 ) أَوْ زِدْ عَلَيْهِ وَ رَتِّلِ الْقُرْآنَ تَرْتِيلاً ( 4 )\r\nإِنَّا سَنُلْقِي عَلَيْكَ قَوْلاً ثَقِيلاً ( 5 ) إِنَّ ناشِئَةَ اللَّيْلِ هِيَ أَشَدُّ وَطْئاً وَ أَقْوَمُ قِيلاً ( 6 ) إِنَّ لَكَ فِي النَّهارِ سَبْحاً طَوِيلاً ( 7 ) وَ اذْكُرِ اسْمَ رَبِّكَ وَ تَبَتَّلْ إِلَيْهِ تَبْتِيلاً ( 8 ) رَبُّ الْمَشْرِقِ وَ الْمَغْرِبِ لا إِلهَ إِلاَّ هُوَ فَاتَّخِذْهُ وَكِيلاً ( 9 )\r\nوَ اصْبِرْ\r\n\r\n","description":"","footnote":"","page_name":" 10 ","page_number":12},
  {"content":"\r\n\r\nعَلى ما يَقُولُونَ وَ اهْجُرْهُمْ هَجْراً جَمِيلاً ( 10 ) وَ ذَرْنِي وَ الْمُكَذِّبِينَ أُولِي النَّعْمَةِ وَ مَهِّلْهُمْ قَلِيلاً ( 11 ) إِنَّ لَدَيْنا أَنْكالاً وَ جَحِيماً ( 12 ) وَ طَعاماً ذا غُصَّةٍ وَ عَذاباً أَلِيماً ( 13 ) يَوْمَ تَرْجُفُ الْأَرْضُ وَ الْجِبالُ وَ كانَتِ الْجِبالُ كَثِيباً مَهِيلاً ( 14 )\r\nإِنَّا أَرْسَلْنا إِلَيْكُمْ رَسُولاً شاهِداً عَلَيْكُمْ كَما أَرْسَلْنا إِلى فِرْعَوْنَ رَسُولاً ( 15 ) فَعَصى فِرْعَوْنُ الرَّسُولَ فَأَخَذْناهُ أَخْذاً وَبِيلاً ( 16 ) فَكَيْفَ تَتَّقُونَ إِنْ كَفَرْتُمْ يَوْماً يَجْعَلُ الْوِلْدانَ شِيباً ( 17 ) السَّماءُ مُنْفَطِرٌ بِهِ كانَ وَعْدُهُ مَفْعُولاً ( 18 ) إِنَّ هذِهِ تَذْكِرَةٌ فَمَنْ شاءَ اتَّخَذَ إِلى رَبِّهِ سَبِيلاً ( 19 )\r\nإِنَّ رَبَّكَ يَعْلَمُ أَنَّكَ تَقُومُ أَدْنى مِنْ ثُلُثَيِ اللَّيْلِ وَ نِصْفَهُ وَ ثُلُثَهُ وَ طائِفَةٌ مِنَ الَّذِينَ مَعَكَ وَ اللَّهُ يُقَدِّرُ اللَّيْلَ وَ النَّهارَ عَلِمَ أَنْ لَنْ تُحْصُوهُ فَتابَ عَلَيْكُمْ فَاقْرَؤُا ما تَيَسَّرَ مِنَ الْقُرْآنِ عَلِمَ أَنْ سَيَكُونُ مِنْكُمْ مَرْضى وَ آخَرُونَ يَضْرِبُونَ فِي الْأَرْضِ يَبْتَغُونَ مِنْ فَضْلِ اللَّهِ وَ آخَرُونَ يُقاتِلُونَ فِي سَبِيلِ اللَّهِ فَاقْرَؤُا ما تَيَسَّرَ مِنْهُ وَ أَقِيمُوا الصَّلاةَ وَ آتُوا الزَّكاةَ وَ أَقْرِضُوا اللَّهَ قَرْضاً حَسَناً وَ ما تُقَدِّمُوا لِأَنْفُسِكُمْ مِنْ خَيْرٍ تَجِدُوهُ عِنْدَ اللَّهِ هُوَ خَيْراً وَ أَعْظَمَ أَجْراً وَ اسْتَغْفِرُوا اللَّهَ إِنَّ اللَّهَ غَفُورٌ رَحِيمٌ ( 20 )\r\n/ 10\r\n\r\nمعناى واژه‌ها\r\n7 سبحا : السبح : بازگشتن و منصرف شدن ، و اصل سبح از تقلّب و گشتن و زير و رو شدن است و سابح در آب ( شناگر ) به همين سبب چنين ناميده شده است .\r\n8 تبتل : از همه بريدن و به خدا پيوستن ، و اصل آن از\r\n\r\n","description":"","footnote":"","page_name":" 11 ","page_number":13},
  {"content":"\r\n\r\nبتلت الشيء به معنى بريدن آن چيز است .\r\n14 كثيبا : الكثيب ريگ فراوان روى هم انباشته است .\r\nمهيلا : هلت الرمل اهيله هيلا فهو مهيل ، به معنى آن است كه چون قسمت زيرين ريگ انباشته حركت داده شود ، قسمت بالايى آن فرو مىريزد .\r\n16 وبيلا : هر سنگينى وبيل است ، و از آن است كلأ مستوبل ، كه خوراك مايه تخمه و ناگوار به سبب سنگينى آن است ؛ و از آن است الوبل و الوابل به معنى باران دانه درشت ، و نيز از آن است و بال به معنى آنچه بر نفس گران باشد ؛ و الوبيل عصاى ضخيم را گويند .\r\n/ 12\r\n\r\nشب هنگام به پا خيز مگر اندكى\r\n\r\nشرح آيات :\r\n[ 1 
  ]   يا أَيُّهَا الْمُزَّمِّلُ   اى خود را به گليم يا روپوش پوشانده . » مفسّران در كنار اين آيه توقف فراوان داشته ، و درباره معنى متزمّل اختلاف فراوان با يكديگر پيدا كرده‌اند ؛ يكى از ايشان گفته است : معنى متزمل يعنى پوشيده شده به عباى پيامبرى و تحمل كننده بار سنگين آن است ، « 1 » و علّامه طباطبائى بر اين نظر تعليقى نوشته و گفته است : گواهى بر آن نداريم ، « 2 » و در\r\n\r\n\r\n","description":"","footnote":"\r\n( 1 ) - تفسير مجمع البيان ، ج 10 ، ص 377 از عكرمة .\r\n( 2 ) - تفسير الميزان ، ج 20 ، ص 60 .\r\n","page_name":" 12 ","page_number":14},
  {"content":"\r\n\r\n« كشّاف » چنين آمده است : رسول اللَّه ( ص ) شب با قطيفه‌اى خود را پوشانده به خواب مىرفت ، و او را آگاه كردند كه داشتن چنين وضعى براى خواب مخصوص كسانى لا ابالى است كه هيچ امرى براى آنان اهميت ندارد ؛ « 3 » و در الدّر المنثور از جابر روايت شده است كه گفت : افراد قريش در دار النّدوه گرد آمدند و گفتند :\r\nاين مرد را به نامى بناميد تا مردمان از گرد او پراكنده شوند ، گفته شد : كاهن ، گفتند : كاهن نيست ؛ گفته شد : مجنون ، گفتند : مجنون نيست ؛ گفته شد :\r\nجادوگر ، گفتند : جادوگر نيست ؛ گفتند : سبب بريدن دوست از دوستش مىشود ، / 13 و سپس جمعيت پراكنده شد ؛ چون خبر آن به پيامبر ( ص ) رسيد ، لباس خود را پوشيد و خود را با آن پوشاند ؛ « 4 » و گفته‌اى آن است كه اولين بار كه جبرييل را ديد از ترس خود را در لباس مخفى كرد تا آن گاه كه با او انس پيدا كرد . به اين خطاب در آغاز وحى خوانده شده است كه چيزى را از طرف خدا به مردمان ابلاغ نكرده بود ، سپس با الفاظ « نبى » و « رسول » در معرض خطاب قرار مىگرفت . « 5 » پيش از بيان رأى خودمان درباره اين آيه كريمه ، بعضى از ملاحظات را درباره قسمتى از نغزها و آراء درباره آن نقل مىكنيم : اين كه زمخشرى در تعليق خود عبارات ( يهجّن . . . لا يهمه امر . . . لا يعنيه شأن ) داشتن چنين وصفى براى خواب مخصوص كسانى لا ابالى است كه هيچ امرى براى آنان اهميت ندارد ، از لحاظ معنى شايسته مقام حبيب اللَّه و گزيده پيامبران او و معصوم بودن و تا آن حد اهتمام درباره امر رسالت داشتن كه نزديك بود خود را براى آن هلاك كند ، و تحمل آزار كردن تا آن اندازه كه پروردگار سبحانه و تعالى او را چنين خطاب كرد :\r\n    طه * ما أَنْزَلْنا عَلَيْكَ الْقُرْآنَ لِتَشْقى * إِلَّا تَذْكِرَةً لِمَنْ يَخْشى     به هيچ وجه نيست . « 6 » به همين گونه آنچه در الدر المنثور آمده و بنا بر آن پيامبر ( ص ) از گفته\r\n\r\n\r\n","description":"","footnote":"\r\n( 3 ) - تفسير الكشاف ، ج 4 ، ص 644 .\r\n( 4 ) - تفسير الدر المنثور ، ج 6 ، ص 276 .\r\n( 5 ) - تفسير مجمع البيان ، ج 5 ، ص 377 .\r\n( 6 ) - طه / 1 - 3 .\r\n","page_name":" 13 ","page_number":15},
  {"content":"\r\n\r\nجاهليان چندان متأثر شد كه خود را در لباس خويش پوشاند و مخفى كرد ، شايسته مقام او نيست ! اما آنچه گفته شده است كه رسول اللَّه ( ص ) از ترس خود را مىپوشاند يا اين كه پس از نخستين ديدار با جبرييل به خانه خديجه رفت و گفت :\r\n( زمّلونى زمّلونى . . . دثّرونى دثّرونى ) هر چه بيشتر از طبيعت پيامبران و شخصيت سيد بزرگ ايشان - صلوات اللَّه عليهم - دور است .\r\nسبب اين است كه در آن صورت شكّى در درستى رسالت و اتصال به خدا در نزد او ( ص ) وجود پيدا مىكند كه اين متناقض با گفته خداى متعال درباره او است :    وَ لَقَدْ رَآهُ بِالْأُفُقِ الْمُبِينِ * وَ ما هُوَ عَلَى الْغَيْبِ بِضَنِينٍ * وَ ما هُوَ بِقَوْلِ شَيْطانٍ رَجِيمٍ    . « 7 » / 14 آنچه به نظر من مىرسد ، اين است كه كلمه « المزّمّل » احتمالا يكى از دو معنى زير را دارد :\r\nنخست : آنچه عكرمه به آن اشاره كرده و احتمال آن داده است كه مقصود از آن تحمل دشواريهاى پيامبرى بوده است ، بدان سبب كه متصدى امر رسالت و مسئوليت ايجاد تغييرى در اجتماع بيش از هر كس به قيام شبانه نيازمند است تا از آن روح ايمان و اراده مستقيم ماندن بر راهى كه آكنده از سختيها و چالشها است ، در وى تقويت شود . در المنجد آمده است كه : زمل زملا الشيء : حمله ، آن را حمل كرد ؛ ازدمل الحمل ، يعنى بار را يكباره حمل كرد ، و الزّمل يعنى بار . « 8 » دوم : آن كه لباس يا پوشش بر او به صورتى قرار گرفته است كه حال پيامبر ( ص ) را در آن هنگام كه اين آيات بر وى نازل مىشد مجسم مىسازد ، كه اين ظاهر لفظ است ، و از خطاب با اين كلمه دو فايده حاصل مىشود :\r\nنخست : نشانه‌اى از مهربانى و عطوفت و دلالت بر نزديكى رسول به پروردگارش در آن هنگام كه با چنين تعبير رايج ميان دوستان طرف مخاطبه واقع\r\n\r\n\r\n","description":"","footnote":"\r\n( 7 ) - التّكوير / 23 / 25 .\r\n( 8 ) - المنجد ، ماده زمل .\r\n","page_name":" 14 ","page_number":16},
  {"content":"\r\n\r\nمىشود .\r\nدوم : گسترش آن بر هر كس كه براى خواب تزمل مىكند ، و اين سخن مشمول قاعده : ( ايّاك أعنى و اسمعى يا جارة مقصودم تويى و گوش فرا داراى همسايه ) مىشود كه آيات قرآن حكيم با توجه به قاعده نازل شده است .\r\nولى بايد دانست كه معنى اول نيز شامل هر كس مىشود كه بارهاى سنگين ( اعباء ) دست دعا به سوى خدا بلند كردن را حمل مىكند و در اين تعبير كمترين ارتباطى به عظمت رسول اللَّه ( ص ) - چنان كه بعضى تصور كرده‌اند - ندارد ، چه او نيز بشرى همانند ما و نيازمند به خفتن و آسايش يافتن است . شايد رسول اللَّه ( ص ) اول شب مىخوابيده است تا در نيمه شب و آخر آن بيدار شود و برخيزد و قيام شبانه خويش را ، چنان كه از او روايت شده ، به نماز صبح پيوند دهد ، و اين نظر را لغت نيز تأييد مىكند ، چنان كه در آن آمده است : زمل الشيء بثوبه او فيه ، يعنى آن را با لباس خود پوشاند يا در آن نهاد . « 9 » [ 2 
  ] و در آن هنگام كه هر مزّمّل با نداى وحى الاهى توجه يافته به سوى او بيدار مىشود از جاى خود برمىخيزد ، خود را / 15 در برابر امرى مهم مىيابد .\r\n قُمِ اللَّيْلَ  شب هنگام بر پاى خيز . » نگفته است : به نماز برخيز ، زيرا كه تعبير با قيام فراگير از نماز است ، چه قيام نماز خاص و جز آن را شامل مىشود ؛ و نيز چنين است دعا كردن و خواندن قرآن و به تفكر پرداختن و طلب آمرزش كردن ، و آنچه از داورى كردن درباره گذشته نتيجه مىشود ، به محاسبه ذاتى و انديشيدن طبق برنامه درباره آينده مىانجامد . بنا بر اين ، شب تنها براى خواب و آسايش نيست ؛ هرگز . . . بلكه فرصتى طلايى براى عروج كردن مؤمنان به سوى كمال روحى و عقلى و پيوستن به پروردگار جهانيان است . . . كه از آن برنامه‌ريزى سالمى براى آينده فراهم مىآيد ، خواه آينده دور قيامت بوده باشد ، يا آينده نزديك دنيا در فردا و پس فردا ، در صورتى\r\n\r\n\r\n","description":"","footnote":"\r\n( 9 ) - المنجد ، همان ماده .\r\n","page_name":" 15 ","page_number":17},
  {"content":"\r\n\r\nكه رفت و بازگشت دراز و تمام ناشدنى در هر روز صورت پذير مىشود . و تمايز شب نسبت به روز با آرامش و صفاى آن است ، و اين كه آدمى در آن از بسيارى از عوامل مؤثرى كه در هنگام روز با آنها مواجه مىشود دور مىماند ، و از همين روست كه خداوند متعال آن را وعده‌گاه ديدار با بندگان صالح خويش قرار داده است .\r\nاسلام از پيروان خود چنان مىخواهد كه راهنماى بشريت بوده باشند ، و از اين راه اسباب سعادت جاودانى خويش را فراهم آورند ، و اين امر نيازمند عزيمتى عالى و اراده‌اى سخت و آهنين و نجوا كردن با خدايى است كه هر نيكى و خوشبختى در نزد او است . . . و بر پا خاستن شب همه اينها را براى خواهندگان ميسر مىسازد ، و رسيدن به چنين هدف در گرو كوشش مستمرى براى دست يافتن به آن است كه تنها روز براى آن كافى نيست و همين خود سبب آن است كه از مؤمنان خواسته شود تا تلاش روزانه را به قيام شب متصل سازند ، و جز اندكى به خواب نروند ؛ آرى ، هدف بزرگ است و فرصت كوتاه ، و به همين سبب تلاش بايد دو چندان شود و براى رسيدن به مقصود هر اندازه وقت بيشتر كه ميسر باشد مورد استفاده قرار گيرد .\r\n إِلَّا قَلِيلًا  مگر اندكى . » كه اين قسمت اندك از زندگى خود را مخصوص راحتى بدنهاى خود به عنوان يك نيازمندى تحميل شده بر هر / 16 آفريده قرار مىدهند ، و در آن با چشم برهم نهادن و خوابيدن آسايش پيدا مىكنند ، و اين آسايش براى خود آن نيست ، بلكه براى آن است كه پس از آن بار ديگر به ادامه دادن كوشش تمام ناشدنى سراسر زندگى خود و دست يافتن به نتايج بزرگ بپردازند ، و اگر به مطالعه زندگى يكى از ايشان بپردازى و كارهاى بزرگى را كه انجام داده است بر ايام عمر او تقسيم كنى ، مشاهده خواهى كرد كه به دستاوردهاى بزرگ دست يافته است ، و بر عكس ايشان كسانى كه تسليم به خواب فراوان و در صدد دست يافتن به آسايش بيشتر بوده‌اند ، در ظاهر امر چنان به نظر مىرسد كه يكى از ايشان هشتاد سال عمر كرده است ، ولى چون به تعيين ارزش زندگى او از لحاظ كارهاى سودمندى كه به انجام رسانيده\r\n\r\n","description":"","footnote":"","page_name":" 16 ","page_number":18},
  {"content":"\r\n\r\nاست بپردازى ، در خواهى يافت كه آن هشتاد سال ارزشى بيش از بيست يا سى سال نداشته است ، بدان سبب كه ساعات درازى را در روز را به خواب گذرانيده و اوقات بيدارى او ميان غفلت و لهو و لعب ضايع شده است .\r\nآرى ، خدا براى ما چنان مىخواهد كه نصف ديگر عمرهاى خودمان را كه مردمان بر حسب عادت آن را به رايگان از دست مىدهند ، به قيامى اختصاص دهيم كه در انجام دادن عمل صالحى به مصرف برسد ، و كدام عمل صالح است كه از تقرب به خداوند متعال و تدبّر كردن و انديشيدن در كتاب او بزرگتر و ارزشمندتر باشد و با انديشيدن در آيات او و در طبيعت سبب انگيزش سودمند عقل و خرد آدمى شود .\r\nدر عين آن كه فرمان قرآنى « قم » ظاهرا نسبت به پيامبر و معصومان - عليه و عليهم الصلاة و السلام - اثر وجوبى دارد و براى ديگران عنوان استحباب پيدا مىكند ، مردمان پرهيزگار و متقى عملا به آن همچون يك دستور واجب نگاه مىكنند ، و به همان گونه كه التزام و تعهد خويش را نسبت به نمازهاى روزانه پيوسته در نظر دارند ، نسبت به قيام شبانه نيز چنين الزامى را مراعات مىكنند ، و اين نتيجه اهميتى است كه براى اين كار و نقش آن در زندگى و شخصيت و خود قايلند ، و نيز برخاسته از ايمان ايشان به اين امر است كه آيات قرآن به همه افراد جهت زندگى را نشان مىدهد ، كه اين ارائه جهت به پيامبر و معصومان صورت خاص پيدا مىكند .\r\n[ 3 - 4 
  ] بعد از آن كه خداوند پيامبر خود و به طور ضمنى هر مؤمنى را دستور مىدهد كه جز اندكى از شب بقيه آن را به عنوان بالاترين و بهترين كار شب زنده‌دارى كند ما را در برابر سه انتخاب ديگر قرار مىدهد :\r\n  نِصْفَهُ أَوِ انْقُصْ مِنْهُ قَلِيلًا * أَوْ زِدْ عَلَيْهِ   نيمى از آن يا بكاه اندكى از آن * يا بر آن بيفزا . » درباره ضمير متصل به كلمه نصف در اين آيه اختلاف است كه آيا به شب باز مىگردد يا به قليل ، و در نتيجه از لحاظ نحوى نيمى از آن يعنى  نِصْفَهُ  بدل از\r\n\r\n","description":"","footnote":"","page_name":" 17 ","page_number":19},
  {"content":"\r\n\r\nكدام يك از آن دو است . بعضى گفته‌اند - / 17 و از جمله شيخ الطائفه - كه نصفه بدل از شب ( ليل ) است ، همچون اين كه گويى : ضرب زيدا رأسه ، « 10 » يعنى سر زيد را زد ؛ و به گفته بعضى ديگر : بدل از قليل است كه در اين صورت بيانى از مستثنى است ، و مؤيد اين گفته است آنچه از امام صادق ( ع ) روايت شده است كه گفت :\r\n« قليل نصف است ، يا از اين نصف قليل اندكى ( قليلى ) بكاه ، يا بر اين قليل قليلى بيفزا » . « 11 » و آنچه به نظر من نزديكتر مىنمايد آن است كه ضمير هاء در « نصفه » به ليل باز مىگردد بنا بر اين معنى آيه چنين مىشود : همه شب قيام كن جز اندكى از آن ، يا نصف آن ، يا كمتر از نصف آن با كاستن اندكى از اين نصف ، يا بيشتر از نصف با افزودن اندكى بر اين نصف .\r\nمىتوانيم بگوييم كه : مقصود از « الليل » در  قُمِ اللَّيْلَ  جنس است ، و آنچه مستثنى شده پاره‌اى از آن است ، كه در اين صورت معنى چنين مىشود : همه شبها قيام كن مگر اندكى از شبها و بعضى از آنها ، و اين - به تعبير صاحب مجمع البيان - شبهاى معذور بودن همچون در بيمارى و غلبه خواب و درد چشم و همانندهاى اينها است ، « 12 » و مؤيد آن است روايت محمد بن مسلم از امام باقر ( ع ) كه گفت : از او درباره گفته خداى تعالى در اين آيه پرسش كردم و او گفت : « به او فرمان داده است كه هر شب به گزاردن نماز شب بپردازد ، مگر در آن شبهايى كه پيش آيد و در آنها به اقامه نماز شب نپردازد » « 13 » به عذرى از عذرها .\r\nپرسشى كه پيش مىآيد اين است كه : چرا خدا امر به قيام به صورتى ترديدپذير ميان چهارگونه اختيار داده است ؟ شايد به سببهاى آينده چنين بوده باشد .\r\n1 - براى آن كه واجب تحديد شده امرى است كه در پاره‌اى از اوضاع و احوال حتى نسبت به پيامبر و معصومانى كه قيام ليل بر ايشان وجوب شرعى عينى\r\n\r\n\r\n","description":"","footnote":"\r\n( 10 ) - التبيان ، ج 10 ، ص 162 .\r\n( 11 ) - تفسير مجمع البيان ، ج 10 ، ص 377 .\r\n( 12 ) - همان جا .\r\n( 13 ) - تفسير الميزان ، ج 20 ، ص 71 از ، كتاب التهذيب .\r\n","page_name":" 18 ","page_number":20},
  {"content":"\r\n\r\nدارد امكان‌پذير است ، چه انسان از ديدگاه واقعيت در معرض اوضاع و احوال متغيرى قرار گرفته است كه مقاومت كردن در برابر آنها براى او ممكن نيست ، همچون بيمارى و جنگ و اوضاع و احوال امنيتى ؛ على بن ابى طالب ( ع ) گفته است : « خدا پيامبرش را ( ص ) در اين / 18 ساعتهاى قيام در شب مخيّر ساخته ، و آن را موكول به رأى خود كرده است ، و پيامبر ( ص ) و گروهى از مؤمنان با او به همين مقدارها قيام مىكنند ، و اين كار براى ايشان دشوار مىشود ، و كسى از ايشان بود كه نمىدانست چند ركعت نماز خوانده است ، و چه اندازه از شب باقى مانده است ، و به همين سبب تمام شب را بيدار و قايم مىماند تا مبادا به اندازه واجب قيام نكرده باشد ، تا اين كه خدا در آخر آيه تكليف را سبكتر كرد » ، « 14 » كه در آن جا قرآن آشكارا به يكى از سببهاى تعدد اختيارات اشاره كرده است .\r\n2 - سپس مكلف را در برابر اختيارات متعدد قرار دادن كه در سنگينى بر نفس و اندازه فضيلت در نزد خدا با يكديگر اختلاف دارند ، و تفاوتى ميان درجه تكليف وجود ندارد كه آيا واجب است يا مستحبّ ، بر حسب اندازه ايمان و اراده خود در آن هنگام كه هر كدام را بخواهد انتخاب مىكند ، گونه‌اى از امتحان و آزمايش الاهى را از مؤمنان مىگذراند .\r\n3 - چنان كه از همين راه به اين نتيجه مىرسيم كه ، به عنوان حكم شرعى ، براى جز پيغمبر ( ص ) قيام ليل مستحبّ است نه واجب ، و فقيهان اختلاف در نصوص را از لحاظ تنگى و گستردگى و فزونى و اندكى ، دليل بر استحباب دانسته‌اند ، زيرا كه امر واجب تحديد شده است .\r\nقيام ليل - چنان كه به آن اشاره شد - منحصر به شماره‌اى از ركعتها و ذكرها نيست ، بلكه برنامه‌اى مايه تكامل جسم و روح و عقل است ، و اين نتيجه‌اى از متضمن بودن آن بر نماز و مناجات و تلاوت قرآن است كه به ميانجيگرى آنها قايمان در شب به آفاق عروج مىكنند كه در عين حال سبب عروج انسان به مراتب\r\n\r\n\r\n","description":"","footnote":"\r\n( 14 ) - تفسير مجمع البيان ، ج 10 ، ص 377 .\r\n","page_name":" 19 ","page_number":21},
  {"content":"\r\n\r\nكمال است .\r\nقرائت قرآن و انديشيدن در معانى آن روح قيام ليل است ، و آن پيمان خدا براى انسان ، و ريسمان كشيده شده او از آسمان به زمين ، و راه و روش روشنى است كه با آن دردهاى او درمان مىشود و از اين راه به خوشبختى مىرسد ، و از آن روح توحيد و توكل و صبر مدد مىگيرد ، و از آيات آن بينشهاى هدايت / 19 و حق در هر ميدان از زندگى به آدمى الهام مىشود ، تا بتواند در روز به راهنمايى پروردگار خويش به راه بيفتد ، و در اختيار او مرهمى براى هر درد و راه حلى براى هر دشوارى و تدبّرى صائب براى هر قضيه و حركت در زندگى فردى و اجتماعى ، و در هر ميدان از ميدانهاى آن وجود داشته باشد . آرى ، خواندن قرآن ، خود به خود بركت و حسنه‌اى بزرگ است ، ولى هدف قرآن بزرگتر از تبرك محض است ، بلكه بزرگترين خير آن جز با برانگيخته شدن عقل به توسط هدايت قرآن و تدبر كردن در معانى آن حاصل نمىشود . آيا اين گفته خداى عز و جل را نشنيده‌اى كه :  كِتابٌ أَنْزَلْناهُ إِلَيْكَ مُبارَكٌ لِيَدَّبَّرُوا آياتِهِ وَ لِيَتَذَكَّرَ أُولُوا الْأَلْبابِ  ؟ و تدبّر در قرآن تنها براى فهم آن نيست ، بلكه براى عمل كردن و به كار گرفتن آن نيز هست ، و به همين سبب قرآن ميان ترتيل آن در شب و آمد و شد طويل مردمان در روز ارتباط برقرار مىكند . چون خواندن قرآن به خودى خود هدف نيست ، خداوند متعال به ما فرمان داده است كه آيات آن را به صورت خاص بخوانيم كه همان ترتيل است .\r\n وَ رَتِّلِ الْقُرْآنَ تَرْتِيلًا  و قرآن را نيكو و با تأنى بخوان . » ترتيل ، خواندن نيكو و بدون شتاب و همراه با تفكر و تدبّر است . عبد اللَّه بن سليمان گفت : از ابو عبد اللَّه ( امام صادق عليه السلام ) درباره معنى اين آيه پرسش كردم ، و او گفت : « امير مؤمنان ( ع ) گفته است : يعنى آن را آشكار بخوان و مانند مو آن را بريده بره مكن ، و همچون ريگ آن را پراكنده مساز ، تا چنان شود كه دلهاى سخت شما از خواب بيدار شود ، و نبايد تمام همّ شما رسيدن به پايان سوره باشد » ؛ « 15 » و امام صادق ( ع ) گفت : « قرآن نيايد به هذرمة ( به شتاب ) خوانده\r\n\r\n\r\n","description":"","footnote":"\r\n( 15 ) - تفسير نور الثقلين ، ج 5 ، ص 446 .\r\n","page_name":" 20 ","page_number":22},
  {"content":"\r\n\r\nشود ، بلكه مىبايستى به ترتيل خوانده شود ؛ پس چون به آيه‌اى برسى كه در آن سخن از بهشت آمده است ، اندكى توقف كن و از خداى عزّ و جلّ خواستار بهشت شو ، و چون به آيه‌اى در ياد كرد آتش دوزخ برسى نيز بايست و از آتش دوزخ به خداى متعال پناه بر » ، « 16 » و نيز گفت ( ع ) : « بايد در خواندن آن مكث كنى و به بانگ نيكو آن را بخوانى » ؛ « 17 » و از امّ سلمه روايت شده است كه : رسول اللَّه خواندن قرآن خود را به آيه آيه تقسيم مىكرد ؛ « 18 » و از انس / 20 روايت شده است كه گفت : صوت خود را مىكشيد و امتداد مىداد . « 19 » امام على - عليه السلام - در بيان ايستار پرهيزگاران در برابر قرآن در قيام ليل گفته است : « اما شب هنگام ، راست برپايند ، و قرآن را جزء جزء با تأمل و درنگ بر زبان دارند ، و با خواندن آن اندوهبارند ، و در آن اندوه داروى درد خود را به دست مىآرند . و اگر به آيه‌اى گذشتند كه تشويقى در آن است ، به طمع بيارمند و جانهاشان چنان از شوق برآيد كه گويى ديده‌هاشان بدان نگران است ، و اگر آيه‌اى را خواندند كه در آن بيم دادنى است ، گوش دلهاى خويش بدان نهند ، آن سان كه پندارى بانگ برآمدن و فرو شدن آتش دوزخ را مىشنوند ؛ ( با ركوع ) پشتهاى خود را خمانيده‌اند ، و ( با سجود ) پيشانيها و پنجه‌ها و زانوها و كناره‌هاى پا را بر زمين گسترانيده ، از خدا مىخواهند كه گردنهاشان را بگشايد » و اين كيفيت به صورت مادّى و معنوى در شخصيّتهاى ايشان تجلّى پيدا مىكند ، چنان كه امام - عليه السلام - بر گفته خود چنين مىافزايد : « و امّا در روز ، دانشمندانند خويشتن‌دار ، نيكوكارانند پرهيزگار » . « 20 » معنى لغوى براى ترتيل با آنچه پيشتر گفته شد به دست مىآيد ؛ چون گفته\r\n\r\n\r\n","description":"","footnote":"\r\n( 16 ) - همان جا .\r\n( 17 ) - همان منبع ، ص 447 .\r\n( 18 ) - همان جا .\r\n( 19 ) - همان جا .\r\n( 20 ) - نهج البلاغة ، خ 193 ، ص 304 .\r\n","page_name":" 21 ","page_number":23},
  {"content":"\r\n\r\nشود : رتل الشيء مقصود آن است كه نظم و ترتيبى نيكو پيدا كرد ؛ و رتّل الكلام ، يعنى اجزاء سخن را خوب با يكديگر پيوست ؛ و رتّل القرآن يعنى در خواندن قرآن تأنق و حكمت به كار برد . و رتل در اصطلاحات نظامى به معنى صف بستن سپاهيان و به ترتيب پشت سر هم قرار گرفتن آلات و ادوات نظامى است ؛ و به قولى پايين آوردن صوت هنگام خواندن است . « 21 » [ 5 - 6 
  ] خداى متعال يكى از پيامدهاى اساسى را كه سبب كشف اهميت قيام شبانه مىشود ، بيان مىكند ، و آن بيان نقش اساسى آن در ساخته شدن شخصيت مكتبى تواناى بر تحمل مسئوليت وحى است ؛ امانت الاهى ، از آن روى كه با هواهاى بشرى و آسايش دوستى آدمى مخالفت دارد ، سنگين مىنمايد ، و ايستار درست در برابر آن گريختن از قبول اين مسئوليت نيست ، بلكه بالا بردن و رساندن مقام نفس به ترازى است كه بتواند با تزكيه و تربيت و تعليم از طريق برنامه‌هاى گوناگون ، بار آن مسئوليت را بپذيرد ، و يكى از اين گونه وسايل قيام شبانه است كه در آيات گذشته به آن اشاره شد .\r\n/ 21  إِنَّا سَنُلْقِي عَلَيْكَ قَوْلًا ثَقِيلًا  ما به زودى بر تو سخنى را القا مىكنيم كه سنگين است . » عبد اللَّه بن عمر گفت : يعنى به زودى گفته‌اى را به تو وحى مىكنيم كه بر تو و بر امّت سنگين است ؛ « 22 » و گفته شده كه مقصود از « ثقيلا » آن است كه جز قلبى تأييد شده با توفيق و نفسى تقويت شده با توحيد ، نمىتواند حامل آن باشد ؛ و به گفته ديگرى ثقيل به معناى عظيم الشأن و بلند مرتبه است ، چنان كه گفته مىشود :\r\nاين كلام رصين است ، و اين سخنى است كه چون در جاى خود قرار گيرد داراى وزن است ؛ « 23 » و قولى آن است كه در ميزان روز قيامت سنگين است . و قرطبى گفت : اين وابسته به امر واجب بودن قيام ليل است ، يعنى از آن روى سنگين است\r\n\r\n\r\n","description":"","footnote":"\r\n( 21 ) - المنجد ، ماده رتل با اضافه و تصرف .\r\n( 22 ) - نور الثقلين ، ج 5 ، ص 447 .\r\n( 23 ) - مجمع البيان ، ج 10 ، ص 378 .\r\n","page_name":" 22 ","page_number":24},
  {"content":"\r\n\r\nكه نماز شب گفته سنگينى براى حمل كردن است ، چه شب براى خفتن است ، و چون كسى به قيام اكثر آن موظف شود و اين امر براى او با بار كردن بار سنگين بر نفس ميسر نشود ، و در عين حال بايد با شيطان نيز مجاهده كند ، البته امرى است كه براى بنده سنگينى دارد . « 24 » و بعضى به تفسير مادى براى معنى ثقيل پرداخته و با تكيه بر روايتهاى غير محقق به استدلال پرداخته‌اند ، همچون اين گفته عايشه كه :\r\nچون به رسول اللَّه ( ص ) در حال سوار بودن بر شتر وحى مىرسيد ، آن شتر سراسر گردن خود را بر زمين مىزد ، « 25 » و در روايتى : شتر از سنگينى وحى زانو مىزد و بر زمين قرار مىگرفت . و اين كه پيشانى رسول ( ص ) را عرق مىپوشاند . « 26 » آنچه من اختيار مىكنم چنين است : سنگينى معنوى است ، پيش از آن كه سنگينى مادّى بوده باشد ، و اگر روايات گذشته حاكى از اثر مادّى وحى بر رسول اللَّه ( ص ) و بر مركب او با ملاحظه آيه  لَوْ أَنْزَلْنا هذَا الْقُرْآنَ عَلى جَبَلٍ لَرَأَيْتَهُ خاشِعاً مُتَصَدِّعاً مِنْ خَشْيَةِ اللَّهِ  صحت داشته باشد ، چيزى جز نمودارها و دلالتهايى بر آثار و حقايق معنوى محسوب نمىشود . و شك نيست كه قرآن ، به اعتبار آن كه مسئوليتهاى بزرگى را همچون مسئوليت استقلال و تغيير و تزكيه و مبارزه با باطل بر دوش انسان بار مىكند ، گفته‌اى سنگين است ، و به همين سبب آدمى نياز به آن دارد كه از قيام شبانه / 22 براى توانا شدن بر حمل اين بار سنگين مدد گيرد ، و بدين گونه سياق قرآن ارتباطى ميان ثقل قرآن و قيام ليل برقرار مىسازد ، و براى ما اين مطلب را توضيح مىدهد كه نماز و شب زنده‌دارى حالت نفسى برخاسته از آنها ، چون همه در شب صورت‌پذير شود ، بهتر از آن است كه در روز فراهم آيد .\r\n إِنَّ ناشِئَةَ اللَّيْلِ  برخاستن شب . » ناشئة در لغت از نشأ الليل يعنى آن را احداث كرد ، آمده است ؛ و اللَّه : آن را آفريد ؛ و الحديث او الكلام : آن را وضع و آغاز كرد ، و ساعات اول شب بدان\r\n\r\n\r\n","description":"","footnote":"\r\n( 24 ) - الجامع لاحكام القرآن ، ج 19 ، ص 38 .\r\n( 25 ) - تفسير نور الثقلين ، ج 5 ، ص 447 .\r\n( 26 ) - همان جا .\r\n","page_name":" 23 ","page_number":25},
  {"content":"\r\n\r\nسبب ناشئة ناميده شده كه شب با آنها آغاز مىشود ، « 27 » و به نظر ما ، مقصود همه آن چيزها است كه در شب از عبادت روحانى يا بصيرت عقلانى يا حكمت ربّانى صورت مىگيرد . و اما مفسران را در اين خصوص دو گفته است : يكى از آنها اين كه مقصود از ناشئة الليل دو ركعت نمازى است كه پس از نماز مغرب گزارده شود ( شايد غفيله ، و به گفته‌اى جز آن ) ؛ « 28 » و دوم : قيام ليل ، چنان كه در مجمع البيان از باقر و صادق ( ع ) نقل شده است : « آن قيام در آخر شب است تا نماز شب » « 29 » و ، چنان كه گذشت ، اين به سياق سوره نزديكتر است .\r\n هِيَ أَشَدُّ وَطْئاً  استوارى سخت‌تر دارد . » و شدت وطأ ثبات قدمى است كه سنگينى و سختى گام نهادن بر زمين آن را منعكس مىسازد ، پس گام سخت بر زمين نهادن مايه ثبات قدم بيشتر خواهد بود ، و به قول قتادة : ثبات قدم بيشتر در خير ، « 30 » و به گفته فرّاء : ثبات قدم بيشتر در شب ، بدان سبب كه مردمان در اين ثبات قدم مضطرب مىشوند ، و براى تأمين معاش به اين جا و آن جا مىروند . « 31 » و شك نيست كه استقامت داشتن در راه رسالت امرى دشوار است و به اراده‌اى سخت و روحى عالى نياز دارد ، تا آدمى با آنها بتواند با چالشهاى مستقيم بودن بر حق مواجه شود . . . و قيام شب / 23 همراه با خواندن قرآن و تدبّر كردن در آن و پرداختن به دعا و آمرزشخواهى به شخص اراده ثبات و روح تحمل عطا مىكند ؛ و در هنگام بحث از اين آيه شايسته است كه به مطالعه در زندگى نسلهاى نخستين مسلمانان بپردازيم كه كارهاى بزرگى در تاريخ انجام دادند ، و مسير انسانيت را عوض كردند ، و شك نيست كه آنان در اين كار از قيام خويش در شب و همت عالى و اراده سختى كه از آن بهره ايشان شده بود مدد\r\n\r\n\r\n","description":"","footnote":"\r\n( 27 ) - المنجد ، ماده نشأ .\r\n( 28 ) - نور الثقلين ، ج 5 ، ص 448 به نقل از كافى .\r\n( 29 ) - مجمع البيان ، ج 10 ، ص 378 .\r\n( 30 ) - الدر المنثور ، ج 6 ، ص 278 .\r\n( 31 ) - التفسير الكبير ، ج 30 ، ص 175 .\r\n","page_name":" 24 ","page_number":26},
  {"content":"\r\n\r\nمىگرفتند ، و در واقع راهبان شب و شهسواران روز بودند .\r\nبرخاستن شب بر جانها از آن روى دشوار است كه شخص براى پرداختن به آن مواجه با چالشى نفسى مىشود كه خواب بر آن چيره شده ، و در صدد آن است كه از زير بار مسئوليت شانه تهى كند ، و راحت بدنى را از لقاى پروردگار جبّار خويش برتر داند ، و به همين گونه با چالش شيطانى نيز رو به رو است كه به او عقب انداختن اين تكليف الاهى را وسوسه مىكند ، و خواب يا چيزى ديگرى را همچون بهانه فرار در اختيار او مىگذارد . پس بدين گونه است كه قيام شب نقطه عزيمتى براى بهبود بخشيدن اساسى و ريشه‌دار در نفس آدمى و در اجتماع به شمار مىرود ، كه اين خود عملى دشوار است ، و قرآن به اين معنى بدين گونه اشاره كرده است :  وَ اسْتَعِينُوا بِالصَّبْرِ وَ الصَّلاةِ وَ إِنَّها لَكَبِيرَةٌ إِلَّا عَلَى الْخاشِعِينَ  و از بردبارى و نماز مدد گيريد ، و اين كارى بس دشوار است مگر بر خاشعان » . « 32 » چنين است كه بعضى تصور كرده‌اند كه مقصود از شدت وطأ خود سختى نماز شب است ، چنان كه گفته‌اند : گرانتر و سخت‌تر از نماز روز بر نمازگزار است ، و آن برخاسته از اين گفته است : دشوارى حكم بر مردم شدت گرفت . . .\r\nپس خداوند متعال پيامبر خود را از آن آگاه كرد كه ثواب در قيام شب متناسب با شدت دشوارى و سنگينى آن است ، و نظير آن است اين گفته پيامبر ( ص ) :\r\n« بهترين عبادتها دشوارترين ( أحمز ) آنها است » ، « 33 » و قيام شب از آن روى حمز ( دشوار ) است كه در انسان توازن شخصيت مىآفريند تا چنان شود كه اين شخصيّت متّكى بر شالوده‌هاى راهنماى مبتنى بر ارزشهاى وحى و هدايت عقل و آزمايشهاى بشرى بوده باشد ، و چنين است كه زبان راهبان شب پاكيزه شده از غيبت و بدگويى و ديگر خطاها و گناهان گفتارى مىشود كه گواهى به دروغ دادن از جمله آنها است ، بدان جهت كه بر پا ايستادن شب سبب آن مىشود كه دلهاشان از\r\n\r\n\r\n","description":"","footnote":"\r\n( 32 ) - البقرة / 45 .\r\n( 33 ) - التفسير الكبير ، ج 30 ، ص 176 .\r\n","page_name":" 25 ","page_number":27},
  {"content":"\r\n\r\nعقده‌ها تهى و مخزن تقوا شود ، و آنان را بر آن مىدارد كه پيش از سخن گفتن درباره آن بينديشند ، و آن را با ترازوى حق و صواب بسنجند ، و در سخن گفتن به آنچه درست و حق است دست يابند ؛ / 24 پس چون سكوت اختيار كنند به انديشيدن بپردازند ، و در آن هنگام كه سخن مىگويند حكمت و فرزانگى از اطراف ايشان جريان پيدا كند ، و چنان باشند كه مولاى ايشان امير المؤمنين ( ع ) با گفته خود :\r\n« منطقهم الصواب گفتار ايشان درست و صواب است » ايشان را توصيف كرده است . « 34 »  وَ أَقْوَمُ قِيلًا  و در گفتار استوارتر . » يعنى ايشان بهتر از ديگران مىتوانند به حق در جهات گوناگون آن دسترس پيدا كنند ، از آن روى كه اقوم يعنى برتر از ديگران‌اند . و فخر رازى در تفسير آيه آن را نيكو لفظتر تفسير كرده است ، و انس گفته است : درشت‌تر و آماده‌تر و برنده‌تر ، « 35 » و اين امرى طبيعى است ، بدان سبب كه قايم در شب به گفته خدا و وحى او ( قرآن ) اتصال پيدا مىكند ، و طرز انديشيدن و منطق خويش را بر پايه آن طرح مىريزد ، و نيز بدان روى كه برانگيختن عقل به تفكر در آيات خدا در هنگام شب ، راه را براى دست يافتن به منطقى استوارتر در هنگام سخن گفتن در روز هموار مىسازد .\r\nاگر قرآن را از مصداقهاى گفتار سنگين القا شده به توسط خدا بر فرستاده‌اش و پيروان او در نظر بگيريم ، برخاستن در شب كه قلب آدمى را آماده پذيرفتن آن مىسازد ، آن را آماده‌تر و شايسته‌تر براى فهم معانى آن و استوار ماندن در آن و عمل كردن به آن قرار مىدهد .\r\n[ 7 
  ] مسئوليتهاى شبانه - در برنامه مؤمن - همراه با مسئوليتهاى روزانه كه مستلزم آمد و شدى گسترده و گشت و گذارى دراز است ، تكامل پيدا مىكند .\r\n\r\n\r\n","description":"","footnote":"\r\n( 34 ) - نهج البلاغة ، خ 193 ، ص 303 .\r\n( 35 ) - تفسير الكبير ، ج 30 ، ص 176 .\r\n","page_name":" 26 ","page_number":28},
  {"content":"\r\n\r\n إِنَّ لَكَ فِي النَّهارِ سَبْحاً طَوِيلًا  تو را در هنگام روز آمد و شدى دراز است . » در اين مورد دو نظر وجود دارد كه هر دو به درمان توهم تناقض ميان كارهاى اساسى انسان در شب و كارهاى اساسى او در روز منجر مىشود ، چرا كه اسلام آن دو را مكمّل يكديگر در نظر مىگيرد :\r\n/ 25 رأى اوّل : « السبح » به معنى مهام و عمل است ؛ « سبحوا القوم » يعنى قوم به راه افتادند و در زمين پراكنده شدند ، « 36 » پس چنان مىنمايد كه قرآن مىخواهد به ما بگويد كه مؤمن را دو مسئوليت است : يكى در هنگام روز براى انجام دادن دهها كار مهم ، و ديگرى در شب كه محدود به قيام او است ، و هر اندازه مسئوليت روزانه در راه تحصيل علم يا جهاد در راه خدا يا تلاش براى به دست آوردن روزى حلال بزرگ باشد ، بدل كردن مسئوليت شب به روز خطا است ، چرا كه شخص عالم اگر در طلب علم خود خلوص نداشته باشد ، زيان علم بر او و بر مردم از سود آن بيشتر خواهد شد ، و آن كس كه علم را مفيد و صاحب علم را ملتزم به رسالت او در زندگى قرار مىدهد ، به واژگون كردن حقايق نخواهد پرداخت و خود و علم خويش را به هيچ حكومت يا طاغوت يا مترف نخواهد فروخت ، و اين ايمانى است كه از قيام در شب نصيب او مىشود .\r\nنيازمندى مؤمن به قيام شب در هر جا كه باشد ، نيازى قطعى و مؤكّد است ، زيرا كه گشت و گذار دراز او در روز با بدنى است كه ناگزير بايد در آن عقل و روحى وجود داشته باشد كه آن را جز در پيوستگى به خدا و پيروى از وحى او نخواهد يافت ، و اين خطايى بسيار زشت است كه آدمى به آمد و شدهاى دراز روزانه و فرو رفتن در ژرفناهاى آن بپردازد ، در حالى كه خود را براى اين كار آماده نكرده است ، و امام على ( ع ) در اين باره تأكيد كرده است كه هر فضيلتى كه پرهيزگاران در روز به آن دسترس پيدا كنند ، ثمره قيام ايشان در هنگام شب است ،\r\n\r\n\r\n","description":"","footnote":"\r\n( 36 ) - المنجد ، ماده سبح .\r\n","page_name":" 27 ","page_number":29},
  {"content":"\r\n\r\nو اين در آن هنگام است كه ، چنان كه پيشتر گفتيم ، به توصيف حال ايشان در هنگام شب پرداخته بود : « و اما در روز ، دانشمندانند خويشتندار ، نيكوكاران‌اند پرهيزگار ، ترس آنان را چون تير پيراسته تراشيده كرده است و نزار . چون كسى بدانها نگرد ، پندارد كه بيمارند ، اما آنان را بيمارى نيست ، و گويد خردهاشان آشفته است - اما آن پريشانى را سببى ديگر است . موجب آشفتگىشان كارى است بزرگ . از كردار اندك خود خرسندى ندارند ، و طاعتهاى فراوان را بسيار نشمارند . پس آنان خود را متهم شمارند و از كرده‌هاى خويش بيم دارند . اگر يكى از ايشان را بستايند ، از آنچه درباره او گويند بترسد و گويد : من خود را از ديگران بهتر مىشناسم و خداى من مرا از خودم بهتر مىشناسد . بار خدايا ! مرا مگير بدانچه بر زبان مىآورند ، و بهتر از آنم كن كه مىپندارند ، و بر من ببخشاى آن را كه نمىدانند » . « 37 » رأى دوم : السبح به معنى فراغ و فرصت ؛ جبائى گفت : اگر چيزى شب هنگام از تو فوت شود ، / 26 در هنگام روز فرصتى براى جبران كردن آن در اختيار دارى ، « 38 » و در اين جا شايسته آنچه را كه علامه طبرسى در اين خصوص گفته است نقل كنيم : آمد و شدها و كارهاى تو در روز فراوان و زياد است ، چه در آن نيازمند تبليغ رسالت و دعوت خلق و آموختن واجبها و مستحبها و اصلاح معيشت خود و عيال خويشى ، و شب هنگام فرصت و فراغتى براى پند گرفتن و قرآن خواندن فراهم مىآيد ، پس آغاز شب را مخصوص عبادت خود قرار ده ، تا بهره خود را از دنيا و آخرت به دست آورى ، و اين خود دليلى بر آن است كه هيچ كس عذرى براى ترك كردن نماز شب براى تعليم و تعلم ندارد ، زيرا كه پيامبر ( ص ) پيش از هر يك از ما نيازمند تعليم و آموختن چيز به ديگران بود ، و هرگز به آن راضى نشد كه از بهره خويش از قيام شب صرف نظر كند ، « 39 » پس اين درست نيست كه مؤمن به بهانه\r\n\r\n\r\n","description":"","footnote":"\r\n( 37 ) - نهج البلاغة ، خ 193 ، ص 304 .\r\n( 38 ) - التبيان ، ج 10 ، ص 163 .\r\n( 39 ) - مجمع البيان ، ج 10 ، ص 378 .\r\n","page_name":" 28 ","page_number":30},
  {"content":"\r\n\r\nچيزى از قيام شب خوددارى ورزد ، چه در روز فرصت رسيدگى به امور ديگر وجود دارد ، و اما شب در درجه اول مخصوص قيام است .\r\n[ 8 
  ] در حديثى معروف آمده است : اگر خواهان آنى كه خدا با تو سخن گويد ، قرآن بخوان ، و اگر خواهان سخن گفتن با خدايى ، پس با او مناجات كن ، و مؤمنان بدين گونه در قيام شبانه خويش عمل مىكنند و با پروردگار خويش به سخن گفتن مىپردازند : گاه قرآن مىخوانند ، و زمانى ديگر با دعا از پروردگار خويش ياد مىكنند ، چنان كه خدا به آنان فرمان داده و گفته است :\r\n وَ اذْكُرِ اسْمَ رَبِّكَ  و ياد كن از نام پروردگارت . » ياد كرد خدا مغز و مخ عبادت و بلكه هدف اساسى در اسلام است ، زيرا كه فراموش كردن خدا مايه هر انحرافى در زندگى انسان خواهد شد . و از آن روى گفت  اسْمَ رَبِّكَ  كه آفريده از معرفت ذات خدا و پيوستگى مستقيم پيدا كردن با آن عاجز است ، و خداوند متعال نامها را وسايلى براى اتصال پيدا كردن بندگان با خودش قرار داده است ؛ و بر زبان آوردن نامهاى خدا تنها تلفظ كردن حروف آن نيست ، بلكه به ايمان داشتن به آنها و شناختن خدا به ميانجيگرى آنها مربوط مىشود ، چه هر اسم از آن اسماء انعكاسى در آفرينش او دارد .\r\nاين كه خداوند متعال « اسم » را به صورت مفرد آورده دلالت بر اطلاقى دارد كه از به كار بردن هر اسم از / 27 اسماء نيكوى او حاصل مىشود ، و اين نزديكتر است ، بدان سبب كه ذكر خدا با ذكر هر يك از نامهاى او صورت اتمام پيدا مىكند ، چنان كه خود او عزّ و جلّ گفته است :  قُلِ ادْعُوا اللَّهَ أَوِ ادْعُوا الرَّحْمنَ ، أَيًّا ما تَدْعُوا فَلَهُ الْأَسْماءُ الْحُسْنى  بگو : خدا را اللَّه بخوانيد يا الرحمن ، به هر كدام بخوانيد از نامهاى نيك او است » . « 40 » ذكر حقيقى تنها تلفظ كردن نامهاى خدا نيست ، بلكه اضافه بر اين ژرف كردن پيوند با او در افقهاى يكى دانستن او و تنها به او پرداختن است ، و لذا خدا\r\n\r\n\r\n","description":"","footnote":"\r\n( 40 ) - الاسراء / 110 .\r\n","page_name":" 29 ","page_number":31},
  {"content":"\r\n\r\nهمراه با فرمان دادن به ذكر فرمان به تبتّل نيز داده است .\r\n وَ تَبَتَّلْ إِلَيْهِ تَبْتِيلًا  و منقطع شو به سوى او با انقطاعى كامل . » ابو بصير از امام صادق ( ع ) روايت كرده است كه : « و اما تبتل اشاره كردن با سر انگشت سبّابه است » ؛ « 41 » و زرارة و حمران از ابو جعفر و ابو عبد اللَّه - عليهما السلام - روايت كرده‌اند كه « تبتل در اين جا به معنى بلند كردن دو دست در نماز است » ؛ « 42 » و از امام كاظم ( ع ) روايت شده است كه « تبتّل عبارت از آن است كه در دعا دو كف دست را بگردانى » . « 43 » گروهى از مفسران اشاره كرده‌اند كه معنى آن اخلاص در دعا است ، و اشاره كردن به انگشت و بالا نگاه داشتن دو دست و گرداندن كف دستها چيزى جز مظاهر و نمودهايى از آن نيست ، و مثل آن همچون ركوع و سجود و قنوت است ، و ريشه لغوى كلمه نيز ما را به اين معنى راهنمايى مىكند ؛ شيخ الطائفة گفته است : « تبتل انقطاع و بس كردن به عبادت خدا است ، و لذا مريم ( ع ) و فاطمه ( ع ) هر دو به بتول ملقب شده‌اند ، از آن روى كه مريم خود را مخصوص عبادت خدا قرار داد ، و فاطمه ( اگر على ( ع ) نمىبود ) بدون همسر باقى مىماند . قولى هم آن است كه : انقطاع به سوى خدا اميد خير داشتن از او است نه از جز او . « 44 » و فخر رازى اضافه كرده است كه : به قولى ، صدقه پاره بريده شده از مال صاحب آن است » . و فرّاء گفت : چون عابدى از هر چيز قطع رابطه كند و تنها به عبادت بپردازد ، تبتل كرده ، يعنى از / 28 هر چيز بريده و به فرمان خدا و فرمانبردارى از او پرداخته است . « 45 » و در الدر المنثور از قتادة در تفسير  وَ تَبَتَّلْ إِلَيْهِ تَبْتِيلًا  نقل شده است كه گفت : دعا كردن و عبادت را تنها مخصوص او قرار ده ؛ و مجاهد گفته است كه : سؤال كردن و دعا را خالصانه به خدا مخصوص\r\n\r\n\r\n","description":"","footnote":"\r\n( 41 ) - نور الثقلين ، ج 5 ، ص 450 .\r\n( 42 ) - مجمع البيان ، ج 10 ، ص 379 .\r\n( 43 ) - نور الثقلين ، ج 5 ، ص 449 .\r\n( 44 ) - التّبيان ، ج 10 ، ص 164 .\r\n( 45 ) - التفسير الكبير ، ج 30 ، ص 178 .\r\n","page_name":" 30 ","page_number":32},
  {"content":"\r\n\r\nگردان .\r\nدرباره « تبتيلا » كه بدين صيغه بيان شده ، اختلاف است ، در صورتى كه مصدر تبتل در اين آيه معتبر است ؛ بعضى اظهار نظرى كرده‌اند كه شايسته ادب وحى و بزرگى آن نيست ، چه گفته‌اند : براى مراعات فواصل آيات چنين شده است . « 46 » به نظر من تبتل مصدر كلمه ديگرى است كه به آن اشاره شده است ، پس عبادت احتمال دو معنى مىكرده است : اول ، بريدن و قطع رابطه جدى كردن كه از آن با كلمه « تبتّل » تعبير مىشود ، و دوم ، بريدن يك بار پس از بارى ديگر ، كه تعبير از آن با « تبتيل » است ؛ اولى مصدرى از باب تفعّل است و دومى از باب تفعيل . به نظر من كلمه افاده تأكيد بر تبتل و حقيقى بودن آن مىكند ، چه ، هر تبتل ظاهرى در نزد خدا تبتل محسوب نمىشود ، يعنى تبتل بر وزن تفعل كه از آن معنى مداومت و بازگشت زمانى پس از زمانى ديگر به آن حاصل مىآيد ، چه آدمى در معرض انحراف و تأثيرپذيرى از عوامل منفى در هر لحظه قرار گرفته است ، و لذا نيازمند درمان كردن اين دشوارى با مصر بودن بر انقطاع به سوى خدا و تبتل به او از گاهى به گاهى ديگر پس از آن است .\r\n[ 9 
  ] ياد خدا و انقطاع و تبتل به سوى او در جان آدمى و بر اندامهاى او هنگامى ژرفتر مىشود كه بر معرفت او سبحانه و تعالى متكى بوده باشد ، و هدف از معرفت او توحيد و يكى شناختن و توكل كردن بر او است ، و اين همان زاويه‌اى است كه از درون آن آيه نهم در سياق سوره صورتبندى مىشود و پروردگار ما را به ما معرفى مىكند .\r\n رَبُّ الْمَشْرِقِ وَ الْمَغْرِبِ  پروردگار خاور و باختر . » صاحب مجمع البيان گفته است : يعنى پروردگار جهان و هر چه در آن است ، از آن روى كه ميان مشرق و مغرب قرار گرفته است ؛ و به قولى : پروردگار محل برآمدن خورشيد و فرو شدن آن ، « 47 » و اطلاق از لحاظ متوجه كردن معنى به\r\n\r\n\r\n","description":"","footnote":"\r\n( 46 ) - الميزان ، ج 20 ، ص 65 .\r\n( 47 ) - مجمع البيان ، ج 10 ، ص 379 .\r\n","page_name":" 31 ","page_number":33},
  {"content":"\r\n\r\nمشرق / 29 و مغرب و آنچه در ميان آنها است شايسته‌تر است ، چه همه كاينات هر يك جدا جدا نشانه‌هايى بر پروردگارى او است ، و اين كه همه آفريده‌هاى او هستند . و در آيه تناسبى ميان اشاره به حركت برآمدن و فرو شدن جهانى و ميان اسم ( ربّ ) به اعتبار اين كه هر دو نمودار و آيتى از ربوبيتى است كه معنى پروردن و نو كردن و اضافه كردن بر آفرينش از آن استفاده مىشود ، و نيز تناسبى با قيام در شب و سبح و گشت و گذار روزانه دارد كه اين هر دو به برآمدن خورشيد و فرو شدن آن وابسته است .\r\nچون انسان نظر و انديشه خويش را به مشرق و مغرب متوجه سازد و در آنها تدبر كند ، حقيقت توحيد براى او تجسم پيدا مىكند ، چه بر او اين واقعيت مكشوف مىشود كه به هيچ چيز آفريده نمىتوان اعتماد كرد ، بدان روى كه طلوع و غروبى دارد ، مگر بر پروردگار واحد و احدى كه پيش از آفرينش جهان وجود داشته و پس از نابود شدن همه چيزها باقى خواهد ماند .\r\n لا إِلهَ إِلَّا هُوَ فَاتَّخِذْهُ وَكِيلًا  معبودى جز او وجود ندارد ، پس او را وكيل و كارساز خود گير . » جز او را براى پرستش اختيار مكن ، چه آن تغييرپذير است و در معرض زوال قرار دارد و به همين سبب شايسته توكل كردن و اعتماد داشتن به آن نيست . علامه طبرسى گفته است : او را محافظ و قيام كننده به امر خود برگزين ؛ و به قولى : او را براى وعده‌هايى كه به تو داده است كافى بدان و به او اعتماد كن و كار خويش به او واگذار كه او را بهترين حافظ و نگاهبان خواهى يافت . « 48 » و در فتح القدير آمده است : يعنى چون او را مخصوص ربوبيّت شناختى ، پس وى را وكيل خود قرار ده . « 49 » [ 10 
  ] و نيازمندى انسان مكتبى به توكل بر خدا و يكتا پرستيدن او و تنها به\r\n\r\n\r\n","description":"","footnote":"\r\n( 48 ) - همان جا .\r\n( 49 ) - فتح القدير ، ج 5 ، ص 318 .\r\n","page_name":" 32 ","page_number":34},
  {"content":"\r\n\r\nاو پيوستن و از ديگران بريدن و پيوسته به ياد او بودن ، و در نتيجه به قيام شبانه پرداختن ، يك نيازمندى دايمى است كه در برابر چالشهاى مواجه با آن خواستار مجاهده‌اى دايمى و دشوار است . و اگر توكل بر خدا و استمداد از او نباشد ، بنده ، رفته رفته ، بيش از راه راست او انحراف پيدا خواهد كرد .\r\n/ 30 از بزرگترين چالشها و فشارها ، چيزهايى است كه دشمنان عليه مؤمنان و مخصوصا رهبران ايشان مىگويند ، و در اين كار مهمترين سلاح ايشان متمسك شدن ايشان به امور منفى است كه مىخواهند از اين راه نام نيك رساليان را لكه‌دار سازند ، و بر مؤمنان لازم است كه با اين معارضه به مدد بردبارى و دورى گزيدن از اين گونه معارضان رو به رو شوند .\r\n وَ اصْبِرْ عَلى ما يَقُولُونَ وَ اهْجُرْهُمْ هَجْراً جَمِيلًا  و بر آنچه مىگويند شكيبا باش ، و به بهترين صورت با ايشان قطع رابطه كن . » هجر جميل به معنى قطع رابطه از روى حكمت و دور از انگيزندگى است ، چه قطع رابطه چون از حدود حكمت خارج شود ، به صورت مبارزه‌اى مادّى و حادّ در اوضاع و احوالى ناشايسته در مىآيد ، و بيش از آنچه سودمند باشد زيانبخش خواهد شد . و فخر رازى گفته است : هجر جميل دورى گزيدن قلبى و ميلى ، و مخالفت كردن با ايشان به صورتى نيكو و مدارا كردن و چشمپوشى از بعضى چيزها و خوددارى از مكافات است . « 50 » اسلام از آدمى چنان مىخواهد كه شخصيت و ايستارهاى خويش را بر اساس استقلال بنا كند ، و بنا بر اين از واكنشهايى همچون سخنان منفى كه عليه او گفته مىشود تأثر پيدا نكند ، بلكه در راه عملى ساختن نقشه حكيمانه‌اى كه براى خود طرحريزى كرده است پيش رود ، بدون اين كه ديگران بتوانند او را بترسانند و در جهتى كه خود خواستار آن‌اند به حركت در آورند ، و ساعت مبارزه و روش و مكان آن را بر او تحميل كنند ، و از اين جا معلوم مىشود كه صبر نه به معنى\r\n\r\n\r\n","description":"","footnote":"\r\n( 50 ) - تفسير الكبير ، ج 30 ، ص 180 .\r\n","page_name":" 33 ","page_number":35},
  {"content":"\r\n\r\nخوددارى از برداشتن گامهاى لازم در برابر چالشهاى دشمنان ، بلكه به معنى منتظر ماندن فرصتى است كه در آن شخص بتواند نقشه ترسيم شده خود را عملى سازد ، و اين همه با قيام شبانه و توكل كردن به خدا به بهترين صورت پيش خواهد رفت ، و تعبير قرآنى :  وَ اصْبِرْ عَلى ما يَقُولُونَ  در برابر آنچه مىگويند صبور باش » ، بسيار دقيق و بدين معنى است كه نبايد كه مردمان دينى و مكتبى از ايستگاههاى درستى كه براى خود انتخاب كرده‌اند ، با گفته ديگران تزلزل پيدا كنند و تغيير جا دهند ، چه گاه مستكبران و مترفان نبرد اعلام شده خود را بر ضد ارزشى از ارزشهاى الاهى ، همچون حجاب ، بر اين اساس كه شكلى از اشكال ترساندن و ستمگرى است ، رنگ حق به جانب مىدهند ، / 31 و به همين سبب بر دينداران و افراد مكتبى واجب است كه شكيبايى نمايند و كلمات آميخته به دشنام را تحمل كنند ، نه اين كه از ارزشهاى خود چشم بپوشند و براى محافظت از آنها سست شوند .\r\nاز هجر جميل و چشمپوشى نيكو و حكيمانه اين امر بر ما آشكار مىشود كه چنين عملى مبتنى بر اساس عدل و حكمت است ، پس مؤمن حق آن ندارد كه با از دست دادن چيزى قطع رابطه كند ، و به هيچ امر مثبتى معترف نباشد ، و خود را از فوايد مثبت نيز محروم سازد . به عبارت ديگر : شايسته آن است كه - حتى با دشمنان - از حدود انصاف خارج نشويم ، و اين قطع رابطه و هجر همراه با عمل از دست رفتن حقوقى از ديگران نباشد كه از حدود خدا و شرايع او دور است .\r\n[ 11 
  ] و مؤمنان روح شكيبايى را از دوام الهام مىگيرند : توكل به خدا ، و ايمان به اين كه خدا دشمنان ايشان را به بدترين صورت مجازات خواهد كرد ، پس از شتابزدگى و ناشكيبايى با آن كه ممكن نيست مجازات از ميان برود ، چه حاصلى به دست مىآيد ؟ آرى ، گاه چنان است كه گروهى از مؤمنان انتقام خدا را از دشمنان خود دشمنان رسالت در حيات خويش مشاهده نمىكنند ، و گاه اين انتقام در دنيا صورت نمىگيرد ، ولى واقعيت آن است كه اين انتقام بالآخره در دنيا يا در آخرت صورت خواهد گرفت ، كه در آن جا عذاب خوار كننده‌اى بهره مترفان و مستكبران تكذيب كننده رسالت خواهد شد .\r\n\r\n","description":"","footnote":"","page_name":" 34 ","page_number":36},
  {"content":"\r\n\r\n وَ ذَرْنِي وَ الْمُكَذِّبِينَ أُولِي النَّعْمَةِ وَ مَهِّلْهُمْ قَلِيلًا  و كار اين تكذيب كنندگان را به من واگذار كه خداوندان ناز و نعمتند ، و اندكى ايشان را مهلت ده . » يعنى مترفانى كه با رسالت و فرستادگى از جانب خدا معارضه مىكنند ، و آيات خدا را دروغ مىشمارند . و از كلمه « ذرنى » تهديد و وعيد افاده مىشود ، به همان گونه كه نعم الوكيل اشاره به معنى توكل دارد ، بدان سان كه شايسته مؤمن چنان است كه در عين شكيبا بودن بر آنچه دشمنان درباره او مىگويند ، از اين امر اطمينان و آرامش خاطر كامل داشته باشد كه بردبارى او بى حاصل نمىماند ، و آن كس كه بر او توكل كرده است سرانجام حق را به حقدار خواهد رساند . و شايد يادآورى از نعمت ايشان نشانه‌اى از آن باشد كه عذابى كه به ايشان خواهد رسيد ، شامل تغيير حالت متنعم بودن ايشان نيز هست ، و صاحب الميزان به اين مطلب اشاره كرده و گفته است : جمع كردن توصيف آنان به « مكذّبين » با توصيف به « أولى النّعمة » اشاره به علتى است كه آنان را به عذاب تهديد مىكند ، چه تكذيب ايشان از دعوت الاهى ، در حالى كه خود متنعم به نعمت پروردگارشانند ، كفران نعمت ايشان است ، و سزاى كفران نعمت سلب آن است و مبدل شدن آن به نقمت و انتقام و مجازات . « 51 » / 32 هر اندازه زمان صبر به تصور مؤمنان دراز شود ، و اتراف مكذبان و نعيم ايشان امتداد يابد ، باز هم در مقايسه با معادله حقيقى زمان در نزد خداوند متعال كوتاه است ، بلكه عملا نيز چنين است ، و آن كس كه به مطالعه در تاريخ مبارزه ميان حق و باطل بپردازد ، به اين سنّت الاهى اعتقاد راسخ پيدا مىكند . عايشه مىگويد : هنگامى كه اين آيه نازل شد ، چندان زمان پس از آن نگذشت كه جنگ بدر « 52 » پيش آمد كه در آن مشركان خوار و ذليل شدند ؛ و قولى آن است كه اين آيه\r\n\r\n\r\n","description":"","footnote":"\r\n( 51 ) - الميزان ، ج 20 ، ص 67 .\r\n( 52 ) - الدر المنثور ، ج 6 ، ص 279 .\r\n","page_name":" 35 ","page_number":37},
  {"content":"\r\n\r\nدرباره توزيع كنندگان طعام در بدر نازل شده كه شماره آنان ده نفر بوده است ؛ و به قولى ديگر نزول آيه در حق بزرگانى از قريش صورت گرفت كه مسلمانان را استهزا مىكردند . « 53 » و زمخشرى در الكشاف افزوده است كه : آنان مردمانى متنعم و خوشگذران بودند ، « 54 » و اين همه گواه و مصداقى براى سنّت خدا است كه از عقب تا اعماق تاريخ امتداد دارد و از جلو تا دورترين آينده زمان ممتد است .\r\n[ 12 - 14 
  ] قرآن به ما خبر از امرى غيبى مىدهد كه خدا براى مترفان و خوشگذرانان تكذيب كننده رسالت از عذابى دردناك و خواركننده در روزى آماده است كه زمين و كوه‌ها به لرزش در مىآيند .\r\n إِنَّ لَدَيْنا أَنْكالًا وَ جَحِيماً  در نزد ما براى ايشان بندها و آتشى عظيم آماده است . » صاحب المنجد گفته است : انكال و نكول قيد و بند سخت از هر چيزى است ، و آهن لگام ، « 55 » و گفته شده است كه آن نزديكتر است : عذابى بسيار زشت است كه هر كس آن را ببيند از آن مىترسد و دورى مىگزيند ، و نكلى است كه هر كس گرفتار آن شود ، مايه ترس و عبرت ديگران مىشود « 56 » و شايد كلمه در معانى خود مشتمل بر شدت و انتقام و خوارى و بندها و غلهايى باشد كه نماينده / 33 تنكيلى همراه با عذاب سوزنده دوزخ است . و آنچه آدمى در سراى ديگر از انواع عذاب مىبيند ، تحميل شده و وارد شونده بر او از خارج قوانين و سنتهاى طبيعى نيست ، بلكه ساخته دست خود او است كه آنها را از پيش براى خود فرستاده : دروغى كه در دنيا به گفتن آن مىپرداخته ، در آخرت براى او به صورت بارى سنگين در مىآيد و چنين است امر درباره غيبت كردن و دزدى و دشنام دادن و خوردن اموال مردم به باطل و ناحق . . . همه اينها به صورت انكال و جحيم در مىآيد .\r\n\r\n\r\n","description":"","footnote":"\r\n( 53 ) - مجمع البيان ، ج 10 ، ص 380 .\r\n( 54 ) - الكشاف ، ج 4 ، ص 640 .\r\n( 55 ) - المنجد ، ماده نكل .\r\n( 56 ) - همان جا .\r\n","page_name":" 36 ","page_number":38},
  {"content":"\r\n\r\n وَ طَعاماً ذا غُصَّةٍ وَ عَذاباً أَلِيماً  و خوراكى گلوگير و عذابى دردناك . » يعنى خورشى كه خوردن و چشيدن و بوييدن آن براى خورندگان گوارا نيست ، بلكه جويدن و فرو بردن آن به سبب عذاب و ناراحتى همراه با آن دشوارى دارد . بيشتر مفسران گفته‌اند كه خوراكى خاردار است ، و به قولى شدت زبرى آن علت است . و زمخشرى و رازى آن را از درخت زقّوم دانسته‌اند ، و سخن صاحب كشاف چنين است : يعنى آنچه آسان به گلو فرو نمىرود ، يعنى خارتر و درخت زقوم . « 57 » از گونه‌هاى عذاب ياد شده در دو آيه ، بر ما مكشوف مىشود كه آنان همچون كيفرى در مقابل تكذيب و ناشكرى ايشان از پروردگارشان در مقابل نعمت و راحت دنيا ، در سراى ديگر زندگيى متناقض با زندگى دنياى خود خواهند داشت .\r\n يَوْمَ تَرْجُفُ الْأَرْضُ وَ الْجِبالُ  آن روز كه زمين و كوه‌ها به حركت و جنبش در مىآيند . » يعنى سخت مىلرزند و كسانى كه بر آنها زندگى مىكنند مضطرب و پريشان مىشوند ، « 58 » و اين نتيجه‌اى از هول و هراس آن روز است و از عظمت موقف و دامنه ترسناكى آن حكايت مىكند ؛ پس درباره انسان ضعيف در آن روز كه همراه با زمين و كوه‌ها به لرزش و اضطراب در مىآيد ، چگونه مىانديشى ؟ ناچيزتر از هر مرغى خواهد بود كه در جريان بادى شديد و طوفانى قرار گرفته است كه همه چيز را با خود مىبرد .\r\nتصور اين وضع و حضور قلبى در برابر اين حقيقت براى آن كفايت مىكند / 34 كه آدمى به وسيله آن ريشه‌هاى غرور و خودپسندى و اتكاى به قدرت و شخصيت خويش را از جان خود بيرون كشد ، و به شناخت راه رسيدن به خداى خود و قدرت مطلق او توفيق يابد ، پس به او و به رسالتش ايمان آورد ، نه اين كه همچون صاحبان نعمت گرفتار خودبينى شده به تكذيب رسالت الاهى بپردازد .\r\n\r\n\r\n","description":"","footnote":"\r\n( 57 ) - رجوع كنيد به الدر المنثور و الكشاف و المجمع و التفسير الكبير و التبيان درباره همين آيه .\r\n( 58 ) - مجمع البيان ، ج 10 ، ص 380 .\r\n","page_name":" 37 ","page_number":39},
  {"content":"\r\n\r\nكوه‌هاى استوار و به هم پيوسته در آن روز ، بر اثر حركات و لرزشهاى پياپى شديدى كه در معرض آن قرار گرفته‌اند ، به صورت ذره‌هاى ريگ و شن در مىآيند .\r\n وَ كانَتِ الْجِبالُ كَثِيباً مَهِيلًا  - و كوه‌ها همچون ريگهاى روان شود . » قمّى گفته است : همچون ريگ ، « 59 » و در مجمع البيان : ريگى پراكنده به نقل از ابن عباس ؛ و گفته‌اند كه مهيل چيزى است كه چون گام بر روى آن قرار گيرد ، از زير آن بلغزد ، و چون پايين آن را نگاه دارى ، بالاى آن فرو ريزد . « 60 » و در المنجد آمده است : انكثب الرمل يعنى ريگ توده شد و پاره‌اى از آن بر روى پاره‌اى ديگر قرار گرفت ، و براى هر آنچه در چيزى بريزد ، گفته مىشود كه انكثب فيه ، « 61 » و مهيل چيزى است كه فرو ريزد و پاره‌اى از آن بر روى پاره‌اى ديگر قرار گيرد ؛ و گفته مىشود : اهال التراب ، يعنى از ريشه تكانى در آن پديد آمد و بر روى هم فرو ريخت و پراكنده شده ؛ و خاك نرمى كه باد آن را در صحرا با خود به يك گوشه مىبرد و جمع مىكند ، كثيب نام دارد و جمع آن كثبان است ، و از خصوصيات آن آسان فرو ريختن و در هوا پراكنده شدن است . پس آيا در آن هنگام كه كوه‌هاى سخت و استوار سنگى به صورت غبارى فرو ريزنده در مىآيند ، انسان ضعيف كه زمين او را به حركت در مىآورد ، چه حالى خواهد داشت ؟ و چرا در برابر قدرت پروردگار خويش جاهلانه ايستادگى و گردنكشى مىكند ؟\r\nرابطه ميان سياق سوره از قيام شبانه و ميان گفتار درباره منظره‌هاى گوناگون عذاب روز پسين ، و نتيجه‌اى كه از آن به دست مىآيد ، اين است كه ترس از سختيها و اوضاع هولناك آن روز مؤمنان را به تلاش براى سالم جستن از آن روز برمىانگيزد ، و به همين سبب روح قيام شبانه را در جان ايشان مىدمد . و اين هراسى است كه بستر خواب را بر انسان / 35 عاقل و داراى ضمير زنده ناهموار و ناگوار مىسازد ، زيرا چگونه ممكن است در حالى كه مىبايستى از اين گردنه‌هاى دشوار\r\n\r\n\r\n","description":"","footnote":"\r\n( 59 ) - تفسير قمى ، ج 2 ، ص 392 .\r\n( 60 ) - مجمع البيان ، ج 10 ، ص 380 .\r\n( 61 ) - المنجد ، ماده كثب .\r\n","page_name":" 38 ","page_number":40},
  {"content":"\r\n\r\nگذر عبور كند و سالم به آن طرف برسد ، با هول و اضطرابى كه دارد بتواند چشمان خود را برهم نهد ؟ ! در اين جا رابطه‌اى ميان فرمان خدا به فرستاده‌اش ( ص ) درباره صبر كردن بر آنچه مكذّبان مىگويند و ميان كلام او درباره عذابى كه براى آنان آماده كرده است ، وجود دارد ، و آن اين كه : بردبارى نكردن و شتاب ورزيدن آدمى را در فكر انتقام گرفتن و واكنش نشان دادن مىاندازد ، و مؤمن بدان جهت صبورى مىنمايد و شتاب نمىورزد كه از فوت وقت باكى ندارد ، و مىدانند كه به يقين روزى خواهد آمد كه خدا ( وكيل او ) از دشمنانش انتقام خواهد گرفت .\r\n[ 15 - 19 
  ] و در كنار بيم دادن از عذاب آخرت ، خداوند متعال مترفان و جز ايشان را از عواقب ناگوار تكذيبى كه در دنيا چشم به راه ايشان است بيم مىدهد ، و اين از طريق يادآورى سنّتهاى ثابت در زندگى و سرنوشت يكى از اقوامى كه به نافرمانى رسول خود پرداخته بود و خدا آن قوم را هلاك كرد و سخت كيفرشان داد ، صورت مىگيرد .\r\n إِنَّا أَرْسَلْنا إِلَيْكُمْ رَسُولًا شاهِداً عَلَيْكُمْ كَما أَرْسَلْنا إِلى فِرْعَوْنَ رَسُولًا  - به سوى شما فرستاده‌اى را گواه بر خودتان فرستاديم ، به همان گونه كه به سوى فرعون فرستاده‌اى روانه كرديم . » يعنى فرستاده‌اى فرستاديم كه به گواه بودن حق در ميان شما قيام كند ، و ارزشهاى الاهى را تجسم بخشد ، و چنان باشد كه براى شما عنوان ترازويى براى بازشناختن حق و باطل از يكديگر پيدا كند ، و الگو و نمونه و اسوه‌اى براى هر كس كه خواستار هدايت شدن به راه راست و درست است . از آن روى خدا از قوم فرعون ياد كرد كه وجوه تشابه ميان واقعيت آن قوم و واقعيت قوم همزمان با پيامبر اسلام ( ص ) فراوان بود ، و از آشكارترين آنها اين كه : كسانى كه جبهه باطل را در هر دو مبارزه مىساختند ، مترفان و متنعمان بودند .\r\nبه همان گونه كه خدا را در فرستادن فرستادگان خود به ميان امتهايى كه پياپى در تاريخ بر سر كار آمدند ، سنتى جارى در زندگى جامعه‌ها است ، به همان\r\n\r\n","description":"","footnote":"","page_name":" 39 ","page_number":41},
  {"content":"\r\n\r\nگونه خداى - عزّ و جلّ - سنت جزا و مكافات را هرگز از آن جدا نكرده است ، و به همين سبب اگر اقوامى به رهبرى رسول و ارزشهاى رسالت گردن مىنهادند ، جزاى خير و سعادت دنيا و آخرت بهره ايشان مىشد ، اما اگر به نافرمانى و تكذيب رسول مىپرداختند ، خود را در معرض انتقام و كيفر سخت و بد مىديدند و به آن گرفتار مىشدند ، / 36 چنان كه قوم فرعون كه به نافرمانى موسى ( ع ) پرداخته بودند گرفتار غرق شدن و هلاك شدند .\r\n فَعَصى فِرْعَوْنُ الرَّسُولَ فَأَخَذْناهُ أَخْذاً وَبِيلًا  - پس فرعون نافرمانى رسول كرد ، و ما او را گرفتار كرديم به گرفتارى سخت . » يعنى گرفتارى سخت و زشت ؛ و در آيه بيم دادنى براى مشركان و براى امت محمّد ( ص ) از نافرمانى او ، و اشاره‌اى به اين امر وجود دارد كه سنّت گرفتار خشم خدا شدن اختصاص به زمانى جز زمان ديگر ، يا قومى سواى اقوام ديگر ندارد .\r\nو هنگامى كه خدا صورتى از انتقام الاهى را در تاريخ به ياد ما مىآورد ، براى آن است كه درى از درهاى شيطان را ببندد كه از طريق آن آدمى را به انحراف و گمراهى دور مىكشاند ، و اين در آن هنگام است كه در گوش و فكر او چنين وسوسه مىكند كه خدا به بندگان خويش مهربان است ، و امكان ندارد كه آنان را در آخرت عذاب كند ، و اين كه تهديدها تنها براى ترساندن است نه چيزى بيش از آن . . . و به همين سبب خداوند متعال به صورت مستقيم معاصران رسول و رسالت اسلام را طرف خطاب قرار مىدهد و به آنان مىگويد كه گريختن از سطوت خدا ، در آن هنگام كه اراده انتقام داشته باشد ، غير ممكن است .\r\n فَكَيْفَ تَتَّقُونَ إِنْ كَفَرْتُمْ يَوْماً يَجْعَلُ الْوِلْدانَ شِيباً  - پس اگر كافر شويد و بر كفر باز ايستيد ، چگونه مىتوانيد از بد آن روز بپرهيزيد كه نوزادگان را پير مىكند ؟ » .\r\nكه اين خود نتيجه‌اى از سختى هراس و ناراحتى ديدن حوادثى است كه در آن روز اتفاق مىافتد ؛ قمّى گفته است : نوزادان از ترس حاصل از شنيدن صيحه\r\n\r\n","description":"","footnote":"","page_name":" 40 ","page_number":42},
  {"content":"\r\n\r\nپير مىشوند ، « 62 » و در الدر المنثور از ابن مسعود به روايت از پيامبر ( ص ) آمده است كه گفت : « چون روز قيامت شود ، پروردگار ما آدم را مىخواند و به او مىگويد : اى آدم ! قيامت آتش را به پا كن ، پس آدم مىگويد : پروردگارا ! من چيزى جز آنچه به من آموخته‌اى نمىدانم ، پس خدا مىگويد : قيامت آتش را به پا كن ، از هر هزار نفر نهصد و نود و نه نفر در حالتى كه سخت بسته و گرفتار بندند به طرف آتش رانده مىشوند ، و چون آتش قيامتش به پا شد ، هر كودك و نوزادى پير مىشود » ؛ « 63 » و در اين باره از ابن عباس روايت شده است كه : اين بر مسلمانان گران مىآيد ، پس در آن هنگام كه چنين چيزى را در چهره‌هاى ايشان مشاهده كرد گفت : « فرزندان آدم فراوان‌اند ، و يأجوج و مأجوج از فرزندان آدمند ، و مردى از ايشان از دنيا نمىرود مگر اين كه هزار مرد از صلب او وارثان او باشند ، پس ايشان / 37 و مانندان ايشان سپاهيان شمايند » . « 64 » و امام على بن ابى طالب مردمان را از آن روز بيم داد و گفت : « بندگان خدا ! از روزى بترسيد كه كرده‌ها را روز وارسى و حساب است ، روزى كه پر از تشويش و اضطراب است و كودكان در آن پير مىشوند » « 65 » ؛ آن روز پير نشوند كه روزى است كه خدا مردمان را از يكديگر جدا مىكند ، و سرنوشتهاشان را مقرّر مىدارد : گروهى به بهشت مىروند و گروهى ديگر به دوزخ و جاودانه در آنها باقى مىمانند .\r\nآرى ، روزى بزرگ است ، بلكه بزرگترين روز در وجود جهانيان از جنّ و انس است ، و چگونه مىتواند رسيدن به پيرى براى كسانى زودرس نباشد كه در برابر جبّار آسمانها و زمين ايستاده و چشم به راه سرنوشت ابدى خويش‌اند ، و مخصوصا آن گناهكارانى كه صحيفه‌هاى خويش را با كارهاى بد و زشت پر كرده‌اند ، و در پى ايشان مذبذبان و دورويانند ، و اما پرهيزگاران و مؤمنان در\r\n\r\n\r\n","description":"","footnote":"\r\n( 62 ) - تفسير القمّى ، ج 2 ، ص 393 .\r\n( 63 ) - الدر المنثور ، ج 6 ، ص 279 .\r\n( 64 ) - التفسير الكبير ، ج 30 ، ص 184 .\r\n( 65 ) - نهج البلاغة ، خ 157 ، ص 222 .\r\n","page_name":" 41 ","page_number":43},
  {"content":"\r\n\r\nامنيّتى از رحمت خدا به سر مىبرند ، و بايد گفت كه آن روز خوشبختى و شادكامى بزرگ ايشان است . مگر نه آن است كه دوست و سرور خويش پروردگار جهانيان را ملاقات مىكنند ؟\r\nشيب و پيرى تنها كنايه از سختى و ناراحتى « 66 » نيست ، بلكه شايد حقيقتى مادى داشته باشد و در قيامت چنين حادثه‌اى رخ مىدهد ، چه پيشامدهاى آن روز هولناك بزرگتر از توان تحمّل تن آدمى است ، و اگر خدا مرگ را بر مردمان مقدّر نكرده بود ، هر حادثه‌اى از آن همه ايشان را از پا در مىآورد .\r\nحوادث آن روز تنها در انسان انعكاس پيدا نمىكند ، بلكه در طبيعت خاموش نيز تأثير مىگذارد ، و ترسناكى وضع كره زمين و كوه‌ها را به لرزه درمىآورد ، و آسمان شكاف بر مىدارد .\r\n السَّماءُ مُنْفَطِرٌ بِهِ  - و آسمان در آن روز شكافته مىشود . » / 38 در پيش آمدن چنين روزى شك و ترديد وجود ندارد ، زيرا كه وعده خداى تواناى وفا كننده به وعده خويش است ، و به همين سبب است كه تعبير از وقايع قيامت غالبا به صيغه ماضى و چنان بيان مىشود كه گويى اتفاق افتاده است .\r\n كانَ وَعْدُهُ مَفْعُولًا  - وعده خدا شدنى بوده است . » بنا بر اين كار بدان صورت نيست كه آدمى چنان آرزو مىكند ، و نه چنان است كه شيطان او را مىفريبد و مىگويد كه وعيدهاى خدا همه جز براى ترساندن نيست ؛ هرگز چنين نيست . . . وعده‌هاى خدا راست است و بدون ترديد عملى خواهد شد ؛ و شايسته است در اين جا به اين نكته اشاره كنيم كه بعضى از فلسفه‌هاى ماديگرانه در گمراهى خود چندان پيش رفته‌اند كه به نظر ايشان جهان ديگر واقعيت ندارد ، و آن را بر ساخته فلسفه‌هاى دينى مىدانند كه از اين راه مىخواهند پيروان خود را به اصول و مبادى خود معتقد سازند ، و چيزى جز اين نيست ! و اين آيه كريمه اين پندارها و گمانهاى نادرست را با تأكيد بر اين كه وعده خدا قطعا عملى خواهد\r\n\r\n\r\n","description":"","footnote":"\r\n( 66 ) - همان جا .\r\n","page_name":" 42 ","page_number":44},
  {"content":"\r\n\r\nشد ، ردّ مىكند .\r\nسپس خداوند متعال با اشاره به آنچه پيش از اين در آيات گذشت ، چنين مىگويد :\r\n إِنَّ هذِهِ تَذْكِرَةٌ  - اين يك يادآورى و پند است . » حق را به ياد انسان مىآورد ، و عقل و انگيزه‌هاى پنهان نيكى را كه راهنماى آدمى به خداى بزرگ است بر مىانگيزد ، و راه راست و روش صحيح سير به طرف خدا را براى او ترسيم مىكند . . . پس نقش يادآورى بيان خطوط كلّى و ترسيم نشانه‌هاى راه براى انسان است ، نه تحميل كردن گزينش معينى به اجبار ، چرا كه اختيار و آزادى از ويژگيهاى خود انسان است ، و او است كه حق و باطل را مىخواهد يا نمىخواهد .\r\n فَمَنْ شاءَ اتَّخَذَ إِلى رَبِّهِ سَبِيلًا  - پس هر كه خواهد ، راه به سوى پروردگار خويش را اختيار مىكند . » فخر رازى گفته است : تذكرة همه آن چيزها است كه در سوره پيش از اين گذشت ، و انتخاب راه عبارت از پرداختن به فرمانبردارى و پرهيز كردن از نافرمانى ؛ « 67 » و صاحب الميزان تذكرة را تعميم / 39 بر همه آنچه گذشت داده ، و نماز شب را مخصوص راه ( سبيل ) دانسته است ، بدان جهت كه بنده را به سوى پروردگارش راهنمايى مىكند ؛ « 68 » و درست‌تر آن است كه : سبيل همه راه راست رساننده به خرسندى و رضايت خدا را شامل مىشود ، و قيام ليل گامهايى از آن است ، ولى آشكارترين مصاديق سبيل ، ارزشهاى الاهى ، و برجسته‌ترين آنها قرآن است ، چنان كه در دعاى ندبه چنين آمده است : « سپس پاداش محمد - صلواتك عليه و آله - را دوستى ايشان به كتاب خودت دانسته و گفته‌اى :  قُلْ ما أَسْئَلُكُمْ عَلَيْهِ مِنْ أَجْرٍ إِلَّا مَنْ شاءَ أَنْ يَتَّخِذَ إِلى رَبِّهِ سَبِيلًا  - بگو : از شما در برابر آن پاداشى جز\r\n\r\n\r\n","description":"","footnote":"\r\n( 67 ) - التفسير الكبير ، ج 30 ، ص 185 .\r\n( 68 ) - الميزان ، ج 20 ، ص 69 .\r\n","page_name":" 43 ","page_number":45},
  {"content":"\r\n\r\nاين نمىخواهم كه خواستار در پيش گرفتن راه پروردگارتان باشيد » پس آنها راه رسيدن به تو و گذرگاه رسيدن به رضوان ( بهشت ) تو است » . « 69 » [ 20 
  ] در پايان سوره ، قرآن بار ديگر به قيام شبانه مىپردازد و به برنامه قيام در نزد گروه اول مسلمانان و مخصوصا در نزد اسوه و سرور ايشان ، پيامبر محبوب خدا حضرت محمد - صلّى اللَّه عليه و آله - و نيز به بيان سماحت و آسانى و واقعيت اين اسلام مىپردازد كه در آن اوضاع و احوال حقيقى عامل مؤثر در تشريع و قانونگذارى است ، و بنا بر آن تكليف قيام شب از صاحبان عذر مشروع به صورت كامل ساقط مىشود ، يا چندان تخفيف پيدا مىكند كه تنها به خواندن آياتى از قرآن و عمل كردن به مجموعه‌اى از واجبات كلى مىرسد كه نماز و زكات و انفاق و آمرزش خواهى از جمله آنها است .\r\n إِنَّ رَبَّكَ يَعْلَمُ أَنَّكَ تَقُومُ أَدْنى مِنْ ثُلُثَيِ اللَّيْلِ  - پروردگارت مىداند كه تو كمتر از دو سوم شب را به پا بر مىخيزى . » يعنى كمتر از دو ثلث و بيشتر از نيمى از آن در پاره‌اى اوقات .\r\n وَ نِصْفَهُ  - و نيمى از آن . » در زمانهايى ديگر .\r\n/ 40  وَ ثُلُثَهُ  - و يك سوم آن . » در زمانهاى ديگر . . . و اين بدان معنى است كه پيامبر ( ص ) فرمان خدا را درباره قيام شب و آنچه بيان آن در آيات پيش از اين گذشت ( 2 - 4 ) عملى مىكرد . و آيه حكايت از يكى از دو دلالت دارد : نخست آن كه رسول اللَّه ( ص ) هر شب با تفاوت پيدا كردن مدت قيام با شبهاى ديگر به عملى كردن اين قيام مىپرداخت : گاه مدت اين قيام كمتر از دو ثلث شب بود ، گاه نيمى از شب ، و گاه يك سوم آن ؛ و دلالت دوم اين كه هر شب سه بار از بستر بر مىخاست و در فاصله آنها به استراحت مىپرداخت ، ( كمتر از دو ثلث ، نيمه شب ، و ثلث آن ) .\r\n\r\n\r\n","description":"","footnote":"\r\n( 69 ) - مفاتيح الجنان ، ص 533 .\r\n","page_name":" 44 ","page_number":46},
  {"content":"\r\n\r\nروايتى اشاره به احتمال دوم دارد كه علامه طوسى در التهذيب از آن ياد كرده است : امام صادق ( ع ) درباره نماز پيامبر ( ص ) گفت : « وسيله تطهيرى مىآورد و سرش را با سرپوشى مىپوشاند و مسواك خويش را زير بستر خود مىنهاد و آن اندازه كه خدا مىخواست به خواب مىرفت ، و چون بيدار مىشد ، مىنشست و سپس چشم خود را براى ديدن آسمان به گردش در مىآورد ، و آياتى از آل عمران را مىخواند :  إِنَّ فِي خَلْقِ السَّماواتِ وَ الْأَرْضِ وَ اخْتِلافِ اللَّيْلِ وَ النَّهارِ . . .  ؛ آن گاه دندانهاى خود را مسواك مىزد و به طهارت مىپرداخت و پس از آن به مسجد روانه مىشد و چهار ركعت نماز مىگذاشت كه ركوع آن به اندازه قرائت آن ، و سجود آن به اندازه ركوع آن بوده ؛ چندان در ركوع بود كه گفته مىشد : چه وقت سر از ركوع بر خواهد داشت ؟ و چندان در سجود باقى مىماند كه گفته مىشد : چه وقت سر از سجده بر خواهد داشت ؟ سپس به بستر خويش باز مىگشت و تا آن اندازه كه خدا مىخواست به خواب مىرفت ؛ پس از آن بار ديگر بيدار مىشد و مىنشست و به تلاوت آيات قرآن مىپرداخت ، و بعد از آن به نگريستن به آسمان و مسواك كردن و تطهير مشغول مىشد و به مسجد مىرفت ، و چهار ركعت نماز همچون بار اول مىگزارد ، و پس از آن به بستر باز مىگشت و تا آن اندازه كه خدا مىخواست به خواب مىرفت ؛ سپس بيدار مىشد و مىنشست و به خواندن آياتى از آل عمران مشغول مىشد ، و چشم را به ديدن آسمان وا مىداشت ، و پس از مسواك كردن و تطهير به مسجد مىرفت و نماز وتر مىگذاشت و به خواندن دو ركعت مشغول مىشد ( يعنى دو ركعت نماز شفع يا نافله سپيده دم ) و آن گاه براى گزاردن نماز صبح خارج مىشد » . « 70 » اصحاب خالص رسول ( ص ) از گروه اول مسلمانان / 41 همچون او عمل مىكردند ، بدان سبب كه خدا او را اسوه مؤمنان قرار داده بود . و آيه قرآن معنى « معيّت » يعنى با پيامبر بودن را آشكار كرده و گفته است كه مقصود از آن وابستگى دينى و اجتماعى ظاهرى نسبت به راهنمايى پيامبر و روش او نيست ، بلكه صحبت\r\n\r\n\r\n","description":"","footnote":"\r\n( 70 ) - نور الثقلين ، ج 1 ، ص 422 .\r\n","page_name":" 45 ","page_number":47},
  {"content":"\r\n\r\nو يارى حقيقى در پيروى عملى از رهبرى و رسالت او است .\r\n وَ طائِفَةٌ مِنَ الَّذِينَ مَعَكَ  - و گروهى از كسانى كه با تواند . » ما مردمان زمان حاضر كه از مصاحبت پيامبر ( ص ) با بدنهاى خود و با او بودن محروميم ، مىتوانيم با پيروى از اثر او با او باشيم ، و يكى از آثار او جهاد وى و برپاخاستنش در شب است . و حسكانى گفته است : مقصود از « كسانى كه با تواند » على و ابو ذر بوده است . « 71 »  وَ اللَّهُ يُقَدِّرُ اللَّيْلَ وَ النَّهارَ  - و خدا اندازه شب و روز را معين مىكند . » صاحب مجمع البيان گفته است : يعنى اندازه‌ها را تعيين مىكند تا بدان گونه كه به شما فرمان داده است عمل كنيد ، و به گفته‌اى : علم آنچه مىكنيد از او فوت نمىشود ، و مقصود آن است كه خدا اندازه‌هاى شب و روز را مىداند و به همين سبب از اندازه قيام شما در شب آگاهى دارد . « 72 » و شايد در « تقدير » اشاره به اختلاف شب و روز از لحاظ زمانى و كوتاه و بلند شدن آنها در فصول مختلف است و خداى ما كسى است كه اين اندازه‌هاى متفاوت را تعيين مىكند .\r\n عَلِمَ أَنْ لَنْ تُحْصُوهُ  - مىدانست كه شما هرگز از شمارش آن آگاهى نداريد . » و در معنى احصاء دو قول است : آنچه آشكار است اين كه از شمارش و محاسبه آن ناتوانيد ، و ديگر آن كه طاقت ايستادن به آن اندازه را نداريد ، و اين يك به دليل سياق قرآن نزديكتر است ، چه سخن مستقيما از توبه و تخفيف به ميان مىآيد ، و قرآن به گوشه‌اى از عذرهاى مشروعى اشاره مىكند كه سبب جلوگيرى از قيام ليل به صورت نخستين آن است . . . مقاتل گفته است : كسى بود كه تمام شب را به نماز خواندن مىگذراند ، از بيم آن كه / 42 مبادا به آن قيامى كه فرمان آن رسيده است عمل نشود ؛ و به همين سبب خداوند سبحانه و تعالى گفته است : « شما\r\n\r\n\r\n","description":"","footnote":"\r\n( 71 ) - تفسير البصائر ، ج 5 ، ص 132 از مجمع البيان .\r\n( 72 ) - مجمع البيان ، ج 10 ، ص 1381 .\r\n","page_name":" 46 ","page_number":48},
  {"content":"\r\n\r\nطاقت و توان شمارش و نگاه داشتن حساب آن را نداريد » . و حسن گفت : چندان ايستادند تا پاهاشان باد كرد و لذا گفت كه : در حقيقت ، توان احصاء آن را نداريد .\r\nو به قولى معنى آن چنين است : شما طاقت ادامه دادن به قيام شب را نداريد و كوتاهى و تقصير در آن پيدا خواهد شد . « 73 »  فَتابَ عَلَيْكُمْ  - پس بر شما بخشيد و از شما در گذشت . » يعنى به شما رحمت آورد و مهربانى نمود ، چه هر كس كه خدا از او درگذرد مورد رحمت او قرار گرفته است . و چون معنى اصلى توبه را در نظر بگيريم كه بازگشت است ، معنى آيه چنين مىشود : امرى بر خدا آشكار شد ، پس حكم ديگرى را به وحى بر شما نازل كرد كه غير از حكم اول است كه متضمن قيام تمام شب جز اندكى از آن بوده ، يا اين كه در آن قيام واجب بود نه مستحبّ . « 74 »  فَاقْرَؤُا ما تَيَسَّرَ مِنَ الْقُرْآنِ  - پس هر اندازه كه ممكن باشد ، قرآن بخوانيد . » تأكيد خدا بر قرائت قرآن ما را به عظمت آن هدايت مىكند ، و به اين كه تلاوت و انديشيدن در معانى آن روح قيام شبانه و از مهمترين هدفهاى قرآن است ، از آن روى كه انسان را به كلام پروردگارش و عهدى كه با او بسته بوده است باز مىگرداند ، و از آن بينش حق و راههاى زندگى خود را از هر بعد و جهت الهام مىگيرد . هدف قيام ليل تكامل انسان است به تكاملى روحى برخاسته از شب زنده‌دارى و بريدن از هر چيز و پيوستن به خدا و نماز ، و تكاملى عقلى با انديشيدن در آفرينش خدا و به تفكر پرداختن در آيات قرآن او . آرى ، اوضاع و احوال گاه اجازه آن نمىدهد كه شخص قيام شبانه را به صورت اولى آن ادامه دهد ، ولى بر مؤمن روا نيست كه ، به هر حال ، خواندن قرآن را هر اندازه كه ميسر شود ترك كند .\r\n\r\n\r\n","description":"","footnote":"\r\n( 73 ) - همان جا .\r\n( 74 ) - با آن كه رواياتى صريح در اين باره وجود ندارد كه قيام ليل در آغاز دعوت اسلامى يك واجب شرعى بوده است ، محتمل است كه چنين بوده باشد ، يا بدين گونه از آن استقبال كردند و سپس جز اين بر ايشان معلوم شد .\r\n","page_name":" 47 ","page_number":49},
  {"content":"\r\n\r\nولى آيا معنى  ما تَيَسَّرَ مِنَ الْقُرْآنِ  چيست ؟\r\nمفسّران و قراء در اندازه‌اى از قرائت كه اين جمله متضمن آن است ، با يكديگر اختلاف دارند : / 43 سعيد بن جبير آن را پنجاه آيه دانسته است ؛ و ابن عباس صد آيه ؛ و سدى دويست آيه ؛ و جويبر اندازه آن را ثلث قرآن دانسته است ، زيرا كه خدا خواندن آن را بر بندگان خود آسان و ميسر كرده است ، « 75 » بنا بر مفهوم اين آيه :\r\n وَ لَقَدْ يَسَّرْنَا الْقُرْآنَ لِلذِّكْرِ فَهَلْ مِنْ مُدَّكِرٍ  . « 76 » و ميان اين آراء چهارگانه تناقضى وجود ندارد ، چرا كه  ما تَيَسَّرَ  آن اندازه از قرائت را مىرساند كه انجام دادن آن بر آدمى ميسر باشد ، خواه يك آيه باشد و خواه تمام قرآن ، هر چند ظاهر كلمه اشاره به اندك دارد ، و بعضى در توجيه از اين دور تر رفته و آيه را به خواندن نماز تفسير كرده و گفته‌اند كه : آن اندازه از نماز كه مىتوانيد بگزاريد ، و از آن روى از نماز به قرآن تعبير كرده است كه نماز متضمن قرآن است . « 77 » آنچه شايسته پرسش است ، سبب آسانگيرى و تيسير پس از سخت‌گيرى در روش تشريع اسلامى است ، و به سبب زياد بودن نمونه‌ها اين امر عنوان نمود و پديده‌اى در احكام الاهى پيدا كرده است : خداوند به مؤمنان دادن صدقه را پيش از نجوا كردن با رسول اللَّه ( ص ) واجب كرد « 78 » و سپس اين صدقه الغا شد ، و بر مردان نزديكى كردن با همسران را در شبهاى ماه رمضان حرام كرد و سپس فرمان به حلال بودن آن داد ، « 79 » و جهاد را ، در صورتى كه شماره مسلمانان نسبت به دشمنانشان نسبت يك به ده بوده باشد ، واجب اعلام كرد ، يعنى اگر در مقابل هزار دشمن شماره مسلمانان صد بوده باشد ، جهاد بر اينان واجب است ، و سپس حكم را\r\n\r\n\r\n","description":"","footnote":"\r\n( 75 ) - مجمع البيان ، ج 10 ، ص 381 .\r\n( 76 ) - القمر / 40 .\r\n( 77 ) - اين گفته در مجمع البيان نقل شده است : ج 10 ص 381 ، و صاحب كشاف و فخر رازى هم آن را گفته‌اند .\r\n( 78 ) - المجادلة / 12 - 13 .\r\n( 79 ) - البقرة / 187 .\r\n","page_name":" 48 ","page_number":50},
  {"content":"\r\n\r\nتخفيف داد و نسبت را ، به جاى يك به صد ، يك به ده مقرر داشت ؛ « 80 » و احكام متعددى از اين گونه وجود دارد كه يكى از آنها قيام شبانه‌اى است كه درباره آن سخن مىگوييم .\r\nاين نمود در تشريع اسلامى ما را به آن رهنمون مىشود كه اصلاح آدمى نيازمند برنامه‌اى فشرده و سخت است ، تا زمانى كه نفس خويش را به صورتى اساسى و ريشه‌دار اصلاح كند ، / 44 به همان گونه كه فرد جنگى و نظامى در نخستين دوره تعليمات نظامى خود با چنين دشواريها رو به رواست ، و هر چه در اين راه پيشتر رود ، شدت فشارى كه بر وى وارد مىآيد كاهش پيدا مىكند ، و اسلام نيز همين روش را در سازندگى افراد و اجتماع خود به كار مىگيرد ؛ و اگر اين توجيه صحيح بوده باشد ، بر ما واجب است كه از اين كيفيت در زندگى و مسير حركت خود استفاده كنيم ؛ پس در آغاز تغيير لازم است كه امت با سختگيرى رو به رو باشد ، و چون در بوته ايمان و عمل رسالى گداخته شد ، رفته رفته بايد زمان كاستن از شدت برسد .\r\nقرآن نظر ما را به يك ويژگى تشريعى در اسلام جلب مىكند كه همان واقعيت است ، و اين كه قانونگذار و مشرّع اسلامى آن را به خوبى در نظر مىگيرد ، و اسلام نظامى قسرى و جبرى نيست ، بلكه تشريعى واقعى و همراه با نرمش است ، و اين خود وسيله‌اى براى تأكيد حقانيت آن به شمار مىرود .\r\n عَلِمَ أَنْ سَيَكُونُ مِنْكُمْ مَرْضى  - مىدانست كه در ميان شما بيمارانى وجود دارد ، » كه بيمارى آنان را از قيام شبانه باز مىدارد ، يا آن را براى ايشان به صورت تكليفى دشوار در مىآورد . و اين خود اشاره به موانع و بازدارنده‌هاى بدنى است كه سبب ضعف و سستى آدمى مىشود .\r\n وَ آخَرُونَ يَضْرِبُونَ فِي الْأَرْضِ يَبْتَغُونَ مِنْ فَضْلِ اللَّهِ  - و كسان ديگرى\r\n\r\n\r\n","description":"","footnote":"\r\n( 80 ) - الانفال / 65 و 66 .\r\n","page_name":" 49 ","page_number":51},
  {"content":"\r\n\r\nكه براى جستجو و دست يافتن به فضل خدا در زمين از اين جا به آن جا مىروند ، » كه مقصود از آن حركت در طلب روزى است . و ضرب در زمين كنايه از جا به جا شدن و تلاشهاى سريع است . و رازى سبب سبكتر كردن واجب را بر اين گروه و همانندان ايشان ( جنگندگان در راه خدا ) آن دانسته است كه : مسافران و مجاهدان در هنگام روز به كارهاى سخت اشتغال دارند ، و اگر شب هنگام به خواب نروند بيشتر گرفتار مشقت و سختى خواهند شد . « 81 »  وَ آخَرُونَ يُقاتِلُونَ فِي سَبِيلِ اللَّهِ  - و كسان ديگرى در راه خدا به كارزار اشتغال دارند . » تا كلمه خدا را برتر سازند ، و فرمان او را روان كنند ، و بر استوارى شرع او بيفزايند ، و در مرزهاى مسلمانان به پاسدارى بپردازند ، / 45 و شك نيست كه اينان را در برابر آنچه مىكنند پاداشى بزرگ است ، و به جان خودم سوگند كه جهاد ايشان به منزله قيام شبانه است و در نزد خدا همان اجر و قدر را دارد ؛ چه اگر جهاد و جنگ ايشان نباشد ، چنان كه خداوند متعال گفته است :  لَهُدِّمَتْ صَوامِعُ وَ بِيَعٌ وَ صَلَواتٌ وَ مَساجِدُ يُذْكَرُ فِيهَا اسْمُ اللَّهِ كَثِيراً  - كليساها و كنيسه‌ها و نمازگاهها و مساجدى كه در آنها مردمان به ياد خدا مىافتند ويران خواهد شد . » « 82 » فخر رازى گفته است : و از لطايف اين آيه آن است كه خداى تعالى مجاهدان را با سفر كنندگان براى دست يافتن به روزى حلال « 83 » همپايه گرفته ، و اين خود مؤيد گفته‌اى از رسول اللَّه ( ص ) است : « هر كس كه كالايى را به شهرى از شهرهاى مسلمانان وارد كند و در اين كار بردبار و نيكوكار باشد ، و آن را به نرخ روز آن به فروش برساند ، در نزد خدا از شهيدان محسوب مىشود » ، « 84 » و اين تأكيدى بر گفته امام صادق ( ع ) است كه گفت : « هر كس در راه زندگى عائلهء خويش تحمل رنج كند ، همچون مجاهدى در\r\n\r\n\r\n","description":"","footnote":"\r\n( 81 ) - التفسير الكبير ، ج 30 ، ص 187 .\r\n( 82 ) - الحج / 40 .\r\n( 83 ) - التفسير الكبير ، ج 30 ، ص 187 .\r\n( 84 ) - در همان جا از ابن مسعود .\r\n","page_name":" 50 ","page_number":52},
  {"content":"\r\n\r\nراه خدا است » . و خداوند متعال بار ديگر به خواندن قرآن فرمان مىدهد .\r\n فَاقْرَؤُا ما تَيَسَّرَ مِنْهُ  - پس آن اندازه كه ميسّر باشد ، از آن بخوانيد . » و لو اين كه فقط چند آيه بوده باشد ؛ آنچه اهميت دارد اين است كه مؤمن رسالت پروردگارش را ترك نكند ، زيرا كه گاه ممكن است از قيام شبانه بىنياز شود ، ولى از بينشهاى وحى ، در هر وضع و حالى كه پيدا كند ، بىنياز نخواهد شد .\r\n وَ أَقِيمُوا الصَّلاةَ  - و نماز را بر پاى داريد . » با عمل كردن به واجبات و شعائر آن ، و ملتزم و متعهد بودن نسبت به مندرجات آن ، و تحقق بخشيدن به هدفهاى آن در زمينه شخصى و اجتماعى .\r\n وَ آتُوا الزَّكاةَ  - و زكات دهيد . » كه اين زكات كنايه از هر انفاق واجب است و سبب پاك شدن و تزكيه نفس و مال مؤمن با بخشيدن آن مىشود .\r\n وَ أَقْرِضُوا اللَّهَ قَرْضاً حَسَناً  - و به خدا وام دهيد وام دادنى نيكو . » / 46 و آن عبارت از هر انفاق مستحبّ در راه خدا است « 85 » كه هرگز عمل عاملى در نزد او ضايع نمىشود .\r\n وَ ما تُقَدِّمُوا لِأَنْفُسِكُمْ مِنْ خَيْرٍ تَجِدُوهُ عِنْدَ اللَّهِ  - و هر كار نيكى كه براى خود پيشاپيش فرستيد ، آن را در نزد خود خواهيد يافت . » در دنيا و در آخرت . و در آيه اشاره به آن است كه عمل صالح تنها آخرت مؤمنان را براى ايشان تأمين نمىكند ، بلكه بيشتر موفقيتها و بركاتى كه در دنيا به آدمى مىرسد نيز نتيجه آن است ، و چنين است چيزهاى ناپسندى كه از او دور مىشود كه آنها هم نتيجه‌اى از مقدماتى پيش از آنها است كه آن شخص براى خود فراهم آورده است ، و انفاق در راه خدا يكى از آن مقدمات به شمار مىرود ؛ مكروهى كه از يك صدقه دهنده دفع مىشود ، دفع كننده آن همان صدقه‌اى است كه پيش از حدوث آن مكروه داده بوده است . . . پس انفاق كننده در واقع با انفاق خود\r\n\r\n\r\n","description":"","footnote":"\r\n( 85 ) - تفصيلى در خصوص قرض الحسنه در ضمن تفسير سورة الحديد ، آيه 11 ، گذشت و به آنجا رجوع شود .\r\n","page_name":" 51 ","page_number":53},
  {"content":"\r\n\r\nخيرى را از پيش براى خود مهيا مىسازد .\r\n هُوَ خَيْراً وَ أَعْظَمَ أَجْراً  - آن نيك است و پاداش بزرگتر دارد . » از آن روى كه خير او با فضل خداى تعالى چند برابر مىشود ، و چگونه مىتواند چنين نشود در آن صورت كه پاداش دهنده پروردگار نيكوكاران است ؟ ! آرى ، خير صدقه كوچك و پاداش آن منحصر به دنيا نيست كه شر را از صاحب آن دور مىكند و بركت و توفيق را بهره او مىسازد ، بلكه به آخرت نيز امتداد مىيابد ، و ناگهان يك درهم به بهشتى بلند مرتبه و حور و نعيمى تمام ناشدنى مبدل مىشود ، بلكه خدا روز به روز آن را مضاعف مىكند .\r\n وَ اسْتَغْفِرُوا اللَّهَ  و از خدا آمرزش خواهيد . » در آن جا كه حكم قيام شبانه را سبكتر كرد ، گفت :  فَتابَ عَلَيْكُمْ  و در اين جا به مؤمنان فرمان آمرزش خواهى و استغفار مىدهد ، و اين به ما الهام مىكند كه ترك كردن قيام شب در نزد پروردگارشان در حال وجود داشتن عذر ناپسنديده است ، تا چه رسد به ترك كردن بدون چنين عذرى ؟ ! همچنين در جانهاى ايشان احساس تقصير را بر مىانگيزد ، و لذا از آنان مىخواهد كه به تلاش و عمل صالح خود و تقرب جستن به خدا با استغفار بيفزايند .\r\n/ 47  إِنَّ اللَّهَ غَفُورٌ رَحِيمٌ  - كه خدا آمرزنده و مهربان است . » اين جمله پايانى سوره دلها را از آرزو و طمع بستن در آمرزش و رحمت خداى تعالى آكنده مىسازد ، كه آنان را به آمرزش خواهى فرمان مىدهد و به تأكيد خاطرنشان ايشان مىسازد كه او آمرزنده و مهربان است ؛ و چنان است كه گويى اين خاتمه ضمانتى براى اجابت استغفار ايشان است . و شايد قرآن مىخواهد به ما بگويد كه ادا شدن واجبات از طرف مؤمن - همچون بر پا داشتن نماز و زكات و انفاق - مىبايستى با غرور و انديشه كافى بودن همراه نباشد ، و همين سبب شود كه تنها به اداى اين واجبها اكتفاء كند و از پرداختن به ديگر مستحبهاى تشريع شده در دين ، كه قيام شبانه از جمله آنها است ، خوددارى ورزد .\r\n\r\n","description":"","footnote":"","page_name":" 52 ","page_number":54},
  {"content":"\r\n\r\n\r\nسوره مدّثّر\r\n\r\n","description":"","footnote":"","page_name":" 53 ","page_number":55},
  {"content":"\r\n . \r\n","description":"","footnote":"","page_name":" 54 ","page_number":56},
  {"content":"\r\n\r\n/ 49 سورة مدّثّر / 51\r\n\r\nفضيلت سوره :\r\nدر كتاب ثواب الاعمال به اسناد از ابو جعفر محمد بن على الباقر - عليه السلام - آمده است كه گفت : « هر كس در نماز واجب سوره مدثر را بخواند ، حقّى بر خداى عزّ و جلّ است كه او را با محمّد - صلّى اللَّه عليه و آله - همدرجه قرار دهد ، و در زندگى دنيا هرگز سختى به او نرسد ، ان شاء اللَّه » .\r\n/ 52\r\n\r\nزمينه كلّى سوره\r\nپس از آن كه وحى رسيده به پيامبر جامه به خود در كشيده او را براى تحمل ناراحتيهاى فرستادگى بيدار كرد تا به بيم دادن مردم و بزرگداشت خدا و پاك كردن لباس خود از هر ناپاكى مادّى و معنوى و بريدن از گناه با دورى جستن بپردازد ، او را از منّت گذاشتن بر خدا بدان جهت نهى مىكند كه خير را نابود مىسازد ، و به شكيبايى همچون امرى ناگزيرى فرمان مىدهد كه بر هر دعوت كننده به حق و حامل رسالت مراعات آن فرض است . مگر خواهان آن نيست كه به انقلابى براى برانداختن واقعيت موجود و منحرف و عقب مانده اقدام كند ؟ پس\r\n\r\n","description":"","footnote":"","page_name":" 55 ","page_number":57},
  {"content":"\r\n\r\nواجب است كه چشم به راه بسيارى از دشواريها و فشارها در اين راه باشد ، و بر وى لازم است كه اين همه را همچون شرطى براى استقامت و تحقق يافتن هدف تحمّل كند ( آيات 1 / 7 ) .\r\nاز آن جا كه هر مؤمن از درد استيلاى طاغوتان و منحرفان از نيروهاى سياسى و اقتصادى و اجتماعى و نظامى رنج مىبرد ، و در نتيجه خواستار رسيدن هر چه زودتر آنان به هلاك و كيفر است ، قرآن درد او را با متوجه ساختن ما به روز باز پسين كه بزرگترين انتقام از دشمنان رسالت و مؤمنان گرفته مىشود ، فرو مىنشاند ، و آن هنگامى است كه در ناقور ( صور ) دميده مىشود و اين بانگ ناقور فرمان آغاز يافتن روز سختى است كه هيچ يسر و سهولتى در آن براى كافران و همانندان ايشان وجود ندارد ، و رنگهاى گوناگونى از عذاب جاودانى تحمل ناپذير را خواهند چشيد . . . و مخلوق ضعيف چگونه مىتواند انتقام پروردگار صاحب عزت و نيرو را تحمل كند ؟ ! ( آيات 8 / 10 ) / 53 بدين گونه متوجه مىشويم كه محور سوره - بدان گونه كه به نظر من مىرسد - مبارزه پيامبر اسلام ( ص ) با آن مراكز نيرو است كه ناگزير بايد با كمال قدرت به تحدّى و چالش با آنها بپردازد .\r\nسياق قرآن دسته‌اى از انديشه‌هاى نادرستى را كه سلطه‌گران و مترفان براى تقويت موقعيت رهبرى خود به آنها چنگ مىزنند ، مورد بحث قرار مىدهد ، كه از جمله آنها يكى اين گمان است كه اگر خدا راضى نمىبود نعمت خود را بر ايشان گسترش نمىداد .\r\nبنا بر اين ، هر چه از نعمت كه در دست كافران و گردنكشان است ، دليل بر آن نيست كه خدا آنان را دوست مىدارد ، و نيز بر اين كه روش آنان در زندگى روشى درست است . . . آرى ، در نزد ايشان مال فراوان و پيروان و فرزندان بسيار موجود است ، و اسباب زندگى مرفهى كه هرگز از آن سير نمىشوند ، بلكه طمع افزوده شدن بر آن را دارند ، بر ايشان فراهم است . . . ولى آنان از راه راست گم شده و به انكار آيات خدا پرداخته‌اند ، و در نتيجه مستحق عذاب و انتقام الاهى شده‌اند .\r\n\r\n","description":"","footnote":"","page_name":" 56 ","page_number":58},
  {"content":"\r\n\r\nو مقياس درست و سالم براى ارزشيابى ماده نيست ، بلكه ارزشها است ، و دنيا نيست بلكه آخرت است ، و مترفان با ارزشهاى حق و درست سر جنگ دارند ، و در جهان ديگر زيانكار خواهند بود ، و در آن جا ديگر نعمت و يارانى براى ايشان وجود ندارد ، و همچون در دنيا از احترام بهره‌مند نخواهند بود ، بلكه به جاى آن گرفتار عذاب دردناك و خواركننده‌اى خواهند شد ، و هر نعمتى كه به آنان داده شده بود ، بدان سبب كه از آن شكرگزارى نكرده بودند ، وبالى بر ايشان خواهد شد . . . پس آنان بيش از همه مردم گرفتار عذاب خواهند بود و آن را خواهند چشيد ( آيات 11 / 17 ) .\r\nچشيده شدن عذاب به توسط ايشان تنها انتقامى بيهوده نيست ، بلكه انتقامى بر پايه حساب دقيق و حكمت و دادگرى است ، و هر جا كه به تحقيق در سبب آن برخيزى ، آن را روش نادرست و گمراه كننده ايشان در زندگى خواهى يافت كه برخاسته از طرز تفكر منحرف و اندازه‌گيريهاى نادرست ايشان بوده است . . . و حقا مسئوليت هر لعن و قتل و عذابى كه بر ايشان وارد مىشود بر عهده همين طرز تفكر و اندازه‌گيريهاى نادرست است ؛ آنان كسانى بوده‌اند كه روى ترش مىكردند و چين به پيشانى خود مىانداختند ، و آن گاه پشت مىكردند و به گردنكشى مىپرداختند ، و ايستار ايشان در برابر حق از لحاظ ارزشيابى و راهبرى و حزبى جز اين نبود ، بلكه از اين پيشتر مىرفتند و حق را در معرض تهمتهاى باطل و ناروا قرار مىدادند و مىگفتند كه :  إِنْ هذا إِلَّا سِحْرٌ يُؤْثَرُ  - اين نيست مگر جادويى كه آموخته مىشود » ، و مىگفتند كه آن ساخته بشر است و رسالت الاهى نيست ، و اين همه بدون دليلى جريان مىيافت / 54 و جز براى فرار از مسئوليت ايمان و گمراه كردن مردمان از راه هدايت و ارشاد صورت نمىگرفت ( آيات 18 / 25 ) .\r\nبنا بر اين حق آن است كه خداوند متعال كافران معاند را به سبب مبارزه با پروردگار تواناى عزيز و نبرد كردن با حق ، و مخصوصا بزرگان و وابستگان متنعم و مترف ايشان ، همچون فرمانروايان گردنكش و دارندگان مال و مدعيان دانش از ميان ايشان ، گرفتار عذاب سازد ؛ از همين روست كه خداى جبار هر يك از ايشان\r\n\r\n","description":"","footnote":"","page_name":" 57 ","page_number":59},
  {"content":"\r\n\r\nرا به سخت‌ترين عذاب تهديد مىكند و اين مطلب را به صورتى مؤكد به فرستاده خود ( ص ) و به هر پيرو رسالت كه در خط رو به رو شدن با ايشان و در جبهه مبارزه عليه باطل قرار گرفته است ، مىگويد كه چنين كسان به سقر در خواهند آمد كه از لحاظ افروختگى و گرما و ايجاد و هراس سخت‌ترين اقسام آتش دوزخ و چنان است كه تصور ماهيت آن براى آدميزاد ميسر نيست ، و قرآن تنها به بعضى از صفات هولناك آن اشاره كرده و گفته است كه هيچ چيز را باقى و بر جاى نمىگذارد و رو و پوست را سياه مىكند . . . و منظره ترسناك ديگر آن را فرشتگان سختگير و هراس‌انگيزى معرفى مىكند كه آتش از آنان بيم دارد .\r\nشماره آنان نوزده است . . . خدا چنين مىگويد . . . و اما مؤمنان پوستهاشان به ارتعاش در مىآيد و سپس نرم مىشود ، و بدين گونه بيم و ترس و پرهيزگارى ايشان تنها از شنيدن گفته پروردگار عزيز افزايش پيدا مىكند ، بدان سبب كه آنچه براى ايشان اهميت دارد حقيقت امر است نه تفاصيل و جزئيات آن ، تا درباره رنگهاى فرشتگان موكل بر سقر ، و نيز در خصوص حجم و وزن و شماره آنان ، همچون كافران و كسانى كه دلهاشان بيمار است ، اختلاف پيدا كنند و بگويند : «  ما ذا أَرادَ اللَّهُ بِهذا مَثَلًا  - خدا از اين مثل زدن چه مقصودى داشته است ؟ ! » و بدين گونه از هدف و حكمتى كه يادآورى و اندرز بوده است دور و گمراه شوند ( آيات 26 / 31 ) .\r\n   كَلَّا وَ الْقَمَرِ * وَ اللَّيْلِ إِذْ أَدْبَرَ * وَ الصُّبْحِ إِذا أَسْفَرَ    - نه چنان است كه ايشان مىگويند ، سوگند به ماه ، و به شب تاريك كه پس از روز مىآيد ، و به بامداد كه روشن مىشود » . بدين گونه پروردگار ما سوگندهاى غليظ و بزرگ و مترادف ياد مىكند ، و به تأكيد مىگويد كه قضيه بزرگ و مشتمل بر اندرز و بيم دادن عظيم براى بشرى است كه عقل خود را به كار اندازد . . . بلكه انگيزه‌اى اساسى و مؤكّد براى انسان در خط سير و سرنوشت او است ، بدان جهت كه پيشرفت ( فردى يا اجتماعى ) و نيز عقب‌ماندگى او بسته به ايستارى است كه در برابر حقايق اين يادآورى و اندرز الاهى براى انسان انتخاب كند ( آيات 33 / 37 ) .\r\n/ 55 و در ضمن گفتگو از جهان ديگر و عذاب سقر ، قرآن ما را به آيه مهمى در\r\n\r\n","description":"","footnote":"","page_name":" 58 ","page_number":60},
  {"content":"\r\n\r\nسوره ، و حتى در روش اسلامى به صورت كلى ، متوجه مىسازد ، و اين در هنگامى است كه به بيان ارتباط ميان آينده و اكنون انسان ، و ميان كوشش و سرنوشت او ، مىپردازد ، و در اين باره تأكيد مىكند كه آدمى مسئول خويش است ، و به همان گونه كه مىتواند خود را در آتش و عذاب حبس كند ، مىتواند خود را از آن دور نگاه دارد ، و سبب در آمدن خويش به بهشت نعيم جاودانى شود . خداوند متعال فرد فرد مردم را در برابر حقيقت بزرگ و مهمى قرار مىدهد كه واجب است آن را پيوسته در نظر داشته باشند ، و به اشاره و در بايستهاى آن در زندگى حركت كنند . . . و آن اين است كه نفس در گرو شهوتها و گمراهيها و تصميمهاى نادرست و انحرافى خويش است ، مگر اين كه آدميزاد به ريسمان ايمان چنگ زند و از روش آن پيروى كند تا خداى بزرگ او را از زندان خطرناك رهايى بخشيد ، چنان كه با اصحاب يمين چنين كرده و پس از اين نيز چنين خواهد كرد ( آيات 38 / 39 ) .\r\nبه ميانجيگرى گفتگويى كه ميان بهشتيان و گناهكاران صورت مىگيرد - و قرآن آن را نقل مىكند - آيات ربّانى چشم جان ما را به ديده مهمترين انگيزه‌هاى گناهى كه به سقر مىانجامد و پروردگار ما را از آن بيم داده است ، باز مىكند ، و از اين راه قرآن به سؤالى پاسخ مىدهد كه براى هر شخص آگاه از حقيقت سقر پيش مىآيد ، و به بحث از نجات يافتن از شرّ آن مىپردازد ، و براى دورى جستن از درآمدن به آن تلاش مىكند ، و اين اسباب ، چنان كه خود گناهكاران اعتراف مىكنند ، چهار است : ( از نمازگزاران نبودن ، به مسكينان خوراك ندادن ، به بحثهاى باطل پرداختن ، و روز باز پسين را تكذيب كردن ) ، و براى كسى كه اجل او در حالى فرا مىرسد كه با اين گمراهى دور به ملاقات پروردگار خويش روانه مىشود ، چه اميدى مىتوان داشت ؟ ( آيات 40 / 47 ) .\r\nهر كس كه در گناهان چهارگانه ياد شده غوطه‌ور شود ، ناگزير سرنوشت وى آتش است ، چه هيچ عمل صالحى كه او را از آتش رهايى بخشد انجام نداده است ، و رحمت و خدايى كه به مبارزه با او برخاسته بهره او نخواهد شد ، و هيچ كس از او شفاعت نخواهد كرد ، و اگر كسى از او شفاعت كند ، اين شفاعت هيچ\r\n\r\n","description":"","footnote":"","page_name":" 59 ","page_number":61},
  {"content":"\r\n\r\nسودى براى وى نخواهد داشت ، زيرا كه شفاعت براى كسى سودمند واقع مىشود كه در زندگى راه سالمى براى خود برگزيده باشد ، و آن گاه به ارتكاب بعضى از گناهان و نافرمانيها بپردازد ، و مجرمان چنين نيستند ( آيه 48 ) .\r\n/ 56 در پايان سوره قرآن از زشتى كار مجرمان ( كافران و بيماردلان ) و دورى گزيدن ايشان از پند و اندرز خدا به ايشان و از رحمت تجسم يافته وى در آيات راهنماى وحى شده ، در صورتى ياد مىكند كه آنان با كارى بزرگ رو به رو هستند و با آتشى كه هيچ چيز را باقى و بر جاى نمىگذارد . . . و خلاصى از آن جز از راه رو كردن به اندرز خدا و عمل كردن بر بينشهاى مندرج در آن ندارند ! آنان در حقيقت - با اعراض كردن از آيات خدا - به گله خرانى مىمانند كه شيرى بر آنها حمله‌ور شده و نمىدانند كه چگونه و به كجا از چنگ او فرار كنند ، و راه خلاص شدن آنها چيست . . . در صورتى كه آيات خدا به عكس اين عمل مىكند و براى آن آمده است تا دست ايشان را بگيرد و به ساحل امن و رحمت و سعادت رهبريشان كند ، پس شايسته چنان است كه از آن استقبال كنند ، به همان گونه كه تشنگان و گرفتاران خشكسالى از باران آسمانى استقبال كنند . . .  بَلْ يُرِيدُ كُلُّ امْرِئٍ مِنْهُمْ أَنْ يُؤْتى صُحُفاً مُنَشَّرَةً  - بلكه هر يكى از ايشان چنان مىخواهد كه بر بالين او نامه‌اى بنهند گشاده و مهر برگرفته » كه هرگز چنين نخواهد شد ،  بَلْ لا يَخافُونَ الْآخِرَةَ  - بلكه ايشان از آخرت نمىترسند » و اين كفر به آخرت و حاضر نبودن آن در تصور و فهم انسان ، بزرگترين عامل در انحراف و توجه نكردن به يادآوريها و پندها و تأثر پذيرفتن از آنها است ( آيات 49 / 53 ) .\r\nقرآن در برابر گفته‌هاى باطل دورى گزينان از آن و مستكبران نسبت به حق كه مىگفتند :   إِنْ هذا إِلَّا سِحْرٌ يُؤْثَرُ * إِنْ هذا إِلَّا قَوْلُ الْبَشَرِ   ردّ قاطعى در سه آيه ( 54 ، 55 ، 56 ) مىآورد و در عين حال نقش قرآن را كه يادآور خدا و حق است ، و اين كه انسان مكلف به پذيرفتن راهنمايى آن است ، ولى در اين كار اجبارى ندارد بلكه مختار است ، و بيان مىكند ، هر چند توفيق پندپذيرى و راهيابى حاصل نمىشود  إِلَّا أَنْ يَشاءَ اللَّهُ هُوَ أَهْلُ التَّقْوى وَ أَهْلُ الْمَغْفِرَةِ  - مگر اين\r\n\r\n","description":"","footnote":"","page_name":" 60 ","page_number":62},
  {"content":"\r\n\r\nكه خدا بخواهد كه او اهل تقوا و اهل مغفرت است » . و معرفت اين حقيقت براى انسان ضرورى است ، زيرا كه در وى روح توكل بر خدا و پناه بردن به او را زنده مىكند ، و او را از غرور برخاسته از اعتماد به نفس دور مىسازد .\r\nخلاصه گفتار : موضوع اساسى در سوره پرداختن رسول اللَّه ( ص ) به بر انداختن مراكز نيروهاى جاهليت است ، ولى در آن قضاياى مهم ديگرى نيز مورد بحث واقع مىشود : اين كه ثروت و قدرت و ديگر نعمتهاى خدا براى آزمايش محض است ، و دليلى بر خرسندى خدا از دارندگان آنها نيست ، و اين كه آدمى در گرو كوشش خويش است ، و بر وى لازم است كه براى دست يافتن به هدايت تلاش كند ، و اين امرى نيست كه به زور بر او تحميل شود .\r\n/ 57 سورة المدّثر\r\n\r\n[ سوره المدثر ( 74 ) : آيات 1 تا 31 
  ]\r\nبِسْمِ اللَّهِ الرَّحْمنِ الرَّحِيمِ\r\nيا أَيُّهَا الْمُدَّثِّرُ ( 1 ) قُمْ فَأَنْذِرْ ( 2 ) وَ رَبَّكَ فَكَبِّرْ ( 3 ) وَ ثِيابَكَ فَطَهِّرْ ( 4 )\r\nوَ الرُّجْزَ فَاهْجُرْ ( 5 ) وَ لا تَمْنُنْ تَسْتَكْثِرُ ( 6 ) وَ لِرَبِّكَ فَاصْبِرْ ( 7 ) فَإِذا نُقِرَ فِي النَّاقُورِ ( 8 ) فَذلِكَ يَوْمَئِذٍ يَوْمٌ عَسِيرٌ ( 9 )\r\nعَلَى الْكافِرِينَ غَيْرُ يَسِيرٍ ( 10 ) ذَرْنِي وَ مَنْ خَلَقْتُ وَحِيداً ( 11 ) وَ جَعَلْتُ لَهُ مالاً مَمْدُوداً ( 12 ) وَ بَنِينَ شُهُوداً ( 13 ) وَ مَهَّدْتُ لَهُ تَمْهِيداً ( 14 )\r\nثُمَّ يَطْمَعُ أَنْ أَزِيدَ ( 15 ) كَلاَّ إِنَّهُ كانَ لِآياتِنا عَنِيداً ( 16 ) سَأُرْهِقُهُ صَعُوداً ( 17 ) إِنَّهُ فَكَّرَ وَ قَدَّرَ ( 18 ) فَقُتِلَ كَيْفَ قَدَّرَ ( 19 )\r\nثُمَّ قُتِلَ كَيْفَ قَدَّرَ ( 20 ) ثُمَّ نَظَرَ ( 21 ) ثُمَّ عَبَسَ وَ بَسَرَ ( 22 ) ثُمَّ أَدْبَرَ وَ اسْتَكْبَرَ ( 23 ) فَقالَ إِنْ هذا إِلاَّ سِحْرٌ\r\n\r\n","description":"","footnote":"","page_name":" 61 ","page_number":63},
  {"content":"\r\n\r\nيُؤْثَرُ ( 24 )\r\nإِنْ هذا إِلاَّ قَوْلُ الْبَشَرِ ( 25 ) سَأُصْلِيهِ سَقَرَ ( 26 ) وَ ما أَدْراكَ ما سَقَرُ ( 27 ) لا تُبْقِي وَ لا تَذَرُ ( 28 ) لَوَّاحَةٌ لِلْبَشَرِ ( 29 )\r\nعَلَيْها تِسْعَةَ عَشَرَ ( 30 ) وَ ما جَعَلْنا أَصْحابَ النَّارِ إِلاَّ مَلائِكَةً وَ ما جَعَلْنا عِدَّتَهُمْ إِلاَّ فِتْنَةً لِلَّذِينَ كَفَرُوا لِيَسْتَيْقِنَ الَّذِينَ أُوتُوا الْكِتابَ وَ يَزْدادَ الَّذِينَ آمَنُوا إِيماناً وَ لا يَرْتابَ الَّذِينَ أُوتُوا الْكِتابَ وَ الْمُؤْمِنُونَ وَ لِيَقُولَ الَّذِينَ فِي قُلُوبِهِمْ مَرَضٌ وَ الْكافِرُونَ ما ذا أَرادَ اللَّهُ بِهذا مَثَلاً كَذلِكَ يُضِلُّ اللَّهُ مَنْ يَشاءُ وَ يَهْدِي مَنْ يَشاءُ وَ ما يَعْلَمُ جُنُودَ رَبِّكَ إِلاَّ هُوَ وَ ما هِيَ إِلاَّ ذِكْرى لِلْبَشَرِ ( 31 )\r\n/ 59\r\n\r\nبراى خدايت شكيبايى بورز\r\n\r\nرهنمودهايى از آيات :\r\nدر آغاز ، آيات كريمه به بيان مهمترين صفاتى مىپردازد كه واجب است در هر بيم دهنده‌اى كه متصدى هدايت مردم و تغيير دادن واقعيت موجود از طريق رسالت الاهى است ، وجود داشته باشد ، از اين قرار : تنها به تكبير و بزرگداشت خدا پرداختن ، پاك كردن لباس از هر پليدى و نجاست ، دست كشيدن از گناه به اشكال گوناگون آن ، منت ننهادن بر خدا ، صبر و استقامت داشتن در راهى پر از خار و خاشاك ؛ پس بيم دهنده رسالى تا زمانى كه به اين صفات لازم متصف نباشد ، بيم دهنده نخواهد بود ، و به همين گونه امكان تحقق بخشيدن به هدفهاى خود ( هدايت و تغيير ) جز به ميانجيگرى آنها نخواهد داشت ( آيات 1 / 7 ) .\r\nسپس كافران را به روز سختى بيم مىدهد كه هيچ آسانى در آن براى\r\n\r\n","description":"","footnote":"","page_name":" 62 ","page_number":64},
  {"content":"\r\n\r\nايشان وجود ندارد : روز انتقامى كه خدا در آن سينه‌هاى مؤمنانى را كه تلخى آزار را از دست اين كافران چشيده بودند شفا مىبخشد و شادمان مىكند ، و در نتيجه روح بردبارى و استقامت را در ايشان برمىانگيزد ( آيات 8 / 10 ) .\r\nدر اين تهديد فراگير همه كافران و بيماردلان ، خداى متعال / 60 از سران گمراهى و پيشوايان كفر ، مخصوصا به صيغه مفرد ياد مىكند ، و تو گويى كه آنان را تك تك در معرض تهديد قرار مىدهد ، و از اين لحاظ تفاوتى ميان معاصران پيامبران اسلام ( ص ) و كسانى كه پس از ايشان مىآيند وجود ندارد ؛ بر آن تأكيد مىشود كه متنعم و خوشگذرانى ايشان دليل بر آن نيست كه به خدا نزديك‌اند و بر راه سلامت پيش مىروند . هرگز چنين نيست ، بلكه اين خوشيها كيدى بزرگ براى ايشان است ، و هنگامى كه در جهان ديگر برانگيخته مىشوند ، بهره‌اى جز عذابى دردناك ندارند ، بدان سبب كه در دنيا منكر آيات خدا شدند ، و بد انديشيدند و امور را بد تقدير كردند ، پس گرفتار شدند ، و آتش سقر كه هيچ چيز را بر جاى نمىگذارد بهره ايشان شد كه نوزده تن از فرشتگان سختگير خدا بر آن گماشته‌اند ( آيات 11 / 31 ) .\r\n\r\nشرح آيات :\r\n[ 1 - 2 
  ] با وجود اختلاف در معنى دو كلمه مزّمّل و مدّثّر ، و استقلال دو سوره در موضوع و سياق آنها ، بعضى در آميختن آن دو به يكديگر چندان پيش رفته‌اند كه نصهاى وارد شده در اسباب تنزيل آن دو را با يكديگر مطابق دانسته‌اند ، و اين از چيزهايى است كه روايات آن به نظر من سست مىنمايد . خداى تعالى گفت :\r\n  يا أَيُّهَا الْمُدَّثِّرُ   - اى مدّثّر ( خود را به لباس پوشانده ) . » اجماع مفسّران بر آن است كه « المدّثّر » رسول اللَّه - صلّى اللَّه عليه و آله و سلّم - است كه خدا او را بدين نام خوانده . كلبى از ابو عبد اللَّه الصادق ( ع ) نقل كرده است كه گفت : « اى كلبى ! محمد ( ص ) در قرآن به چند نام خوانده شده است ؟ » و من گفتم : « دو يا سه اسم » ، پس گفت : « اى كلبى ! او را ده نام است » و آنها را بر شمرد تا به آن جا رسيد كه و   يا أَيُّهَا الْمُدَّثِّرُ   و   يا أَيُّهَا  \r\n\r\n","description":"","footnote":"","page_name":" 63 ","page_number":65},
  {"content":"\r\n\r\n  الْمُزَّمِّلُ   . « 1 » و در اين اختلاف است كه به چه سبب مدثر ناميده شده است ، پس بعضى از ايشان ظاهر را تأويل كردند ، و بعضى بر آن باقى ماندند و پرسيدند : چرا رسول خود را به لباسش پوشاند ؟\r\nجابر از رسول اللَّه ( ص ) روايت كرده است كه گفت : « مدت يك ماه در حراء مجاور ماندم ، و چون اين مدت به پايان رسيد / 61 به دره كوه درآمدم و كسى مرا خواند ، پس به پيش و پس و راست و چپ خويش نگريستم و هيچ كس را نديدم ؛ بار ديگر كسى مرا خواند ، پس چون سر برداشتم او - يعنى جبرييل - را بر عرش در هوا ديدم آن گاه گفتم مرا به لحاف بپوشانيد ، پس بر من آب ريختند و خداى عزّ و جلّ آيات سورة المدّثر را نازل كرد » . « 2 » و در الدر المنثور چنين آمده است : « پس سر خود را بالا بردم و ناگهان فرشته‌اى را كه در حراء نزد من آمده بود ، نشسته بر يك كرسى در ميان آسمان و زمين مشاهده كردم ، و ترسان « به خانه » آمدم و گفتم : . . . الخ » . « 3 » و فخر رازى نقل كرده است كه چند تن از قريش رسول اللَّه ( ص ) را آزار مىدادند ، و آنان اين كسان بودند : ابو جهل و ابو لهب و ابو سفيان و وليد و نضر بن الحرث و أميّة بن خلف و عاص بن وائل ؛ اين سخن را در ميان مردم پخش كردند كه : محمّد جادوگر است ، و چون رسول اللَّه ( ص ) از انتشار آن در ميان مردم آگاه شد ، سخت بر وى گران آمد و اندوهناك به خانه بازگشت ، و خود را در جامه خويش پوشاند ، و جبرييل ( ع ) بر وى نازل شد و او را بيدار كرد و گفت :   يا أَيُّهَا الْمُدَّثِّرُ   ، « 4 » و سيوطى در اسباب النزول ، ص 223 ، اين روايت را سست شمرده است ، و من در سورة المزّمّل اين علّت نزول را ، به سبب شكى كه در آن براى اصحاب رسول در رسالت او پيدا شده بود ، و سستى در مقابل فشارهاى مشركان ، مورد انتقاد\r\n\r\n\r\n","description":"","footnote":"\r\n( 1 ) - البرهان ، ج 3 ، ص 28 .\r\n( 2 ) - مجمع البيان ، ج 10 ، ص 384 و التبيان ، ج 10 ، ص 171 و الكشاف ، ج 4 ، ص 644 و التفسير الكبير ، ج 30 ، ص 159 ، و در فى ظلال القرآن ، ج 8 ، ص 345 ، و الميزان ، ج 20 ، ص 83 .\r\n( 3 ) - الدّر المنثور ، ج 6 ، ص 280 .\r\n( 4 ) - التفسير الكبير ، ج 30 ، ص 190 .\r\n","page_name":" 64 ","page_number":66},
  {"content":"\r\n\r\nقرار دادم . امكان آن وجود دارد كه پيامبر ( ص ) در هنگام نزول اين آيات به سببهاى عادى خود را در لباس خويش پوشانده بوده باشد .\r\nبعضى از مفسران كلمه مدثر را به غير ظاهر آن تأويل كرده و گفته‌اند كه :\r\nمقصود پوشيده بودن به پوشش پيامبرى و فرستادگى است ، چنان كه گفته مىشود خدا لباس تقوا بر او پوشاند ، و او را به رداى علم بياراست ؛ و مرسوم است كه گفته مىشود : فلانى به فلان چيز ملبّس شد ؛ « 5 » و علامه طباطبايى اين رأى را در تفسير خود پذيرفته و به تقويت آن پرداخته است ؛ « 6 » و گفته شده است كه : مقصود از آن آسودن و به استراحت پرداختن است ، و چنان است كه به او گفته شده باشد : اى آرام گرفته و / 62 آسوده ! زمان راحت بودن به پايان رسيد ، و زمان دشواريهاى تكاليف و هدايت مردمان فرا رسيد ، « 7 » و اين با آنچه از خلق و خوى وى مىدانيم سازگار نيست كه به استراحت نمىپرداخت و بدون سستى ، پيش و پس از بعثت ، براى بالا بردن كلمة اللَّه كوشش و مجاهده مىكرد .\r\nدر لغت است كه : المدثر صيغه متفعّل از دثار است كه در آن حرف ثاء به سبب نزديك بودن مخرج آن به دال به اين حرف تبديل يافته و در آن ادغام شده است ، با آن كه دال ، بنا بر التبيان ، در جهر قويتر است ، و او در هنگام خواب پوشيده در جامه خود بود . « 8 » و هنگامى گفته مىشود : تدثّر تدثرا ، و دثّره تدثيرا ، و دثر الرسم يدثر دثورا كه اثر آن محو شده باشد . « 9 » و آنچه به نظر من در معنى مدثر محكم مىنمايد ، سه رأى است :\r\nاوّل : ظاهر كلمه يعنى پوشيده به پوششى ، چه وحى بر رسول اللَّه ( ص ) در حالات گوناگون نازل مىشد : سوار و پياده ، در خواب و بيدار و . . . و . . .\r\n\r\n\r\n","description":"","footnote":"\r\n( 5 ) - همان جا .\r\n( 6 ) - الميزان ، ج 20 ، ص 79 .\r\n( 7 ) - همان جا .\r\n( 8 ) - مجمع البيان ، ج 10 ، ص 383 .\r\n( 9 ) - التبيان ، ج 10 ، ص 172 .\r\n","page_name":" 65 ","page_number":67},
  {"content":"\r\n\r\nدوم : متدثر به دثار نبوت ، و ما چيزى همانند آن را در تفسير نخستين آيه از سورة المزّمّل مورد بحث قرار داديم .\r\nسوم : سخنگو و پنهان و در پوشش ، و از آن جهت دثار به اين نام خوانده شده كه شخص خفته را پنهان مىكند ، از باب دثرت المعالم كه به معناى محو شدن و پنهان ماندن آثار و نشانه‌ها است ، و بنا بر اين محتمل است كه سورة المدثر شروع مرحله آشكار شدن دعوت اسلامى بوده باشد كه در آغاز به صورت سرّى و پنهانى صورت مىگرفت . . . و اگر اين رأى درست بوده باشد ، به راه حلى براى از بين رفتن اختلاف ميان مفسّران در اين باره كه آيا سورة العلق نخستين سوره نازل شده از قرآن بوده است يا سورة المدثر ، دست خواهيم يافت ، و بر ما معلوم مىشود كه العلق اول سوره بدون قيد و شرط نازل شده است ، اما مدثر نخستين اجازه خداوند متعال به آشكار كردن دعوت مردمان به اسلام بوده است .\r\n/ 63  قُمْ فَأَنْذِرْ  - برخيز و مردمان را آگاه كن . » رازى گفته است كه در فرمان « قم » خدا دو وجه وجود دارد : يكى آن كه از خوابگاه خود برخيز ، و با عزم و تصميم قيام كن ، « 10 » و ديگر آن كه معنى وسعت قيام براى جهاد و تغيير و انقلاب را نيز دارد ، بدان سبب كه خداوند متعال باز پسماندگان و ساكنان را در اين گفته‌اش در قرآن :  وَ فَضَّلَ اللَّهُ الْمُجاهِدِينَ عَلَى الْقاعِدِينَ أَجْراً عَظِيماً  ، « 11 » و نيز در جاهاى ديگرى از قرآن « 12 » به نشستگان ( القاعدين ) توصيف كرده است ؛ و بيم دادن و بر حذر داشتن از پيامدهاى گمراهى و انحراف از مهمترين هدفهاى جنبش مكتبى اصيل و از خاستگاههاى آن است ، بدان سبب كه در حقيقت پيشروان و پيشاهنگان را به احساس كردن واقعيت فاسد برمىانگيزد ، و سپس با ايمان داشتن به مسئوليّت ربّانى آنان را به حركت وامىدارد .\r\n\r\n\r\n","description":"","footnote":"\r\n( 10 ) - التفسير الكبير ، ج 30 ، ص 190 .\r\n( 11 ) - النساء / 95 .\r\n( 12 ) - المائدة / 24 ؛ التوبة / 46 و 86 .\r\n","page_name":" 66 ","page_number":68},
  {"content":"\r\n\r\nآرى ، گاه ممكن است چنين شخصى بر راه راست پيش برود ، ولى مسئوليت او فراگير است و تنها به خود وى منحصر نمىشود ، بلكه همچون فردى از افراد اجتماع نسبت به واقعيت آن مسئول است ، و اين نه فقط از ديدگاه انسانى و دينى است ، بلكه از ديدگاه واقعى نيز چنين است ، از آن روى كه عقب ماندگى اجتماع وى و مردم آن ، خواه ناخواه ، بر وى تأثير مىگذارد ، و اين كه قوانين و سنّتهاى جزائى همه افراد را بدون استثنا شامل مىشود . . . و در اين شك نيست كه ارزشهاى شايسته ، و بيدار و هشيار كردن اجتماع و از اين راه تغيير مسير دادن آن به طرف صلاح ، آدمى را به هدفهايش نزديكتر مىسازد ، و چون محيط براى نهضت و پيشرفت آماده‌تر شده است ، رسيدن به آن هدفها به صورتى سريعتر و شايسته‌تر امكان‌پذير خواهد شد .\r\nبعضى از مردم در اداى مسئوليت اجتماعى خود سستى نشان مىدهند ، و با فهم نادرست خود به اين گفته خداوند سبحانه و تعالى متمسّك مىشوند كه :  يا أَيُّهَا الَّذِينَ آمَنُوا ، عَلَيْكُمْ أَنْفُسَكُمْ ، لا يَضُرُّكُمْ مَنْ ضَلَّ إِذَا اهْتَدَيْتُمْ  - اى كسانى كه ايمان آورده‌ايد ! نفسهاى شما بر ضد شمايند ، و اگر شما راه يافته‌ايد ، كسى كه گمراه شده است به شما آسيبى نمىرساند » ، « 13 » و چنان گمان دارند كه خدا در مقابل عقب ماندگى اجتماع و انحراف پيدا كردن فرمان به بىعملى و سهل انگارى داده است ! / 64 هرگز چنين نيست . . . آيا ظاهر قرآن حجّت نيست ؟ آيا اين قرآن به ما ندا نمىكند كه براى تغيير به پا خيزيم و قيام كنيم ؟ مگر قرآن رسالت خدا به هر انسان مكلّف نيست ؟ مگر رسول اللَّه ( ص ) اسوهء نيكو براى همه ما نبوده است ؟ . . .\r\nاو برخاست و بيم داد و از همين راه اجتماع خود را اصلاح كرد و تمدن اسلامى را به وجود آورد .\r\nجدايى پيدا شدن ميان امت و رسالت آن ، و تقليد شرق و غرب ، و گرفتار خواب شدن عقل ، و حالت انفرادى به خود گرفتن و پراكنده شدن اجتماع ، و\r\n\r\n\r\n","description":"","footnote":"\r\n( 13 ) - المائدة / 105 .\r\n","page_name":" 67 ","page_number":69},
  {"content":"\r\n\r\nخوددارى از جهاد در راه خدا ، و . . . و . . . همه اينها گامهايى است كه به طرف بدترين عاقبتها برداشته مىشود ، و بر ما واجب است كه خود و ملت خود را از خطرهاى آن آگاه سازيم ، و بزرگترين چيزى كه بايد از آن خود و ديگران را بيم داد ، فراموش كردن خداى عزّ و جلّ است ، و چون هيچ ترسى شديدتر از ترس از كيفر خدا نيست ، بيم دادن از آن ، چنان كه شيخ الطائفة گفته است ، « 14 » بزرگترين انذار و بيم دادن است .\r\nصاحب الميزان بر فرمان خدا به پيامبرش به بيم دادن و انذار تعليقى آورده و گفته است : مقصود بيم دادن خويشاوندان نزديك است به مناسبت آغاز دعوت چنان كه در سورة الشّعراء نيز آمده است ، « 15 » و نزديكتر به قبول مطلق بودن اين تهديد و انذار است ، بدان سبب كه دليلى بر تخصيص وجود ندارد ، و سياق و محيط كلى سوره حاكى از آن است كه اين بيم دادن مخصوص همه كافران است و لذا بيم دادن همه مردمان را بر هر فرد مسلمان واجب ساخته است .\r\n[ 3 - 7 
  ] پس از فرمان الاهى به قيام و انذار ، قرآن مهمترين صفاتى را كه لازم است شخص بيم دهنده از آن برخوردار باشد ، تا بتواند در نزد خدا بيم دهنده به تمام معنى محسوب شود و كوششها و تلاشهاى او به ثمر برسد ، بيان مىكند . . . پس مهم آن نيست كه فردى به جهاد و ايجاد تغيير تنها برخيزد و به آن بس كند ، بلكه مهم آن است كه نقش خود را به صورتى كامل و درست ايفا كند ، و اين امر از ملتزم بودن به پنج صفت در شخصيت و روش كار او نتيجه مىشود :\r\n/ 65 نخست : تكبير و بزرگداشت خدا .\r\n وَ رَبَّكَ فَكَبِّرْ  - و پروردگارت را به بزرگى ياد كن . » هنگامى كه فرد مؤمن براى بيم دادن از خدا قيام مىكند ، بر سر راه خود با دهها عقبه و مانع نفسى و چالشهاى اجتماعى مواجه مىشود ، و همچنين با نيروهاى\r\n\r\n\r\n","description":"","footnote":"\r\n( 14 ) - التبيان ، ج 10 ، ص 171 .\r\n( 15 ) - الميزان ، ج 20 ، ص 80 .\r\n","page_name":" 68 ","page_number":70},
  {"content":"\r\n\r\nمخالف اقتصادى و سياسى و اجتماعى نيز خود را رو به رو مىبيند ، و آنچه بر وى واجب است ايستادن در مقابل آنها و خوددارى از گردن نهادن به فرمان آنها است ، مگر اين كه خود را در مقابل يكى از دو گزينه مشاهده كند : يا شكست و يا چالش و دست يافتن به پيروزى ؛ آيا چگونه بايد در مسير گزينه چالش پيشروى كند ؟\r\nپيروزى در اين راه به اندازه استقرار و رسوخ يكتاشناسى خدا در نفس او وابسته است ، و اين بدان صورت تأمين مىشود كه خدا را ، پيش از آن كه به زبان بزرگ خواند و تكبير گويد ، در جان و عقل خويش به تعظيم و تكريم او بپردازد ، و چون چنين شود ، هر چيز جز خدا كوچك مىشود و همه بتهاى زندگى فرو مىريزد . و راز پيروزى مؤمنان بر سختيها و چالشها و فشارها و نيروهاى مخالف همين امر است ، و همين صفت اصيل را در ايشان امام امير المؤمنين ( ع ) بدين گونه توصيف كرده است : « آفريدگار در انديشه آنان بزرگ بود ، پس هر چه جز او است در ديده‌هاشان خرد مىنمود » ، « 16 » و بر ما واجب است كه معنى تكبير را در زندگى فردى و اجتماعى و سياسى در پرتو همين روشنى فهم كنيم .\r\nاين حقيقت در عقل و دريافت آدمى از راه رسيدن به شناخت سالم درباره خدا و اين كه او بزرگ و متعالى و برتر از آن است كه توصيف شود ، يا كلمات و تصورات بشرى بتواند از ذات او حكايت كند ، ژرفا پيدا مىكند ، و به همين سبب در معنى « اللَّه اكبر » از امامان راهنما - عليهم السلام - چنين آمده كه او بزرگتر از آن است كه توصيف شود ، « 17 » و در روايتى كه پس از اين نقل مىشود ، نورى از انوار عظمت خداى عزّ و جلّ تجلّى پيدا مىكند : امام صادق ( ع ) از جدّش مصطفى - صلّى اللَّه عليه و آله - روايت كرده است كه گفت : « و همه چيزها در عرش همچون حلقه‌اى در يك فلات است ؛ و يكى از فرشتگان خدا نام « خرقاييل » دارد و او را هجده هزار بال است ، و فاصله هر دو بال پانصد سال ، و بر خاطر اين فرشته\r\n\r\n\r\n","description":"","footnote":"\r\n( 16 ) - نهج البلاغة ، خ 193 ، ص 303 .\r\n( 17 ) - الميزان ، ج 20 ، ص 80 .\r\n","page_name":" 69 ","page_number":71},
  {"content":"\r\n\r\nگذشت كه آيا بالاتر از عرش چيزى وجود دارد ؟ پس خداى تعالى شماره بالهاى او را دو برابر كرد و به سى و شش هزار / 66 بال رسانيد كه فاصله ميان هر دو بال پانصد سال بوده ، و سپس به او وحى كرد كه : اى فرشته ! پرواز كن ؛ و چون به اندازه بيست هزار سال پرواز كرد ، هنوز به بالاى يك ستون از ستونهاى عرش نرسيده بود ؛ آن گاه خدا بار ديگر شماره بالهاى او را دو برابر كرد و بر نيرومندى او افزود و به او فرمان داد كه بار ديگر به پرواز درآيد ، و او چنين كرد و به اندازه سى هزار سال ديگر پرواز كرد و هنوز به سر ستون عرش نرسيد ؛ پس خدا به او وحى كرد كه : اى فرشته ! اگر با بالها و نيروى خود تا هنگام دميدن صور پرواز كنى به ساق عرش من نخواهى رسيد . پس فرشته گفت : سبحان ربّى الاعلى ، و آن گاه خداوند متعال وحى نازل كرد كه   سَبِّحِ اسْمَ رَبِّكَ الْأَعْلَى   و پيامبر گفت : آن را در سجود خود قرار دهيد » . « 18 » شايد يكى از مفاهيم تكبير خدا آن باشد كه انسان مؤمن در ويران كردن حيثيت گمراهى و كفر بكوشد ، تا بر اثر آن نظامها و معادلات استكبارى فرو ريزد ، و برترى در واقعيت سياسى و اجتماعى تنها براى كلمه خدا باقى بماند ، و تنها او در جان و عقل مردمان اكبر و بزرگترين باشد ، و همگان در صبح و شام به تكبير او برخيزند . و فخر رازى گفته است كه : و بدين گونه مردمان بر آن آگاه مىشوند كه دعوت به سوى خدا و شناخت پاكى او مقدمه‌اى است براى ديگر دعوتها ، « 19 » و بر آن كس كه مىخواهد مردمان را به توحيد و يكتاپرستى بخواند ، واجب است كه با گفتن تكبير نخست در جان خود همه بتان را بشكند و فرو ريزد ، و سپس نفس خود را نمونه‌اى حقيقى براى رسالت خويش قرار دهد ، كه اين سبب تعظيم و تكبير خدا در نفوس و جانهاى ديگران خواهد شد . و يكى از معانى تكبير خدا آن است كه فرد رسالى بايد در دعوت مردمان به پروردگار تجرّد اختيار كند ، و رسالت و كوشش\r\n\r\n\r\n","description":"","footnote":"\r\n( 18 ) - بحار الانوار ، ج 58 ، ص 34 .\r\n( 19 ) - التفسير الكبير ، ج 30 ، ص 191 .\r\n","page_name":" 70 ","page_number":72},
  {"content":"\r\n\r\nخويش را وسيله‌اى براى تكبير احدى جز خدا همچون حكومتهاى ستمگر يا شخص خود و خويشان و طايفه‌اش ، قرار ندهد ، و از گونه آن دسته از عالمان دينى نباشد كه دين را وسيله‌اى براى مصالح خويش و بزرگ نشان دادن خود در اجتماع قرار مىدهند .\r\nدوم : پاك كردن جامه .\r\n وَ ثِيابَكَ فَطَهِّرْ  - و جامه خودت را پاك و پاكيزه كن . » / 67 به نظر مىرسد كه ثياب همه آنچه را كه به ظاهر شخصيت آدمى مربوط مىشود ، در بر مىگيرد ، كه بعضى از مصاديق آن را مفسران نقل كرده‌اند ، از جمله :\r\n1 - لباس ، كه بر دعوتگر مكتبى واجب است كه به خوبى و پاكيزگى آن در جوّ حادّ مكتبى توجه داشته باشد ، و اين درست نيست كه به بهانه درگير بودن در مبارزه اجتماعى از توجه به ظاهر خود غافل بماند ، و بايد اين را بداند كه كردار و رفتار و وضع ظاهرى او همه در نزد بعضى از مردم مقياس و دليلى بر شخصيت و در نتيجه بر رسالت او محسوب مىشود .\r\nتطهير لباس به معنى پاك كردن آن از نجاست و مراعات قواعد كلى بهداشتى است ؛ و در رواياتى مقصود از تطهير كوتاه كردن لباس است تا چنان نباشد كه بر زمين كشيده شود و ناپاكيهاى زمينى آن را آلوده سازد . امام على ( ع ) گفته است كه : « جامه‌ات را بالا نگاه دار و آن را بر زمين مكش » . « 20 » از طاووس نقل شده است كه : و جامه‌ات را كوتاه كن ؛ و زجّاج گفته است : بدان سبب كه كوتاه كردن جامه نجاست را از آن دور نگاه مىدارد ، چه اگر بر زمين كشيده شود ، بيم آن است كه چيزى به آن برخورد كند و سبب نجس شدن آن شود . « 21 » پس منظور آن است كه جامه بر زمين كشيده نشود ، نه اين كه همچون بعضى از كسان آن را چندان كوتاه كنند كه به سر زانو برسد ! و قولى در تطهير ثياب آن است كه جامه را\r\n\r\n\r\n","description":"","footnote":"\r\n( 20 ) - نور الثقلين ، ج 5 ، ص 453 .\r\n( 21 ) - مجمع البيان ، ج 10 ، ص 385 .\r\n","page_name":" 71 ","page_number":73},
  {"content":"\r\n\r\nاز راه حلال فراهم آورند نه از حرام كه اين خود گونه‌اى از طهارت است . « 22 » 2 - همسران ، در مجمع البيان آمده است : و به قولى بعضى معنى آن اين است كه زنان همسر خود را از كفر و معصيت دور كن تا مؤمن شوند . « 23 » و شايد در اين گفته خداى تعالى درباره زنان :  هُنَّ لِباسٌ لَكُمْ  - آنان لباسى براى شمايند » « 24 » اشاره‌اى به همين معنى بوده باشد ، و در حقيقت خانواده شخص مخصوصا زن و همسر او ، همچون لباس ، مظهرى از شخصيت او محسوب مىشود .\r\n/ 68 3 - و گفته شده است كه تن آدمى از مصداقهاى جامه است ، به اين اعتبار كه جامه و ظرف روح است . و به قولى معناى آيه چنين است : و نفس خود را از گناهان پاك كن ، كه در اين صورت جامه عبارت از نفس است ، « 25 » و چون گويند طاهر الثياب پاكيزه جامه ، مقصود از آن پاك بودن نفس از عيب است ، و دنس الثياب پليد جامه يعنى كسى كه فعل و مذهب او خبيث و ناپاك است . « 26 » شايد تكبير عنوان طهارت باطنى و وسيله آن باشد ، و فرمان خدا به پاك كردن جامه پس از فرمان دادن او به تكبير ، ما را به ضرورت وجود دو پاكى باطنى و ظاهرى در نزد آن كس كه داعيه رسالت دارد رهبرى مىكند ، چه ديگران و مخصوصا كسانى كه از رسول دورى مىجويند ، هيچ نقصى در رسالت مؤمن و اصول و حتى شخصيت ذاتى او پيدا نمىكنند ، ولى شايد بتوانند نقصهايى در ظاهر ( جامه ) او بيابند و از اين طريق به ايراد گرفتن و طعنه زدن در شخصيت و شهرت رسالت او بپردازند .\r\nسوم : قطع رابطه كامل و كلى با باطل :\r\n وَ الرُّجْزَ فَاهْجُرْ  - و از گناه دورى جوى . »\r\n\r\n\r\n","description":"","footnote":"\r\n( 22 ) - همان جا .\r\n( 23 ) - همان جا .\r\n( 24 ) - البقرة / 187 .\r\n( 25 ) - مجمع البيان ، ج 10 ، ص 1385 .\r\n( 26 ) - المنجد ، ماده ثوب .\r\n","page_name":" 72 ","page_number":74},
  {"content":"\r\n\r\nيعنى رابطه‌ات را با آن قطع كن . و درباره معنى رجز اختلاف است :\r\nبعضى به روايت از ابن عباس آن را بتان دانسته‌اند ، و بعضى به روايت از حسن آن را به گناهان معنى كرده‌اند ؛ و گفته شده است كه : معنى آن پرهيز كردن از كار زشت و خلق و خوى نكوهيده است ؛ و به قولى ديگر : دوستى دنيا را از دلت بيرون كن ، زيرا كه اين دوستى مايه هر خطيئه و گناه است ؛ « 27 » و به قولى ديگر : از آنچه سبب رسيدن به عذاب است دورى گزين . « 28 » و رازى گفته است : رجز يعنى عذاب ، چنان كه خداى تعالى گفت :  لَئِنْ كَشَفْتَ عَنَّا الرِّجْزَ  - اگر عذاب را از ما دور كنى » ؛ و كيد و مكر شيطان از آن روى رجز خوانده شده كه سبب عذاب است ، و بتان را به همين معنى رجز خوانده‌اند ، پس بنا بر اين گفته ، آيه / 69 دلالت بر آن دارد كه احتراز از همه گناهان و معاصى واجب است ، « 29 » و نظر صاحبان الكشاف و الميزان نيز چنين است . و از جابر روايت شده است كه گفت : از رسول اللَّه ( ص ) شنيدم كه مىگفت : « مقصود از آن بتان است » . « 30 » همه آنچه مفسران در اين باره گفته‌اند درست است ، و همه آنها مصداقهايى براى يك چيز يعنى باطل است ، و آشكارترين مفردات رجز كه بر داعيه مكتبى و قطع رابطه كردن با آنها واجب است ، اينها است :\r\nالف : در زمينه فردى . . . عقايد و افكار باطل ، و اخلاق و صفات بد ، و برخوردها و رفتارهاى نادرست .\r\nب : در زمينه اجتماعى . . . كارهاى زشت آشكار و پنهان ، همچون زنا و دزدى و گواهى دروغ و ستم كردن به مردمان و خوردن مال ايشان از راه باطل . . . و در زمره آن است شركت كردن در مجالس كسانى كه به كارهاى باطل مىپردازند و آميزش با ياران بد كه به تباهى اخلاق فرد مؤمن مىانجامد .\r\n\r\n\r\n","description":"","footnote":"\r\n( 27 ) - مجمع البيان ، ج 10 ، ص 385 .\r\n( 28 ) - التبيان ، ج 10 ، ص 173 .\r\n( 29 ) - التفسير الكبير ، ج 30 ، ص 193 .\r\n( 30 ) - الدر المنثور ، ج 6 ، ص 281 .\r\n","page_name":" 73 ","page_number":75},
  {"content":"\r\n\r\nج : و در زمينه سياسى . . . همكارى با طاغوت و حكومتهاى تباهكار ، و پيوستن به ستمگران ، و نيز چنين است عضويت در اجتماعات سياسى منحرف و فرمانبردارى از رهبريهاى گمراه و ظالم .\r\nچهارم : منت نگذاشتن بر خدا ، بلكه احساس دائم داشتن به اين كه در برابر او مقصر است .\r\n وَ لا تَمْنُنْ تَسْتَكْثِرُ  - و منت نگذار و عوض بيشتر مخواه . » مؤمن راستين را نرسد كه در پى تلاش و جهاد خود به منت گذاشتن و زياده خواهى بپردازد ، بدان سبب كه مؤمن عمل نيك خويش را توفيقى به شمار مىآورد كه خداوند متعال بهره او ساخته است ، و او است كه از عمل در راه خدا در / 70 دنيا و آخرت بهره‌مند مىشود ، و عكس اين نيست ، بدان جهت كه او است كه نيازمند به خدا و خواستار و رحمت او است ؛ و قرآن كريم در جاى ديگر به همين مطلب چنين اشاره كرده است :  قُلْ لا تَمُنُّوا عَلَيَّ إِسْلامَكُمْ بَلِ اللَّهُ يَمُنُّ عَلَيْكُمْ أَنْ هَداكُمْ لِلْإِيمانِ إِنْ كُنْتُمْ صادِقِينَ  . « 31 » مؤمن از آن روى كار نيك مىكند كه به پاداش و رضوان خدا برسد ، و منت گذاشتن پاداش را از ميان مىبرد ، پس به چه دليل بر پروردگار خود منت نهد ؟ امام على ( ع ) گفته است : « و بپرهيز كه با نيكى خود بر رعيت منت گذارى ، . . . كه منت نهادن ارج نيكى را ببرد و . . . » . « 32 » تا چه رسد به اين كه مؤمن بر پروردگارش در حالى منت گذارد كه مىداند اگر فضل و رحمت او شامل حال او نشده بود ، هرگز احسان از او صادر نمىشد و راهى به اين عمل نيك پيدا نمىكرد ! كلمه « تستكثر » را دو معنى است كه هر كس تدبّر كند به آنها مىرسد :\r\nاول : با زياد جلوه دادن عمل خودت بر خدا منت مگذار : رازى گفته است : بر پروردگارت با اين كارهاى دشوار منت مگذار و آنچه را كه انجام داده‌اى\r\n\r\n\r\n","description":"","footnote":"\r\n( 31 ) - الحجرات / 17 .\r\n( 32 ) - نهج البلاغه ، نامه 53 ، ص 444 .\r\n","page_name":" 74 ","page_number":76},
  {"content":"\r\n\r\nفراوان و بسيار در نظر مگير ؛ و از حسن روايت شده است : با حسنات خود بر پروردگارت منت مگذار و آنها را زياد در نظر مگير . « 33 » دوم : بر خدا منت مگذار ، كه اين بر كار نيك كردن تو مىافزايد و پاداشى پس از پاداش ديگر بهره تو مىشود ؛ و اصل كلمه « منّ » به معنى بريدن است ، و آن كه عمل خود را در راه خدا بر او منت مىنهد ، سبب افزايش عمل خود نمىشود ، و سبب آن است كه در اين هنگام احساس بس بودن عمل مىكند و نيازى در آن نمىبيند كه به عمل نيك ديگرى بپردازد و خواستار دست يافتن به خير بيشتر شود . و در زمينه اجتماعى ، منت نهادن بر مردمان آنان را بر آن مىدارد كه نسبت به چنين كسى نفرت پيدا كنند و از پيرامون او پراكنده شوند ، به همان گونه كه منت نگذاشتن سبب آن مىشود كه مردمان بيشتر در پيرامون او گرد آيند و سخنان و دعوتش را بشنوند . امّا مؤمنان مخلص و عاقل هرگز بر خداى خويش منت نمىنهند ، بدان سبب كه مىدانند كه هر اندازه آدمى به انجام دادن عمل نيك بپردازد ، باز هم نسبت به اهدافى كه در نظر دارد اندك است ، و نيز چنين است نسبت به پاداشى كه پروردگارش در برابر آن به او مىدهد .\r\n/ 71 پنجم : بردبارى و پايدارى در راه حق .\r\n وَ لِرَبِّكَ فَاصْبِرْ  - و براى پروردگارت بردبار باش . » اين آيه طبيعت مسير مكتبى را كه آكنده از فشارها و دشواريها است ، بر ما آشكار مىسازد ، زيرا كه آن راه بهشتى است كه از چيزهاى ناخوشايند پر شده است ، و بر هر خواننده به سوى خدا و بر هر مجاهد لازم است كه اين حقيقت را خوب فهم كند و بداند كه چون به حزب خدا پيوسته و به عمل در راه او پرداخته ، مىبايستى خود را براى رو به رو شدن با همه چالشها و ناخوشيها با سلاح صبر و استقامت مجهز سازد .\r\nآن كس كه راه به سوى حق را خالى از خارها تصور مىكند ، در فهم زندگى\r\n\r\n\r\n","description":"","footnote":"\r\n( 33 ) - التفسير الكبير ، ج 30 ، ص 194 .\r\n","page_name":" 75 ","page_number":77},
  {"content":"\r\n\r\nو سنّتهاى تغيير خطا كرده است . مگر نمىخواهى ساختمان حق را بر ويرانه‌هاى باطل كنى ؟ اگر چنين است ، بايد بدانى كه در مبارزه‌اى ريشه‌دار با باطل به همه گونه اشكال و امتدادهاى آن پرداخته‌اى . . . و همچنين با نظام فاسد ، و با طاغوت تسلط يافته ، و با فرهنگ مورد پسند ، و با تبليغات تحذير كننده ، و با پرورش فاسد ، و با پيوستگيهاى تنشدار ميان مردمان . . . و در يك كلمه ، با عقب ماندگى اجتماع فاسدى كه مىخواهى به درمان آن بپردازى ، پس ناگزير مىبايستى چشم به راه واكنشها و فشارها و چالشهاى پى در پى تمركز يافته در راه راست بوده باشى .\r\nدر آن هنگام كه آتش مبارزه افروخته مىشود ، و مرحله به مرحله چالشها و فشارها افزايش مىيابد ، عامل مكتبى ( خواه فرد باشد و خواه نهضت ) در برابر اختيار يكى از دو راه قرار مىگيرد : شكست خوردن يا ايستادگى كردن ، و گزينه اصيل او استقامت و پايدارى است ، پس در چنين صورت واجب است كه براى پروردگار خويش صبر كند ، كه اين صبر را چند معنى است :\r\nاول : اين كه تنها براى خدا چنين كند ، و چيزى جز رضايت و پاداش او نخواهد .\r\nدوم : آن كه بر حق تا هنگام ملاقات پروردگار خويش استوار بماند ، چنان كه خداوند متعال گفته است :  وَ اعْبُدْ / 72 رَبَّكَ حَتَّى يَأْتِيَكَ الْيَقِينُ  - و پروردگار خويش را بپرست تا به يقين دست يا بى » . « 34 » پس صبر ، چنان كه آن كسان كه شكست خوردن و بازگشت خويش را از مبارزه پسنديده‌اند گمان مىكنند ، حدّى ندارد ، و مؤمن بايد چندان صبر كند تا به ملاقات پروردگار خويش نايل شود .\r\nسوم : آن كه لازم است پس از پرداختن به كارى كه بر عهده گرفته است ، براى رسيدن فرمان پروردگارش صبر كند و به قضاى او تسليم شود ، و سپس كار را به پروردگار خويش واگذارد تا هر گونه كه خواهد آن را تقدير كند ، و معنى تسليم شدن به خدا و تفويض كارها به او همين است ؛ و آن درجه والايى از يقين است كه\r\n\r\n\r\n","description":"","footnote":"\r\n( 34 ) - الحجر / 99 .\r\n","page_name":" 76 ","page_number":78},
  {"content":"\r\n\r\nبر جراحات خواننده به حق مرهم مىنهد ، و اين آرامش خاطر را به او مىبخشد كه خدا از آنچه بر وى خواهد رسيد غافل نيست ، و بر همه چيز مراقبت دارد ، و زود باشد كه از دشمنان او انتقام بگيرد ؛ و آيه مشتمل بر بيم دادنى متوجه به كافران و مخالفان با گرفتن انتقام است ، و همين امر پيوستگى آيه را با آيات پيش از آن آشكار مىسازد .\r\n[ 8 - 10 
  ]  فَإِذا نُقِرَ فِي النَّاقُورِ  - پس چون در صور دميده شود . » در المنجد آمده است : ناقور و جمع آن نواقير ، عود يا بوقى است كه در آن دميده مىشود ، و نقر در اين جا به معنى دميدن است ؛ و اين آلت در زمانهاى گذشته براى گرد آوردن مردم و سپاهيان در هنگام ضرورت به كار گرفته مىشده است . از ناقور در اين آيه منظور همان صورى است كه اسرافيل يك بار در آن مىدمد و بر اثر آن همه كسانى كه در آسمانها و زمين وجود دارند بى هوش مىشوند ، و با دميدن بار ديگر همگان براى رسيدگى به حساب و پاداش از بى هوشى بر مىخيزند ، و آن به شكل بوق است . و مفسران درباره اين كه نفخه اولى است يا دومى با يكديگر اختلاف نظر دارند : صاحب التبيان آن را اولى دانسته و گفته است كه نخستين نفخه و آغاز سختى هولناك است ، « 35 » و بعضى آن را نفخه دوم دانسته‌اند . « 36 » به نظر من بايد نقر را مطلق دانست ، چه هر دو نفخه بر كافران دشوار است ، چه اولى هر چه نعمت و مايه زندگى را كه در دست دارند از ايشان سلب مىكند ، و دومى / 73 آنان را بر مىانگيزد تا در برابر جبّار آسمانها و زمين براى رسيدگى به حساب و جزا بايستند ، و در اين شك نيست كه آن نفخه كه در پى آن رسيدگى به حساب صورت پذير مىشود ، از آن ديگرى كه تنها سبب مردن مردمان مىشود دشوارتر است .\r\nممكن است در اين جا نيز تعبير مجازى و دميدن در ناقور كنايه از روز انتقام بوده باشد . . . چنان كه مىگوييم : طبلهاى جنگ كوبيده شد .\r\n\r\n\r\n","description":"","footnote":"\r\n( 35 ) - التبيان ، ج 10 ، ص 174 .\r\n( 36 ) - مجمع البيان ، ج 10 ، ص 385 .\r\n","page_name":" 77 ","page_number":79},
  {"content":"\r\n\r\n  فَذلِكَ يَوْمَئِذٍ يَوْمٌ عَسِيرٌ * عَلَى الْكافِرِينَ غَيْرُ يَسِيرٍ   - پس آن روز روزى دشوار است * و بر كافران نه آسان است . » روزى مطلقا سخت است كه هيچ آسانى در آن براى كافران وجود ندارد ، امّا مؤمنان از لطف و رحمت خدا برخوردارند ، و اين ما را به آن راهنمايى مىكند كه جزا و انتقام الاهى بر اساس حكمت و تدبير دقيق صورت مىگيرد . از مجموع دو آيه چنين استنتاج مىشود كه آن روز به خودى خود روزى است كه ، بر اثر پيشامدها و ايستگاههاى بزرگ ، سخت دشوار است ، ولى خداوند متعال آن را بر مؤمنان آسان مىسازد .\r\nحضور چنين روزى در ذهن و انديشه مؤمنان ، و مخصوصا پيشاهنگان و رهبران مكتبى كه به كارزار مىپردازند و با فشارها و چالشهاى فراوان رو به رو مىشوند ، آنان را در پيروى از روش خود استوار مىسازد ، و بر آزار ديدن در راه خدا به آنان بردبارى مىبخشد ، چه بيمى از مرگ ندارند تا شتاب ورزند ، بلكه آنان بر اين يقين‌اند كه در آينده روز پيروزى بر دشمنان و انتقام گرفتن حتمى از ايشان براى حق خواهد رسيد ، و راه دفع ناراحتيها راه آن است كه دردها و ناراحتيهاى جهاد را به خاطر حق بچشند ، و در زندگى دنيا صبر را پيشه خويش سازند .\r\n[ 11 - 16 
  ] و ضرورت ندارد كه اين وعده فردا يا پس فردا تحقق يابد ، و نيز درست نيست كه اگر اندكى تأخير پيدا كند ، در شك افتيم و از جهاد در راه خدا و بيم دادن به مشركان دست بكشيم . . . هرگز . . . چه تدبير كارها به دست خدا و حكمت بالغه و علم فراگير او است ، و اين خطا است كه كسى بر آنچه خدا مقدر كرده است اعتراض كند ، بلكه واجب آن است كه به صورت مطلق تسليم به او باشيم و بدانيم كه آنچه او مىكند همان خير و صلاح است ، و ما از دريافت حكمت هر قضا و قدر ناتوانيم ؛ پس ممكن است كه گردنكشى كه با او دست در گريبانيم ، آخرين كسى باشد كه بدين گونه بر مردمان مسلط شده است و در زمين تباهى مىكند ، يا اين كه امر ملتى از / 74 ملتها در دست خاندان طغيانگر فاسدى قرار گرفته است كه حكومت كردن و در آن ستمگر بودن را به ميراث برده‌اند ، پس پروردگار ما\r\n\r\n","description":"","footnote":"","page_name":" 78 ","page_number":80},
  {"content":"\r\n\r\nهر چه مىخواهد مىكند و ما به قضاى او سر تسليم فرود مىآوريم ، چنان كه خود به ما فرمان داده و گفته است :\r\n ذَرْنِي وَ مَنْ خَلَقْتُ وَحِيداً  - مرا با آن كه آفريده‌ام تنها بگذار . » كشيدن بار امانت رسالت و بنا بر آن مسئوليت بيم دادن و تغيير دادن يك واجب انسانى شرعى است كه هر مؤمنى به آن مكلف است ، بلكه براى هر انسان عاقل مستطيع چنين است ، اما اين كه چه وقت و چگونه نظام فرمانروا تغيير مىپذيرد ، و اهل حق بر حزب شيطان پيروز مىشود ، امرى است كه به پروردگار عزيز و توانا اختصاص دارد ، و آنچه وظيفه ما است ايمان آوردن به حكمت بالغه او است ، و از همين راه است كه استوارى و بردبارى ما افزايش پيدا مىكند .\r\nاين آيه را تفسيرهايى است كه مهمترين و نزديكترين آنها به واقعيت اينهاست :\r\nاول : بيم دادنى براى كافران است ، يعنى من و او را به حال خود واگذار كه من خود براى كيفر دادن او بسنده‌ام . و از مقاتل معنى آن چنين نقل شده است :\r\nمن و او را به حال خود واگذار كه خود او را به تنهايى هلاك خواهم كرد . « 37 » دوم : اشاره به اصل خلقت انسان است و چنين معنى مىدهد : مرا با آن كه در شكم مادرش آفريدم در حالى كه مال و فرزندى نداشت تنها بگذار ، « 38 » كه شبيه است با آن گفته خداى تعالى كه :  وَ لَقَدْ جِئْتُمُونا فُرادى كَما خَلَقْناكُمْ أَوَّلَ مَرَّةٍ  - تنها به نزد ما آمديد ، به همان گونه كه شما را نخستين بار آفريديم » ، « 39 » و در اين اشاره لطيفى به اين حقيقت است كه خداوند متعال زود باشد كه هر چه نعيم كه به او بخشيده است از او سلب كند ، پس او در اصل تنها و بدون بودن چيزى با او به دنيا آمد ، و سپس خدا بر او منت نهاد و مال و فرزندان فراوان به او بخشيد .\r\nسوم : اين آيه به صورتى خاص طعنى به نسب وليد بن مغيرة است كه\r\n\r\n\r\n","description":"","footnote":"\r\n( 37 ) - مجمع البيان ، ج 10 ، ص 387 .\r\n( 38 ) - همان جا .\r\n( 39 ) - الانعام / 94 .\r\n","page_name":" 79 ","page_number":81},
  {"content":"\r\n\r\nپدرش ناشناخته بود . / 75 زرارة و حمران و محمد بن مسلم از امام صادق ( ع ) نقل كرده‌اند كه گفت : « وحيد ولد الزنا است » ؛ « 40 » و زرارة گفت : به ابو جعفر - عليه السلام - خبر دادند كه يكى از بنى هشام در خطبه خود گفت : انا ابن الوحيد يعنى من پسر يگانه‌ام ( و همانندى ندارم ، و آن اموى بدان افتخار مىكرد كه فرزند وليد است كه لعنت خدا از بالاى عرشش بر او باد ! ) ، پس باقر - عليه السلام - گفت :\r\n« واى بر او ، اگر مىدانست كه وحيد چيست هرگز به آن افتخار نمىكرد » ، پس ما گفتيم كه : آن چيست ؟ گفت : « آن كه پدرى براى او شناخته نشده است » . « 41 » گفته‌اند كه معنى آن چنين است : مرا با آن كس كه در آفرينش او تنها بودم و در اين آفرينش شريكى نداشتم تنها بگذار . . . كه در مجمع البيان و تفسير كبير چنين آمده است . « 42 » و از ابن عباس روايت شده است كه وليد در ميان قوم خود به نام وحيد خوانده مىشد . « 43 » و فخر رازى گفته است كه : او به لقب وحيد خوانده مىشد و مىگفت كه من وحيد پسر وحيدم ، و نه خودم در ميان عرب همانندى دارم و نه پدرم ، پس مراد از «  ذَرْنِي وَ مَنْ خَلَقْتُ وَحِيداً  » همين وحيد است ، كه بسيارى از متأخران اين وجه را در معرض طعن قرار داده و گفته‌اند كه ممكن نيست خدا اين ادعاى او را تصديق كند كه : در اين امور يگانه و وحيد است . . . و اين مطلب را واحدى آورده و در كشّاف نيز آمده است ، و سه كس بر آن رد نوشته‌اند . « 44 » وليد بن مغيرة از طاغيان و مترفان دوره جاهليت است كه دنيا با آرايش خود ( مال و فرزندان ) به او رو آورده بود ، چنان كه خدا آن را چنين توصيف كرده است :\r\n وَ جَعَلْتُ لَهُ مالًا مَمْدُوداً  - و مال فراوان به او دادم . » خدا كه اين مال را به او بخشيد ، بر آن توانايى دارد كه مال را از او بگيرد ،\r\n\r\n\r\n","description":"","footnote":"\r\n( 40 ) - مجمع البيان ، ج 10 ، ص 387 .\r\n( 41 ) - همان جا .\r\n( 42 ) - رجوع كنيد به مجمع البيان ، ج 10 ، ص 387 . و التفسير الكبير ، ج 30 ، ص 198 .\r\n( 43 ) - نخستين منبع پيش از اين .\r\n( 44 ) - التفسير الكبير ، ج 30 ، ص 98 .\r\n","page_name":" 80 ","page_number":82},
  {"content":"\r\n\r\nچه آن را به / 76 حكمتى به او بخشيده بود . و مال ممدود به معنى فراوان و رشد كننده است . و طبرسى در مجمع گفته است : ميان مكّه و طائف ، از شتران فراهم آمده و اسبان نشاندار و چارپايان كوچ داده شده و مستغلاتى كه غلّه و اجاره آنها قطع نمىشد و كنيزكان و غلامان و چشمه‌هاى فراوان داشت ؛ و گفته‌اند كه مقصود از قطع نشدن غله آن است كه هنوز غله يك سال تمام نشده غله سال بعد مىرسيد و پيوسته ادامه داشت . و وليد را بستانى در طائف بود كه خير آن در تابستان و زمستان قطع نمىشد . « 45 »  وَ بَنِينَ شُهُوداً  - و پسرانى با او در كنار هم ، » زيرا ده پسر داشت كه با او در مكه هميشه حضور داشتند ، و به سبب ثروتمندى نيازمند آن نبودند كه براى تجارت از مكّه خارج شوند . « 46 » و فزونى فرزندان - و مخصوصا پسران - از بزرگترين نعمتها در آن دوره به شمار مىرفت ، و از اين گذشته ، همراه بودن آنان با پدر و سرورشان در ميان مردم مايه افزايش عزّت و هيبت او بود ، و اين همه بر بزرگ عشيره بودند و جاه و ثروت داشتن او مىافزود . و رازى به اين معنى اشاره كرده و گفته است : آنان ( فرزندان ) مردانى بودند كه با او در مجامع و محافل حاضر مىشدند . « 47 » كلمه « بنين » مفهومى گسترده‌تر از « اولاد » دارد ، بدان سبب كه علاوه بر فرزندان صلبى فرزند خواندگان و اتباع را نيز شامل مىشود ، زيرا كه ميان تابع و متبوع علاقه پسرخواندگى و پدرخواندگى وجود داشت ، و همه آن كسانى كه بنا به مصلحتى بر گرد وليد حلقه زده بودند ، و هنوز هم در پيرامون مترفان چنين مىكنند ، طمع آن دارند كه خرده‌هايى از طعام آن مترفان نصيب ايشان شود .\r\nسپس چون خداوند متعال اراده كيد به او داشت ، درهاى خيرات را بر او گشود تا در آخرت او را به حالى ملاقات كند كه هيچ بهره نيكى از آنها نبرده\r\n\r\n\r\n","description":"","footnote":"\r\n( 45 ) - مجمع البيان ، ج 10 ، ص 387 .\r\n( 46 ) - همان جا .\r\n( 47 ) - التفسير الكبير ، ج 30 ، ص 198 .\r\n","page_name":" 81 ","page_number":83},
  {"content":"\r\n\r\nاست ، پس علاوه بر دو نعمت مال و فرزندان ، از فضل خود راههاى زندگى خوش را بر او هموار كرد و سختيهاى اين راه را از او دور ساخت .\r\n/ 77  وَ مَهَّدْتُ لَهُ تَمْهِيداً  - و كارها چنان كه بايد براى او به راه انداختم . » در المنجد آمده است : مهّد الفراش يعنى بستر را گستر و آن را آماده ساخت ، و مهّد الامر يعنى كار را هموار و آسان و نيكو كرد ، و تمهّد الرجل يعنى بر آن كار توانا شد ، و مهدة ، جمع آن مهد به معنى زمينى است كه به تدريج رو به پايين رود و راه رفتن بر آن آسان است ، « 48 » و همه مفسران بر مثل اين اجماع كرده‌اند . رازى گفته است : يعنى جاده گسترده و رياست را در ميان قومش براى او فراهم آوردم ، و نعمت مال و جاه خويش را بر او تمام كردم ، كه اجتماع آنها در نزد اهل دنيا كمال محسوب مىشود ، و به همين جهت است كه در دعا گفته مىشود :\r\nأدام اللَّه تمهيده ، يعنى خدا دست قدرت و تصرف او را در امور پايدار سازد ، « 49 » و تندرستى و آرامش خاطر و مانندهاى اينها از تمهيد است . و مفعول مطلق « تمهيدا » تأكيد و مبالغه در استغراق در نعمت را مىرساند .\r\nاين نعمتها براى هر عاقل و دارنده ضمير و و جدان زنده همچون انگيزه‌اى براى سپاس گزاردن و ايمان است ، و وسيله‌اى است كه راه رسيدن به ايمان را هموار مىسازد ، ولى شرط آن است كه صاحب نعمت به تفكر پردازد و عقل خود را به كار اندازد ؛ ولى وليد دلى بيمار داشت و لذا نعمت بر گمراهى و پافشارى او بر كفر به نسبتى مستقيم با نعمتها مىافزود ، و سبب آن است كه شخص غير مؤمن در مرز دنيا مىماند و روح مادّيگرى چنان بر وى مستولى مىشود كه هدف او تنها حطام دنيوى است ، و به جاى سپاسگزارى از صاحب نعمت به زياده‌خواهى آنها مىپردازد .\r\n ثُمَّ يَطْمَعُ أَنْ أَزِيدَ  - سپس اميد آن دارد كه بيفزايم . »\r\n\r\n\r\n","description":"","footnote":"\r\n( 48 ) - المنجد ، ماده مهد با اندكى تصرف .\r\n( 49 ) - التفسير الكبير ، ج 30 ، ص 199 .\r\n","page_name":" 82 ","page_number":84},
  {"content":"\r\n\r\nامّا مؤمن با دريافت هر نعمت توفيق سپاسگزارى و اداى حق آن به خدا و بندگان خدا پيدا مىكند ، و راست گفت رسول اللَّه ( ص ) در حق طالب دنيا كه :\r\n« دو خواهنده گرسنه خواسته خويشند كه هرگز سير نخواهند شد : خواهنده علم و خواهنده دنيا » « 50 » « اما خوانده علم خرسندى / 78 رحمان افزايش مىدهد ، و خواهندهء دنيا به طغيان خود ادامه مىدهد » . « 51 » و بدترين بنده آن بنده است كه طمع او وى را به طبع ( يعنى چركين شدن قلب ) رهبرى مىكند . « 52 » و راست گفته است امام على ( ع ) كه : « بيشترين مايه هلاكت عقلها برقهاى طمعها و آزمنديها است » . « 53 » قلب وليد را رسيدن خير به او و طمع وى براى افزودن دايمى به آن كور كرد ، و اين خود مكر خدا درباره مترفان است كه هر چه بيشتر آنان را از راه حق به گمراهى مىكشاند ، و سبب زيان كردن آنان در دنيا و آخرت مىشود ، بدان روى كه نه به سپاسگزارى پروردگار خويش مىپردازند و نه به هدف خود كه زياده‌خواهى دايمى است مىرسند ، چه وسعت دادن خدا به زندگى هر فرد هرگز امرى مطلق نيست بلكه حدّ و قيدى دارد ، و از سنّت و قوانين او در زندگى بيرون نيست ، پس چگونه مىتواند بر نعمت كسى بيفزايد كه شكر نعمت او نگزارده است ، با اين كه خود مىگويد :\r\n لَئِنْ شَكَرْتُمْ لَأَزِيدَنَّكُمْ وَ لَئِنْ كَفَرْتُمْ إِنَّ عَذابِي لَشَدِيدٌ  « 54 » ؟ ! و صاحب تبيان گفته است : يعنى بر اين نعمتها شكرگزارى مرا نكرده و با وجود اين طمع در آن بسته است كه بر انعام او بيفزايم .\r\n كَلَّا  هرگز چنين نخواهد شد . » كلّا كلمه‌اى است كه بر نفى قاطع و سخت دلالت دارد و سبب آن عناد ورزيدن شخص ( وليد ) با آيات ربّانى است .\r\n\r\n\r\n","description":"","footnote":"\r\n( 50 ) - كنز العمّال ، ج 32 ، 389 .\r\n( 51 ) - بحار الانوار ، ج 1 ، ص 182 .\r\n( 52 ) - همان منبع ، ج 77 ، ص 135 .\r\n( 53 ) - همان منبع ، ج 73 ، ص 170 .\r\n( 54 ) - إبراهيم / 7 .\r\n","page_name":" 83 ","page_number":85},
  {"content":"\r\n\r\n إِنَّهُ كانَ لِآياتِنا عَنِيداً  - او در برابر آيات ما گردنكش بود . » و معاندت او به دو سبب مانع رسيدن خير به او شد :\r\nاول : سبب غيبى ، بدان جهت كه خداى تعالى از حق رسالتها و آيات خود دفاع مىكند ، و انتقام حق را از منكران آن مىگيرد ، كه اين كارگاه با هلاك كردن و از بن برانداختن گردنكشان صورت مىگيرد ، و گاه با قحطى و سلب بركت و نعمت .\r\nدوم : سبب ظاهرى ، زيرا كه آيات خدا برنامه و راه راست و استوارى است كه / 79 آدمى را به هر خير مادّى و معنوى رهبرى مىكند ، و چون به آن عمل شود و آن را در زندگى خود معمول دارد ، دست او را مىگيرد و به رفاه و رشد اقتصادى رهبرى مىكند ، و آن جا كه كافران و بيماردلان به عناد ورزيدن با آن برمىخيزند ، چگونه ممكن است كه نعمت ايشان افزايش يابد و راههاى زندگى بر ايشان هموار شود و اسباب خوشبختى فراهم آيد ؟ ! مفسران گفته‌اند : پيوسته پس از « كلّا » نعمت وليد در نقصان بود تا به جايى رسيد كه فقير شد و با فقر از دنيا رفت . « 55 » و علامه طبرسى در تفسير آيه گفته است : چنان نبود كه گمان مىكرد ، و با وجود كفرش چيزى بر آن نيفزود ، « 56 » و زمخشرى در كشاف نيز به همين گونه نظر داده است .\r\nعناد مرحله‌اى از كفر و بيزارى و شبيه ناسپاسى و انكار حق است ، چه آدمى در آن هنگام كه به حق كافر مىشود ، يا از آن روى است كه آيات دلالت كننده بر آن فراوان نيست ، يا از آن روى كه مىخواهد از مسئوليت ايمان آوردن فرار كند ، ولى گاه بىهيچ دليلى و تنها براى محاربهء با خدا و استهزا كردن به آيات او چنين مىكند ، كه عناد همين است ، يا گردنكشى او را به گناه بر مىانگيزد و امور را با يكديگر مخلوط مىكند و از آن جهت به اسلام و قرآن كفر مىورزد كه ميان او و خواننده مردمان به قرآن مبارزه‌اى در كار است . و رازى گفته\r\n\r\n\r\n","description":"","footnote":"\r\n( 55 ) - التفسير الكبير ، ج 30 ، ص 199 .\r\n( 56 ) - مجمع البيان ، ج 10 ، ص 387 .\r\n","page_name":" 84 ","page_number":86},
  {"content":"\r\n\r\nاست كه « إنّه كان » دليل بر آن است كه وى از گذشته‌ها بر اين حرفه بوده است . « 57 » [ 17 - 31 
  ] و عناد ورزيدن با آيات خدا و از اين راه به محاربه با او برخاستن تنها سبب بريده شدن نعمت و خير از شخص عنيد نيست ، بلكه به رسيدن شرّ و عذاب به او در دنيا و آخرت منجر مىشود .\r\n سَأُرْهِقُهُ صَعُوداً  - زود باشد كه او را به عذابى سخت گرفتار كنم . » يعنى چندان كار را بر او سخت مىكنم كه از پا درآيد . و در التحقيق به نقل از التهذيب آمده است كه : لأرهقنك صعودا يعنى تكليف سختى را بر تو بار مىكنم ، بدان سبب كه بالا رفتن در صعود سخت‌تر از پايين آمدن در هبوط است ، و مشتق از آن است : / 80 تصعّد فى ذلك الامر يعنى اين كار بر وى گران و سخت شد . « 58 » در اين شك نيست كه هر كس به معانده با آيات و شرايع خدا برخيزد ، و از هواى نفس و شرايع بشرى پيروى كند ، بر خلاف قوانين خدا و سنتهاى طبيعى شنا مىكند ، و به كسى مىماند كه از كوه‌هاى بلند با گذرگاههاى سخت بالا مىرود و اين بالا رفتن او را خسته و فرسوده مىسازد . به اين توجه كنيد كه امت اسلامى ، در نتيجه جدايى گزيدن از كتاب پروردگار خويش با چه عقبه‌ها و گذرگاههاى سختى همچون از هم پاشيدگى و ستمديدگى و عقب‌ماندگى تمدنى رو به رو بوده است ! پس اين حقيقتى آشكار است كه هر كس به عناد با آيات پروردگار خويش برخيزد ، خواه فرد باشد يا اجتماع يا امت ، از دو جهت مادى و معنوى با آن مواجه خواهد شد .\r\nكار به همين جا پايان نمىپذيرد ، بلكه عذاب به آخرت نيز كشيده مىشود و به صورتى سخت‌تر و بيشتر و آشكارتر تجلى پيدا مىكند ، و معاندان خطاى بزرگ خويش را همچون كوه هراسناكى از عذاب مشاهده خواهند كرد . امام صادق ( ع )\r\n\r\n\r\n","description":"","footnote":"\r\n( 57 ) - التفسير الكبير ، ج 30 ، ص 199 .\r\n( 58 ) - التحقيق فى كلمات القرآن ، ج 6 ، ص 273 .\r\n","page_name":" 85 ","page_number":87},
  {"content":"\r\n\r\nگفته است : « بالا رفتن بر كوهى مسين در آتش است كه ( كافر ) را بر آن قرار مىدهند تا از آن بالا رود ، و چون دست خويش را بر كوه نهد ، ذوب مىشود و به دو زانو مىچسبد ، و چون آنها را از جاى بردارد ، به حال اول باز مىگردد ، و تا آن جا كه خدا بخواهد اين امر تكرار مىشود » . « 59 » و در فتح القدير از رسول اللَّه ( ص ) نقل شده است كه گفت : « صعود كوهى در آتش است كه كافر هفتاد پاييز بر آن بالا مىرود و سپس از آن سقوط مىكند ، و پيوسته بر اين حال است » . « 60 » از امام باقر - عليه السلام - روايت است كه گفت : « در جهنم كوهى است كه آن را صعود مىگويند ، و در صعود دره‌اى است به نام سقر ، و در سقر ، و در سقر چاهى به نام هبهب ، و هر گاه كه پوشش از روى اين چاه برداشته مىشود ، اهل دوزخ از گرماى آن به ضجّه مىافتند ، و اين منزلگاههاى جبّاران است » . « 61 » به دردى كه به سر مىرسد ، صعود مىگويند ، زيرا كه به طرف آن بالا مىرود و اثر آن شديد است ، و شايد كلمه معنى تزايد و افزايش نيز داشته باشد ، چرا كه عذاب الاهى پيوسته در حال افزايش است .\r\n/ 81 قرآن سبب عهده ديگرى را كه مايه رسيدن انسان به سختى و بدبختى در زندگى مىشود بيان مىكند كه : اولا از دست دادن بركت رسالتهاى خدا و آيات او است و ، ثانيا پيروى انسان از برنامه‌هاى گمراه كننده بشرى ، و اعتماد او بر فكر ناچيز و اندازه‌گيريهاى آميخته به خطاى خويش است .\r\n إِنَّهُ فَكَّرَ وَ قَدَّرَ  - هر آينه او انديشيد و اندازه‌گيرى كرد . » انديشيدن زير و رو كردن وجوه مختلف رأى و نظر ، و اندازه‌گيرى و تقدير در آوردن انديشه به صورت برنامه‌اى پس از تحقيق درباره آن است ؛ چون شخص در امرى به تفكّر و تدبر بپردازد ، مىگويند « فكّر » ، و پس از تفكر در قلب خود كلامى را براى بيان انديشه خويش مرتب و آماده مىسازد ، و مراد از « و قدّر » همين\r\n\r\n\r\n","description":"","footnote":"\r\n( 59 ) - تفسير البصائر ، ج 50 ، ص 430 .\r\n( 60 ) - فتح القدير ، ج 5 ، ص 329 .\r\n( 61 ) - تفسير البصائر ، ج 50 ، ص 430 نقل از روضة الواعظين .\r\n","page_name":" 86 ","page_number":88},
  {"content":"\r\n\r\nاست . « 62 » و علّامه طباطبايى در تفسير الميزان گفته است : و تقدير از تفكير آراستن معانى و اوصاف در ذهن است با تقديم و تأخير و نهادن و برداشتن آنها تا هدف مطلوبى از آن استنتاج شود ، و گاه مردى آرزوى آن مىكرد كه درباره قرآن چيزى بگويد كه سبب باطل شدن دعوت آن شود . « 63 » و وليد به تفكير و تقدير خويش چنان مىپنداشت كه تهمت جادوگرى را باطل خواهد كرد . . . و كار چنين نيست .\r\n فَقُتِلَ كَيْفَ قَدَّرَ  - پس كشته باد كه چگونه تقدير كرد . » خدا انديشيدن او را نكوهش كرد ، بدان جهت كه انديشه‌اش براى پرداختن به كارى باطل بود ، و اگر براى راهيابى مىانديشيد ، انديشه‌اش ديگر نكوهيده نمىبود بلكه ستوده و پسنديده بود ، « 64 » زيرا كه انديشيدن و برنامه‌ريزى كردن بر اثر به كار انداختن عقل در پرتو داده‌ها و دانسته‌ها امرى به خودى خود پسنديده است ، و رسالتهاى خدا و مبعوث شدن پيامبران به منظور اصلاح مردم و راهنمايى ايشان با انگيختن عقلهاى ايشان بوده است .\r\nآرى ، عقل به خودى خود وسيله خير و صلاح است ، و براى صلاح انسان عمل مىكند ، ولى بدان شرط كه نخستين گزيده آن درست باشد ، ولى اگر باطل را برگزيد و سپس عقل خويش را در اين / 82 مجرا به كار انداخت ، از انديشيدن و تقدير خود جز گمراهى و عذاب نتيجه‌اى به دست نخواهد آورد ، و اين را مكر مىنامند كه حيله شيطان است ؛ و چنين است فكر و انديشه كه سلاحى از دو طرف تيز است ، كه گاه قايم بر اساس عقل است و به صلاح صاحب خود و خير بشريت صورت مىگيرد ، و گاه وسيله هلاك بشريت و برافروخته شدن جنگها است ، چنان كه كارشناسان نيروهاى استكبارى در روزگار معاصر ما نيز بدين گونه عمل مىكنند .\r\nانسان مىتواند با تفكير و تقدير به زندگى پاكيزه برسد ، و اين بدان شرط است كه پيش از آن هدفى پاكيزه را برگزيده باشد و انديشه خود را براى تحقق\r\n\r\n\r\n","description":"","footnote":"\r\n( 62 ) - التفسير الكبير ، ج 30 ، ص 200 .\r\n( 63 ) - الميزان ، ج 20 ، ص 86 .\r\n( 64 ) - التبيان ، ج 10 ، ص 177 با اندكى تصرف .\r\n","page_name":" 87 ","page_number":89},
  {"content":"\r\n\r\nبخشيدن به آن به كار اندازد ، پس آنچه مهم است فكر كردن و تقدير كردن نيست ، بلكه مهم آن است كه براى چه منظور به اين انديشيدن و اندازه‌گيرى و تنظيم و تقدير برخاسته است ، و قرآن با طرح كردن سؤال :  كَيْفَ قَدَّرَ  - و مكرر كردن آن ما را به اين حقيقت متوجه كرده است .\r\nعلى بن ابراهيم قمّى حالت وليد را در هنگام انديشيدن و تقدير او چنين توصيف كرده است : اين آيه درباره وليد بن مغيره نازل شد كه پير سالخورده مجرّبى از زيركان عرب و از استهزا كنندگان رسول اللَّه ( ص ) بود ؛ و رسول اللَّه ( ص ) در حجره مىنشست و به قرائت قرآن مىپرداخت . پس قريش در پيرامون وليد جمع شدند و گفتند : اى ابا عبد شمس ! آنچه محمّد مىگويد چيست ؟ آيا شعر است ، يا فالگويى ، يا سخنورى و خطابه ؟ گفت : بگذاريد تا سخن او را بشنوم ، پس به رسول اللَّه ( ص ) نزديك شد و گفت : اى محمد ، از شعرت برايم بخوان ، و او گفت : « اين شعر نيست ، بلكه كلام خدايى است كه آن را براى فرشتگان و پيامبران خودش برگزيده و پسنديده است » ؛ پس گفت : چيزى از آن را برايم بخوان ، و رسول اللَّه ( ص ) سوره حم السجدة را خواند ، و چون به اين آيه :  فَإِنْ أَعْرَضُوا فَقُلْ أَنْذَرْتُكُمْ صاعِقَةً مِثْلَ صاعِقَةِ عادٍ وَ ثَمُودَ  ، وليد به لرزيدن افتاد ، و هر مو از ريش و سرش راست ايستاد و به خانه‌اش بازگشت ، و در اين باره به قريش چيزى نگفت ؛ پس نزد ابو جهل رفتند و گفتند : اى ابو الحكم ! ابو عبد الشمس به دين محمّد متمايل شد ، مگر نمىبينى كه به نزد ما بازنگشت ؟ فرداى آن روز ابو جهل به نزد او رفت و گفت : عمو جان ! باعث سرشكستگى ما شدى و ما را رسوا و دشمن شاد ساختى و به دين محمد ميل كردى ، پس وليد گفت : من به دين او تمايل پيدا نكردم ، ولى كلام دشوارى را از او شنيدم كه پوستها از آن به لرزه در مىآيد ، و ابو جهل گفت : آيا سخنرانى و خطابه است ؟ گفت : نه ، خطبه كلامى پيوسته است و اين كلامى منثور ، / 83 و پاره‌اى از آن به پاره ديگر شباهت ندارد ، گفت : پس آيا شعر است ؟\r\nگفت : نه ، من اشعار بسيط و مديد و رمل و رجز عرب را شنيده‌ام ، و آن شعر نيست ، گفت : پس آن چيست ؟ گفت : مرا فرصت ده تا در اين باره فكر كنم . و چون فردا\r\n\r\n","description":"","footnote":"","page_name":" 88 ","page_number":90},
  {"content":"\r\n\r\nشد ، گفتند : يا ابا عبد الشمس ! درباره آنچه گفتيم چه مىگويى ؟ گفت : بگوييد كه آن جادوگرى است ، و اين گفته به دل آنان ( قريش ) نشست . « 65 » انديشيدن وليد كه بر پايه عناد متكى بود ، به اين نتيجه‌گيرى خطا و نادرست انجاميد ، و اين باطل را بر زبان راند ، و امكان آن وجود داشت كه عقل وى او را به ساحل امن و هدايت برساند ، ولى او در آن هنگام كه به انديشيدن و اندازه‌گيرى كردن پرداخت ، از روى برنامه‌اى موضوعى چنين نكرد و از خاستگاههاى سالم به راه نيفتاد ، بلكه هر چه كرد هدفى جز گمراه كردن ديگران نداشت ، و چنان مىخواست كه آن باطل و ضلالى را كه خود بر آن بود ، نخست در برابر و جدان خودش ، و سپس براى مردمان فريفته به خود ، پاكيزه و پسنديده جلوه‌گر سازد ، پس خود را به بدبختى انداخت و بر اثر آن مستحق لعنت و عذاب شد .\r\n ثُمَّ قُتِلَ كَيْفَ قَدَّرَ  - و بار ديگر كشته باد كه چگونه تقدير كرد . » تكرار لعنت با قتل بر او دلالت بر استحقاق وى به مضاعف شدن عذاب است ، اولى براى عنادش نسبت به آيات ربّانى ، و دومى براى پيروى او از هواى نفس خويش و ساخته‌هاى فكرش به جاى پيروى از تشريع خدا ، يا يكى از آنها كيفر طرز تفكر منحرف است ، و ديگرى جزاى تقدير نادرست . علّامه طبرسى گفته است : اين تكرار براى تأكيد است ، يعنى گرفتار لعنت و عذاب شد ؛ و به قولى : به چيزى لعنت شد كه قائم مقام قتل است ، و به قولى ديگر : معناى آن اين است كه بر همان حالى كه كلام را اندازه گرفت و تقدير كرد لعنت شد ، همچون آن كه گفته مىشود : چنان كه آن كار را كرده است او را مىزنم ، يعنى بر همان حالى كه در آن هنگام داشت . « 66 » آرى ، ناقد با انصاف نمىتواند جز به راستگويى رسول تسليم شود ، و رسالت حق است ، ولى وليد و همانندان او از مترفان و دشمنان حق چنين نبودند ، بلكه در آن مىكوشيدند تا با روشى نادرست و آميخته به خطا كه متمركز در پيرامون\r\n\r\n\r\n","description":"","footnote":"\r\n( 65 ) - تفسير قمّى ، ج 2 ، ص 393 .\r\n( 66 ) - مجمع البيان ، ج 10 ، ص 388 .\r\n","page_name":" 89 ","page_number":91},
  {"content":"\r\n\r\nنازيدن به گناه و ايستارهاى دشمنانه پيشين است ، / 84 و از عوامل مؤثر به صورت منفى بر نتيجه هر بحث و تفكر به شمار مىرود ، به خرده‌گيرى و انتقاد بپردازند ، و شايد سبب آن به حالت اجتماعى ايشان باز گردد ، چرا كه آنان از زمره آن دسته از مستكبرانند كه حيثيت وجودى خويش را بر پايه ستمگرى و بهره‌كشى از مستضعفان بنا مىكنند ، پس چگونه مىتوانند به رهبرى الاهى گردن نهند كه به فقير بودن مىبالد ، و در خوشبخت كردن ناكامان و رهانيدن مستضعفان از چنگال مترفان تلاش مىكند .\r\n ثُمَّ نَظَرَ  - سپس به نگريستن و تفكر پرداخت . » چنان مىنمايد كه نظر در اين جا به معنى به كار انداختن فكر و بصيرت است ، چه مستكبران ، در آن هنگام كه مىخواهند مردمان را از راه حق به گمراهى بكشانند ، نخست به تفكر و تدبّر مىپردازند و سپس به نظر كردن مشغول مىشوند و به جستجوى شكافها و روشهايى براى پراكندن انديشه‌ها و خواستهاى خويش در ميان مردم بر مىخيزند ، بدان سبب كه وسايل آگاهى دادن گمراه كننده ، از راديو و تلويزيون و مطبوعات و حتى وسايل نشر فرهنگ و تربيت و جز آن كه براى ترويج فرهنگ باطل تلاش مىكند ، و شايعات نادرستى عليه مؤمنان و رهبريهاى مكتبى در ميان مردم منتشر مىكند ، بدون هدف به اين كار نمىپردازد ، بلكه در پشت نقاب كارشناسان تبليغى و سياسى روانشناسان و سياستمدارانى و . . . و . . . وجود دارند كه برنامه گمراهى را مىريزند ، و اين خود نشانه‌اى از نظامهاى تبهكار و فاسد است . . .\r\nپس در كنار فرعون هامان و گروه پرشمارى از كارشناسان در هر يك از نواحى وجود داشتند ، و از داستان قريشى ابو جهل با وليد آشكار مىشود كه او از رهبران و عقلهاى مدبر ايشان بوده است ؛ و در اين باره اشاره‌هايى را در آثار بعضى از مفسران ديده‌ام ، چنان كه در البصائر در تفسير اين آيه آمده است كه : پس به سران قوم خود نظر كرد ، « 67 » و در الميزان : يعنى پس از انديشيدن و اندازه هر چيز را در نظر گرفتن ،\r\n\r\n\r\n","description":"","footnote":"\r\n( 67 ) - البصائر ، ج 50 ، ص 362 .\r\n","page_name":" 90 ","page_number":92},
  {"content":"\r\n\r\nنگاهى كرد همچون نگاه كسى كه مىخواهد درباره امرى نظر خويش را ابراز دارد كه از او چنين چيزى خواسته شده است . « 68 » پس از آن كه انديشه شيطانى در سر او پخته و پرداخته شد ، حركت خود را براى بهره‌بردارى و عرضه كردن آن انديشه آغاز كرد تا چنان باشد كه بيشتر در جانهاى ديگران كارگر افتد ، و در اين هنگام بود كه همه حركات و رفتارهاى او آكنده به نشانه‌هايى از خشم / 85 و كينه نسبت به رسالت و رسول اللَّه ( ص ) بود .\r\n ثُمَّ عَبَسَ وَ بَسَرَ  - و سپس اخم كرد و ترشروى شد . » اين مظاهر خارجى و جز آنها نمودارهايى از حالتهاى نفسانى از كينه و عناد است كه قرآن آنها را بنا بر روش تصويرى بديع خود مجسم مىسازد ، و بنا بر طبيعت موجود در آدمى بر ظاهر او با علاماتى آشكار مىشود ، تا آن حد كه روانشناسان مىگويند كه درون آدمى را مىتوان از آنچه بر ظاهر او آشكار مىشود خواند . و در حديث شريف از امير المؤمنين ( ع ) روايت شده است كه گفت : « هيچ كس چيزى را در دل نهان نكرد ، جز آن كه در سخنان بىانديشه‌اش آشكار گشت و در صفحه رخسارش پديدار » . « 69 » قمى گفته است : عبوس براى چهره است و بسور شيوه بيان و دهان ؛ « 70 » و از قتاده نقل شده است كه گفت : پيدا شدن پيچيدگى ميان دو چشم است و عبوسى چهره ، « 71 » و در فقه اللغه ثعالبى آمده است كه : چون ميان دو چشم پيچش حاصل شود ، گويند كه او قاطب عابس است ، و اگر با عبوس نمايان شدن دندانها همراه باشد ، گويند كالح است ، و هر گاه عبوس فزونى پيدا كند ، گويند با سر و مكفهرّ ( ترشروى ) . « 72 » و لغويان شتابزدگى را يكى از معانى بسور دانسته‌اند : بسر الغريم\r\n\r\n\r\n","description":"","footnote":"\r\n( 68 ) - الميزان ، ج 20 ، ص 87 .\r\n( 69 ) - نهج البلاغة ، كلمات قصار ، شماره 26 .\r\n( 70 ) - تفسير القمّى ، ج 2 ، ص 394 با تصرف .\r\n( 71 ) - الدر المنثور ، ج 6 ، ص 283 .\r\n( 72 ) - فقه اللغة ثعالبى ، ص 140 .\r\n","page_name":" 91 ","page_number":93},
  {"content":"\r\n\r\nيعنى طلبكار پيش از به پايان رسيدن مدت خواستار طلب خود شد ، و بسر الدمّل يعنى دمل را پيش از رسيدن آن فشرد . . . پس بدان مىماند كه چون كسى در برابر شخص ديگر خود را با سر نشان دهد و روى ترش كند ، شتابان در خواستن شر و آزار براى او است ، و راغب در مفردات خود چنين گفته است . « 73 » گاه از عبوس و بسور كلمات و تصرفاتى كه از انسان با قلم و دهان و ايستارهاى او صادر مىشود ، حكايت مىكند ؛ گاه چهره طاغوت عبوس و بسور او را نشان مىدهد ، / 86 و گاه سركوبى مخالفان ، و آنچه قرآن كريم از وليد بن المغيرة حكايت مىكند ، چيزى جز گواه بر طبيعت ايستارى نيست كه مترفان در هر زمان و مكان عليه دعوتهاى اصلاحى از خود نشان مىدهند ، چه آنان ، به اعتبار كانون فساد بودن ، در اجتماع نخستين كسانى هستند كه از تغيير زيان مىبينند و به همين سبب در صف پيشين معارضان و مخالفان با حق قرار مىگيرند .\r\n ثُمَّ أَدْبَرَ وَ اسْتَكْبَرَ  - سپس پشت كرد و گردن كشيد . » آرى ، او به تدبّر در جايگاه رسالت نظر كرد ، و خواستار آن بود كه بهترين راه را براى معارضه و گمراه كردن مردم برگزيند ، و حتى كفر خود را در برابر عقل و ضمير خويش پاكيزه و موجه جلوه‌گر سازد ، ولى هر چه شخص بيشتر به تدبر و نظر بپردازد ، حقيقت براى او آشكارتر مىشود و بينش و ديده او حقير شده و حسرتزده به سوى وى باز مىگردد ، كه لازم است در نتيجه به حق ايمان آورد و در مقابل آن از مقام استكبار خود فرود آيد و به آن گردن نهد ، ولى او از همان نخستين لحظه هر چه بيشتر پشت به ايمان مىكند و جايگاه خود را در كفر گمراهى و بزرگ مىشمارد و بار ديگر به پسنديده شمردن ايستار نادرست خويش در برابر حق آشكار باز مىگردد و هيچ تهمتى را - در نظر خود - شايسته‌تر از آن نمىداند كه رسالت را سحر و جادو بخواند و آن را طرد كند .\r\n فَقالَ إِنْ هذا إِلَّا سِحْرٌ يُؤْثَرُ  پس گفت : اين نيست مگر جادويى كه\r\n\r\n\r\n","description":"","footnote":"\r\n( 73 ) - مفردات الراغب ماده بسر .\r\n","page_name":" 92 ","page_number":94},
  {"content":"\r\n\r\nآموخته مىشود . » براى كلمه « يؤثر » در اين جا دو معنى است كه سياق هر دو را با هم در نظر داشته است :\r\nنخست : آنچه از ديگران نقل مىشود كه بيشتر مفسران بر آنند ، يعنى آن را از نيروهاى مقتدر بر خودش يعنى جادوگران و شياطين آموخته است ، و اين گرفته شده از اين گفتار ايشان است كه « أثرت الحديث اثره اثرا » يعنى آن سخن را درباره آثار قومى از روى آثار ايشان بيان كردم ، و حديث مأثور يعنى حديثى كه از فلان كس روايت شده است .\r\nدوم : چيزى كه جانها نسبت به آن تمايل پيدا مىكند و آن را بر چيز ديگر ترجيح مىنهد . و در المجمع آمده است : و به قولى از / 87 « ايثار » است ، يعنى جادويى است كه نفوس آن را اختيار مىكند و به سبب شيرينى آن برمىگزيند . « 74 » طاغوتان و مخالفان با رسالت از اين راه براى كاستن از شأن و ارزش دو امر مهم كوشيده‌اند :\r\nيكى از آنها : معجزه قرآن از لحاظ ظاهرى و باطنى آن ، و ديگرى : نمود قبول كردن رسالت تازه و در آمدن به دين فرستاده خدا ، و به همين سبب بود كه وليد - همچون هر طغيانگر و مترف - تلاش براى آن مىكرد كه به هدفهاى پليد خود در پشت‌سر اين اتهام گمراه كننده تحقق بخشد :\r\n1 - درست جلوه‌گر ساختن شكست ايشان در مبارزه اساسى با اسلام و ارزش و رهبرى و حزب آن .\r\n2 - گمراه كردن مردم از حق ، و حدّى براى تمايل دخول ايشان به دين تازه قرار دادن .\r\nمتّهم كردن قرآن به جادويى ، گريزگاهى براى ايشان بود تا از طريق آن عقده‌اى را كه هر مبارز با قرآن با آن مواجه بود ، از ميان ببرد ، و آن اين كه آثار حكمت و علم الاهى آشكارا در آن مشاهده مىشد . قرآن هر خردمند با انصاف را به\r\n\r\n\r\n","description":"","footnote":"\r\n( 74 ) - مجمع البيان ، ج 10 ، ص 388 .\r\n","page_name":" 93 ","page_number":95},
  {"content":"\r\n\r\nآن هدايت مىكرد كه اين كتاب را فروفرستاده شده از جانب خداوند حكيم و تواناى بر همه چيز بداند ، و حتى خود وليد را نيز به اين امر معترف سازد ، در آن جا كه گفت : از او - يعنى رسول اللَّه ( ص ) - كلامى دشوار شنيدم كه پوستهاى بدن را به لرزه در مىآورد . . . نه خطابه بود و نه شعر ، پس ممكن نيست كه بى مقدمه آن را به يكى از آفريدگان نسبت دهيم ، و فاصله ميان آن و كلام آفريدگان از اندازه بيرون است و فضل آن يك بر اين يك به وصف در نمىآيد ، و همچون فضل خدا بر ديگر آفريدگان است . . . و از اين مقدمه به نتيجه‌اى رو كرد كه همان را مىخواست بگويد :\r\n إِنْ هذا إِلَّا قَوْلُ الْبَشَرِ  - اين نيست جز گفته مردمان . » هنگامى كه اين نتيجه به جانهاى مردم راه يافت ، به پندار وى گامهاى اساسى براى مبارزه با رسالت برداشته شد ، و براى همين هدف نيروى خود را به كار انداخت . . . پس انديشيد و اندازه گيرى كرد . . . / 88 كه مىتواند در اين راه پيش رود ، و اين حقيقت از ذهن او دور شد كه قرآن بزرگتر از آن است كه نور آن را خواست و تقدير انس و جن در صورت همپشتى با يكديگر بتواند بپوشاند ، تا چه رسد به نادان ابلهى همچون وليد بن المغيرة :  فَقُتِلَ كَيْفَ قَدَّرَ  ؟ ! از اين جا همه تلاشها و كوششهاى او براى گمراه كردن مردمان از حق و پوشيده نگاه داشتن ايشان از نور آن نقش بر آب شد ، و با انديشه و اندازه‌گيرى نادرست خود به زيان و لعنتى رسيد كه قرآن آن را در نسلهاى پياپى در دنيا مخلّد ساخت ، و بزرگتر از آن غضب خدا است و وعده‌اى كه براى درآمدن به دوزخ به او داده است :\r\n سَأُصْلِيهِ سَقَرَ  - به زودى او را به دوزخ خواهيم رساند . » در التبيان آمده است : يعنى او را ملازم جهنم خواهيم ساخت . « 75 » و از امام صادق ( ع ) روايت است كه گفت : « در جهنم دره‌اى براى متكبران وجود دارد كه\r\n\r\n\r\n","description":"","footnote":"\r\n( 75 ) - التبيان ، ج 10 ، ص 180 .\r\n","page_name":" 94 ","page_number":96},
  {"content":"\r\n\r\nآن را سقر نام است ، و چون از شدت گرما به خداى عز و جل شكايت كرد و از او خواست كه به وى اجازه دم زدن دهد و اجازه يافت و تنفس كرد ، جهنم آتش گرفت و سوخت » ؛ « 76 » و از ابن عباس روايت شده است كه گفت : در پايين دوزخ سقر جاى دارد ، و در آتش آن درخت زقوم ، « 77 » و در هراس انگيزى و كيفيات مميزه آن چيزهايى است كه آدمى نمىتواند آنها را تصور كند و حقيقت آن را دريابد .\r\n وَ ما أَدْراكَ ما سَقَرُ  - و تو چه دانى كه سقر چيست ؟ ! » در اين شكل از بيان انگيزشى براى آدمى به منظور تلاش كردن براى معرفت و لو به صورت اجمالى وجود دارد ، و قرآن بعضى از صفات سقر را بيان مىكند و مىگويد :\r\n لا تُبْقِي وَ لا تَذَرُ  - نه ( زنده ) بر جاى مىگذارد و نه ( اثرى ) از بدنهاى سوخته شده . » / 89 گفته شده است كه : آنان را زنده بر جاى نمىگذارد و مىكشد ، و اثرى از بدنهاى آنان بر جاى نمىماند ، يعنى داراى دو اثر است : اثرى بر روح ، و اثرى ديگر بر جسم . و به گفته‌اى ديگر : دو كلمه در معنى مترادف است و در درجه و اثر با يكديگر تفاوت دارد ، و ذكر آن دو با هم مبالغه و تأكيد را مىرساند . و در التبيان آمده است كه : هيچ يك از اهل آن را باقى نمىگذارد مگر اين كه به آن برسد ، و او را از عذاب نگاه نمىدارد ؛ « 78 » و علامه طباطبايى در الميزان گفته است : هر چه را كه به آن برسد چيزى از آن بر جاى نمىگذارد و آن را مىسوزاند ، و بر هر كس كه در آن افكنده شود خواهد رسيد ، بر خلاف آتش دنيا كه بعضى از چيزها را كه در آن مىافتد نمىسوزاند ؛ و به نقل مجاهد گفت : نه زنده مىگذارد و نه مىميراند ، « 79 » و صاحب الميزان در اين رأى به اين گفته خداى تعالى استناد كرده است :\r\n\r\n\r\n","description":"","footnote":"\r\n( 76 ) - نور الثقلين ، ج 5 ، ص 457 .\r\n( 77 ) - الدر المنثور ، ج 6 ، ص 283 .\r\n( 78 ) - التبيان ، ج 10 ، ص 180 .\r\n( 79 ) - الدر المنثور ، ج 6 ، ص 283 .\r\n","page_name":" 95 ","page_number":97},
  {"content":"\r\n\r\n  الَّذِي يَصْلَى النَّارَ الْكُبْرى * ثُمَّ لا يَمُوتُ فِيها وَ لا يَحْيى   . « 80 » و آنچه در نزد من نزديكتر است اين است كه معنى  لا تُبْقِي  آن است كه هيچ كس از كسانى را كه در آن است باقى نمىگذارد و همه را نابود مىكند ، و معنى  لا تَذَرُ  اين كه از هيچ يك از آنان چيزى بر جاى نمىگذارد ؛ پس اولى همه كسانى را كه در آن‌اند شامل مىشود ، و دومى هر جزء از كسانى را كه درآنند در بر مىگيرد ، و اين بزرگتر است و - به نظر من - صفت آتش است با قطع نظر از صفت جهنم كه در آن خداى متعال هر چه را كه از آتش نابوده شده است تجديد مىكند ، پس ميان آن و اين گفته خداوند متعال كه  لا يَمُوتُ فِيها وَ لا يَحْيى  منافاتى وجود ندارد ، بدان سبب كه گفتگو در اين جا به اندازه فهم ما و مقياسهاى ما است . و شايد يكى از معانى آن چنين باشد : سقر از حيث سختى عذاب و نوع آن از هر چه در آن افتد چيزى بر جاى نمىگذارد ، و از حيث مدت و ملازمت نيز چنين است و هرگز اهل آن را رها نمىكند ، و اين خود مىرساند كه اهل آن جاودانه در آتش‌اند ، پس سقر ساكنان خود را رها نمىكند و آنان جاودانه در عذاب باقى مىمانند ، بدان سبب كه سوختن در آن سوختن عادى و متعارفى نيست بلكه احتراقى شبيه احتراق اتومى است كه پايان نمىپذيرد ، و خدا دانا است .\r\nو صفت ديگرى از سقر سياه كردن رنگ پوست اهل آن است :\r\n/ 90  لَوَّاحَةٌ لِلْبَشَرِ  - روى و پوست را سياه مىكند و مىسوزاند . » در المنجد آمده است : ألاح فلانا يعنى او را هلاك كرد ، « 81 » پس هلاك كننده بشر است ، و گفته مىشود : « لوّح فلانا بالعصا » يعنى با عصا او را زد . « 82 » گفته‌اند كه معنى آن تشنگىانگيز است ، و رجل ملواح يعنى كسى كه زود تشنه مىشود ، و تلويح عبارت از آن است كه شخصى گرفتار آفتابزدگى شده و پوستش سياه شده باشد ، و تو گويى كه سقر از حرارت خود سبب تغيير رنگ پوست و\r\n\r\n\r\n","description":"","footnote":"\r\n( 80 ) - الاعلى / 12 و 13 .\r\n( 81 ) - المنجد ماده لوح .\r\n( 82 ) - همان جا .\r\n","page_name":" 96 ","page_number":98},
  {"content":"\r\n\r\nچهره اهل آن مىشود .\r\nهنگامى كه گناهكاران وارد وادى سقر مىشوند ، فرشتگان عذاب غليظ و شديد به پيشباز ايشان مىآيند . . . و آنان مالك دوزخ‌اند و هجده فرشته همراه او ، كه چشمانى چون برق جهنده دارند ، و دندانهاى پيشينى همچون برجها ، آتش از دهانشان بيرون مىجهد و فاصله از اين سر شانه تا آن سر آن در هر يك از آنان برابر با مسير يك سال راهپيمايى است ؛ كف دست هر يك از آنان همه افراد دو قبيله مضر و ربيعه را در خود جاى مىدهد كه رحمت خدا از ايشان دور شده است ؛ يكى از آنان هفتاد هزار كس را بر مىدارد و به هر جاى از دوزخ كه مأمور است پرتاب مىكند . « 83 »  عَلَيْها تِسْعَةَ عَشَرَ  - بر آن نوزده تن گماشته‌اند . » اين آيه محتمل چند معنى است :\r\nاوّل : معنى ظاهرى كه حكايت از آن مىكند كه شماره نگاهبانان سقر نوزده نفر است و اين ، در صورتى كه صفت آنان چنان باشد كه صاحب المجمع گفته است ، اندك نيست ، و خداوند متعال بر آن توانايى دارد كه يك نفر بر سقر بگمارد و اهل آن را به سخت‌ترين گونه عذاب معذب دارد .\r\nدوم : اين كه نوزده تن تنها نگاهبانان دره سقر دوزخند ، و بازمانده دوزخ نگاهبان ديگر دارد .\r\nسوم : اين كه ، عدد ياد شده شماره فرمانروايان و مديران است و در زير فرمان ايشان / 91 شماره نگاهبانان مىتواند چندان باشد كه تنها خدا مىداند ، و به اين معنى در گفته خداى عزّ و جل بدين گونه اشاره شده است :  وَ ما يَعْلَمُ جُنُودَ رَبِّكَ إِلَّا هُوَ  . و نادان بودن به اين گونه مسائل مشركان را بر آن وا مىداشت كه به استهزا بپردازند و به غيب كافر بمانند . ابو جهل روزى گفت : اى گروه قريش ! محمّد چنان گمان دارد كه شماره سپاهيان خدا كه شما را در دوزخ شكنجه مىدهند نوزده نفر است ، و\r\n\r\n\r\n","description":"","footnote":"\r\n( 83 ) - مجمع البيان ، ج 10 ، ص 388 .\r\n","page_name":" 97 ","page_number":99},
  {"content":"\r\n\r\nعدد شما بيشترين شماره مردمان است ، آيا ممكن است صد نفر شما از مقابله با يكى از آنان عاجز بماند ؟ ! « 84 » و مردى از قريش به نام ابو الأشد گفت : اى گروه قريش ! از نوزده تن مهراسيد ، من از شما با شانه راستم ده نفرشان را دور مىكنم و با شانه چپم نه نفر ، « 85 » پس خداوند متعال آيه 31 را فرو فرستاد .\r\n وَ ما جَعَلْنا أَصْحابَ النَّارِ إِلَّا مَلائِكَةً  - و دوزخبانان را جز از فرشتگان نيافريديم . » خدا بندگان خويش را به هر چه كه خواهد مىآزمايد ، و از جمله اين آزمايشها فرمان دادن ايشان است به ايمان آوردن به غيب ، و هر چه غموض و پوشيدگى غيب سخت‌تر باشد ، ايمان آوردن به آن دشوارتر خواهد بود ، و درجه آن براى نزديكتر شدن به خدا بالاتر ، و به همين سبب در حديثى از امام صادق ( ع ) آمده است : « ما صابرانيم و شيعه ما صبورتر از ما است ( راوى گفت ) گفتم : فدايت شوم ! چگونه شيعه شما از شما صبورتر مىشود ؟ ! گفت : « زيرا كه ما بر چيزى كه مىدانيم شكيبايى مىكنيم و شيعه ما بر چيزى كه از آن آگاهى ندارد چنين مىكند » . « 86 » و خداوند متعال ايمان به غيب را ركنى اساسى در شخصيت ايمانى قرار داده ، و از اين راه بسيارى از حقايق همچون مرگ و برزخ و آخرت پنهان و پوشيده مانده ، و اما كافران و مشركان و بيماردلان را غيب بر مقدار آزمايش و گريزى كه با آن رو به رو هستند مىافزايد ، و اين نه از آن روى است كه اين چيزها واقعيت ندارد ، چرا كه نشانه‌هاى راهنماى به آنها فراوان است ، بلكه بدان سبب است كه ايمان به آنها خواستار درجه بالايى از دانش و ايمان است كه كسى جز بندگان صاحب تميز و پرهيزگار خدا يعنى  الَّذِينَ يُؤْمِنُونَ بِالْغَيْبِ وَ يُقِيمُونَ الصَّلاةَ  « 87 » را به آن راهى نيست ، و راه رسيدن مؤمنان به يقين پيدا كردن به غيب دو امر است :\r\n\r\n\r\n","description":"","footnote":"\r\n( 84 ) - اسباب النزول ، سيوطى ، ص 224 .\r\n( 85 ) - همان منبع به روايت السدى .\r\n( 86 ) - بحار الانوار ، ج 71 ، ص 80 .\r\n( 87 ) - البقرة / 3 .\r\n","page_name":" 98 ","page_number":100},
  {"content":"\r\n\r\n/ 92 اول : آيات و براهين راهنماى به آن ، پس ايشان از آثار حكمت و علم و نظام آشكار شده در جهان به ايمان آوردن بر پروردگار خويش هدايت مىشوند ، و از گواهيهاى سنت كيفر در تاريخ و در واقعيت به پاداش و كيفر بزرگ در جهان ديگر ايمان مىآورند ، و منتظر آن نمىمانند تا پوستهاى تنشان آتش دوزخ را لمس كند ، و چشمانشان فرشتگان موكل بر جهنم را ببيند ، يا در چنگال مرگ گرفتار شوند و آن گاه به همه اينها ايمان آورند ، بلكه تنها به آشكار شدن نشانه‌ها و برهانها بسنده مىكنند . . . و اين از مهمترين خصوصيتهايى است كه خردمند را از جز او متمايز مىسازد .\r\nدوم : ايمان ايشان به خدا بدان گونه كه خود را توصيف كرده و در كتابش و در آفريدگانش با اسماء الحسنى متجلى شده است ، پس آنان به خداى تواناى غالب داناى رحمن و رحيم و . . . و . . . ايمانى دارند كه بر يقين و معرفت استوار است ، و هنگامى كه آدمى به اين درجه برسد ، به همه حقايق غيبى ايمان آورده است ، و شكى در بهشت و دوزخ و نعمت و عذاب آن دو ندارد ، بدان سبب كه خدايى كه او را به اينها وعده داده ، قادر مطلق است و از هيچ چيز عاجز نمىماند ، و در گذرگاه جدال و شك درباره شمار دوزخيان و صفات ايشان وارد نمىشود ، بلكه به آنچه از خدا مىشنود به صورت مطلق باور دارد و گردن مىنهد . و از آن روى كه كافران و مشركان و بيماردلان به اين هدف اساسى نرسيده‌اند ، به شك كردن درباره حقيقتهاى غيب بلكه درباره حقايق آشكار نيز مىپردازند ، و گاه كسانى از ايشان را مىبينى كه ، همچون سوفسطائيان ، در اصل وجود خويش نيز گرفتار شك شده‌اند ! مؤمن تنها به كردار و گفتار تسليم به خدا نمىشود ، بلكه به عقل و علم خويش نيز چنين است ، و به همين جهت در رفتار و ايستار خويش با حق مخالفت نمىورزد ، و در درون وجود وى اندك پرسش ترديدآميز در پيرامون آيات پروردگارش پديد نمىآيد . . . و اين از مهمترين پايه‌هاى ايمان و اسلام است ، چنان كه خداى متعال گفته است :  فَلا وَ رَبِّكَ لا يُؤْمِنُونَ حَتَّى يُحَكِّمُوكَ فِيما شَجَرَ \r\n\r\n","description":"","footnote":"","page_name":" 99 ","page_number":101},
  {"content":"\r\n\r\n بَيْنَهُمْ ثُمَّ لا يَجِدُوا فِي أَنْفُسِهِمْ حَرَجاً مِمَّا قَضَيْتَ وَ يُسَلِّمُوا تَسْلِيماً  . « 88 » آرى ، گاه آنچه را كه در پشت بعضى از احكام الاهى نهفته است ادراك نمىكنيم ، و بعضى از حقايق را به صورت كامل نمىفهميم ، ولى اين نمىبايستى انگيزه‌اى براى كفر ورزيدن نسبت به آنها شود ، نه در منطق اسلام و نه در نزد خردمندان ، و اين خود ارزشى علمى و از صفات راسخان و ثابت قدمان در / 93 علم است ؛ خداى تعالى مىگويد :  هُوَ الَّذِي أَنْزَلَ عَلَيْكَ الْكِتابَ مِنْهُ آياتٌ مُحْكَماتٌ هُنَّ أُمُّ الْكِتابِ ، وَ أُخَرُ مُتَشابِهاتٌ ، فَأَمَّا الَّذِينَ فِي قُلُوبِهِمْ زَيْغٌ فَيَتَّبِعُونَ ما تَشابَهَ مِنْهُ ابْتِغاءَ الْفِتْنَةِ وَ ابْتِغاءَ تَأْوِيلِهِ ، وَ ما يَعْلَمُ تَأْوِيلَهُ إِلَّا اللَّهُ ، وَ الرَّاسِخُونَ فِي الْعِلْمِ يَقُولُونَ آمَنَّا بِهِ كُلٌّ مِنْ عِنْدِ رَبِّنا وَ ما يَذَّكَّرُ إِلَّا أُولُوا الْأَلْبابِ  ، « 89 » پس راسخان در علم - جز اهل البيت - تأويل بعضى از آيات را نمىدانند ولى به آنها كافر نمىشوند ، چه كفر ورزيدن از منطق عاقلان و خردمندان نيست ، و اگر جز اين مىبود ، كافر شدن به خدا از هر چيزى شايسته‌تر مىشد ، بدان سبب كه ما از فهم حقيقت او و معرفت ذاتش قاصر و ناتوانيم ! در دلهاى كافران و مشركان بيمارى سخت كافر شدن نسبت به خدا وجود دارد ، و اين كفر را خردها و فطرتهاى ايشان و پيروانشان به صورتى آشكار بر نمىتابد ، و لذا پيوسته در صدد يافتن چيزى هستند كه اين كفر را در نظر ايشان خوب و پسنديده جلوه‌گر سازد ، و به جاى آن كه به پذيرفتن آيات الاهى و كتاب او گردن نهند ، به بحث درباره شماره فرشتگان و رنگها و اشكال آنان مىپردازند كه هيچ سودى براى ايشان ندارد ؛ آيا سبب رهايى آنان از عذاب دوزخ است ؟ هرگز .\r\n وَ ما جَعَلْنا عِدَّتَهُمْ إِلَّا فِتْنَةً لِلَّذِينَ كَفَرُوا  - و شماره ( نوزده ) آنان را جز آزمايشى براى كسانى كه كافر شده‌اند قرار نداديم . » پس اين ، از يك سو ، سبب گمراهى و بيزارى ايشان از دين مىشود ، و از سوى ديگر حقيقت شخصيت آنان را آشكار مىسازد ، به همان گونه كه آتش طبيعت\r\n\r\n\r\n","description":"","footnote":"\r\n( 88 ) - النساء / 65 .\r\n( 89 ) - آل عمران / 7 .\r\n","page_name":" 100 ","page_number":102},
  {"content":"\r\n\r\nماده كانى را از حيث طلا يا جز آن بودن آشكار مىكند ، در صورتى كه همين آيه و آنچه از حقيقت مؤمنان كه آشكار مىسازد ، درجه بالايى از ايمان است از لحاظ يقين و تسليم به آيات و وعده‌هاى خدا كه به آن دسترس پيدا مىكنند .\r\n لِيَسْتَيْقِنَ الَّذِينَ أُوتُوا الْكِتابَ  - تا كسانى كه به ايشان كتاب ( تورات ) داده شده است ، به يقين برسند . » گفته شده كه مقصود از آن كسان جهودان و ترسايانند ، و سبب يقين پيدا كردن ايشان اين است كه در كتاب تورات / 94 و انجيل ايشان شماره فرشتگان سقر ذكر شده است ، و از اين راه قرآن ايشان را مىخواند كه به يقينى بودن نزول قرآن از جانب خدا گردن نهند ، و نزديكتر حمل كردن معنى بر آن علمايى است كه رسالت خدا را حمل مىكنند ، يا كسانى كه به ايشان كتاب عطا شده است ، و كتاب در اين جا به معنى علمى است كه در آن ثبت شده است . و از آن روى بايد يقين كنند كه آنچه آيه براى ايشان مطرح مىسازد ، براى ايشان حقيقتى تازه از غيب را آشكار مىسازد كه مىبايستى بر ايمان ايشان بيفزايد ، از آن جهت كه با هر حقيقت از غيب كه به آن ايمان دارند ، سبب بالا رفتن درجه‌اى براى ايشان در نردبان يقين است .\r\n وَ يَزْدادَ الَّذِينَ آمَنُوا إِيماناً  - و ايمان كسانى كه ايمان آورده‌اند افزوده شود . » چرا كه مؤمن ، هر اندازه كه بر چيزى از غيب آگاهى حاصل كند ، معرفتش بدان به همان گونه تكامل پيدا مىكند ، و شك نيست كه اين گونه معرفت اثر روحى خود را در شخصيت او منعكس مىسازد ، و در نتيجه بر ترس او از خداوند متعال و بر ايمان او و عمل به احكام و شرايع وى افزوده مىشود .\r\n وَ لا يَرْتابَ الَّذِينَ أُوتُوا الْكِتابَ وَ الْمُؤْمِنُونَ  - و كسانى كه كتاب ( خدا ) به ايشان داده شده شك نخواهند كرد . » يعنى به مرتبه‌اى از ايمان برسند كه شكى با آن همراه نباشد ، و اين از درجات بسيار بالاى ايمان است ، زيرا كه اندكى از مؤمنان كسانى هستند كه مىتوانند دلهاى خود را از رسوبهاى شك و ترديد پاك كنند ، و چون كسى به اين\r\n\r\n","description":"","footnote":"","page_name":" 101 ","page_number":103},
  {"content":"\r\n\r\nحد برسد ، از هر آزمايش و فتنه رهايى يافته است ، زيرا كه ، به گفته امام زين العابدين ( ع ) : « شكها و گمانها فتنه‌ها را بارور مىكنند ، و صفا و پاكى عطيه‌ها و بخششها را تيره و تار مىسازند » . « 90 »  وَ لِيَقُولَ الَّذِينَ فِي قُلُوبِهِمْ مَرَضٌ  - و تا كسانى كه در دلهاى ايشان بيمارى است . » يعنى منافقان و سست ايمانان ، كه ايمان ايشان آميخته به شك و ترديد و شرك است ،  وَ الْكافِرُونَ ما ذا أَرادَ اللَّهُ بِهذا مَثَلًا  - و كافران بگويند كه خدا از آوردن اين مثل چه مقصودى داشته است ؟ » در يك سخن : حكمت نهفته در ياد كرد از شماره نوزده ، آزمودن مردمان است تا آن كس كه به / 95 غيب ايمان آورده است اين را بداند و درجه‌اى بر درجات ايمان او افزوده شود و به ترازى از يقين برسد كه هيچ شكى با آن همراه نيست ، و منافق و كافر به غيب نيز بداند و بر شك و گمراهى او افزوده شود . و همين حكمت در ديگر شرايع و مقررات دين نيز مشاهده مىشود .\r\nاشاره قرآن به پرسش كافران و بيماردلان :  ما ذا أَرادَ اللَّهُ بِهذا مَثَلًا  نادانى و دامنه گمراهى و روش استهزايى ايشان را به آيات الاهى آشكار مىسازد ، چه هدف ايشان جستجوى حق نيست ، بلكه تنها پرسيدن است همچون راهى براى فرار كردن از مسئوليت ايمان ، و به شك انداختن خودشان و مؤمنان به حق ، چه ايشان در آن هنگام كه در درستى قول خدا درباره شمار اصحاب دوزخ ترديد دارند ، از غيب بىخبرند ، و نمىتوانند آن را انكار كنند ، بدان سبب كه دليلى براى نادرست بودن آن ندارند . و به همين سبب است كه از چيزهايى در پشت اين حقيقت پرسش مىكردند ، و اگر قرآن راز اين عدد را براى ايشان آشكار مىكرد ، به ساختن پرسشى ديگر مىپرداختند و . . .\r\n\r\n\r\n","description":"","footnote":"\r\n( 90 ) - الصحيفة السجادية ، مناجاة المطيعين .\r\n","page_name":" 102 ","page_number":104},
  {"content":"\r\n\r\n كَذلِكَ يُضِلُّ اللَّهُ مَنْ يَشاءُ وَ يَهْدِي مَنْ يَشاءُ  - و بدين گونه خدا هر كس را كه بخواهد گمراه مىسازد ، و هر كس را كه بخواهد رهبرى مىكند . » يعنى آنچه در آيه‌ها طرح شده ، مثال زنده‌اى براى گمراهى و راهيابى است ، پس حقيقتى كه خدا در كتاب خود بيان كرده يگانه است ، و بخششهاى خدا به هر دو گروه ، و از جمله آنها عقل و اراده ، يگانه و يكسان است ، ولى ايستارى كه دو گروه گمراه و رهيافته براى خود برگزيده‌اند ، با يكديگر اختلاف كامل دارد ، و اين تصوير عملى از دو ايستار اين مطلب را بر ما مكشوف مىسازد كه هدايت و ضلالت ، هر چند به دست خدا است ، با وجود اين عامل اساسى در آن خود انسان است با اختيار و اراده‌اى كه خدا به او عنايت كرده است ، و هرگز چنان نيست كه پيروان مذهب جبر به آن معتقدند .\r\n وَ ما يَعْلَمُ جُنُودَ رَبِّكَ إِلَّا هُوَ  - و از سپاهيان پروردگارت جز او كسى علم و اطلاع ندارد . » بدان سبب كه غيب و پوشيده است ، و بدان جهت كه شماره آنان چندان زياد است كه شمردن آنها براى هيچ كس ميسر نيست ، و چگونه مىتواند چنين باشد در صورتى كه خدا هر لحظه چندان فرشته مىآفريند كه از شمار آنان هيچ كس جز او سبحانه و تعالى نمىتواند آگاه شود . و در اخبار آمده است كه همراه با هر قطره بارانى كه از آسمان بر زمين مىافتد ، فرشته‌اى موكل است ، و اين كه خداى عزّ / 96 و جلّ فرشته‌اى به نام روح آفريده است كه هزار سر دارد ، و در هر سرى هزار زبان و هر زبان به هزار لغت سخن مىگويد و به تسبيح خداى تعالى مىپردازد ، و خدا با هر تسبيح او فرشته‌اى مىآفريند كه تا روز قيامت به تسبيح خدا مشغول خواهد بود ، يعنى با هر تسبيح يك ميليارد فرشته مىآفريند ( سبحان اللَّه ) .\r\n وَ ما هِيَ إِلَّا ذِكْرى لِلْبَشَرِ  - و اين نيست مگر يادآورى براى مردمان . » گفته‌اند كه : ضمير به سقر باز مىگردد ، و به گفته‌اى ديگر به شماره فرشتگان كه هر دوى آنها درست است ، زيرا كه حقيقتى يگانه است ، و اين هر دو يادآور و مايه پند گرفتن مردمان است و به موضوع پاداش و كيفر پيوسته است . آنچه\r\n\r\n","description":"","footnote":"","page_name":" 103 ","page_number":105},
  {"content":"\r\n\r\nمهم است اين كه انسان متذكر پروردگار خويش و حقايق غيبى شود ، نه اين كه به مجادله در الفاظ بپردازد ، امير المؤمنين على بن ابى طالب ( ع ) ما را از آتش بيم داده و يك صفت از خازنان دوزخ را بيان كرده و گفته است : « و بدانيد كه اين پوست نازك را بر آتش سوزان شكيبايى نيست ، پس بر خويشتن رحمت آريد ؛ شما كه ( توان ) خود را در مصيبتهاى اين جهان آزموديد ، آيا نديديد كه از خارى كه بر يكى از شما خلد ، چگونه زارى كند ؛ و يا به سر در افتادگى كه خونالودش كند ؛ و يا ريگ تفته كه او را بسوزاند ؟ تا چه رسد به اين كه در ميان دو طبقه از آتش بود سوزان ، همخوابه او سنگ ، و همنشينش شيطان ؟ آيا مىدانيد كه چون مالك بر آتش دوزخ همخوابهء او سنگ ، و همنشينش شيطان ؟ آيا مىدانيد كه چون مالك بر آتش دوزخ خشم آرد ، برخى از آن برخى ديگر را خرد كند و بيوبارد ؛ و چون بانگ بر آن زند ميان درهاى دوزخ بر جهد از آزارى كه دارد ؟ . . . پس خدا را ، خدا را ، اى گروه بندگان ! حال كه سالم و تندرستيد نه بيمار ، و در گشايش هستيد نه در تنگى دچار ، در گشودن گردنهاى خود بكوشيد ، پيش از اين كه آنچه در گرو است بگيرند » . « 91 »\r\n/ 97\r\n\r\n[ سوره المدثر ( 74 ) : آيات 32 تا 56 
  ]\r\nكَلاَّ وَ الْقَمَرِ ( 32 ) وَ اللَّيْلِ إِذْ أَدْبَرَ ( 33 ) وَ الصُّبْحِ إِذا أَسْفَرَ ( 34 ) إِنَّها لَإِحْدَى الْكُبَرِ ( 35 ) نَذِيراً لِلْبَشَرِ ( 36 )\r\nلِمَنْ شاءَ مِنْكُمْ أَنْ يَتَقَدَّمَ أَوْ يَتَأَخَّرَ ( 37 ) كُلُّ نَفْسٍ بِما كَسَبَتْ رَهِينَةٌ ( 38 ) إِلاَّ أَصْحابَ الْيَمِينِ ( 39 ) فِي جَنَّاتٍ يَتَساءَلُونَ ( 40 ) عَنِ الْمُجْرِمِينَ ( 41 )\r\nما سَلَكَكُمْ فِي سَقَرَ ( 42 ) قالُوا لَمْ نَكُ مِنَ الْمُصَلِّينَ ( 43 ) وَ لَمْ نَكُ نُطْعِمُ الْمِسْكِينَ ( 44 ) وَ كُنَّا نَخُوضُ مَعَ الْخائِضِينَ ( 45 ) وَ كُنَّا نُكَذِّبُ بِيَوْمِ الدِّينِ ( 46 )\r\nحَتَّى أَتانَا الْيَقِينُ ( 47 ) فَما تَنْفَعُهُمْ شَفاعَةُ الشَّافِعِينَ ( 48 ) فَما لَهُمْ عَنِ التَّذْكِرَةِ مُعْرِضِينَ\r\n\r\n\r\n","description":"","footnote":"\r\n( 91 ) - نهج البلاغة ، خ 183 ، ص 267 .\r\n","page_name":" 104 ","page_number":106},
  {"content":"\r\n\r\n( 49 ) كَأَنَّهُمْ حُمُرٌ مُسْتَنْفِرَةٌ ( 50 ) فَرَّتْ مِنْ قَسْوَرَةٍ ( 51 )\r\nبَلْ يُرِيدُ كُلُّ امْرِئٍ مِنْهُمْ أَنْ يُؤْتى صُحُفاً مُنَشَّرَةً ( 52 ) كَلاَّ بَلْ لا يَخافُونَ الْآخِرَةَ ( 53 ) كَلاَّ إِنَّهُ تَذْكِرَةٌ ( 54 ) فَمَنْ شاءَ ذَكَرَهُ ( 55 ) وَ ما يَذْكُرُونَ إِلاَّ أَنْ يَشاءَ اللَّهُ هُوَ أَهْلُ التَّقْوى وَ أَهْلُ الْمَغْفِرَةِ ( 56 )\r\n/ 98\r\n\r\nهر كسى در گرو آن چيزى است كه به دست آورده\r\n\r\nرهنمودهايى از آيات :\r\n« كلّا هرگز » . . . با اين ردّ قاطع و عنيف ، قرآن با سخنان باطل و بيهوده كافران درباره وحى رو به رو مىشود كه به گمان ايشان سحر و جادويى آموخته شده است ، و چيزى بيش از سخنان آدميزادگان نيست ، و ما را به سه گونه از آيات الاهى در طبيعت متوجه مىسازد كه يكى از آنها ماه است ، و ديگرى پشت كردن شب ، و سومى دميدن سپيده صبح . پس در آن هنگام كه شخص در اين آيات به تدبر مىپردازد ، آن حقيقت بزرگ بر وى آشكار مىشود كه اين آيات راهنماى به آن است ، يعنى حقيقت توحيد و يكتاپرستى ، بلكه آنها را همچون گواهيهايى راهنماى به ايمان آوردن به رسالت پيامبر اسلام مىيابد . . . و چنان است كه گويى اينها بر او آيات سه گانه ( 35 و 36 و 37 ) از سوره مدّثّر را مىخوانند . و بدين گونه قرآن را در بسيارى از آيات آن چنان مىيابيم كه ميان تفكر درباره طبيعت و ايمان به حقّ نازل شده در كتاب ارتباطى برقرار مىكند ، و از آن روى چنين است كه قرآن از سنتهاى خدا در آفريدگان سخن مىگويد ، و كاينات آيات الاهى نازل شده در قرآن\r\n\r\n","description":"","footnote":"","page_name":" 105 ","page_number":107},
  {"content":"\r\n\r\nرا تجسم مىبخشند ، و در اين جا و آن جا تجليات اسماء الاهى را مىيابيم ، و هر يك از آنها ما را به ديگرى راهنمايى مىكند ، پس به همان گونه كه آيات آن حقايق و نظامهاى حاكم در آنها را بر ما مكشوف مىسازد ، و ظواهر آن را تفسير مىكند ، اين يكى نيز ما را به ايمان آوردن به او ، از طريق توافق آنها با كتاب ، راهنما مىشود ( آيات 31 تا 34 ) .\r\n/ 99 چون راه كتاب راهى استوار و قائم بر توازن ميان سلب و ايجاب است ، صدق آيات آن را مورد تأكيد قرار مىدهد :   إِنَّها لَإِحْدَى الْكُبَرِ * نَذِيراً لِلْبَشَرِ   و اين به صورتى مستقيم و پس از سفيهانه خواندن گمانهاى كافران در پيرامون رسالت صورت مىگيرد ، و در اين باره تأكيد مىكند كه ايستار در برابر آن عامل اساسى در پيشرفت بشريت يا پس ماندگى آن است ، بدان جهت كه نفس بشرى گرفتار زندان جهل و ستم و هوى و شيطان و . . . و . . . است ، و هر تلاشى كه مىكند قيد و بندهايى تازه بر قيد و بندهاى سابق آن افزوده مىشود ، مگر اين كه خود را از اين گرفتارى و زندانى بودن رهايى بخشد و تلاش خود را با پيشروى به راهنمايى ياد خدا و بيم دادن او به بشر كه همان كتاب كريم است ، به همان گونه اصلاح كند كه اصحاب اليمين چنان كرده‌اند ( آيات 35 تا 39 ) .\r\nاز راه مجادله ميان اين گروه رستگار و تبهكارانى كه راه سقر سوزنده و ذليل كننده را در پيش گرفته بودند ، قرآن براى ما نشانه‌هاى درست راه به سوى آن را نشان مىدهد ، پس اين هر چند در آخرت دركه‌اى از آتش است ، در دنيا به صورت برنامه‌اى عملى درمىآيد كه در ترك نماز و يارى نكردن به ناتوانان و نيازمندان و به انديشه‌هاى باطل پرداختن دروغ شمردن آخرت و لقاى خدا با اين گمراهى دور تجسم پيدا مىكند ، و آنچه شكى در آن نيست اين است كه هيچ كس براى دوست خود در نزد خدا شفاعت نمىكند ، و بلكه شفاعت شفيعان سودى ندارد ( آيات 40 تا 48 ) .\r\nپروردگار ما حماقت و سفاهت كافران را كه با دورى گزيدن ايشان از يادآوريهايى كه براى رهانيدن ايشان از سقر جهل و پس ماندگى و گمراهى در دنيا و\r\n\r\n","description":"","footnote":"","page_name":" 106 ","page_number":108},
  {"content":"\r\n\r\nاز سقر دوزخ در آخرت ناپسند مىشمارد و آن را به رخ ايشان مىكشد ، ولى شكست خوردن آدمى از هواى نفس خويش و پيروى از وسوسه‌هاى شيطانى ، و حاضر نبودن آخرت در فكر و ذكر او ، از عواملى است كه او را به دورى جستن از يادآوريهاى آشكار كننده وا مىدارد ( آيات 49 تا 53 ) .\r\nو بدان سبب كه مقياس سالم براى شناخت حق ايستار مردم نيست ، بلكه معرفت او به خود او است ، بنا بر اين اعراض و دورى جستن مجرمان از قرآن ، از نزديك و دور بدين معنى نيست كه آن باطل است ، و هيچ تعييرى در / 100 واقعيت آن نمىدهد . . . « كلّا هرگز » ؛ آن يادآورى و تذكره‌اى است ، خواه مردم به آن رو كنند يا پشت گردانند ، پس هر كه مىخواهد مىتواند از آن پند گيرد و به ياد حق و پروردگار خويش افتد  وَ ما يَذْكُرُونَ إِلَّا أَنْ يَشاءَ اللَّهُ  و از لطف و توفيق او بهره‌مند شود ( آيات 54 تا 56 ) .\r\n\r\nشرح آيات :\r\n[ 32 - 37 
  ] رسالت الاهى يك يادآورى براى بشر است ، ولى كافران - و مخصوصا مترفان و صاحبان سلطه و استيلا از ايشان - از اعتراف كردن به آن بيم دارند ، زيرا كه مايه رسوا شدن ايشان به سبب آن گناه و گمراهى مىشود كه در آن غوطه‌ورند ، و به همين سبب است كه معترف نمىشوند ؛ آنچه ايشان را از اين اعتراف باز مىدارد ، خودپسندى و غرور جاهليت است ، به همان گونه كه مجموعه‌اى از مسئوليتها و تنزلها را بر ايشان تحميل و واجب مىكند ، همچون انفاق كردن در راه خدا و فرمانبردارى از رسول ( ص ) و فرود آمدن از سلطه ، و اين همه از چيزهايى است كه نفوس مستكبر و تنگ نظر ايشان طاقت پذيرفتن آن را ندارد . . .\r\nپس ناگزير بايد از ايستگاه باطل خود از طريق يادآوريهاى قرآنى بيرون آيند ؛ و چون به تدبر پرداختند و اين عقب ماندگى سنگين را اندازه گرفتند ، افكار و اندازه‌گيريهاى ايشان به نتيجه‌هايى نادرست انجاميد ، پس چنان گمان كردند كه رسالت « جادوى آموخته » است و چيزى « جز گفتار آدميزادگان » نيست ، و حتى\r\n\r\n","description":"","footnote":"","page_name":" 107 ","page_number":109},
  {"content":"\r\n\r\nبيم دادن خدا ايشان را از سقر سودى بر ايشان نداشت ، بلكه آن را مؤيدى تازه براى خود گرفتند و گفتند كه شماره ياد شده از پاسداران نوزده گانه سقر ، و شماره اندكى است و مىتوانند از پس آنان برآيند ! بدين گونه كلمات قسم به توالى يكديگر در سياق قرآن آمد تا شايد ما به آنها پاسخ جدى مثبت دهيم و راه راست را برگزينيم .\r\n كَلَّا وَ الْقَمَرِ  - هرگز ، سوگند به ماه ( چنان نيست كه آنان مىپندارند ) . » گفته‌اند كه : معنى آن اين است كه آنچه مىپندارند و خود را تواناى بر دفع خازنان جهنم / 101 و غالب شدن بر ايشان تصور مىكنند ، درست نيست ، « 92 » و به گفته رازى كه بعيد مىنمايد : اين انكار - پس از يادآورى قرار دادن آن است - كه بتواند وسيله يادآورى براى ايشان باشد ، زيرا كه پندپذير نيستند ؛ « 93 » و همانند او است زمخشرى در الكشاف . و علت استبعاد اين رأى آن است كه نفى كردن ذكرى پس از اثبات آن در آيه با اين گفته خدا :  وَ ما هِيَ إِلَّا ذِكْرى لِلْبَشَرِ  نيازمند به تبعيض و تخصيصى است كه سبب جدا شدن كافران و بيماردلان از عموم مردم باشد ، و دليلى براى آن وجود ندارد . و بهتر آن است كه بگوييم : كلمه « كلّا » براى آن است كه انسان را از نادانى و غفلت و افكار باطلى كه آنان به آنها ايمان داشتند باز دارد ، زيرا كه در ضمن جدال با خصم پيش مىآيد و - در نزد شنونده - به نفى افكار او تأويل مىشود .\r\nخداى متعال به اين كوكب همچون به هر چيز ديگرى سوگند ياد كرده كه به آن شأن و اهميتى در فهم انسان بخشيده بوده است ، و براى ما ، در پرتو اين اشاره الاهى قرآنى ، شايسته چنان است كه به گشايش افقهايى از شناخت ستارگان و اهميت آنها توجه كنيم ، و ارتباط سوگند به آن وابسته به همين اهميت است .\r\nماه و پشت كردن شب و پيش آمدن صبح همه از نمودهايى كيهانى است و\r\n\r\n\r\n","description":"","footnote":"\r\n( 92 ) - مجمع البيان ، ج 10 ، ص 391 .\r\n( 93 ) - التفسير الكبير ، ج 30 ، ص 208 .\r\n","page_name":" 108 ","page_number":110},
  {"content":"\r\n\r\nهنگام تفكر كردن درباره آنها ما را به عظمت رسالت راهنمايى مىكند ، و اين كه آن يكى از بزرگترين بيم‌دهندگان است ، و ديگر اين كه سخنان باطل كافران هرگز درست نيست . و شايد سوگند ياد كردن به ماه براى منظورهايى بوده باشد كه هم اكنون از آنها ياد خواهيم كرد : اين كه حقيقت - كه جزئى از آن رسالت الاهى است - قضيه‌اى واقعى است كه تنها به منكر شدن آن از ميان نمىرود ، به همان گونه كه ماه و حقايق ديگر به اين كه بعضى از مردمان منكر آن شوند ، از ميان نخواهد رفت .\r\nبدين گونه رسالت همچون ماه نوربخش باقى و برقرار مىماند ، و تاريكى كفر را در هر جا كه بخواهد منكر آن شود محو خواهد كرد . و آن رسالتى بزرگ است كه چون حقيقت آن را دريابند ، از آن پند خواهند گرفت و خواهند دانست كه چه بيم دادن سخت و بزرگى براى آدميزادگان است .\r\n/ 102  وَ اللَّيْلِ إِذْ أَدْبَرَ  - و سوگند به شب در آن هنگام كه پشت مىكند . » بيشتر مفسران گفته‌اند كه « أدبر » به معنى پشت كردن و رفتن است ، يعنى قسم به شب در آن هنگام كه نزديك به تمام شدن و رفتن و طلوع فجر است .\r\nدر التفسير الكبير قطرب گفته است كه : چون شب ، پس از پايان يافتن روز ، پيش آيد ، « 94 » از آن روى كه به دنبال و دبر روز مىآيد و تاريكى آن جايگزين آخرين روشنيهاى روز مىشود ، و اين رأى و نظرى دور از تصور است . و بعضى از دريافت واقع شدن كلمه « إذ » در اين آيه و نقش آن در اداى معنى عاجز مانده و آنچه خواسته‌اند فرض كرده و به اعتراض بر گفته خداوند سبحانه و تعالى پرداخته‌اند ؛ قرطبى پس از بيان اختلافهاى موجود در قراءتها و قرآنها گفته است : و ابو عبيد إذا أدبر را به جاى إذ أدبر برگزيده و گفته است كه اين گونه خواندن مناسبتر با حروفى است كه پس از آن مىآيد ، به همان گونه كه پس از اين در قرآن  وَ الصُّبْحِ إِذا أَسْفَرَ  آمده است ، پس چگونه مىتواند يكى از آنها « إذ » باشد و ديگرى\r\n\r\n\r\n","description":"","footnote":"\r\n( 94 ) - التفسير الكبير ، ج 30 ، ص 209 .\r\n","page_name":" 109 ","page_number":111},
  {"content":"\r\n\r\n« إذا » ؟ و در قرآن هيچ سوگندى نيست كه پس از آن « إذ » آمده باشد ، بلكه هميشه « إذا » آمده است . « 95 » و به نظر من چنان مىرسد كه « إذ » در اين جا ظرفيه است نه شرطيه همچون در  إِذا أَسْفَرَ  ، پس معنى آيه آن مىشود كه خدا به لحظه مستقيمى سوگند ياد مىكند كه شب بازمانده تاريكى خود را جمع مىكند و تو گويى چنان مىخواهد كه ما درست رفتن شب و دميدن سپيده را احساس كنيم .\r\n وَ الصُّبْحِ إِذا أَسْفَرَ  - و بامداد كه روشن شود . » يعنى صبح روشن و نور آن آشكار شود ، چه مراحلى دارد كه از آنها مىگذرد و صبح خرده خرده پديدار مىشود تا آن هنگام كه خورشيد از افق سر برآرد ، و همه بازمانده تاريكى را يك جا از ميان برد و براى شخص ناظر پرده از سراسر طبيعت بردارد . و در لغت آمده است : سفرت المرأة سفورا يعنى زن پرده از چهره خود كنار زد و سافر شد ، و أسفر مقدم رأسه يعنى : موها را از قسمت پيشين سر بر كنار زد ، و انسفر الغيم يعنى ابر پراكنده « 96 » و آسمان پيدا شد . و از آن روى براى صبح اسفر آورده است كه چون نور صبح بتابد از خود آن و از طبيعت با كمال وضوح خبر مىدهد . و پروردگار ما به صبح در مرحله اسفار سوگند ياد كرده است و نه در مرحله ديگرى از مراحل آن ، / 103 بدان سبب كه شرط « إذا » به آن تعلق دارد .\r\nدر آن هنگام كه آدمى با چشم خود به اين نمودهاى كيهانى سه گانه مىنگرد ، و به انديشيدن درباره آنها مىپردازد ، آنها را راهنماى به حقيقت توحيد مىشمارد و به پروردگار بزرگ توجه پيدا مىكند ، و آيات قرآن او را به همين حقيقت با تفاصيل آن متوجه مىسازد ، و بحث در آن از سقر و فرشتگان و يادآورى آنها تأكيدى بر آن است كه آفريننده اين جهان همان است كه اين كتاب را فرو فرستاده ، و هنگامى كه اين ظواهر و نمودها و مانندهاى آنها در نفس آدمى بزرگ جلوه‌گر شود ، قرآن و جهان ديگر نيز همچون يكى از حقايق بيم‌دهنده جلوه‌گر خواهد\r\n\r\n\r\n","description":"","footnote":"\r\n( 95 ) - الجامع لاحكام القرآن ، قرطبى ، ج 19 ، ص 84 .\r\n( 96 ) - المنجد ماده سفر .\r\n","page_name":" 110 ","page_number":112},
  {"content":"\r\n\r\nشد .\r\n إِنَّها لَإِحْدَى الْكُبَرِ  - به اين سوگندان كه دوزخ يكى از بزرگها است . » قرطبى گفته : از ابن عباس روايت شده است كه « إنّها » يعنى تكذيب آنان به رسالت محمد ( ص ) يك گناه بزرگ از جمله كبائر است ، « 97 » و در سياق قرآن چيزى كه اين نظر را ، در پيوستن آيه به پس از آن ، تأييد كند وجود ندارد . و به قولى مقصود آن است كه قيام ساعت در قيامت يكى از حوادث بزرگ است ، « 98 » و اين درست و مسلم است ، ولى دليلى براى آن در نص يا در سياق مشاهده نمىشود ، و به قولى مقصود سقر است ، كه اين موجه است زيرا كه سقر از بزرگترين قسمتهاى آتش دوزخ است ، و بزرگترين بيم دهنده مردمان ، و به قولى : آيات قرآن يكى از چيزهاى بزرگ در بيم دادن و وعيد است ، « 99 » و اين نزديكترين رأيها و مصداقها براى آيه است و امامان راهنما ( ع ) آن را به ولايت تأويل كرده‌اند : از ابو الحسن الماضى روايت شده است كه گفت : « الولاية » به اين اعتبار كه قله اسلام و يكى از بزرگترين و مهمترين اركان آن است . « 100 » و از امام باقر ( ع ) روايت شده است : « مقصود فاطمه عليها السلام است » « 101 » بدان سبب كه دوستى او جزئى از دوست داشتن / 104 خدا و رسول او است بنا بر اجماع همه مذاهب اسلامى كه از فضيلت آن در كتابهاى خود سخن گفته‌اند . سپس خداوند متعال مىگويد :\r\n نَذِيراً لِلْبَشَرِ  - بيم دهنده آدميان . » از هر گمراهى و تقصير و گناه و بيم دادن با بيان كردن نتايج بد همه اينها و بيان راه پرهيز كردن از آنها صورت مىگيرد . و درباره اين كه نذير چه كس يا چه چيز است ، اختلاف كلمه وجود دارد كه نزديكترين آنها به فهم سه است : يكى از\r\n\r\n\r\n","description":"","footnote":"\r\n( 97 ) - الجامع لاحكام القرآن ، قرطبى ، ج 19 ، ص 85 .\r\n( 98 ) - همان منبع .\r\n( 99 ) - مجمع البيان ، ج 10 ، ص 331 .\r\n( 100 ) - نور الثقلين ، ج 5 ، ص 408 .\r\n( 101 ) - تفسير القمّى ، ج 2 ، ص 296 .\r\n","page_name":" 111 ","page_number":113},
  {"content":"\r\n\r\nآنها اين كه : آتش است كه اصحاب آن را خداوند متعال جز فرشتگان قرار نداده است ؛ دوم اين كه : رسول اللَّه - صلّى اللَّه عليه و آله است - ؛ سوم كه از همه نزديكتر است اين كه : قرآن است به اعتبار آن كه بزرگترين بيم دهنده درگذشت زمانها و نسلها است .\r\n لِمَنْ شاءَ مِنْكُمْ أَنْ يَتَقَدَّمَ أَوْ يَتَأَخَّرَ  - براى آن كس از شما كه بخواهد به پيش برود يا عقب بماند . » پس در رسالت الاهى براى هيچ كس در انتخاب راه اجبار و فشارى در كار نيست ، بلكه مردمان در انتخاب كفر يا ايمان ، يا تقدم و تأخر ، مختارند ، و بنا بر اين بر هر مصلحى واجب است كه در اجتماع و امت خود مراقب تغيير و بيم دادن بوده باشد ، كه اين يكى از معانى آيه است ، و تفسيرهاى ديگرى نيز از آن شده است :\r\nاول : پس هر كه بخواهد در ايمان به رسالت پيشروى كند ، از جمله پيشروان است ، يا چنين نكند و عقب بماند كه در اين صورت قرآن او را بيم مىدهد .\r\nدوم : « سقر » بيم دهنده و جزاى هر كس است كه به سوى پيشوايان راهنمايى و برنامه ايشان پيش رود و ايمن بماند ، يا تأخير كند و عقب بماند و به آنان كافر شود .\r\nو از ابو الفضل به روايت از ابو الحسن ( ع ) آمده است كه گفت : « هر كه به سوى ولايت ما پيش رود ، / 105 از سقر دور مىشود ، و هر كه در رسيدن به ولايت ما تأخير كند ، به سقر نزديك » ؛ « 102 » و ابن عباس به معنايى نزديك به اين اشاره كرده و گفته است : هر كه خواهد ، پيروى از فرمان خدا مىكند ، و هر كه خواهد از آن عقب مىماند ، « 103 » و علامه طبرسى چنين نوشته است : و قولى آن است كه خداى سبحانه و تعالى از ايمان و طاعت با لفظ تقدم تعبير كرده است ، چرا كه صاحب آن در عقل و درجه تقدم دارد ، و از كفر و معصيت با تأخر ، كه در عقلها و درجه‌ها متأخر و\r\n\r\n\r\n","description":"","footnote":"\r\n( 102 ) - مجمع البيان ، ج 10 ، ص 391 .\r\n( 103 ) - الدر المنثور ، ج 6 ، ص 385 .\r\n","page_name":" 112 ","page_number":114},
  {"content":"\r\n\r\nعقب مانده است . « 104 » سوم : تقدم و تأخر تمدنى در دنيا ، و تقدم و تأخر در درجات در آخرت ، كه هر دو موقوف و وابسته به ايستار انسان ( از لحاظ فردى و اجتماعى و امتى و بشرى ) در برابر كتاب خدا و يادآوريهاى آن براى بشريت است ، پس اگر از بيم دادنها عبرت بگيرد و به فرمان آيات الاهى عمل كند ، به سعادت در دو دنيا خواهد رسيد و در مسير خود پيشرفت خواهد كرد ، و گرنه گرفتار بدبختى و واپس ماندگى خواهد شد ، و واقعيت مسلمانان در تاريخ و هم اكنون بهترين دليل بر اين حقيقت است ، و هر زمان كه آنان از قرآن پيروى كرده‌اند خوشبخت شده و پيشروى كرده و پيشواى كاروان تمدن بشرى بوده‌اند ، ولى هم اكنون بدان سبب كه قرآن را از نظر دور داشته‌اند ، گرفتار انواع بليه‌ها و دشواريها شده‌اند . و پيامبر ( ص ) گفته است : « قرآن راهنماى از گمراهى ، و روشنگر از كورى ، درهايى از لغزش ، و نورى از ظلمت ، و ضيائى از اندوهها ، و نگاهبانى از هلاكت ، و راهيابى از گمراهى ، و بيانى از فتنه‌ها ، و رسيدن از دنيا به آخرت ، و كمال دين شما است ( و امام صادق - عليه السلام - گفت ) پس اين است صفتى كه رسول اللَّه براى قرآن بيان كرده و هيچ كس از قرآن دورى نمىكند مگر اين كه به آتش نزديك شود » . « 105 » [ 38 - 47 
  ] و با آن كه ما مىگوييم كه رسالت الاهى نقشى اساسى در پيشروى يا پس ماندگى بشريت دارد ، اين گفته هنگامى تحقق پيدا مىكند كه در عمل كردن به قرآن كوشا باشيم .\r\n/ 106  كُلُّ نَفْسٍ بِما كَسَبَتْ رَهِينَةٌ  - هر كس در گرو چيزى است كه آن را كسب كرد . و به دست آورده است . » تأكيد قرآن بر اين حقيقت در بسيارى از جاها و به اشكال گوناگون حكايت از آن مىكند كه اين بصيرت و بينشى اساسى است و آدمى بايستى در\r\n\r\n\r\n","description":"","footnote":"\r\n( 104 ) - مجمع البيان ، ج 10 ، ص 390 .\r\n( 105 ) - بحار الانوار ، ج 92 ، ص 26 .\r\n","page_name":" 113 ","page_number":115},
  {"content":"\r\n\r\nزندگى خود آن را خوب بفهمد و به آن عمل كند ، چه اين روح مسئوليت و انگيزه حقيقى براى پذيرفتن و تحمل كردن آن است . پس در آن هنگام كه كسى مؤمن به ارتباط موجود ميان واقعيت و تلاش و آينده خويش باشد ، همه مسئوليت را مىپذيرد .\r\nو از اين آيه كريمه به بينشهاى آينده هدايت مىشويم :\r\nالف : انديشه جبر انديشه‌اى نادرست است ، بدان جهت كه خداوند سبحانه و تعالى سرنوشت آدمى را به دست خود او سپرده و نخواسته است سرنوشتها را بر افراد بشر تحميل كند ، بلكه آنان خود آن كسان‌اند كه با تلاش نادرست خويش همچون تبهكاران خويشتن را گرفتار آتش دوزخ مىكنند ، يا اين كه بندهاى اسارت خويش را مىگسلند و با كارهاى خوب خود همچون اصحاب اليمين روانه بهشت مىشوند ، و اين از آشكارترين مظاهر عدالت و حكمت الاهى است . امام صادق ( ع ) گفته است : « جانت را از آنچه به آن زيان مىرساند ، پيش از آن كه تو را ترك كند ، بازدار ، و در اين بكوش كه آن را آزاد كنى به همان گونه كه براى زندگى خود تلاش مىكنى ، كه نفس و جان تو در گرو عمل تو است » . « 106 » ب : اين قاعده براى هر كس بدون استثنا و تمايز ميان سفيد و سياه ، يا مرد و زن ، يا عربى و عجمى جارى است ، پس هيچ ارزشى برتر از عمل صالح نيست .\r\nخدا براى بندگان خويش چنين خواسته ، و اين بدان معنى است كه همه فلسفه‌هاى تنگ نظرانه نژادى و قومى و . . . و . . . مردود است .\r\nج : بيشتر گرفتاريها و بندهايى كه نفس را اسير خود مىسازد ، نتيجه‌اى از تلاش خود آن و كوششى است كه براى فراهم آوردن آنها انجام داده است ، چنان كه خداى سبحانه و تعالى گفته است :  وَ ما أَصابَكُمْ مِنْ مُصِيبَةٍ فَبِما كَسَبَتْ أَيْدِيكُمْ وَ يَعْفُوا عَنْ كَثِيرٍ  . « 107 » پس از آن جهت مزه حوادث را مىچشيم كه آگاهى ما به امور / 107 و قوانين زندگى و فهمى كه درباره آنها داريم ، ضعيف و اندك است ، و بيماريها\r\n\r\n\r\n","description":"","footnote":"\r\n( 106 ) - مجمع البيان ، ج 10 ، ص 458 .\r\n( 107 ) - الشورى / 30 .\r\n","page_name":" 114 ","page_number":116},
  {"content":"\r\n\r\nاز آن جهت گريبانگير ما مىشود كه قوانين بهداشت را مراعات نمىكنيم ، و عقب‌ماندگى و پراكندگى و استيلاى طاغيان و ستمگران بر ما ، و حتى زمين‌لرزه‌ها و ديگر بلاهاى طبيعى . . . همه از خود انسان است ، و نيز چنين است عذابى كه در جهان ديگر با آن رو به رو مىشود ، و دوزخيان چنان خود سبب و مسئول در آمدن به آتش‌اند و بايد از پيش بدانند كه عذابى كه مىچشند نتيجه بدكاريها و تبهكاريهاى خودشان است ، به همان گونه كه توانايى بر آن دارند كه پيش از انقضاى فرصت و پايان يافتن عمر جانهاى خود را بخرند و با كارهاى نيك آنها را از اسارت برهانند و همچون اصحاب اليمين باشند كه با چنين گونه بودن از ديگران تمايز پيدا كرده‌اند .\r\n إِلَّا أَصْحابَ الْيَمِينِ  - مگر اصحاب دست راست . » امام باقر ( ع ) گفت : « ما و شيعيان ما اصحاب يمينيم ، و هر كه دشمن ما اهل بيت باشد از گرفتاران است » . « 108 » و در الكشاف آمده است : و از على ( ع ) روايت شده است كه وى اصحاب اليمين را به كودكان تفسير كرده است ، بدان سبب كه مرتكب اعمالى نشده‌اند كه سبب گرفتارى آنان شود ، « 109 » و رازى اين رأى را در تفسير خود ترجيح داده است ، و اين همه چيزى جز مصداقهايى براى حقيقتى يگانه نيست ، چه اصل يمين از يمن به معنى خجستگى و نيكبختى نقيض شوم به معنى بدبختى است ، كه بحث درباره آن در سورة الواقعة هنگام بحث درباره آيه :\r\n  فَأَصْحابُ الْمَيْمَنَةِ ما أَصْحابُ الْمَيْمَنَةِ * وَ أَصْحابُ الْمَشْئَمَةِ ما أَصْحابُ الْمَشْئَمَةِ   - ، « 110 » گذشت ، و باز گرداندن تعبير به اصل آن گسترده شدن و تطبيق آن را بر مصداقهاى ديگر ميسر مىسازد . و از آن جهت پروردگار ما اصحاب اليمين را مستثنى كرده است كه آنان ، بر خلاف ديگر مردمان ، در گرو و در بند كارهاى خود نيستند ، زيرا كه كار و تلاش ايشان پسنديده بوده و در نعمتى گسترده پيوسته مقيم خواهند بود .\r\n  فِي جَنَّاتٍ يَتَساءَلُونَ * عَنِ الْمُجْرِمِينَ   - در باغها و بهشتهايى مقيم‌اند\r\n\r\n\r\n","description":"","footnote":"\r\n( 108 ) - تفسير البصائر ، ج 50 ، ص 432 .\r\n( 109 ) - الكشاف ، ج 4 ، ص 655 .\r\n( 110 ) - الواقعة / 8 و 9 .\r\n","page_name":" 115 ","page_number":117},
  {"content":"\r\n\r\nو از گناهكاران مىپرسند . » اين سؤالى بر خاطر خطور مىكند كه پرسش از مجرمان و تبهكاران چه اهميتى براى ساكنان بهشت دارد ؟\r\nاولا : بدان سبب كه اين پرسش بر لذت بردن مؤمنان از نعمتهاى مادّى و معنوى كه بهره ايشان شده است مىافزايد ، و به همان گونه كه آگاه شدن / 108 از حال فقيران در دنيا بر آگاهى شخص ثروتمند از فضلى كه خدا بر او ارزانى داشته است اضافه مىكند ، اصحاب يمين پس از آگاه شدن از زندگى مخالفان خود نيز بيشتر از آن زندگى كه نصيب ايشان شده است لذت خواهند برد .\r\nثانيا : اطلاع از اين گفتگويى كه در آينده صورت خواهد گرفت ، براى مؤمنان در دنيا سودمند است ، بدان جهت كه از نهانگاههاى خطر آگاه مىشوند ، و نشانيهاى راه آتش را بهتر مىشناسند ، و بدين گونه پرهيز كردن ايشان از خطاها و لغزشگاهها ميسرتر مىشود ، كه اهميت آگاه شدن از آنها كمتر از معرفت آنچه حق و صواب است نيست ، و آن كس كه در آن مىكوشد تا در نفس خويش شخصيتى ايمانى بنا كند ، شايسته است كه از صفات دوزخيان با خبر باشد و از آنان بپرهيزد .\r\n ما سَلَكَكُمْ فِي سَقَرَ  - چه چيز شما را به سقر كشاند ؟ » كدام چيز ( عمل و رفتار ) رهبر شما به آتش شد ؟\r\nپاسخى كه مىدهند ، از يك سو نشانه‌هاى شخصيت تباهكار را آشكار مىسازد و ، از سوى ديگر ، در گرو و گرفتار بودن هر كس را در مقابل كارهايى كه انجام داده است ، عملا آشكار مىسازد ؛ آيا چه چيز سبب آن بوده است كه به جرم و گناه بپردازند و بر اثر آن گرفتار عذاب سقر شوند ؟\r\nنخست : ترك كردن نماز ايشان سبب بوده است .\r\n قالُوا لَمْ نَكُ مِنَ الْمُصَلِّينَ  - گفتند كه : از نمازگزاران نبوديم . » اين آيه ترك كنندگان يك سره نماز را ، همچون كافران و مسلمانان مسخ شده ، و همچنين كسانى را شامل مىشود كه به آداب عبادت عمل مىكنند ولى خود را ملتزم به ارزشها و هدفهاى آن نمىدانند ، و اينان آن كسان‌اند كه پروردگار ما\r\n\r\n","description":"","footnote":"","page_name":" 116 ","page_number":118},
  {"content":"\r\n\r\nدرباره ايشان گفته است :   فَوَيْلٌ لِلْمُصَلِّينَ * الَّذِينَ هُمْ عَنْ صَلاتِهِمْ ساهُونَ   ، « 111 » كه آنان در شمار نمازگزاران محسوب نمىشوند ، بدان جهت كه تارك الصلاة از آن جهت مجرم و گناهكار مىشود كه بزرگترين عامل هدايت كننده به نيكى و جلوگير از شر را كه نماز است ترك كرده است ، / 109 و خدا گفته است :  إِنَّ الصَّلاةَ تَنْهى عَنِ الْفَحْشاءِ وَ الْمُنْكَرِ  - « 112 » و به همين جهت نماز ستون دين و روح ايمان و وسيله نزديك شدن به خدا به شمار مىرود .\r\nامام على ( ع ) در موعظه به محمد بن ابى بكر گفته است : « و بدان ، اى محمد ، كه هر چيز پيرو نماز تو است ، و بدان كه هر چه نماز را ضايع كند ، چيزهاى ديگر را بيشتر ضايع و تباه خواهد كرد » . « 113 » و رسول اللَّه ( ص ) گفت : « تا آدميزاد نمازهاى پنجگانه را مىگزارد ، شيطان از او در هراس است ، پس چون آنها را ضايع كند ، شيطان بر او جرأت و غلبه پيدا مىكند و او را به ارتكاب گناهان بزرگ بر مىانگيزد » . « 114 » امامان راهنما براى اين آيه بعدى سياسى و اجتماعى ، از خلال تفسير ترك نماز به ترك پيوستگى به حزب خدا و طرد رهبرى رسالى قايل شده‌اند . ادريس بن عبد اللَّه گفت كه از او ( يعنى امام صادق ( ع ) ) درباره تفسير اين آيه پرسش كردم ، و او گفت : « يعنى از پيروان امامان - عليهم السلام - » نبوديم ، « 115 » و گفت : « آيا نديده‌اى كه مردمان اسبى را كه در مسابقه اسب دوانى پس از نخستين اسب ( السابق ) است مصلّى مىنامند ؟ ! مقصودم آن جا است كه گفت : « الآية » ما از پيروان پيشينيان ( سابقين ) نبوديم » ، « 116 » و اين از نص آيه كريمه در آن جا كه\r\n\r\n\r\n","description":"","footnote":"\r\n( 111 ) - الماعون / 4 و 5 .\r\n( 112 ) - العنكبوت / 45 .\r\n( 113 ) - بحار الانوار ، ج 83 ، ص 24 .\r\n( 114 ) - همان منبع ، ج 83 ، ص 202 .\r\n( 115 ) - البرهان ، ج 4 ، ص 404 .\r\n( 116 ) - همان جا .\r\n","page_name":" 117 ","page_number":119},
  {"content":"\r\n\r\nمىگويد : « من المصلين » . . . آشكار است . پس مصلّين ( نمازگزاران ) خود يك خط و حزب و رهبرى است ، و وابسته به آن نبودن شخص را مستوجب سقر مىسازد . . . و از اين انديشه به آن هدايت مىشويم كه تماشاى مبارزه ميان حق و باطل در اجتماع بدون وابسته بودن به طرف حق مسأله‌اى است كه اسلام آن را طرد كرده است .\r\nبا وجود آن كه كافران و مشركان به اصول دين كفر مىورزند ، خدا به كفر ايشان نسبت به نماز كه يكى از فروع دين است همچون يكى از گناهان بزرگ اشاره مىكند و چرا ؟ ! بدان جهت كه نماز ستون / 110 دين است ، و بدان سبب كه كافران براى فروع نيز در معرض محاسبه قرار مىگيرند ، پس قانون يكى است و در آن فرقى ميان كافر و مؤمن وجود ندارد .\r\nدوم : خوراك نرساندن به مسكينان .\r\n وَ لَمْ نَكُ نُطْعِمُ الْمِسْكِينَ  - و درويش را طعام نداديم . » مسكين نيازمندتر از فقير است ، براى اين كه او كسى است كه فقر وى را ساكن ساخته و قوت روز خود را مالك نيست ، و يارى كردن به اين طبقه از مردم واجب شرعى انسانى و اجتماعى است كه اسلام ، همچون عقل و عرف ، آن را واجب كرده است ، پس در آن هنگام كه تنگدستى فردى به حد ضروريات نخستين همچون خوراك لازم براى زنده ماندن مىرسد ، جامعه در برابر خدا براى رفع نيازمندى او به هر طريق ممكن مسئوليت دارد و مورد بازخواست واقع مىشود .\r\nاسلام اين اصل را در نظام اقتصادى و تشريعهاى جنايى و قضايى خويش منعكس ساخته ، و مجازات سرقت را از كسى كه حاجت ضرورى او را به آن برانگيخته جامعه او از اداى مسئوليت خود در برابر وى تخلف ورزيده ، برداشته ، و مطالعه احوال شخصى و اوضاع و احوال اجتماعى و اقتصادى را جزئى از نظام قضايى خود در اجتماع قرار داده است . و آيه آن گاه بيشتر در ما مؤثر مىشود كه ما را در ضمن سياق آن ( صفات مجرمان ) به دور تر از اين مىرساند ، و آن هنگامى است كه انسان بى اعتناى به مسئوليت در برابر فقيران و مسكينان ( فردى و\r\n\r\n","description":"","footnote":"","page_name":" 118 ","page_number":120},
  {"content":"\r\n\r\nاجتماعى ) را نيز مجرم مىشمارد ، بدان سبب كه گناه پرداختن ، به دزدى و تبهكارى در زير فشار نيازمندى و گرسنگى بزرگتر از گناه توانگران براى رفع نيازمنديهاى ضرورى او نيست .\r\n/ 111 ثالثا : همراه با جريان به پيش رفتن .\r\n وَ كُنَّا نَخُوضُ مَعَ الْخائِضِينَ  و با خداوندان باطل در باطل پيش مىرفتيم . » قتاده گفت : هر وقت گمراهى به گمراهى براى درآمدن به باطل مىپرداخت ، ما نيز با او به گمراهى مىپرداختيم ، يعنى ما نيز جانهاى خود را با درآمدن در باطل همچون آلوده شدن كسى بر اثر فرو رفتن در يك مايع آلوده مىساختيم ، پس چون همراه با كسى كه تكذيب حق مىكند بيرون مىآمدند و در گفتار پيروى از ايشان مىكردند ، فرو رفته و آلوده همچون ايشان در باطل بوديم ، « 117 » و ابن زيد گفته است كه : با پردازندگان در امر محمد ( ص ) خوض مىكرديم كه اين گفته آنان بود : دروغگو ، ديوانه ، جادوگر . . . « 118 » استقلال از مهمترين هدفهاى انسان در زندگى است ، بدان روى كه محتوى توحيد است ، و جوهر بندگى خدا ، و گزيده آزادى انسان . . . و لذا خوض با پردازندگان به امر محمّد ، و همراه با جريان غالب تا آن جا كه پيش رود بيش رفتن ، جرم بزرگى است كه آدمى در حق نفس خويش مرتكب مىشود ، و همچنين از مصداقهاى شرك به خدا محسوب مىشود كه در نزد خدا مستوجب سخت‌ترين شكنجه و عذاب است ، زيرا كه عاملى اساسى از عوامل خطاى انسان و انحراف و گمراهى او محسوب مىشود . « 119 » رسالتهاى خدا انسان را به ذات خويش و شناختن كرامتى كه در نزد خدا\r\n\r\n\r\n","description":"","footnote":"\r\n( 117 ) - مجمع البيان ، ج 10 ، ص 386 .\r\n( 118 ) - فتح القدير ، ج 5 ، ص 333 .\r\n( 119 ) - از نقش حس توافق اجتماعى منفى ، در كتاب « منطق اسلامى ، اصول و روشهاى آن » ، ص 40 - 219 سخن گفته‌ايم .\r\n","page_name":" 119 ","page_number":121},
  {"content":"\r\n\r\nدارد ، و افقهاى علم بزرگ او رهبرى مىكند ، در صورتى كه شيطان و دوستان او خواهان گمراه كردن انسان نسبت به خودش و نادان ساختن به ارزش و كرامت و نقشى كه در گزيدن نيكى و مبارزه با بدى دارد بر مىانگيزند ، و به همين سبب است كه / 112 امروز طاغيان و مترفان را چنان مىبينيم كه خود را سخت به دستگاههاى تبليغى كارآمد براى آن مجهز كرده‌اند كه از انسان فردى سلب اختيار كنند ، و شخصيت او را به هر صورتى كه خواسته باشند قالب‌ريزى كنند . و نظامهاى استكبارى در مغرب زمين توانسته‌اند تا ملتهاى خود را با وسايل تبليغى ، و بالخاصه در امور سياسى ، پيوستگى دهند ، و صفحه تلويزيون و شبكه‌هاى روزنامه‌هاى بزرگ امروز به جاى خدا در معرض پرستش قرار گرفته‌اند ، و آراء خود را در امور گوناگون بر مردم تحميل مىكنند ، و حتى رنگ لباس همسران و شكل آرايش مو و بسيار چيزهاى ديگر را انسان باخترى از وسايل تبليغى اختيار مىكند نه از اراده آزاد خود .\r\nپس چگونه حسن توافق به جريمه و گناه مىانجامد ؟ اين امر به خوبى آشكار است ، چه فردى كه استقلال خويش را از كف داده است ، در خطاهاى جامعه خويش در آن هنگام كه مركب خود را به طرف گناه و گمراهى مىراند ، شركت مىجويد ، و در آن هنگام كه جنگى ظالمانه عليه ديگران به راه مىافتد ، اين انديشه در خونهاى ايشان خوض مىكند ، و هنگامى كه مجالس غيبت و بهتان و خبر چينى تشكيل مىشود ، و لو خويش در لهو و لغو حديث و گفتگوى با ديگران مىاندازد ، بدون آن كه شجاعت معارضه و ايستادگى در برابر آنان داشته باشد .\r\nرابعا : دروغ شمردن آخرت و سراى ديگر .\r\n  وَ كُنَّا نُكَذِّبُ بِيَوْمِ الدِّينِ * حَتَّى أَتانَا الْيَقِينُ   - و ما روز جزا را دروغ مىشمرديم . » يقين در اين جا به معنى علم است ، و اين كلمه به مرگ تفسير شده ، از آن روى كه انسان در آن هنگام كه چشم از دنيا مىپوشد و حجاب از برابر ديدگان او به كنارى مىرود ، آخرت و جزا و همه حقايقى را كه رسالتهاى خدا يادآور آن بوده‌اند ، به چشم يقين مىبيند . در اين دو آيه اشاره‌اى است به آن كه فرصت نجات\r\n\r\n","description":"","footnote":"","page_name":" 120 ","page_number":122},
  {"content":"\r\n\r\nتا زمانى كه آدمى زنده است وجود دارد ، پس اگر در خط باطل و گناهكارى افتد و سپس پيش از مرگ توبه كند و به ترميم جرايم خود بپردازد ، اين كار براى او سودمند واقع مىشود و گرنه گرفتارى براى فرداى او بر جاى مىماند . و چون آدمى از موعد خويش با مرگ و لقاى پروردگار خود و جزايى كه خواهد ديد بىخبر است ، پس شايسته چنان است كه پيوسته / 113 به فرمانبردارى از خدا و انجام دادن عمل صالح بپردازد كه مبادا به فكر معصيت بيفتد و اجل ناگهان فرا رسد و گرفتار عاقبتى بد شود و امير مؤمنان به پسرش حسن - عليهما السلام - در ضمن بيم دادن او از موت چنين گفت : « پس بترس از آن كه تو را بيابد و در حالتى قرار گيرى ناخوشايند : با خود از توبه سخن به ميان آورده باشى ، و او تو را از آن باز دارد ، و خويشتن را تباه كرده باشى » . « 120 » و اسلام تكذيب آخرت و كيفر آن را از مهمترين عواملى مىداند كه بشر را از مسئوليت آزاد مىكند ، و سبب افراط كردن او در انحراف و گناهكارى مىشود . و تعبير قرآن وارد شده در آيه سخت دقيق است ، چه خدا مىگويد  نُكَذِّبُ بِيَوْمِ الدِّينِ  و چنان است كه گويى تكذيب آخرت وسيله‌اى براى هر تكذيب ديگر است . آرى چنين است . ترس از كيفر انسان را از مخالفت با قوانين باز مىدارد ، و آن كس كه از كيفر پروردگار خويش نترسد ، چگونه ممكن است ملتزم به شرايع او باشد ؟ به همين سبب علما بر ضرورت قوانين جزائى تأكيد مىكنند ، چه ضرورتى قاطع براى تنظيم علاقه‌ها و ارتباطهاى مردمان با يكديگر است .\r\nخدا بر روز قيامت نامهاى فراوان را اطلاق كرده است كه در حيثيتهاى نخستين با يكديگر اتفاق دارند ، ولى در تأثيرات نفسانى و معنوى با يكديگر متفاوت‌اند ، بدان گونه كه مىتوانيم يقين داشته باشيم كه تعبير « يوم الدين » در اين سياق شايسته‌تر از هر تعبير ديگر است ، و ما اين را در مفردات در ضمن سياقى كه در آن دارد مىشود اكتشاف مىكنيم .\r\n\r\n\r\n","description":"","footnote":"\r\n( 120 ) - نهج البلاغة ، ك 31 ، ص 400 .\r\n","page_name":" 121 ","page_number":123},
  {"content":"\r\n\r\nبدان سبب كه سياق سورة المدّثر در تبليغ رسالت و تكذيب كافران و بيماردلان به حقايق دين بنا بر حكمت تأكيد بر خود « يوم الدين » است ، تا اين امر آشكار شود كه دين محور و ميزان در آخرت است ، و اين كه حقايق مورد تكذيب دشمنان رسالت به زودى در روزى كه خواهد آمد آشكار مىشود ، و در نتيجه تأكيدى است بر اين كه ديندارى امرى ناگزيرى و سرنوشت‌ساز براى هر انسان است .\r\n[ 48 - 53 
  ] قرآن از صفت پنجمى براى اصحاب سقر ياد مىكند كه در حقيقت / 114 عاملى اساسى از عوامل گناه و معصيت به شمار مىرود ، و آن فهم آميخته به خطا نسبت به مفهوم شفاعت است كه همه رسالتهاى خدا از آن ياد مىكنند ، و آرزومنديها آن را به صورت چيزى در مىآورند كه مجوز خطاكارى مىشود .\r\nچون اين فهم در نزد جهودان در نظريه فرزندى خدا و امت برگزيده خدا تبلور پيدا كرده ، و در نزد ترسايان در نظريه فداء ، بعضى از مسلمانان نيز لغزش پيدا كرده و به مثل اين گونه آرزومنديها ، ولى با قالبها و تعبيرهاى متفاوت گرفتار شده‌اند :\r\nبعضى گفته‌اند كه مسلمانان بهترين امتى هستند كه در ميان مردمان جهان طلوع كرده‌اند ، و اين كه خدا امتى را كه پيغمبر دوست او محمد ( ص ) در آن است عذاب نمىكند ، و گروهى ديگر گفته‌اند كه اولياء بدون قيد و شرط ، براى اين امت شفاعت مىكنند ، و قرآن همه اين آرزوهاى باطل را از بن بر مىكند تا ديگر آدمى مجالى براى فرار از تحمل مسئوليت از اين راه نداشته باشد ، و امامان راهنما مردمان را از اين طرز فهميدن نادرست شفاعت بر حذر داشته‌اند . ابو بصير گفت : بر حميده داخل شدم تا او را از نظر ابو عبد اللَّه تعزيت گويم ، پس گريست و سپس گفت : اى ابو محمد ! كاش در آن هنگام كه مرگ او فرا رسيد حاضر مىبودى و مىديدى كه يك چشم خود را بست و سپس گفت : « خويشاوندان و كسانى را كه نسبت به من لطف دارند فرا خوانيد » و چون در پيرامون او گرد آمدند گفت : « شفاعت ما بهره كسى نمىشود كه نماز را سبك شمرده و خوار كرده است » . « 121 »\r\n\r\n\r\n","description":"","footnote":"\r\n( 121 ) - بحار الانوار ، ج 82 ، ص 236 .\r\n","page_name":" 122 ","page_number":124},
  {"content":"\r\n\r\nآيه قرآن در اين خصوص به نيرو سخن مىگويد :\r\n فَما تَنْفَعُهُمْ شَفاعَةُ الشَّافِعِينَ  - پس شفاعت شفاعت‌كنندگان براى ايشان سودى ندارد ، » چرا كه هيچ كس از ايشان شفاعت نمىكند ، و بر فرض اين كه كسى به شفاعت برخيزد ، از آن سودى براى آنان حاصل نمىشود ، و چگونه ممكن است چنين شود در صورتى كه اولياى خدا جز براى كسى كه خداوند توانا از او خرسند باشد شفاعت نمىكنند . و قرآن از آن روى به اين شكل تعبير كرده است كه تصورات نادرست و آميخته به آرزوهاى ايشان را از بن ويران كند ، و براى بيان اين مطلب نيست كه كسى براى شفاعت از مجرمان و گناهكاران قدم پيش مىگذارد .\r\nآرى شفاعت يك حقيقت واقعى است ، ولى براى كسى سودمند است كه مسير كلى او مسيرى درست بوده باشد و در نتيجه بدكاريهاى كنارى و فرعى او فرو ريزد ، و مسير عمومى انسان جز با رو كردن به رسالت خدا و پيروى از فرستادگان و اولياى او سالم نمىشود ، و به همين جهت است كه خدا دورى جستن كافران / 115 و مشركان را از يادآورى او در وقتى كه چنين آرزويى دارند مستنكر و زشت و غير قابل قبول مىشمارد .\r\n فَما لَهُمْ عَنِ التَّذْكِرَةِ مُعْرِضِينَ  - آنان را چه شده است كه از اين پند و يادآورى رويگردان شده‌اند ؟ . » مقاتل گفت : اعراض و دورى جستن از قرآن از دو راه صورت مىگيرد :\r\nيكى از آنها انكار است و ديگرى عمل نكردن به آنچه در آن آمده است ، « 122 » با آن كه يادآورى شده است كه اين كتاب و يادآوريهاى آن ، به تعبير قرآن ، براى نجات ايشان آمده است نه عليه ايشان ، پس شايسته است كه قرآن ايستار آنان را در برابر احسان خدا نسبت به ايشان با فرستادن رسول ناپسند شمارد و آنان را به خر همانند كند تا واقعيت ايشان را نشان داده باشد و از قدر و ارجشان بكاهد .\r\n\r\n\r\n","description":"","footnote":"\r\n( 122 ) - الجامع لاحكام القرآن ، قرطبى ، ج 19 ، ص 88 .\r\n","page_name":" 123 ","page_number":125},
  {"content":"\r\n\r\n  كَأَنَّهُمْ حُمُرٌ مُسْتَنْفِرَةٌ * فَرَّتْ مِنْ قَسْوَرَةٍ   - تو گويى كه آنان خرانى ترسيده ورم كرده‌اند كه از شير گريخته باشند . » استنفار از نفور به معنى بيزارى آميخته به احساس ترس و خطر است ، و اين كلمه به عنوان يك اصطلاح وارد دانش نظامى شده است ، و استنفر الجيش يعنى سپاهيان را براى حمله كردن به دشمن بسيج كرد ، و در المنجد آمده است :\r\nالمستنفر به معنى گريزان و ترسيده است ، « 123 » و آمدن كلمه بر وزن مستفعل از آن حكايت مىكند كه دورى كنندگان از يادآورى و پند قرآن بر اعراض و گريز از حق يكديگر مىافزايند ، به همان گونه كه رميدن و گريختن يك خر وحشى در گله از شير سبب ترسيدن و رميدن ديگر خران مىشود . و قسوره نام شير است در آن حال كه بر شكار خود خيال جهيدن دارد ، و از قسر به معنى قهر و غلبه مشتق شده است ، يعنى درندگان را مقهور خود مىسازد ، و خرهاى وحشى به سخت‌ترين شكل از درندگان مىترسند و مىگريزند ، « 124 » و تيرانداز و شكارچى را از آن روى قسوره مىگويند كه با تير و كمان خود شكار را صيد و مقهور خود مىكند ، و اعراب هر مرد نيرومند و سخت را قسوره مىگويند ، بدان سبب كه با همانندان خود زورآزمايى مىكند و ديگران از او مىترسند ، و اين تشبيه تصويرى بسيار جالبى است .\r\nشايد خواننده‌اى بپرسد : به چه سبب افراد بشر از تذكره و يادآورى و پندپذيرى مىگريزند ؟ كه جواب آن چنين است : و جدان / 116 و عقل آدمى كفر و عصيان او را طرد مىكند ، و مجرم و گناهكار پيوسته با آنها در مبارزه و جدال است ، ولى عزم بر آن جزم كرده است كه در راه شهوتهاى خود پيش رود ، پس از پند و راهنمايى مىگريزد و جانب عقل و و جدان را فرو مىگذارد ، زيرا كه رسالت لگام توسن هوا و هوس را سخت مىكشد ، و با اوامر و نواهى تصرفات نفس را محدود مىسازد ، و او را مسئول كامل در هر بعد از ابعاد زندگى فردى و اجتماعى قرار مىدهد .\r\n\r\n\r\n","description":"","footnote":"\r\n( 123 ) - المنجد در ماده نفر .\r\n( 124 ) - الجامع لاحكام القرآن ، قرطبى ، ج 19 ، ص 89 .\r\n","page_name":" 124 ","page_number":126},
  {"content":"\r\n\r\n بَلْ يُرِيدُ كُلُّ امْرِئٍ مِنْهُمْ أَنْ يُؤْتى صُحُفاً مُنَشَّرَةً  - بلكه هر يك از ايشان ( مشركان قريش ) چنان مىخواهد كه به او نامه‌اى سرگشاده و مهر برگرفته داده شود . » ابن عباس گفت كه مىگفتند : اگر محمد راست مىگويد ، چنان كند كه در نزد هر يك از ما صحيفه و نامه‌اى يافت شود كه در آن براءت و ايمنى او از آتش تضمين شده باشد . و مطر الورّاق گفت : خواست ايشان آن بود كه بدون عمل چيزى به ايشان عطا شود ؛ و كلبى گفت : مشركان مىگفتند كه به ما خبر رسيده است كه هر مرد اسراييلى در هنگام صبح بر بالاى سر خود نوشته‌اى را مىيافت كه در آن گناه وى و كفاره آن نوشته شده بود ، پس براى ما نيز بايد چنين چيزى آورده شود . و به قولى ، ابو جهل و گروهى از قريش گفتند : اى محمد ! نامه‌اى از پروردگار جهانيان براى ما بياور كه در آن چنين نوشته شده باشد : من محمد ( ص ) را به رسالت فرستادم . و همانند اين آنست آنچه در اين آيه آمده است :  وَ لَنْ نُؤْمِنَ لِرُقِيِّكَ حَتَّى تُنَزِّلَ عَلَيْنا كِتاباً نَقْرَؤُهُ  - . « 125 » و آنچه مىخواستند بر سه گونه مىتواند توجيه شود :\r\nاول : آنان خواستار آن بودند كه رسالت الاهى نوشته شده بر كاغذى به ايشان برسد كه بتوانند آن را لمس كنند ، و از هر نظر متميز و معجزه‌آسا باشد ، و اين چيزى جز يك شرط بهانه‌اى براى فراز از مسئوليت ايمان آوردن و فرمان رسول بر آن نبوده ، و خدا اين خواستهاى نهفته ايشان را آشكار و رسوا كرد ، و آن بيمارى را كه در دلهاى ايشان بود برملا ساخت ، پس گفت :  وَ لَوْ نَزَّلْنا عَلَيْكَ كِتاباً فِي قِرْطاسٍ فَلَمَسُوهُ بِأَيْدِيهِمْ ، لَقالَ الَّذِينَ كَفَرُوا إِنْ هذا إِلَّا سِحْرٌ مُبِينٌ  - . « 126 » دوم : گردن نهادن به رهبرى ديگران ، و مخصوصا خضوع كلى براى همه نواحى / 117 زندگى ، چنان كه در طرح اسلامى براى رهبرى آمده ، از دشوارترين كارها براى انسان است ، زيرا كه بر او واجب مىسازد كه از آزمندى نفس و خودپسندى\r\n\r\n\r\n","description":"","footnote":"\r\n( 125 ) - همان منبع ، ص 90 .\r\n( 126 ) - الانعام / 7 .\r\n","page_name":" 125 ","page_number":127},
  {"content":"\r\n\r\nدست بردارد ، و ايستارها و رفتارهاى خود را محدود كند ، كه اين براى همه مردم است ، ولى اگر كسى از مترفان و سرشناسان باشد ، كاربرد او سنگين‌تر و دشوارتر است ، بدان جهت كه خواستار سرورى بر ديگران است ، در صورتى كه اسلام از او مىخواهد كه از رهبرى رسالى و الاهى فرمانبردارى كند ، و شايد از تسلط بر مراكز اجتماعى كه شايستگى آنها را ندارد و نيز از مالى كه جز از راه حلال به دست آورده است دست بردارد . و اين چيزى بود كه ابو جهل و همانندان او طاقت تحمل آن را نداشتند ، و به همين جهت هر يك از آنان آرزوى آن مىكرد كه خود رسول برگزيده خود باشد و وحى بر او نازل شود و از اين راه فرمانروايى خويش را بر مردمان تحميل كند و آنان را خاضع و خاشع نسبت به خود سازد . مجاهد گفت : چنان مىخواستند كه بر هر يك از آنان نامه‌اى از جانب خدا نازل شود با اين عبارت : به فلان پسر فلان . « 127 » و در آيه اعتراف ضمنى از مشركان و كافران به اين امر است كه رسالت فضلى بزرگ است و هر يك از ايشان خواستار شرف و بزرگى موجود در آن براى خود است .\r\nسوم : اين آيه پرده از عقده سختى موجود در نزد انسان پرده برداشته است كه براى پيروز شدن بر آن ناگزير بايد تلاش و كوشش سخت صورت‌پذير شود ، و آن عقده‌اى است كه آيات متعدد به آن اشاره كرده و خواسته‌هاى اعجازى كافران را نشان داده است ، همچون اين گفته خداى سبحانه و تعالى :    وَ قالُوا لَنْ نُؤْمِنَ لَكَ حَتَّى تَفْجُرَ لَنا مِنَ الْأَرْضِ يَنْبُوعاً * أَوْ تَكُونَ لَكَ جَنَّةٌ مِنْ نَخِيلٍ وَ عِنَبٍ فَتُفَجِّرَ الْأَنْهارَ خِلالَها تَفْجِيراً * أَوْ تُسْقِطَ السَّماءَ كَما زَعَمْتَ عَلَيْنا كِسَفاً أَوْ تَأْتِيَ بِاللَّهِ وَ الْمَلائِكَةِ قَبِيلًا    ، « 128 » و گفتند :  ما لِهذَا الرَّسُولِ يَأْكُلُ الطَّعامَ وَ يَمْشِي فِي الْأَسْواقِ لَوْ لا أُنْزِلَ إِلَيْهِ مَلَكٌ فَيَكُونَ مَعَهُ نَذِيراً  ، « 129 » پس اين آيه‌ها و نظاير آنها از عقده‌اى اساسى در آدمى خبر مىدهد ، و آن اين كه منتظر چيزى است كه او را به پيروى از حق مجبور\r\n\r\n\r\n","description":"","footnote":"\r\n( 127 ) - الجامع لاحكام القرآن ، قرطبى ، ج 19 ، ص 90 .\r\n( 128 ) - الإسراء / 90 تا 92 .\r\n( 129 ) - الفرقان / 7 .\r\n","page_name":" 126 ","page_number":128},
  {"content":"\r\n\r\nسازد ، و به همين سبب او را به صورت پيوسته خواستار علتى براى ايمان آوردن مىيابيم ، يا اين كه ايمان آوردن و كار خوب كردن را به روزهاى آينده‌اى احاله مىدهد كه به پندار خود در آنها / 118 به سبب كاملى براى ايمان پيدا كردن دست خواهد يافت . و به همان گونه كه اين طبيعت در فرد فرد مردم مشاهده مىشود ، در ملت و امت كاملى نيز مشهود است و در تاريخ بشر و در نزد علماى روانشناسى ثابت است كه بعضى از اقوام و ملتها منتظر حالت اجبار براى رواج قانون مىمانند تا به اكراه و قهر آن را بپذيرند ، و اين انتظارى احمقانه است ، بدان جهت كه شرف و كرامت آدمى ( خواه فرد و خواه امت ) در انتخاب آزاد خير و فضيلت به توسط خود او تجسم پيدا مىكند ، نه در اين كه افزارى فرمانبردار اراده‌اى قاهر بوده باشد ، حتى اگر در خدمت صحيحى اين فرمانبردارى صورت بگيرد .\r\nبدين گونه هدايت بنا بر مسئوليت خود انسان برگزيده مىشود ، و خود شخص براى دست يافتن به آن تلاش مىكند ، و از پروردگار خود مىخواهد كه او را در اين كار توفيق دهد . و دليل وى در همه آنچه مىكند عقل او است كه با وضوح كافى راه هدايت را باز مىشناسد و از راه گمراهى تميز مىدهد ، و چنان است كه ديگر مجالى براى بهانه آوردن به سبب گريز از هدايت براى شخص باقى نمىماند . و شايد كلمه‌اى كه پس از اين مىآيد اشاره به همين معنى است :\r\n « كَلَّا  - هرگز . » بهانه آوردن ايشان پذيرفته نيست ، و سبب باقى ماندن آنان بر كفر ، نبودن اين يا آن شرط نمىتواند باشد .\r\nاين گفته در آيه پيشين :  كُلُّ امْرِئٍ مِنْهُمْ  اشاره به آن است كه اين صفت در فرد فرد آدميان جايگزين و راسخ است ، مگر كسانى كه خدا بخواهد ، و نيز كسانى كه بر اين نقص خود پيروز شوند و به اصلاح نفوس خويش بپردازند . سپس پروردگار ما ، با گفته‌اى قاطع ، عامل اساسى را در ايستار كافران نسبت به ارزشهاى دينى و رهبرى رسول آشكار مىسازد كه همان عدم حضور آخرت و سراى ديگر در ذهن و فهم ايشان است .\r\n\r\n","description":"","footnote":"","page_name":" 127 ","page_number":129},
  {"content":"\r\n\r\n بَلْ لا يَخافُونَ الْآخِرَةَ  - بلكه از آخرت بيم ندارند . » بنا بر اين خواستار نامه و صحيفه و معجزات ديگر شدن ايشان جز بهانه‌اى براى ايستارى كه براى خود انتخاب كرده‌اند و سرپوش گذاشتن بر روى چيز ديگرى كه ترس نداشتن از آخرت است نيست ؛ آخرت تنها يك فكر مجرد نيست / 119 كه انسان مىبايستى با لقلقه زبان از آن ياد كند ، و در حافظه آن را نگاه دارد ، بلكه حقيقتى بزرگ است كه پيوسته بايد آن را عملا در كارهايى كه مىكند در نظر داشته باشد ، و آثار آن در رفتار و شخصيت او آشكار شود ، و بارزترين نشانه‌هاى آن ترس از آخرت است با ترسيدن از عذاب و خشم خدا كه شايسته است بشر از آن بيمناك باشد . و نترسيدن از جهان ديگر ، گاه نتيجه‌اى از كافر بودن محض به آن است ، و گاه نتيجه‌اى از افكار توجيهى است كه آدمى آنها را با خيال خود مىبافد ، همچون شرك ورزيدن به خدا و انديشه‌هاى نادرست ديگر .\r\n[ 54 - 56 
  ] سپس خدا مىگويد :\r\n كَلَّا إِنَّهُ تَذْكِرَةٌ  - به راستى كه اين پند دادنى است . » يعنى : دورى گزيدن و روى گرداندن از قرآن آن را باطل نمىكند ، چه آن به آيات و حقايق خود آدميان را به ياد بزرگترين حقايق مىاندازد ، بدان سبب كه در آن از شرح و بيان همه چيز سخن رفته است .\r\nرسول ، خود مصداق ديگرى براى تذكره است ، چه به همان هدفهايى مىپردازد كه قرآن براى آنها نازل شده است ، و بزرگترين آنها به ياد آوردن پروردگار عز و جل براى انسان است كه از طريق دلايل و آياتى صورت مىگيرد كه در آنها عقل برانگيخته و ضمير بيدار مىشود ، ولى بدون آن كه جبر و فشارى در كار باشد ، پس بر رسول كارى جز بلاغ مبين لازم نيست ، و قرآن نقشى جز بيان كردن حق و باطل با هم و قرار دادن انسان با تمام وجود مادى و معنوى او در برابر اختيار ندارد .\r\n فَمَنْ شاءَ ذَكَرَهُ  - تا هر كه خواهد آن را به ياد دارد از آن پند گيرد . » اين كار را با اراده و فهم خود انجام دهد ، چه هر انتخاب و گزينش ديگرى در نزد خدا مردود است ، و به صاحب خود در دنيا و آخرت سودى نمىرساند ، و\r\n\r\n","description":"","footnote":"","page_name":" 128 ","page_number":130},
  {"content":"\r\n\r\nسوگند به دينم كه آشكارترين نشانه‌ها براى حقانيت رسالت آن است كه به آزادى و اختيار و مسئوليت انسان اعتراف كند و همراه با آن هيچ گونه اكراه نباشد چه  لا إِكْراهَ فِي الدِّينِ  - و آدمى از نيازمندى خود به حق رو به آن مىكند ، كه عكس آن درست نيست . و اين ، در عين حال ، خصوصيتى است كه رسالت الاهى را از دعوتهاى بشرى / 120 برخاسته از جبر و اكراه متمايز مىسازد كه هيچ حقى براى آدمى در تعيين سرنوشت خود قايل نيست .\r\nتوازن آيات ميان جبر و تفويض از آن روى است كه بصيرت قرآن به امرى ميان دو امر ما را راهنمايى مىكند ، و اين كار از طريق يادآورى حقيقت مهمى در قرار و اختيار انسان در زندگى صورت مىگيرد كه خواست و مشيت او جز به خدا صورت نمىگيرد . آيا خدا انسان را نيافريده و نعمت خويش را بر او ارزانى نداشته و فرصت اراده كردن و خواستن را براى او فراهم نياورده است ؟ و اگر آدمى همچون سنگ عقل و اراده‌اى نمىداشت ، آيا خواستار چيزى مىشد ؟ و هنگامى كه براى او فرصت مشيّت و اراده كردن فراهم آمد و در لحظه اراده كردن ، اگر نور تأييدى نمىبود كه اراده او را تقويت كند ، نمىتوانست در راه خواسته خود پيشروى كند و به مقاومت با شهوات نفسانى و جنبه‌هاى نقص و ناتوانى و نادانى كه در آن به سر مىبرد بپردازد . آيا چنين نيست ؟ و در آن هنگام كه هدايت محور مشيّت است ، آيا براى انسان اين امكان وجود دارد كه بدون پند و يادآورى و توفيق پروردگار خويش به آن برسد ؟\r\nآرى . و بدين گونه قرار آدمى مركب از دو امر است : يكى از آنها متصل به او است ، و ديگرى متصل به پروردگارش ، پس چون هدايت را برگزيند و براى رسيدن به آن تلاش كند ، خدا او را راهنمايى مىكند و تلاش و كوشش او را به نتيجه مىرساند ، و همين معنى گفته امام صادق ( ع ) است كه گفت : « نه جبر است و نه تفويض ، بلكه امرى ميان دو امر است » ( و مفضل گفته است كه ) گفتم : امر ميان دو امر چيست ؟ گفت : « مثال آن مردى است كه او را در شرف انجام دادن معصيتى ببينى و بخواهى او را از اين كار بازدارى و او از آن بازنايستد ، پس او را\r\n\r\n","description":"","footnote":"","page_name":" 129 ","page_number":131},
  {"content":"\r\n\r\nترك كنى و به انجام دادن آن معصيت بپردازد ؛ پس چنان نيست كه چون سخن را نشنيد و تو او را ترك كردى ، تو آن كس بوده باشى كه وى را به معصيت فرمان داده‌اى » ، « 130 » و گفت - عليه السلام - : « خداى تبارك و تعالى بزرگوارتر از آن است كه مردمان را به تكليفى مكلف كند كه طاقت انجام دادن آن را ندارند ( يعنى بر انجام آن مجبورشان سازد ) ، و خدا تواناتر از آن است كه در تسلط او بر جهان چيزى باشد كه آن را اراده نكرده است » ، « 131 » ( پس امر را به مردمان تفويض كند ) .\r\nامام على بن موسى الرضا ( ع ) ، در پاسخ پرسش مأمون از وى كه گفت :\r\nاى ابو الحسن ! آيا مردمان بر آنچه مىكنند / 121 مجبورند ؟ گفت : « خدا عادلتر از آن است كه آفريده‌هاى خود را به كارى مجبور كند و سپس آنان را عذاب دهد » ، و مأمون پرسيد كه : آيا به حال خود واگذار شده‌اند ؟ و امام ( ع ) در پاسخ گفت :\r\n« خدا حكيمتر از آن است كه از بنده خود غافل بماند و او را به خودش واگذارد » ، « 132 » و اين بيان ژرف از ائمه - عليهم السلام - درباره اراده انسان و قرار او همان حقى است كه دلايل و حجتهاى بالغه ما را به آن راهنمايى مىكند ، و راهنماترين آنها و جدان خود آدمى و آزمايشهاى شخصى او است . پس جبريان ، هر چند درباره رأى خود به مجادله بر مىخيزيد ، هر يك هر يك ايشان از روى علم يقينى اين را مىدانند كه خود به استقرار آنچه كه خواستار آن‌اند مىپردازند و هيچ كس آنها را به اين كار مجبور نمىكند ، و همچنين پيروان مذهب تفويض مىدانند كه همه كارها به دست خود ايشان نيست .\r\n وَ ما يَذْكُرُونَ إِلَّا أَنْ يَشاءَ اللَّهُ هُوَ أَهْلُ التَّقْوى وَ أَهْلُ الْمَغْفِرَةِ  - و ياد نكنند و به ياد نياورند مگر آنچه را كه خدا مىخواهد ، كه او شايسته آن است كه مردمان از او بترسند ، و شايسته آن كه اميد رحمت و آمرزش او را داشته باشند . » يعنى او - عزّ و جلّ - اهليت و شايستگى آن را دارد كه بندگانش از او\r\n\r\n\r\n","description":"","footnote":"\r\n( 130 ) - بحار الانوار ، ج 5 ، ص 17 .\r\n( 131 ) - توحيد المفضل ، ص 360 .\r\n( 132 ) - بحار الانوار ، ج 5 ، ص 59 .\r\n","page_name":" 130 ","page_number":132},
  {"content":"\r\n\r\nبترسند و پرهيزگار باشند ، و نيز به رحمت و مغفرت او اميدوار باشند ، و اين آخرين اشاره قرآنى آدمى را بر راه درست قرار گرفته ميان بيم داشتن و اميدوار بودن قرار مىدهد ، به همان گونه كه آيات او را ميان جبر و تفويض قرار داده است ، ولى بايد اين را از ياد نبريم كه رحمت او بر غضبش پيشى مىگيرد .\r\n\r\n","description":"","footnote":"","page_name":" 131 ","page_number":133},
  {"content":"\r\n . \r\n","description":"","footnote":"","page_name":" 132 ","page_number":134},
  {"content":"\r\n\r\nسورهء قيامت\r\n\r\n","description":"","footnote":"","page_name":" 133 ","page_number":135},
  {"content":"\r\n\r\n\r\nسوره قيامت\r\n\r\n","description":"","footnote":"","page_name":" 134 ","page_number":136},
  {"content":"\r\n\r\n/ 123 سوره قيامت / 125\r\n\r\nفضيلت سوره :\r\nاز ابو جعفر امام باقر - عليه السلام - روايت شده است كه گفت :\r\n« هر كس سوره « لا أقسم » را فراوان بخواند و به آن عمل كند ، خداى عزّ و جلّ او را با رسول اللَّه - صلّى اللَّه عليه و آله - از گور خود به بهترين صورت بر مىانگيزد و به او بشارت مىدهد و در روى او مىخندد تا اين كه از صراط و ميزان بگذرد » .\r\nنور الثقلين / ج 5 ص 461\r\n/ 126\r\n\r\nزمينه كلّى سوره\r\nآيا آدمى چنان گمان مىكند كه او را بيهوده رها مىكنيم ؟ چه چيز در ساختمان و هويت او دليل بر تصور اين بيهودگى است ؟ آيا دليل آن گذشتن آفرينش وى از مراحل گوناگون است ، يا فطرت استوارى كه دارد ، يا نفس نكوهشگر وى كه او را ، على رغم بهانه‌هايى كه براى خود مىتراشد ، نسبت به خودش بينا و صاحب بصيرت مىسازد ، يا حجتهاى استوار و كافى و بزرگترين آنها قرآنى كه پروردگار خود گرد آوردن و بيان كردن آن را متكفل بوده است ؟\r\n\r\n","description":"","footnote":"","page_name":" 135 ","page_number":137},
  {"content":"\r\n\r\nبدين گونه آيات سوره پياپى در ذهن ما به صورتى ژرف مسئوليتى را كه در روز قيامت با آن رو به رو خواهيم شد ، آشكار مىسازد ، يعنى روزى كه خدا حتى انگشتان مردگان را راست و استوار مىسازد ، و بلاها و مصيبتهاى سخت پديدار مىشود ، و آدمى گريزگاهى و پناهگاهى براى خود نمىيابد .\r\nبدين گونه به محور سوره كه مسئوليت است مىرسيم ، و هدف آن ژرفتر كردن آگاهى نسبت به آن روز بزرگ است و به آيه‌اى كه در آن گفته خداوند سبحانه و تعالى متجلى مىشود :  بَلِ الْإِنْسانُ عَلى نَفْسِهِ بَصِيرَةٌ  .\r\nتفصيل اين حقيقت آن است كه قرآن در ابتداى سوره ما را از دو حقيقت آگاه مىسازد كه يكى از آنها قيامت است و ديگرى نفس نكوهشگر و لوّامه ، و آنچه اين دو را به يكديگر پيوستگى مىدهد آن است كه هر دو آشكار كننده مسئوليت است : به همان گونه كه ايمان داشتن به قيامت انسان را به تحمل كردن آن برمىانگيزد ، نفس لوّامه نيز عامل ديگرى است كه همين نقش را / 127 از بعدى ديگر اجرا مىكند ، چه در برابر بازگشتهاى آن مىايستد و آدمى را از كوتاهى ورزيدن در انجام آنچه بر وى واجب است و از پرداختن به خطا و گناه باز مىدارد . ( آيات 1 - 2 ) سياق آيات زشتى و نادرستى اين پندار را كه آدمى بار ديگر ، پس از آن كه اندامهايش از يكديگر جدا و پوسيده شد ، هرگز رستاخيز پيدا نمىكند و به زندگى باز نمىگردد ، به خوبى آشكار مىسازد . آيا چنان مىپندارد كه قدرت خدا ، همچون قدرت او ، محدود به حدودى است ؟ هرگز چنين نيست . . . قدرت خدا برتر از حدّ تصور بشر است . . . او نه تنها مىتواند استخوانهاى پراكنده را در كنار يكديگر جمع كند ، بلكه مىتواند انگشتان او را راست و استوار سازد ؛ و آدمى ، در آن هنگام كه به خود باز مىگردد و به انديشيدن درباره قدرت خدا در طبيعت مىپردازد ، از اين حقيقت آگاه مىشود ، ولى براى فرار از مسئوليت افكارى را اختراع مىكند و از حقايق آشكار شده بر خودش به بهانه‌هايى خود را منصرف مىسازد ، و از ايمان آوردن به رسالتى كه كردارها و تصرفات او را محدود مىسازد مىگريزد و بدان گونه كه دوست دارد به پيروى از هواى نفس مىپردازد . . . و قرآن بار ديگر تأكيد مىكند\r\n\r\n","description":"","footnote":"","page_name":" 136 ","page_number":138},
  {"content":"\r\n\r\nكه همين امر سبب پرسش كردن او از قيامت است . ( آيات 3 - 6 ) پروردگار ما اين بيمارى دشوار نفس بشرى را از اين راه درمان مىكند كه به او مىگويد : اگر بتواند به صورت موقت ( در دنيا ) بهانه‌اى براى گمراهى و گريز از مسئوليت در زيرپوششى پيدا كند ، در آينده كه قيامت برپا مىشود ، گريزگاهى در برابر پروردگار خود ندارد :    فَإِذا بَرِقَ الْبَصَرُ * وَ خَسَفَ الْقَمَرُ * وَ جُمِعَ الشَّمْسُ وَ الْقَمَرُ    ، و بايد از روى پل دنياى فانى بگذرد و به خانه ابدى خود در نزد پروردگارش وارد شود ، و در همين جا است كه آدمى خود را با حقيقت امر خويش رو به رو مىبيند و آنچه را كه در زندگى كرده است در برابر خود مىيابد و مشاهده مىكند . ( آيات 13 - 17 ) وحى الاهى در ما احساس نقّادى از خود را برمىانگيزد ، و اين كار از راه يادآورى يك حقيقت وجدانى مسلّم صورت مىگيرد كه همان بصيرت و بينايى انسان نسبت به نفس خويش است ، چه او پيش از ديگران شاهد و گواه آن است و از واقعيت آن آگاهى دارد ، و هر چه به بهانه‌ها و آوردن دلايلى بپردازد كه اعمال خود را خوب و موجّه جلوه‌گر سازد ، باز چنين است . و قرآن كريم از آن روى در اين باره تأكيد مىكند كه مراقبت شخصى اثرى بزرگ دارد و بهتر از هر عامل ديگر مايه رسوخ پرهيزگارى و تقوى در شخصيت فرد مىشود . ( آيات 14 - 15 ) / 128 سپس سياق قرآن به سخن گفتن درباره خود قرآن منعطف مىشود ، و از رسول مىخواهد كه پيش از اتمام وحى در رساندن آن شتاب نورزد ، و مىگويد كه خدا خود ضامن و متكفل گردآورى آيات وحى شده و بيان آنها براى مردم است . . .\r\nو اين از جمله آياتى است كه مفسران را در فهم ارتباط ميان سياق سوره و اين بخش از آن متحير ساخته است ، و بايد دانست كه در اين مورد ارتباط و پيوند محكمى وجود دارد كه در ضمن بيان آيات به آن اشاره خواهيم كرد . ( آيات 16 - 19 ) اين آيات ما را به يكى از عوامل انحراف و نپذيرفتن مسئوليت در نزد انسان رهبرى مىكند ، و اگر شخص بتواند بر اين عوامل پيروز شود ، راه رسيدن به حق را مىيابد ، و حجاب موجود ميان او و جهان ديگر فرو مىافتد ، و آن دوست داشتن و\r\n\r\n","description":"","footnote":"","page_name":" 137 ","page_number":139},
  {"content":"\r\n\r\nبرگزيدن عاجلة يعنى دنيا بر حساب آجله يعنى آخرت و جهان ديگر است ، و در صدد دست يافتن به نتايج فورى برآمدن و منكر كيفر آجل شدن هر چند كه برتر از دستاورد عاجل باشد ، و حتى اگر نسبت به او جنبه سرنوشت‌سازى پيدا كند ، و به همين سبب است كه آدمى پيوسته در بند گذراندن لحظه فعلى است و به تفكر درباره آينده نمىپردازد ، كه اين يك نظر تنگى بزرگ محسوب مىشود . و در آن هنگام كه انسان از موازنه ميان حال و آينده ، و ميان دنيا و آخرت ، ناتوان مىماند ، هر دو را از دست مىدهد . ( آيات 20 - 21 ) و راه حل درست براى اين مشكل آدمى از طريق بازگرداندن توازن ميان آنها در نفس او ميسر مىشود ، و چون عاجله مشهود حواسّ است و به خوبى فهميده مىشود ، آدمى سخت به آن نيازمند است كه براى وى عالم غيب نيز جنبه شهودى پيدا كند ، و به همين جهت است كه قرآن ما را در برابر مناظر زنده‌اى از غيب آخرت قرار مىدهد كه در آن مردمان به دو گروه تقسيم مىشوند ، يكى گروه خوشبختان كه ترى و تازگى از چهره‌هاى ايشان آشكار است و با نظر كردن به پروردگار خويش عز و جل به منتها درجه سعادت مىرسند ، و ديگر گروه تيره‌بختان زيانكارى كه چهره‌هاى عبوس دارند و منتظر رسيدن به خوارى و عذابند . ( آيات 22 - 25 ) سپس سياق قرآن از لحظه‌هاى هولناك مرگ با ما سخن مىگويد ، در آن هنگام كه نفسها به گلوگاهها مىرسد و انسان سختيهاى آغاز مرگ را مىچشد ، و در آن هنگام است كه ساقهاى دو پا برگرد يكديگر مىپيچد و دستى گسترده و دستى ديگر به صورت مشتى فشرده مشاهده مىشود ؛ آرى ، اين نخستين منظره از مناظر جهان ديگر است و از گستردگى آن جهان خبر مىدهد . / 129 و به همان گونه كه تكذيب كسى به اين حقيقت آن را از او دور نمىكند و تغييرى در آن نمىدهد ، تكذيب آخرت نيز به اندازه ذرّه‌اى در وضع آن تغيير پديد نمىآورد ، بدان جهت كه حقيقتى واقع شونده و قيام كننده است . ( آيات 26 - 29 ) بدان سبب كه مسئله مشكل آدمى نه در انكار مرگ و پندار توانايى بر دفع آن بلكه گرفتار شك و ترديد بودن در اوضاع پس از مرگ يا كفر ورزيدن نسبت به\r\n\r\n","description":"","footnote":"","page_name":" 138 ","page_number":140},
  {"content":"\r\n\r\nآن است ، قرآن در آن مىكوشد كه آدمى را از حيرت شك كردن در آينده و نادانى نسبت به آن خارج كند ، و چنان است كه گويى معمايى را حل مىكند كه در اكثر جانهاى مردمان بازتاب و واكنشى دارد ، و بيان قرآن حاكى از آن است كه مسير انسان در زندگى به مرگ پايان نمىپذيرد ، و مرگ همچون پلى براى راه يافتن به يك جهان ابدى گسترده‌تر ، يعنى عالم لقاى خدا و رسيدگى به حساب و كيفر ديدن در برابر او است ، و اين چيزى است كه احساس مسئوليت را در نفس او ژرفتر مىسازد . ( آيه 30 ) پنهان ماندن اين حقيقت از احساس و فهم انسان سبب ايمان نياوردن او به خدا و نماز گزاردن براى او است ، و همين است كه او را به تكذيب و سوار شدن بر مركب غرور برمىانگيزد . و كسى كه چنين باشد ، مرگ براى او شايسته‌تر از زندگى ، و عذاب بايسته‌تر از رحمت است . ( آيات 31 - 35 ) قرآن ما را به ريشه اصلى كفر آدمى به رستاخيز و كيفر باز مىگرداند : سبب آن نادانى او نسبت به قدرت پروردگار خويش است ، پس لازم است كه در اصل آفرينش خويش كه نطفه‌اى از منى ترشح شده بوده و سپس به صورت خون بسته در آمده بينديشد و بداند كه خدا او را آفريده و به ذات او كمال بخشيده ، و سپس اين كمال را با جنس ديگر متكامل ساخته : «  فَجَعَلَ مِنْهُ الزَّوْجَيْنِ الذَّكَرَ وَ الْأُنْثى  » و اين آيه‌اى است كه ، با كمال وضوح در برابر عقل ، قدرت خداوند متعال را بر زنده كردن مردگان متجلى مىسازد ، زيرا كه اصل آفرينش بسيار شگفت انگيزتر و داراى دلالت بيشتر بر قدرت بازگرداندن حيات به آدم مرده و به صورت توده خاكى از گوشت و استخوان پوسيده در آمده است .\r\n\r\n","description":"","footnote":"","page_name":" 139 ","page_number":141},
  {"content":"\r\n\r\n/ 131 سورة القيامة\r\n\r\n[ سوره القيامة ( 75 ) : آيات 1 تا 40 
  ]\r\nبِسْمِ اللَّهِ الرَّحْمنِ الرَّحِيمِ\r\nلا أُقْسِمُ بِيَوْمِ الْقِيامَةِ ( 1 ) وَ لا أُقْسِمُ بِالنَّفْسِ اللَّوَّامَةِ ( 2 ) أَ يَحْسَبُ الْإِنْسانُ أَلَّنْ نَجْمَعَ عِظامَهُ ( 3 ) بَلى قادِرِينَ عَلى أَنْ نُسَوِّيَ بَنانَهُ ( 4 )\r\nبَلْ يُرِيدُ الْإِنْسانُ لِيَفْجُرَ أَمامَهُ ( 5 ) يَسْئَلُ أَيَّانَ يَوْمُ الْقِيامَةِ ( 6 ) فَإِذا بَرِقَ الْبَصَرُ ( 7 ) وَ خَسَفَ الْقَمَرُ ( 8 ) وَ جُمِعَ الشَّمْسُ وَ الْقَمَرُ ( 9 )\r\nيَقُولُ الْإِنْسانُ يَوْمَئِذٍ أَيْنَ الْمَفَرُّ ( 10 ) كَلاَّ لا وَزَرَ ( 11 ) إِلى رَبِّكَ يَوْمَئِذٍ الْمُسْتَقَرُّ ( 12 ) يُنَبَّؤُا الْإِنْسانُ يَوْمَئِذٍ بِما قَدَّمَ وَ أَخَّرَ ( 13 ) بَلِ الْإِنْسانُ عَلى نَفْسِهِ بَصِيرَةٌ ( 14 )\r\nوَ لَوْ أَلْقى مَعاذِيرَهُ ( 15 ) لا تُحَرِّكْ بِهِ لِسانَكَ لِتَعْجَلَ بِهِ ( 16 ) إِنَّ عَلَيْنا جَمْعَهُ وَ قُرْآنَهُ ( 17 ) فَإِذا قَرَأْناهُ فَاتَّبِعْ قُرْآنَهُ ( 18 ) ثُمَّ إِنَّ عَلَيْنا بَيانَهُ ( 19 )\r\nكَلاَّ بَلْ تُحِبُّونَ الْعاجِلَةَ ( 20 ) وَ تَذَرُونَ الْآخِرَةَ ( 21 ) وُجُوهٌ يَوْمَئِذٍ ناضِرَةٌ ( 22 ) إِلى رَبِّها ناظِرَةٌ ( 23 ) وَ وُجُوهٌ يَوْمَئِذٍ باسِرَةٌ ( 24 )\r\nتَظُنُّ أَنْ يُفْعَلَ بِها فاقِرَةٌ ( 25 ) كَلاَّ إِذا بَلَغَتِ التَّراقِيَ ( 26 ) وَ قِيلَ مَنْ راقٍ ( 27 ) وَ ظَنَّ أَنَّهُ الْفِراقُ ( 28 ) وَ الْتَفَّتِ السَّاقُ بِالسَّاقِ ( 29 )\r\nإِلى رَبِّكَ يَوْمَئِذٍ الْمَساقُ ( 30 ) فَلا صَدَّقَ وَ لا صَلَّى ( 31 ) وَ لكِنْ كَذَّبَ وَ تَوَلَّى ( 32 ) ثُمَّ ذَهَبَ إِلى أَهْلِهِ يَتَمَطَّى ( 33 ) أَوْلى لَكَ\r\n/ 132\r\n\r\n","description":"","footnote":"","page_name":" 140 ","page_number":142},
  {"content":"\r\n\r\nفَأَوْلى ( 34 )\r\nثُمَّ أَوْلى لَكَ فَأَوْلى ( 35 ) أَ يَحْسَبُ الْإِنْسانُ أَنْ يُتْرَكَ سُدىً ( 36 ) أَ لَمْ يَكُ نُطْفَةً مِنْ مَنِيٍّ يُمْنى ( 37 ) ثُمَّ كانَ عَلَقَةً فَخَلَقَ فَسَوَّى ( 38 ) فَجَعَلَ مِنْهُ الزَّوْجَيْنِ الذَّكَرَ وَ الْأُنْثى ( 39 )\r\nأَلَيْسَ ذلِكَ بِقادِرٍ عَلى أَنْ يُحْيِيَ الْمَوْتى ( 40 )\r\n\r\nمعناى واژه‌ها\r\n4 بنانه : بنان به معنى انگشتان است و يكى از آنها را بنانه گويند .\r\n10 لا وزر : پناهگاهى براى پناه بردن به آن ندارند ، و وزر به معنى چيزى از كوه يا جز آن است كه در آن تحصن و دژنشينى اتخاذ كنند .\r\n24 باسرة : عبوس و تغيير كننده ؛ و راغب در معنى « بسور » گفته است كه : آن آشكار كردن عبوس پيش از وقت و در جز وقت آن است ، و دليل بر اين است گفته خداى تعالى : «  تَظُنُّ أَنْ يُفْعَلَ بِها فاقِرَةٌ  » . يعنى گويى چنان است كه آسيبها به وى خواهد رسيد .\r\n25 فاقرة : يعنى شكننده استخوانهاى مهره پشت ، و به قولى : فاقرة به معنى بليه و داهيه است .\r\n26 التراقى : استخوانهايى است كه حلق را در ميان خود گرفته‌اند .\r\n27 راق : پزشك .\r\n33 يتمطى : در مفردات راغب آمده است : يعنى پشت خود را كش دهد ، و مطيه شترى را گويند كه بر پشت آن سوار مىشوند ، و امتطيته يعنى بر پشت آن سوار شدم و مطو به معنى دوست مورد اعتماد است كه به جاى ظهر يعنى لفظ ديگر به معنى پشت به كار رفته است .\r\n\r\n","description":"","footnote":"","page_name":" 141 ","page_number":143},
  {"content":"\r\n\r\n/ 134\r\n\r\nآدمى به نفس خويش آگاه است\r\n\r\nشرح آيات :\r\n[ 1 - 2 
  ] براى آن كه ايمان آدمى چنان ژرف شود كه مسئوليتهاى خويش را در زندگى بتواند تحمل كند ، ناگزير بايد از دو انگيزنده مدد گرفته شود : يكى شناختن و فهم آخرت است از آن جهت كه رستاخيزى در آن صورت مىگيرد و پاداش و كيفرى داده مىشود ، و ديگرى نفس نكوهشگر ( لوّامه ) خود انسان است كه از درون جان بر انتقاد بر خود برمىخيزد و مانع آن مىشود كه در صدد ارتكاب گناه برآيد ، پس مسئوليت آن ريشه اصلى است كه در آن انديشه قيامت و حقيقت نفس لوّامه با يكديگر رو به رو مىشود ، و به همين جهت قرآن به آن دو در كنار يكديگر اشاره مىكند و به بحث در اين باره مىپردازد .\r\n   لا أُقْسِمُ بِيَوْمِ الْقِيامَةِ * وَ لا أُقْسِمُ بِالنَّفْسِ اللَّوَّامَةِ    - سوگند به روز قيامت * و سوگند به نفس لوّامه . » براى كلمه « قيامت » به عنوان تعبيرى از آخرت در اين جا تأثير نفسى خاص وجود دارد ، از آن جهت كه بعث و رستاخيز انسان را در يكى از بزرگترين مناظر زندگى در آن هنگام كه از گودال گور براى حساب پس دادن و سزاى آن را ديدن برمىخيزد ، به ياد شخص مىآورد . و اين برخاستن و قيام از آشكارترين تجلّيات زندگى است ، چه هيچ چيز تا به صورت كامل پرداخته و تمام نشود ، قيام نخواهد كرد .\r\n/ 135 سخن درباره كلمه « لا » در سوگند ياد كردن پيش از اين گذشت ، و خلاصه آن اين است كه معنى قسم و سوگند دارد ، و آنچه پس از آن مىآيد به\r\n\r\n","description":"","footnote":"","page_name":" 142 ","page_number":144},
  {"content":"\r\n\r\nاندازه‌اى واضح و آشكار است كه نيازى به سوگند ياد كردن ندارد ، « 1 » يا اين كه حقيقتى كه در پى آن آمده و به آن قسم مىخوريم چندان بزرگ است كه آن را از سوگند ياد كردن بىنياز مىدانيم ، و از اين هر دو دليل با هم معنى بزرگداشت و تفخيم مفهوم مىشود و نيازى به آن نيست كه در اين جا از اختلاف مفسران درباره اين صيغه قرآنى ياد كنيم ، بدان سبب كه در جاهاى ديگرى پيش از اين چنين كرده‌ايم .\r\nاما درباره نفس لوّامه گفتارها فراوان است : از قتاده روايت شده است كه آن را نفس فاجره دانسته است ، « 2 » و از ابن عباس ، نفس المذمومة ، « 3 » و اين دو رأى سخت دور از منظور به نظر مىرسد ، و مخالف با نصهايى است كه در آنها به كار بردن كلمه به صورت مثبت صورت مىگيرد ، و نيز مخالفت با معنى لغوى لوّامه است ؛ و مجاهد گفته است كه : بر آنچه از او فوت شده ابراز پشيمانى مىكند و او را مورد ملامت و سرزنش قرار مىدهد ؛ « 4 » و از حسن نقل است كه گفت : مؤمن را نمىبينى مگر آن كه خود ( نفس ) را ملامت مىكند ، و فاجر پيش مىرود و خود را ملامت و عتاب نمىكند . « 5 » آنچه من بر مىگزينم و نصها بر آن دلالت دارد ، اين است كه در آدمى دو نفس وجود دارد : يكى آن كه باطل و فساد را برمىگزيند و آن نفس فرمان دهنده ( امّاره ) ، و ديگرى آن كه به حق و صلاح مىخواند و نفس لوّامه است ، و در ادبيات جديد از آن با لفظ « ضمير » و « و جدان » ياد مىكنيم ، و اين نفس در درون آدمى بيدار است و او را طرف عتاب قرار مىدهد از آن جهت كه عمل به حق نكرده است ، و او را از ارتكاب باطل باز مىدارد ، و قرآن از آن به صيغه مبالغه ( فعّالة ) از آن\r\n\r\n\r\n","description":"","footnote":"\r\n( 1 ) - رجوع كنيد به سورة الواقعة در آن جا كه از دو آيه 75 - 76 سخن رفته است ، و پس از آن .\r\n( 2 ) - الدر المنثور ، ج 6 ، ص 287 .\r\n( 3 ) - همان جا .\r\n( 4 ) - همان جا .\r\n( 5 ) - همان جا .\r\n","page_name":" 143 ","page_number":145},
  {"content":"\r\n\r\nروى ياد كرده كه شخص را فراوان در معرض ملامت و نصيحت قرار مىدهد ، پس اگر نصيحت آن را بپذيرد رشد مىكند و در زندگى او نقش و موقعيت ايجابى دارد ، و اگر به جلوگيرى از نداها و هشدارهاى آن ادامه دهد و به مخالفت با آن برخيزد ، از كار خوددارى مىورزد و ديگر چندان به ملامت كردن شخص براى خطاهايى كه مرتكب شده است نمىپردازد .\r\n/ 136 هدف برنامه‌هاى اسلام رشد و پرورش همين نفس است ، و در بسيارى از قوانين و تشريعات خود ، پهلو به پهلوى اعتماد بر عقل ، به آن اعتماد مىكند ، و بدين گونه آدمى دو محكمه پيدا مىكند : محكمه نفس لوّامه ، و محكمه آخرت . امام صادق ( ع ) گفت : « حساب خود را پيش از آن رسيدگى كنيد كه به حساب شما رسيدگى شود ، چه در قيامت پنجاه ايستگاه پس دادن حساب وجود دارد كه ايستادن در هر يك از آنها هزار سال طول مىكشد » ، « 6 » و امام سجاد ( ع ) گفت : « اى پسر آدم ! تا زمانى كه واعظى از نفس خود داشته باشى ، بر خير و صلاحى ، و انديشه‌اى در خصوص محاسبه ندارى » . « 7 » بدان سبب كه نفس لوّامه به ايفا كردن نقش خود در زندگى انسان برمىخيزد ، رسالتهاى الاهى و اندرزهاى بيرونى مورد قبول آن واقع مىشود ، و گرنه ، در صورتى كه عقل از كار بازمانده و ضمير مرده باشد ، هيچ اثرى از آن حاصل نمىآيد ؛ امام صادق ( ع ) گفت : « كسى كه از نفس وى واعظى براى او فراهم نشده باشد ، موعظه‌هاى مردمان هيچ دردى از او را درمان نتوانند كرد » . « 8 » [ 3 - 4 
  ] و به همان گونه كه قيامت روز رستاخيز و جميع شدن استخوانها است ، نفس لوّامه نيز آيت و نشانه‌اى وجدانى بر قيامت است به صورتى كه مىتواند آن را همچون تصوير كوچك شده‌اى از آن ديوان داورى بزرگ در نظر گرفت ، و شايد اگر انسان در روزى از روزها بنا نبود كه حساب كامل اعمال خود را پس\r\n\r\n\r\n","description":"","footnote":"\r\n( 6 ) - بحار الانوار ، ج 70 ، ص 64 .\r\n( 7 ) - همان جا .\r\n( 8 ) - همان منبع ، ص 70 .\r\n","page_name":" 144 ","page_number":146},
  {"content":"\r\n\r\nدهد ، هيچ دليلى براى لزوم وجود داشتن نفس لوّامه نمىتوانستيم اقامه كنيم . و به همين سبب كفر ورزيدن آدمى به آخرت با وجود نفس لوّامه در او ، ناپسنديده و دليل بر گمراهى آشكار آدمى است كه از اين آيه استنباط مىشود :\r\n أَ يَحْسَبُ الْإِنْسانُ أَلَّنْ نَجْمَعَ عِظامَهُ  - آيا انسان چنان مىپندارد كه ما استخوانهاى او را فراهم نمىآوريم ؟ » كسى كه موارد به كار بردن كلمه « حسب » در صيغه‌هاى مختلف آن در در قرآن تتبع كرده باشد ، مىداند كه آن به معنى گمان و پندار بى اساس است ، و اين بدان معنى است كه شك كردن انسان در خصوص آخرت هيچ / 137 دليل و برهانى ندارد ، و از آرزوهاى واهى و بى معنى و خيال دور برخاسته است ، چنان كه آيه حكايت از آن مىكند كه مشكل انسان در بى ايمانى نسبت به خطايش نيست ، چه اگر به آن در مقابل مردم اعتراف نكند ، نمىتواند از آن در برابر محكمه ضمير بگريزد ، بلكه مشكل او كفر ورزيدن به حقيقت دوم يعنى قيامت است كه به معنى بعث و حساب و جزا است ، و اين بدان سبب است كه نمىتواند حقيقت بازگشت به زندگى را پس از مردن و به صورت پاره‌هاى از هم جدا و استخوانهاى پوسيده در آمدن و با گذشت زمان صورت خاك پيدا كردن ، فهم كند .\r\nريشه اين تصور را هنگامى به دست مىآوريم كه درباره جهل آدمى به قدرت پروردگارش كه حد ندارد ، و به شؤون آفريدگان و از جمله مردگان را از گورها بيرون آوردن و به آنان جان تازه بخشيدن از طريق قياس آن با قدرتهاى محدود آدمى قيام كردن به بحث بپردازيم ، بى آن كه از اين امر آگاه باشيم كه كاينات عظيمى از كوه‌ها و دره‌ها و درياها و دشتها و آسمانها و كهكشانها و . . . كه خدا آفريده ، مقياسهاى ديگرى دارد كه با مقياسهاى شخصى قابل مقايسه نيست ، لذا هنگامى كه خود را ناتوان از جمع و فراهم كردن استخوانهاى مردگان مىبيند ، چنين كارى را ناشدنى تصور مىكند ، ولى اگر پروردگار را چنان كه شايسته است بشناسد ، ايستار و تصور او دگرگون مىشود ، و به آخرت ايمان مىآورد و اين گفته پروردگارش را تصديق مىكند كه :\r\n\r\n","description":"","footnote":"","page_name":" 145 ","page_number":147},
  {"content":"\r\n\r\n بَلى قادِرِينَ عَلى أَنْ نُسَوِّيَ بَنانَهُ  - آرى ، توانايى آن را داريم كه انگشتان او را چنان كه شايسته است بسازيم . » از سعيد بن جبير روايت شده است كه گفت : از ابن عباس درباره اين آيه پرسش كردم و او گفت : اگر بخواهد ، مىتواند به شكل سپل شتر يا سم قاطر درآورد . . . ولى آن را به صورت آفريده‌اى نيكو و زيبا مىآفريند ، « 9 » و از او است كه گفت : آن را كف دستى بدون انگشتان قرار دهيم ، « 10 » و آنچه نزديكتر به ذهن است اين كه تسويه در اين جا به معنى آفريدن كامل است ، بدان گونه كه انگشتان به خلقت و كمال نخستين خود ، پس از مردن و به صورت خاك بدل شدن ، باز گردند ، و اين پاسخى است به شك انسان درباره قدرت خدا بر فراهم آوردن استخوانهاى پراكنده شده و پوسيده ، يعنى اين كه خدا نه تنها بر اين كار قادر است ، بلكه مىتواند بر آن گوشت بپوشاند و زندگى را به آن باز گرداند . و از آن جا كه / 138 دو دست از خصوصيات تمدن بشرى است ، انگشتان وجه تمايز دست در نزد انسان است كه با دقت و نيرو و زيبايى خاص ساخته شده است ، مخصوصا آن انگشتان كه نقش بزرگى در زندگى انسان ايفا مىكنند .\r\nبعضى اين آيه را پيشگويى از يك حقيقت علمى در نظر گرفته‌اند كه از آن در قانون جنايى استفاده فراوان مىشود ، و آن تفاوت داشتن خطوط از سر انگشتان در انسان است كه تا مقدارى امتداد پيدا مىكند ، و خود موضوع علم مستقلى موسوم به علم انگشت‌نگارى شده است كه مقامات امنيتى از آن در مبارزه با تبهكاران و شناسايى آنان استفاده مىكنند .\r\nو تعبير خدا در آيه سوم به صورت « نجمع عظامه استخوانهاى او را جمع مىكنيم » ، ما را به اين نكته متوجه مىسازد كه انسان ، با وجود تبديل صورت پيدا كردن پس از مرگ و به شكل خاك درآمدن ، به عدم و نيستى تحول پيدا نمىكند ،\r\n\r\n\r\n","description":"","footnote":"\r\n( 9 ) - الدر المنثور ، ج 6 ، ص 287 .\r\n( 10 ) - همان جا .\r\n","page_name":" 146 ","page_number":148},
  {"content":"\r\n\r\nبلكه به صورت پاره‌ها و ذرات كوچك پراكنده شده در اين جا و آن جا درمىآيد ، و آفرينش دوم در رستاخيز به جمع كردن اين ذرات در كنار يكديگر كه بنا بر قوانين دقيق و اراده الاهى صورت‌پذير مىشود ، اين ذرات را گردآورى و در كنار يكديگر قرار مىدهد ، و خدا دانا است .\r\n[ 5 - 6 
  ] اما سبب كفر ورزيدن انسان نسبت به آخرت اين است كه او نمىخواهد خود را به حدود و شرايع ملتزم سازد ، و چنان دوست دارد كه بدون قيد و شرط پيرو هواهاى نفسانى و شهوتهاى خويش باشد ، و به همين سبب است كه از پذيرفتن مسئوليت در زندگى شانه تهى مىكند .\r\n بَلْ يُرِيدُ الْإِنْسانُ لِيَفْجُرَ أَمامَهُ  - بلكه آدمى چنان مىخواهد كه هر چه ( پس از اين ) در برابر او است دروغ بوده باشد . » امام صادق گفت : « يعنى آن را تكذيب كند » ، « 11 » و همه مفسّران بر اين اجماع كرده‌اند ، و علامه طبرسى گفته است : پس فجور به معنى تكذيب است . « 12 » و فخر رازى گفت : يعنى آنچه را كه در برابر او از بعث و حساب قرار دارد ، دروغ مىشمارد ، بدان سبب كه هر كه حق را تكذيب كند فاجر است . « 13 » و آنچه به نظر من مىرسد / 139 اين است كه معنى اصلى اين كلمه شكافتن و شكستن است ، و سپيده صبح را از آن روى فجر مىنامند كه تاريكى را مىشكافد و از ميان مىبرد ، و فجور در اخلاق و رفتار از همين گونه است ، زيرا كه فاجر خود را ملتزم به ارزش و قانون نمىداند ، بلكه خواستار آن است كه عصاى اجتماع و شرع را با پرداختن به لذتها و خطاها بشكند ، و خواهان آن نيست كه هيچ گونه مانعى در برابر اين گونه آزادى وى در خطاكارى وجود داشته باشد ، و اين تفسير معارضه‌اى با حديث امام و نيز گفته‌هاى مفسران ندارد ، چرا كه تكذيب خود مقدمه و مصداقى از فجور است . و در ميان مفسّران تنها رازى اشاره‌اى به اين گونه تفسير كرده و گفته است : هر كس به\r\n\r\n\r\n","description":"","footnote":"\r\n( 11 ) - البرهان ، ج 4 ، ص 406 .\r\n( 12 ) - مجمع البيان ، ج 10 ، ص 395 .\r\n( 13 ) - التفسير الكبير ، ج 30 ، ص 318 .\r\n","page_name":" 147 ","page_number":149},
  {"content":"\r\n\r\nپيروى از شهوت منكر معاد شود ، همان كس است كه خدا به قول خود در اين « آيه » به او اشاره كرده ، و معنى اين آيه چنين است : انسانى كه طبع او با شهوات انس گرفته باشد و در بهره‌بردارى از لذتها حد و اندازه نشناسد ، در خطر آن است كه به حشر و نشر معترف نباشد و رستاخيز مردگان را نپذيرد ، تا مبادا لذات جسمانى بر او منغص شود ، و لذا پيوسته به انكار آنها مىپردازد . « 14 » ضمير در « أمامه » يا به روز قيامت باز مىگردد ، و يا به خداى عزّ و جلّ ، بدان سبب كه فاجر در حضور و شهود خدا فجور خود را عملى مىكند ، و نيز ممكن است مرجع خود انسان بوده باشد ، به اين اعتبار كه فجور در برابر ضمير او و به شهادت اندامهاى او صورت مىگيرد كه در روز حساب عليه او شهادت خواهند داد .\r\nو درست‌تر آن است كه ضمير به انسان بازگردد ، بدان جهت كه سخن درباره او است و ديگر ضماير به او باز مىگردد ، و شايد همين امر مجوّزى براى اين گفته باشد كه غالبا مىگويند « در برابر » نفس خودش ( أمام نفسه ) چنين و چنان كرد .\r\n يَسْئَلُ أَيَّانَ يَوْمُ الْقِيامَةِ  - مىپرسد كه روز قيامت در چه وقت خواهد بود . » بدان روى كه كافر بودن به قيامت همان عاملى است كه عدم توجه به مسئوليت را براى او مطلوب و پسنديده ساخته ، و به همين سبب پيوسته در انكار آن تلاش مىكند و به جدلى دايمى در اين خصوص اشتغال دارد ، هر چند از اين راه مايه زيان خود و ديگران شود ، پس سؤال او تنها سؤال استهزاء و تمسخر نيست ، بلكه سؤالى براى به دست آوردن مجوزى بر اين تصور غلط و نيز براى جدل است . و اين صفت هر كس است كه عمل به حق را ترك كرده و به مخالفت با ارزشها پرداخته باشد ، چه لازم است عذر و بهانه‌اى براى مطلوب جلوه دادن ايستار خويش فراهم آورد ، تا چه برسد به آن كه اين ايستار فجورى باشد .\r\n/ 140 اين صيغه سؤال دورى و عقب انداختن توبه را مىرساند . به گفته زجّاج : و\r\n\r\n\r\n","description":"","footnote":"\r\n( 14 ) - همان كتاب ، ص 319 .\r\n","page_name":" 148 ","page_number":150},
  {"content":"\r\n\r\nباشد كه قصد وى عقب انداختن توبه و پرداختن به كارهاى زشت و ناروا است ، « 15 » و به قولى ديگر معنى آن چنين است : او در انجام دادن معصيت شتاب مىورزد و در توبه تأخير مىكند و مىگويد : چنين مىكنم و سپس توبه خواهم كرد . « 16 » [ 7 - 13 
  ] تكذيب كننده آخرت با هواى نفس و شهوتهاى خويش ، در فجورى پس از فجور ديگر پيش مىرود ، زيرا كه هيچ توجهى به لقاى پروردگار خويش و حوادث قيامت كه آثار آن به فراموشى سپرده شده و هولناكى آن بر او و بر طبيعت پيرامون او آشكار است ندارد ، و در آن جا هيچ راه گريزى در برابر حكومت خدا و جزاى او نمىيابد ، بدان سبب كه وضع در آخرت كه فرصت امتحان و آزادى به پايان رسيده ، نسبت به دنيا بسيار متفاوت است .\r\n فَإِذا بَرِقَ الْبَصَرُ  - پس چون چشم خيره و حيران بماند . » در التبيان آمده است : چون گفته شود برق البرق مقصود درخشيدن برق است ، ولى برق با كسر را به معنى متحيرشدن است ، و زجاج گفت : برق حكايت از ترس مىكند ، و برق از حيرت ، « 17 » و در مجمع البيان ابو عبيده گفته است : برق البصر در آن هنگام است كه چشم گرفتار مشقت و سختى شود ، « 18 » و علامه طبرسى گفت : يعنى چشم در ديدار ملك الموت باز و بى حركت بماند و از شدت ترس نتواند آن را ببندد ، و گفته‌اند : در آن هنگام كه بترسد و از شدت هولناكى قيامت متحير بماند ؛ « 19 » و رازى ، پس از نقل گفته زجاج چنين گفته است : اصل در آن عبارت از اين است كه انسان به درخشيدن برق فراوان نگاه كند ، و اين در چشم او اثر گذارد ، و سپس در هر حيرتى به كار رفته است هر چند از نگاه كردن به برق\r\n\r\n\r\n","description":"","footnote":"\r\n( 15 ) - مجمع البيان ، ج 10 ، ص 395 .\r\n( 16 ) - همان جا .\r\n( 17 ) - التبيان ، ج 10 ، ص 192 .\r\n( 18 ) - مجمع البيان ، ج 10 ، ص 394 .\r\n( 19 ) - همان كتاب ، ص 395 .\r\n","page_name":" 149 ","page_number":151},
  {"content":"\r\n\r\nفراهم نيامده باشد . « 20 » و آنچه به نظر من مىرسد اين است كه بروق بصر به معنى حيرت و دهشتى است كه از حالت بىخود شدن و ترس فراهم آمده به سببى از سببها به انسان دست مىدهد . و آن در پاره‌اى از اوقات نتيجه ستمها و صدمات روحى يا مادّى است كه بر اثر آن / 141 در برابر دو چشم خود چيزهايى را شبيه ستارگان كوچك مشاهده مىكند ، و شايد اين نمود گونه‌اى از بروق ( برق زدن ) چشم بوده باشد . و در المنجد چنين آمده است : برق برقا يعنى متحير و مدهوش شد و نتوانست چيزى را ببيند ، و البرقة به معنى دهشت و خوف است . « 21 » و چنين حالت ( بروق ) براى چشم در روز قيامت حاصل مىشود . . . و با وجود آن كه چنين حالتى در هنگام مرگ نيز پيش مىآيد ، حمل كردن معنى بر قيامت نزديكتر به سياق قرآن است كه سخن گفتن از آن و منظره‌هاى پيوسته به آن و پس از آن به قيامت مربوط مىشود نه به مرگ .\r\n وَ خَسَفَ الْقَمَرُ  - و ماه گرفته شود . » زمخشرى گفت : روشنى ماه يا خود آن رفت ، « 22 » و فعل در اين جا به صورت معلوم آمده ، در صورتى كه معمولا به صورت خسف و مبنى بر مجهول گفته مىشود ، و شايد دليل آن اين باشد كه در حالتهاى طبيعى عوامل خارجى ، همچون قرار گرفتن زمين ميان ماه و خورشيد سبب گرفته شدن و خسوف ماه مىشود ، اما در آخرت خود ماه گرفتگى پيدا مىكند و سبب اين گرفتگى يك شيء خارجى نيست ، پس خود ماه فاعل خسف است نه چيزى ديگر .\r\nمنظره هولناك ديگرى كه قرآن نظر ما را متوجه آن مىسازد ، اختلال نظام جهانى در زندگى است ، و يكى از نمودارهاى آن جمع شدن ماه و خورشيد با يكديگر است ، و اين نتيجه‌اى حتمى و طبيعى در چنان روز است ، بدان سبب كه جهان فعلى و نظام آن را خدا براى انسان به وجود آورده و مقرر داشته بوده است ، و با\r\n\r\n\r\n","description":"","footnote":"\r\n( 20 ) - المنجد ، ماده برق .\r\n( 21 ) - المنجد ، ماده برق .\r\n( 22 ) - الكشاف ، ج 4 ، ص 660 .\r\n","page_name":" 150 ","page_number":152},
  {"content":"\r\n\r\nپايان يافتن زندگى دنيا ، هر چه به آن بستگى دارد نيز پايان مىپذيرد .\r\n وَ جُمِعَ الشَّمْسُ وَ الْقَمَرُ  - و خورشيد و ماه جمع شود . » دانشمندان علم نجوم از آثارى كه در دنبال اين حادثه در كاينات پديد مىآيد آگاهى دارند ، و آنچه نسبت به انسان از اين پيشامد جهانى بزرگتر و هولناكتر است ، حقايقى است كه در روز قيامت تجسّم پيدا مىكند و پرده از روى آنها برداشته مىشود ، و مهمترين آنها حقيقت كيفر و پاداش و مسئوليت است كه مدتهاى دراز در معرض تكذيب قرار مىگرفته / 142 و بسيار كسان در اين تلاش مىكرده‌اند كه به وسايل و حيله‌هاى گوناگون از آن بگريزند ، و اكنون در قيامت خود را با آن رو به رو مىبينند و هيچ راه فرارى در برابر خود نمىيابند .\r\n يَقُولُ الْإِنْسانُ يَوْمَئِذٍ أَيْنَ الْمَفَرُّ  - انسان در آن روز مىگويد كه گريزگاه كجا است ؟ » قرآن مناظر آخرت را از آن روى براى آدمى مكشوف مىسازد كه او بتواند تقوا و ترس از خدا را در نفس خود كشت كند و از اين راه حدّ و اندازه‌اى براى فجور و غرور خود قرار دهد ، و بدان سبب كه شناخت آينده و مؤمن شدن به حقايق آن سبب پيدا شدن توازنى در جريان زندگى دنيوى حاضر پديد مىآورد ، گمانى در آدمى پديد مىآيد كه شايد بتواند راه گريزى از مسئوليت پيدا كند .\r\n كَلَّا لا وَزَرَ  - هرگز ! پناهگاهى وجود ندارد . » مبرّد و زجّاج گفته‌اند : اصل وزر به معنى كوه بلند است ، و سپس كلمه را براى هر چيز به كار برده‌اند كه شخص به آن پناه برد و در آن متحصن شود ، « 23 » و از اين جمله است وزير كه در امور به او پناه مىبرند ؛ « 24 » و گفته مىشود : وزرت الحائط يعنى پى ديوار را چنان فراهم آوردند كه به آن مىتوان اعتماد كرد ؛ و حسن گفت : اعراب را رسم بر آن است كه چون سوارانى ناگهان با ايشان رو به رو\r\n\r\n\r\n","description":"","footnote":"\r\n( 23 ) - التفسير الكبير ، ج 30 ، ص 221 .\r\n( 24 ) - مجمع البيان ، ج 10 ، ص 395 .\r\n","page_name":" 151 ","page_number":153},
  {"content":"\r\n\r\nشوند ، مىگويند : الوزر ، و مقصود ايشان فرار كردن به طرف كوه است . « 25 » در آخرت هيچ كس پناهگاهى براى فرار از جزايى كه بايد ببيند نمىيابد ؛ در آن جا تنها يك راه گريز وجود دارد كه مىتواند براى انسان سودمند باشد ، و آن پناه بردن به پروردگارى است كه عذاب از او و بازگشت به سوى او است ، و اين كارى كه ناگهانى صورت‌پذير شود نيست ، بلكه نيازمند به تمهيد مقدمه‌اى است كه مىبايستى در دنيا پيش از آخرت صورت بگيرد .\r\n إِلى رَبِّكَ يَوْمَئِذٍ الْمُسْتَقَرُّ  در آن روز قرارگاه در نزد پروردگار تو است . » صاحب مجمع البيان گفته است : يعنى آفريدگان در آن روز به حكم و فرمان او باز مىگردند ، و به گفته‌اى : مستقرّ / 143 به معنى جايى است كه مؤمن و كافر در آن استقرار پيدا مىكنند ، و اين به سوى خدا است نه به سوى بندگان ؛ « 26 » و درست‌تر اطلاق اين كلمه است تا همه معانى ممكن اين عبارت ، همچون قرار و مصير و مقر و حكم و امر و . . . جز آن را شامل شود ، و در اين آگاهى دادنى به انسان براى آن وجود دارد كه دنيا محل خلود و استقرار و آخرين قرارگاه نيست ، و بنا بر اين لازم است كه شخصى خود را با اين حقيقت مهم هماهنگ سازد ، و معنى آيه آن نيست كه مستقر در جز آن روز از آن خدا نيست ، از آن جهت كه اول و آخر همه از آن خدا است :  فَلِلَّهِ الْآخِرَةُ وَ الْأُولى  ، « 27 » ولى حكمت او چنان مقتضى دانسته است كه ما در دنيا آزادى داشته باشيم ، و در آن روز پرده از برابر چشم به صورتى آشكارتر به كنار مىرود و قدرت و سلطنت مطلق خداوند متعال براى ما واضحتر مفهوم مىشود ، و از علم و احاطه كامل او در آن هنگام كه ما را در معرض حساب و جزا قرار مىدهد ، آگاهتر مىشويم ، و اين را مىفهميم كه خدا از هر نيك و بد كوچك و بزرگ ما آگاه است و به حساب آن مىرسد .\r\n\r\n\r\n","description":"","footnote":"\r\n( 25 ) - التبيان ، ج 10 ، ص 194 .\r\n( 26 ) - مجمع البيان ، ج 10 ، ص 395 .\r\n( 27 ) - النجم / 25 .\r\n","page_name":" 152 ","page_number":154},
  {"content":"\r\n\r\n يُنَبَّؤُا الْإِنْسانُ يَوْمَئِذٍ بِما قَدَّمَ وَ أَخَّرَ  - انسان در آن روز از هر چه انجام دادن آن را پيش انداخته يا در آن تأخير كرده است ، آگاه مىشود . » در التبيان و مجمع البيان آمده است كه : انسان در روز قيامت از آغاز عمل خود و پايان آن آگاه مىشود و جزاى آن را مىبيند ، و به قولى : از هر عملى از خير و شر كه در زندگى انجام داده ، يا آن را به صورت سنتى در آورده كه پس از مرگ او نيز انجام مىشود ، آگاهى پيدا مىكند ؛ و به قولى : به آنچه از معصيتها كه آن را بر طاعتها مقدم داشته يا از آنها به تأخير انداخته است با خبر مىشود . « 28 » امام باقر ( ع ) گفت : « به آنچه از خير و شرّ كه مقدم داشت ، و به آنچه سنت قرار داد كه پس از او جريان پيدا كند كه اگر بد و شرّ باشد همچون ديگران گرفتار وزر آن خواهد شد و از وزر ديگران چيزى كاسته نمىشود ، و اگر خير و نيك باشد ، او را همچون ديگران پاداشى است و از پاداشهاى ديگران چيزى نمىكاهد » . « 29 » حضور منظره حساب اخروى در ذهن و ياد انسان در دنيا ، نقش بزرگ و عمده‌اى در / 144 برانگيختن او به تقوى و فرمانبردارى و خود نقادى سازنده دارد . و خدا بر آن توانايى دارد كه پس از رستاخيز مردمان مستقيما جزاى آنان را بدهد ، و هيچ كس درباره آنچه مىكند از او پرسشى نخواهد كرد ، ولى چنان دوست دارد كه علم و عدالت خويش را براى بندگانش آشكار سازد .\r\n[ 14 - 15 
  ] سياق قرآن راه را براى سخن گفتن از آن بصيرت اساسى كه محور مهمى از سوره محسوب مىشود هموار ساخته است ، و آن آگاهى و توجه انسان به مسئوليت خويش از طريق انگيزش نفس لوّامه او است كه وى را به قبول مسئوليت خودش به تمام معنى تشويق مىكند و آنچه را كه به خير و صلاح او است بر او معلوم مىدارد ، و به همين سبب از ارتكاب گناه خوددارى مىكند ، چه از ارتكاب گناه در نزد خدا و محكمه نفس خود وى سودى براى وى حاصل نمىشود .\r\n\r\n\r\n","description":"","footnote":"\r\n( 28 ) - مجمع البيان ، ج 10 ، ص 395 .\r\n( 29 ) - تفسير القمى ، ج 2 ، ص 397 .\r\n","page_name":" 153 ","page_number":155},
  {"content":"\r\n\r\n  بَلِ الْإِنْسانُ عَلى نَفْسِهِ بَصِيرَةٌ * وَ لَوْ أَلْقى مَعاذِيرَهُ   - و آدمى بر نفس خود بسيار بينا است * هر چند عذرهاى خويش را بيان كند . » و در اين جا به بصيرتهايى راهنمايى مىشويم :\r\n1 - اسلام از طريق روش تربيتى خود به پروردن و رشد دادن عامل جلوگير از بدى يعنى ضمير در انسان به عنوان ضامن اساسى براى ملتزم بودن وى به شرايع مىپردازد . و از همين روست كه قرآن به كرّات حقايق وجدانى را به او گوشزد مىكند .\r\n2 - به همان گونه كه آدمى راه گريزى از حكومت خدا در روز بازپسين ندارد و بهانه‌ها به هيچ وجه به كار او نمىخورد ، در آن هنگام كه به خودش ( ضمير و عقلش ) مراجعه مىكند ، با همين ايستار رو به رو مىشود ، و در مىيابد كه عذرهايى كه مىآورد واقعيتى ندارد ، و ممكن است گاهى ديگران را بفريبد ، ولى هرگز نمىتواند مايه فريب خوردن و جدان خودش شود .\r\n3 - بيشتر عذرهايى كه آدمى عرضه مىدارد ، دروغين است ، و از آن روى به عرضه كردن آنها مىپردازد كه خطاها و روشهاى منحرف خود را خوب و درست جلوه دهد و آنها را توجيه كند . و اين چيزى را در نزد خدا و در نزد خود او تغيير نمىدهد . و آمدن كلمه « معاذيره » به صورت جمع دليل بر آن است كه آدمى در آوردن عذر و بهانه استاد است ، و هنگامى كه مىخواهد انجام عملى را خوب و پسنديده جلوه‌گر سازد ، به يك عذر قناعت نمىكند بلكه به آوردن عذرهاى متعدد مىپردازد .\r\n/ 145 و اين بينشها فرهنگ پسنديده جلوه دادن كارهاى زشت را كه از مهمترين عوامل پس ماندگى و تبهكارى به شمار مىرود ، از معركه بيرون مىكند ، و از آن روى چنين است كه آدمى با نيكوترين درستى و قوام آفريده شده ، و نفس وى بر فطرت استقامت و راستى است ، و سپس داراى نفسى لوّامه است كه با مقياسى دقيق مراقب انحراف او است ، و لذا يكباره از اوج حق به حضيض باطل نمىجهد ، بلكه از نردبان خوب جلوه دادن بديها و توسل جستن به عذرها و بهانه‌ها پله پله پايين\r\n\r\n","description":"","footnote":"","page_name":" 154 ","page_number":156},
  {"content":"\r\n\r\nمىآيد ، و ناگهان گرفتار نفس امّاره مىشود كه گناه و خطا را در نظر او خوب جلوه مىدهد و ، مثلا به او مىگويد كه : رسيدن به پاكيزگى كامل دشوار است ، و تو بيش از اندازه لازم طيّب و پاكى ، و ممكن نيست كه بدون ستم كردن به احدى بتوانى زندگى كنى ، و همه مردمان به يكديگر ستم مىكنند . . . و بدين گونه بهانه‌هايى در اختيار او قرار مىدهد تا منحرف شود و زمانى برسد كه به صورت كامل از راه حق بيرون رفته و به حضيض باطل سقوط كرده است .\r\nچون آدمى از نقش منفى عذرآوريها آگاه شود ، و بداند كه آنها همچون پوشش نازكى براى پوشانيدن تبهكاريهاى عظيم است و هيچ دردى از او را نمىتواند درمان كند ، همين معرفت در مستقيم ماندن وى بر راه حق به او مدد مىرساند .\r\nامام صادق ( ع ) گفت : « هر يك از شما كه كارى كند تا نيكى خود را آشكار سازد و بدى را پوشيده نگاه دارد ، چون به نفس خويش رجوع كند ، خواهد دانست كه چنين نيست . و خداوند سبحانه و تعالى مىگويد : « الآية » ؛ چون آنچه پنهان است اصلاح شود ، آنچه آشكار است تقويت پيدا مىكند » ، « 30 » و گفت ( ع ) :\r\n« اين چه كارى است كه آدمى مىكند و بر خلاف آنچه خدا از او مىداند در برابر مردم عذر و بهانه مىآورد ؟ رسول اللَّه ( ص ) مىگفت : هر كس سرّى را پوشيده نگاه دارد ، خدا را با پوششى از خود آن را مىپوشاند ، اگر خير است خير ، و اگر شرّ است شرّ » . « 31 » و در تاى « بصيرة » اختلاف است ؛ بعضى گفته‌اند كه آن تاى تأنيث است و به اندامها باز مىگردد ، و چنان است كه آيه مىگويد : جوارح انسان بر نفس او بصير است ، و بعضى ديگر گفته‌اند : تا براى مبالغه است ، چنان كه اعراب مىگويند : فلان يا فلانة علّامه است ، و آنچه به نظر من مىرسد اين است كه اين تا به نفس باز مىگردد ، يعنى نفس انسان بر او بصير است ، و كسى از مفسران را نيافتم كه چنين گفته باشد .\r\nو در فقه اسلامى از اين بصيرت قرآنى براى تحديد بعضى از تشريعها / 146 و\r\n\r\n\r\n","description":"","footnote":"\r\n( 30 ) - مجمع البيان ، ج 10 ، ص 396 .\r\n( 31 ) - همان جا .\r\n","page_name":" 155 ","page_number":157},
  {"content":"\r\n\r\nتكاليف استفاده و تشخيص موضوع و حكم آن به خود انسان و بدون نيازمندى به مراجعه به فقيه يا متخصص واگذار شده است . زرارة گفت : از ابو عبد اللَّه ( امام صادق ( ع ) پرسيدم كه : اندازه و حدّ آن بيمارى كه مبتلاى به آن مىتواند روزه خود را بگشايد چيست ؟ گفت :  بَلِ الْإِنْسانُ عَلى نَفْسِهِ بَصِيرَةٌ  ، او بهتر مىداند كه اندازه طاقت او چند است و خود بايد در اين باره حكم كند » ، « 32 » و در روايتى ديگر « او بر نفس خود داناتر است و اين كار به او باز مىگردد » . « 33 » بعضى از فقيهان در فهم نسبت به اين آيه چندان پيش رفته كه گفته‌اند : كلام متخصص هميشه حجت الزام‌آور نيست ، پس اگر به او بگويد كه بيمارى چنان نيست كه روزه بايد شكسته شود و خود او زيان آن را تشخيص دهد ، حق دارد كه با نظر او مخالفت كند و روزه را بشكند ، و عكس اين نيز درست است .\r\n[ 16 - 19 
  ] براى آن كه نظر انسان نسبت به نفس خودش تبلور پيدا كند ، و در فهم او انگيزه‌هاى خير و صلاح از شهوتهاى شرّ و فساد بازشناخته شود ، ناگزير بايد از جهان ديگر و حوادث هولناك آن آگاه باشد ، و به نفس لوّامه خود گوش فرا دارد ، و از راهنمايى و نورانيت قرآن كه حجتى آشكار در برابر حجت پنهانى عقل است ، و اين دو در حق و در بخشيدن مقياس سالمى براى تشخيص آن به انسان با يكديگر تلاقى مىكنند ، مدد گيرد . و از اين جا سياق قرآن متوجه به سخن درباره تبليغ رسالت مىشود و از پيامبر ( ص ) مىخواهد كه در ابلاغ كردن قرآن به مردمان شتاب نورزد .\r\nمفسران دريافتن ارتباط ميان آيات 16 تا 19 و ميان سياق كلى سوره گرفتار حيرت شده‌اند ، و حتى نادانى يكى از ايشان را به آراء و نظرهايى كشانيده است كه از حقيقت رسالت بسيار دور است ، و چنين گمان كرده است كه قرآن در معرض آن قرار گرفته بود كه از جايگاههاى خود تغيير پيدا كند ، چه شايسته نبوده\r\n\r\n\r\n","description":"","footnote":"\r\n( 32 ) - همان جا .\r\n( 33 ) - همان جا .\r\n","page_name":" 156 ","page_number":158},
  {"content":"\r\n\r\nاست كه اين گونه آيات در سوره‌اى همچون سوره قيامت وارد شود . ديگران گفته‌اند كه سخن در اين جا درباره قرآن نيست بلكه درباره كتاب انسان است كه در روز قيامت آن را گشوده خواهد يافت . قفّال گفت : كلام او الآية 16 » نه خطاب به رسول بلكه خطاب به انسان در اين گفته خداى تعالى است :  يُنَبَّؤُا الْإِنْسانُ يَوْمَئِذٍ بِما قَدَّمَ وَ أَخَّرَ  و اين براى انسان است در آن حال كه خبر كارهاى زشت وى به او داده مىشود ، و راه آن عرضه كردن كتاب و نامه اعمالش بر او است كه به وى گفته مىشود :  اقْرَأْ كِتابَكَ كَفى بِنَفْسِكَ الْيَوْمَ / 147 عَلَيْكَ حَسِيباً  ، پس چون به خواندن آن مىپردازد ، از شدت ترس و تند خواندن زبان وى گرفتار لكنت مىشود ، و در اين حال به او گفته مىشود :  لا تُحَرِّكْ بِهِ لِسانَكَ  پس بر ما به حكم وعده و به حكم حكمت واجب است كه اعمال تو را جمع كنيم و آنها را بر تو بخوانيم ، و چون آنها را خوانديم ، بر تو تبعيت از خواندن آن  فَاتَّبِعْ قُرْآنَهُ  با اقرار كردن به اين كه خود مرتكب آنها شده‌اى ، لازم است . « 34 » و علامه بلخى نيز نظرى مشابه دارد و ترجمه كلام او چنين است : مقصود آن است كه بندگان كتابهاى ( نامه‌هاى ) اعمال خود را در روز قيامت بخوانند ، و ما قبل و ما بعد اين آيه بر همين دلالت دارد و هيچ دليلى بر آن نيست كه مقصود از قرآن در « قرآنه » قرآن كتاب آسمانى يا چيزى از احكام دنيا بوده باشد . « 35 » آنچه درباره ارتباط ميان آيات گذشته به نظر مىرسد ، اين است كه قرآن - در كنار روز قيامت و نفس نكوهشگر - حجتى بر انسان و ديوانى داورى براى عمل او است كه در هنگام مراجعه به آيات آن حق براى او آشكار مىشود ، و خود را بر آن عرضه مىكند ؛ و رسول را شايسته چنان است كه به منظور تمام كردن حجت بر مردمان در رساندن قرآن به ايشان شتاب نورزد ، بلكه هر حكمى را كه در اين باره به وى مىرسد پيروى كند ، كه همين براى كسى كه خواستار هدايت و در جستجوى\r\n\r\n\r\n","description":"","footnote":"\r\n( 34 ) - التفسير الكبير ، ج 30 ، ص 222 .\r\n( 35 ) - مجمع البيان ، ج 10 ، ص 397 .\r\n","page_name":" 157 ","page_number":159},
  {"content":"\r\n\r\nآن است كفايت مىكند ؛ اما براى كسانى كه نمىخواهند بار مسئوليت را بپذيرند ، و پيوسته در صدد يافتن بهانه‌هايى براى فرار كردن از اين بارند ( و از روز قيامت نمىترسند و به ملامت نفسهاى خود گوش نمىدهند ) ، شتاب ورزيدن در رساندن قرآن و عرضه كردن يكباره همه آن به ايشان ، هيچ چيز را در زندگى آنان عوض نمىكند ، و سبب آن است كه مشكل ايشان كمى آيات نيست ، بلكه مشكل اين است كه / 148 خواهان ايمان نيستند و نمىخواهند بار مسئوليت را بر دوش بكشند ، و در اين صورت از شتاب ورزيدن و عجله كردن چه حاصلى به دست مىآيد ؟\r\nبه همين گونه است علاج انسان كه مشتمل بر بسيارى از صفات منفى همچون جدل و راحت طلبى و بهانه‌تراشى و اراده فجور و در پى آن تكذيب قيامت و گريز از مسئوليت در دنيا و رستاخيز و رسيدگى به حساب و جزاى در آخرت است ، كه اين همه يك مرتبه صورت‌پذير نمىشود ، بلكه مستلزم داشتن برنامه پرورشى تدريجى است كه بر اثر آن بتواند انسانيت را از حضيض باطل بركند و آن را به قله حق برساند و آن را در افقهاى كمال و راهيابى به اوج برساند . و اين همه مقتضى آن است كه در طرح اصطلاحى اسلامى پيشرفت تدريجى در نظر گرفته شود .\r\n لا تُحَرِّكْ بِهِ لِسانَكَ لِتَعْجَلَ بِهِ  - زبان خود را براى شتاب دادن به قرآن مجنبان . » ابن عباس گفت : پيامبر ( ص ) چنان بود كه چون قرآن بر او فرود مىآمد ، از شدت دوست داشتن آن و حرصى كه براى گرفتن و به خاطر سپردن آن داشت كه مبادا آن را فراموش كند ، در جنباندن زبان خود و خواندن قرآن شتاب مىورزيد ، و خدا او را از اين كار منع كرد ؛ « 36 » و در الدر المنثور از مجاهد نقل شده است كه گفت : رسول اللَّه ( ص ) از ترس فراموش كردن قرآن آن را بر زبان مىراند ، پس به او گفته شد كه : اى محمد ! « 37 » ما تو را از شرّ فراموشى حفظ مىكنيم ، و بر اين نظر چند\r\n\r\n\r\n","description":"","footnote":"\r\n( 36 ) - همان منبع .\r\n( 37 ) - الدر المنثور ، ج 6 ، ص 289 .\r\n","page_name":" 158 ","page_number":160},
  {"content":"\r\n\r\nايراد وارد است :\r\nنخستين آنها : نهى كردن رسول ( ص ) از فعلى بدين معنى نيست كه از پيش چنين مىكرده است ، پس اين درست نيست كه او از فراموشى بيم داشت در صورتى كه به يقين اين را مىدانست كه خدا قرآن را به او الهام مىكند و قرآن در قلب او تثبيت مىشود ؛ و پيامبر اكرم ما ( ص ) را خدا از كارهاى فراوانى از قبيل اطاعت كافران و منافقان نهى كرد ، پس آيا لازم است از اين نهى چنان بفهميم كه او فرمانبردار ايشان بوده است ؟ هرگز حبيب خدا چنين نبوده است ، و از اين گونه است گفته خداى تعالى :   يا أَيُّهَا النَّبِيُّ اتَّقِ اللَّهَ وَ لا تُطِعِ الْكافِرِينَ وَ الْمُنافِقِينَ إِنَّ اللَّهَ كانَ عَلِيماً حَكِيماً   . « 38 » دومين آنها : خداوند متعال براى پيامبرش ( ص ) بيان كرده است كه او چيزى از قرآن را فراموش نخواهد كرد و گفته است :  سَنُقْرِئُكَ فَلا تَنْسى  ، « 39 » و گمان بردن به اين كه رسول اللَّه ( ص ) از فراموشى بيمناك بوده ، بدين معنى است كه ( و العياذ باللّه ) در وعده خدا و اين گفته او شك داشته است .\r\nسومين آنها : قرآن آشكارا انگيزه به فكر افتادن پيامبر را در شتاب ورزيدن نسبت به قرآن بيان كرده و آن را ترس وى از اين كه ممكن است اوضاع و احوال چنان شود كه جمع كردن قرآن و خواندن آن بر مردم و بيان كردن معانى آن براى ايشان ميسر نشود . يا اين كه وى به هدايت مردمان اهتمام فراوان داشته و حتى نزديك بوده است / 149 كه جان خود را در اين راه از دست بدهد ، تا آن حد كه پروردگار ما سبحانه و تعالى گفت :  فَلَعَلَّكَ باخِعٌ نَفْسَكَ عَلى آثارِهِمْ إِنْ لَمْ يُؤْمِنُوا بِهذَا الْحَدِيثِ أَسَفاً  . « 40 » چنان مىنمايد كه آن كسان كه در فهم آيه گرفتار خطا شده‌اند ، اين تصوير فنى در تعبير قرآن را بد فهميده بوده‌اند كه :  لا تُحَرِّكْ بِهِ لِسانَكَ  - در صورتى كه\r\n\r\n\r\n","description":"","footnote":"\r\n( 38 ) - الأحزاب / 1 .\r\n( 39 ) - الأعلى / 6 .\r\n( 40 ) - الكهف / 6 .\r\n","page_name":" 159 ","page_number":161},
  {"content":"\r\n\r\nاين اسلوب در آيات كريمه قرآن رايج است .\r\n إِنَّ عَلَيْنا جَمْعَهُ وَ قُرْآنَهُ  - جمع كردن ( آيات ) و به صورت كتاب و قرآن در آوردن آن بر عهده ما است . » يعنى جمع كردن آيات آن به صورتى كه هيچ چيزى از آن از قلم نيفتد ، و كلمه جمع شامل تأليف و تنظيم نيز مىشود و همين ما را به درك اين مطلب راهنمايى مىكند كه خداى تعالى قرآن را از تحريف و از كاهش و افزايش آن حفظ كرده و خود تأليف آيات آن را سوره به سوره متكفل بوده است ، و بنا بر اين تأليف قرآن به صورتى كه اكنون در دست ما است از كار مسلمانان نيست ، بلكه كارى است كه رسول اللَّه ( ص ) به امر خداى عزّ و جلّ انجام داده است ، كه علاوه بر اين تكفل قراءت آن به شكل صحيحى كه خود او خواستار آن بوده نيز به فرمان او صورت پذيرفته است . و شايد در اين گفته اشاره‌اى به انديشه قرائتهاى هفتگانه قرآن نيز وجود داشته باشد ، و آن اين كه چنين طرز تفكر از خود قاريان قرآن بوده و از جانب خدا دليلى براى آن نازل نشده است . بلى ، خدا قرائت صحيحى را به پيامبر خود آموخت و او همان را به مسلمانان تعليم كرد .\r\nاين گفته خداوند متعال :  إِنَّ عَلَيْنا  بدين معنى نيست كه خدا خود آيات را جمع كرده و خوانده . . . بلكه بدان معنى است كه اشخاص مأمور به اين وظيفه را آماده ساخته و اوضاع و احوال مساعد براى اين هدف را تحقق بخشيده است ، و پيامبر تا رسالت خود را به پايان نرساند و قرآن را براى مردم نخواند ، و به فرمان او قرآنى با تعيين ترتيب سوره‌ها نوشته نشد ، از دنيا نرفت .\r\nدر اين جا اشاره به اين مطلب شايسته است كه امام على ( ع ) نخستين كسى بود كه در زندگى رسول اللَّه ( ص ) و پس از او تمام قرآن را نوشت ، و اين از مهمترين نقشهاى تمدنى است كه او / 150 - عليه السلام - به ايفاى آن پرداخت ، بدان جهت كه از بين رفتن ارزشهاى تمدنى و فرهنگى براى هر ملت و امت به معنى پايان يافتن دور و نقش آن امت است ؛ اگر خط سير آن امت و خط سير رهبرى آن براى مدتى از زمان انحراف حاصل كند ، ارزشها به عنوان ضامن بازگشت آن به\r\n\r\n","description":"","footnote":"","page_name":" 160 ","page_number":162},
  {"content":"\r\n\r\nمسير اصلى كار خود را مىكند ، ولى اگر خود ارزشها منحرف شود ديگر ضامنى براى بازگشت وجود نخواهد داشت . . . و اين همان عاملى است كه توجه كننده تعهد خدا به جمع كردن قرآن و خواندن و بيان كردن به عنوان ضرورتى حكيمانه و به مقتضاى حكمت بالغه است ، از آن جهت كه اسلام دين انسان تا روز قيامت است و اجازه آن نيست كه چيز ديگرى جاى آن را بگيرد ، پس چگونه ممكن است پروردگار پر لطف ما اجازه آن بدهد كه با تحريف قرآن فرصت هدايت شدن براى بشريت از دست برود ؟\r\n فَإِذا قَرَأْناهُ فَاتَّبِعْ قُرْآنَهُ  - پس چون آن را خوانديم ، از اين خواندن پيروى كن . » در مجمع البيان آمده است : يعنى جبرييل آن را به فرمان ما بر تو خواند ، از « قرآن » آن يعنى از قرائت آن پيروى كن ، و معنى آن اين است كه : هنگامى آن را بخوان كه جبرييل از خواندن آن فارغ شده است ، و به قولى : يعنى به احكام حلال و حرامى كه در آن آمده است عمل كن ؛ « 41 » و در نصوص آمده است كه قرآن يكباره در شب قدر در ماه رمضان بر پيامبر ( ص ) نازل شد ، و خداوند متعال بر حسب حكمت خود او را به خواندن آن براى مردم در مناسبتهاى مختلف مأمور مىكرد . و حكمت الاهى بر رسول ( ص ) واجب كرده بود كه در ميان مردم باشد و حركت كند و در پرتو مقتضاى آيات و به اندازه مردمان را رهبرى كند تا جامعه اسلامى پاكيزه‌اى ساخته شود ، و از آن جا امت حنيف اسلامى در پرتو آيات وحى شده پديد آيد ، و - به دنبال آن - قلب پيامبر و ديگر مؤمنان از طريق قرآن قرار و آرام پيدا كند ، و بنا بر اين قرآن تنها براى خواندن و حفظ كردن آن نازل نشده ، بلكه براى آن فرود آمده است تا مردمان اوامر آن را عملى سازند و از راهبرى آن در زندگى بهره‌مند شوند .\r\nاين امر ما را به آن هدايت مىكند كه خدا انسان را براى فهم آيات قرآن موفق مىسازد تا حجت بالغه او صورت اتمام پيدا كند ، پس اگر كسى به آن ايمان\r\n\r\n\r\n","description":"","footnote":"\r\n( 41 ) - مجمع البيان ، ج 10 ، ص 397 .\r\n","page_name":" 161 ","page_number":163},
  {"content":"\r\n\r\nآورد و از راهنمايى آن بهره‌مند شود ، قلب او با اضافه شدن معرفت وى نورانيت پيدا مىكند ، و اگر بدان كفر ورزد ، قلب او سخت و با كفر مهر و موم مىشود .\r\nشايد در اين بصيرتى است كه هر دعوت كننده رسالى به آن نيازمند است ، و آن ضرورت چالش كردن / 151 با واكنشهاى خود او است ، بلكه واجب است كه از برنامه‌هاى حكيمانه آن پيروى كند و در هر گامى كه مىخواهد بردارد منتظر اذن و اجازه و زمان مناسب باشد .\r\nامام صادق ( ع ) گفت : « اى مفضّل ! قرآن در بيست و سه سال نازل شد ، و خدا مىگويد :  شَهْرُ رَمَضانَ الَّذِي أُنْزِلَ فِيهِ الْقُرْآنُ  ، و گفت :  إِنَّا أَنْزَلْناهُ فِي لَيْلَةٍ مُبارَكَةٍ إِنَّا كُنَّا مُنْذِرِينَ  ، و گفت :  لَوْ لا نُزِّلَ عَلَيْهِ الْقُرْآنُ جُمْلَةً واحِدَةً ، كَذلِكَ لِنُثَبِّتَ بِهِ فُؤادَكَ  ، مفضل گفت : اى مولاى من ! پس تنزيلى كه خدا ياد كرده چنين است ، و چگونه وحى در بيست و سه سال آشكار شد ؟ گفت : آرى اى مفضّل ! قرآن را در ماه رمضان به او عطا كرد ، و آن را تبليغ نمىكرد مگر در آن وقتى كه شايسته خطاب بود ، و به اداى آن نمىپرداخت مگر در هنگام امر و نهى » . « 42 »  ثُمَّ إِنَّ عَلَيْنا بَيانَهُ  - سپس بيان كردن آن بر عهده ما است . » يعنى توضيح دادن معانى و بيان حقايق و تأويلهاى آن ، تا براى انسان حجتى بر خدا باقى نماند ، و خدا در دنيا و آخرت بر انسان حجت بالغه داشته باشد .\r\nاما اين كه خدا چگونه قرآن كريم را براى همه مردم بيان مىكند ، شايد از سببهاى آن اينها باشد : اين كه خدا دعوت كنندگانى به قرآن و راهنمايانى به آن را برمىانگيزد ، و صاحبان بصيرت نافذ را براى تفسير و بيان آن فراهم مىآورد ، و سپس خدا را بر انسان دو حجت است ، يكى باطنى كه عقل و خرد او است ، و ديگرى ظاهرى كه رسالت الاهى و رسولان او است ، و اين دو در و جدان هر انسان درست با يكديگر تلاقى پيدا مىكند ، پس آنچه قرآن از ارزشهاى راستى و دادگرى و نيكوكارى به آن فرمان مىدهد ، عقل نيز به آن فرمان مىدهد ، و اين يكى از\r\n\r\n\r\n","description":"","footnote":"\r\n( 42 ) - تفسير البصائر ، ج 50 ، ص 569 .\r\n","page_name":" 162 ","page_number":164},
  {"content":"\r\n\r\nراههاى بيان قرآن است ، زيرا كه با فطرت و و جدان و عقل انسان و عرف عام در نزد عقلا مطابقت دارد .\r\nسبب ديگرى براى بيان قرآن نيز وجود دارد : و آن اين كه پاره‌اى از قرآن پاره ديگر آن را تفسير مىكند ، چنان كه كلمه‌اى / 152 در سياق قرآن نيست مگر اين كه همان سياق پيش يا پس از آن به بيان مصاديق و مثالهاى تاريخى آن پرداخته و شواهد واقعى آن را نقل كرده ، و مردمان را از حيرتزدگى درباره آن بيرون آورده است ، و آشكارترين مثال براى اين امر سورة الاخلاص است كه هر كلمه در آن تفسيرى براى كلمه پيش از آن محسوب مىشود ، چنان كه تفسير   قُلْ   پس از آن گفته او :   هُوَ اللَّهُ   است ، و تأويل   هُوَ »   :   اللَّهُ   و تفسير صمد اين كه زاده نشده و فرزند ندارد ، و نيز آن كه مجملهاى موجود در يك سوره را مفصلهاى سوره‌اى ديگر توضيح مىدهد ، و بدين گونه است كه خدا قرآن را آماده براى ذكر و يادآورى به صورتهاى گوناگون ساخته است .\r\n[ 20 - 25 
  ] ولى آيا آدمى به اين بيان قانع مىشود و نفس او به حجتها الزام پيدا مىكند ؟\r\n كَلَّا  - هرگز » چرا كه مىخواهد آنچه را كه در پيش دارد دروغ شمارد :  لِيَفْجُرَ أَمامَهُ  و به همين سبب است كه از هواى نفس خود پيروى مىكند ، و از عقلى كه رفتار و كردار او را محدود مىسازد فرمان نمىبرد ، و كسى كه پيرو هواى نفس است به هيچ حدّ و اندازه و ارزشى پايبند نمىماند . و عنوان پيروى هواى نفس دوستى دنيا است كه ترك آخرت نتيجه‌اى از آن است .\r\n  بَلْ تُحِبُّونَ الْعاجِلَةَ * وَ تَذَرُونَ الْآخِرَةَ   بلكه زودگذر ( دنيا ) را دوست مىداريد * و ديررس ( آخرت ) را رها مىكنيد ، » و اين ريشه هر گناه در نزد انسان است ، چنان كه رسول اللَّه ( ص ) در حديث مشهور خود از آن ياد كرده است : « دوستى دنيا سر هر گناه و خطا است » . و خدا گفته است « العاجلة » و نگفته است ( دنيا ) زيرا كه مىخواسته است از صفتى\r\n\r\n","description":"","footnote":"","page_name":" 163 ","page_number":165},
  {"content":"\r\n\r\nاز آدميان سخن بگويد كه آنان را به دويدن در پى مال اندك و فناپذير دنيا و ترك كردن آخرت برمىانگيزد ، و اين بدان جهت است كه آدمى دوستار هر چيز پيش افتاده و در دسترس و معجّل است ، و آن را بر چيزهاى وعده‌دار و مؤخر و مؤجل ترجيح مىنهد ، بدون آن كه به آن مصلحت كلى و اساسى كه در آنها وجود دارد نگاه كند ، و از همين روست كه دينارى معجّل را بر هزار دينار مؤجل ترجيح مىدهد ، در صورتى كه گاه هيچ دليلى براى نفى و طرد آنچه در آينده خواهد آمد ندارد .\r\nدرمان اين مشكل بشريت با ايجاد توازن در فهم او ميان حال و آينده صورت‌پذير مىشود ، و به همين جهت قرآن در اين مورد از روش يادآورى و مصور ساختن صحنه‌هاى آخرت استفاده مىكند كه سبب بهتر / 153 حاضر شدن آنها در ذهن و فهم مىشود ، و اين چيزى است كه در آيات آينده آن را خواهيم خواند .\r\n وُجُوهٌ يَوْمَئِذٍ ناضِرَةٌ  - چهره‌هايى در آن روز ( از شادى ) تر و تازه است . » كلمه  ناضِرَةٌ  فراگير همه معانى زيبايى و نيكى و جمال و شادمانى است كه حكايت از نفسى مطمئن و خرسند مىكند كه به رحمت خدا آكنده از سرور و آرزومندى است . در المنجد آمده است : نضر الوجه يعنى صورت نرم و نيكو شد و زيبايى پيدا كرد ، كه در اين صورت آن را ناضر و نضر و نضير گويند و سيم و زر را أنضر گويند و  تَعْرِفُ فِي وُجُوهِهِمْ نَضْرَةَ النَّعِيمِ  يعنى درخشندگى و رونق نعمت در چهره‌هاى ايشان مشاهده مىشود . « 43 » چهره‌هاى مؤمنان در روز قيامت از فرح و شادى ملاقات با پروردگار خويش و خرسندى او و پاداش نيكى كه به ايشان مىدهد ، تر و تازه و خرم است ، و حدّ اعلاى اين خوشبختى نظر كردن ايشان است به پروردگارشان بدان گونه كه او را از نامهاى نيكوى ( اسماء الحسنى ) او مىشناسند ، و از نشانه‌هاى بزرگى و جلال او مشاهده مىكنند ، و با انتظارى كه از بخششها و\r\n\r\n\r\n","description":"","footnote":"\r\n( 43 ) - المنجد ، ماده نضر .\r\n","page_name":" 164 ","page_number":166},
  {"content":"\r\n\r\nنعمتهاى او دارند ، در بحبوحه اميدوارى و عنفوان خرسندى و جشن و سرور دوستى و نزديكى و آبشارى پيوسته از نور درخشان الاهى جايگزين‌اند .\r\n إِلى رَبِّها ناظِرَةٌ  - به پروردگار خويش نگران . » نخست : معنى آن نگاه كردن با چشم است ، و از اين لحاظ اختلافى وجود دارد و دو نظر ارائه شده است :\r\nديگر آن كه : نظر به معنى ديدن و رؤيت است ، و معنى چنان مىشود كه با چشم به خدا مىنگرند ، و اين را از كلبى و مقاتل و عطاء و جز ايشان نقل كرده‌اند ، و همهء اهل سنت را رأى چنين است ( و اين رأى رد شده و گفته‌اند : ) چنين چيزى جايز نيست ، بدان جهت كه هر چه با چشم به آن بنگرند ، طرف اشارهء با حدقه و ديدن و ملاحظه كردن است ، / 154 و خداوند متعال برتر از آن است كه با چشم طرف اشاره قرار گيرد ، به همان گونه كه منزه از آن است كه با انگشت دربارهء او چنين اشاره‌اى صورت بگيرد .\r\nدوم : نظر به معنى انتظار است ، و در اين باره چند گفته وجود دارد :\r\nالف : معنى آن اين است كه منتظر و چشم به راه پاداش پروردگار خويش است ، و اين روايت شده از على ( ع ) ، و هماهنگ با آن است آنچه شيخ الطائفه در ردّ بر كسى كه اعتراض بر تعدّى نظر با لفظ « إلى » گفته است .\r\nب : اين كه معنى آن آرزومند تجديد كرامت بودن است ، چنان كه گفته مىشود : چشمم كشيده شده به سوى خداى تعالى است ( عينى ممدودة الى اللَّه تعالى ) يا چشمم خيره شده به سوى فلانى است ( أنا شاخص الطرف الى فلان ) .\r\nج : معنى اين است كه آزمنديها و آرزوهاى خود را از هر چيز جز خداى تعالى بريده‌اند . « 44 » و آنچه به نظر من مىرسد اين است كه نظر در اين جا به هر دو معنى\r\n\r\n\r\n","description":"","footnote":"\r\n( 44 ) - مجمع البيان ، ج 10 ، ص 398 با اندكى تصرف .\r\n","page_name":" 165 ","page_number":167},
  {"content":"\r\n\r\nحقيقى و مجازى به كار رفته است ، و امّا مجازى بدان سبب كه مؤمنان در روز قيامت آرزوى پاداش و كرامت از پروردگار خويش دارند و آرزومندى خود را از همه جز از او قطع مىكنند ، و . . . و . . . و اما حقيقى بدين معنى كه به پروردگار خويش با بصيرتها و بينشهاى خود نظر مىكنند نه با بصرها و چشمها ، و اين بينايى از طريق آيات و نور او صورت پذير مىشود كه بر اثر اكرام خداوند متعال نسبت به بندگان پرهيزگار خود تجلى پيدا مىكند .\r\nاما نظر به ذات خدا غير ممكن است ، و چنين گفتارى مستلزم فرض كردن جسدى براى خدا است ، و اين از فرهنگهاى مشركانه‌اى است كه همراه با فرهنگهاى وارداتى از جز جهان اسلام به بعضى از مسلمانان سرايت كرده است .\r\nچگونه نظر كردن به خدا روا است در صورتى كه چشم نمىتواند همه آيات او را به تمامى احساس كند ؟ آيا هيچ در آن انديشه كرده‌اى كه از نزديك به خورشيد نگاه كنى ؟ آيا چشمت نخواهد سوخت ؟ آيا هيچ شده است كه چند لحظه‌اى به خورشيد بنگرى ؟ و خورشيد ، در مقايسه با نورانيت قدس پروردگار ، آيتى كوچك و متناهى در كوچكى است ! خدا بر كوه تجلّى كرد و كوه فرو ريخت و به صورت زمين هموار درآمد ، پس چگونه ممكن است كه اين بشر ضعيف تاب تحمل تجليات پروردگار را جز به آن اندازه كه / 155 خداى سبحانه و تعالى بخواهد داشته باشد ؟\r\nدر حديث از صفوان بن احمد آمده است كه گفت : با ابو عبد اللَّه ( امام صادق - عليه السلام - ) درباره آنچه از ديدن ( ذات خداى عزّ و جلّ ) روايت شده است سخن مىگفتم ، پس گفت : « خورشيد يك جزء از هفتاد جزء از نور كرسى است ، و كرسى يك جزء از هفتاد جزء نور عرش ، و عرش يك جزء از هفتاد جزء نور حجاب ، و حجاب يك جزء از هفتاد جزء نور سرّ ، پس اگر راست مىگويند چشمان خويش را از نور خورشيدى پر كنند كه ابرى آن را نپوشانده باشد ! ! » . « 45 »\r\n\r\n\r\n","description":"","footnote":"\r\n( 45 ) - بحار الانوار ، ج 4 ، ص 44 .\r\n","page_name":" 166 ","page_number":168},
  {"content":"\r\n\r\n وَ وُجُوهٌ يَوْمَئِذٍ باسِرَةٌ  - و چهره‌هايى در آن روز گرفته و عبوس است . » آن وجوه مجرمان است كه قيامت وعده‌گاه رو به رو شدن آنان با رسوايى و عذاب و خوارى است ، و گرفته و عبوس بودن روهاى ايشان حكايت از درون جانهاى ايشان مىكند كه آكنده از نوميدى و بدبينى و ترس از چيزهايى است كه با آنها رو به رو خواهند شد .\r\n تَظُنُّ أَنْ يُفْعَلَ بِها فاقِرَةٌ  - يقين دارند كه بلايى بر سر ايشان خواهد آمد و ستون فقراتشان را خرد خواهد كرد . » در المنجد آمده است : فاقرة ، جمع آن فواقر ، به معنى بلا و مصيبت سخت است و تو گويى فقرات پشت بدن را مىشكند ، و فقره به معنى كار بزرگ است ، « 46 » و گنهكاران در روز قيامت در معرض هجوم خيالات و ترسى قرار مىگيرند كه انتظار آن را دارند ، و اين خيالات به خودى خود عذابى بزرگ محسوب مىشود .\r\n[ 26 - 30 
  ] اينها حقايقى از روز قيامت است كه بر هر انسان پيوسته در ياد آنها بودن واجب است ، چه ايمان به آن به طرز تفكر و انديشه آدمى توازن مىبخشد ، و او را به تسليم شدن به حق و عمل كردن به آن مىراند ، ولى حجابها ميان او و ايمان آوردن به چنين آينده‌اى حايل مىشود و آن را تكذيب مىكند ، ولى آيا / 156 اين تكذيب مىتواند چيزى از حقايق را تغيير دهد ؟ هرگز . . . آيا تكذيب كننده مرگ مىتواند آن را از ميان بردارد ، يا گريزگاهى از آن براى خود پيدا كند ؟ البته نه . . .\r\nپس حركت مرگ به سوى ما و حركت ما به سوى آن امرى حتمى است ، و چنين است درباره ايستگاههاى قيامت . و در آن هنگام كه آدمى با رنج كمر شكن در دنيا رو به رو مىشود ، پرده‌ها از برابر چشمان وى به كنار مىرود و با وضوح حقايق را مىبيند و با صراحت به آنها اعتراف مىكند ، و در ژرفناى جان خود از تكذيبى كه كرده بود پشيمان مىشود ، و هيچ رنج و محنتى بزرگتر از مرگ ، و هيچ ساعتى بر آدمى در دنيا سخت‌تر از ساعت جان كندن نيست .\r\n\r\n\r\n","description":"","footnote":"\r\n( 46 ) - المنجد ، ماده فقر .\r\n","page_name":" 167 ","page_number":169},
  {"content":"\r\n\r\n كَلَّا إِذا بَلَغَتِ التَّراقِيَ  - به راستى در آن هنگام كه جان به استخوانهاى ترقوه و چنبر گردن رسد . » ترقوه دو استخوان است كه ميان گودى پيشين گلو و سرهاى دو شانه قرار دارد ، « 47 » و صاحب مجمع البيان گفته است : تراقى جمع ترقوه است ، و آن قسمت پيشين حلق است در بالاى سينه كه نفس در هنگام مرگ به آن جا بالا مىآيد و بانگ خر خر « 48 » در هنگام سكرات مرگ از همين گونه نفس كشيدن پديد مىآيد . و رسيدن روح به تراقى كنايه از بالا آمدن و نزديكى بيرون رفتن و جدا شدن آن از بدن است ، و شايد اين حقيقتى باشد كه شخص مشرف به مرگ در سكرات موت آن را مشاهده مىكند .\r\n وَ قِيلَ مَنْ راقٍ  - و مىگويند كدام پزشك است ( كه افسون كند ) ؟ » يعنى كسان شخص مشرف به مرگ مىگويند : من راق : كدام پزشك شفادهنده است كه او را معاينه و مداوا كند ، و به قولى معنى آن است كه :\r\nفرشتگان رحمت و فرشتگان عذاب با يكديگر در جدالند كه كدام يك حامل روح او باشند و آن را بالا برند ( يرقى بروحه ) « 49 » كه رازى و زمخشرى و صاحب تفسير فتح القدير چنين نظر داشته‌اند ، و شايد منظور اشاره به رقيه ( يعنى دعاها و تعويذهايى كه بر كاغذ براى شفا مىنويسند ) بوده باشد كه در اين صورت معنى آن مىشود كه خود وى يا كسانش در جستجوى كسى بر مىآيند كه اين رقيه را بنويسد و شفا حاصل شود .\r\n/ 157  وَ ظَنَّ أَنَّهُ الْفِراقُ  - و بدانست كه از دنيا جدا مىشود . » ظنّ به معنى يقينى است كه به حدّ تصوّر مىرسد و شبيه رؤيت و ديدن است ، پس شخص در حال مرگ حقيقت مرگ و آخرت را مىبيند و در اين هنگام است كه يك دست خود را جمع مىكند و مىفشارد و ديگرى را مىگشايد ، و بدين\r\n\r\n\r\n","description":"","footnote":"\r\n( 47 ) - التفسير الكبير ، ج 30 ، ص 230 .\r\n( 48 ) - مجمع البيان ، ج 10 ، ص 400 .\r\n( 49 ) - همان منبع ، ص 401 .\r\n","page_name":" 168 ","page_number":170},
  {"content":"\r\n\r\nگونه است كه با روح خود و حركات نوميدانه آن با سكرات مرگ دست و پنجه نرم مىكند .\r\n وَ الْتَفَّتِ السَّاقُ بِالسَّاقِ  - و ساق برگرد ساق مىپيچد . » از قتادة نقل شده است كه : مقصود دو ساق پاى او در هنگام جان كندن است ، آيا نديده‌اى كه چگونه يكى از آن دو را بر ديگرى مىزند ؟ و حسن گفت :\r\nمقصود دو ساق است كه در كفن پيچيده مىشوند ، و به قولى : چون بميرد ، ساقهايش خشك مىشود و يكى به ديگرى مىچسبد ، « 50 » و شعبى و ابو مالك گفته‌اند : از آن روى است كه قوت از آن خارج مىشود و به صورت پوستى درمىآيد و پاره‌اى از آن بر گرد پاره‌اى ديگر مىپيچد ، و به قولى : اضطراب پيدا مىكند و پيوسته يكى از آن دو را دراز مىكند و ديگرى را جمع . و شايد در آيه اشاره به سختيها و دشواريهايى باشد كه انسان در هنگام مردن با آنها رو به رو مىشود ، و من اشاره‌اى به اين معنى در تفسير القرطبى ديده‌ام كه گفته است : يعنى سختى به سختى متصل مىشود ، سختى پايان دنيا به سختى آغاز آخرت ، كه ابن عباس و حسن و جز ايشان چنين گفته‌اند . . . و ضحاك گفت : دو كار سخت بر او جمع مىآيد . . . و اعراب ساق را جز در محنتها و سختيهاى بزرگ به كار نمىبرند و از اين گونه است گفته ايشان :\r\nقامت الدنيا على ساق ، و قامت الحرب على ساق . « 51 » هنگامى كه آدمى اين دنيا و هر چه و هر كس را كه در آن است ترك مىكند و از آنان جدا مىشود ، به عدم و نيستى باز نمىگردد ، بلكه از دورى و فراق پروردگار خويش به لقاء و ملاقات بزرگ او انتقال پيدا مىكند .\r\n إِلى رَبِّكَ يَوْمَئِذٍ الْمَساقُ  - در آن روز راندن به سوى پروردگار تو است . » / 158 گفته‌اند : يعنى پايان يا نهايت رانده شدن هر نفس به توسط فرشتگان به\r\n\r\n\r\n","description":"","footnote":"\r\n( 50 ) - التفسير الكبير ، ج 30 ، ص 232 .\r\n( 51 ) - الجامع لاحكام القرآن ، ج 19 ، ص 112 .\r\n","page_name":" 169 ","page_number":171},
  {"content":"\r\n\r\nسوى پروردگار است ، و اين درست است ، ولى به نظر من چنان مىرسد كه « المساق » در اين جا به معنى المصير يعنى بازگشت است ، كه پس از رسيدگى حساب آدمى را فرشتگان به جايگاه و بازگشتگاه او مىبرند : يا فرشتگان رحمت آدمى را به بهشت سوق مىدهند ، و يا فرشتگان عذاب او را به جهنم مىرسانند ، و در اين هر دو بازگشت به خداى يگانه و كار به فرمان او است ، پس آدمى بسيار نيازمند به آن است كه اين حقيقت را بشناسد و به آن ايمان آورد ، كه همين شناخت روح تسليم به خدا و تلاش براى نزديك شدن به او را در وى برمىانگيزد .\r\n[ 31 - 35 
  ] و در آن هنگام كه آدمى به لقاى پروردگار خويش مؤمن نباشد ، از راه راست منحرف مىشود و واجباتى را كه انجام دادن آنها بر عهده او است ترك مىكند .\r\n  فَلا صَدَّقَ وَ لا صَلَّى * وَ لكِنْ كَذَّبَ وَ تَوَلَّى   - پس نه تصديق كرد و نه نماز گزارد * بلكه تكذيب كرد و رويگردان شد . » گفته‌اند : مال خود را به صدقه نداد تا ذخيره‌اى براى او در نزد خدا باشد ، و همچنين نمازهايى را كه خدا به گزاردن آنها فرمان داده بود ادا نكرد ، « 52 » و درست‌تر حمل تصديق در اين جا بر معناى اصلى آن يعنى تصديق ايمان به عمل و باطن به ظاهر و بالعكس است ، و اين گونه فهم آيه كلمه را چندان وسعت مىبخشد كه بسيارى از مفردات و مصداقها و از جمله آنها انفاق را نيز شامل مىشود . به همان گونه كه صلات كنايه از پيوستگى و نزديكى به خالق و رمز اتصال با خلق است ، و بدين گونه اين دو آيه يكديگر را تفسير مىكند ، كه در آنها تكذيب نقيض تصديق است و تولى نقيض تواصل ، و تكذيب كننده حق مرتكب دو گناه مىشود : يكى تصديق نكردن و ترك صلات و ديگرى تكذيب و تولى ، و دور شدن انسان از حق تنها علاقه او را با خدا و رسولش قطع نمىكند ، بلكه مايه قطع علاقه او با مردم نيز هست ، چه در ميان آنان بر مركب غرور و تكبر سوار مىشود .\r\n\r\n\r\n","description":"","footnote":"\r\n( 52 ) - همان منبع ، ص 113 .\r\n","page_name":" 170 ","page_number":172},
  {"content":"\r\n\r\n ثُمَّ ذَهَبَ إِلى أَهْلِهِ يَتَمَطَّى  - سپس خرامان و مغرور نزد كسان خويش مىرود . » / 159 اصل تمطى تمدّد بدن از كسل و تنبلى ، و مأخوذ از لوى مطاه ( پشت كرد ) است و گفته‌اند كه : آن اشاره به تبختر بر روش قرآنى در ياد كرد از صفات با تصويرى آشكار است ، و شايد اعم از اين نيز باشد ، چه دلالت بر حالت عدم مسئوليت و اشتغال به لهو و لعب به جاى تلاش و اجتهاد دارد .\r\nسپس خداوند متعال تهديد مىكند كه هر كس چنين صفاتى داشته باشد ، گرفتار عذابى پس از عذاب ديگر مىشود ، و مىگويد :\r\n  أَوْلى لَكَ فَأَوْلى * ثُمَّ أَوْلى لَكَ فَأَوْلى   - و اى بر تو پس واى بر تو * سپس واى بر تو پس واى بر تو . » عبد العظيم بن عبد اللَّه الحسنى گفت : از محمد بن على الرضا ( ع ) درباره اين دو آيه پرسش كردم ، گفت : « خداى عزّ و جلّ مىگويد : دور بمانى از خير دنيا و دور بمانى از خير آخرت » . « 53 » اصل كلمه وعيد و تهديد و معناى آن چنين است : آنچه نمىپسندى به تو نزديك مىشود و تو دوست و مصاحب آنى ، و در روايت آمده است كه : رسول اللَّه ( ص ) دست ابو جهل را گرفت و سپس به او گفت :   أَوْلى لَكَ فَأَوْلى ثُمَّ أَوْلى لَكَ فَأَوْلى   و آن گاه ابو جهل گفت : به چه چيز مرا تهديد مىكنى ؟ نه تو مىتوانى و نه پروردگارت ، و قرطبى گفت كه معناى آن « واى بر تو » است .\r\n[ 36 - 40 
  ] و قرآن براى انسان انحراف او را از حق و كفر ورزيدنش را به آن زشت و ناپسند مىداند و مىپرسد :\r\n أَ يَحْسَبُ الْإِنْسانُ أَنْ يُتْرَكَ سُدىً  - آيا آدمى چنان مىپندارد كه او را بيهوده رها مىكنند ؟ » هر چيز در زندگى آدمى او را به احاطه داشتن تدبير خدا بر او هدايت\r\n\r\n\r\n","description":"","footnote":"\r\n( 53 ) - نور الثقلين ، ج 5 ، ص 466 .\r\n","page_name":" 171 ","page_number":173},
  {"content":"\r\n\r\nمىكند ، و از فراگير بودن رعايت خدا نسبت / 160 به زندگى او آگاه مىسازد ، و اگر چنين نمىبود زندگى از ميان مىرفت يا به صورت جهنمى غير قابل تحمل درمىآمد ، و آشكارترين همه آفرينش او است : چگونه لطف حق سبب آن شد كه از صلب پدرش كه در آن به صورت جانورى منوى و ناديدنى بود به زهدان مادرش بيايد ، و سلامت و امنيت آن را چنان تأمين كرد كه شكل پاره خون بسته‌اى پيدا كند ، سپس به مراعات و حمايت و پرورش او پرداخت تا آفرينشى استوار و موزون پيدا كرد و . . .\r\nپس آيا عاقلانه چنان است كه بگوييم در آينده او را به حال خود رها خواهد كرد ، در صورتى كه پيش از اين هرگز كسى را به حال خود رها نكرده است ، بلكه هيچ چيزى در جهان نيست كه بدون هدف و منظورى به حال خود رها شده باشد .\r\n   أَ لَمْ يَكُ نُطْفَةً مِنْ مَنِيٍّ يُمْنى * ثُمَّ كانَ عَلَقَةً فَخَلَقَ فَسَوَّى * فَجَعَلَ مِنْهُ الزَّوْجَيْنِ الذَّكَرَ وَ الْأُنْثى    آيا نطفه‌اى ترشح شده از منى نبود * كه پس از آن همچون خون بسته شد و خدا او را آفريد و راست و به قاعده‌اش ساخت * و سپس از آن دو همسر مرد و زن آفريد . » به همان گونه كه گذشتن از اين مراحل براى انسان حتمى است ، پيمودن جهان ديگر نيز حتمى خواهد بود ، و همين انديشه ارتباط دايمى ميان سخن گفتن درباره آخرت را با سخن گفتن از مراحل آفرينش انسان و تطور آن تفسير مىكند ، و آن كس كه به تدبر در اين باره بپردازد ، به شناخت پروردگار خويش راه خواهد يافت كه اين از نشانه‌هاى لطف و حكمت و قدرت او است . و پس از آن كه به تفكر درباره خودش و آفرينش پرداخت ، لازم است اين پرسش قاطع را براى شخص خود طرح كند :\r\n أَ لَيْسَ ذلِكَ بِقادِرٍ عَلى أَنْ يُحْيِيَ الْمَوْتى  آيا كسى كه چنين كرده ، توانايى آن را ندارد كه مردگان را زنده كند ؟ » هيچ يك از ما جوابى براى سؤال جز آن ندارد كه : چرا . و در اين هنگام است كه به روز قيامت و حقايق جهان ديگر مؤمن مىشود ، زيرا كه شك درباره جهان ديگر برخاسته از نادانى نسبت به قدرت بىحدّ و حصر خداوند متعال است .\r\n\r\n","description":"","footnote":"","page_name":" 172 ","page_number":174},
  {"content":"\r\n\r\n\r\nسوره انسان\r\n\r\n","description":"","footnote":"","page_name":" 173 ","page_number":175},
  {"content":"\r\n . \r\n","description":"","footnote":"","page_name":" 174 ","page_number":176},
  {"content":"\r\n\r\nسوره انسان / 163\r\n\r\nفضيلت سورة :\r\nاز ابو جعفر ( امام باقر ) - عليه السلام - روايت شده است كه گفت :\r\n« هر كس سوره هل أتى را در هر روز پنجشنبه بخواند ، خداوند صد حور العين باكره و چهار هزار غير باكره به همسرى او در مىآورد و با محمد - صلّى اللَّه عليه و آله - خواهد بود » .\r\nنور الثقلين / ج 5 ص 467\r\n/ 164\r\n\r\nزمينه كلّى سوره\r\nدر آن بينديش كه زمانى هيچ چيزى نبودى تا از تو ياد شود ، و سپس خداى حكيم توانا تو را از آميخته‌اى به نام نطفه آفريد . در هدف اين بينديش كه آيا چيزى جز آزمودن و امتحان كردن است ؟\r\nسوره انسان كه در نفس آدمى ترس از آخرت را كشت مىكند ، بدين گونه آغاز مىشود ، و آن را معراجى براى تكامل و عروج شخصيت تا رسيدن به درجه نيكانى قرار مىدهد كه شخصيت بىنظير ايشان به رنگ وفا كردن به نذر و بيم\r\n\r\n","description":"","footnote":"","page_name":" 175 ","page_number":177},
  {"content":"\r\n\r\nداشتن از روز قيامت و از خود گذشتگى و دور بودن از شهوت مدح و دوستى تسلط بر ديگران رنگين شده است .\r\nآيات اين سوره مباركه كه در شأن خاندان رسول - عليهم الصلاة و السلام - نازل شده ، با بيان نعمتهاى بهشت پيش مىرود و آن را با وصف پادشاهى جاودانه مىخواند ، و مىگويد كه پروردگار بخشنده ايشان شراب پاكيزه به آنان مىنوشاند .\r\nو براى آن كه آدمى در رؤياهاى آرزومندى و گمان زندگى نكند ، سياق قرآن به ياد او مىآورد كه بهاى فردوس برين شكيبايى نمودن در برابر حكم خدا و استقامت در برابر فشارهاى گناهكاران و كافران و به ياد خدا بودن در شب / 165 و روز است ، و بيان مىكند كه گمراهان و ستمگران از آن روى به اين عاقبت بد و شوم گرفتار شدند كه ياد روز سنگين قيامت را از خاطر بردند . و در پايان سوره پروردگار به ياد ما مىآورد كه انسان ، با اراده و خواستى كه خدا به او ارزانى داشته ، براى رفتن به راه خدا آزاد است .\r\n/ 167 سورة الانسان / 168 / 169\r\n\r\n[ سوره الإنسان ( 76 ) : آيات 1 تا 31 
  ]\r\nبِسْمِ اللَّهِ الرَّحْمنِ الرَّحِيمِ\r\nهَلْ أَتى عَلَى الْإِنْسانِ حِينٌ مِنَ الدَّهْرِ لَمْ يَكُنْ شَيْئاً مَذْكُوراً ( 1 ) إِنَّا خَلَقْنَا الْإِنْسانَ مِنْ نُطْفَةٍ أَمْشاجٍ نَبْتَلِيهِ فَجَعَلْناهُ سَمِيعاً بَصِيراً ( 2 ) إِنَّا هَدَيْناهُ السَّبِيلَ إِمَّا شاكِراً وَ إِمَّا كَفُوراً ( 3 ) إِنَّا أَعْتَدْنا لِلْكافِرِينَ سَلاسِلَ وَ أَغْلالاً وَ سَعِيراً ( 4 )\r\nإِنَّ الْأَبْرارَ يَشْرَبُونَ مِنْ كَأْسٍ كانَ مِزاجُها كافُوراً ( 5 ) عَيْناً يَشْرَبُ بِها عِبادُ اللَّهِ يُفَجِّرُونَها تَفْجِيراً ( 6 ) يُوفُونَ بِالنَّذْرِ وَ يَخافُونَ\r\n\r\n","description":"","footnote":"","page_name":" 176 ","page_number":178},
  {"content":"\r\n\r\nيَوْماً كانَ شَرُّهُ مُسْتَطِيراً ( 7 ) وَ يُطْعِمُونَ الطَّعامَ عَلى حُبِّهِ مِسْكِيناً وَ يَتِيماً وَ أَسِيراً ( 8 ) إِنَّما نُطْعِمُكُمْ لِوَجْهِ اللَّهِ لا نُرِيدُ مِنْكُمْ جَزاءً وَ لا شُكُوراً ( 9 )\r\nإِنَّا نَخافُ مِنْ رَبِّنا يَوْماً عَبُوساً قَمْطَرِيراً ( 10 ) فَوَقاهُمُ اللَّهُ شَرَّ ذلِكَ الْيَوْمِ وَ لَقَّاهُمْ نَضْرَةً وَ سُرُوراً ( 11 ) وَ جَزاهُمْ بِما صَبَرُوا جَنَّةً وَ حَرِيراً ( 12 ) مُتَّكِئِينَ فِيها عَلَى الْأَرائِكِ لا يَرَوْنَ فِيها شَمْساً وَ لا زَمْهَرِيراً ( 13 ) وَ دانِيَةً عَلَيْهِمْ ظِلالُها وَ ذُلِّلَتْ قُطُوفُها تَذْلِيلاً ( 14 )\r\nوَ يُطافُ عَلَيْهِمْ بِآنِيَةٍ مِنْ فِضَّةٍ وَ أَكْوابٍ كانَتْ قَوارِيرَا ( 15 ) قَوارِيرَا مِنْ فِضَّةٍ قَدَّرُوها تَقْدِيراً ( 16 ) وَ يُسْقَوْنَ فِيها كَأْساً كانَ مِزاجُها زَنْجَبِيلاً ( 17 ) عَيْناً فِيها تُسَمَّى سَلْسَبِيلاً ( 18 ) وَ يَطُوفُ عَلَيْهِمْ وِلْدانٌ مُخَلَّدُونَ إِذا رَأَيْتَهُمْ حَسِبْتَهُمْ لُؤْلُؤاً مَنْثُوراً ( 19 )\r\nوَ إِذا رَأَيْتَ ثَمَّ رَأَيْتَ نَعِيماً وَ مُلْكاً كَبِيراً ( 20 ) عالِيَهُمْ ثِيابُ سُندُسٍ خُضْرٌ وَ إِسْتَبْرَقٌ وَ حُلُّوا أَساوِرَ مِنْ فِضَّةٍ وَ سَقاهُمْ رَبُّهُمْ شَراباً طَهُوراً ( 21 ) إِنَّ هذا كانَ لَكُمْ جَزاءً وَ كانَ سَعْيُكُمْ مَشْكُوراً ( 22 ) إِنَّا نَحْنُ نَزَّلْنا عَلَيْكَ الْقُرْآنَ تَنْزِيلاً ( 23 ) فَاصْبِرْ لِحُكْمِ رَبِّكَ وَ لا تُطِعْ مِنْهُمْ آثِماً أَوْ كَفُوراً ( 24 )\r\nوَ اذْكُرِ اسْمَ رَبِّكَ بُكْرَةً وَ أَصِيلاً ( 25 ) وَ مِنَ اللَّيْلِ فَاسْجُدْ لَهُ وَ سَبِّحْهُ لَيْلاً طَوِيلاً ( 26 ) إِنَّ هؤُلاءِ يُحِبُّونَ الْعاجِلَةَ وَ يَذَرُونَ وَراءَهُمْ يَوْماً ثَقِيلاً ( 27 ) نَحْنُ خَلَقْناهُمْ وَ شَدَدْنا أَسْرَهُمْ وَ إِذا شِئْنا بَدَّلْنا أَمْثالَهُمْ تَبْدِيلاً ( 28 ) إِنَّ هذِهِ تَذْكِرَةٌ فَمَنْ شاءَ اتَّخَذَ إِلى رَبِّهِ سَبِيلاً ( 29 )\r\nوَ ما تَشاؤُنَ إِلاَّ أَنْ يَشاءَ اللَّهُ إِنَّ اللَّهَ كانَ عَلِيماً حَكِيماً ( 30 ) يُدْخِلُ مَنْ يَشاءُ فِي رَحْمَتِهِ وَ الظَّالِمِينَ أَعَدَّ لَهُمْ عَذاباً أَلِيماً ( 31 )\r\n\r\n","description":"","footnote":"","page_name":" 177 ","page_number":179},
  {"content":"\r\n\r\n\r\nمعناى واژه‌ها\r\n2 أمشاج : آميخته ، و مشجت هذا بهذا يعنى اين را به آن آميختم ، و واحد امشاج مشج است .\r\n7 مستطيرا : يعنى پراكنده شده و به دورترين جا رفته .\r\n10 قمطريرا : با بدى و شرّ سخت ، و اقمطر اليوم اقمطرارا و يوم قمطرير و قماطر چنان است كه گويى شرّ پاره‌اى از آن به پاره ديگر پيچيد و پيوسته است . و حسن بصرى درباره اين روز گفت : چه اسم سختى دارد ، و خود از اسمش سخت‌تر است .\r\n13 زمهريرا : به سخت‌ترين درجه سرد .\r\n15 قواريرا : شيشه‌اى .\r\n28 و شددنا أسرهم : يعنى با منظم كردن دستگاههاى بدن آفرينش ايشان را استحكام بخشيديم ، چه اصل معنى أسر بستن است ، و اسير بدان سبب بدين نام خوانده مىشود كه او را با بندها مىبندند .\r\n/ 170\r\n\r\nشما را در راه خدا طعام مىدهيم\r\n\r\nشرح آيات :\r\n[ 1 - 4 
  ] چون انسان خداى خود را بشناسد ، خدا نفس او را به وى مىشناساند . بنا بر اين چون نفس خود را بشناسد پروردگار خود را شناخته است ، و در\r\n\r\n","description":"","footnote":"","page_name":" 178 ","page_number":180},
  {"content":"\r\n\r\nهر جا كه به تفكر بپردازد چيزى جز آيات صنع و گواههايى بر تدبير خداى متعال نمىبيند .\r\nمهمترين نشانه علمى كه قرآن آن را بر آدمى القا مىكند : حقيقت حدوث او پس از عدم است ، و اين كه پس از فراموش شدن و مجهول بودن به صورت چيزى قابل ذكر در مىآيد .\r\n  هَلْ أَتى عَلَى الْإِنْسانِ حِينٌ مِنَ الدَّهْرِ لَمْ يَكُنْ شَيْئاً مَذْكُوراً   آيا هنگامى از روزگار بر آدمى گذشت كه چيزى ياد كردنى نبود ؟ » اين نشانه و علامت كه در ژرفناى انسان نفوذ مىكند ، و از آن به صورت استفهام تعبير شده ، ما را در هنگام تفكر در ابعاد آن چنان مىكند كه در فهم صيرورت و شدن زمانى در پيدايش خويش زندگى مىكنيم ، و اين فهم و احساسى است كه بر عقل مىافزايد ، و غرور را از ميان مىبرد ، و آدمى را به تراز حكمت بالا مىبرد .\r\n/ 171 درباره حرف « هل » اختلاف است ؛ بعضى گفته‌اند كه در اين جا به معنى « قد » يعنى ( به تحقيق ) است ، و ديگران آن را استفهام تقريرى دانسته‌اند ، يعنى پرسشى است كه پرسنده پاسخ آن را مىداند و آن را بدان جهت طرح كرده است كه از طرف ديگر اعتراف بگيرد .\r\nبه نظر من كلمات در استعمالهاى ادبى متفاوت بر معناى لغوى خود باقى مىمانند ، چيزى كه هست هدف به كار گرفتن آنها بنا بر سياق مختلف مىشود ، پس هل - مثلا - در اين جا به معنى استفهامى آمده ، اما استفهام براى چيست ؟\r\nاين وظيفه كلمات نيست بلكه مربوط به كسى است كه آنها را به كار مىبرد . و مثال آن در عالم ماديات : سياره‌اى است كه انسان را بر خود حمل مىكند . اما اين كه چرا و به كجا انسان حركت مىكند ؟ ديگر شأن و وظيفه سياره نيست بلكه شأن انسان است .\r\nامامان راهنما اين آيه را به چند گونه تفسير كرده‌اند كه همين امر از ابعاد گوناگون آن خبر مىدهد . مالك الجهنى گفت : از ابو عبد اللَّه ( امام صادق ) ( ع )\r\n\r\n","description":"","footnote":"","page_name":" 179 ","page_number":181},
  {"content":"\r\n\r\nدرباره اين آيه پرسش كردم و او گفت : « مقدّرى ذكرنا شده بود » ، « 1 » و زرارة گفت كه از ابو جعفر ( امام باقر ) - عليه السلام - درباره اين آيه پرسيدم و او گفت :\r\n« چيزى بود ولى ياد شده نبود » ، « 2 » و از امام باقر ( ع ) روايت شده است كه گفت :\r\n« در علم ياد شده بود ، ولى در آفرينش ياد شده و مذكور نبود » . « 3 » و به همين گونه روايتهاى فراوان وجود دارد كه ما را به آن هدايت مىكند كه انسان پيش از پيدا كردن وجود مادّى در زندگى ، از دو مرحله گذشته بوده است :\r\nنخست : عالم تقدير در علم خدا .\r\nدوم : عوالم آفرينش و نشأت ، همچون عالم اشباح ( ارواح ) و عالم ذرّ و عالم / 172 اصلاب و سپس عالم ارحام و در پايان عالم دنيا ، و در اين عالمها و پيش از دنيا آدمى - در علم خدا - چيز و شيء بوده ، ولى در نزد آفريدگان به سبب حقارت متناهى خود مذكور نبوده است .\r\n إِنَّا خَلَقْنَا الْإِنْسانَ مِنْ نُطْفَةٍ أَمْشاجٍ  - ما انسان را از نطفه‌اى آميخته آفريديم . » امام باقر ( ع ) گفت : « آب مرد و زن با يكديگر آميخته شدند » ، « 4 » به همان گونه كه از لحاظ معنوى نيز اين اختلاط وجود دارد ، بدان سبب كه آدمى حامل صفات وراثتى و نفسى و شكلى از هر دو طرف است كه نماينده آن امتداد در تاريخ و مجتمع همچون نياكان و پدران و ديگر خويشاوندان است ، و امام على ( ع ) در آن جا كه انسان را با اين گفته توصيف كرده : « و محل فرو ريختن آميخته‌ها از آبشخورهاى اصلاب » ، « 5 » به اين مطلب اشاره كرده است ، و از ناحيه سوم انسان زندگى دو گانه مهمى دارد ، بدان جهت كه در آغاز آميخته‌اى دانسته‌هاى فطرت و\r\n\r\n\r\n","description":"","footnote":"\r\n( 1 ) - نور الثقلين ، ج 5 ، ص 468 .\r\n( 2 ) - همان جا .\r\n( 3 ) - همان جا .\r\n( 4 ) - در همان منبع ، ص 469 .\r\n( 5 ) - همان منبع ، به نقل از نهج البلاغة .\r\n","page_name":" 180 ","page_number":182},
  {"content":"\r\n\r\nعقل و ايمان ، و شهوتهاى هوا و جهل و انكار بوده كه ميان سپاهيان رحمان و ياران شيطان قرار داشته است .\r\nبدين گونه هر چيز در انسان محتمل دو تمايل و دو رنگ و دو برنامه و دو وجهه است : حق و باطل ، خدا يا شيطان ، عقل يا جهل ، ايمان يا انكار ، بهشت يا دوزخ ، و چنان مىنمايد كه اين دوگانگى به كلمه أمشاج نزديكتر است ، زيرا كه كار دوگانگيها ( اختلاط ميان آب مرد و آب زن ، يا ميان عوامل مختلف وراثتى از پدران و مادران ) مقدمه‌اى براى اين دوگانگى است ، و دليلى بر آن حكمت ابتلاء و در معرض آزمايش قرار گرفتن پس از بيان اين دوگانگى است .\r\n نَبْتَلِيهِ  - او را مىآزماييم . » آزمودن در حيات آدمى در آن هنگام صدق مىكند كه وى مختار باشد ، و اين بسته به آن است كه / 173 آفرينش وى آميخته از دو تمايل و دو آگاهى بوده باشد كه يكى از آنها خير و ديگرى شر است . و براى انسان كه زندگى را مىگذراند و از نعمت وجود بهره‌مند مىشود ، واجب است كه از اين مطلب آگاه باشد كه ابتلاء و آزموده شدن جزئى از وجود او است ، و اگر چنين نمىبود ، زندگى وى بى معنى و بىروح و بىهدف مىشد . . . و درست به صورت سيب گنديده‌اى در مىآمد كه نه مزه دارد و نه بوى خوش ، يا آب متعفنى كه نه به درد آشاميدن مىخورد و نه به كار شست و شو و پاكيزه شدن .\r\nمطلق بودن كلمه ابتلاء دليل بر آن است كه آدمى به وسيله هر چيز نيك يا بدى كه با او پيوستگى دارد ، در معرض آزمايش قرار مىگيرد ، و اولين چيزى كه به وسيله آن آزمايش مىشود ، نعمت آفريده شدن است ، تا معلوم شود كه آيا از پروردگار خويش كه او را آفريده و خود پيش از آن چيز ياد شده‌اى نبوده ، سپاسگزارى مىكند ، يا با اين نعمت با انكار و كفران رو به رو مىشود ؟ امام باقر ( ع ) گفت : « پيامبر ( ص ) به على ( ع ) گفت : بگو كه نخستين نعمتى كه خداى عزّ و جلّ تو را با آن در معرض امتحان قرار داد و آن را به تو بخشيد ، كدام است ؟\r\nگفت : اين كه او - جلّ ثنائه - مرا كه چيز ياد شده‌اى نبودم آفريد ، گفت : راست\r\n\r\n","description":"","footnote":"","page_name":" 181 ","page_number":183},
  {"content":"\r\n\r\nگفتى » . « 6 » چون پروردگار ما اراده آزمودن انسان كرد ، شرايط و لوازمى را كه سبب مسئول شدن و در معرض امتحان قرار گرفتن آدمى است ، براى او فراهم آورد ، تا در آن هنگام كه به كفران نعمت مىپردازد حجتى عليه او باشد ، و آن گاه كه قصد ايمان آوردن و سپاسگزارى مىكند ، همچون وسيله شايسته‌اى در اختيار او باشد .\r\n فَجَعَلْناهُ سَمِيعاً بَصِيراً  - پس او را شنوا و دانا آفريديم . » گوش و چشم دو دريچه براى ارتباط ميان عقل آدمى و آفريدگان است ، و از مهمترين افزارهاى معرفت و شناخت براى او به شمار مىرود ، و در نتيجه از آشكارترين وسايل اختيار او محسوب مىشود : با گوش خود از اندرزها و آزمايشهاى ديگران بهره‌مند مىشود ، و با چشم و بينش خود جنبه‌هاى گوناگون امور را مىبيند و به اختيار خود راه و روشى را كه خواستار آن است برمىگزيند ، و اين خود عاملى است كه مسئوليت را بر او تحميل و حجت را بر او تمام مىكند ، ولى خدا چنان مىخواهد كه كاملترين حجت بر ضد او اقامه شود ، و به همين جهت راه را به او مىنمايد و طريق شناختن حق و باطل و درست و نادرست را به او نشان مىدهد .\r\n إِنَّا هَدَيْناهُ السَّبِيلَ  - ما راه را به او نشان داديم . » / 174 پس نشانه‌هاى راه درست براى بشر واضح و آشكار است ، و خدا به توسط فطرت و عقل و رسالتها و رسولان آنها را به او نشان داده است ، ولى او را مجبور نكرده است تا خلاف حكمت آزمون‌پذيرى نبوده باشد ، بلكه انتخاب يكى از دو راه خير يا شر را به اختيار خود او واگذارده است .\r\n إِمَّا شاكِراً  - ( كه ) يا سپاسگزار مىشود . » يعنى از فطرت و عقل و هدايت پروردگارش پيروى مىكند ، و راهى را كه در اختيار او قرار داده است مىپذيرد و بر آن مىرود ، و در نتيجه براى نعمتهايى كه در اختيار او نهاده است از او سپاسگزارى مىكند كه فرمانبردارى از او نيز از جمله\r\n\r\n\r\n","description":"","footnote":"\r\n( 6 ) - همان جا .\r\n","page_name":" 182 ","page_number":184},
  {"content":"\r\n\r\nسپاسگزاريها است .\r\n وَ إِمَّا كَفُوراً  - و يا ناسپاس مىشود و كفران نعمت مىكند . » يعنى به نداى حق گوش نمىدهد ، و راه خدا را نمىبيند و بر آن نمىرود ، پس سپاسگزار نعمتهاى پروردگارش نخواهد بود . و از آن جهت خداوند متعال از هدايت يافتن و كفران و كافر شدن با الفاظ شكر و كفر تعبير كرده است كه آنها اساس و نقطه اتكاء است ، پس هر گمراهى و كفر و انحراف در زندگى آدمى كفران نعمتهاى خدا ، و هر هدايت و ايمان و عمل صالح شكر و سپاسگزارى پروردگار محسوب مىشود .\r\nحمران بن أعين گفت : از ابو عبد اللَّه ( ع ) درباره اين آيه پرسش كردم و او گفت : « يا از راه پيروى مىكند كه شاكر است ، و يا آن را ترك مىكند كه كافر است » . « 7 » و در آن هنگام كه آدمى به پروردگار خويش و نعمتهاى او كافر مىشود ، به سوى عذاب سختى پيش مىرود كه براى هر كافر و ناسپاسى آماده شده است .\r\n إِنَّا أَعْتَدْنا لِلْكافِرِينَ سَلاسِلَ وَ أَغْلالًا وَ سَعِيراً  - آماده ساختيم براى كافران زنجيرها و غلها و آتش . » قرطبى گفت : سلاسل : قيد و بندهايى در جهنم است كه در ازاى هر سلسله هفتاد ذراع است ، « 8 » و رازى گفت : با سلاسل پاها را به گردنها مىبندند و با غلها ( اغلال ) دستها را ، « 9 » / 175 و شايد زنجيرها براى آن بوده باشد كه تبهكاران را به وسيله آنها به يكديگر مىبندند و بر روى زمين مىكشند ، و غلها براى آن كه يك دست و يك پاى آنان را به گردنهاشان ببندند ، و اين جزاى شايسته‌اى براى كافران است ، زيرا كه از آزادى بخشيده شده به ايشان در دنيا سوء استفاده كرده بودند و به همين سبب در آخرت با غل و زنجير بسته مىشوند و ديگر آزادى ندارند . و زنجيرها و غلهاى آخرت تجسمهايى از همانندهاى دنيايى آنها است ، بدان سبب كه هر كه از\r\n\r\n\r\n","description":"","footnote":"\r\n( 7 ) - همان جا .\r\n( 8 ) - الجامع لاحكام القرآن ، ج 19 ، ص 123 .\r\n( 9 ) - التفسير الكبير ، ج 30 ، ص 240 .\r\n","page_name":" 183 ","page_number":185},
  {"content":"\r\n\r\nارزشهاى حق و راه هدايت پيروى نكند ، و دنبال راهها و برنامه‌هاى بشرى رود ، گرفتار زنجيرهاى بردگى و مشكلات و گرفتاريهاى مختلف خواهد شد .\r\n[ 5 
  ] اما شاكران و سپاسگزارانى كه پروردگارشان به آنان نشان ابرار و نيكان عنايت كرده ، نه تنها از زنجيرهاى گمراهى و غلها و آتش آن در دنيا آزاد شده‌اند ، بلكه در آخرت نيز از آزادى كامل برخوردار مىشوند و پاداش شايسته خود را به خاطر سپاسگزارى و پيروى از رسالت خداى عزّ و جلّ دريافت خواهند كرد .\r\n إِنَّ الْأَبْرارَ يَشْرَبُونَ مِنْ كَأْسٍ كانَ مِزاجُها كافُوراً  - نيكان از جامى مىآشامند كه نوشابه آن آميخته به كافور است . » گفته‌اند : ابرار جمع برّ است ؛ و در صحاح چنين آمده است : و جمع برّ ابرار است ، و فلان يبرّ خالقه و يتبرّره ، يعنى فلانى از آفريدگار خويش اطاعت مىكند . « 10 » و قرآن معنى « ابرار » را در ضمن بيان صفات آنان تفسير مىكند ، و از اين راه معنى به صورتى بهتر و آشكارتر به ذهن نزديك مىشود و در آن رسوخ پيدا مىكند .\r\nآنچه ابرار در بهشت مىنوشند ، طعم و مزاجى آميخته به صفات نيكوى كافور دارد كه ، به گفته ابن عباس ، نام چشمه‌اى در بهشت است ، « 11 » و سعيد بن قتاده گفت : براى آنان به كافور آميخته و با مشك مهر بر آن نهاده مىشود ؛ و به قولى : از كافور مقصود سفيدى و خوشبويى و خنكى آن است ، بدان سبب كه كافور نوشيدنى نيست ، « 12 » و مقاتل گفت : مقصود كافور اين دنيا نيست ، / 176 ولى خدا آنچه را كه در نزد او است به نام آنچه در نزد شما وجود دارد ناميده است تا دلها به آن هدايت شود . « 13 » و از فوايد كافور طبيعت سرد و از بين برده شدن تشنگى به توسط آن است ، و هنگامى كه با نوشيدنى آميخته شود ، براى بدن سودمندتر خواهد بود و اين\r\n\r\n\r\n","description":"","footnote":"\r\n( 10 ) - الجامع لاحكام القرآن ، ج 19 ، ص 125 .\r\n( 11 ) - همان جا .\r\n( 12 ) - همان جا .\r\n( 13 ) - همان منبع ، ص 126 .\r\n","page_name":" 184 ","page_number":186},
  {"content":"\r\n\r\nكه گفته است « من كأس » ( از جامى ) كنايه از نوشيدنى موجود در آن جام است .\r\n[ 6 
  ]  عَيْناً يَشْرَبُ بِها عِبادُ اللَّهِ  - ( از ) چشمه‌اى كه بندگان خدا از آن مىنوشند . » به چه دليل در اين جا كلمه « بها » يعنى « از آن ( چشمه ) » به كار رفته است ، مگر مردمان از چشمه آب نمىنوشند نه « به چشم » ؟ گفته‌اند كه كلمه با معنى سيراب شدن همراه است ، يعنى از آن مىنوشند و به وسيله آن سيراب مىشوند . . . و امام جعفر صادق ( ع ) درباره اين چشمه گفته است كه : « آن چشمه‌اى است كه در خانه پيامبر ( ص ) مىجوشد و از آن جا به خانه‌هاى پيامبران و مؤمنان روان مىشود » . « 14 »  يُفَجِّرُونَها تَفْجِيراً  - آن را مىگشايند و روانه مىسازند . » پس هر وقت كه بخواهند به جانب چشمه مىروند كه سر به مهر است و آن را - به اجازهء خدا - مىگشايند و از نوبر پاكيزه آن ، چندان كه بخواهند ، مىنوشيدند و سيراب مىشوند .\r\nدر تفسير قرطبى آمده است : مردى از ايشان در ميان خانه‌هاى آنان به راه مىافتد و به طرف كاخهاى آن بالا مىرود و در دست او چوبى است كه با آن به آب اشاره مىكند و آب همراه او به راه مىافتد و بر سطح زمين هموار بدون چاله به طرف خانه‌ها جارى مىشود . « 15 » و چنين پاداشى را هر كس به صورت فطرى خواستار است ، و از همين جا قرآن ما را به يك حقيقت مهم متوجه مىسازد ، و آن اين كه به چنين نعمتى كسانى جز ابرار دسترس پيدا نمىكنند ، و در نتيجه نيكوكاريهايى كه در دوران زندگى خود انجام داده بودند مستحق چنين پاداشى مىشوند .\r\n/ 177 [ 7 
  ]  يُوفُونَ بِالنَّذْرِ  - به نذرى كه كرده‌اند وفا دارند و آن را به انجام مىرسانند . » هر نذر و پيمانى را كه بر خود پذيرفته‌اند به انجام مىرسانند ، آشكارترين\r\n\r\n\r\n","description":"","footnote":"\r\n( 14 ) - نور الثقلين ، ج 5 ، ص 477 .\r\n( 15 ) - الجامع لاحكام القرآن ، ص 126 .\r\n","page_name":" 185 ","page_number":187},
  {"content":"\r\n\r\nمصداقهاى نذر در زندگى انسان عهدى است كه خدا از او گرفته است ، و او با نخستين ميثاق در عالم ذرّ ايفاى آن را بر عهده گرفته و بر خود واجب كرده است كه پروردگار يكتاى خود را بپرستد و از او فرمان برد و اولياى او را دوست بدارد ، و امامان راهنماى ما اين معنى را بيان كرده‌اند . امام رضا ( ع ) گفت :  يُوفُونَ بِالنَّذْرِ  - به نذرى وفادارى مىكنند كه بر ايشان از ولايت ما گرفته شده است » ، « 16 » و نيز گفت : « به نذرى وفا مىكنند كه در پيمان خدا بر عهده ايشان از ولايت ما گرفته شده است » . « 17 » و در آن هنگام كه شخصيت جامعه بر اساس وفادارى نسبت به تعهدات است ، چنين چيزى مايه افزون شدن اعتماد و اطمينان در ميان مردمان خواهد شد ، و جامعه را براى پيشرفت و تمدن آماده خواهد ساخت ، بدان جهت كه تمدّن در حقيقت مجموعه‌اى از ارزشهايى است كه جامعه به آن ايمان دارد و به آنها وفادار است ، و ريشه تمدن تراكم پيدا كردن كوششها و فعاليتها است كه اين همه وابسته به اطمينان طرفينى است و آن از وفاى به عهدها و پيمانها فراهم مىآيد .\r\nاما دليل اين كه ابرار ملتزم پيمانهاى خويشند و به نذرى كه كرده‌اند وفادارى نشان مىدهند ، آن است كه ايشان از هوسها و هراسهاى قيامت آگاه‌اند و از آن بيم دارند ، و خود را به درجه‌اى مىرسانند كه مثل چنان روزى خواستار آن درجه از ايمان و فرمانبردارى از خداى متعال است .\r\n وَ يَخافُونَ يَوْماً كانَ شَرُّهُ مُسْتَطِيراً  - و از روزى بيمناكند كه شرّ آن آشكار است . » امام صادق ( ع ) گفت : « يعنى عبوس و ترشرو است » ، « 18 » و از على بن ابراهيم نقل شده است كه گفت : « مستطير به معنى عظيم است » . « 19 » پس ترس حقيقى از آخرت همان است كه سبب ايمان مىشود و آدمى را از خيانت كردن\r\n\r\n\r\n","description":"","footnote":"\r\n( 16 ) - نور الثقلين ، ج 5 ، ص 477 .\r\n( 17 ) - همان كتاب ، ص 478 .\r\n( 18 ) - همان كتاب ، ص 477 .\r\n( 19 ) - همان كتاب ، ص 478 .\r\n","page_name":" 186 ","page_number":188},
  {"content":"\r\n\r\nباز مىدارد و همچنين از پيمانشكنى و دروغ و هر گناه ديگر ، و او را به هر / 178 فضيلت و پاكى و پاكيزگى در دنيا رهنمون مىشود ، و به تعبير ديگر : ترس از آخرت توشه راه آدمى در سفر كردن به سوى كمال است . و بدين گونه قرآن پيوسته آخرت را به ياد ما مىآورد تا به صورت جزئى از حيثيت فرهنگى ما در آيد و با شخصيتهاى ما آميخته شود ، و رنگ نماينده اساسى زندگى مىشود .\r\n[ 8 
  ] صفت ديگر آن است كه نزديك شدن ابرار به پروردگارشان و به نعمتهاى بزرگى كه به آن مىرسند ، مسئوليت اجتماعى ايشان را در برابر ناتوانان و نيازمندان ، با وجود نيازمندى خود ايشان به طعام ، بر دوش آنان قرار مىدهد .\r\n وَ يُطْعِمُونَ الطَّعامَ عَلى حُبِّهِ مِسْكِيناً وَ يَتِيماً وَ أَسِيراً  - و به خاطر دوستى او به درويش و يتيم و مسكين خوراك مىخورانند . » گفته‌اند :  عَلى حُبِّهِ  - يعنى به خاطر دوستى خدا ، و اين از لحاظ معنى درست است ، ولى سياق كلام از دوستى خوراك خبر مىدهد ( بدان سبب كه به ضمير نزديكتر است ، و بدان روى كه دوستى خدا ( و وجه او ) در آيه بعد به مناسبت اهميتى كه دارد مستقلا آمده و دليلى براى تكرار وجود ندارد . . . ) .\r\nاين بدان معنى است كه مراد از دوستى خوراك در اين جا آن است كه :\r\nابرار پس مانده خوراك خود را به ديگران نمىدهند ، بلكه همان خوراك را كه خود مىخورند به ايشان مىدهند و كارشان به حدّ از خودگذشتگى مىرسد ، بدان سان كه با وجود دوست داشتن و نيازمند بودن به طعام آن را به ديگران مىبخشند ، و اين از بهترين مراحل فداكارى و بخشندگى است ، و تأكيدى بر آن است كه انفاق كردن آنچه نفس آن را دوست مىدارد ، از شرايط قرآن براى رسيدن به درجه برّ است ، چنان كه خداوند متعال گفته است :  لَنْ تَنالُوا الْبِرَّ حَتَّى تُنْفِقُوا مِمَّا تُحِبُّونَ  .\r\n[ 9 
  ] گاه مىشود كه انفاق به منظور خود بزرگبينى و استكبار و برترى بر ديگران و گستردن تسلط بر ايشان صورت مىگيرد . چنين انفاقى همراه با منت گذاشتن و رياكارى است ، ولى ابرار در انفاق كردن خود حالت خلوص دارند .\r\n إِنَّما نُطْعِمُكُمْ لِوَجْهِ اللَّهِ لا نُرِيدُ مِنْكُمْ جَزاءً وَ لا شُكُوراً  - شما را در\r\n\r\n","description":"","footnote":"","page_name":" 187 ","page_number":189},
  {"content":"\r\n\r\nراه خدا طعام مىدهيم و پاداش و سپاسگزارى از شما نمىخواهيم . » ابرار در مقابل انفاق خويش و خدمتهايى كه نسبت به ديگران انجام مىدهند ، به چيزى جز خرسندى خدا / 179 و پاداشى كه او مىدهد نظر ندارند ، و اين نشانه وجود توحيد و يكتاپرستى در جانهاى ايشان است ، و به همين سبب خواستار كلمه‌اى حاكى از سپاسگزارى و امتنان نيستند . امام صادق ( ع ) گفت : « به خدا كه اين را بر زبان نياوردند ، بلكه آن را در خاطر خود پنهان كردند ، و خدا از اين پنهان كردن ايشان خبر داد ، مىگويند : ما خواستار پاداشى كه با آن پاداش عمل ما را تلافى كنيد ، يا خواستار سپاسگزارى از شما نيستيم ، بلكه به خاطر خدا و خواستار پاداش او بودن شما را اطعام مىكنيم » ، « 20 » و اين چيزى است كه آنان را در بخشندگى دايمى نگاه مىدارد ، بدان جهت كه به سبب پاداش ندادن ديگران به ايشان يا در مقابل پاداش ايشان حالت منفى گرفتن ايستار منفى اختيار نمىكنند .\r\n[ 10 
  ] چگونه ابرار از خودپسندى و خوددوستى به اين درجه عالى ارتقا پيدا مىكنند ؟ چگونه دوستى مالى را كه براى فراهم آوردن خوراك خود به آن نياز دارند ، و با وجود فطرى نفسها بودن دوستى مال ، اين دوستى را از جانهاى خود بيرون مىكنند ، آن هم در صورتى كه مهمترين حاجت در نزد آدمى نيازمندى به خوراك است ؟ و از اين بالاتر ، چگونه بر غريزه دوستى تسلط بر ديگران و برترى يافتن در زمين را كه بزرگترين غريزه در آدمى است ، و همين سبب خروج آدم - عليه السلام - از بهشت شد ، چنان پيروز مىشوند كه حتى چشم به يك كلمه سپاسگزارى در مقابل بخشش به ديگران كه به ايشان گفته شود ندارند ، يا هر پاداش و مكافات ديگرى ؟\r\nپاسخ : ايشان در ضمير خود با هراسهاى قيامت زندگى مىكنند ، و همه همّ و غمّ ايشان رهايى يافتن از آن است . بنا بر اين ، در عالم ديگرى به سر مىبرند كه خواستها و توقعات ديگرى جز خواستها و توقعات اين جهان مادى محدود دارد ، و اين\r\n\r\n\r\n","description":"","footnote":"\r\n( 20 ) - همان منبع به نقل از أمالى شيخ صدوق .\r\n","page_name":" 188 ","page_number":190},
  {"content":"\r\n\r\nرا نيك مىدانند كه بهاى نجات يافتن از آن روز وحشتناك و هولناك و فظيع ، جلوگيرى و پرهيز از آزمندى نفس و پرداختن به نگاهدارى از ناتوانان و نيازمندان است ، بدان سبب كه مسئوليت اجتماعى در برابر ناكامان و تيره‌بختان يك امر اختيارى نيست كه انسان آن را تحمل كند يا چنين نكند ، بلكه يك واجب دينى است كه به سرنوشت او در جهان ديگر وابستگى دارد ، و عاقبت آن در نزد خدا است ، و در آن هنگام كه چنين حقيقتى در جان كسى رسوخ پيدا كند ، ديگر در انجام دادن واجبى كه بر عهده دارد هيچ سستى نشان نخواهد داد .\r\n/ 180  إِنَّا نَخافُ مِنْ رَبِّنا يَوْماً عَبُوساً قَمْطَرِيراً  - ما از پروردگار خويش براى روزى ترش و صعب و سخت بيم داريم . » يعنى سخت و دشوار ؛ اخفش گفت : قمطرير : سخت‌ترين و پربلاترين روزها ، « 21 » و كسايى گفت : اگر روز دشوار و سخت باشد ، آن را مقمطر مىگويند . « 22 » شايسته چنان است كه در اين جا شأن نزول سوره را بر حسب گفته راويان و مفسّران فرقه‌هاى مختلف اسلامى نقل كنيم ، تا معلوم شود كه اين صفات ياد شده در قرآن را مردمانى همچون ما تجسم بخشيده‌اند كه از گوشت و خون آفريده شده و در وجودشان نيازمنديها و غرايزى وجود داشته كه بر آنها توانسته بوده‌اند به حول و قوه الاهى غالب شوند ، و نيز از فضيلت آگاهى از آخرت و شناختن صحيح از آن . آنان ذريّه رسول اللَّه يعنى فاطمه و شوهر و فرزندان ايشان و خادمه‌شان فضّه - عليهم السلام - بودند .\r\nعلامه طبرسى گفت : اين آيه در حق على و فاطمه و حسن و حسين - عليهم السلام - نازل شد ، و كنيزك ايشان كه فضّه نام داشت ، و آن مروى از ابن عباس و ابو صالح است و داستانى دراز دارد كه خلاصه آن چنين است : حسن و\r\n\r\n\r\n","description":"","footnote":"\r\n( 21 ) - الجامع لاحكام القرآن ، ج 19 ، ص 135 .\r\n( 22 ) - همان جا .\r\n","page_name":" 189 ","page_number":191},
  {"content":"\r\n\r\nحسين بيمار شدند و دنياى ايشان و بزرگان عرب از ايشان ديدار كردند و گفتند : اى ابو الحسن ! خوب است براى دو پسرت نذرى كنى ، پس نذر كرد كه اگر خداوند متعال آنان را شفا دهد سه روز روزه گيرد ، و فاطمه - عليها السلام - و نيز فضه چنين نذرى كردند ؛ فرزندان شفا يافتند ، و چون چيزى نداشتند ، على - عليه السلام - سه صاع جو از يك يهودى به وام گرفت - و گفته‌اند كه : آنها را براى آن گرفت تا پارچه‌اى را براى او ببافد - و آن را نزد فاطمه آورد كه يك صاع از آن را آسياب و آرد كرد و با آن نان پخت ؛ چون على ( ع ) از نماز مغرب فراغت يافت و فاطمه با نان براى افطار بر سر سفره آمد ، درويشى بر در خانه ايشان آمد و چيزى خواست و آن نان را به او بخشيدند و چيزى جز آب نچشيدند ، و چون روز دوم شد صاع ديگرى آرد و خمير شد و نان پخته آن بر سر سفره آمد و اين روز نيز مسكينى از ايشان چيزى خواست و نان را به او بخشيدند و چيزى از آن را نخوردند و با اندكى آب افطار كردند ، و در روز سوم باقى جو به وام گرفته شده آرد شد و سرنوشتى چون نانهاى دو روز گذشته داشت و به مصرف روزه شكستن على و كسانش نرسيد ؛ پس چون روز چهارم فرا رسيد در حالى كه روزه‌داران / 181 به نذر خود وفا كرده بودند ، على و همراه با او حسن و حسين - عليهم السلام - به نزديك پيامبر - صلّى اللَّه عليه و آله - در حالى آمدند كه دچار ضعف شده بودند ، و رسول اللَّه ( ص ) بر حال ايشان گريست و در آن حال جبرييل با سوره « هل أتى » بر پيامبر ( ص ) نازل شد . « 23 » [ 11 
  ]  فَوَقاهُمُ اللَّهُ شَرَّ ذلِكَ الْيَوْمِ وَ لَقَّاهُمْ نَضْرَةً وَ سُرُوراً  - پس خدا آنان را از شرّ آن روز نگاه داشت و به ايشان تازگى روى و شادى بخشيد . » حسن و مجاهد گفته‌اند : تازگى بر چهره‌ها و شادى در دلهاى ايشان ، و عبارت  فَوَقاهُمُ  دلالت بر آن دارد كه رهايى از عذاب آن روز و دست يافتن به بهشت و رضوان خدا نتيجه‌اى از دو امر است : يكى ترس از آخرت و ديگرى عمل را\r\n\r\n\r\n","description":"","footnote":"\r\n( 23 ) - مجمع البيان ، ج 10 ، ص 405 به نقل از صاحب نور الثقلين .\r\n","page_name":" 190 ","page_number":192},
  {"content":"\r\n\r\nخالصانه براى خدا انجام دادن . و در روايتى از امام باقر ( ع ) آمده است كه گفت :\r\n« رسول اللَّه ( ص ) گفت كه در روز قيامت مردى را مىآورند و به او مىگويند :\r\nحجت خود را بيان كن ، پس او مىگويد : پروردگارا ! مرا آفريدى و راهنماييم كردى و نعمت خويش را بر من گستردى ، و من نيز پيوسته از بخشش آن نعمت مايه گستردگى زندگى آفريدگانت مىشدم و بر ايشان آسان مىگرفتم تا در چنين روزى رحمت و آسان‌گيرى خويش را به من ارزانى دارى ، و آن گاه پروردگار جلّ ثناؤه و تعالى ذكره مىگويد : بنده‌ام راست گفت ، او را به بهشت در آوريد » . « 24 » [ 12 
  ] بدين گونه پروردگار ما تأكيد مىكند كه بهاى رسيدن به نعيم آخرت شكيبايى در دنيا است و مىگويد :\r\n وَ جَزاهُمْ بِما صَبَرُوا  - و به صبرى كه كرده بودند آنان را پاداش داد . » صبر بر فرمانبردارى ، و از معصيت ، و در هنگام رسيدن مصيبتها و بدبختيها .\r\n جَنَّةً وَ حَرِيراً  - بهشت و ( جامه ) ابريشمين . » شايد در آيه اشاره‌اى به اين امر باشد كه اخلاص انسان در عملى كه انجام مىدهد ، و بيرون آمدن او از خود دوستى و / 182 خودپسندى ( تظاهر پسندى و ستايش‌خواهى ) در هنگام از خودگذشتگى ، به اراده‌اى عالى و صبرى بزرگ نيازمند است تا شخص بتواند در مقابل چالشهاى نفس و شيطان مقاومت كند .\r\n[ 13 - 19 
  ] قرآن از آن جهت در بيان نعمتهاى ابرار در بهشت به تفصيل مىپردازد كه ما را به آن متمايل سازد تا با عمل كردن به اين فوز بزرگ دسترس پيدا كنيم .\r\n مُتَّكِئِينَ فِيها عَلَى الْأَرائِكِ  - در آن بر اريكه‌ها ( تختهاى ) نرم تكيه خواهند زد . » ارائك جمع أريكه است كه به معنى تختهاى آكنده از مواد نرم به بهترين وجه است .\r\n\r\n\r\n","description":"","footnote":"\r\n( 24 ) - نور الثقلين ، ج 5 ، ص 479 .\r\n","page_name":" 191 ","page_number":193},
  {"content":"\r\n\r\n لا يَرَوْنَ فِيها شَمْساً وَ لا زَمْهَرِيراً  - در آن نه خورشيد را مىبينند و نه سرماى شديد را ، » كه خورشيد كنايه از گرما است ، و امّا زمهرير به معنى سرماى بسيار سخت است . و امام رضا ( ع ) گفت : « خورشيد و ماه دو آيات از آيت خدايند كه به فرمان او گردش مىكنند و از او فرمان مىبرند و روشنى آنها از روشنى عرش او است ، و گرمى آنها از جهنم ، پس چون قيامت شود ، نور آنها به عرش باز مىگردد ، و گرماى آنها به آتش ، و ديگر نه خورشيدى خواهد بود و نه ماهى » ، « 25 » پس محيط زندگى بهشتى چنان است كه پيوسته در آن فصل بهار مشاهده مىشود .\r\n وَ دانِيَةً عَلَيْهِمْ ظِلالُها  - و سايه‌هاى ( درختان ) آن به ايشان نزديك است . » اين نه بدان سبب است كه در بهشت خورشيد و گرما وجود دارد ، بلكه حكايت از متناسب بودن درختان بهشت و حالت رفاه فراهم آمده براى اهل آن مىكند كه بالاى سر ساكنان آن را مىپوشاند . ولى در عين حال ميوه‌هاى درختان در دسترس ايشان قرار دارد و چيدن آنها به آسانى ميسر مىشود .\r\n وَ ذُلِّلَتْ قُطُوفُها تَذْلِيلًا  - و چيدن ميوه‌ها با دست بسيار آسان است . » / 183 مفعول مطلق « تذليلا » افادهء تأكيد و مبالغه مىكند ، يعنى آسان است و آن هم با چه آسانى تمام . و رسول اللَّه ( ص ) گفت : « به سبب نزديكى آنها ( ميوه‌ها ) از ايشان ، وضع چنان است كه ميوه‌اى را كه مؤمنى هوس آن مىكند ، مىتواند با تكيه كردن بر جايى با دهان از درخت بچيند و بخورد ، و گونه‌هاى مختلف ميوه‌ها به ولىّ خدا مىگويند : اى دوست خدا ! پيش از آن كه اين يك را بخورى مرا بخور » . « 26 » در آن هنگام كه ابرار سرشار از سرور رستگارى و شادمانيند و از نعيم موجود در زندگى بهشتى خويش لذت مىبرند ، پسران خدمتگزار ايشان ، ظرفها و جامهايى را در نهايت زيبايى از لحاظ جنس و شكل و نوشيدنى موجود در آنها به ايشان تقديم\r\n\r\n\r\n","description":"","footnote":"\r\n( 25 ) - همان كتاب ، ص 480 .\r\n( 26 ) - همان كتاب ، ص 481 .\r\n","page_name":" 192 ","page_number":194},
  {"content":"\r\n\r\nمىكنند .\r\n وَ يُطافُ عَلَيْهِمْ بِآنِيَةٍ مِنْ فِضَّةٍ وَ أَكْوابٍ كانَتْ قَوارِيرَا  و ( پسرانى ) در ميان ايشان همراه با ظرفهايى از سيم و جامهايى در گردشند كه از آبگينه ساخته شده است . » شايد آنيه يعنى ظرفى كه در آيه به آن اشاره شده ، وسيله‌اى براى آن است كه پسران جامهاى نوشابه را در آن بگذارند و به بهشتيان عرضه دارند ، يا ظرف مخزن نوشابه‌اى است كه از آن در جامها و گيلاسها ريخته مىشود ، يا ظرفهاى حامل خوراكى و ميوه‌هايى است كه پسران آنها را در ميان دوستان خدا به گردش در مىآورند . در صورتى كه جامها دسته و گردنى دارد و در ساخت آنها قدرت و كرامت خدا نسبت به دوستانش متجلى مىشود .\r\n قَوارِيرَا مِنْ فِضَّةٍ  - آبگينه‌هايى از سيم . » امام صادق گفت : « ديد و نظر در سيم و نقره بهشتى چنان نفوذ مىكند كه در آبگينه » ، « 27 » و از قتاده نقل است كه گفت : « صفاى قوارير در سفيدى نقره است » . « 28 » و ابن عباس گفت : اگر سيم را چندان بكوبى و نازك كنى كه همچون بال مگس شود ، آب از پشت آن ديده نخواهد شد ، ولى قوارير بهشت نقره سفيدى است كه صفا و شفافى آبگينه دارد . « 29 » و هرگز بشر نمىتواند حقيقت نعمتى از نعمتهاى بهشت را تصور كند .\r\n/ 184 سپس قرآن به بيان صفت ديگرى درباره جامها و گيلاسهاى بهشتى كه پسران بر مؤمنان عرضه مىكنند مىپردازد و مىگويد :\r\n قَدَّرُوها تَقْدِيراً  - كه آنها را به اندازه پر كرده‌اند . » ابن عباس گفت : آنها را به اندازه مىآورند و چيزى از آنها بر جاى نمىماند ، و چيزى پس از آن هوس نمىكنند ، و مجاهد گفت : آن جامها چندان\r\n\r\n\r\n","description":"","footnote":"\r\n( 27 ) - مجمع البيان ، ج 10 ، ص 410 .\r\n( 28 ) - الدر المنثور ، ج 6 ، ص 300 .\r\n( 29 ) - همان كتاب .\r\n","page_name":" 193 ","page_number":195},
  {"content":"\r\n\r\nآكنده نيست كه لبريز شود ، و نيز بيش از اندازه سرتهى نيست ، و ابن عباس گفت : ساقيان آنها را به اندازه پر كرده‌اند ، « 30 » و به قولى : آنها را پيش خود به صورتى اندازه كردند و مطابق همان اندازه براى آنان آورده شد ، و ضمير در « قدّروها » به نوشندگان باز مىگردد ، « 31 » و آنچه به نظر من مىرسد اين است كه مراد از آيه آن است كه جامهايى كه گردانده مىشود ، از هر نظر اندازه شده و محكم است ، يعنى در شكل و حجم و نوع نوشيدنى و شماره آنها و هر چيز لازم ديگر .\r\nزمخشرى گفت : پس اگر بگويى كه چه معنايى در گفته  كانَتْ قَوارِيرَا  وجود دارد ؟ خواهم گفت كه : آن از « يكون » در اين گفته خدا :  كُنْ فَيَكُونُ  است ، يعنى قوارير فراهم آمده به تكوين خدا ، براى بزرگداشت آن آفرينش پر شأن و شگفت‌انگيز است كه در آن دو جوهر متباين ( شيشه و سيم ) با يكديگر جمع شده است . « 32 »  وَ يُسْقَوْنَ فِيها كَأْساً كانَ مِزاجُها زَنْجَبِيلًا  - و به ايشان جامهايى را براى نوشيدن مىدهند كه آميخته به زنجبيل است . » زنجبيل به آنچه با آن آميخته شود بوى پاكيزه‌اى مىبخشد ، و در خود آن نيز فوايد فراوان وجود دارد . در التبيان آمده است : زنجبيل گونه‌اى از دارچين است كه مزه‌اى خوش دارد و اندكى زبان را مىگزد و چون آن را با عسل بياميزند وسيله دفع مضرتها مىشود ، و آميخته آن با نوشابه لذيذ است و اعراب سخت زنجبيل را دوست مىدارند . « 33 » و پروردگار ما مىگويد :\r\n/ 185  عَيْناً فِيها  - چشمه‌اى در آن است . » گفته‌اند : « فيها » به جام باز مىگردد ، و به گفته‌اى : يعنى در بهشت .\r\n تُسَمَّى سَلْسَبِيلًا  - كه سلسبيل نام دارد . »\r\n\r\n\r\n","description":"","footnote":"\r\n( 30 ) - همان كتاب ، ص 301 .\r\n( 31 ) - مجمع البيان ، ج 10 ، ص 410 .\r\n( 32 ) - الكشاف ، ج 4 ، ص 670 .\r\n( 33 ) - التبيان ، ج 10 ، ص 214 .\r\n","page_name":" 194 ","page_number":196},
  {"content":"\r\n\r\nدر مجمع البيان آمده است : و سلسبيل شراب و نوشابه‌اى سهل و لذيذ است ، و گفته مىشود : شراب سلس و سلسال و سلسبيل ؛ و ابن اعرابى گفته است :\r\nكه : سلسبيل را جز در قرآن نشنيده‌ام ، و زجّاج گفته است كه : آن صفت براى چيزى است كه در منتها درجه سلاست و روانى باشد ، « 34 » و در الكشاف چنين آمده است :\r\nيعنى مزه زنجبيل دارد ، و اندكى گزندگى در آن است ولى با سلاست كه نقيض گزش است همراه است . « 35 »  وَ يَطُوفُ عَلَيْهِمْ وِلْدانٌ مُخَلَّدُونَ  - و به خدمت در ميان ايشان مىگردند پسركان جاودانى . » گفته‌اند : مخلّد يعنى در گوشهاى خود گوشواره‌هايى از سيم و زر دارند ، و به نظر من « مخلّدون » به اين معنى است كه آنان پيوسته برتر و تازگى و زيبايى نوجوانى باقى مىمانند ، و حالت جوانى و سپس پيرى پيدا نمىكنند ، و از آن نظر خدا ايشان را چنين نگاه مىدارد كه خدمت كردن چنين خردسالانى براى بهشتيان لذتبخش‌تر از خدمت كردن بزرگسالان است ، و اين غلام بچگان پيوسته مراقب مؤمنان و آماده خدمتگزارى ايشان‌اند ، بلكه خود اين گردش آنان در ميان بهشتيان مايه بهجت و شادمانى ايشان است و از ديدن آنان و آمادگى براى خدمت و آراستگى چشمگير ايشان لذت مىبرند .\r\n إِذا رَأَيْتَهُمْ حَسِبْتَهُمْ لُؤْلُؤاً مَنْثُوراً  - چون آنان را ببينى ، چنان گمان مىكنى كه رشته مرواريد از هم گسسته و پراكنده شده‌اند . » علّامه طبرسى گفت : از آن جهت آنان را به لؤلؤ منثور تشبيه كرده است كه براى خدمت پراكنده شده‌اند ، و اگر در صف قرار مىداشتند ، آنان را به منظوم تشبيه مىكرد . « 36 » چه رشته مرواريد چون بگسلد و پراكنده شود ، منظره عالى / 186 و چشمگيرى پيدا مىكند ، مخصوصا اگر چنين حادثه در چمنزارى صورت‌پذير شود ، و جا به جا\r\n\r\n\r\n","description":"","footnote":"\r\n( 34 ) - مجمع البيان ، ج 10 ، ص 410 .\r\n( 35 ) - الكشاف ، ج 4 ، ص 672 .\r\n( 36 ) - مجمع البيان ، ج 10 ، ص 411 .\r\n","page_name":" 195 ","page_number":197},
  {"content":"\r\n\r\nشدن پسركان در ضمن خدمت به منظره شكوه تازه‌اى مىبخشد ، به همان گونه كه لؤلؤ با جا به جا شدن تجلّى بيشترى پيدا مىكند .\r\n[ 20 - 22 
  ] و نعيم ابرار به اين حد پايان نمىپذيرد ، چه بسيار بزرگ است و بشر نمىتواند آن را بشمارد و بيان كند ، و قرآن كريم ما را به اين حقيقت بدين گونه آشنا مىسازد :\r\n وَ إِذا رَأَيْتَ ثَمَّ رَأَيْتَ نَعِيماً وَ مُلْكاً كَبِيراً  - و چون به آن جا نگاه كنى ، ناز و نعمت بينى و پادشاهى بزرگ . » براى فهم معنى كلمه « كبيرا » لازم است بر اين اساس به آن نگاه كنيم كه تعبيرى از چهار امر است : فراوانى ، حجم ، تنوع ، و عظمت . و تكرار كلمه « رأيت » براى بيان اين مطلب است كه هر اندازه ديدن و نظر كردن خود را مكرر سازى ، نمىتوانى به حدّ و اندازه ملك و سلطنت و بهره‌مندى ابرار از نعمتهاى بهشت دست‌يابى ، و تنها به صورت اجمالى خواهى دانست كه آن نعيم و ملك بزرگى است . و در بزرگى و گستردگى آن همين بس كه با گذشت زمان به فضل و كرم پيوسته خدا بر اهل بهشت افزايش پيدا مىكند ، و امام صادق ( ع ) در حديثى از او ، كبير را به عظمت تفسير كرده ، و عباس بن يزيد گفته است : به ابو عبد اللَّه - عليه السلام - گفتم كه از معنى گفته خداى تعالى در اين آيه مرا آگاه كن تا بدانم كه اين ملكى كه خدا آن را چندان بزرگ شمرده كه به آن نام « كبير » داده است چيست ؟ و او گفت : « هنگامى كه خدا اهل بهشت را به آن داخل كند ، فرستاده‌اى را به نزد وليى از اولياى خود مىفرستد ، و او حاجبانى را بر در خانه او مىبيند كه به او مىگويند : همين جا بايست تا براى ورودت كسب اجازه كنيم ، و بدين گونه معلوم مىشود كه فرستاده خدا نمىتواند بدون اذن وارد شود ، و همين معنى اجازه و سبب آمدن لفظ « كبيرا » را آشكار مىسازد » ، « 37 » و او - عليه السلام - در بيان معنى آيه گفت : « زوال و فنا پيدا نمىكند » . « 38 » و گفته شده است كه مقصود\r\n\r\n\r\n","description":"","footnote":"\r\n( 37 ) - نور الثقلين ، ج 5 ، ص 481 .\r\n( 38 ) - مجمع البيان ، ج 10 ، ص 411 .\r\n","page_name":" 196 ","page_number":198},
  {"content":"\r\n\r\nآن است كه هر چه بخواهند به آن دسترس پيدا مىكنند ، « 39 » و حسن بصرى از رسول اللَّه ( ص ) روايت كرده است كه / 187 گفت : « آن كه در پايين‌ترين درجه از اهل بهشت قرار دارد ، در ميان هزار هزار خدمتگزار از پسركان جاودانى بر مركبى از ياقوت سرخ سوار مىشود كه بالهاى زرّين دارد » . « 40 » از ابو جعفر ( امام باقر ) - عليه السلام - روايت شده است كه گفت : « از رسول اللَّه ( ص ) درباره اين گفته خداى تعالى :  يَوْمَ نَحْشُرُ الْمُتَّقِينَ إِلَى الرَّحْمنِ وَفْداً  - پرسيدند و او گفت : اى على ! وفد و گروه ديداركنندگان نمىتوانند جز سواران باشند . . . پس على - عليه السلام - گفت : يا رسول اللَّه ! از اين گفته خداى تعالى ما را آگاه ساز : « غرف مبنية من فوقها غرف » از چه چيز ساخته شده است ؟ پس گفت : اى على ! اينها غرفه‌هايى است كه خداى عزّ و جلّ با درّ و ياقوت و زبرجد براى اولياى خويش ساخته است ، و سقفهاى آنها از طلاى در محل جاى گرفته به وسيله نقره است ، و هر غرفه از آنها هزار در زرّين دارد ، و بر هر درى فرشته‌اى موكل است ، و در اين اطاقها فرشهايى از حرير و ديبا به رنگهاى گوناگون بر روى يكديگر قرار گرفته كه ميان آنها كافور و عنبر افشانده‌اند ، و معنى اين گفته خداى تعالى : « فرش مرفوعة » همين است . هنگامى كه مؤمن به سراهاى خود در بهشت وارد شود ، و بر سر او تاج پادشاهى و كرامت بگذارند ، او را زيورهايى از سيم و زر و ياقوت و مرواريد به رشته كشيده شده در اكليل زير تاج مىآرايند ، و گفت :\r\nسپس او را با هفتاد پوشش حرير به رنگها و گونه‌هاى مختلف بافته شده همراه با زر و سيم و لؤلؤ و ياقوت سرخ مىپوشانند ، و اين تفسير آن گفته خداى تعالى است كه گفت : «  يُحَلَّوْنَ فِيها مِنْ أَساوِرَ مِنْ ذَهَبٍ وَ لُؤْلُؤاً وَ لِباسُهُمْ فِيها حَرِيرٌ  پس چون مؤمن بر تخت خود بنشيند ، تخت از شادى به اهتزاز و جنبش در مىآيد ، و در آن هنگام كه منزلگاهها براى ولىّ خدا در بهشت استقرار پيدا كند ، فرشته موكل بر باغهاى وى\r\n\r\n\r\n","description":"","footnote":"\r\n( 39 ) - همان جا .\r\n( 40 ) - الدر المنثور ، ج 6 ، ص 301 .\r\n","page_name":" 197 ","page_number":199},
  {"content":"\r\n\r\nبراى مباركباد گفتن كرامت خداى عزّ و جلّ نسبت به او اجازه ورود مىخواهد و خدمتگزاران مؤمن از غلام و كنيز به او مىگويند : بر جاى خود باقى بمان ، بدان سبب كه ولى خدا بر اريكه خود تكيه زده و همسر حورى وى خود را براى ديدار او آماده كرده است و بنا بر اين منتظر رسيدن اذن ولى خدا بمان » . « 41 »  عالِيَهُمْ ثِيابُ سُندُسٍ خُضْرٌ وَ إِسْتَبْرَقٌ  - زبرين جامه ايشان جامه‌هاى سندس سبز و ديباى ستبر است . » / 188 شيخ الطائفه گفته است : سندس به معنى ديباى ( حرير ) نازك گرانبهاى زيبا است ، و استبرق ديباى ستبر برّاق . « 42 » و درباره كلمه « عاليهم » اختلاف است : بعضى آن را ظرف و به معنى بر بالاى ايشان جامه‌هاى سندس است گرفته‌اند ، و بعضى آن را حال دانسته‌اند و چنان است كه گفته باشند : در حالى كه جامه‌هاى سندسى بر روى ايشان قرار گرفته است ، و از امام صادق ( ع ) روايت شده است كه : « جامه‌ها بر روى ايشان قرار مىگيرد پس آنها را بر تن مىكنند » . « 43 »  وَ حُلُّوا أَساوِرَ مِنْ فِضَّةٍ  - و آراسته شوند با دستبندهايى سيمين . » تحلية به معنى زينت كردن و آراستن است ، يعنى با پوشاندن زيورهايى از گونه دستبندهاى سيمين آنان را مىآرايند ، و خدا مىداند كه اندازه زيبايى آن دستبندها كه دست قدرت الاهى آنها را فراهم آورده ، چند است ، و چه اندازه رونق به كسانى مىدهد كه به وسيله آنها آرايش و تزيين پيدا كرده‌اند .\r\n وَ سَقاهُمْ رَبُّهُمْ شَراباً طَهُوراً  - و پروردگارشان به ايشان نوشابه و شرابى پاك و پاكيزه مىنوشاند . » در مجمع البيان آمده است : يعنى پاك از پليديها است ، و دستهايى آن را آلوده نكرده ، و پاهايى آنها را همچون شراب دنيا نفشرده است ؛ و به گفته‌اى :\r\nطهورا يعنى به صورت پيشاب نجس در نمىآيد ، بلكه به صورت عرقى از بدنهاى\r\n\r\n\r\n","description":"","footnote":"\r\n( 41 ) - نور الثقلين ، ج 5 ، ص 482 .\r\n( 42 ) - التبيان ، ج 10 ، ص 218 و 217 .\r\n( 43 ) - مجمع البيان ، ج 10 ، ص 411 .\r\n","page_name":" 198 ","page_number":200},
  {"content":"\r\n\r\nايشان ترشح مىشود كه بوى مشك دارد . بهره هر مرد بهشتى از شهوت و اشتها برابر با صد مرد از اهل دنيا است ، و چنين است خوردن و ديگر نيازمنديهاى ايشان ، پس چون به اندازه‌اى كه خواهد از خوراكهاى بهشت بخورد ، به او شراب طهور مىنوشانند كه شكم او را پاك و پاكيزه مىسازد ، و آنچه خورده است به صورت ترشحاتى از پوست بدنش خارج مىشود كه از مشك اذفر خوشبوتر است ، و در اين حال شكمش خالى مىشود ، و شهوت خوردن به او باز مىگردد ، و اين روايتى از ابو قلابه است . و به قولى مقصود آن است كه « شراب آنان را از هر چيز جز خدا پاك مىسازد ، چه هيچ چيز پاك از پليدى جز خدا وجود ندارد » . « 44 » و ممكن است كه آن نوشابه نهر كوثر باشد كه خدا آن را ، پيش از در آمدن ايشان به بهشت ، به دست رسولش ( ص ) و وليش / 189 امير المؤمنين ( ع ) به اهل بهشت ارزانى داشته است تا آنان را از هر عيب و پليدى پاك كند . و رازى گفت كه : آن پاك كننده است . « 45 » به نظر من ، خداى سبحانه و تعالى است كه اين شراب را به صورت غيبى به ابرار مىنوشاند ، و ساقى آن پسران و غلامان بهشتى نيستند ، و اين خود اكرامى از جانب خداى عزّ و جلّ در حق ابرار است . ولى آيا اين شراب طهور كه پروردگار به دست خود مىنوشاند چيست ؟ آيا نوشيدنى روانى همچون آب و خمر و عسل و شير است ، يا شراب محبّت و نزديكى و نجوى ؟\r\nچون ادبيات قرآن ادبياتى تصويرى است كه ما را از ظاهر حوادث به باطن و غيب حقايق رهبرى مىكند ، پس حق اين تصور را داريم كه شراب ربّانى تنها يك شراب مادّى نيست ، و حتى اگر چنين هم بوده باشد ، در صورتى كه ساقى پروردگار باقى است ، از نعمت مادّى بودن تحوّل پيدا مىكند و به درجه‌اى معنوى بالاتر از هر درجه بالا مىرود ، و كدام شرف و كرامتى بزرگتر از برقرار شدن ارتباطى نزديك ميان عبد ، يعنى آفريده‌اى حقير و ناچيز و متناهى در عجز و ناتوانى و پروردگار\r\n\r\n\r\n","description":"","footnote":"\r\n( 44 ) - همان جا .\r\n( 45 ) - التفسير الكبير ، ج 30 ، ص 254 .\r\n","page_name":" 199 ","page_number":201},
  {"content":"\r\n\r\nبزرگ و متعال مىتواند باشد ، و چه نشاط و شادى در نفس چنين بنده‌اى جريان پيدا مىكند ، و چه زيبايى قلب او را در خود غوطه‌ور مىسازد ، و چه آرامشى جان او را در ميان مىگيرد و چه بزرگوارى حيثيت و هستى او را احاطه مىكند ؟ ! . . . سبحان اللَّه ، ما را دانشى نيست و نمىدانيم كه چه مىگوييم .\r\nكسى همچون امام زين العابدين - عليه السلام - شايستگى آن را دارد كه آن لحظه‌ها را كه بنده به پروردگارش نزديك مىشود ، چنين توصيف مىكند :\r\n« همتم را از همه چيز بريدم و به تو پيوستم ، و رغبت خودم را متوجه تو ساختم ، پس تو و نه جز تو مراد من است ، و خواب و بيداريم تنها براى تو است ، و لقاى تو مايه روشنى چشم من است ، و پيوستن به تو آرزوى جان من ، شوقم به سوى تو است ؛ و آرزوى من دست يافتن به محبت تو ؛ به هواى تو عشق مىورزم ، و خرسندى تو آرزوى من است ، و ديدن تو نيازم ، و در كنار تو بودن خواسته‌ام ، و نزديكى به تو بزرگترين آرزويم ؛ و در مناجات كردن با تو شادمانى و آسايش من است ، و در نزد تو دواى درد من ، و شفاى تشنگى شديدم ، و مايه سرد شدن سوز و گدازم ، پس در / 190 وحشتم انيس من باش . . . و مرا از خودت جدا مكن و دور مساز ، اى نعيم من و بهشت من ، و اى دنيا و آخرتم » . « 46 » در مناجات گرانبهاى ديگرى مىگويد - عليه السلام - : « و عطش شديد مرا چيزى جز وصل تو فرو نمىنشاند ، و سوز و گدازم را جز لقاى تو خاموش نمىكند ، و اشتياقم را تنها نظر كردن به وجهت درمان مىكند ، و جز با نزديك شدن به تو آرام و قرار ندارم ، و دريغ و افسوسم را جز مهربانى و يارى تو درمان نمىكند ، و دردم را تنها طبابت تو شفا مىدهد ، و اندوهم را تنها نزديكى به تو از ميان مىبرد . . . پس اى آخرين آرزوى آرزومندان ، و اى بازپسين خواسته خواهندگان ، و اى منتهاى طلب طلب‌كنندگان ، واى برترين ميل و رغبت راغبان ، از تو مىخواهم كه شادى خرسندى خودت را از من بهره‌ام سازى ، و نعمتهاى امتنان خودت را براى من ابدى\r\n\r\n\r\n","description":"","footnote":"\r\n( 46 ) - مناجاة المريدين ، الامام السجاد ، مفاتيح الجنان .\r\n","page_name":" 200 ","page_number":202},
  {"content":"\r\n\r\nگردانى » . « 47 » ملاحظه مىكنيم كه الهام آيات به هدفى يگانه پايان مىپذيرد كه آن بيان اين مطلب است كه نيكان و ابرار در جهان ديگر نزد پروردگارشان در آرامش به سر مىبرند در حالى كه چنينند : متكئين ، دانية ، ذللت ، يسقون ، يطوف عليهم ، و سقاهم ربهم - ، و از آن روى چنين است كه در دنيا خويشتن را در خدمت مردمان و به انجام دادن عملهاى صالح به خاطر خدا به رنج واداشتند ، و از اين بابت گرفتار تعب فراوان شدند ، و شايسته‌ترين چيز براى آرامش جانهاى ايشان و سير شدن آرزوهاشان ، شرح و بيان راحت و آسايشى است كه در جهان ديگر با آن رو به رو خواهند شد .\r\n إِنَّ هذا كانَ لَكُمْ جَزاءً وَ كانَ سَعْيُكُمْ مَشْكُوراً  - اين است پاداش شما و تلاش و كوشش شما پسنديده و شايسته سپاس بوده است . » اين پاسخى براى نيت خالص ايشان براى خدا و اين گفته‌شان است كه :\r\n إِنَّما نُطْعِمُكُمْ لِوَجْهِ اللَّهِ لا نُرِيدُ مِنْكُمْ جَزاءً وَ لا شُكُوراً  ، پس چون خود را از هر ريا و آزمندى مادّى در مقابل عمل صالح خويش و انفاق مال در راه خدا برتر نگاه داشتند ، در مقابل آن پروردگارشان بهترين پاداش را به ايشان عنايت كرد و كوشش ايشان را با نيكوترين سپاسگزارى پاسخ داد .\r\n/ 191 اين احساس مؤمن در بهشت كه همه اين نعمتهاى فراوان و گسترده براى سپاسگزارى از كارها و پاداش اخلاص او است ، خود به خود شرافت و كرامت تازه و نعمتى بزرگ براى اهل بهشت است ، بدان سبب كه آنان را در منتها درجه از آرامش نفسانى قرار مىدهد و مىفهمند كه آنچه در دنيا اختيار كرده بودند درست بوده و اعمال ايشان در معرض قبول قرار گرفته است .\r\n[ 23 - 26 
  ] چون پروردگار ما از نعيم ابرار سخن گفته است ، بدون شك جانهاى ما مشتاق و آرزومند آن مىشود ، و قرآن اين صفت فطرى را با سبب بخشيدن\r\n\r\n\r\n","description":"","footnote":"\r\n( 47 ) - مناجاة المفتقرين ، همان منبع .\r\n","page_name":" 201 ","page_number":203},
  {"content":"\r\n\r\nبه آرزوها و خواستها در مجراى صحيح پاسخ مثبت مىدهد و بيان مىكند كه عمل كردن از راه درست وسيله رسيدن به چنان نعيم است ، و از همين گذرگاه اشاره به قرآن كريم مىشود :\r\n إِنَّا نَحْنُ نَزَّلْنا عَلَيْكَ الْقُرْآنَ تَنْزِيلًا  - ما اين قرآن را بر تو فرو فرستاديم فرو فرستادنى . » يعنى به اقساط فرو فرستاديم نه يكباره ، و اين سازگار با هدف قرآن است كه عبارت از ساختن شخصيت ابرار در همه ابعاد است ، تا به اوج آن رضوان و نعيم عالى مرتبه الاهى درجه به درجه بالا رود ، و هر كس خواستار رسيدن به اين مقام باشد ، تنها يك راه در برابر خود دارد ، و آن چشم پوشيدن از آرزوها و گمانهاى مجرد و محض و پرداختن به سعى و كوشش و اجتهاد بنا بر هدايت كتاب ابرار و بالا رفتن از معراج آيات آن است . و اين نيازمند شكيبايى ورزيدن در برابر سختيها است ، چه راه بهشت عموما آكنده از مكاره و رنجهاى ناپسنديده است ، تا چه رسد به اين كه هدف رسيدن به برترين و بالاترين درجات آن يعنى درجه ابرار بوده باشد .\r\nرسيدن به اين هدف بزرگ بسته به توجه به حقايق آينده است :\r\nنخست : تسليم مطلق به قضا و قدر خدا و سنتهاى او در آفريدگان و شرايع .\r\n فَاصْبِرْ لِحُكْمِ رَبِّكَ  - پس در برابر فرمان پروردگارت شكيبا باش . » فرمان خدا تدبير او براى آفريدگان و فرستادن فرستادگانى براى راهنمايى آنان است ، و مؤمن نيازمند به استقامت / 192 و شكيبايى است تا بتواند ميوه توكل بر پروردگار خويش و تسليم به فرمان و رسالت او را بچيند و از آن بهره‌مند شود ، چه گاه رسالت او را مورد عمل قرار مىدهيم ، ولى ضرورتى ندارد كه به صورت مستقيم به نتيجه‌ها دسترس پيدا كنيم ؛ بنا بر اين واجب است كه شتابزدگى در رسيدن به نتيجه را كنار بگذاريم ، و كار خويش به خداوند متعال واگذار كنيم بدون اين كه در مقابل آنچه خدا مقدر كرده است ابراز تأسف كنيم ، يا از درازى انتظار ناراحت شويم . و سپس عملى كردن قرآن مستلزم روح صبر است ، زيرا كه آدمى را در برابر مقرراتى دشوار و چالشهايى فراوان در ذات خودش و در محيط زندگى قرار مىدهد ،\r\n\r\n","description":"","footnote":"","page_name":" 202 ","page_number":204},
  {"content":"\r\n\r\nو چشيدن تلخى صبر در برابر همه اين موارد امرى ناگزيرى براى رسيدن به هدفهاى رسالت و انتظارهاى آن است .\r\nدوم : استقامت نشان دادن در برابر فشارها ، بدان سبب كه انسان ، در آن هنگام كه مىخواهد به قرآن عمل كند و خود و واقعيت آن را بنا بر هدايت آيات آن تغيير دهد ، بسا هست كه از جانب ديگران در معرض فشارهاى سخت قرار مىگيرد ، و اينان آن كسان‌اند كه خواستار اصلاح و تغيير اجتماعى و سياسى نيستند ، و بدون شك افكار و فرهنگ ايشان با خط رسالت و ارزشهاى آن توافق و سازگارى ندارد .\r\nاما وسايل ايشان براى وارد كردن فشار متفاوت است ، چه گاه اين فشار مستقيم وارد مىشود ، چنان كه فرمانروايان و گردنكشان عليه مؤمنان گاه به نرمى مىپردازند و گاه به وسايل هراس انگيز متوسل مىشوند ، و گاه اين كار از طريق تبليغ و ايستارهاى اجتماعى و اقتصادى و . . . و . . . صورت مىگيرد ، و هر مؤمن بايد اين صورت واقعى را در ذهن خود حاضر داشته باشد تا بتواند راه حق را برگزيند ، و ناگهان گرفتار نشود ، و از آمادگى نفسانى و عملى براى مواجهه با آن محروم نماند .\r\n وَ لا تُطِعْ مِنْهُمْ آثِماً أَوْ كَفُوراً  - و از آنان كه بزهكار و ناسپاس و ناگرويده‌اند فرمان مبر . » زمخشرى گفت كه معنى چنين است : و از كسى كه سوار بر گناهى است و تو را به آن مىخواند ، يا انجام دهنده كفرى است و تو را به آن دعوت مىكند فرمان مبر ، بدان سبب كه اين دعوت يا براى يارى رساندن به ايشان در انجام دادن گناهى است و يا انجام دادن كفرى و يا چيزى كه نه گناه است و نه كفر ، پس نهى شده است كه در دو حالت اول و دوم به يارى ايشان برخيزند ولى در حالت سوم چنين نيست . « 48 » / 193 و آنچه به نظر من مىرسد اين است كه آيه درباره آن دسته از منافقان است كه به مسلمان بودن تظاهر مىكنند ولى مرتكب گناه مىشوند و خواهان باطل‌اند ، و نيز كفّارى را در بر مىگيرد كه در كفر مبالغه مىكنند و به صورتى روشن\r\n\r\n\r\n","description":"","footnote":"\r\n( 48 ) - الكشّاف ، ج 4 ، ص 674 .\r\n","page_name":" 203 ","page_number":205},
  {"content":"\r\n\r\nو آشكار به دشمنى با حق برمىخيزند .\r\nسوم : به روحيه‌اى عالى نيازمند است ، بدان سبب كه شكست خوردن انسان و پيروز شدن و استقامت ورزيدن و بازگشتن او همه وابسته به نيروى اراده و صلابت و استوارى شخصيت او است ، پس بر مؤمنان است كه عزم و جزم كنند و به تقويت اراده خويش بپردازند و به نيرومندى شخصيت خود را چنان رشد دهند كه به تراز التزام به رسالت و مقاومت در برابر چالشهاى دنيا و به شايستگى ابرار و نعيم آنان در بهشت برسند . و ياد كردن دايمى از خدا و نماز گزاردن ايشان در شب هنگام معراجى براى رسيدن به چنين فضيلت و منزلت است ، و به همين سبب قرآن رسول خدا و هر فرد مؤمن را به ذكر و نماز خوانده است .\r\n  وَ اذْكُرِ اسْمَ رَبِّكَ بُكْرَةً وَ أَصِيلًا * وَ مِنَ اللَّيْلِ فَاسْجُدْ لَهُ وَ سَبِّحْهُ لَيْلًا طَوِيلًا   - و از نام پروردگارت ياد كن در صبحگاه و شامگاه * و پاره‌اى از شب را ( به نماز بپرداز ) و به او سجده كن ، و شبهاى دراز به تسبيح او بپرداز . » و بكور اول صبح است و اصيل اول شب ، و مقصود مداومت دادن به ياد خدا در روز و شب است ، و به قولى : « بكرة » به معنى نماز صبح است و « أصيل » يعنى دو نماز ظهر و عصر ، و « من الّيل » اشاره به دو نماز مغرب و عشاء است كه در پاره‌اى از اول شب گزارده مىشوند ،  وَ سَبِّحْهُ لَيْلًا طَوِيلًا  يعنى « نماز شب » ، « 49 » به روايت از امام رضا ( ع ) . و تأكيد خداوند متعال بر نمازهاى مفرد معين در دو آيه بنا بر حكمتى است ، و خداوند سبحانه و تعالى گفته است :\r\n( اذكر ، اسجد ، و سبّح ) و اين همه بر گرد محور يكتاپرستى و تأكيد بندگى انحصارى براى خدا دوران دارد ، و همين راز فضيلت و نيرومند شدن عليه فشارها و چالشهايى است كه آدمى را به شرك مىخواند .\r\n[ 27 - 31 
  ] پس از آن كه قرآن براى ما از ابرارى سخن گفت كه / 194 راه سپاسگزارى و هدايت را برگزيده‌اند ، و اين كه ايمان ايشان به روز قيامت و ترسشان\r\n\r\n\r\n","description":"","footnote":"\r\n( 49 ) - نور الثقلين ، ج 5 ، ص 489 .\r\n","page_name":" 204 ","page_number":206},
  {"content":"\r\n\r\nاز آن عامل اساسى براى برگزيده شدن راه حق به توسط ايشان و رهروى سالم آنان در زندگى است ، به ما تأكيد مىكند كه مشكل كافران كه سبب كشيده شدن ايشان به گناه و گمراهى است ، در دوستى شديد آنان نسبت به دنيا و كفرشان به آخرت تجسم پيدا مىكند .\r\n إِنَّ هؤُلاءِ يُحِبُّونَ الْعاجِلَةَ وَ يَذَرُونَ وَراءَهُمْ يَوْماً ثَقِيلًا  - آنان اين جهان شتابنده و موجود را دوست مىدارند و در پشت سر خود روز گرامى را ( فراموش كرده ) بر جاى مىگذارند . » از آيه چنين مىفهميم كه دوستى دنيا همچون پرده و حجابى است كه ميان آدمى و ايمان آوردن به آخرت حايل مىشود و او را از اين ايمان باز مىدارد ، و راه دريدن اين حجاب ، حضور روز سخت و سنگين قيامت در ذهن و جان آدمى از طريق يادآورى ايستگاههاى هولناك و چشم اندازهاى سنگين و هراسناك آن است .\r\n نَحْنُ خَلَقْناهُمْ وَ شَدَدْنا أَسْرَهُمْ  - ما ايشان را آفريديم و اسارت ايشان را محكم كرديم . » صاحب مجمع البيان گفته است : معنى اصلى أسر بستن است ، و از اين رو قتب مأسور يعنى روده كوچك بسته شده است ، و از همين كلمه لفظ اسير مشتق شده است ، بدان سبب كه اسيران را با قيد و بند مىبندند ، و از اين گفته ايشان است : خذ بأسره يعنى سخت او را ببند ؛ « 50 »  وَ شَدَدْنا أَسْرَهُمْ  يعنى آفرينش ايشان را به نيرو و محكم انجام داديم ، بنا بر گفته قتادة و مجاهد ؛ و گفته‌اند كه  أَسْرَهُمْ  يعنى بندهاى ايشان به گفته الربيع ، و به قولى پيوندگاههاى رگها و پيهاى ايشان ، و اگر اين چيزها در آفرينش ايشان درست نمىبود ، كار كردن و بهره بردن از آنها امكان پذير نمىشد ؛ و به گفته جبائى ، يعنى آنان را نيرومند آفريديم ، و به گفته‌اى ديگر معنى چنين است : آنان را به فرمان خود مكلف ساختيم و با امر و\r\n\r\n\r\n","description":"","footnote":"\r\n( 50 ) - مجمع البيان ، ج 10 ، ص 412 .\r\n","page_name":" 205 ","page_number":207},
  {"content":"\r\n\r\nنهى خويش آنان را چنان بستيم كه از حدود خدا تجاوز نكنند ، به همان گونه كه براى جلوگيرى از فرار اسير او را با قيد و بند مىبندند . « 51 » و شايد معنى ظاهر اسر باشد ، كه اين با بخش دوم آيه تناسب دارد و با سياق هماهنگ است ، پس در آن حال كه خدا دوستى كفار را نسبت به دنياى زودگذر بيان كرد ، از همين دوستى ترك آخرت و ملتزم نبودن به اوامر و نواهى خدا نتيجه مىشود ، و آنان بى بند و بار به هواهاى نفسانى و شهوتهاى خويش مىپردازند ، خواست / 195 تا در اين باره تأكيد كند كه هرگز جاى عصيانى نيست ، و اين خود خواستار تأكيد بر حاكميت خدا بر انسان و تسلط بر او است ، و اين كه حول و قوت انسان به او است ، و حول و قوت ذاتى ندارد .\r\nشايد به كاربردن كلمه أسر در اين جا براى به خاطر آوردن اين مطلب باشد كه آدمى مقيد به قدرت خدا است ، بدان سبب كه بستن و اسارت وى به دست خدا است ( و بدين گونه معانى اسر در آيه با يكديگر جمع مىشود ) .\r\nآن كس كه در وجود انسان بينديشد ، به اين نتيجه مىرسد كه آدمى چه از لحاظ تكوينى و چه از لحاظ عملى اسير خدا است ، زيرا كه از يك سو محكوم به قوانين تكوينى نمو و انتقال اجبارى از مرحله‌اى به مرحله ديگر از زندگى است ، و اين كيفيتى است كه در گردش خون و حركات قلب و اعمال دستگاه گوارش و جگر و . . . و . . . نيز وجود دارد ، و از سوى ديگر اسير تدبير خدا و سنت او در زندگى است و ، مثلا ، نمىتواند در مقابل مرگ ايستادگى كند . . . و من به اشاره‌اى به اين گونه تفسير در نزد علامه طباطبايى در آن جا دست يافتم كه گفته است : و آيه به معنى دفع دخل مقدر است ، و تو گويى كسى چنان توهم كرده است كه دنيا پرستان با اين دنيا پرستى و اعراض از آخرت خداوند متعال را عاجز كرده باشند ، و به اين كه از ايشان خواسته است تا ايمان آورند و فرمان او را برند خللى رسانده باشد ، پس در پاسخ ايشان گفته است كه آنان آفريدگان خدايند ، آنان را آفريده و سخت بسته و\r\n\r\n\r\n","description":"","footnote":"\r\n( 51 ) - همان كتاب ، ص 413 .\r\n","page_name":" 206 ","page_number":208},
  {"content":"\r\n\r\nهر گاه كه بخواهد آنان را مىبرد و ديگران را به جاى ايشان مىآورد ، پس چگونه مىتوانند خدايى را عاجز كنند كه آفريدن و فرمان دادن و زندگى و نيرومندى ايشان به دست او است ؟ ! « 52 » و آشكارترين نشانه‌هاى اسارت بشر همان مرگى است كه خدا به آن بشر را مقهور كرده و آنان را در هر جا و به هر صورت كه بخواهد مىميراند و ديگران را به جاى ايشان به دنيا مىآورد بدون آن كه احدى بتواند در اراده او خللى وارد كند ، بدان سبب كه در بقا يگانه است « و قهر عباده بالموت و الفناء » و بندگانش را مقهور به مرگ و نيستى كرده است . « 53 »  وَ إِذا شِئْنا بَدَّلْنا أَمْثالَهُمْ تَبْدِيلًا  - و اگر بخواهيم ايشان را با همانندان ايشان جانشين خواهيم كرد . » يعنى ديگرانى همچون آنان را به جاى ايشان مىآوريم ، يعنى يا ايشان را هلاك يا آنان را به حاكميت مىرسانديم . و از آن روى كلمه امثال در اين جا - و در موارد مشابه - آمده است تا اشاره به صفات ايشان شده باشد ، و هر كس كه - همچون ايشان - متصف به صفت عجز و ضعف و محدوديت باشد ، نمىتواند به هيچ وجه خدا را عاجز كند ، / 196 چرا كه اسر ايشان به دست او است و تواناى بر تبديل كردن آنان به كسانى ديگر است ، با علم به اين كه كلمه مثل دلالت بر شبيه دارد ، ولى از لحاظ اوصاف و طبايع ، و خدا عالم است .\r\nبر انسانى كه مرگ ناگهان بر او وارد مىشود ، بايسته است كه درباره آنچه پس از مرگ خواهد آمد بينديشد و خود را براى آن آماده سازد ، كه اين كار با پيروى از حق و راه راست كه راه رسيدن به رضوان و خرسندى خداوند متعال است صورت‌پذير مىشود كه همه كار به دست او است و به هر چه خواهد فرمان مىدهد و بازگشت به سوى او است .\r\n إِنَّ هذِهِ تَذْكِرَةٌ  - اين يك يادآورى و پند است . »\r\n\r\n\r\n","description":"","footnote":"\r\n( 52 ) - الميزان ، ج 20 ، ص 123 .\r\n( 53 ) - دعاى صباح ( مفاتيح الجنان ) .\r\n","page_name":" 207 ","page_number":209},
  {"content":"\r\n\r\nيعنى آنچه در آيه پيشين و آيات سوره آمده تذكره و اندرز است . و ايستار سليم در برابر آن عبارت از اين است كه بشر پس از توجه كردن به اين آيات به ايمان آوردن به پروردگار خويش راه يابد ، و از راه او كه در رسالت و اوليا و حزب او تجسم يافته است پيروى كند .\r\n فَمَنْ شاءَ اتَّخَذَ إِلى رَبِّهِ سَبِيلًا  - تا هر كه خواهد راه رسيدن به پروردگار خويش را در پيش گيرد . » تأكيد درخواست و مشيّت انسان در اين جا اشاره‌اى به آزادى و اختيار او است ، و مسئوليتى كه درباره سرنوشت خود دارد ، پس با اختيارى كه دارد مىتواند هر راه را كه بخواهد برگزيند ، خواه راه سپاسگزارى و شكر نسبت به خدا باشد و خواه راه كفر ورزيدن و كفران ، و غنيمتى كه به آن دست مىيابد يا تاوانى كه بايد بپردازد ، هر دو فراهم آمده به وسيله خود او است .\r\n وَ ما تَشاؤُنَ إِلَّا أَنْ يَشاءَ اللَّهُ  - و نخواهيد مگر آنچه را كه خدا خواهد ، » زيرا كه آفريدگان هرگز نمىتوانند اراده ذاتى داشته باشند ، پس به هر گونه كه بخواهند ، وسايل اين خواستن ايشان از عقل و اراده و اندامها همه از جانب خدا است ، و براى هيچ آفريده‌اى بدون اذن خدا مشيتى حاصل نمىشود ، پس از بعضى توفيق هدايت را سلب مىكند و آن را به بعضى ديگر مىبخشد . ولى اين تبديل بىدليل نيست ، بلكه بر اساس علم خدا به حال آفريدگان و حكمت بالغه او صورت مىگيرد .\r\n/ 197  إِنَّ اللَّهَ كانَ عَلِيماً حَكِيماً  - كه خدا دانا و حكيم است . » پس وابسته كردن مشيت مخلوق بر مشيت او به معنى جبر نيست ، چرا كه جبر نقش انسان و مسئوليت وى را از كار مىاندازد ، به همان گونه كه حكمت خدا را در هنگام آفرينش و آزمودن او از كار مىاندازد ، پس خدا از آنچه توصيف مىكنند برتر و بالاتر است . ولى اين كه خدا به بندگانش خواست و اراده آزاد و مشيّت بخشيده ، به معنى تفوق ايشان بر پروردگار و مستقل بودن از او نيست كه اين نيز از تفويض باطل است ، خدا مشيت را به ايشان ارزانى داشته و در عين حال از لحاظ\r\n\r\n","description":"","footnote":"","page_name":" 208 ","page_number":210},
  {"content":"\r\n\r\nعلم و قدرت مدبّر و محيط بر آنان است .\r\n يُدْخِلُ مَنْ يَشاءُ فِي رَحْمَتِهِ  - هر كه را كه خواهد به رحمت و بخشش خود داخل مىكند . » ولى در آن هنگام كه مشيت او را به علم و حكمتش وابسته كرد ، پس هرگز آن كس را كه شايسته رحمت نيست در رحمت خويش داخل نخواهد كرد ، بلكه با كسانى چنين مىكند كه تلاش در عمل صالح كرده باشند . و همين دليل بر آن است كه چرا از نقيض آن براى ستمگران ياد نكرده است ، و قرآن تنها به ذكر آنان بسنده كرده است ، چه در رحمت خدا جز كسانى در نخواهند آمد كه مؤمن و پاكيزه از پليدى گمراهى و ستمگرى بوده باشند .\r\n وَ الظَّالِمِينَ أَعَدَّ لَهُمْ عَذاباً أَلِيماً  - و براى ستمكاران عذابى دردناك آماده كرده است . » تا كيفر ستمگرى ايشان بوده باشد ، به همان گونه كه نعيم و ملك بزرگ پاداش نيكوكاران و ابرار بود و سعى آنان در خور سپاسگزارى و پاسدارى .\r\n\r\n","description":"","footnote":"","page_name":" 209 ","page_number":211},
  {"content":"\r\n . \r\n","description":"","footnote":"","page_name":" 210 ","page_number":212},
  {"content":"\r\n\r\n/ 199\r\n\r\nسوره مرسلات\r\n\r\n","description":"","footnote":"","page_name":" 211 ","page_number":213},
  {"content":"\r\n . \r\n","description":"","footnote":"","page_name":" 212 ","page_number":214},
  {"content":"\r\n\r\nسوره مرسلات / 201\r\n\r\nفضيلت سوره :\r\nدر كتاب ثواب الاعمال با اسناد آن از ابو عبد اللَّه - عليه السلام - آمده است كه گفت : « هر كس   وَ الْمُرْسَلاتِ عُرْفاً   را بخواند ، خدا ميان او و محمّد - صلّى اللَّه عليه و آله - آشنايى برقرار مىكند » .\r\nنور الثقلين / ج 5 ص 487\r\n/ 202\r\n\r\nزمينه كلّى سوره\r\nبا تكرار آيه :  وَيْلٌ يَوْمَئِذٍ لِلْمُكَذِّبِينَ  معلوم مىشود كه آن محور اساسى براى اين سوره كريمه است و هدف آن - چنان كه به نظر مىرسد - تأكيد بر اين وعده وقوع پيدا كننده خدا است كه ويل و بدبختى براى تكذيب كنندگان گفته‌هاى خدا و خدا است ، و پس از سوگند ياد كردن به مرسلات و ناشرات پروردگار ما در اين باره تأكيد مىكند كه وعده او ناگزير واقع خواهد شد . ( آيات 1 - 7 ) با آن كه گفته خدا :  إِنَّما تُوعَدُونَ  هر چه را كه خدا وعده و قوه آن را داده\r\n\r\n","description":"","footnote":"","page_name":" 213 ","page_number":215},
  {"content":"\r\n\r\nاست شامل مىشود ، روز قيامت و آنچه از حقايق كه در آن روزگار آشكار مىشود و به آن مربوط است ، از بعث و حساب و جزا ، از آشكارترين مصداقهاى وعده‌هاى الاهى است كه وقوع پيدا خواهد كرد ، و چنان است كه چون مدت ظهور اين وعده برسد ، هستى شاهد پيشامدهاى جهانى هولناكى خواهد شد از قبيل پنهان شدن ستارگان و شكافتن آسمان و از هم پاشيدن كوه‌ها ، و بزرگتر از همه اينها ، گواهى دادن فرستادگان خدا درباره امتهاى خود در هنگام حساب و جدايى افتادن ميان مردمان و سرنوشتهاى ايشان كه خدا اين كار را براى روز جدايى باز گذاشته ، و تو نمىدانى كه آن چگونه روزى است :   لِيَوْمِ الْفَصْلِ * وَ ما أَدْراكَ ما يَوْمُ الْفَصْلِ   - روزى مهيب و هولناك است ، بدان جهت كه در آن سرنوشتهاى مردمان از يكديگر جدا مىشود ، پس واى بر كسانى كه فرستادگان خدا را در گواهى دادن عليه ايشان دروغگو خواندند و آنچه از عذاب شديدى كه پروردگارشان بر ايشان فرو خواهد ريخت ( آيات 8 - 15 ) .\r\n/ 203 على رغم آن كه قرآن ما را متوجه منظره‌هاى آن روز جهان ديگر مىسازد و از سرنوشت تكذيب‌كنندگان خبر مىدهد ، يا با آگاهى يافتن نسبت به حقايق مستقل آدمى بتواند ايستار تكذيب خود را درمان كند ، خداوند متعال به اين اندازه اكتفاء نمىكند ، بلكه از ما مىخواهد كه از عاقبت مجرمان جديد پس از مجرمان قديم عبرت بگيريم ، چه هر كس در اين باره بينديشد به واقعيت سنّت جزا و مكافات پى خواهد برد ، و اين يك به نوبه خود او را به واقعيت داشتن آخرت به اعتبار بزرگترين و شاملترين تجلى جزا و پاداش در واقعيت حيات رهبرى خواهد كرد  فَوَيْلٌ يَوْمَئِذٍ لِلْمُكَذِّبِينَ  ( آيات 16 - 19 ) .\r\nقرآن ميان آفرينش آدمى و حقيقت آخرت ارتباطى برقرار مىسازد ، و اين بدان سبب است كه آفرينش وى با همه گوناگونيها و تقديرها از حكمت آفريدگار حكايت مىكند ، و از اين كه او بيهوده مردمان را نيافريده و آنان را بيهوده به حال خود رها نكرده است ، و اين چيزى است كه جز از طريق ايمان آوردن به آخرت تكميل پيدا نمىكند كه عنوان حكمت الاهى و پايان كار و هدفى از آدمى است كه\r\n\r\n","description":"","footnote":"","page_name":" 214 ","page_number":216},
  {"content":"\r\n\r\nآن حكمت مقتضى آن بوده است ، به همان گونه كه عذابى دردناك مقتضى براى تكذيب‌كنندگان و دروغ پنداران حقّ است ( آيات 20 - 24 ) .\r\nاز گردش آدمى در افقهاى نفس خودش ، سياق قرآن به آفاق جهان پيرامون او و موجودات و ظواهر آن مىپردازد ، كه در آن خدا زمين را در برگيرنده آدمى در حال زنده بودن و پس از مرگ او قرار داده است ، و داراى كوه‌هايى استوار با داشتن ريشه‌هايى در زمين و قله‌هايى افراشته در آسمان است ، و از همين كوه‌ها آب شيرين و گوارايى به نوشندگان مىبخشد ، و اين همه نشانه‌هايى از حكمت خدا است ، و علاماتى كه ما را به آن باز پسين روز هدايت مىكند ، پس واى بر تكذيب كنندگان آن روز و ديگر آيات الاهى ( آيات 25 - 28 ) .\r\nبراى آن كه ريشه عذر و بهانه آوردن و مكر ورزيدن را كه دروغگويان آن را دستاويزى براى دروغگويى خويش قرار مىدهند قطع كند ، و عاقبت كذب و تكذيب مجسم شود ، نداى الاهى در حالى به مكذّبان مىرسد كه نزديك است ، اگر مشيت خدا در كار نباشد ، آنان را هلاك كند ؛ به آنان گفته مىشود :  انْطَلِقُوا إِلى ما كُنْتُمْ بِهِ تُكَذِّبُونَ  يعنى به دوزخى كه آن را دروغ مىشمرديد و عذاب آن روانه شويد ، و   انْطَلِقُوا إِلى ظِلٍّ ذِي ثَلاثِ شُعَبٍ * لا ظَلِيلٍ وَ لا يُغْنِي مِنَ اللَّهَبِ   و به آن آتشى رهسپار شويد كه شرارهايى به عظمت كاخها دارد و به گروهى از شتران زرد مىماند :   إِنَّها تَرْمِي بِشَرَرٍ كَالْقَصْرِ * كَأَنَّهُ جِمالَتٌ / 204 صُفْرٌ   پس واى بر تكذيب‌كنندگان در آن روز از خشم خدا و عذاب او ( آيات 33 - 32 ) .\r\nدر آن جا حجت رساى خدا سخن مىگويد ، و مكذبان ، بدان سبب كه حجت زبانشان را بسته است و اجازه‌اى براى عذرخواهى به ايشان داده نمىشود :\r\n وَ لا يُؤْذَنُ لَهُمْ فَيَعْتَذِرُونَ  خاموش مىمانند ، و اين عذابى خوار كننده ايشان در برابر جبّار آسمانها و زمين ، و پيش روى مردم در محشر روز قيامت است ( آيات 35 - 37 ) .\r\nسياق قرآن به چالش تكذيب كنندگان قديم و جديد مىپردازد ، و هدف آن\r\n\r\n","description":"","footnote":"","page_name":" 215 ","page_number":217},
  {"content":"\r\n\r\nخوار كردن و فرومايه نشان دادن ايشان در برابر مردمانى است كه در دنيا تكبر سلطه و مال ايشان را ناگزير تحمل مىكردند ؛ به آنان گفته مىشود كه اين روز جدايى است :  هذا يَوْمُ الْفَصْلِ  كه شما پيوسته آن را دروغ مىشمرديد و مورد استهزا قرار مىداديد ، و شما ، از پيشينيان و پسينيان ، اكنون در كنار يكديگر فراهم آمده‌ايد ، پس اگر حيله‌اى براى رهايى داريد به آن بپردازيد :  فَإِنْ كانَ لَكُمْ كَيْدٌ فَكِيدُونِ  ، و اين كيفر كيد و حيله و محاربه آنان با خدا و اولياى او در دنيا است ، پس واى بر ايشان از اين ايستگاه و عذاب آن ( آيات 38 - 40 ) .\r\nقرآن راه رهايى از سرنوشت بد و پليد مكذبين را بيان مىكند كه همانا ترس از خدا و پرهيزگارى است ، و اين بيان قلبهاى متقيان را از آرزومندى نسبت به رحمت خدا و اطمينان پيدا كردن به لطف او آكنده مىسازد ، و نيز آيه سايه‌هايى از خشم خدا و تهديد او با همه آيات و از آن گذشته با همه كلمات مفرد وارد شده در آيات ( 41 - 44 ) است . . . پس پرهيزگاران از عذاب در امانند :   فِي ظِلالٍ وَ عُيُونٍ * وَ فَواكِهَ مِمَّا يَشْتَهُونَ   و پروردگارشان آنان را به خوان فضل و رحمت خويش مىخواند :  كُلُوا وَ اشْرَبُوا هَنِيئاً بِما كُنْتُمْ تَعْمَلُونَ  و اين جزاى پرهيزگاران نيكوكار در نزد خداى تعالى است ( آيات 41 - 44 ) .\r\nو سپس سياق به تهديد و وعيد سابق مكذبان باز مىگردد ، و آنان را به عذاب تهديد مىكند ، و از عواقب رفتن بر راه تكذيب و تبهكارى بر حذر مىدارد ، و در اين باره تأكيد مىكند كه باقى ماندن آنان در بهره‌منديهاى مجرمانه چندان به درازا نخواهد كشيد ، و به زودى غضب خدا كه آسمانها و زمين طاقت تحمل آن را ندارند بر سر ايشان فرود خواهد آمد ( آيات 45 - 47 ) .\r\n/ 205 چگونه ممكن است با تمردى كه نسبت به اوامر و احكام الاهى نشان داده و از فرستادگانش پيروى نكرده و آيات او را تصديق نكرده‌اند ، گرفتار ويل و عذاب نشوند :  وَ إِذا قِيلَ لَهُمُ ارْكَعُوا لا يَرْكَعُونَ  ؟ ! آرى . به زودى گرفتار عذاب خواهند شد ( آيات 48 - 49 ) .\r\nپروردگار ما سورة المرسلات را با اين پرسش استنكارى كه : پس از اين به\r\n\r\n","description":"","footnote":"","page_name":" 216 ","page_number":218},
  {"content":"\r\n\r\nكدام گفته ايمان خواهند آورد  فَبِأَيِّ حَدِيثٍ بَعْدَهُ يُؤْمِنُونَ  ؟ ! به پايان مىرساند . و اين تأكيدى بر آن گفته است كه ايمان به آخرت و حديث آن سنگ شالوده در ايمان آوردن صريح و آشكار به همه اصول و مبادى و حقايق ديگر است ، و همين سبب آن است كه ياد كردن آن در آيات وحى به صورتى تفصيلى جريان پيدا مىكند ( آيه 50 ) .\r\n/ 207 سوره المرسلات\r\n\r\n[ سوره المرسلات ( 77 ) : آيات 1 تا 50 
  ]\r\nبِسْمِ اللَّهِ الرَّحْمنِ الرَّحِيمِ\r\nوَ الْمُرْسَلاتِ عُرْفاً ( 1 ) فَالْعاصِفاتِ عَصْفاً ( 2 ) وَ النَّاشِراتِ نَشْراً ( 3 ) فَالْفارِقاتِ فَرْقاً ( 4 )\r\nفَالْمُلْقِياتِ ذِكْراً ( 5 ) عُذْراً أَوْ نُذْراً ( 6 ) إِنَّما تُوعَدُونَ لَواقِعٌ ( 7 ) فَإِذَا النُّجُومُ طُمِسَتْ ( 8 ) وَ إِذَا السَّماءُ فُرِجَتْ ( 9 )\r\nوَ إِذَا الْجِبالُ نُسِفَتْ ( 10 ) وَ إِذَا الرُّسُلُ أُقِّتَتْ ( 11 ) لِأَيِّ يَوْمٍ أُجِّلَتْ ( 12 ) لِيَوْمِ الْفَصْلِ ( 13 ) وَ ما أَدْراكَ ما يَوْمُ الْفَصْلِ ( 14 )\r\nوَيْلٌ يَوْمَئِذٍ لِلْمُكَذِّبِينَ ( 15 ) أَ لَمْ نُهْلِكِ الْأَوَّلِينَ ( 16 ) ثُمَّ نُتْبِعُهُمُ الْآخِرِينَ ( 17 ) كَذلِكَ نَفْعَلُ بِالْمُجْرِمِينَ ( 18 ) وَيْلٌ يَوْمَئِذٍ لِلْمُكَذِّبِينَ ( 19 )\r\nأَ لَمْ نَخْلُقْكُمْ مِنْ ماءٍ مَهِينٍ ( 20 ) فَجَعَلْناهُ فِي قَرارٍ مَكِينٍ ( 21 ) إِلى قَدَرٍ مَعْلُومٍ ( 22 ) فَقَدَرْنا فَنِعْمَ الْقادِرُونَ ( 23 ) وَيْلٌ يَوْمَئِذٍ لِلْمُكَذِّبِينَ ( 24 )\r\nأَ لَمْ نَجْعَلِ الْأَرْضَ كِفاتاً ( 25 ) أَحْياءً وَ أَمْواتاً ( 26 ) وَ جَعَلْنا فِيها رَواسِيَ شامِخاتٍ وَ أَسْقَيْناكُمْ ماءً فُراتاً ( 27 ) وَيْلٌ يَوْمَئِذٍ لِلْمُكَذِّبِينَ ( 28 ) انْطَلِقُوا إِلى ما كُنْتُمْ بِهِ تُكَذِّبُونَ ( 29 )\r\nانْطَلِقُوا إِلى ظِلٍّ ذِي ثَلاثِ\r\n/ 208\r\n\r\n","description":"","footnote":"","page_name":" 217 ","page_number":219},
  {"content":"\r\n\r\nشُعَبٍ ( 30 ) لا ظَلِيلٍ وَ لا يُغْنِي مِنَ اللَّهَبِ ( 31 ) إِنَّها تَرْمِي بِشَرَرٍ كَالْقَصْرِ ( 32 ) كَأَنَّهُ جِمالَتٌ صُفْرٌ ( 33 ) وَيْلٌ يَوْمَئِذٍ لِلْمُكَذِّبِينَ ( 34 )\r\nهذا يَوْمُ لا يَنْطِقُونَ ( 35 ) وَ لا يُؤْذَنُ لَهُمْ فَيَعْتَذِرُونَ ( 36 ) وَيْلٌ يَوْمَئِذٍ لِلْمُكَذِّبِينَ ( 37 ) هذا يَوْمُ الْفَصْلِ جَمَعْناكُمْ وَ الْأَوَّلِينَ ( 38 ) فَإِنْ كانَ لَكُمْ كَيْدٌ فَكِيدُونِ ( 39 )\r\nوَيْلٌ يَوْمَئِذٍ لِلْمُكَذِّبِينَ ( 40 ) إِنَّ الْمُتَّقِينَ فِي ظِلالٍ وَ عُيُونٍ ( 41 ) وَ فَواكِهَ مِمَّا يَشْتَهُونَ ( 42 ) كُلُوا وَ اشْرَبُوا هَنِيئاً بِما كُنْتُمْ تَعْمَلُونَ ( 43 ) إِنَّا كَذلِكَ نَجْزِي الْمُحْسِنِينَ ( 44 )\r\nوَيْلٌ يَوْمَئِذٍ لِلْمُكَذِّبِينَ ( 45 ) كُلُوا وَ تَمَتَّعُوا قَلِيلاً إِنَّكُمْ مُجْرِمُونَ ( 46 ) وَيْلٌ يَوْمَئِذٍ لِلْمُكَذِّبِينَ ( 47 ) وَ إِذا قِيلَ لَهُمُ ارْكَعُوا لا يَرْكَعُونَ ( 48 ) وَيْلٌ يَوْمَئِذٍ لِلْمُكَذِّبِينَ ( 49 )\r\nفَبِأَيِّ حَدِيثٍ بَعْدَهُ يُؤْمِنُونَ ( 50 )\r\n\r\nمعناى واژه‌ها\r\n8 طمست : در معنى آن بعضى گفته‌اند : يعنى نور ستارگان از ميان مىرود و بىنور مىشوند ، و درست‌تر آن است كه خود ستارگان از ميان مىروند و چيزى از آنها بر جاى باقى نمىماند . در مفردات راغب آمده است :\r\nطمس به معنى نابود شدن اثر و محو شدن است ؛ خداوند تبارك و تعالى گفته است :  رَبَّنَا اطْمِسْ عَلى أَمْوالِهِمْ  يعنى صورت آن را محو كن ، و ديگر :  لَوْ نَشاءُ لَطَمَسْنا عَلى أَعْيُنِهِمْ  يعنى اگر بخواهيم نور و صورت چشمان ايشان را چنان از بين مىبريم كه اثرى از آن بر جاى نماند .\r\n\r\n","description":"","footnote":"","page_name":" 218 ","page_number":220},
  {"content":"\r\n\r\n21 مكين : مستحكم ، و قرطبى گفته است : يعنى در جايى استوار و بلند .\r\n32 كالقصر : به قولى : ساختمانى بزرگ ، و به قولى :\r\nريشه درخت ، و بعضى گفته‌اند : اولى آشكارتر است و دومى مناسبتر .\r\n33 جمالات صفر : شتر زرد ، بعضى گفته‌اند زبانه‌هاى آتش همچون شتر زرد رنگ است ، پس از آن كه حجمى به بزرگى يك كاخ دارد ، و تشبيه شراره آتش به شتر زرد به مناسبت شباهت آن با شترهايى است كه در اين جا و آن جا مىچرند .\r\n/ 210\r\n\r\nواى بر دروغ پردازان\r\n\r\nشرح آيات :\r\n[ 1 - 10 
  ] آيا ديده‌اى كه آن كس كه وعده خدا را دروغ مىپندارد آن وعده را باطل كرده باشد ؟ هرگز . . . او با تكذيب خود نسبت به حق بزرگترين تبهكارى را مرتكب شده ، پس واى بر او و سپس واى بر او باد .\r\nاو چه حق آن دارد كه آنچه را كه گواههاى بر صحت آن متواتر است و نشانه‌هاى آن يكديگر را تأييد مىكنند تكذيب كند : به وعده واقع شونده خدا كه مصداقهاى آن در جريان تاريخ تكرار پيدا كرده ، و به اين بادهايى كه پروردگارش مىفرستد و گاه خبردهنده از عذاب است ، و گاهى ديگر بشارت دهنده از خير و نعمت ؟ اينها بعضى از آيات و نشانه‌هاى وعده الاهى است . قسم به آنها و به\r\n\r\n","description":"","footnote":"","page_name":" 219 ","page_number":221},
  {"content":"\r\n\r\nفرشتگان موكّل بر آنها و به عذرها و تهديدهايى كه در برابر ما قرار مىدهند كه :\r\nوعده خدا صورت وقوع پيدا خواهد كرد .\r\nبدين گونه كلمات سوگندى كه در تفسير و تأويل آنها اختلاف وجود دارد ، در آغاز اين سوره به دنبال يكديگر آمده است ، و تأويل آنها هر چه باشد ، به اين حقيقت بزرگ به همان گونه وابستگى دارد كه گواه حاضر به غايب مورد انتظار ، و همچون وابستگى حجّتها به حقايق ، و مقدمات با آنچه پس از آنها اتفاق مىافتد . . . و همچنين است درباره ديگر سوگندهايى كه در ذكر حكيم آمده و از ارتباط مقدمه با آنچه پس از آن مىآيد خبر مىدهد . / 211 آرى . گاه از ارتباط بعضى از آنها با بعضى ديگر آگاهى نداريم ، ولى با تدبر ژرف مىتوانيم آن را پيدا كنيم .\r\n  وَ الْمُرْسَلاتِ عُرْفاً   - سوگند به فرستاده شده‌هاى پى در پى يكديگر . » در تأويل « المرسلات » دو رأى اساسى وجود دارد :\r\nاول : به معنى بادها است ؛ در مجمع البيان چنين آمده است : و المرسلات يعنى بادها كه همچون يال اسب در پى يكديگر فرستاده شوند . بنا بر آنچه از ابن مسعود و ابن عباس و مجاهد و قتادة و ابو صالح روايت شده است ، و بنا بر اين « عرفا » منصوب بر حال بودن است همچون در اين گفته كه : جاءوا اليه عرفا واحدا يعنى به حالت پياپى نزد او آمدند . « 1 » معتقدان به اين نظر به گفته رسول اللَّه ( ص ) استدلال كردند كه : « شماره بادها هشت است : چهار تا از آنها عذاب است ، و چهار ديگر رحمت ؛ نامهاى عذاب آنها چنين است : عاصف و صرصر و عقيم و قاصف ، و نامهاى رحمت اينها است : الناشرات و المبشّرات و المرسلات و الذّاريات ؛ خدا مرسلات را مىفرستد كه از آنها ابرها برانگيخته مىشود ، سپس مبشّرات را مىفرستد كه ابرها را از جا مىكند ، و آن گاه الذاريات را مىفرستد كه ابرها را با خود حمل مىكند و از آنها باران چنان روان مىشود كه شير از پستان شتران ماده پر شير كه آنها را لواقح مىگويند ، و آن گاه ناشرات را مىفرستد كه\r\n\r\n\r\n","description":"","footnote":"\r\n( 1 ) - مجمع البيان ، ج 10 ، ص 415 .\r\n","page_name":" 220 ","page_number":222},
  {"content":"\r\n\r\nآنچه را كه بخواهد پراكنده مىسازد » ، « 2 » و در همان جا آمده است كه : مردى به سوى على ( ع ) آمد و پرسيد : العاصفات عصفا چيست ، و او گفت : بادها .\r\nدوم : مقصود از آنها فرشتگان است ، و « عرفا » به آن تفسير شده است كه پيام‌آور امر به معروف و نهى از منكر خدايند ، « 3 » و به قولى : پيامبران و فرستادگانند كه حامل وحى مشتمل بر هر كار خير و معروف بوده‌اند ، پس در اين شك نيست كه با لا إله الا اللَّه فرستاده شده بوده‌اند كه اين خود كليد هر خير و نيكى و معروف است . « 4 » / 212 به نظر من مىشود و گفته را با يكديگر جمع كرد و گفت : هنگامى كه دانستيم كه بر بادها فرشتگانى موكلند كه آنها را مىرانند و به فرمان خدا بر آنها بانگ مىزنند ، و اين كه فعل به صورت مبنى بر مجهول آن ، مىتوانيم بگوييم كه ظاهر آيات مربوط به بادها و باطن آن مربوط به فرشتگان است ، و اما آنچه پس از آن در خصوص القاء ذكر در سياق آمده ، قابل آن است كه به بادها و فرشتگان هر دو تأويل شود ، پس اگر « المرسلات » را ملائكه تصور كنيم ، وحى خدا و آيات او را به انبيا القا مىكنند و سپس به مردم ، و اگر به بادها تأويل كنيم ، اين بادها مايه فرو ريختن باران مىشود كه خود تذكره و يادآورى براى مردم است .\r\nممكن است گفته شود كه   الْمُرْسَلاتِ عُرْفاً   به معنى بادهايى است كه به صلاح و خير مردمان عمل مىكنند ، يعنى فرستاده شدگانى به شمار مىروند كه مردم آنها را مىشناسند ، و به سبب بارانى كه از آنها به دست مىآيد خواستار آنها محسوب مىشوند .\r\nبه هر صورت اجمال اين كلمات ما را بر آن مىدارد كه حقايق را به يكديگر بپيونديم و ميان بادهاى فرستاده شده همراه با باران و بركت و فرشتگان موكل بر آنها يا فرستاده شدگان همراه با رسالت و پيغام تمايزى قايل نشويم ، بدان جهت كه\r\n\r\n\r\n","description":"","footnote":"\r\n( 2 ) - الدر المنثور ، ج 6 ، ص 303 .\r\n( 3 ) - مجمع البيان ، ج 10 ، ص 415 .\r\n( 4 ) - التفسير الكبير ، ج 30 ، ص 267 .\r\n","page_name":" 221 ","page_number":223},
  {"content":"\r\n\r\nسودمندى قسم به هر دو از آنان تحقق پيدا مىكند ، به همان گونه كه روى هم رفته گواهانى بر وعده خدا به شمار مىروند و سوگند خوردن به آنها صحت پيدا مىكند ، و اين از عاليترين روشهاى بيان ادبى قرآن است .\r\n فَالْعاصِفاتِ عَصْفاً  - و سپس سوگند به بادهاى سختى كه وزش آنها شديد است . » در التبيان آمده است : يعنى بادهايى كه به شدت مىوزند ، و عصوف به معنى گذشتن باد به سختى و شدت است ، « 5 » و چون معنى را متوجه به فرشتگان بدانيم ، عصف را مىتوان به دو گونه معنى كرد : يكى سرعت كه عرب مىگويد فرس عصوف يعنى اسب با حركت سريع ؛ و علامه طباطبايى گفته كه مراد از عصف تندى سير و حركت است به استعاره از عصف باد كه مقصود از آن سرعت وزيدن است ، و اشاره به سرعت سير آن به طرف آنچه براى رسيدن به آن فرستاده شده است ، « 6 » و وجه ديگرى براى معنى آن هلاك كردن و از بين بردن ؛ رازى گفته است : يعنى اين كه آن / 213 فرشتگان روح كافر را از تنش بيرون مىرانند ، و عصف بالشيء يعنى آن را هلاك و نابود كرد ؛ « 7 » و عصف بهم الدهر يعنى روزگار آنان را برانداخت و از ميان برد . « 8 » چنان به نظر مىرسد كه آنچه به سياق نزديكتر است ، تأويل عصف به سرعت بادها در حمل باران باشد نه سرعت در هلاك كردن .\r\n وَ النَّاشِراتِ نَشْراً  - و سوگند به پراكنده كنندگان با پراكندگى . » اگر آنها را بادها بدانيم ، مقصود بادهايى مىشود كه ابر را در افقها پراكنده مىسازند ، و به پراكندن باران و رحمت الاهى از كشت و جز آن مىپردازند ، همان گونه كه سبب بارورى و گرده‌ريزى و پيدايش دانه‌ها در سرزمينهاى گوناگون زمين\r\n\r\n\r\n","description":"","footnote":"\r\n( 5 ) - التبيان ، ج 10 ، ص 223 .\r\n( 6 ) - الميزان ، ج 20 ، ص 146 .\r\n( 7 ) - التفسير الكبير ، ج 30 ، ص 264 .\r\n( 8 ) - المنجد ، ماده عطف .\r\n","page_name":" 222 ","page_number":224},
  {"content":"\r\n\r\nمىشوند ، بر همان سان كه فرشتگان بالهاى خود را در هنگام فرود آمدن با وحى بر زمين در جو پراكنده و گسترده مىسازند ، « 9 » يا كتابها و نامه‌هاى عمل از جانب خدا باز و گسترده مىشود ، « 10 » يا رحمت و عذاب او انتشار پيدا مىكند ، يا در روز محاسبه قيامت چنين حادثه‌اى پيش مىآيد . « 11 »  فَالْفارِقاتِ فَرْقاً  - سپس جدا كننده‌هاى به صورتى از جدا كردن . » گفته‌اند : مقصود بادهايى است كه در ابر سبب پراكندگى مىشوند و آن را نابود مىكنند ( پس از جمع و متراكم شدن ابر ، تا در نتيجه آن باران متوقف و خورشيد آشكار شود و چهره آسمان پس از مدتى ناپيدايى بار ديگر نمايان گردد ) به گفته مجاهد ، « 12 » به همان گونه كه فرشتگان با آيات و وحيى كه همراه خود از جانب خدا براى فرستادگان او مىآورند ، سبب پيدا شدن جدايى و فرق ميان حق و باطل مىشوند . چنين است در التبيان « 13 » و التفسير الكبير . « 14 » / 214  فَالْمُلْقِياتِ ذِكْراً  - و سپس سوگند به ( آن فرشتگان ) كه قرآن و ذكر را ( بر دل و گوش پيامبران ) القا مىكنند . » فرشتگان رسالتهاى خدا را به پيامبران مىرسانند ، ولى تنها فرشتگان نيستند كه ما را از طريق بيم دادن و عذر پذيرفتن به ياد خدا مىاندازند ، بلكه بادها نيز عملى از اين گونه دارند ، و فرقى ميان آن نيست كه بادهاى عذاب باشد يا بادهاى رحمت ، و باران نازل شده بر اثر وزيدن بادها نيز خود ذكرى بزرگ است ، زيرا كه با فرو ريختن باران بر زمين و روييدن و رشد كردن رستنيها پس از آن ما را به ياد روز رستاخيز مىاندازد ، و اين انديشه دليل مقارن بودن فراوان ذكر قرآن و رسالتهاى\r\n\r\n\r\n","description":"","footnote":"\r\n( 9 ) - الكشاف ، ج 4 ، ص 410 .\r\n( 10 ) - التبيان ، ج 10 ، ص 223 .\r\n( 11 ) - التفسير الكبير ، ج 30 ، ص 264 .\r\n( 12 ) - مجمع البيان ، ج 10 ، ص 266 .\r\n( 13 ) - التبيان ، ج 10 ، ص 224 .\r\n( 14 ) - التفسير الكبير ، ج 30 ، ص 266 .\r\n","page_name":" 223 ","page_number":225},
  {"content":"\r\n\r\nالاهى با سخن درباره باران و نمودهاى طبيعى ظاهر شده به وسيله آن بر زمين را در قرآن براى ما آشكار مىسازد و تفسير مىكند .\r\n عُذْراً  عذرى . » عذرى براى اقامه حجت در آن جا كه خدا ذكر را به ميانجيگرى فرشتگان فرستاده است ، يا بر حذر داشتن و يادآورى كردن از طريق بادهاى شديد و بنيانكن . . . و اين همه پيش از آن است كه بر تبهكاران عذاب نازل شود .\r\n أَوْ نُذْراً  - يا بيم دادنى . » بيم دادن معروف است ، و چون در صدد يافتن فرق ميان آن و إعذار ( عذر آوردن ، عذر پذيرفتن ) برآييم ، شايد از اين قرار بوده باشد : إعذار مخصوص زمانى است كه آدمى به انذار جواب مثبت نداده باشد ، در صورتى كه انذار اعم است ، و بسا هست كه با پاسخ مثبت در آن هنگام همراه مىشود كه با اعذار قرين شده باشد . و گاه گفته مىشود : لقد اعذر من انذر يعنى آن كس كه بيم داده عذرخواهى نيز كرده است ، و شايد آنچه مفسران در اين خصوص گفته‌اند به همين معنى مربوط باشد . شيخ الطائفه گفته است كه به قولى : اعذار از جانب خدا و انذار به آفريدگانش ، همان ذكر است كه فرشتگان به پيامبران القا مىكنند ، و چنين اضافه كرده است كه : پس عقاب كردن بر عمل زشت بعد از بيم دادن درباره آن ، عذر در وقوع آن را ايجاب مىكند ، هر چند بر خلاف مقصود بنده‌اى باشد كه مستحق آن است . « 15 » و گفته‌اند : عذرى كه با آن در عقوبت كردن بندگانش به آن معتذر مىشود ، جز بنا بر حكمت نيست ، و نذرا يعنى خبر دادن از موضوع مايه ترس ، به گفته حسن . « 16 » / 215 مهمترين چيزى كه مرسلات ، خواه فرشتگان بوده باشند و خواه بادها ، القا مىكنند ، يادآورى از آخرت است و اين كه وعده خدا راست است . آيا نمودهاى\r\n\r\n\r\n","description":"","footnote":"\r\n( 15 ) - التبيان ، ج 10 ، ص 224 .\r\n( 16 ) - مجمع البيان ، ج 10 ، ص 415 .\r\n","page_name":" 224 ","page_number":226},
  {"content":"\r\n\r\nطبيعى در كائنات با يكديگر ارتباط ندارند كه پس از وزيدن بادهاى مرسلات و عاصفات و ناشرات و فارقات موسمهاى خير و بركت و سالهاى مبارك فرا مىرسد ، و پس از عاصفه‌هاى خشمگين هلاك و دمار فرا مىرسد ؟ آيا اين نمودها چنان نيست كه اولين آنها گواه بر آخرين آنها است ؟ به همين گونه گواهان عذاب ما را از وعده خدا كه وقوع پيدا خواهد كرد با خبر مىسازند ، به همان گونه كه شواهد رحمت از وعده خدا كه تحقق پيدا خواهند كرد به ما بشارت مىدهند .\r\n إِنَّما تُوعَدُونَ لَواقِعٌ  - آنچه به شما وعده داده شده است وقوع پيدا خواهد كرد . » و اين جمله جواب قسم ذكر شده در آيات پيش از اين و مؤكد شده با سه علامت تأكيد است : إنّ و حصر و لام در « لواقع » . و با آن كه بعضى از مفسران حصر و عذر را مخصوص قيامت دانسته و گفته‌اند كه خداوند متعال در دنبال اين آيه‌ها از نشانه‌هاى روز قيامت سخن گفته است ، « 17 » من مطلق بودن كامل را براى هر وعده خدا اختيار مىكنم ، همچون وعده او به پيروزى مؤمنان و از بين رفتن ظلمت و زنده شدن و زنده كردن زمين پس از مرگ آن به توسط مؤمنان ، و پيروزى دين او و فرستادگانش و مؤمنين بر سراسر دين در آخر الزمان با ظهور نجات دهنده بشر ، امام حجت منتظر - عجل اللَّه فرجه - و آنچه ما را به اين تفسير فراگير هدايت مىكند ، اين است كه قرآن در بردارنده وجوه مختلف است ، و هر چه تفسير آن فراگيرتر و شاملتر باشد درست‌تر است ، و من در ميان متقدمان كلبى را يافتم كه به مطلق بودن وعده معتقد بوده و گفته است : مراد آن است كه هر چه از خير و شرّ كه به آن وعده داده شده‌ايد ، واقع خواهد شد . و چون وعده خدا به رستاخيز و حساب و جزا از آشكارترين مصاديق وعده و نزديكترين آنها به اذهان و نيز به دلالت سياق است ، بنا بر اين آشكارترين تأويل از هر مصداق ديگر است .\r\nاطمينان داشتن انسان به وعده پروردگارش - و بنا بر اين به آخرت - امرى\r\n\r\n\r\n","description":"","footnote":"\r\n( 17 ) - التفسير الكبير ، ج 30 ، ص 268 .\r\n","page_name":" 225 ","page_number":227},
  {"content":"\r\n\r\nحايز منتها درجه اهميت است ، از آن جهت كه روحيه تسليم به خدا را در همه بعدهاى زندگى برمىانگيزد ، و سبب فعّال شدن عمل و پرهيزگارى و التزام به شرايع و روشهاى آن مىشود ، پس اگر مؤمنان از پيروزى نوميد شوند ، مسير جهاد و اصلاح را به تمامى نپيموده‌اند ، و اگر آدمى به آخرت ( رستاخيز و حساب و جزا ) كافر شود از چنين / 216 التزامى به نظامها و شرايع الاهى شانه تهى كرده است ، چه ايمان به سنت جزا و مكافات از دنيا تا آخرت ممتد است و همان روح مسئوليت و انضباط را در او به حركت در مىآورد .\r\nهر كس كه به تدبر قرآن در موضوع آخرت بپردازد ، ملاحظه خواهد كرد كه اين موضوع از حيث وفور مطالب و تفصيل و تأكيد از آشكارترين خصوصيات اين كتاب است و آدمى را به پرسش كردن درباره سبب و پيامدهاى آن بر مىانگيزد .\r\nشايد مهمترين سببها آنها باشد كه از پى مىآيد :\r\nاولا : اهميت موضوع آخرت بدان سبب كه آخرت - چنان كه در جاهاى فراوان به آن اشاره كرديم - سنگ شالوده در طرز تفكر انسان مؤمن و ايمان او به شمار مىرود .\r\nثانيا : آخرت عالم غيبى در آينده است و اسلام چنان مىخواهد كه اين غيب در ذهن و جان مؤمنان حضور داشته باشد ، و به همين سبب است كه سخن درباره آن را مفصل و متنوع و مكرر مىكند تا چنان شود كه اين غيب در نزد مؤمنان به تراز شهود برسد ، و از همين جا است كه قرآن ، پس از اشاره كردن به آخرت ، به بيان مطلب مىپردازد و به تفصيل ما را به منظره‌هاى بزرگ آن متوجه مىسازد .\r\n فَإِذَا النُّجُومُ طُمِسَتْ  - پس چون از ستارگان روشنى آنها زدوده شود . » قمى چنين گفته است : نور آنها برود و ساقط شوند ، « 18 » و علامه طوسى چنين : طمس به معنى محو شدن اثر دلالت كننده بر وجود شيء است ، و طمس در ستارگان همچون طمس در كتاب است ، زيرا كه سبب از بين رفتن نور و علامتهايى\r\n\r\n\r\n","description":"","footnote":"\r\n( 18 ) - تفسير القمّى ، ج 2 ، ص 400 .\r\n","page_name":" 226 ","page_number":228},
  {"content":"\r\n\r\nمىشود كه به آنها شناخته مىشد . « 19 » و فخر رازى گفته است كه : شايد / 217 مقصود نابود شدن ذات آنها باشد ، و اين با گفته خدا « انتثرت » و « انكدرت » سازگار است ، و ديگر بار كه مراد از بين رفتن روشناييهاى آنها بوده باشد ، ولى اولى شايسته‌تر است ، بدان جهت كه در آن نيازى به محذوف فرض كردن كلمه‌اى وجود ندارد ، « 20 » و آنچه نزديكتر به ذهن است ، به نظر من ، گفته رازى است بدان جهت كه اصل معنى طمس محو و پنهان شدن چيزى است كه در معرض طمس قرار گرفته است .\r\nآنچه از ملاحظهء آيات قرآنى مربوط به موضوع قيامت از لحاظ احوال ستارگان در آن روز مفهوم مىشود ، اين است كه ستارگان نيز همچون كوه‌ها از مراحلى مىگذرند تا به پايان خود برسند و محو شوند ، چه نخست به سبب مختل شدن نظام جهانى آنها از يكديگر و از نظم و نسقى كه دارند پراكندگى پيدا مىكند ، و سپس يكا يك تيره و بىنور مىشوند ، و آن گاه به صورت كامل از ميان مىروند و شعاعى براى دلالت كردن بر آنها بر جاى نمىماند .\r\n وَ إِذَا السَّماءُ فُرِجَتْ  - و چون آسمان شكافته و گشاده شود . » در تفسير قمى آمده است : « تنفرج و تنشق » ( گشوده و شكافته ) شود ، بنا بر روايت ابو الجارود از امام باقر ( ع ) ؛ « 21 » و در مجمع البيان چنين است : يعنى در آن سوراخها و شكافهايى پديد آيد ، « 22 » پس از آن كه استوار و محكم بود و سوراخى در نظام و منفذى در ساختمان آن هرگز وجود نداشت ، و شايد اين نخستين مرحله بوده باشد كه به دنبال آن مراحلى ديگر متواليا خواهد آمد . و بنا بر آنچه از آيات كريمه ديگر آشكار مىشود : مراد قرآن از ذكر تبدّل يافتن نظام آفرينش سلب اعتماد انسان بر آن است تا يكباره با مسئوليتهاى خود رو به رو شود ، پس آسمانى كه يك سقف محفوظ بود ، در آن روز سست مىشود ، و كوه‌هايى كه پناهگاه و دژ بود به صورت\r\n\r\n\r\n","description":"","footnote":"\r\n( 19 ) - التبيان ، ج 10 ، ص 225 .\r\n( 20 ) - التفسير الكبير ، ج 30 ، ص 269 .\r\n( 21 ) - تفسير القمّى ، ج 2 ، ص 400 .\r\n( 22 ) - مجمع البيان ، ج 10 ، ص 415 با اندك تصرف .\r\n","page_name":" 227 ","page_number":229},
  {"content":"\r\n\r\nتوده ريگ هولناكى در مىآيد ، و زمينى كه گاهواره مطمئنى به شمار مىرفت گرفتار زمين لرزه‌اى عظيم خواهد شد ، و همچنين .\r\n وَ إِذَا الْجِبالُ نُسِفَتْ  - و آن گاه كه كوه‌ها بركنده و روان شوند . » گفتند : نسف البناء يعنى ساختمان را از بيخ بركند ، و نسف الجبال ، يعنى آنها را كوفت و ويران كرد . . . و ما اين را مىفهميم كه / 218 نسف كوه‌هايى كه خدا آنها را به عنوان ميخهاى محكم كننده زمين آفريده بود چه معنايى دارد ، پس ديگر كوه‌ها در آن روز استقرار نخواهند داشت و همراه با مردم به جنبش در خواهند آمد و زمين قابل زندگى نخواهد بود .\r\nاين همه بعضى از مشاهد هولناك قيامت است ، و بايد با خود بينديشى كه اين آفريده ضعيف چگونه مىتواند در برابر اين اوضاع وحشتناك جهانى ايستادگى كند ، و به كجا مىتواند پناه برد ؟ مگر اين كه تلاشهاى صالحانه او وى را از اين همه رهايى بخشد .\r\n[ 11 - 19 
  ]  وَ إِذَا الرُّسُلُ أُقِّتَتْ  - و در آن هنگام كه پيغمبران را در وقتى معين حاضر كنند . » براى آنان وقتى معين شده است كه در آن وقت در سرزمينى معين براى گواهى دادن برانگيخته مىشوند ، و اين ما را به آن رهبرى مىكند كه حركت پيامبران و بعث ايشان بىدليل نيست ، بلكه آنان در دنيا و آخرت بر اساس حكمتى الاهى پيشروى و عمل مىكنند ، پس اگر حركت تاريخى آنان را از همه جهات و حيثيتها مورد مطالعه قرار دهيم ، به اين نتيجه مىرسيم كه مبعوث شدن آنان قائم بر مجموعه‌اى از قوانين اجتماعى و تمدنى است ، بدان گونه كه زمان بعثت پيامبر ما محمد ( ص ) و مكان آن ، مثلا ، كاملا با رسالت و نقش او مناسب بوده است ، و شايد امام باقر ( ع ) در روايت ابو الجارود به آن اشاره كرده باشد كه گفته است :\r\n« در اوقات مختلف برانگيخته شدم » . « 23 » و به همين گونه شهادتهاى ايشان در آخرت\r\n\r\n\r\n","description":"","footnote":"\r\n( 23 ) - تفسير القميّ ، ج 2 ، ص 400 .\r\n","page_name":" 228 ","page_number":230},
  {"content":"\r\n\r\nدر هر وقت يا به مجرد آن كه رستاخيز قيامت بر پا شود ، آغاز نمىشود ، هرگز . . . بلكه فرستادگان خدا و پيامبران را ميقات و زمانى معلوم است كه نقش مخصوص به خود را جز در آن ايفا نمىكنند .\r\n لِأَيِّ يَوْمٍ أُجِّلَتْ  - براى كدام روز به تأخير افتاده است ؟ » علامه طباطبايى گفته است : اجل مدت معين شده براى چيزى و كارى است ، و تأجيل به معنى مدت معين كردن / 219 براى چيزى يا كارى ، و در لازم آن كه به معنى تأخير است به كار برده مىشود ، همچون اين كه مىگويند : دين مؤجّل يعنى وامى كه پرداختن آن در وقت معين است و اكنون پرداختن آن ضرورت ندارد ، و اين معنى براى آيه مناسبتر است . « 24 » و در اين كه ضمير در « أجّلت » به چه چيز باز مىگردد ، اختلاف است ، و به گفته صاحب الميزان مرجع آن امور ياد شده پيش از اين از طمس ستارگان و شكافتن آسمان و فرو ريختن كوه‌ها و تأخير وقت رستاخيز پيامبران ، و معنى « لأىّ يوم أجّلت » روزى است كه اين امور براى آن به تأخير افتاده است ؛ « 25 » و به قولى : ضمير تنها به رسولان باز مىگردد . و با آن كه براى نظر صاحب الميزان محملى در آيات از آن روى وجود دارد كه لفظ « اذا » ى وارد شده در همه آيات با معنى تأجيل همراه است ، با وجود اين آنچه به ذهن نزديكتر است ، بازگشت ضمير به رسولان است به اعتبار چسبيدن كلمه « أقّتت » به ايشان و نه به ستارگان و آسمان و كوه‌ها ، و بدان سبب كه آنان اصحاب شهادت و ميزان جدا كردن مردمان از يكديگر در نزد پروردگار صاحب عزّت‌اند كه براى ايشان دو شهادت و گواهى تكميل كننده يكديگر قرار داده است : يكى در دنيا با قيام ايشان همچون گواهان عادل براى خدا كه ذكر آن گذشت ، و ديگرى در آخرت به عنوان حجت و معيارى در ديوان داورى قيامت كه پروردگار ما آن را به اين روز مؤجل كرده است .\r\n\r\n\r\n","description":"","footnote":"\r\n( 24 ) - تفسير الميزان ، ج 20 ، ص 149 .\r\n( 25 ) - همان جا .\r\n","page_name":" 229 ","page_number":231},
  {"content":"\r\n\r\n لِيَوْمِ الْفَصْلِ  - براى روز داورى . » داورى اختلافهاى مردم با هم در همه جهات ، و ميان اهل بهشت و اهل دوزخ ، و روز قيامت از آن روى يوم الفصل ناميده شده كه در آن ميان مردمان داورى صورت مىگيرد و سرنوشتها معلوم مىشود . و چون آخرت مشتمل بر روزها و مراحلى است ، فرستادگان خدا گواهيهاى خود را عموما - چنان كه ظاهرا به نظر مىرسد - در روز رستاخيز ادا نمىكنند ، بلكه در ساعتهاى فصل و داورى در كنار ميزان انجام مىدهند .\r\n وَ ما أَدْراكَ ما يَوْمُ الْفَصْلِ  - و تو چه مىدانى كه روز فصل چيست ؟ » روزى هولناك است كه براى هيچ بشرى فهميدن همه حوادث و وقايع آن و چگونگى و اندازه آنها / 220 هرگز ميسّر نيست ، و از آن جهت چنين است كه آن حقايق بسيار بزرگ و از حدود شناخت ما بزرگتر است ، پس آيا مىتوانيم ، مثلا ، معنى انفجار هزار بمب هسته‌اى را در يك لحظه چنان كه شايسته است بفهميم ؟ هرگز ، و به همين جهت است كه پروردگار ما در جاهاى متعددى از قرآن ، پس از ذكر آخرت ، گاه مىگويد « و ما ادراك چه چيز به تو فهماند » و گاه « و ما يدريك چه چيز به تو خواهد فهماند » .\r\nسياق قرآن تفصيلى در بيان احوال مردم و سرنوشتهاى ايشان در آن روز عرضه نمىدارد ، بلكه به اشاره‌اى متضمن بيم دادن درباره سرنوشت آن تكذيب كنندگان آخرت بسنده مىكند كه از انديشه‌هاى خود مناظر رسيدگى به حساب و حقايق جزاى بزرگ در آن را دور كرده ، و براى خود لگام و هوس و شهوت را به حال خود رها ساخته بى آن كه به كمترين رسيدگى به حساب يا احساس مسئوليت خود توجهى كرده باشند .\r\n وَيْلٌ يَوْمَئِذٍ لِلْمُكَذِّبِينَ  - واى بر تكذيب كنندگان در آن روز . » كلمه « ويل » بدين صورت مطلق و تكرار شده ، الوان عذاب مادى و معنوى را شامل مىشود ، و در دره‌اى از سخت‌ترين دره‌هاى دوزخ تجسم پيدا مىكند ، و به همين سبب ويل به گفته خداى تعالى : « يومئذ » تخصص يافته و معنى آن اين\r\n\r\n","description":"","footnote":"","page_name":" 230 ","page_number":232},
  {"content":"\r\n\r\nنيست كه در اين دنيا ويل و عذابى ندارند ، ولى نشانه‌اى از سخت‌ترين عذابها در جهان ديگر است ، بدان روى كه روز قيامت آشكارترين مصداقهاى گرفتار شدن ايشان به ويلها و هلاكت است .\r\nآيا اين ويلى كه قرآن با آن مكذّبان را تهديد مىكند چگونه است ؟ براى شناخت آن بهتر است به ياد نمونه‌اى از آن بيفتيم كه در عذاب اين جهانى تكذيب كنندگان تجسم پيدا مىكند .\r\nقرآن به عاقبت مكذّبان در دنيا از طريق ارقام و حقايقى مادّى و محسوس حكايت مىكند كه آشكار بودن حقيقت آخرت در نزد عقلا اگر سخت‌تر و صافىتر نباشد ، كمتر نيست ؛ و اين سؤالى است كه خردمندان را به تفكر كردن درباره سرنوشت مكذّبان از طريق / 221 آزمايشهايى كه ديگران بر جاى گذاشته‌اند ، بر مىانگيزد .\r\n  أَ لَمْ نُهْلِكِ الْأَوَّلِينَ * ثُمَّ نُتْبِعُهُمُ الْآخِرِينَ   - آيا پيشينيان را هلاك نكرديم * سپس در پى ايشان ديگران را نيز چنين خواهيم كرد . » مىتوانيم براى هلاك دو معنى تصور كنيم :\r\nاول : هلاك شدن با مرگ ، و تقريبا هيچ آيه‌اى از قرآن را درباره سنت جزا و حقيقت آخرت نمىخوانيم مگر اين كه در كنار آن سخن از سنّت مرگ رفته است ، و سبب آن است كه خداوند متعال مىخواهد ما را به اين انديشه هدايت كند كه آخرت و جزا به همان گونه حق است كه مرگ حق است ، و اين كه دروغ پنداشتن يكى از آن دو چيزى از واقعيّت آنها نمىكاهد ، به همان گونه كه تكذيب آن وعده خدا كه با مرگ صورت وقوع پيدا مىكند ، تغييرى در اين حق پديد نمىآورد ، و دليل آن در گذرگاه بشريت آشكار است كه خدا در آن پيشينيان را با مرگ از دنيا برده و ديگران نيز از پى ايشان خواهند رفت و سرانجام چنان خواهد شد كه هيچ كس جز او - عزّ و جلّ - باقى نمىماند .\r\nدوم : هلاك شدن بر اثر گرفتارى و مؤاخذه الاهى بنا شده بر سنّت جزاى او در زندگى ، كه اين به سياق وعده داده شده به مكذّبان نزديكتر است و پيوسته با ويل\r\n\r\n","description":"","footnote":"","page_name":" 231 ","page_number":233},
  {"content":"\r\n\r\nهمراه است و تأكيد بر جزا دارد ، چنان كه آيه ذيل مؤيّد آن است :\r\n كَذلِكَ نَفْعَلُ بِالْمُجْرِمِينَ  - با تبهكاران بدين گونه رفتار مىكنيم . » پس اين سنّتى جارى در زندگى است و با گذشت زمان تغيير نمىپذيرد ، و آيه بدين گونه انسان را در هر زمان و مكان در برابر اين سنت قرار مىدهد تا چنان تصور نشود كه تنها محدود به تبهكاران تاريخى است . و سپس سياق ، از طريق سنّت جزاى در آخرت ، حقايق گذشته را به آينده اتصال مىدهد كه تأثير آن بر مجرمان بيش از تأثير گرفتاريهاى در اين جهان است .\r\n وَيْلٌ يَوْمَئِذٍ لِلْمُكَذِّبِينَ  - واى بر تكذيب كنندگان در آن روز . » هلاك شدن تبهكاران در دنيا براى دلالت بر عذاب آخرت ايشان كافى است ، و پيشروى ايشان به سوى گرفتارى به / 222 ويل نتيجه‌اى طبيعى از تكذيب فرمانروايى و رهبرى حق و راه راست آن در زندگى است ، و منصرف شدن آنان از آن و پيروى از يك رهبرى گمراه كننده و روش آميخته به خطا آدمى را به ويلى پس از ويل ديگر مىرساند .\r\n[ 20 - 24 
  ] چرا آدمى آيتهاى پروردگارش و از جمله حقيقت آخرت را تكذيب مىكند و رستاخيز و زنده شدن پس از مرگ را نمىپذيرد ؟ آيا براى آن است كه آيات راهنمايى به اين منظور وجود ندارد ، و معرفت او به پروردگارش و به قدرت گسترده بىپايان او ناقص است ؟ هرگز . . . پس لازم است در اصل آفرينش خودمان بينديشيم ، و در اين كه چگونه آيت آشكارى براى راهنمايى ما به قدرت خداوند متعال بر همه چيزها است : ما را از موجود كوچك و حقيرى كه جز با ذره‌بينهاى بزرگ كننده قابل رؤيت نيست ، و به خواست خداوند متعال و نه به اراده ما در زهدان مادرمان قرار گرفت ، در زندگى به راه انداخت و با تبعيت از قوانين و سنتهايى كه نسبت به اكثر آنها جاهليم ، ما را رشد و پرورش داد تا به صورت يك انسان تمام عيار ، مرد يا زن ، در آمديم . پروردگار ما را در برابر اين حقايق فطرى قرار مىدهد كه هيچ كس راهى براى انكار كردن آنها ندارد .\r\n أَ لَمْ نَخْلُقْكُمْ مِنْ ماءٍ مَهِينٍ  - آيا شما را از آبى گندناك و خوار\r\n\r\n","description":"","footnote":"","page_name":" 232 ","page_number":234},
  {"content":"\r\n\r\nنيافريديم ؟ » قمّى گفت : با بوى بد ، « 26 » و به قولى ، حقير و ناچيز كه بيشتر مفسران بر آنند ، و هر كس بينديشد همه اسباب پستى و خوارى را در اين آب مىبيند : حجم آن اندك و بوى آن زننده است و آدمى خود آن را كثيف تلقى مىكند و وزنى براى آن قايل نمىشود ، و تو حق آن دارى كه اگر انسانى تكبر ورزد و بر مركب غرور شود ، و نه تنها در مقابل ديگر افراد انسان بلكه نيز در برابر پروردگار بزرگش چنين كند ، از او در شگفت افتى ! و امير المؤمنين على ( ع ) حق داشت تا تعجب كند و بگويد : « و از متكبّرى در شگفتم كه ديروز نطفه بود و فردا مردار است . . . و از كسى در شگفتم كه زنده شدن در آن جهان را نمىپذيرد در حالى كه زنده شدن بار نخستين را مىبيند » ، « 27 » و واقعا شگفت انگيز است كه آدمى فضل و اكرام پروردگارش را بر خود ، پس از آن كه آب بىمقدار و خوارى بود ، فراموش كند ، و اين آفريده ضعيف به تكذيب پروردگار / 223 توانا و فرمانرواى بر آسمانها و زمين بپردازد ؟ ! سپس خداوند تبارك و تعالى اين آب ناچيز را در زهدان مادر قرار داد تا آن را حفظ كند و در آن صفاتى يكى پس از ديگرى به وجود آيد ، و دست غيب چنان از آن پذيرايى و پرستارى كند و با قوانين و سنتهاى محكم تثبيت شده در رحم به صورتى به رشد و نموّ آن بپردازد كه آدمى از تصور آن عاجز است ، و اين همه به صورتى است كه پدر و مادر هيچ يك سهمى در اين بارآورى و باردارى ندارند .\r\n فَجَعَلْناهُ فِي قَرارٍ مَكِينٍ  - پس او را در قرارگاهى تواناى بر حمل آن قرار داديم . » در التبيان آمده است كه : قرار به معنى جايى است كه درنگ كردن مدت درازى در آن امكان‌پذير است . « 28 » و بيشتر مفسران از ذكر كردن توضيحى درباره\r\n\r\n\r\n","description":"","footnote":"\r\n( 26 ) - تفسير القمّى ، ج 2 ، ص 400 .\r\n( 27 ) - نهج البلاغة ، كلمات قصار ، ص 126 .\r\n( 28 ) - التبيان ، ج 10 ، ص 228 .\r\n","page_name":" 233 ","page_number":235},
  {"content":"\r\n\r\nمكين چشم‌پوشى كرده‌اند ، و صاحب المنجد آن را متمكن يعنى جايگزين معنى كرده است . « 29 » و در الميزان چنين يافتم : و مكين به معنى متمكن است و رحم از آن سبب بدين گونه توصيف شده كه مىتواند نطفه را از تباه شدن حفظ كند ، يا بدان روى كه در آن جايگزين مىشود ، و بنا بر اين معنى آيه چنين مىشود : سپس نطفه را در قرارگاه متمكن قرار داديم كه همان رحم است . « 30 » و گفته خداى تعالى :\r\n فَجَعَلْناهُ  تأكيد بر فعل الاهى در امر است كه از هر فاعل و خواهنده‌اى جز او سبحانه و تعالى بعيد است ، و اين چيزى است كه امام على ( ع ) در يكى از خطبه‌هاى خود در اين باره اشاره كرده و گفته است : « اى آفريده راست اندام ، و پديده نگاهدارى شده در تاريكيهاى ارحام ، و در پرده‌هايى نهاده و هر پرده بر ديگرى فتاده ! آغاز شدى از آنچه بيرون كشيده شد از گل و لاى ، و نهاده شدى در آرامگاهى بر جاى ، تا مدتى كه دانسته است و زمانى كه قسمت شده است . در شكم مادرت به صورت جنين مىجنبيدى كه نه خواندن را پاسخى توانستى گفت و نه آوازى را توانستى شنفت . سپس از قرارگاهت تو را به خانه‌اى بيرون آوردند كه آن را نديده بودى ، و با راههاى سود بردن از آن آشنايى نداشتى . پس چه كس تو را راه بيرون كشيدن خوراك از پستان مادر نماياند ؟ / 224 و به هنگام نياز جايگاههاى طلب كردن و خواستن را به تو شناساند ؟ هيهات ! آن كه در وصف كردن خداوند شكل و اندام درماند ، صفت كردن آفريننده او را چگونه تواند ؟ » « 31 » و بايد به اين نكته توجه داشت كه امام ( ع ) افعال را به صيغه مبنى بر مجهول بيان كرده ، و نيز با « نماياند » و « شناساند » تأكيد بر اراده الاهى در آفرينش تأكيد كرده است .\r\nسپس آفرينش انسان در خلأ و بر اساس تصادف صورت‌پذير نمىشود ، بلكه قايم بر حكمت دقيق و تدبير متين الاهى است كه در آن قوانين اراده خدا و حكمت او را بر انسان متفكّر آشكار مىسازد ، و بنا بر اين جنين بى اندازه و قانون در شكم\r\n\r\n\r\n","description":"","footnote":"\r\n( 29 ) - المنجد ، ماده مكن .\r\n( 30 ) - الميزان ، ج 15 ، ص 20 .\r\n( 31 ) - نهج البلاغة ، خ 163 .\r\n","page_name":" 234 ","page_number":236},
  {"content":"\r\n\r\nمادر درنگ نمىكند ، بلكه چنان كه خداوند متعال چنين توصيف كرده است :\r\n إِلى قَدَرٍ مَعْلُومٍ  - تا به اندازه و زمانى دانسته . » هنگامى كه نوزاد از زهدان خارج مىشود ، آماده ادامه دادن به زندگى در بيرون رحم است ، و مادر و خانواده وى به جان و تن آماده پذيرفتن اويند . زمخشرى گفته است : مقدار معلوم مدتى است كه خدا آن را مىدانسته و به آن حكم كرده است ، و آن نه ماه ، يا اندكى بيشتر يا كمتر است ؛ « 32 » و قمّى گفته است : مقصود پايان اجل است . « 33 » و هنگامى كه اجل توقف در زهدان به پايان مىرسد ، ديگر مادر نمىتواند آن تحول روانشناختى را كه در وجود او پيدا شده است متوقف كند و از آهنگ بيرون آمدن نوزاد از زهدان جلوگيرى به عمل آورد ، به همان گونه كه از نوزاد هم در اين باره كارى ساخته نيست ، بلكه تنها اراده خدا در كار است و هر چه بخواهد مىكند . و « قدر » در آيه محتمل چند معنى است كه اجمالا از اين قرار است :\r\nاول : اندازه و حد ، كه در اين صورت معنى آيه چنين مىشود كه جنين ، از نفسى و بدنى و نيز زمانى محدود به اندازه‌ها و مقياسهايى حكيمانه و الاهى است كه خداى عزّ و جلّ از آنها آگاهى دارد .\r\nدوم : قدر و سرنوشت ، پس خدا آب مهين را در قرارگاهى مكين بدان سبب قرار داد كه به قدرى الاهى پايان پذيرد / 225 كه خداوند متعال از آن آگاه است ، كه قدر او آن است كه ماده يا نر يا چيزى ميان اين دو شود ، و كامل از زهدان بيرون آيد يا ناقص ، و زنده يا مرده ، و سپس چون به زندگى دنيا گام نهاد بر وفق آنچه خدا براى او مقدر كرده است به پيش مىرود و به سرنوشت تعيين شده خود مىرسد ، كه زمانى سعادت است و بهشت ، و زمانى ديگر شقاوت و آتش ، يا فقر است و تندرستى يا بىنيازى و ناخوشى ، يا . . . يا . . . و آيه بدين معنى نيست كه هر انسانى به دنيا مىآيد تا بنا بر تقديرهاى معين شده و با مجبور بودن بر آنها زندگى كند ، بلكه از علم مطلق\r\n\r\n\r\n","description":"","footnote":"\r\n( 32 ) - الكشاف ، ج 4 ، ص 679 .\r\n( 33 ) - تفسير القمّى ، ج 2 ، ص 400 .\r\n","page_name":" 235 ","page_number":237},
  {"content":"\r\n\r\nخدا به خير و شرّى كه به آنها خواهد رسيد خبر مىدهد . و كلمه « معلوم » از جهتى حكايت از تحديد مىكند ، و از جهتى ديگر از اطلاق ؛ اما تحديد و محدود بودن بدان سبب كه مسير انسان در وضع طبيعى و نسبى او محكوم به داده‌ها و مقدرات معينى است كه براى ما امكان شناختن آنها از طريق علم و تجربه امكان‌پذير است ، همچون زمان تقريبى به دنيا آمدن نوزاد و نظاير آن . . . و اما اطلاق بدان روى كه علم يقين به هر چيز و مخصوصا به بعضى از امور مخصوص خدا است كه آن را مىداند و مقدر مىكند ، و هيچ بشرى را به آن دسترس نيست .\r\n فَقَدَرْنا فَنِعْمَ الْقادِرُونَ  - پس اندازه را معين كرديم ، و ما به خوبى بر اين كار تواناييم . » ابن جرير گفت : پس مالك شديم و ما بهترين مالكانيم ، و ضحّاك گفت : پس آفريديم و از بهترين مالكانيم ، « 34 » و در التبيان چنين آمده است : يعنى آفرينش او را بر اين كه كوتاه باشد يا بلند ، مرد يا زن ، مقدر كرديم پس ما مقدرى خوبيم ، و ممكن است معنى بدون تشديد دال ( چنان كه مفسران بدين گونه نيز خوانده‌اند ) از قدرت باشد ، يعنى بر اين همه تواناييم و بر تدبير آن به خوبى قدرت داريم ، و كارى را مىكنيم كه كسى جز ما از عهده آن بر نمىآيد و در آن آنچه مخصوص به مدح است حذف شده ، « 35 » و علامه طباطبايى در الميزان همين احتمال را داده و گفته است : از قدرت مقابل عجز و مقصود اين است كه بر همه اينها قادريم . « 36 » / 226 آنچه من اختيار مىكنم اين است كه دو كلمه « فقدرنا » و « القادرون » در آن واحد بيان كننده دو معنىاند : يكى تقدير بنا بر حكمت و علم ، و ديگرى قدرت از طريق نيرو و خواست ، و به جان خود سوگند ياد مىكنم كه هر كس در آفرينش آدمى تدبر كند ، دو نام حكيم و قادر را متجلى در آن به صورتى مىيابد كه\r\n\r\n\r\n","description":"","footnote":"\r\n( 34 ) - الدر المنثور ، ج 6 ، ص 306 .\r\n( 35 ) - مجمع البيان ، ج 10 ، ص 417 .\r\n( 36 ) - الميزان ، ج 20 ، ص 153 .\r\n","page_name":" 236 ","page_number":238},
  {"content":"\r\n\r\nذره‌اى شك در آن وجود ندارد ، مگر اين كه شخص ميان خود و ميان حقيقت پرده تكذيب حق را براى گريز از مسئوليت كشيده باشد ، كه اگر چنين كرده باشد ، واى بر او از خدا !  وَيْلٌ يَوْمَئِذٍ لِلْمُكَذِّبِينَ  - واى بر تكذيب‌كنندگان در آن روز . » در آيه ملاحظه لطيفى در نزديكى گفته خدا : « يومئذ » وجود دارد كه شايسته است اشاره به روز جدايى و فصلى باشد كه سياق در سوره به آن اشاره كرده است ، و آن چنين است ، و علاوه بر آن ، اين كلمه معنى ديگرى را به ذهن مىآورد ، آن اين كه آيات الاهى متجلى شده در اين سوره ما را به آن متوجه مىسازد كه ويل مخصوص مكذّبان است ، پس چه جريمه بزرگى است اين تكذيب كردن حقيقتى بزرگ همچون حقيقت غيب و قدرت و حكمت آن ! و اشاره كردن به اين با لفظ « يومئذ » مترتب بر اين نتيجه به دست آمده است ، چه معقول نيست كه آفريننده حكيم آخرتى را پس از دنيا مقدّر نكرده باشد ، و اين از امور مسلّم اوليه حكمت است .\r\n[ 25 - 37 
  ] پس از تفكر در افقهاى نفس كه آدمى را به تسليم شدن به خدا و ايمان آوردن به روز فصل رهبرى مىكند ، آيات توجه ما را به طبيعتى متوجه مىسازد كه در پيرامون ما قرار گرفته است ، كه اين يك نيز نامهاى خدا و آيات راهنماى او را منعكس مىسازد .\r\n  أَ لَمْ نَجْعَلِ الْأَرْضَ كِفاتاً * أَحْياءً وَ أَمْواتاً   - آيا زمين را مسكن قرار نداديم * هم براى زندگان و هم براى مردگان ؟ » كفات به معنى مسكن و ظرف است ، و بنا بر خبرى ، امير المؤمنين ( ع ) در بازگشت از نبرد صفّين بر گورستانى گذشت و گفت : « هذه كفات اموات » يعنى اين مساكن مردگان است و سپس به خانه‌هاى كوفه نگاه كرد / 227 و گفت : « هذه كفات الاحياء » و سپس دو آيه ياد شده را تلاوت كرد . « 37 » در مجمع البيان آمده\r\n\r\n\r\n","description":"","footnote":"\r\n( 37 ) - تفسير القمّى ، ج 2 ، ص 400 .\r\n","page_name":" 237 ","page_number":239},
  {"content":"\r\n\r\nاست : كفت الشيء ، يكفته كفتا و كفاتا به چيزى گفته مىشود كه آن را به خود بچسبانند ، و در حديث است كه : اكفتوا صبيانكم يعنى كودكان خود را به خود بچسبانيد ، و به ظرف كفت و كفيت گفته مىشود ؛ و ابو عبيده گفته است كه كفاتا يعنى ظرفها ، « 38 » و از قتادة و مجاهد و شعبى روايت شده است كه : يعنى آنها را در خود نگاه دارد ، « 39 » و زمين ظرف و مسكنى براى مردمان است كه زندگان و مردگان را بر خود دارد ، خواه به معنى ظاهرى كلمه باشد يا به معنى مجازى كه مؤمنان و كافران و دانشمندان و نادانان همه را شامل مىشود .\r\n وَ جَعَلْنا فِيها رَواسِيَ شامِخاتٍ  - و در آن كوه‌هاى بلند آفريديم . » « 40 » و شايد آيه حقيقتى زمين شناختى را بيان كند كه كوه‌ها داراى دو قله‌اند ، يكى قله فرو رفته در اعماق زمين كه شالوده آن است ، و ديگرى قله بالا رفته به طرف آسمان .\r\n وَ أَسْقَيْناكُمْ ماءً فُراتاً  - و به شما آبى گوارا و شيرين نوشانديم . » ميان سخن درباره كوه‌ها و سخن در خصوص آب شيرين رابطه‌اى وجود دارد ، چه بهترين و گواراترين آبها آن است كه از منابع كوهستانى سرچشمه مىگيرد و از آن جا به درون زمين و دانه‌ها و نهرهاى كوهستانى روانه مىشود .\r\nامام على ( ع ) در وصف زمين گفته است : « و چون جوشش آب در گوشه و كنار زمين فرو نشست ، و كوه‌هاى بلند سر به آسمان كشيده را بر دوش آن نهاد ، جويها و چشمه‌ها از فراز كوه‌ها بيرون آورد ، / 228 و در شكاف بيابانها و زمينهاى هموار روان كرد ؛ و جنبش زمين را با خرسنگهاى استوار و سر برافراشته پايدار منظم كرد .\r\nپس زمين آرام گرديد و بر خود نجنبيد ، كه بن كوه‌ها در جاى جاى آن درون رفته بود ، و در سوراخهاى آن خزيده ، و بر زبر همواريها و پستيهاى آن ايستاده و سر بركشيده پس از آن فضاى ميان زمين و آسمان را فراخ ساخت ، و هوا را براى\r\n\r\n\r\n","description":"","footnote":"\r\n( 38 ) - مجمع البيان ، ج 10 ، ص 416 .\r\n( 39 ) - همان منبع ، ص 417 .\r\n( 40 ) - تفسير القمّى ، ج 2 ، ص 132 .\r\n","page_name":" 238 ","page_number":240},
  {"content":"\r\n\r\nنفس كشيدن بپرداخت و اهل زمين را در آن ساكن فرمود ، با آنچه بايسته آنان مىبود ؛ و زمينهاى خشك را ، كه آب چشمه‌ها نتوانست خود را به پستى و بلنديهاى آن رساند ، و جويهاى خرد و بزرگ در رسيدن بدان زمينها درماند ، وانگذاشت .\r\nابرهايى آفريد و بر آن زمينها بگماشت تا مرده آن را زنده گرداند و گياه آن را بروياند . . . » . « 41 » و امام صادق ( ع ) گفت : « اى مفضّل ! به اين كوه‌هاى آكنده از خاك و سنگ ، كه غافلان آنها را بى حاصل مىشمارند و نيازى به آنها نمىبينند بنگر و بدان كه در آنها منافع فراوان وجود دارد ، و از آنها يكى آن است كه برف بر آنها مىبارد و در قله‌ها براى هر كس كه به آن نياز دارد باقى مىماند ، و آنچه مىبايستى آب شود چنين مىشود و از آنها چشمه‌هاى پر آب فراهم مىآيد كه مايه پيدايش نهرهاى بسيار بزرگ است . . . » « 42 » خدا زمين را مسكن آدمى قرار داده ، و در آن كوه‌هاى بلند استوار آفريده ، و از چشمه‌هاى آنها آب گوارا در اختيار ما قرار داده است ، و اين همه از نعمتهاى الاهى و مستوجب سپاسگزارى و حمد و ستايش او است ، و نشانه‌اى از اين سپاسگزارى پيروى كردن از فرستادگان و رسالتهاى او است ، ولى انسان غالبا چنين نمىكند و او را ناسپاس و تكذيب كننده رسولان و رسالتها مىيابى ، و واى بر اين گونه كسان كه با كمى سپاسگزارى از خدا گرفتار عذاب سخت مىشوند ، و در برابر احسان پروردگار خويش به تكذيب پيامبران او مىپردازند .\r\n وَيْلٌ يَوْمَئِذٍ لِلْمُكَذِّبِينَ  - واى بر مكذبان در آن روز . » از خشم خدا و عذاب ، كه خشم او بر ايشان و دروغ پنداشتن رسولان او به توسط ايشان به رنگهايى از عذاب مبدل شود كه كسى طاقت تحمل آن را ندارد ، و معذّبان با رانده شدن به توسط خازنان جهنم و گرزهاى / 229 آتشين به سوى اين عذاب سوزنده و دردناك رانده مىشوند و زبان حال گفتارى و عملى ايشان چنان است كه\r\n\r\n\r\n","description":"","footnote":"\r\n( 41 ) - نهج البلاغة ، خ 91 ، ص 132 .\r\n( 42 ) - بحار الانوار ، ج 3 ، ص 126 .\r\n","page_name":" 239 ","page_number":241},
  {"content":"\r\n\r\nرب العزة بيان كرده است :\r\n انْطَلِقُوا إِلى ما كُنْتُمْ بِهِ تُكَذِّبُونَ  - به سوى چيزى روان شويد كه آن را دروغ مىپنداشتيد . » علامه طبرسى گفته است : يعنى به سوى كيفر كفر ، و دخول در آتش براى عذاب شدن براى گناهان ، « 43 » و رازى بر آن افزوده است كه : ظاهرا گوينده اين سخن خازنان دوزخ بايد بوده باشند ، « 44 » و جزاى مكذبان آتش است ، و تكذيب به اين يعنى انكار آن ، و انكار حقايق ديگرى به سبب همين تكذيب .\r\n انْطَلِقُوا إِلى ظِلٍّ ذِي ثَلاثِ شُعَبٍ  - به سايه‌اى داراى سه شاخه روانه شويد . » شايد سايه به سبب دودى باشد كه حجاب نور مىشود ، يا به سبب تاريكى سخت سياه ، و مفسران در معنى « ثلاث شعب » اختلاف پيدا كرده‌اند : به قولى ، آتش به سه شاخه تقسيم مىشود : يك شاخه در بالا ، يكى در طرف راست ، و ديگرى در طرف چپ و بدين گونه شخص كافر را احاطه مىكند ، « 45 » و به قولى ديگر : از آتش زبانه‌اى بيرون مىآيد و همچون يك خيمه كافر را در بر مىگيرد و به سه شاخه تقسيم مىشود و كافر در آن تا پايان رسيدگى به حسابش باقى مىماند . « 46 » و در لغت شعبه ، و جمع آن شعب و شعاب به معنى گروه و دسته‌اى از يك چيز است ، و شاخه‌اى از درخت را شعبه مىنامند ، « 47 » و از اين جا چنان مىفهميم كه سايه به سه بخش تقسيم مىشود ، و شايد تكذيب كننده در هر يك از شاخه‌ها گونه خاصى از عذاب مىبيند كه از حيث گونه و سختى با عذاب دو شاخه ديگر متفاوت است .\r\n\r\n\r\n","description":"","footnote":"\r\n( 43 ) - مجمع البيان ، ج 10 ، ص 230 .\r\n( 44 ) - التفسير الكبير ، ج 30 ، ص 374 .\r\n( 45 ) - التبيان ، ج 10 ، ص 230 .\r\n( 46 ) - مجمع البيان ، ج 10 ، ص 418 .\r\n( 47 ) - المنجد ، ماده شعب با تصرف .\r\n","page_name":" 240 ","page_number":242},
  {"content":"\r\n\r\n/ 230  لا ظَلِيلٍ  - كه پوشاننده ( عذاب ) نيست . » كه در آن ظليل مشتق از ظلة به معنى پوشاننده است ، « 48 » و سايه را از آن روى ظلال مىخوانند كه خورشيد را مىپوشاند و مانع رسيدن گرماى آن است ، و ظلال مورد اشاره قرار گرفته در آيه مايه راحتى كسانى كه در آن قرار گرفته‌اند نخواهد بود .\r\n وَ لا يُغْنِي مِنَ اللَّهَبِ  - از زبانه‌هاى آتش جهنم و گرماى آن جلوگيرى نمىكنند و فايده‌اى ندارد . »  إِنَّها تَرْمِي بِشَرَرٍ كَالْقَصْرِ  - از آن شراره‌هاى آتشى پرتاب مىشود كه هر يك همچون كاخى است . » گفته‌اند : همچون كاخها و كوه‌ها ، « 49 » و در حديثى دراز از پيامبر ( ص ) در خصوص آتش دوزخ آمده است كه گفت : « زبانه‌هاى آتش برسان كوه‌ها است » ، « 50 » و به قولى ، همچون ريشه‌هاى شاخه شاخه شده درختان ، و ابن عباس گفت : همچون ريشه‌هاى درختان بزرگ . « 51 » و اعراب شتران را به كاخها تشبيه مىكنند ، « 52 » و آنچه مهم است اين كه تشبيه به قصر كنايه از بزرگى و شاخه شاخه شدن هر دو / 231 با هم است همچون در قصرها .\r\n كَأَنَّهُ جِمالَتٌ صُفْرٌ  - تو گويى كه شترانى زرد رنگند . » بيشتر مفسران بر اين اعتقادند كه مقصود تشبيه به شتران زرد رنگ است ، و به قولى پاره‌هاى مس ، به نقل از امام على ( ع ) ، « 53 » و اعراب نحاس را صفر مىنامند ، و بنا بر اين گفته بايد جمالة را حمل بر سيمهاى عظيم دانست ، بدان سبب كه\r\n\r\n\r\n","description":"","footnote":"\r\n( 48 ) - التبيان ، ج 10 ، ص 230 .\r\n( 49 ) - در قمّى و تبيان و مجمع البيان و كشاف و در المنثور و تفسير الكبير .\r\n( 50 ) - نور الثقلين ، ج 5 ، ص 490 .\r\n( 51 ) - الدر المنثور ، ج 6 ، ص 304 .\r\n( 52 ) - مجمع البيان ، ج 10 ، ص 418 .\r\n( 53 ) - التفسير الكبير ، ج 30 ، ص 276 .\r\n","page_name":" 241 ","page_number":243},
  {"content":"\r\n\r\nخداوند متعال گفته است :  حَتَّى يَلِجَ الْجَمَلُ فِي سَمِّ الْخِياطِ  . « 54 » اين گونه‌هاى مختلف عذاب بعضى از ويلها و بلاهايى است كه مكذبان در آخرت با آن رو به رو مىشوند و با آيه كريمه تكرار مىشود :\r\n وَيْلٌ يَوْمَئِذٍ لِلْمُكَذِّبِينَ  - واى بر مكذّبان در آن روز . » و از ويلهاى روز حساب ايشان سلب شدن آن آزادى از ايشان است كه مدت درازى آن را بد مىفهميدند و در دنيا به كار مىبردند و بر اثر اين بليه نمىتوانند سخن بگويند ، و اجازه سخن گفتن از جانب خداوند متعال به ايشان داده نمىشود ، و شايد اين جزاى مطلق العنان بودن انسان براى پيروى از هوا و هوسها و شهوات و ملتزم نبودن به حدود و شرايع الاهى بوده باشد .\r\n هذا يَوْمُ لا يَنْطِقُونَ  - آن روزى است كه هيچ كس سخن نگويد . » در احاديث است كه : دهان اهل دوزخ را با لگامهايى آتشين بسته‌اند ، و زبانهايى كه آن را در جنگ با رسالت خدا و حزب او به كار مىبردند محبوس و از حركت بازمانده است ، بلكه توانايى آن را ندارند كه در مقابل حجتهاى بالغه الاهى مجالى براى دفاع از خود يا قدرتى براى سخن گفتن داشته باشند .\r\n/ 232 نفس نكوهشگر و ملامتگر ( لوّامه ) ضمير شخص دروغگوى منحرف را سرزنش مىكند ، و عقل وى او را هدايت مىكند كه از سرنوشت گذشتگان عبرت بگيرد ، ولى نفس امّاره به بدكارى او را به آن تشويق مىكند كه پيرو شهوتهايش باشد و بر مركب غرور و انكار سوار شود ، و در اين جا شيطان يك راه حل متوسطى به او پيشنهاد مىكند و آن آراستن و زينت دادن بديها است ، و به همين سبب در صدد تأويل كردن آيات قرآن برمىآيد ، و براى دعوت كنندگان به آن عذر و بهانه مىآورد ، و كارها و انديشه‌هاى خود را براى اندرزدهندگان خوب جلوه مىدهد و با خود فريبكارى مىكند . . . و بدين گونه بيشتر مكذبان و مجرمان را مىبينى كه عذرها و بهانه‌هاى ظاهر پسندى براى خود و ديگران فراهم مىآورند و آنها را سبب\r\n\r\n\r\n","description":"","footnote":"\r\n( 54 ) - الاعراف / 40 .\r\n","page_name":" 242 ","page_number":244},
  {"content":"\r\n\r\nانحراف و فساد خود جلوه مىدهند ، ولى در روز قيامت ديگر اين عذرهاى باطل ايشان پذيرفتنى نخواهد بود و حتى اجازه راندن آنها را بر زبان به ايشان نمىدهند ، زيرا كه از پيش به سفاهت و حقه‌بازى محكوم شده‌اند ، و اين چيزى است كه ما را به آن دعوت مىكند تا در عذرخواهيهاى خود براى ديگران يا براى فريب دادن خود به جد تجديدنظر كنيم و مطمئن باشيم كه از آنها در روز بازپسين هيچ سودى بهره ما نخواهد شد .\r\n وَ لا يُؤْذَنُ لَهُمْ فَيَعْتَذِرُونَ  - و به آنان اجازه عذرخواهى داده نمىشود ، » چرا كه عذرخواهى سودمند براى آدمى اعتذار از پروردگار خويش در دنيا از خطاهاى خود با توبه كردن از روى خلوص است ، و اما قيامت تنها براى فصل و جزا است ، و به همين جهت فرصت عذرخواهى به آنان داده نخواهد شد . و امام صادق ( ع ) ما را به انديشه دقيقى در آيه متوجه ساخته و گفته است : « خدا بزرگتر و دادگرتر و برتر از آن است كه بنده‌اش عذرى داشته باشد و نگذارد كه به بيان آن بپردازد ، ولى او عذرى براى عرضه كردن ندارد » ، « 55 » آرى . آنان نمىخواهند كه با منطق سالم از حق خود دفاع كنند ، بلكه مىخواهند به بهانه‌هاى پوچ و واهى متوسل شوند ، و به همين سبب به آنان فرصت سخن گفتن داده نمىشود . و اين از حكمت خداى عزّ و جلّ است كه اگر انسان را آزاد مىگذاشت كه در زندگى هر چه مىخواهد بكند ، و سپس در قيامت در عذرخواهى و بهانه‌آورى را بر روى او باز مىگذاشت ، حكمت آفرينش تباه مىشد ، و لذا ويلى پس از ويل مخصوص ايشان است .\r\n وَيْلٌ يَوْمَئِذٍ لِلْمُكَذِّبِينَ  - واى بر تكذيب كنندگان در آن روز . » از اين آيه بر ما مكشوف مىشود كه عذرهاى بى پايه و واهى به سهم خود دروغ است و به صاحب خود ويل بهره مىسازد .\r\n/ 233 [ 38 - 44 
  ] پس از آن كه قرآن مناظرى از يوم الفصل قيامت را عرضه كرد ، نفوس مكذب را در ايستگاه شاهد و گواهى براى اين آينده زمانى او قرار مىدهد ، در\r\n\r\n\r\n","description":"","footnote":"\r\n( 55 ) - نور الثقلين ، ج 5 ، ص 490 .\r\n","page_name":" 243 ","page_number":245},
  {"content":"\r\n\r\nحالى كه او با حقايق و شواهد و ايستگاهها و لحظات سخت آن حضور دارد ، تا مگر از گمراهى و ضلالت خويش باز گردد و تا فرصت باقى است آخرت خود را از تباهى نجات دهد .\r\n هذا يَوْمُ الْفَصْلِ جَمَعْناكُمْ وَ الْأَوَّلِينَ  - اين روز جدايى است كه شما را با پيشينيان جمع كرده‌ايم . » و براى جمع در اين جا دو معنى است :\r\nاول : بعث و رستاخيز با گرد آمدن پيوندها و استخوانها و فراهم شدن آنها با روحها تا پس از مرگ به صورت انسانى كامل درآيد ، و قرآن به اين معنى در آيه‌هاى متعدد اشاره كرده كه از آن جمله است گفته پروردگار ما در سوره قيامت :\r\n أَ يَحْسَبُ الْإِنْسانُ أَلَّنْ نَجْمَعَ عِظامَهُ  - آيا آدمى چنان مىپندارد كه استخوانهاى او را با هم جمع نمىكنيم » . « 56 » و بدان جهت از گذشتگان ( اوّلين ) ياد مىكند كه مشركان معمولا رستاخيز را بعيد نمىشمردند ، و مخصوصا رستاخيز آن پيشينيان كه بدنهاشان متلاشى و پيوستگيهاشان به گسستگى تبديل شده بود .\r\nدوم : اين كه جمع به معنى ظاهرى كلمه باشد ، كه مردمان ( پيشينيان و پسينيان ) همگى در عرصه قيامت براى جدا شدن از يكديگر جمع مىشوند ، و از مكذبان اول و آخر بدان جهت ياد كرده است كه در آيه بعدى به چالش با ايشان بپردازد ، چه خدا آن را نمىخواهد كه تنها با بعضى از تكذيب‌كنندگان چالش كند بلكه همه آنان با مجموع شماره‌ها و وسايلى كه دارند در معرض چالش قرار خواهند گرفت .\r\n فَإِنْ كانَ لَكُمْ كَيْدٌ  - پس اگر شما را دستانى است . » كه ادعاى پيروزى به وسيله آن و بر آن اعتماد داريد ، / 234  فَكِيدُونِ  - پس به آن متوسل شويد . » اين ردّى بر چيزى است كه بر آن اجماع كرده و ميراثى است كه در\r\n\r\n\r\n","description":"","footnote":"\r\n( 56 ) - القيامة / 3 .\r\n","page_name":" 244 ","page_number":246},
  {"content":"\r\n\r\nزندگى اين جهانى از مكر ورزيدن عليه حق به چنگ آورده‌اند ( از لحاظ ارزش و رهبرى و حزبى ) . و كيد و مكر اين انسان ضعيف و نادان كمتر به جايى مىرسد كه به مبارزه با پروردگار خويش برخيزد ؟ ! ولى كبر و غرور او را اسير خويش مىسازد ، و خود را در مهلكه كيد ورزيدن با خدا مىاندازد ، پس واى بر مكذبان از آنچه بر اثر جنگيدن با خداى جبار متكبر به آن خواهد رسيد .\r\n وَيْلٌ يَوْمَئِذٍ لِلْمُكَذِّبِينَ  - واى بر تكذيب‌كنندگان در آن روز . » و آيا ويلى بزرگتر از كيد خداى بزرگ نسبت به كسى وجود دارد ؟\r\nهرگز . . . پس اين حق است به تمام گستردگى معنى كلمه حق . و بدين گونه روش قرآنى گمانى را كه سبب قيام آنان به تكذيب شده و چنان تصور كرده‌اند كه بر مقاومت در مقابل كيفر كارهاى خود از طريق مكر ورزيدن و پرداختن به روشهاى حيله‌گرى توانايى دارند ، تسفيه مىكند . اما پرهيزگارانى كه به خدا ايمان آورده و رسالتهاى او را تصديق كرده بودند ، و از فرستادگان و اولياى خدا پيروى مىكردند ، روانه بهشت و رسيدن به رضوان الاهى و پاداش نيكوى او مىشوند .\r\n إِنَّ الْمُتَّقِينَ فِي ظِلالٍ وَ عُيُونٍ  - هر آينه پرهيزگاران در ميان سايه‌ها و چشمه‌ها خواهند بود . » اين سايه‌ها از گونه   ذِي ثَلاثِ شُعَبٍ * لا ظَلِيلٍ وَ لا يُغْنِي مِنَ اللَّهَبِ   ياد شده نيست ، بلكه سايه‌هاى نماينده رضايت و خرسندى خدا است كه پرهيزگاران آنها در منتها درجه امنيت و خوشبختى به سر مىبرند ، و در آن از خنكى لطف و رحمت خدا بهره‌مند مىشوند ، و كاميابى از نعمتهاى بهشت ، همچون مناظر زيباى چشمه‌ها كه چشم با ديدن آب جهنده آنها آسايش و آرامش پيدا مىكند ، مايه شادى خاطر ايشان مىشود .\r\n وَ فَواكِهَ مِمَّا يَشْتَهُونَ  - و ميوه‌هاى از هر گونه كه آرزو كنند . » اشتهاى ايشان ، با تمام معنى اين كلمه ، خشنود و خرسند شود ، چه در بهشت خداى متعال به فضل / 235 و مشيّت خود عنان شهوت را براى كسانى كه آن را با بندهاى احكام و حدود خدا بسته بودند ، باز مىگذارد ، و پرهيزگاران در بهشت هر چه\r\n\r\n","description":"","footnote":"","page_name":" 245 ","page_number":247},
  {"content":"\r\n\r\nرا كه آرزو كنند ، در هر مكان و زمان ، در اختيار خواهند داشت ، چه در آن جا ديگر فصول و موسمهايى براى دست يافتن به ميوه‌هاى مورد اشتها وجود ندارد ، و ميوه‌ها با هر بزرگى و مقدار و رنگ و مزه و شكلى كه تخيل كنند و آن را بپسندند در اختيارشان قرار مىگيرد .\r\nو ارتباط ميان اين نعمتهاى سه گانه آشكار است ، و سايه و چشمه‌ها و ميوه‌هاى گوناگون از آشكارترين نشانه‌هاى بهشت به شمار مىرود ، و خداوند تبارك و تعالى با ياد كردن از آنها به كنايه از بهشت سخن مىگويد تا هر چه بيشتر پرهيزگاران را مشتاق رسيدن به آنها سازد .\r\nاز نشانه‌هاى برنامه و روش اسلامى آن است كه ميان تلاش و پاداش ارتباطى برقرار مىسازد ، و اين بدان سبب است كه شوق نسبت به بهشت و رضوان خدا تنها صورت آرزوها و پندارها را نداشته باشد ، و تمايل براى رسيدن به آن راه درست عمل كردن و كوشيدن براى رسيدن و دست يافتن به آنها شود . اين از ديدگاه دنيوى است ، و اما از ديدگاه آخرت ، بيان كردن خدا براى متقيان در خصوص ارتباط ميان عمل و جزاى ايشان ، نوعى از بزرگداشت و اكرام براى ايشان محسوب مىشود ، و گرنه آنچه پرهيزگاران در جنّات خدا از ناحيه مادى و موضوعى به آن دسترس پيدا مىكنند ، بزرگتر از آن است كه آدمى با تلاش و كوشش خود بتواند به آن برسد ، بلكه آن فضل و بخشايشى از خداوند متعال است . و از همين جهت پرهيزگاران در آخر بدين گونه در معرض خطاب قرار مىگيرند :\r\n كُلُوا وَ اشْرَبُوا هَنِيئاً  - بخوريد و بنوشيد آنچه را كه گوارا است . » تهى از همه اسباب سختى و نرسيدن به مقصود كه ممكن است در يك خوردنى يا نوشيدنى وجود داشته باشد .\r\n  بِما كُنْتُمْ تَعْمَلُونَ * إِنَّا كَذلِكَ نَجْزِي الْمُحْسِنِينَ   - به ( پاداش ) آنچه كرده بوديد * كه ما بدين گونه نيكوكاران را پاداش مىدهيم . » خدا از وجود احسان و نيكوكارى در پرهيزگاران همچون سببى براى شايسته شدن ايشان به دريافت فضيلت و رضوان در نزد خود ياد كرده است ، و اين خود\r\n\r\n","description":"","footnote":"","page_name":" 246 ","page_number":248},
  {"content":"\r\n\r\nتأكيدى است بر آن كه صفت احسان بالاترين درجه‌اى است كه كسى مىتواند در نزديكى به خدا به آن برسد ، / 236 و نيز در عروج به افقهاى ايمان و عمل صالح كه اين نيز از نتايج خصوصيات احسان است :\r\nاول : از بزرگترين صفات و اخلاق خدا است .\r\nدوم : مرتبه بلندى در كمال بشرى است ، چه به معنى بيرون آمدن آدمى از خودخواهى و بخل و آزمندى و رسيدن به دوستى ديگران و از خودگذشتگى است .\r\n[ 45 - 50 
  ] و در پايان سوره‌اى كه هدف آن درمان كردن ايستار تكذيبى در نزد انسان از راه متوجه كردن او به آيات الاهى و ترساندن او از عذاب خدا است ، قرآن تأكيد مىكند كه عاقبت ويل و بدبختى و هلاكت مخصوص هر مكذّب خدا و آيات او است ، و همگان را از آن آگاه مىكند كه بهره‌مندى ايشان از نعمت زندگى جز اندكى دوام نمىكند و سپس در پى آن سرنوشت بدى در پيش خواهند داشت كه نتيجه‌اى از تبهكارى و پاسخ مثبت ندادن ايشان به نداى حق است .\r\n وَيْلٌ يَوْمَئِذٍ لِلْمُكَذِّبِينَ  - واى بر مكذّبان در آن روز . » تكرار ده بار از اين آيه در سوره براى تأكيد درباره حقيقتى كه از آن خبر مىدهد ( يعنى اختصاص ويل به مكذّبان ) كفايت مىكند . مكذبان در جريان يوم الفصل با پرهيزگاران تفاوت دارند ، و در صورتى كه اينان در سايه و كنار چشمه‌ها و ميوه‌هايى كه دوست مىدارند زندگى مىكنند ، بهره آنان ويل و هلاك   ظِلٍّ ذِي ثَلاثِ شُعَبٍ * لا ظَلِيلٍ وَ لا يُغْنِي مِنَ اللَّهَبِ   است ، و نيز پرهيزگاران با خوردن و نوشيدن به صورتى كه هيچ بيم بريده شدن نعمت يا سلب شدن آن از ايشان نمىرود ، از زندگى خوشى برخوردارند ، ولى مكذبان و تبهكاران جز اندك زمانى از نعمت برخوردار نيستند و پس از آن به صورتى پيوسته گرفتار عذاب دوزخ خواهند شد .\r\n كُلُوا وَ تَمَتَّعُوا قَلِيلًا إِنَّكُمْ مُجْرِمُونَ  - بخوريد و اندكى برخوردار از نعمت شويد ، از آن جهت كه شما تباهكاران‌ايد . » و از آن جا كه مكذبان مترفان و متنعمان‌اند ، و نعمتهاى خدا و كالاهاى\r\n\r\n","description":"","footnote":"","page_name":" 247 ","page_number":249},
  {"content":"\r\n\r\nگوناگون در تصرف ايشان است ، پس بهره‌مند شدن از رضوان الاهى معنايى ندارد ، بدان سبب كه آنان تبهكاران‌اند ، و هيچ جرم و گناهى بزرگتر از تكذيب جنّ از طرف انسان و پرداختن او به باطل در زندگى نيست ، خواه اين كار را فقيرى به انجام رسانيده باشد يا صاحب ثروتى . / 237 و از سوى ديگر ، ما را به اين امر هدايت مىكند كه تلاش شديد آدمى براى دست يافتن به وسايل بهره‌مندى بيشتر از دنيا ، عامل اساسى در گمراهى و پرداختن او به هر گونه جرم و گناه است . . . و براى اين امر هيچ درمانى در نفس شخص تباهكار جز آن وجود ندارد كه درباره عاقبت كار خود در يوم الفصل قيامت بينديشد ، چه اين گونه تفكر مىتواند او را بر آن دارد كه از متاعهاى اندك و كوتاه مدتى كه مىتواند در اختيار او قرار گيرد و موجب ويل دايمى در آن روز شود ، چشم بپوشد ، و همين بيان كننده ارتباط ميان آيه 16 و گفته خداى تعالى است كه پس از آن مىگويد :\r\n وَيْلٌ يَوْمَئِذٍ لِلْمُكَذِّبِينَ  - واى بر مكذّبان در آن روز . » هنگامى كه حقايق آن در فهم و جان آدمى حضور پيدا مىكند ، باشد كه به ترك تبهكارى و نيز هر خوردنى و متاعى كه خدا به آن رضا نمىدهد ، كشيده شود ، و از آن ترك تكذيب و جانشين شدن با احسان و طمع بستن در نعيم آخرت براى وى امكان‌پذير گردد ، بدان سبب كه جاذبيت و فريبندگى شهوتهاى دنيا با هيچ چيز همچون جاذبه بهشت و هراس دچار شدن به سرنوشت مكذبان و مجرمان و توجه كردن و فهميدن عذابى كه چشم به راه مكذبان است ، نمىتواند مقابله و دفع شود .\r\nقرآن ، سواى تلاش در پى رسيدن به متاعهاى دنيا ، و علاوه بر تبهكار بودن ايشان ، صفت ديگرى را درباره مكذبان بيان مىكند كه همان تسليم نشدن ايشان به اوامر خدا و خاضع بودن در برابر او است .\r\n وَ إِذا قِيلَ لَهُمُ ارْكَعُوا لا يَرْكَعُونَ  - و چون به ايشان گفته مىشود كه نماز و ركوع كنيد ، ركوع نمىكنند . » مقاتل گفته است كه : اين آيه در حق مردم ثقيف نازل شد كه چون رسول خدا ( ص ) آنان را به نمازگزاردن فرمان داد ، گفتند : ما خم نمىشويم ، و علامه\r\n\r\n","description":"","footnote":"","page_name":" 248 ","page_number":250},
  {"content":"\r\n\r\nطبرسى روايت را چنين نقل كرده است كه : « خم نمىشويم بدان سبب كه اين براى ما ننگ است » پس رسول اللَّه ( ص ) گفت : « در آن دين كه در آن ركوع و سجودى نباشد ، خير و خوشى وجود ندارد » ، « 57 » و اين را بيشتر مفسران ياد كرده‌اند . و از نظر دو امر اساسى نماز مخصوصا به صورت ركوع بيان شده است :\r\n/ 238 اول : بدان سبب كه به صورت كنايه از نماز ياد شده است ، چه آشكارترين عمل در نماز همان ركوع است ، و از همين روست كه واحدهاى نماز را به ركعتها مىخوانند ، و نماز نمايندهء ستون دين است ، و ذكر مخالفت و نافرمانى و سركشى ايشان در برابر خدا در رساترين اوامر و شرايع او ، آشكارترين دليل بر عصيان و تكذيب ايشان محسوب مىشود .\r\nدوم : بدان سبب كه نماز مظهر پرستش خدا است ، و ركوع در آن رمز و اشاره خضوع و تسليم و نمود عملى آن است ، و صورت بيانى تكذيب مكذبان و سرپيچى آنان از تسليم شدن به خدا و رهبرى مكتبى از طريق تجسم يافتن با ركوع و سجود از تجسم يافتن به هر صورت ديگر بهتر و بيشتر آشكار مىشود ، و بنا بر اين اساس ، مىتوانيم در اين جا ركوع را علامت تسليم به همه مفردات بدانيم آن را تنها مخصوص ركوع نماز در نظر نگيريم ، و در نتيجه رد كردن تسليم - به همه معانى آن - مستلزم ويل براى مكذبان است .\r\n وَيْلٌ يَوْمَئِذٍ لِلْمُكَذِّبِينَ  - واى بر مكذّبان در آن روز . » يعنى كسانى كه حقايق را تكذيب مىكنند ، كه آشكارترين و مهمترين آنها چنين است :\r\nنخست : آخرت ، بدان جهت كه اساس ايمان آدمى به ديگر ارزشها و حقايق الاهى است ، و نيز اساس ملتزم بودن او به همه مفردات دين در زندگى .\r\nدوم : قرآن كريم كه گفتار خدا براى مردمان است ، و آن كس كه سخن و گفتار پروردگارش او را اصلاح نمىكند ، و از آيات او براى درمان دردهاى وى\r\n\r\n\r\n","description":"","footnote":"\r\n( 57 ) - مجمع البيان ، ج 10 ، ص 419 .\r\n","page_name":" 249 ","page_number":251},
  {"content":"\r\n\r\nسودى به دست نمىآيد ، هرگز به درمانى دسترس پيدا نخواهد كرد ، و بنا بر اين هر كس به خدا ايمان نياورد و تسليم حجتها و دلايل آشكار او نشود ، پس از آن ديگر به چه چيز مىتواند ايمان بياورد ؟ !  فَبِأَيِّ حَدِيثٍ بَعْدَهُ يُؤْمِنُونَ  - پس ، بعد از آن به چه سخنى ايمان خواهند آورد . » از آن روى كه همه سخنان جز سخنان خدا در بيان حق و مشتمل بودن بر آن هرگز به سطح كلام خدا نمىرسد ، نيروى بيان و راهنمايى آن را ندارد ، و چگونه مىتواند سخن مخلوقى به درستى / 239 و بلاغت سخن خالق جهان برسد ؟ ! از آيه به اين مطلب راهنمايى مىشويم كه هر كس كه به سخن قرآن ايمان نياورد ، و بنا بر اين به حديث آخرت نيز مؤمن نشود ، درباره هر چيز و هر سخن چنين خواهد بود ، بلكه حتى درباره هستى خودش كه آشكارترين موجودات براى او و همچون آفتاب جهانتاب در آفاق است نيز گرفتار شك و ترديد باقى خواهد ماند .\r\nمفسّران در اين باره با يكديگر اتفاق نظر دارند كه مقصود از « حديث » همان قرآن است و مىتوان آن را بدين گونه توجيه كرد كه حديث و سخنى درباره جهان ديگر است ، و به تعبيرى درست‌تر چنين مىگوييم : آن عبارت از قرآنى است كه از آشكارترين احاديث و سخنان آن ، پس از آشنا كردن آدمى به پروردگارش ، سخن از آخرت است ، كه موضوع آن ، از لحاظ كمّى و كيفى ، و در فرهنگ اسلامى به صورت عام ، از اهميتى بزرگ برخوردار است .\r\n\r\n","description":"","footnote":"","page_name":" 250 ","page_number":252},
  {"content":"\r\n\r\n\r\nسوره نبأ\r\n\r\n","description":"","footnote":"","page_name":" 251 ","page_number":253},
  {"content":"\r\n . \r\n","description":"","footnote":"","page_name":" 252 ","page_number":254},
  {"content":"\r\n\r\n/ 241 سوره نبأ / 243\r\n\r\nفضيلت سوره :\r\nاز پيامبر - صلّى اللَّه عليه و آله و سلّم - روايت شده است كه گفت :\r\n« هر كس اين سوره را بخواند و آن را از بر كند ، مدت رسيدگى به حسابش در روز قيامت جز به آن مقدار نيست كه اين سوره را بنويسد و پس از آن به بهشت داخل مىشود » .\r\nالبرهان فى تفسير القرآن / ج 4 ص 419\r\n/ 244\r\n\r\nزمينه كلّى سوره\r\nحقايق بزرگ چنان عقل بشر را در ميان گرفته است كه دستبند ناحيه بالاى مچ دست را در تصرف خود دارد ، و هر وقت بخواهد از آنها بگريزد ، آنها را در ميان خود مىبيند ؛ و شك نيست كه برخاستن از گور در روز حساب از اين گونه حقايق است ، و على رغم تلاش براى فرار از آنها ، ملاحظه مىكنيم كه مردمان درباره آنها پرسش مىكنند ، بدان سبب كه اينها از خير بزرگ « النّبأ العظيم » است ، و آدمى به هر جا كه رود ، نبأ عظيم را در برابر خود مشاهده مىكند ، و براى اهميتى كه\r\n\r\n","description":"","footnote":"","page_name":" 253 ","page_number":255},
  {"content":"\r\n\r\nدارد ، در آن اختلافهايى ، گاه در تفصيلات آن و گاه در تلاشهايى براى فرار كردن از آن ، مشاهده مىشود .\r\nآن خود را بر مردمان عرضه و تحميل مىكند تا به آن علم يقينى پيدا كنند ، و در آن هنگام به چنين علمى دست خواهند يافت كه عواقب تكذيب خود را به آن ببينند .\r\nپس از اين آغاز كوبنده ، سوره ما را به آيات خدا در آفريدگانش راهنمايى مىكند و به اين كه داناى حكيم است ، و بندگان خود را بيهوده و بىهدف نيافريده ، بلكه در اين آفرينش حكمتى است كه در مسئوليت متجلى مىشود . خدا آنچه را كه در زمين است براى آدمى آفريده ، پس خود انسان را براى چه آفريده است ؟ آيا زمين را آرامگاه و كوه‌ها را ميخهاى استوار كننده زمين نيافريده ، و در ذات آدمى چيزى قرار نداده است كه بر صنع بديع / 245 و حكمت بالغه او دلالت دارد ؟\r\nما را به صورت جفتها آفريد ، و خواب را براى آسوده شدن ما از رنج كار و تلاش ، و شب را پوشش و روز را وسيله دست يافتن به معاش و نشاط و حركت مقرر داشت ، و آسمان را سقف محفوظى قرار داد كه با هفت طبقه استوار محفوظ مىماند ، و در آن براى مردم زمين چراغ فروزنده‌اى آويخت ، و سپس از آسمان آب پيوسته و روان‌شونده‌اى را فرو ريخت ، و آن گاه اجزاء اين نظام را به يكديگر پيوستگى داد ، و از زمين دانه و گياه را روياند ، و باغهاى با درختان درهم پيچيده ، كه اين همه براى انسان است ، و انسان براى مسئوليت ، تا فردا در روز جدايى كه زمان رسيدگى به حسابها است در معرض داورى قرار گيرد ، و آن روزى است كه در آن صور اسرافيل دميده مىشود و آفريدگان فوج فوج از زمين بر مىخيزند و براى رسيدگى به حسابهاشان روانه قرارگاه ميزان مىشوند . اما آسمان به صورت درهايى درمىآيد كه فرشتگان از آنها همراه با پاداش و كيفر بر زمين فرود مىآيند . و كوه‌هايى كه بر سر مردمان سايه مىافكند ، به سرابها تبديل پيدا مىكند .\r\nدر آن روز به حسابها رسيدگى و جزاها تعيين مىشود . در همان حال كه گردنكشان را به سوى جهنم مىرانند تا روزگارهاى درازى را در آن بدون سردى و\r\n\r\n","description":"","footnote":"","page_name":" 254 ","page_number":256},
  {"content":"\r\n\r\nنوشيدنى دچار رنج و عذاب باشند ، پرهيزگاران با شادمانى روانه بهشت مىشوند تا از نعمت و امنيت و جاودانه بودن بهره‌مند شوند و لذت برند ، و اين و آن تجسمى از مسئوليت مردمان در دنيا و پاداش شايسته‌اى براى اعمال ايشان بوده باشد .\r\nسوره با منظره‌اى از مناظر قيامت پايان مىپذيرد كه در آن روح و فرشتگان به صف ايستاده‌اند و سخن نمىگويند ، و پروردگارمان اين مطلب را به ياد ما مىآورد كه فرصت انتخاب آنچه شايسته و سالم است ، هنوز باقى است ، چه مردمان را از عذابى نزديك بيم داده‌ايم كه در آن روز كه اعمال وى را در دنيا در برابر چشمانش آشكار مىسازند ، تجسم پيدا مىكند . مؤمن از آن شادمان مىشود ، و اما كافر مىگويد : كاش خاك بودم و به اين گونه كارها نمىپرداختم و تاوان اين مسئوليتها را بر عهده نمىگرفتم !\r\n/ 247 سوره النّبأ\r\n\r\n[ سوره النبإ ( 78 ) : آيات 1 تا 20 
  ]\r\nبِسْمِ اللَّهِ الرَّحْمنِ الرَّحِيمِ\r\nعَمَّ يَتَساءَلُونَ ( 1 ) عَنِ النَّبَإِ الْعَظِيمِ ( 2 ) الَّذِي هُمْ فِيهِ مُخْتَلِفُونَ ( 3 ) كَلاَّ سَيَعْلَمُونَ ( 4 )\r\nثُمَّ كَلاَّ سَيَعْلَمُونَ ( 5 ) أَ لَمْ نَجْعَلِ الْأَرْضَ مِهاداً ( 6 ) وَ الْجِبالَ أَوْتاداً ( 7 ) وَ خَلَقْناكُمْ أَزْواجاً ( 8 ) وَ جَعَلْنا نَوْمَكُمْ سُباتاً ( 9 )\r\nوَ جَعَلْنَا اللَّيْلَ لِباساً ( 10 ) وَ جَعَلْنَا النَّهارَ مَعاشاً ( 11 ) وَ بَنَيْنا فَوْقَكُمْ سَبْعاً شِداداً ( 12 ) وَ جَعَلْنا سِراجاً وَهَّاجاً ( 13 ) وَ أَنْزَلْنا مِنَ الْمُعْصِراتِ ماءً ثَجَّاجاً ( 14 )\r\nلِنُخْرِجَ بِهِ حَبًّا وَ نَباتاً ( 15 ) وَ جَنَّاتٍ أَلْفافاً ( 16 ) إِنَّ يَوْمَ الْفَصْلِ كانَ مِيقاتاً ( 17 ) يَوْمَ يُنْفَخُ فِي الصُّورِ فَتَأْتُونَ أَفْواجاً ( 18 ) وَ فُتِحَتِ السَّماءُ فَكانَتْ أَبْواباً ( 19 )\r\nوَ سُيِّرَتِ الْجِبالُ فَكانَتْ سَراباً ( 20 )\r\n/ 248\r\n\r\n","description":"","footnote":"","page_name":" 255 ","page_number":257},
  {"content":"\r\n\r\n\r\nمعناى واژه‌ها\r\n1 [ عمّ 
  ] : اصل آن « عن ما » بوده است كه مركب از حرف جرّ « عن » و « ما » استفهامى و روى هم رفته به معناى « چه چيز » است ، سپس نون به سبب قريب المخرج بودن آن با ميم در آن ادغام شده و الف ما ، بنا بر اين قاعده كه اگر بر آن حرف جر داخل شود مىبايستى حذف شود ، حذف شده است .\r\n6 [ مهادا 
  ] : قرارگاهى آماده براى تصرف كردن در آن ، همچون گاهواره كودك كه در اختيار او قرار مىگيرد بى آن كه آزارى به او برساند .\r\n7 [ أوتادا 
  ] : جمع وتد است به معنى ميخ ولى ستبرتر از آن است ، و كوه‌ها به منزله ميخهايى براى زمين است كه آن را از شكاف خوردن و خرد و پراكنده شدن در هوا بر اثر حركت و جاذبه‌ها محفوظ مىدارد .\r\n9 [ سباتا 
  ] : خاتمه دهنده و قطع كننده كار براى استراحت ؛ و سبت انفه يعنى بينى او را بريد .\r\n13 [ وهّاجا 
  ] : وهاج به معنى فروزان و مشتعل به نور فراوان مشتق از وهج به معنى روشن و نورانى كردن است .\r\n14 [ المعصرات 
  ] : مقصود ابرها است كه از فشرده شدن آنها باران فرو مىريزد ، و چنان است كه گويى ابر حامل باران است و چون بادها آن را بفشارند ، بدان صورت كه جامه در حال شستن فشرده مىشود ، آب از آن بيرون مىآيد . بعضى گفته‌اند كه : در ابرها نيروهاى فشارنده به وديعه نهاده شده است تا از آنها باران را فرو ريزد .\r\n\r\n","description":"","footnote":"","page_name":" 256 ","page_number":258},
  {"content":"\r\n\r\n[ ثجّاجا 
  ] : يعنى بيرون ريزنده به وفور همچون ريختن خون بدن ، مشتق از ثجّ است به معنى فراوان فرو ريختن .\r\n16 [ ألفافا 
  ] : آميخته‌هاى درهم داخل شده كه بعضى از آنها برگرد بعضى ديگر مىچرخند ، و چنين است باغهايى كه درختان در آنها بر گرد يكديگر پيچيده‌اند .\r\n20 [ سرابا 
  ] : سراب پهنه آبى است كه به صورت خيالى در صحرا در هنگام ظهر ديده مىشود .\r\n/ 249\r\n\r\nروز داورى وعده‌گاه خدا با خلق است\r\n\r\nرهنمودهايى از آيات :\r\nآيا آنان را ديده‌اى كه از يكديگر درباره خبر بزرگ پرسش كنند ، و از روز جزا ( از مسئوليت ولايت ) و در آن اختلاف پيدا كنند ( و سپس از پاسخ گفتن درست و جدى خوددارى كنند ) ؟ هرگز . . . ( آنان را به گمراهى خود واگذار ) كه به زودى خواهند دانست ، سپس هرگز . . . ( امر به اين سادگى نيست ) و به زودى خواهند دانست .\r\nآيا شواهد تدبير و حكمت را نمىبينند : در زمينى كه براى قرار گرفتن ايشان آماده و با كوه‌هاى بلند ميخكوب شده ، و در آفرينش خودشان كه به صورت جفت آفريده شده‌اند تا كامل كننده وجود يكديگر باشند ، و در زندگيشان كه چگونه تنظيم يافته و شب را براى آرامش و روز را روشن و براى كسب معاش ايشان قرار داده است ، و در آسمانهايى كه آنان را از حوادث زيانبخش محفوظ مىدارد ، و در اين كه خدا چگونه چراغى درخشان در آنها قرار داده است ، و در فراهم آمدن روزى ايشان كه با باران فروريزنده‌اى آماده مىشود و دانه و گياه و باغهاى با درختان انبوه درهم پيچيده همچون نتيجه‌اى از آن باران در اختيار ايشان قرار مىگيرد ؟ ! آرى . اگر آنان شواهد آفرينش و نشانه‌هاى حكمت را چنان كه بايد و شايد\r\n\r\n","description":"","footnote":"","page_name":" 257 ","page_number":259},
  {"content":"\r\n\r\nدر مىيافتند ، آن گاه مىدانستند كه روز قيامت خواهد آمد ، و چون نفخ صور صورت‌پذير شود ، گروه گروه به جانب پروردگارشان روانه خواهند شد . . . و در آن روز / 250 درهاى آسمان گشوده مىشود و فرشتگان براى جزا دادن مردمان فرود مىآيند .\r\nاما كوه‌ها از جا كنده مىشود و سپس متلاشى مىشوند و به صورت سراب در مىآيند .\r\n\r\nشرح آيات :\r\n[ 1 
  ] انسان معمولا از انديشيدن جدّى درباره حقايق بزرگ كه ترسيم كننده خطوط عمده و اساسى در زندگى او است ، خوددارى مىورزد ، چرا ؟ آيا براى پيچيدگى آنها است ؟ هرگز . . . بلكه از آن روى چنين مىكند كه در جان خود از اين كار رويگردان است ؛ مگر معرفت و شناخت او مسئوليتهاى بزرگى را بر او تحميل نكرده ، پس چرا خود را مكلف به قبول اين سختى مىكند ؟ او را به حال خود واگذار تا غافلانه بر آيات آن بگذرد و از مسئوليتهاى آن شانه تهى كند . ولى آيا اين خودداريها دردى از او دوا مىكند ؟ هرگز به آن مىرسد و با آن رو به رو مىشود ، خواه بخواهد و خواه نخواهد ، و ايمان آورد يا عناد ورزد و كافر شود .\r\nاز جمله اين حقايق است روز قيامت و هراسهاى عظيم موجود در آن كه كودكان را پير مىكند ، و مسئوليت تسليم به حق و فرمان او را بر ما واجب مىسازد ، پس آيا رويگردان شدن از همه اينها امكان‌پذير است ؟ هرگز . . . بدان سبب كه نشانه‌ها و آيات او همه عرصه‌هاى زندگى ما را پر كرده ، و ما پيوسته درباره آن پرسش مىكنيم و با يكديگر اختلاف نظر داريم ، ولى اين به صورت جدى نيست ، و فردا كه با آن رو به رو شديم از اندازه زيانى كه از اين سست‌انگارى خويش به ما مىرسد آگاه خواهيم شد ، و در آن روز از پشيمانى سودى براى ما حاصل نمىشود .\r\n  عَمَّ يَتَساءَلُونَ   - از چه چيز فراوان پرسش مىكنند ؟ » [ 2 
  ] و اگر انسان از خبر بزرگ اعراض و كناره‌گيرى مىكند ، پس به چه سبب درباره آن به پرسش مىپردازد ؟ شايد بدان روى كه گواهيهاى آن پرسيدن را\r\n\r\n","description":"","footnote":"","page_name":" 258 ","page_number":260},
  {"content":"\r\n\r\nبر وى واجب مىسازد ، پس او از يك سو از تسليم شدن به آن مىگريزد و سبب آن تحمّل مسئوليت تسليم به حق و فرمان آن است ، و از سوى ديگر نمىتواند از آيات او كه وى را احاطه كرده است فرار كند ، و پيوسته از آن پرسش مىكند : چگونه و چه وقت و كجا و براى چه ! ؟ و هدف او از همه اين پرسشها گريختن از آن است ، و در قرآن كريم درباره اين پرسشهاى وى از يوم الفصل سخن مىرود : كه كجا است ، و چه وقت است ، و چگونه در آن روز خدا مردگان را زنده مىكند ، و نظاير اين پرسشها .\r\n/ 251  عَنِ النَّبَإِ الْعَظِيمِ  - از آن خبر بزرگ ( مىپرسند ) . » پس اين خبر بزرگ چيست ؟ آيا خلاصه حقايق بزرگى همچون توحيد و رسالتها و رستاخيز و جزا است ، آيا روز فصلى است كه پس از اين در ضمن آيات از آن سخن به ميان خواهد آمد ، يا اين كه ولايت امام على ( ع ) است - بنا بر آنچه در روايت نقل شده از پيامبر اكرم - صلّى اللَّه عليه و آله - روايت شده است - ؟\r\nاين همه محتمل است ، مخصوصا از آن جهت كه آگاهى داريم كه سخن گفتن از موضوعهاى رسالت با يكديگر پيوسته است ، پس هر كس از يوم الفصل پرسش كند ، بدان سبب به اين پرسش پرداخته است كه مىخواهد بداند كه آيا فرمان تسليم شدن او به پيامبر بيم دهنده و هر كس كه او به پيروى از وى دستور داده ، مىبايستى اطاعت شود يا نه .\r\nچون گريز از مسئوليت انگيزه انكار يوم الفصل است ، پس بزرگترين مسئوليتها تسليم شدن به رهبرى شرعى است كه در ولايت امامان راهنما و در صدر ايشان امام على - عليه السلام - قرار گرفته است .\r\nاز حافظ ابو بكر محمد بن مؤمن شيرازى از رسول اللَّه - صلى اللَّه عليه و آله - در تفسير اين آيه روايت شده است كه گفت : « مراد ولايت على است كه از آن در قبر سؤال مىشود » . « 1 »\r\n\r\n\r\n","description":"","footnote":"\r\n( 1 ) - از رسالة الاعتقاد حافظ ابو بكر محمد بن المؤمن الشيرازى در تفسير نمونه ج 26 ص 10 .\r\n","page_name":" 259 ","page_number":261},
  {"content":"\r\n\r\nاز امام صادق - عليه السلام - روايت شده است كه گفت : « خبر بزرگ همان ولايت است » . « 2 » امام على بن موسى الرضا - عليه السلام - گفت : « امير المؤمنين / 252 - عليه السلام - گفت : خدا را بزرگتر از من خبرى نيست ، و او را نشانه و آيتى عظيم‌تر از من وجود ندارد » . « 3 » از امام حسين بن على - عليه السلام - روايت شده است كه گفت :\r\n« رسول اللَّه - صلّى اللَّه عليه و آله - به على - عليه السلام - گفت : اى على ! تو حجت خدايى ، و تو در خدايى ، و تو راه به سوى خدايى ، و تو نبأ عظيمى ( خبر بزرگ ) ، و تو راه راستى ، و تو برترين نمونه و مثل » . « 4 » [ 3 
  ] و اختلاف ميان ايشان درباره نبأ عظيم دليل بر آن است كه برهان قاطعى براى نفى آن ندارند ، و به همين سبب در اين باره دچار ترديد مىشوند : آيات خدا آنان را به ايمان آوردن به آن مىخواند ، در صورتى كه هواهاى نفسانى آنان را به تكذيب و انكار آن بر مىانگيزد .\r\n الَّذِي هُمْ فِيهِ مُخْتَلِفُونَ  - كه درباره آن با يكديگر اختلاف دارند . » شايد اختلاف ايشان نيز در تفسير دلايل آن باشد و در اين كه چگونه از آن بگريزند . آيا ندانسته‌اى كه چگونه براى رسول مثلها مىآورند و چون راهى براى ردّ او نيافتند ، گفتند كه او ديوانه يا شاعر است و قرآن را خود ساخته و به خدا نسبت داده است ، و بدين گونه اختلاف دليل ناتوانى آنان از تفسير آيات مربوط به حقيقتى بود كه آنان آن را انكار مىكردند .\r\n[ 4 
  ] و آيا منكر شدن ايشان نسبت به حقيقت آن را باطل مىكند يا اختلاف ايشان در اين خصوص از سختى آن در هنگام نازل شدن بر ايشان مىكاهد ! ؟\r\n كَلَّا سَيَعْلَمُونَ  - هرگز ، به زودى خواهند دانست . »\r\n\r\n\r\n","description":"","footnote":"\r\n( 2 ) - همان كتاب ، ص 11 .\r\n( 3 ) - نور الثقلين ، ج 5 ، ص 491 .\r\n( 4 ) - همان جا .\r\n","page_name":" 260 ","page_number":262},
  {"content":"\r\n\r\nدر آن روز كه آنان را به سوى جزايشان مىرانند و راه گريزى نمىيابند .\r\n[ 5 
  ] بلكه آنان جزاى خويش را در دنيا پيش از آخرت خواهند يافت .\r\n/ 253  ثُمَّ كَلَّا سَيَعْلَمُونَ  - و بار ديگر هرگز ، به زودى خواهند دانست . » بعضى گفته‌اند كه : اين آيه اشاره به آن دارد كه آنان در آخرت از حق آگاه خواهند شد ، در صورتى كه آيه پيشين دلالت بر دانستن آنان در دنيا مىكرد . و محتمل است كه مفهوم يگانه‌اى براى تأكيد مكرر شده باشد .\r\n[ 6 
  ] آيا آيات خدا را در آفرينش نمىبينند تا از حكمت آن آگاه شوند و بدانند كه او ايشان را بيهوده نيافريده و به حال خود رهايشان نكرده است ؟\r\n أَ لَمْ نَجْعَلِ الْأَرْضَ مِهاداً  - مگر ما اين زمين را آرامگاه شما قرار نداديم ؟ » آيا نمىبينى كه چگونه براى زندگى تو آماده و رام شده است ؟ بر آن لايه‌اى از خاك است كه از آن براى خانه ساختن و به كشت پرداختن بهره‌مند مىشوى و آن را براى جا به جا شدن خود آماده مىسازى ، و بدنهاى ما را پس از مرگ در خود نگاه مىدارد ، و به درد بسيارى از فعاليتهاى ديگر ما در زندگى مىخورد .\r\nچون خوب توجه كنيم ، مىبينيم كه ديگر چيزهايى كه در زمين است ، همه براى زندگى آدمى آماده شده ، و ما هنگامى از اهميت نظامهاى اجرا شده به توسط پروردگار در زمين آگاه مىشويم كه آن را با ساير سيّاراتى مقايسه كنيم كه در نزديكى زمين قرار دارند و در هيچ يك از آنها تا كنون نشانه‌اى از زندگى و فرصتى براى آن مشاهده نشده است . آيا اين همه دليل بر تدبير و حكمت نيست ؟ آيا از اين راه به آن راهنمايى نمىشويم كه خدا ما را عبث و بى هدف نيافريده است ؟\r\n[ 7 
  ] و براى آن كه زمين و آنچه در آن است استقرار پيدا كند ، و در معرض امواج بادها و فشارهاى محيط بر آن قرار نگيرد ، و همچون آب دريا تناوب مدّ و جزر نيروى جاذبه ماه بر آن اثر نامطلوب نگذارد ، و پوسته زمين از خطر زمين لرزه‌ها و آتشفشانها به سبب گازهايى كه از فعل و انفعالهاى درون گداخته آن پديد مىآيد در امان بماند ، براى همه اينها و سببهاى متعدد ديگرى كه بعضى را مىشناسيم و از\r\n\r\n","description":"","footnote":"","page_name":" 261 ","page_number":263},
  {"content":"\r\n\r\nبسيارى آنها ناآگاهيم ، خداوند متعال ميخهاى محافظى براى زمين آفريد كه همان كوه‌هاى موجود بر آن است .\r\n وَ الْجِبالَ أَوْتاداً  - و كوه‌ها را ميخها ( ى زمين ) قرار داديم . » / 254 اين قله‌هاى بلند به طرف آسمان بالا رفته ، و آن دامنه‌هاى گسترده ، و شبكه‌اى از سنگهاى به يكديگر پيوسته كه بعضى از آنها در بالاى سطح زمين قرار گرفته‌اند و بعضى در درون آن . اينها همچون زره‌هايى نگاهدارنده زمين‌اند . پس چرا آثار قدرت و نشانه‌هاى حكمت را بر طبيعتى كه در پيرامون ما قرار گرفته است نمىبينيم ؟ و خدا منزه است از اين كه بيهوده و لغو به كارى بپردازد .\r\n[ 8 
  ] و چون به نظامهايى بازگرديم كه بر زندگى ما فرمان مىرانند ، مقدار بيشترى از نشانه‌هاى قدرت و حكمت را در آنها مشاهده مىكنيم ، كه از آن جمله است سنّت جفت‌بودنى كه ، از يك سو ، حكايت از نيازمندى بعضى از ما نسبت به بعضى ديگر مىكند ، و از سوى ديگر تدبير نيكوى آفريدگار و دقت تنظيم او را منعكس مىسازد .\r\n وَ خَلَقْناكُمْ أَزْواجاً  - و شما را جفت جفت آفريديم . » اگر ما خود خويشتن را آفريده بوديم ولى آن را كاملتر و نيرومندتر از آنچه هستيم ساخته بوديم ، شايد ممكن بود نيازى به جنس ديگر يا به خوردنى و نوشيدنى و آرامش و سكون و آنچه همانند اينها است وجود پيدا نكند . و اگر تصادف سبب به وجود آمدن ما مىبود ، در آن اين تكامل را كه مثلا در ميان دو همسر مىبينيم و تكامل روح و جسد در غريزه‌ها و شهوتها و نيازمنديها است و چنان است كه هر جنس مايه آرامشى براى جنس ديگر است و آنچه را كه به آن نياز دارد در او مىيابد ، هرگز در خود نمىيافتيم ، و خداوند سبحانه و تعالى چنين گفته است :  وَ مِنْ آياتِهِ أَنْ خَلَقَ لَكُمْ مِنْ أَنْفُسِكُمْ أَزْواجاً لِتَسْكُنُوا إِلَيْها وَ جَعَلَ بَيْنَكُمْ مَوَدَّةً وَ رَحْمَةً  . « 5 » [ 9 
  ] وجه مناسبت سخن درباره همسر و آن راحتى كه با وجود او فراهم\r\n\r\n\r\n","description":"","footnote":"\r\n( 5 ) - الرّوم / 21 .\r\n","page_name":" 262 ","page_number":264},
  {"content":"\r\n\r\nمىشود ، پروردگار نعمت خوابى را به ياد ما مىآورد كه گونه‌اى از آسايش و آرامش ما است ، و بر ذرات هستى ما مسلط مىشود و آنها از عمل متقابل كردن خسته كننده با محيط باز مىدارد و بر همه جاى بدن ما پوششى از آرامش و آسايش را مىگسترد .\r\n وَ جَعَلْنا نَوْمَكُمْ سُباتاً  - و خواب شما را وسيله آسودن قرار داديم . » معلوم مىشود كه معنى سبات آسايش موقت يا تعطيل و بريده شدن جريان فعاليت و نشاط است .\r\n/ 255 خواب چيست ؟ و چگونه حادث مىشود ، و اسرار آن كدام است ؟ دانش جديد پيوسته به تعمق در ميدانهاى فراخ اين نمود كلى زندگى آدمى اشتغال دارد ، و هر چه بيشتر به كشف اسرار آن توفيق پيدا مىكند ، ولى آنچه ثابت و قطعى است نقشى است كه خواب در آرام كردن اعصاب آدميان و يارى كردن به دماغ او براى تنظيم دانسته‌ها و انبار كردن آنها دارد ، و بدن را پس از قرار گرفتن در تحت تأثير مؤثرها و عوامل خارجى ، به نظام عادى و طبيعى آن باز مىگرداند ، و مقدارى از آرامش بر اندامهاى مختلف مىگسترد ، و به يك سخن : خواب آرام گرفتن جسم است پس از تلاش و كوششى پيوسته .\r\n[ 10 
  ] و خواب معمولا در شب صورت مىگيرد كه پرده‌هاى آن بر روى طبيعت فرو مىافتد ، و جوّ آرامش و سكون بر آن فرو مىريزد .\r\n وَ جَعَلْنَا اللَّيْلَ لِباساً  - و شب را بر شما پوشانيديم . » آيا مىدانى كه اگر زمين و كسانى كه بر آن قرار دارند ، پيوسته در معرض تابش اشعه خورشيد قرار مىداشت ، چه پيش مىآمد ؟ خداوند متعال به صورتى زمين را نظم بخشيده است كه شب و روز متناوبا آن را در ميان گيرند و استمرار حيات بر آن امكان‌پذير شود .\r\nتعبير شب به لباس در زيبايى و دقت بسيار رسا است . به همان گونه كه لباس و پوشش هر چيز را از آنچه به آن عيب و آسيب مىرساند حفظ مىكند ، تاريكى شب نيز طبيعت و زندگان را از استمرار قرار گرفتن در برابر پرتوهاى خورشيد محفوظ مىدارد .\r\n\r\n","description":"","footnote":"","page_name":" 263 ","page_number":265},
  {"content":"\r\n\r\n[ 11 
  ] و پس از آن كه طبيعت بر بستر تاريكى آرام گرفت ، برآمدن روز آن را براى به راه افتادن مجدد بيدار مىكند ، و رشته‌هاى اشعه خورشيد ، پشته‌ها و دشتها را از خواب بر مىانگيزد و در گياهان و جانوران نشاط و سر زندگى براى تجديد نفس و دنبال كردن حركت به وجود مىآورد .\r\n وَ جَعَلْنَا النَّهارَ مَعاشاً  - و روز روشن را ( وسيله‌اى براى فراهم آوردن ) معاش و مايه زندگى شما قرار داديم . » / 256 يعنى ميعادى براى زندگى و زيستن ، و وقت مناسبى براى تهيه رزق و روزى ، و بدين گونه خداوند در هر موجود زنده نيازى به پيشروى و ادامه حيات قرار داده ، كه با احساس اين نياز به رفع آن بپردازد ، و فرصتهاى لازم را براى اين كار در اختيار قرار داده است . آيا اين امر ما را به آن رهنمون نمىشود كه او مدبّرى دانا است و بر آن قدرت دارد كه مردمان را در روز فصل براى رسيدگى به حسابهاشان از گورهاشان برانگيزد و به حسابشان رسيدگى كند ؟\r\n[ 12 
  ] و بدين گونه خدا زمين را خانه‌اى آماده براى زندگى ما آفريد و بر بالاى آن بام محفوظى قرار داد تا شهابها و آسمان سنگهاى شناور در فضا بر ما فرو نريزند ، و پرتوهاى زيان‌بخش ستارگان و حرارت هلاك كننده خورشيد به ما آسيبى نرساند .\r\n وَ بَنَيْنا فَوْقَكُمْ سَبْعاً شِداداً  - و بر بالاى سر شما هفت ( آسمان ) سخت را افراشتيم . » آيا اين هفت سخت چيست ؟ آيا كهكشانهاى محيط بر كهكشان ما است ، يا منظومه‌هاى شمسى نزديك ما ، يا آسمانهايى است كه يكى از آنها به ستارگان ثابت آراسته شده و اندكى از آن آگاهى داريم ، و علم شش آسمان ديگر نزد خدا است . . . يا چيزى ديگر ؟\r\nشايد نزديكترين معانى پوشش جوّى محيط بر زمين باشد كه از لايه‌هاى چندى تشكيل شده و تا ارتفاع صد كيلومتر ادامه دارد و سقف محكمى را براى زمين فراهم مىآورد و آن را از جرمهاى سرگردان در فضا و از پرتوهاى زيانبخش محفوظ\r\n\r\n","description":"","footnote":"","page_name":" 264 ","page_number":266},
  {"content":"\r\n\r\nمىدارد .\r\n[ 13 
  ] زمين قدرتهاى خود را از كجا به دست مىآورد ؟ زمين مادر ما است ، پس مادرى كه به آن نيرو و انرژى مىرساند كيست ؟ آن خورشيدى است كه از فاصله تقريبى صد و پنجاه ميليون كيلومتر آن را با روشنى و گرمى شير مىدهد ، و از خلال پرتوهاى خورشيد گياهان و جانوران خوراك خود را به دست مىآورند و مواد كانى مختلف در زمين پديدار مىشود .\r\n وَ جَعَلْنا سِراجاً وَهَّاجاً  - و چراغى فروزان و سوزان ( خورشيد ) آفريديم . » بنا بر گفته راغب در مفردات ، منظور از وهج پرتوافكنى است .\r\n/ 257 آيا از خلال آيات پروردگارمان كه در قرآن از آنها ياد كرده ، به نامهاى نيكوى ( اسماء الحسنى ) او راهنمايى نمىشويم ؟ و اگر از خلال آيت خورشيد به قدرت و حكمت و علم و تدبير پروردگارمان پى نبريم ، ديگر از كجا مىتوانيم به هدايت دست يابيم ؟ خدا خورشيد را مسخر زندگى بشر ساخته و اين كره گداخته و افروخته را در فضا فراهم آورده است .\r\nدرجه حرارت خورشيد در حدود شش هزار درجه فارنهايت است ، كه اين به سطح آن تعلّق دارد ، و دماى اعماق آن به ميليونها درجه مىرسد ، و اين كره افروخته از خود پرتوهايى بيرون مىدهد كه تا بيش از صد هزار كيلومتر در فضا پيش مىروند ، و منشأ توليد آنها فعل و انفعالات اتومى و هسته‌اى است كه در هر ثانيه از جرم خورشيد نزديك چهار ميليون تن را به مصرف مىرساند . « 6 » خدا ميان خورشيد و زمين بدان جهت مسافت محدودى را قرار داده است كه زمين بتواند از انرژى خورشيد بهره‌گيرى كند بى آن كه آسيبى را از آن متحمل شود ، و اگر مسافت بيش از اين مىبود زمين منجمد مىشد ، و در صورت كمتر بودن فاصله آتش مىگرفت .\r\n[ 14 
  ] و در آن صورت كه زمين از پرتوهاى خورشيد تغذيه مىشود ، زندگى\r\n\r\n\r\n","description":"","footnote":"\r\n( 6 ) - تفسير نمونه ، ج 26 ، ص 186 نقل از كتابهاى علمى .\r\n","page_name":" 265 ","page_number":267},
  {"content":"\r\n\r\nبشر نيز وابسته به همين پرتوها و در نتيجه به خورشيد است ، و نزديكترين مثال براى اين واقعيت دوره گردش آب است . بر اثر تابش خورشيد بر زمين و اقيانوسهاى آن ، آبها بخار مىشود و به صورت ابر در مىآيد ، و سپس بادها سبب جا به جا شدن اين ابرها مىشوند ، و فرو ريختن باران از ابرها عاملى است كه با آن خداوند متعال هر گونه خير را براى ما فراهم مىآورد .\r\n وَ أَنْزَلْنا مِنَ الْمُعْصِراتِ ماءً ثَجَّاجاً  - و از ابرهاى فشرده آبى ريزان فرو فرستاديم . » چرا ابرها به نام معصرات خوانده شده‌اند ؟ آيا بدان سبب است كه بخشى از آنها بر بخشى ديگر تراكم پيدا مىكند و سبب ايجاد فشار و در نتيجه توليد باران مىشود ، يا اين كه بر اثر فشرده شدن نظامى طبيعى در هنگام فرو ريختن باران در آنها به وجود مىآيد ( چنان كه گفته‌اند ) ، يا آن كه در اين آيه اشاره به حالت فرو ريختن باران شده و آن را به فشردن جامه براى بيرون راندن آب از آن تشبيه كرده است ؟ اين همه محتمل است .\r\nاما ثجاج را به معنى پياپى فرو ريزنده گفته‌اند .\r\n/ 258 [ 15 - 16 
  ] بدين گونه خدا آب درياها را پس از شيرين كردن آنها بر اثر تبخير به طرف آسمان بالا مىبرد و آن را به صورت ابر متراكم شده بر فراز مساحتهاى گسترده در مىآورد ، و سپس آن را به هر جاى از زمين كه خواهد مىبرد و با بارانى كه از آن فرو مىريزد آن ناحيه را سيراب مىكند ، و كوه و دشتى باقى نمىماند مگر اين كه بركات الاهى شامل آن مىشود . . . و سپس اين باران فضا را از چركها و پليديها و غبار پاك مىكند و به كشتن و نابود كردن ميكروبها مدد مىرساند . و اما بر سطح زمين ، باران سبب روييدن گياهان و به دست آمدن انواع گوناگون مواد غذايى همچون دانه‌هايى مىشود كه از مهمترين منابع خوراكى انسان محسوب مىشوند و نيز سبزيها و ميوه‌ها از بركات همين باران است .\r\n  لِنُخْرِجَ بِهِ حَبًّا وَ نَباتاً * وَ جَنَّاتٍ أَلْفافاً   - تا از آن دانه و گياه و باغهاى پر درخت با درختان درهم پيچيده بيرون آوريم . »\r\n\r\n","description":"","footnote":"","page_name":" 266 ","page_number":268},
  {"content":"\r\n\r\nآيا باغها و جنگلها را ديده‌اى كه چگونه آكنده از درختهاى درهم فرو رفته است ؟ اينها همه از بركات باران است .\r\nاين نظامى است كه در آن سوراخ و بريدگى مشاهده نمىشود ، و از اعماق فضا كه در آن خورشيد به تشعشع خود مشغول است تا سطح اقيانوسها كه در آنها آب بر اثر گرما بخار مىشود و تا بيابانها و صحراها ادامه دارد و از زمين گياه و درخت سر بر مىآورد . آيا اين نظام ما را به وحدت تدبير و حكمت مدبّر آن رهبرى نمىكند ؟\r\nآيا به قدرت او كه مىتواند ما را براى روز حساب دوباره زنده كند ايمان نمىآوريم ؟ و آيا ممكن است پروردگار حكيم ما آفريدگان خود را بيهوده به حال خودشان رها كند ؟\r\n[ 17 
  ] در هيچ ناحيه از اطراف نواحى آفرينش شكاف يا تفاوتى جز در آن جا كه وابستگى با انسانى دارد كه خدا او را بر طبيعت مسلط كرده است ، مشاهده نمىكنيم ؛ انسانى كه خدا به او عقل و آزادى عنايت كرده ، به تباهى كردن در زمين مىپردازد ، پس آيا امكان آن هست كه اين كار از عجز و ناتوانى بوده باشد ؟ و آيا پروردگار آسمانها و زمين كسى را عاجز مىكند ؟ يا از سوء تدبير باشد ؟ در صورتى كه در تدبير او عيب و نقصى نمىيابيم . يا چيزى ديگر ؟ تفكر در اين همه ما را به آن رهبرى مىكند كه اين انسان كه محور حكمت آفرينش و هدف ديگر چيزهاى عالم است ، نمىبايستى بدون حكمت آفريده شده باشد ، پس حكمت آفرينش او چيست ؟ و چون اين را در دنيا نمىيابيم ، با نور عقل به آن هدايت مىشويم كه در / 259 يوم الفصل تحقق پيدا خواهد كرد .\r\n إِنَّ يَوْمَ الْفَصْلِ كانَ مِيقاتاً  - روز داورى وعده‌گاه ( خدا با خلق ) است . » در آن هنگام كه آدمى با جزاى خود تلاقى پيدا مىكند ، و پيشينيان و پسينيان گرد هم جمع مىشوند ، و ستمكاران و مجرمان به محاكمه كشيده مىشوند ، و گواهان به شهادت حق بر مىخيزند ، حكمت آفرينش او آشكار خواهد شد .\r\nدر آن روز مؤمنان از مجرمان جدايى ( فصل ) پيدا مىكنند و از آنان دور\r\n\r\n","description":"","footnote":"","page_name":" 267 ","page_number":269},
  {"content":"\r\n\r\nمىشوند ، و كارهاى انجام گرفته به صورت خالص براى خدا از كارهاى مبتنى بر ريا و نفاق تمايز پيدا مىكند ، و پيوندهاى خويشاوندى و روابط دوستى از ميان مىرود ، و از شفاعت دوستان و اوليا سودى به دست نمىآيد .\r\n[ 18 
  ] و مردمان گروه گروه به صحراى محشر مىآيند ، و در پيشاپيش هر گروه پيشواى آنان كه در دنيا از او پيروى مىكردند ديده مىشود .\r\n يَوْمَ يُنْفَخُ فِي الصُّورِ  - آن روز كه در صور دميده مىشود ، » و آن دميدن دوم در صور است كه خدا با آن همه بندگان را زنده مىكند .\r\n فَتَأْتُونَ أَفْواجاً  - پس فوج فوج مىآييد ، » و هر فوجى در زير پرچم امام و پيشواى آن فوج است .\r\nدر حديث از براء بن عازب روايت است كه گفت : معاذ بن جبل كه نزديك رسول اللَّه در خانه ابو ايّوب انصارى نشسته بود ، گفت : يا رسول اللَّه ! درباره اين گفته خداى تعالى چه مىگويى :  يَوْمَ يُنْفَخُ فِي الصُّورِ فَتَأْتُونَ أَفْواجاً . . .  و آيات پس از آن ؟ » و پيامبر ( ص ) گفت : « اى معاذ ! از كارى بزرگ پرسش كردى ، و سپس به او توجه كرد و گفت : ده گروه از امت من به صورت فرقه‌هايى محشور مىشوند كه خداى تعالى آنان را از مسلمانان متمايز ساخته و صورتهاى ايشان را تغيير داده است : بعضى صورت بوزينگان دارند ، و گروهى بر صورت گرازانند ، بعضى باژگونه‌اند و پاهايشان در بالا و سرهاشان / 260 در پايين قرار گرفته است ، و گروهى كوران‌اند ، و بعضى كر و گنگند و چيزى نمىفهمند ، پاره‌اى ديگر زبانهاى خود را مىجوند و چركى از دهنهاشان جارى است كه بوى گند آن همگان را ناراحت مىكند ، و بعضى دست و پا بريده‌اند ، و بعضى ديگر به صليب كشيده بر شاخه‌هايى از درختان آتشين‌اند ، و بعضى ديگر بوى گندى بدتر از لاشه مردگان دارند ، و پاره‌اى جبه‌هاى بلند ساخته شده از قطران پوشيده‌اند كه به پوست تنهاشان چسبيده است ؛ آنان كه بر صورت بوزينگانند ، مردمان نمّام و خبر چينند ، و آنان كه صورت گراز دارند ، خورندگان مال حرامند ، و باژگونگان رباخواران ، و كوران ستمگران در حكم و داورى ، و كران و گنگان آن كسانند كه سخت شيفته اعمال\r\n\r\n","description":"","footnote":"","page_name":" 268 ","page_number":270},
  {"content":"\r\n\r\nخود بوده‌اند ، و آن كسان كه زبانهاى خويش را مىجوند ، علما و قاضيان در دينند كه كردارهاى ايشان بر خلاف گفتارهاشان بوده است ، و دست و پا بريدگان آن كسان‌اند كه به همسايگان خويش آزار مىرسانده‌اند ، و آويختگان به دارهاى آتشين كسانى هستند كه از مردمان در نزد صاحبان قدرت و سلطان سعايت مىكردند ، و آن كسانى كه بويى گندناكتر از لاشه مردگان دارند ، كامرانان از شهوات و لذات و خوددارى كنندگان از پرداختن حق خداى تعالى در اموال خويشند ، و پوشندگان جبه‌ها به خود بالندگان و خودپسندانند » . « 7 » [ 19 
  ] چون انسان محور آفرينش جهان ما است ، پس ديگر چيزها پيوسته به او و تغيير كننده با او است ، و زمين و آسمان محيط بر آنها را مىبينى كه در معرض تغييرات هولناك قرار گرفته است .\r\n وَ فُتِحَتِ السَّماءُ فَكانَتْ أَبْواباً  - و آسمان گشوده شود و به صورت درها در آيد . » آسمانى كه خدا آن را سقف محفوظ قرار داده بود ، از هم شكافته مىشود ، و شايد درها محل فرود آمدن آشكار فرشتگان و معراج مؤمنان به سوى بهشت و محل خروج كافران براى رفتن به دوزخ باشد .\r\n[ 20 
  ] اما كوه‌هايى كه توازن و تعادل زمين را حفظ مىكردند ، توازن خود را از دست مىدهند و به راه مىافتند و همچون گرد و خاك در فضاى گسترده پراكنده مىشوند و سرانجام به صورت سراب در مىآيند .\r\n/ 261  وَ سُيِّرَتِ الْجِبالُ فَكانَتْ سَراباً  - و كوه‌ها به راه مىافتند و به صورت سراب در مىآيند . » بدين گونه نظام جهان ما فرو مىريزد ، و از آن روى چنين است كه آفريده‌ها به مصلحت انسان آفريده شده و مسخر زندگى او شده و از سنتهاى خاصى پيروى مىكردند كه همچون انعامى از خدا در حق انسان بوده باشد ، و اكنون كه بشر\r\n\r\n\r\n","description":"","footnote":"\r\n( 7 ) - مجمع البيان ، ج 10 ، ص 423 .\r\n","page_name":" 269 ","page_number":271},
  {"content":"\r\n\r\nبه جايگاه محاكمه براى حساب و جزا روان است ، ديگر سببى براى باقى و برقرار ماندن نظام فرمانرواى بر طبيعت وجود ندارد و به همين سبب آن نظام برچيده مىشود .\r\n/ 262\r\n\r\n[ سوره النبإ ( 78 ) : آيات 21 تا 40 
  ]\r\nإِنَّ جَهَنَّمَ كانَتْ مِرْصاداً ( 21 ) لِلطَّاغِينَ مَآباً ( 22 ) لابِثِينَ فِيها أَحْقاباً ( 23 ) لا يَذُوقُونَ فِيها بَرْداً وَ لا شَراباً ( 24 ) إِلاَّ حَمِيماً وَ غَسَّاقاً ( 25 )\r\nجَزاءً وِفاقاً ( 26 ) إِنَّهُمْ كانُوا لا يَرْجُونَ حِساباً ( 27 ) وَ كَذَّبُوا بِآياتِنا كِذَّاباً ( 28 ) وَ كُلَّ شَيْءٍ أَحْصَيْناهُ كِتاباً ( 29 ) فَذُوقُوا فَلَنْ نَزِيدَكُمْ إِلاَّ عَذاباً ( 30 )\r\nإِنَّ لِلْمُتَّقِينَ مَفازاً ( 31 ) حَدائِقَ وَ أَعْناباً ( 32 ) وَ كَواعِبَ أَتْراباً ( 33 ) وَ كَأْساً دِهاقاً ( 34 ) لا يَسْمَعُونَ فِيها لَغْواً وَ لا كِذَّاباً ( 35 )\r\nجَزاءً مِنْ رَبِّكَ عَطاءً حِساباً ( 36 ) رَبِّ السَّماواتِ وَ الْأَرْضِ وَ ما بَيْنَهُمَا الرَّحْمنِ لا يَمْلِكُونَ مِنْهُ خِطاباً ( 37 ) يَوْمَ يَقُومُ الرُّوحُ وَ الْمَلائِكَةُ صَفًّا لا يَتَكَلَّمُونَ إِلاَّ مَنْ أَذِنَ لَهُ الرَّحْمنُ وَ قالَ صَواباً ( 38 ) ذلِكَ الْيَوْمُ الْحَقُّ فَمَنْ شاءَ اتَّخَذَ إِلى رَبِّهِ مَآباً ( 39 ) إِنَّا أَنْذَرْناكُمْ عَذاباً قَرِيباً يَوْمَ يَنْظُرُ الْمَرْءُ ما قَدَّمَتْ يَداهُ وَ يَقُولُ الْكافِرُ يا لَيْتَنِي كُنْتُ تُراباً ( 40 )\r\n/ 263\r\n\r\nمعناى واژه‌ها\r\n21 [ مرصادا 
  ] : كمين گاهى بر سر راه جهنم است كه فرشتگان در آن به كمين نشسته‌اند ، و از امام صادق ( ع ) روايت است كه گفت : « مرصاد پلى بر صراط است كه\r\n\r\n","description":"","footnote":"","page_name":" 270 ","page_number":272},
  {"content":"\r\n\r\nبنده‌اى به سبب ستم كردن بر بندهء ديگر از آن نمىتواند بگذرد » .\r\n23 [ احقابا 
  ] : جمع حقب است و مراد از آن زمانى دراز و روزگارهاى پى در پى يكديگر است .\r\n25 [ غسّاقا 
  ] : چرك اهل جهنم است .\r\n26 [ وفاقا 
  ] : وفاق يعنى جريان يافته به مقدار شايستگى در اعمال .\r\n33 [ و كواعب 
  ] : جمع كاعب ، و آن كنيزكى است كه پستانهاى او برآمده و به سبب آغاز رشد گردو همچون انار شده است ؛ نارپستان .\r\n[ أترابا 
  ] : جمع ترب ، و آنان ميانه سالانند ، و به قولى :\r\nهمسن و در حسن و صورت همچون همسرانشان .\r\n34 [ دهاقا 
  ] : دهاق جام آكنده‌اى است كه در آن جاى بيشترى براى آب يا نوشابه نباشد ، و اصل دهق به معنى شدت فشار است .\r\n/ 264\r\n\r\nهمانا جهنّم در كمين است\r\n\r\nرهنمودهايى از آيات :\r\nآيا در پى آن روز هولناك كار ديگرى هست ؟ آرى . چيزى مهمتر از آتش يا بهشت . مگر جهنم كمينگاه گردنكشان و بهشت تجسم رستگارى گرانبها براى مؤمنان نيست ؟ ولى چرا طاغيان و گردنكشان در جهنم روزگارهاى درازى درنگ مىكنند كه گاه به درجه جاودانگى مىرسد ؟ بدان سبب كه اين يك سنت الاهى\r\n\r\n","description":"","footnote":"","page_name":" 271 ","page_number":273},
  {"content":"\r\n\r\nاست ، به همان گونه كه سوزاندن آتش و بخار شدن آب نيز سنت است ، و چون آنان اين سنت را فهم نكردند و بلكه به تكذيب آن پرداختند كه خدا آنان را از اين كار بر حذر داشته بود ، كارشان به آنجا پايان يافت ، در صورتى كه پرهيزگاران ( كسانى كه اين سنت را فهميدند و از آتش پرهيز كردند و از هر چه آنان را به آتش مىرساند دورى گزيدند ) پس رستگار شدند و به بهشتى در آمدند كه با باغها و ميوه‌ها و نار پستانان و امن و سلام خود از ايشان استقبال كرد . آن نيز جزاى مناسبى بود كه خدا براى ايشان فراهم آورد .\r\nسياق قرآن در بيم دادن آدمى از روز حشر و نشر به پيش مىرود ، و بعضى از ايستگاههاى آن را پس از يادآورى ما به اين كه خداوند متعال پروردگار آسمانها و زمين و هر چه در ميان آنها است ، براى ما ترسيم مىكند : در آن روز بانگهاى بندگان و روح و فرشتگان كه در صف ايستاده‌اند ، فرو مىافتد ، و تنها كسى مىتواند سخن بگويد كه خداوند رحمان به او اجازه دهد .\r\n/ 265 در آن روز رونق باطل از ميان مىرود ، و حق با همه ابعاد آن متجلّى مىشود ، و چون هنوز فرصت گزينش در اين دنيا باقى است ، پس هر كس كه بخواهد مىتواند از بيم آن روز توبه كند و به پروردگارش باز گردد . اما آن كس كه كافر بماند ، خدا او را از عذابى نزديك بيم مىدهد ( على رغم اين كه شيطان آن را از ذهن بشر دور مىكند ) كه در آن روز هولناك بهره او خواهد شد كه انسان هر بد و نيكى را كه در دنيا كرده باشد ( تجسم يافته در پاداشى نيكويا عذابى سخت ) خواهد ديد ، و در آن هنگام است كه كافر حقايق اعمال خود را مىبيند و آرزو مىكند كه كاش به صورت همان خاك كه بود مىماند و به محشر براى جزا آورده نمىشد !\r\n\r\nشرح آيات :\r\n[ 21 
  ] انسان با سنتهاى خداوند تبارك و تعالى كه در دنيا در طبيعت محيط بر او وجود دارد ، در عمل دو طرفى است ، و او را مىبينى كه از آتش پرهيز مىكند تا گرفتار سوختن با آن نشود ، و از نيش مار فرار مىكند ، و از ميكروبها براى آن\r\n\r\n","description":"","footnote":"","page_name":" 272 ","page_number":274},
  {"content":"\r\n\r\nمىگريزد كه به بدن او راه نيابند و سبب هلاك او نشوند ، پس چرا انسانى كه از سنتهاى عاجل اجتناب مىكند ، از سنتهاى آجل چنين نمىكند ، و چه فرقى ميان آتشى است كه امروز او را بسوزاند و آتشى كه فرداى قيامت چنين كند ، يا چه تفاوت است ميان مارى كه امروز او را بگزد ، و مارى كه با عمل خود او ساخته مىشود و در آخرت او را خواهد گزيد ، و ميان ميكروبى كه امروز در جسم او نفوذ كند و ميكروب ديگرى كه آن را در دنيا كشت مىكند تا در خانه حقيقى آخرت آن را بدرود ؟ ! سنتهاى خدا در دنيا يادآور نظاير آنها در آخرت است ، ولى آدمى به يكى ايمان مىآورد و ديگرى را فرو مىگذارد . چرا ؟\r\nاز آيات قرآن به صورت كلى ، و آيات اين سوره به شكل خاص ، چنان مفهوم مىشود كه جزاى روز نشور بر دو گونه است : نخست خود عملى است كه امروز مرتكب مىشود و به صورت جزا و مكافاتى درست و شايسته در آخرت براى او تجسم پيدا مىكند ، همچون آتشى است كه شخص در خانه خود روشن مىكند و سبب سوختن او مىشود ، يا درخت ميوه‌اى كه در زمين خود مىنشاند و از ميوه‌هاى آن بهره‌مند مىشود . گونه دوم پاداشى است كه پروردگار به فضل خود براى صالحان در بهشت مقدر كرده است / 266 و يك حسنه و كار نيك را ده چندان پاداش مىدهد . و آيه‌اى كه هم اكنون مىآيد ، اشاره‌اى به گونه اول است :\r\n إِنَّ جَهَنَّمَ كانَتْ مِرْصاداً  - دوزخ گذرگاه است . » پس اين مركز كمين كردن و مرتع جزا در آخرت است . سنتى الاهى و نظامى مقدر شده است كه هر كس آن را تكذيب كند ، از آن رهايى نخواهد يافت .\r\nامير المؤمنين على بن ابى طالب - عليه السلام - گفته است : « و اگر ( خدا ) ستمكار را مهلت داد ، از او نرسته است ، بلكه خدا بر گذرگاه او نشسته است ( تا در بندش آرد ) و چون استخوان گلوگير نايش را بفشارد » . « 8 »\r\n\r\n\r\n","description":"","footnote":"\r\n( 8 ) - نهج البلاغة ، خ 97 .\r\n","page_name":" 273 ","page_number":275},
  {"content":"\r\n\r\n[ 22 
  ] و طاغيانى كه از حد خود تجاوز مىكنند ، و از آنچه سبب نزديك شدن ايشان به آتش است پرهيز نمىكنند ، زود باشد كه به آتشى باز گردند كه خود آن را با افعال خود فراهم آورده‌اند .\r\n لِلطَّاغِينَ مَآباً  - جاى بازگشت طغيانگران است . » شايد كلمه مآب اشاره به آن باشد كه خود سبب روشن شدن آتشى باشند كه به آن بازگشته‌اند ، چه اين همان منزلى است كه خود بنا كرده‌اند و ميهنى است كه براى خود برگزيده‌اند .\r\n[ 23 
  ] چه مدت در اين آتش باقى خواهند ماند ؟\r\n لابِثِينَ فِيها أَحْقاباً  - مدتها در آن درنگ خواهند كرد . » در روايات اهل بيت آمده است كه اين آيه به گناهكارانى اختصاص دارد كه مدتى از وقت را ، به اندازه متناسب با گناهان خويش ، در آتش مىگذرانند ، و بنا بر اين احقاب به معنى روزگارها يا سالهاى پياپى است .\r\n/ 267 بعضى از مفسران گفته‌اند كه : معنى آيه اين است كه آنان روزگارهاى متوالى را كه هرگز قطع نمىشود در دوزخ طى مىكنند ، و چون مدتى پايان يافت بى فاصله مدّت پس از آن آغاز مىشود . و گفته‌اند كه : از آن روى به جاى سالها لفظ احقاب آمده كه در دلها هراس بيشترى بر مىانگيزد و بيشتر دلالت بر جاودانگى دارد ، و حقب دورترين چيز در نزد ايشان به شمار مىرفت و مىگفتند كه حقب مدتى برابر با هشتاد سال است . و چون سال سيصد و شصت و پنج روز است ، و يك روز در آخرت برابر با هزار سال از سالهاى دنيا است ، از اين راه به خوبى مىتوانى روزگارى را كه طاغيان در دوزخ به سر مىبرند تصور كنى .\r\nدر حديثى از رسول اللَّه - صلّى اللَّه عليه و آله - آمده است كه گفت :\r\n« كسى كه به آتش دوزخ داخل شود ، از آن رهايى پيدا نمىكند مگر پس از آن كه احقابى در آن درنگ كند ، و حقب شصت و چند سال است ، و سال سيصد و شصت روز ، هر روز آن هزار سال از سالهاى محاسبه شما است ، پس هيچ كس در\r\n\r\n","description":"","footnote":"","page_name":" 274 ","page_number":276},
  {"content":"\r\n\r\nاين انديشه نبايد باشد كه از آتش بيرون خواهد آمد » . « 9 » [ 24 
  ] در خلال اين سالهاى متوالى و روزگارهاى دراز ، گردنكشان در آن جا جز عذابى كه هرگز سستى پيدا نمىكند ، چيزى نمىيابند .\r\n لا يَذُوقُونَ فِيها بَرْداً وَ لا شَراباً  - در آن نه مزه سردى را مىچشند و نه مزه آب و نوشابه را . » گفته‌اند كه در اين جا « برد » به معنى خواب است و به اين گفته اعراب استناد كرده‌اند كه : منع البرد البرد يعنى سرما از خواب جلوگيرى كرد ، و بعضى گفته‌اند كه معنى آن عامّ است و شامل سرماى باد يا سايه يا خواب مىشود و به اين شعر استناد كرده‌اند كه :\r\n فلا الظل من برد الضحى تستطيعه * و لا الفىء أوقات العشى تذوق « 10 » \r\nنه سايه روز سرد را توان است و نه سايه شب هنگام را مىشود دريافت .\r\n[ 25 
  ] آنچه بهره ايشان است نوشابه جوشان و آب گندناك است .\r\n/ 268  إِلَّا حَمِيماً وَ غَسَّاقاً  - جز آبى گرم و خونابه‌اى سرد . » حميم به معنى آب داغ است ، اما غسّاق آب گنديده را گويند ، و به قولى چرك گندناك اهل دوزخ است .\r\n[ 26 
  ] آيا خيال مىكنى كه پروردگار در انداختن ايشان به آتش در حق آنان ستم كرده است ؟ هرگز . . . آنان خود بر خود ستم روا داشتند . مگر نه اين است كه فرستادگان او پياپى بر ايشان وارد مىشدند ؟ اين جزاى كردارها و پايان راه ايشان است .\r\n جَزاءً وِفاقاً  - پاداشى درخور كردار . » يعنى درست با اعمال ايشان برابر است نه بيش و نه كم .\r\n[ 27 
  ] چرا پايان كارشان به اين عاقبت وخيم و بد انجاميد ؟ بدان سبب كه\r\n\r\n\r\n","description":"","footnote":"\r\n( 9 ) - مجمع البيان ، ج 10 ، ص 424 .\r\n( 10 ) - رجوع كنيد به القرطبى ، ج 19 ، ص 180 .\r\n","page_name":" 275 ","page_number":277},
  {"content":"\r\n\r\nآنان چشم به راه جزا نبودند و به همين سبب در بدكارى افراط ورزيدند ، به همان گونه كه هر تبهكارى كه درباره دادگرى انديشه‌اى ندارد ، به ارتكاب گناهان بزرگ مىپردازد .\r\n إِنَّهُمْ كانُوا لا يَرْجُونَ حِساباً  - آنان در فكر رسيدگى به حساب آن روز نبودند . » [ 28 
  ] هنگامى كه فرستادگان خدا و دعوت كنندگان به دين او آنان را از حساب بيم مىدادند ، و آيات نشور در پى يكديگر نازل مىشد ، فرستادگان و دعوت‌كنندگان و آيات را تكذيب مىكردند .\r\n وَ كَذَّبُوا بِآياتِنا كِذَّاباً  - و آيات ما را دروغ شمردند ، دروغ شمردنى ! » [ 29 
  ] آرى . حساب بر پا شد ، و اعمال و دم‌زدنها و لحظه‌هاى زندگى و خيالات باطل ايشان به زيانشان در معرض محاسبه قرار گرفت .\r\n وَ كُلَّ شَيْءٍ أَحْصَيْناهُ كِتاباً  - و هر چيز را در نامه اعمال برشمرديم و ثبت كرديم . » پس كتاب پروردگار ما هيچ خرد و كلان را فرو نمىگذارد مگر اين كه آن را ثبت مىكند .\r\n/ 269 [ 30 
  ] و امروز روز جزا است كه پس از احصا و رسيدگى كامل داده مىشود .\r\n فَذُوقُوا فَلَنْ نَزِيدَكُمْ إِلَّا عَذاباً  - پس بچشيد ، و براى شما افزون نكنيم مگر عذاب را . » اين پايانى ترسناك است ، و شناخت آدمى در دنيا نسبت به اين حقيقت كه عذاب جهنم نيز به همان گونه افزايش پيدا مىكند كه نعيم فردوس در حال افزايش است ، اين افزايش را مطابق حكمت و عادلانه مىداند ، بدان سبب كه آدمى با اختيار آزاد خود به اين عاقبت رسيده است .\r\nبه حق بايد گفت كه تصور اين حقيقت ما را بيشتر از جهنم بر حذر مىدارد و شوق افزونترى را نسبت به بهشت در ما برمىانگيزد ، و از پيامبر - صلى اللَّه عليه\r\n\r\n","description":"","footnote":"","page_name":" 276 ","page_number":278},
  {"content":"\r\n\r\nو آله - روايت شده است كه گفت : « اين آيه شديدترين آيه قرآن درباره اهل آتش است » . « 11 » [ 31 
  ] در برابر اين ، مشاهده مىكنيم كه آن دسته از پرهيزگاران كه در دنيا از موجبات رسيدن به آتش قيامت پرهيز كردند ، و كارهاى بد را كه سبب درآمدن به جهنم است كنار گذاشتند ، در قيامت همان اندازه از دوزخ دورند كه در دنيا از آن دورى مىكردند .\r\n إِنَّ لِلْمُتَّقِينَ مَفازاً  - پرهيزگاران رستگارند . » بزرگترين رستگارى ايشان رهايى از آتش جهنم است . آيا اين گفته خدا را ملاحظه نمىكنى كه گفته است :  فَمَنْ زُحْزِحَ عَنِ النَّارِ وَ أُدْخِلَ الْجَنَّةَ فَقَدْ فازَ  - هر كس كه از آتش دور شود و به بهشت درآيد ، رستگار شده و به مراد رسيده است » ؟ « 12 » [ 32 
  ] و علاوه بر رهايى از آتش ، از نعيم ابدى برخوردارند .\r\n حَدائِقَ وَ أَعْناباً  - باغها و تاكستانها . » شايد ذكر انگور در ميان ديگر ميوه‌ها از آن روى بوده باشد كه خوراك و ميوه‌اى است داراى فوايدى كه در ديگر ميوه‌ها يافت نمىشود ، حتى در حديث آمده است كه : « بهترين ميوه‌هاى شما انگور است » . « 13 » / 270 [ 33 
  ] همسر موافق مايه تكميل خوشبختى است ، بدان سبب كه نه فقط با كامبردارى جنسى همراه است ، بلكه نيز از آن جهت كه نياز روح را از لحاظ همكارى با روحى ديگر تكميل مىكند كه براى آن همچون آينه‌اى است كه خود را در آن مىبيند و بالعكس ، و خدا براى بندگان صالح حور العين فراوان در بهشت به بهترين صورتى كه بشر تصور كند آفريده است ، بلكه گاه چنان تصور مىشود كه در زيبايى و جمال ظاهرى برترى از آن تصور نمىشود ، و نمونه اعلايى براى جمال\r\n\r\n\r\n","description":"","footnote":"\r\n( 11 ) - از تفسير الكشاف ، ج 4 ، ص 690 .\r\n( 12 ) - آل عمران / 183 .\r\n( 13 ) - تفسير نمونه ، ج 26 ، ص 48 .\r\n","page_name":" 277 ","page_number":279},
  {"content":"\r\n\r\nروحى و خلق عالى و ادب رفيع است تا شايسته مؤمنان و تراز بالاى ايشان بوده باشد .\r\n وَ كَواعِبَ أَتْراباً  - و كنيزكان نارپستان و همسال . » كاعب به معنى دخترى است كه پستانهايش برجسته و گرد شده و خصوصيات زنانگى در او پديد آمده كه براى مرد لذيذتر و شهوت‌انگيزتر است ، و در عين حال آنان همسالانى با مردان‌اند كه با روح مرد از لحاظ خلقى و عقلى و جنسى توافق بيشترى دارند ، و مرد مؤمن بر حسب مقدار اعمال صالح خويش بيش از يكى از آنان را در اختيار دارد كه همانند اين در دنيا ميسر نيست .\r\n[ 34 
  ] جلسات انس بدون شراب و نوشابه‌اى نشاط انگيز صفايى ندارد ، و خدا اين شراب را به نيكوترين صورتى مطلوب در اختيار صالحان قرار مىدهد .\r\n وَ كَأْساً دِهاقاً  - و جامهاى شراب لبريز و پياپى . » گفته‌اند : الدهاق شراب آكنده در جام است ، و به قولى آنچه پياپى نوشيده شود ، يا صافى است ، و اين همه درباره شراب فردوس صدق مىكند .\r\n[ 35 
  ] و نعمتهاى زندگى بدون امنيت و آرامش صورت كمال پيدا نمىكند ، و بهشت دار السلام است و هيچ تجاوز و ستم و بيمارى و بيم تمام و نابود شدن نعمت و . . . در آن وجود ندارد ، و حتى زخم زبان كه مايه ترس و اضطراب و دردى در نفس شود ، در آن شنيده نمىشود .\r\n/ 271  لا يَسْمَعُونَ فِيها لَغْواً وَ لا كِذَّاباً  - در آن نه سخنان بيهوده و لغو مىشنوند و نه كسى ديگرى را دروغزن مىخواند . » با يكديگر علم و محبت و يادهاى خوش گذشته را مبادله مىكنند و به سپاسگزارى نعمتهاى پروردگار مىپردازند . و در آن صورت كه جانهاى پاك دارند و خوشيها براى ايشان فراوان در دسترس است ، ديگر چگونه ميل آن مىكنند كه به لغو از غيبت و تهمت و فحش بپردازند ؟ و چرا دروغ بگويند كه جز نشانه‌اى از خبث و پليدى يا ترس و آزمندى نيست ، در صورتى كه اهل بهشت از اين همه منزّه‌اند ؟\r\n\r\n","description":"","footnote":"","page_name":" 278 ","page_number":280},
  {"content":"\r\n\r\n[ 36 
  ] همه اين نعمتها ، به فضل خدا ، هميشه و پياپى به ايشان مىرسد ، از آن روى كه آنان راه راست و عمل صالح را در دنيا برگزيده بودند .\r\n جَزاءً مِنْ رَبِّكَ عَطاءً حِساباً  - پاداشى از خداوند تو كه بخششى بسنده است . » چنان مىنمايد كه معنى اين آيه بخشش بزرگى متناسب با اعمال ايشان بوده باشد ، بدان سبب كه درجات مؤمنان در آن جا بر حسب درجات در اين جا تفاوت پيدا مىكند .\r\nو به قولى : « حسابا » لما عملوا يعنى با در نظر گرفتن آنچه كرده‌اند ، چه حساب به معنى شمارش است يعنى به اندازه آنچه براى او در وعده پروردگار واجب است ، چه او وعده كرده است كه در مقابل يك حسنه و كار نيك پاداشى ده برابر دهد ، و براى گروهى هفتصد برابر وعده داده است ، و براى گروهى ديگر بى نهايت و از اندازه بيرون ، چنان كه خداى تعالى گفت :  إِنَّما يُوَفَّى الصَّابِرُونَ أَجْرَهُمْ بِغَيْرِ حِسابٍ  - پاداش شكيبايان بىحساب به ايشان داده مىشود » . « 14 » و همه اقوال به يك چيز باز مىگردد و آن بخشش فراوان است .\r\n[ 37 
  ] و براى آن كه انسان اين نعمتها را بيش از اندازه تصور نكند ، خدا بيان كرده است كه آنها از جانب پروردگار بزرگ است كه ملك آسمانها و زمين از آن او و بخشنده است :\r\n/ 272  رَبِّ السَّماواتِ وَ الْأَرْضِ وَ ما بَيْنَهُمَا الرَّحْمنِ  - پروردگار آسمانها و زمين است و آنچه در ميان آنها قرار دارد ، و بخشنده است ، » و در حق آن كس كه بخشندگى او همه چيز را فرا مىگيرد ، و چون بخواهد بخشش خود را فراوان مىكند ، چه گمان مىكنى ؟\r\n لا يَمْلِكُونَ مِنْهُ خِطاباً  - از او بر هيچ سخنى مالك نيستند . » به درجه‌اى بزرگ است كه اگر بخشندگى او نبود كه بر اثر آن وحى خود را\r\n\r\n\r\n","description":"","footnote":"\r\n( 14 ) - الزّمر / 13 .\r\n","page_name":" 279 ","page_number":281},
  {"content":"\r\n\r\nبه ميانجيگرى فرستاده‌اش يا از پشت پرده نازل كند ، از خطاب كردن با آفريدگانش تعالى و برترى و خوددارى پيدا مىكرد .\r\nاگر چنان نبود كه خداوند سبحانه و تعالى به بندگانش اجازه دعا كردن و خواندن خود را داده باشد ، و در قلوب خواهندگان خود انوار دوستى و مناجات با او را القا كند ، كدام انسان - هر انسان - استطاعت آن را داشت كه چندان بالا رود تا به درجه خطاب كردن به او برسد ؟ آيا خطاب و سخن گفتن نيازمند خرسندى دو طرف يا واجب كردن طرفى بر طرف ديگر نيست ؟ و خدا در تراز آفريدگانش نيست تا با او توافق حاصل شود ، و هيچ كس نمىتواند او را به سخن گفتن مجبور كند . و آيه بدين گونه به آن اشاره مىكند كه بشر و ديگر آفريدگان در سطح او و همتراز با او نيستند ، و چيزى از او را در ملكيت خود ندارند تا انجام كارى را بر او واجب سازند ، و او مالك ايشان است و به بخشندگى خويش بر آنان تفضل مىكند و به مخاطبه با آنان مىپردازد ، و گاه به بعضى از آنان ، به صورت تكوينى يا تشريعى ، اجازه سخن گفتن و مخاطبه با خودش را مىدهد ، و اين در آن هنگام است كه خود را به ايشان مىشناساند و مناجات كردن با خودش را به ايشان الهام مىكند .\r\nدر اين اختلاف است كه چه كس مالك خطاب نيست ، آيا آن گروه از مؤمنان‌اند كه ذكرشان پيش از اين گذشت ، يا كفارند بدان سبب كه از در رحمت او رانده شده‌اند ، يا هر دو گروهند ؟ چنان مىنمايد كه ضمير تنها مؤمنان و كافران را شامل نمىشود ، بلكه ديگر آفريدگان ( جن و فرشته و روح ) را نيز فرا مىگيرد ، به گواهى آيه بعد كه براى تفصيل همين آيه نازل شده است ، و مثلى آشكار است بر آن كه اين آيه - به نظر من - اختصاص به روز قيامت ندارد ، آرى ، در روز قيامت اين حقيقت با وضوح بيشتر تجلّى پيدا مىكند .\r\n[ 38 
  ] عظمت پروردگار ما براى بندگانش در روز رستاخيز بزرگ آشكار مىشود ، و آن روزى است كه روح با همه عظمت و جلال خود در برابر او مىايستد ، و فرشتگان كه صف كشيده‌اند سخن نمىگويند ، و اصوات آفريدگان / 273 به سبب عظمت پروردگار پست و پايين افتاده است . و آن گاه خدا با رحمانيت خود به\r\n\r\n","description":"","footnote":"","page_name":" 280 ","page_number":282},
  {"content":"\r\n\r\nبعضى از ايشان اجازه سخن گفتن مىدهد ولى بدان شرط كه جز صواب چيزى نگويند .\r\n يَوْمَ يَقُومُ الرُّوحُ  - آن روز كه روح به پاى مىايستد . » روح چيست ؟ در اين باره اختلاف است : بعضى گفته‌اند كه او آفريده‌اى بزرگتر از ديگر آفريده‌ها حتى از فرشتگان مقرب جبراييل و ميكاييل است ، چنان كه در حديث روايت شده از امام صادق - عليه السلام - آمده : « فرشته‌اى بزرگتر از جبراييل و ميكاييل است » . « 15 » بنا بر اين مقصود از روح روح القدس است كه خدا به وسيله او پيامبران خود را تأييد مىكند ، و خود گفته است :  نَزَّلَهُ رُوحُ الْقُدُسِ مِنْ رَبِّكَ بِالْحَقِّ  - ، « 16 » و او بنا بر تفسير ما چيزى است كه در اين گفته او سبحانه و تعالى مراد بوده است :  يَسْئَلُونَكَ عَنِ الرُّوحِ قُلِ الرُّوحُ مِنْ أَمْرِ رَبِّي وَ ما أُوتِيتُمْ مِنَ الْعِلْمِ إِلَّا قَلِيلًا  ، « 17 » و اين گفته او سبحانه و تعالى :  تَنَزَّلُ الْمَلائِكَةُ وَ الرُّوحُ فِيها بِإِذْنِ رَبِّهِمْ مِنْ كُلِّ أَمْرٍ  . « 18 » بعضى گفته‌اند : او يك سپاهى از سپاهيان رحمان و همچون فرشتگان است ، و از رسول اللَّه - صلّى اللَّه عليه و آله - روايت شده است كه گفت :\r\n« روح سپاهيى از سپاهيان خدا است كه از فرشتگان نيستند و سر و دست و پا دارند و سپس اين آيه را خواند :  يَوْمَ يَقُومُ الرُّوحُ وَ الْمَلائِكَةُ صَفًّا  و گفت :\r\nآنان سپاهىاند ، آنان سپاهىاند » . « 19 » بعضى گفته‌اند كه آن جبرييل است ، چنان كه خدا گفته است :   نَزَلَ بِهِ الرُّوحُ الْأَمِينُ عَلى قَلْبِكَ لِتَكُونَ مِنَ الْمُنْذِرِينَ   . « 20 »\r\n\r\n\r\n","description":"","footnote":"\r\n( 15 ) - از تفسير مجمع البيان ، ج 10 ، ص 427 ؛ نيز رجوع كنيد به تفسير نمونه ، ج 26 ، ص 58 .\r\n( 16 ) - النحل / 102 .\r\n( 17 ) - الاسراء / 87 .\r\n( 18 ) - القدر / 4 .\r\n( 19 ) - از الدر المنثور ، ج 6 ، ص 309 ، تفسير نمونه ، ج 26 ، ص 58 و همانند آن القرطبى ، ج 19 ، ص 187 .\r\n( 20 ) - الشعراء / 193 .\r\n","page_name":" 281 ","page_number":283},
  {"content":"\r\n\r\n/ 274 بعضى گفته‌اند كه مراد از روحهاى آفريدگان است ، و ديگران آن را قرآن دانسته‌اند ، و بعضى ديگر آن را برترين فرشته تصور كرده‌اند ، و گروهى : فرزندان آدم يعنى دارندگان روح . « 21 » آنچه به نظر من مىرسد اين است كه روح در اصل آفريده‌اى نورانى و بزرگتر از فرشتگان بود و سپاهيان و امكاناتى در اختيار داشت ، و روحهاى مردمان نيرومندى و زندگى خود را از او مىگرفتند و خدا به وسيله او پيامبران و دوستان خود را تأييد مىكرد ، و همو است كه در شب قدر بر زمين فرود مىآيد و در روز قيامت با صفهاى فرشتگان در برابر خدا مىايستد .\r\n وَ الْمَلائِكَةُ صَفًّا لا يَتَكَلَّمُونَ  - و فرشتگان در صف مىايستد و سخن نمىگويند . » بدان سبب كه هيبت خدا زبانهاى آنان را بند مىآورد ، و از آن روى كه آنان محكوم و در فرمان پروردگار خويش‌اند ، پس به خدايى گرفتن يكى از آنان چيزى جز سفاهت نيست ، بدان روى كه آنچه در نزد ايشان است از خداوند سبحانه و تعالى است ، و حتى شفاعت هم از آنان جز با اذن و اجازه خدا برنمىآيد ، و خدا به هيچ كس چنين اجازه‌اى را نمىدهد مگر اين كه خود بخواهد يا با حسابى دقيق چنين مىكند .\r\n إِلَّا مَنْ أَذِنَ لَهُ الرَّحْمنُ وَ قالَ صَواباً  - مگر آن كس كه خداى رحمان به او اجازه دهد و آنچه گويد به راستى و صواب گويد . » اين آيه ما را به ياد اين گفته خداوند متعال مىاندازد كه :  يَوْمَئِذٍ لا تَنْفَعُ الشَّفاعَةُ إِلَّا مَنْ أَذِنَ لَهُ الرَّحْمنُ وَ رَضِيَ لَهُ قَوْلًا  كه درباره آن گفتيم كه شفاعت را دو شرط است : يكى اذن خدا ، و ديگر آن كه پسنديده باشد يعنى از طريق اندازه‌گيرى ثواب و عقاب صورت بگيرد و بىميزان و مقياس صورت‌پذير نشود ، و به نظر من گفته خدا در اين جا :  وَ قالَ صَواباً  اشاره به همين امر است .\r\n\r\n\r\n","description":"","footnote":"\r\n( 21 ) - تفصيل اين گفته‌ها در تفسير القرطبى ، ج 19 ، ص 186 - 187 آمده است و به آن جا رجوع شود .\r\n","page_name":" 282 ","page_number":284},
  {"content":"\r\n\r\n[ 39 
  ] به همان گونه كه عظمت خدا در آن روز متجلّى مىشود ، حق نيز به همين گونه تجلّى پيدا مىكند ، و شفاعت از طريق باطل و دروغ و نادرستى و احكام ستمگرانه صورت نخواهد گرفت .\r\n/ 275  ذلِكَ الْيَوْمُ الْحَقُّ  - آن روز حق است . » پس حق است و شكى در آن نيست ، و چون حوادث آن كه آسمانها و زمين به سختى بار آنها را تحمل مىكنند بسيار هولناك و هراس انگيز است ، از انسان مسكين در آن روز چه كارى برخواهد آمد ؟ ! و به همين سبب شايسته است كه به نام حق خوانده شود ، و در آن چيزى جز حق سودمند واقع نمىشود ، و آن خواستار رضاى پروردگار شدن است .\r\n فَمَنْ شاءَ اتَّخَذَ إِلى رَبِّهِ مَآباً  - پس هر كه خواهد ، راه بازگشت به پروردگارش را در پيش گيرد . » مگر نه اين است كه ما با فطرت ايمان به دنيا آمده‌ايم و سپس دنيا و شهوتهاى آن ما را منحرف كرده است ، پس بياييد تا به راه اول باز گرديم و از اين راه به پروردگار مهربان خود برسيم .\r\n[ 40 
  ] و پيش از روز قيامت ، عذابى نزديك ، پيش از مرگ و پس از آن ، فرا مىرسد ، پس چون فرزند آدم از دنيا برود ، قيامت كوچك او بر پا مىشود ، و نتيجه‌اى از عمل خود را مىبيند ، اگر نيك بوده است نيك و اگر بد بوده است بد .\r\n إِنَّا أَنْذَرْناكُمْ عَذاباً قَرِيباً  - ما شما را از عذابى نزديك بيم داديم . » بعضى گفته‌اند : مقصود از آن حساب پس از مرگ است ، و بعضى ديگر آن را خود روز قيامت دانسته‌اند ، بدان سبب كه حق است و شكى در آن نيست و خواهد آمد و هر آينده‌اى نزديك است ، يا از آن روى كه چون انسان بميرد ، احساس او از ميان مىرود و تا روز رستخيز براى حساب چنين مىماند ، پس در حساب او روز مرگ به روز رستاخيز پيوستگى پيدا مىكند .\r\nخواه پس از مرگ باشد يا پس از نشور ، اعمال انسان به صورت پاداش يا كيفر تجسم پيدا مىكند و او به آنها مىنگرد .\r\n\r\n","description":"","footnote":"","page_name":" 283 ","page_number":285},
  {"content":"\r\n\r\n يَوْمَ يَنْظُرُ الْمَرْءُ ما قَدَّمَتْ يَداهُ  - در آن روز كه مردم به آنچه دستانش از پيش فرستاده است مىنگرد . » از خير و شر ، و مقصود از دست به صورت خلاصه كارهايى است كه او انجام داده است . و هنگامى كه مؤمن / 276 عمل خويش را مىبيند ، بسيار شادمان مىشود ، ولى در آن هنگام كه كافر عمل خود را مشاهده مىكند ، آرزوى آن مىكند كه كاش خاك مىبود و آن كار بد را انجام نمىداد .\r\n وَ يَقُولُ الْكافِرُ يا لَيْتَنِي كُنْتُ تُراباً  - و كافر مىگويد كه كاش خاك مىبودم . » اين انسان چه اندازه از آن پشيمان است كه به اين درجه رسيده و آرزوى آن مىكند كه خاك بود و به انجام دادن اين تبهكاريها نمىپرداخت .\r\nاين انسان كه خداوند متعال او را آفريد تا در باغهاى جاودانى فردوس برين ميهمان او باشد ، به جايى رسيد كه پست‌تر از خاك است . پس چه كند كه خاك سودمند است و از او فايده‌اى به دست نمىآيد ؟ ! بلكه او مستحق خوارى و آزار بيشترى است .\r\n\r\n","description":"","footnote":"","page_name":" 284 ","page_number":286},
  {"content":"\r\n\r\n/ 277\r\n\r\nسوره نازعات\r\n\r\n","description":"","footnote":"","page_name":" 285 ","page_number":287},
  {"content":"\r\n . \r\n","description":"","footnote":"","page_name":" 286 ","page_number":288},
  {"content":"\r\n\r\nسوره نازعات / 279\r\n\r\nفضيلت سوره :\r\nدر كتاب ثواب الاعمال با اسناد آن از ابو عبد اللَّه - عليه السلام - روايت شده است كه گفت : « هر كس و النّازعات را بخواند ، جز تر و تازه از دنيا نمىرود ، و خدا او را جز تر و تازه به صحراى محشر باز نمىگرداند » .\r\nنور الثقلين / ج 5 ص 497\r\n/ 280\r\n\r\nزمينه كلّى سوره\r\nچنان مىنمايد كه سوره و النازعات از جان هدايت يافتگان به آن طغيان آن را بيرون مىكشد ، ولى چگونه ؟\r\nاولا : پيوستگى كلمات سوگند همچون صاعقه ، و به آنچه در نزد ما مجهول است ، همچون فرشتگان مرگ و حالت مرگ با گروه رزمندگان .\r\nثانيا : به روز راجفه و روز رادفه بيم مىدهد در حالى كه دلها واجفه است و چشمها خاشعه . آنان كيان‌اند ؟ آن كسانند كه در دنيا مىگفتند : آيا ممكن است به زندگى باز گرديم بدان گونه كه اكنون هستيم ، حتى در آن صورت كه به شكل\r\n\r\n","description":"","footnote":"","page_name":" 287 ","page_number":289},
  {"content":"\r\n\r\nاستخوانهاى پوسيده در آمده‌ايم ؟ ! پس قرآن به ايشان مىگويد : آرى و تنها با يك بانگ كه شما را از زمين بيرون مىآورد و بر سطح هموار آن قرار مىدهد كه بر آن پستى و بلندى و كجى نمىبينند .\r\nثالثا : داستان موسى و فرعون را براى ما حكايت مىكند ، و اين كه فرعون چگونه طغيان كرد و به بيم دادن فرستاده خدا گوش فرا نداد ، و خدا او را به عذاب دنيا و آخرت گرفتار كرد .\r\nرابعا : آيات خدا را در آسمانها و زمين ، و حكمت بالغه او را در / 281 نظام آفرينش به ما نشان مىدهد : اين كه چگونه آسمان را بر جاى خود نگاه داشته و آن را استوار كرده ، و چگونه شب را تاريك و روز را روشن قرار داده است ، چگونه زمين را گسترده و آب و چراگاه آن را فراهم آورده ، و چگونه اطراف آن را با كوه‌هاى همچون ميخ محكم كرده ، كه اين همه براى زندگى آدمى و جانورانى است كه به يارى او بر مىخيزند .\r\nخامسا : پس از آن از بلاى بزرگى سخن مىگويد كه انسان در هنگام يادآورى آنچه كرده است به آن متوجه مىشود ، و اين نكته را بيان مىكند كه حكمت آفرينش در مكافات نهايى تجلّى پيدا مىكند ، و آن در هنگامى است كه گردنكشان به دوزخ افكنده مىشوند ، در آن حال كه بهشت جايگاه كسانى است كه از مقام پروردگار خود بيمناك‌اند .\r\nدر پايان سوره ما را به ياد عذر و بهانه‌هايى مىاندازد كه منكران بيهوده به آنها متشبث مىشوند و از ساعت و زمان آن پرسش مىكنند : ولى تو را به ساعت چه كار ؟ علم آن نزد خدا است و بازگشت آن به سوى او . تو تنها بيم دهنده‌اى . بهتر است ما از آن بترسيم ، كه در آن روز حسرت همه ابعاد وجود ما را فرا مىگيرد ، بدان جهت كه عمر خود را در دنيا به اندازه شبى يا روز آن به حساب مىآوريم .\r\nبدين گونه آيات سوره هدف خود را براى هر كس كه خواهان آن باشد تحقق مىبخشد ، و آن درمان كردن طغيان و غرور نفس است .\r\n\r\n","description":"","footnote":"","page_name":" 288 ","page_number":290},
  {"content":"\r\n\r\n/ 283 سورة النّازعات\r\n\r\n[ سوره النازعات ( 79 ) : آيات 1 تا 26 
  ]\r\nبِسْمِ اللَّهِ الرَّحْمنِ الرَّحِيمِ\r\nوَ النَّازِعاتِ غَرْقاً ( 1 ) وَ النَّاشِطاتِ نَشْطاً ( 2 ) وَ السَّابِحاتِ سَبْحاً ( 3 ) فَالسَّابِقاتِ سَبْقاً ( 4 )\r\nفَالْمُدَبِّراتِ أَمْراً ( 5 ) يَوْمَ تَرْجُفُ الرَّاجِفَةُ ( 6 ) تَتْبَعُهَا الرَّادِفَةُ ( 7 ) قُلُوبٌ يَوْمَئِذٍ واجِفَةٌ ( 8 ) أَبْصارُها خاشِعَةٌ ( 9 )\r\nيَقُولُونَ أَ إِنَّا لَمَرْدُودُونَ فِي الْحافِرَةِ ( 10 ) أَ إِذا كُنَّا عِظاماً نَخِرَةً ( 11 ) قالُوا تِلْكَ إِذاً كَرَّةٌ خاسِرَةٌ ( 12 ) فَإِنَّما هِيَ زَجْرَةٌ واحِدَةٌ ( 13 ) فَإِذا هُمْ بِالسَّاهِرَةِ ( 14 )\r\nهَلْ أَتاكَ حَدِيثُ مُوسى ( 15 ) إِذْ ناداهُ رَبُّهُ بِالْوادِ الْمُقَدَّسِ طُوىً ( 16 ) اذْهَبْ إِلى فِرْعَوْنَ إِنَّهُ طَغى ( 17 ) فَقُلْ هَلْ لَكَ إِلى أَنْ تَزَكَّى ( 18 ) وَ أَهْدِيَكَ إِلى رَبِّكَ فَتَخْشى ( 19 )\r\nفَأَراهُ الْآيَةَ الْكُبْرى ( 20 ) فَكَذَّبَ وَ عَصى ( 21 ) ثُمَّ أَدْبَرَ يَسْعى ( 22 ) فَحَشَرَ فَنادى ( 23 ) فَقالَ أَنَا رَبُّكُمُ الْأَعْلى ( 24 )\r\nفَأَخَذَهُ اللَّهُ نَكالَ الْآخِرَةِ وَ الْأُولى ( 25 ) إِنَّ فِي ذلِكَ لَعِبْرَةً لِمَنْ يَخْشى ( 26 )\r\n/ 284 / 285\r\n\r\nمعناى واژه‌ها\r\n1 و النازعات غرقا : گفته‌اند كه آنها فرشتگان‌اند كه به سختى روحهاى كافران را از بدنهاشان بيرون مىكشند به\r\n\r\n","description":"","footnote":"","page_name":" 289 ","page_number":291},
  {"content":"\r\n\r\nهمان گونه كه تيرانداز زه كمان را سخت مىكشد و تير را هر چه بيشتر دور پرتاب مىكند ؛ و به گفته‌اى ديگر :\r\nمقصود از نازعات ستارگانند كه از افقى بر مىآيند و در افقى ديگر فرو مىروند . . . و معانى ديگرى نيز براى آن آورده‌اند .\r\n6 الراجفة : گفته‌اند كه آن دميدن نخستين در صور است كه بر اثر آن همه آفريدگان مىميرند ، و راجفه صيحه و بانگ عظيمى است كه همچون تندر غرش و اضطراب دارد .\r\n7 الرادفة : گفته‌اند كه آن دميدن دوم در صور پس از دميدن نخستين است كه با آن مردمان از خاك برمىخيزند .\r\n8 واجفة : پراضطراب ، و وجيف به معنى سرعت سير است .\r\n10 الحافرة : به معنى راهى است كه انسان از آن گذشته است ، و از آن روى بدين نام خوانده مىشود كه آدمى با گذشتن بر آن با پاهاى خود آن را حفر كرده است ، پس كافران مىپرسند : آيا ما پس از مردن به زندگى پيشين باز مىگرديم ؟\r\n11 نخرة : كهنه و فرسوده ، و در مفردات راغب آمده است :\r\nنخرت الشجرة يعنى درخت پير شد و نخرة يعنى وزش باد به آن رسيد . و نخير صدايى از بينى است ، و اين موافق است با آنچه گفته‌اند كه استخوان ناخرة به معنى استخوانى است كه از آنچه در درون آن است خالى شد و با وزيدن باد صدايى از آن برمىخيزد .\r\n\r\n","description":"","footnote":"","page_name":" 290 ","page_number":292},
  {"content":"\r\n\r\nزجرة : صيحه صور است ، و از آن جهت بدين نام خوانده شده كه مخاطب را از رفتن بر راه اول منع مىكند و او را متوجه به راه دوم مىسازد .\r\n14 بالساهرة : سطح زمين است ، و اعراب روى زمين را در بيابان ساهرة يعنى صاحب بيدارى مىنامند ، بدان سبب كه هر كس بخواهد بر آن بخوابد ، از ترس دشمن و جانوران گرفتار سهر ( بيدارى ) مىشود . و در اين جا اشاره است به اين كه محشر در زمين هموار همچون فلات صورت مىگيرد كه هيچ اعوجاج و ساختمان و درختان و غارهايى در آن وجود ندارد تا از دست عدالت به آنها بگريزند و پناه برند ، در آن روز كه به گفته پروردگارمان :\r\n« يوم هم بارزون » روزى است كه در آن همگان آشكارند .\r\n16 [ طوى 
  ] : نام آن دره است كه در آن خدا با موسى سخن گفت .\r\n/ 286\r\n\r\nدلهايى در آن روز بيمناك است\r\n\r\nرهنمودهايى از آيات :\r\nبراى آن كه نفس از ياد خدا غافل نشود ، قرآن ما را به ياد حالات نزع و نشط و سبح و سبق و سپس به ياد روز قيامت مىاندازد كه صيحه‌اى همه آفريدگان را مىميراند ، و صيحه ديگرى آنان را بار ديگر زنده مىكند . در آن روز تپش قلبها سرعت مىگيرد ، و چشمها حالت فروافتادگى و خشوع پيدا مىكند ؛ براى\r\n\r\n","description":"","footnote":"","page_name":" 291 ","page_number":293},
  {"content":"\r\n\r\nچه ؟ براى آن كه چشم به راه چنين روزى نبودند ، و مىگفتند : آيا به همان گونه كه اكنون هستيم ، يا پس از آن كه به صورت استخوانهاى پوسيده در آمديم باز مىگرديم ؟ ! سپس گفتند : پس آن بازگشتى همراه با زيانكارى است . آرى ، آنان با يك صيحه كه سبب بيرون آمدن از گورها بر سطح زمين هموار است ، از گورهاشان خارج خواهند شد .\r\nسپس سياق ما را به داستان موسى انتقال مىدهد كه پروردگارش با او سخن گفت و فرمان داد كه به بيم دادن فرعون گردنكش برود تا مگر پند پذيرد يا بترسد ، ولى فرعون امتناع كرد و پس از گرد كردن مردمان در پيرامون خود به چالش پرداخت و در ميان ايشان گفت : من پروردگار بلند مرتبه شمايم ، و خدا او را در دنيا با عذابى هلاك كرد و آن را به عذاب آخرت پيوست . و اين همه براى آن بود تا مايه عبرت كسانى شود كه از خدا مىترسند .\r\n/ 287 بدين گونه رسالتهاى خدا براى بيم دادن مردم به آن روز هولناكى كه منتظر همگان است ادامه يافت .\r\n\r\nشرح آيات :\r\n[ 1 
  ] در زندگى آدمى لحظاتى قاطع وجود دارد كه چون آنها را بشناسد و مسير خود را بر وفق آنها تنظيم كند ، از خطر آنها خواهد جست ، و از آشكارترين آنها است آنچه در هنگام نزع و بيرون كشيده شدن روح از بدن اتفاق مىافتد ، و شخص به زندگى خود كه مدت درازى براى آن كار و كوشش كرده است بدرود مىگويد ، و وارد زندگى كاملا ناشناخته بر خودش مىشود ، و هنگامى كه قرآن به امثال اين لحظه‌ها سوگند ياد مىكند ، براى آن است كه ما در تصورهايى كه درباره خود داريم تجديد نظر كنيم ، و لگام غرور و سبكسرى را بكشيم .\r\n  وَ النَّازِعاتِ غَرْقاً   - سوگند به گيرندگان جان كه آن را سخت از بدن ما مىكنند و خارج مىكنند . » سوگند به آن نيروها كه سبب كندن جان از بدنهاى ما با چنان نيرو مىشوند\r\n\r\n","description":"","footnote":"","page_name":" 292 ","page_number":294},
  {"content":"\r\n\r\nكه كمانداران با آن زه را سخت مىكشند تا تير هر چه به نيروتر و دور تر روانه شود .\r\nچنان مىنمايد كه مقصود از آن فرشتگانى است كه به اين كار مىپردازند .\r\n[ 2 
  ] و سپس سوگند به نيروهايى كه اين كار را به نرمى و مدارا انجام دهند .\r\n وَ النَّاشِطاتِ نَشْطاً  - و سوگند به آن گيرندگان جان كه اين كار را با نشاط و نرمى به انجام مىرسانند . » گفته‌اند : النشط به معنى گرفتن و جذب كردن با آسانى و نرمى است ، و معنى در اين جا آن است كه فرشتگان ارواح مؤمنان را با فراهم آمدن نشاط براى ايشان از بدنشان جدا مىكنند ، به همان گونه كه چون زانو بند و دستبند از دست شتر برداشته شود نشاطى به شتر دست مىدهد . و از اين جا معلوم مىشود كه دو سوگند مربوط به ملك الموت و دستياران او در دو حالت است : يكى گرفتن جان كافران به نيرو و شدت ( غرقا ) و ديگرى گرفتن جان مؤمنان به نشاط و مهربانى ( نشطا ) .\r\nاز امام على - عليه السلام - معنى عكسى در اين آيه در آن جا نقل شده / 288 كه گفته است : « فرشتگان ارواح كفار را از ميان پوست و ناخنها به نشاط مىگذرانند تا آن را از اندرون آنان با رنج و اندوه خارج كنند » . « 1 » [ 3 
  ] سپس فرشتگان ارواح مؤمنان را به آسمان بالا مىبرند و با آنها به شنا كردن مىپردازند . . . به همان گونه كه ستارگان در فلكهاى خود چنين مىكنند .\r\n وَ السَّابِحاتِ سَبْحاً  - و سوگند به شنا كنندگان با شنا كردنى . » [ 4 
  ] و سپس مسابقه‌اى سريعا صورت مىگيرد تا در پايان آن روح به آتش برسد يا به بهشت . . . پس سوگند به اين بزرگواران .\r\n فَالسَّابِقاتِ سَبْقاً  - پس سوگند به پيشى گيرندگان با پيشى گرفتنى . » [ 5 
  ] و سوگند به آن فرشتگان كه به تدبير امر ارواح و جز آن از امور جهان ما به فرمان پروردگارشان مىپردازند .\r\n فَالْمُدَبِّراتِ أَمْراً  - و سوگند به تدبيركنندگان در كار . »\r\n\r\n\r\n","description":"","footnote":"\r\n( 1 ) - تفسير مجمع البيان ، ج 10 ، ص 429 .\r\n","page_name":" 293 ","page_number":295},
  {"content":"\r\n\r\nقسم به همه آنها كه : روز فصل و جدايى خواهد آمد ، و اين كه جزا بدون شك داده خواهد شد .\r\nاين يكى از تفسيرها در معنى آيات گذشته است ، و تفسيرهاى ديگرى نيز وجود دارد :\r\n1 - اين كه مقصود از نازعات چيزهايى است كه از يك افق كنده مىشوند و به افق ديگر مىروند ، و در سير خود نشاط و فعاليت نشان مىدهند ، و در فضا شنا مىكنند ، و چون درباره تدبير امر از ايشان پرسيدند ، گفتند كه معنى آن اين است كه خدا امر را به ميانجيگرى آنان تدبير و تنظيم مىكند .\r\n2 - اين كه النازعات ( مشتق از نزع ) ارواحى است كه از بدنها كنده مىشود ، به همان‌گونه كه لابن و تامر به كسانى گفته مىشود كه لبن ( شير ) و تمر ( خرما ) در تصرف دارند ، و اين روح نيز نشاط پيدا مىكند ، يعنى از تن خارج مىشود ، و سپس در فضا به شنا كردن مىپردازد ؛ و چون بار ديگر از تفسير مدبرات از ايشان پرسيدند ، گفتند : ارواح بنى آدم به ميانجيگرى خوابها ، براى پاره‌اى از امور ، / 289 پس از جدا شدن از دنيا ، در معرض تدبر قرار مىگيرند ، و اين تفسيرى غريب است .\r\n3 - و بعضى گفته‌اند كه اين صفت اسبهاى مجاهدان يا خود ايشان است ، بدان سبب كه نزع و جان كندن در لگامهاى آنان صورت مىگيرد و اين نزعى است كه لگامها در آن غرق مىشود و سبب آن درازى گردنهاى اسبهاى اصيل است ، و اينها با نشاطاند بدان جهت كه از دار الامان به جبهه‌هاى جنگ روان‌اند ، و از آن روى شناور گفته شده‌اند كه اعراب اسب اصيل را به كشتى تشبيه مىكنند كه با آسانى و سرعت روان است ، و گفته‌اند كه : همينها تدبير كنندگان امر فتح و پيروزى به شمار مىروند .\r\nاين تفسير هنگامى پسنديده است كه در نظر داشته باشيم كه خدا به اسبهاى غازيان و مجاهدان يا به صورت عام در اين گفته‌اش سوگند ياد كرده باشد :\r\n\r\n","description":"","footnote":"","page_name":" 294 ","page_number":296},
  {"content":"\r\n\r\n   وَ الْعادِياتِ ضَبْحاً ، فَالْمُورِياتِ قَدْحاً    ، « 2 » و اعراب علاقه شديدى به اسب داشتند ، و آن را رمز شجاعت و دليرى مىدانستند .\r\nچيزى كه هست تفسير  فَالْمُدَبِّراتِ أَمْراً  غريب مىنمايد ، و از همين روى بعضى گفته‌اند : در اين شك نيست كه در تفسير كردن اين آيه به فرشتگان اختلافى نيست به هر صورت كه ديگر آيات تفسير شود ، در صورتى كه چنان مىنمايد كه مراد از همه اين كلمات نوع يگانه‌اى از آفريدگان است ، و خدا دانا است .\r\n[ 6 
  ] و تفسير اين كلمات كوبنده و تكان دهنده هر چه بوده باشد ، ضمير آدمى را به اهتزاز در مىآورد ، بلكه اگر شخص درست از معنى آن آگاه نباشد ، بىتابى و ناآرامى او افزايش پيدا مىكند . و در اين جا پروردگار مىگويد :\r\n يَوْمَ تَرْجُفُ الرَّاجِفَةُ  - آن روز كه بجنبد زمين جنبيدنى . » در آن هنگام كه زمين به لرزه در مىآيد ، و بانگ و صيحه همه جاى جهان را فرا مىگيرد ، و در آن هنگام كه همه ثوابت به اهتزاز در مىآيند و جز حق چيزى براى انسان باقى نمىماند كه به آن اعتماد كند . و خواه اين لرزش به معنى حركت باشد همچون در اين گفته خدا :  يَوْمَ تَرْجُفُ الْأَرْضُ وَ الْجِبالُ  ، يا به معنى صيحه باشد همچون در آن جا كه خدا گفته است :  فَأَخَذَتْهُمُ الرَّجْفَةُ  ، آرامش از قلبها سلب مىشود ، و ما را به تفكر در اين باره بر مىانگيزد كه فردا با ما چه خواهند كرد .\r\n/ 290 [ 7 
  ] پس از راجفه صاعقه ديگرى مىآيد كه سياق آن را ناشناخته بر جاى مىگذارد .\r\n تَتْبَعُهَا الرَّادِفَةُ  - به دنبال آن پيامد مىآيد . » رادفه به معنى چيزى است كه پس از چيز ديگر مىآيد ، پس آيا اين همان صيحه دوم است كه خدا مردمان را پس از آن كه با صيحه نخستين آنان را ميرانده بود به زندگى باز مىگرداند ، يا اين كه با صيحه نخستين مردمان زمين مىميرند و با\r\n\r\n\r\n","description":"","footnote":"\r\n( 2 ) - التفسير الكبير ، ج 32 ، ص 63 .\r\n","page_name":" 295 ","page_number":297},
  {"content":"\r\n\r\nصيحه دوم اهل آسمانها ؟ ! هر چه باشد ، صاعقه‌اى هولناك است كه جانها را گرفتار هراس مىسازد .\r\n[ 8 - 9 
  ] تپش دلهاى فاجران سرعت مىگيرد ؛ آيا پس از بيم و هراس ساعت قيامت ، و پس از آن كه فرصتهاى دنيا را از كف داده و چيزى براى خود ذخيره نكرده‌اند تا مايه نجات ايشان شود ، به كجا مىتوانند بگريزند ؟\r\n  قُلُوبٌ يَوْمَئِذٍ واجِفَةٌ * أَبْصارُها خاشِعَةٌ   - دلهايى در آن روز بيمناك است ، و چشمهاى ايشان فرو افتاده و در حال خشوع . » ولى مؤمنان از هول و فزع آن روز در امان‌اند ، بدان روى كه آن اندازه كارهاى نيك براى خود ذخيره كرده‌اند كه جانهاشان را لبريز از آرامش مىسازد .\r\n[ 10 
  ] مدتهاى دراز به زنده شدن پس از مرگ كفر ورزيدند ، و همه ايستارهاى خود را بر اساس همين كفر بنا نهادند ، و اكنون به خطاى خود پى برده‌اند .\r\n يَقُولُونَ أَ إِنَّا لَمَرْدُودُونَ فِي الْحافِرَةِ  - مىگويند : آيا ما را به حافره يعنى به راهى كه از آن آمديم و با اثر پاى خود آن را حفر كرديم ، باز مىگردانند ؟ ! » بدين گونه رستاخيز را براى خود بعيد مىشمارند تا متحمل مسئوليتهاى آن نشوند .\r\n[ 11 
  ] و در صدد آن بر مىآيند كه بعيد شمردن بعث و رستاخيز را درست و شايسته جلوه دهند و مىگويند : چگونه ممكن است اين استخوانهاى پوسيده‌اى را كه وزيدن باد از سوراخهاى فراوان آنها صداهايى از آنها بيرون مىآورد ، بار ديگر به زندگى باز گردانند ؟\r\n أَ إِذا كُنَّا عِظاماً نَخِرَةً  - در آن هنگام كه به صورت استخوانهاى خرد شده و پوسيده در آمده‌ايم . » / 291 از كتاب الخليل نقل شده است : نخرت الخشبة يعنى چوب كهنه و سست شد تا آن حد كه چون آن را دست بزنند از هم بپاشد ، و استخوان ناخر نيز چنين\r\n\r\n","description":"","footnote":"","page_name":" 296 ","page_number":298},
  {"content":"\r\n\r\nاست ، « 3 » و به قولى : استخوان ناخر استخوانى است كه ميان آن تهى باشد و به سبب وزيدن بادها به آن بانگى از آن برخيزد .\r\n[ 12 
  ] سپس به واقعيت بازگشتند و به ارزيابى ايستار انكارى خويش پرداختند و گفتند : اگر قيامت حق باشد ، آنان به سبب كفر ورزيدن به آن زيانكار خواهند بود .\r\n قالُوا تِلْكَ إِذاً كَرَّةٌ خاسِرَةٌ  - گفتند : بنا بر اين بازگشت بازگشتى همراه با زيانكارى است . » شايد اين گفته اعترافى از ايشان بوده باشد كه در روز قيامت به سبب آن گرفتار خواهند شد ، يا انكارى بعد از يقين و لجاجتى پس از اعتراف . و به قولى : اين استهزاء و سخريه‌اى است .\r\n[ 13 
  ] آنان را به حال خود واگذار تا هر چه مىخواهند بگويند . قيامت وقوع پيدا خواهد كرد ، و با يك بانگ همه را ايستاده بر روى زمين صاف خواهى ديد .\r\n فَإِنَّما هِيَ زَجْرَةٌ واحِدَةٌ  - آن تنها برخاستن يك بانگ است . » چنان مىنمايد كه مقصود از زجرة همان دميدن دوم در صور است كه خدا با آن مردگان را در گورها زنده مىكند .\r\n[ 14 
  ]  فَإِذا هُمْ بِالسَّاهِرَةِ  - و ناگهان ايشان خود را در زمين هموار رستاخيز مىبينند . » ساهرة به معنى دشت و زمين صاف از آن روى بدين نام خوانده مىشود كه رونده در آن به سبب ترسى كه از جانوران درنده دارد ، در آن به خواب نمىرود . و ظاهرا ساهرة به معنى روى زمين در مقابل باطن و درون آن است ، از آن روى كه مردگان در باطن زمين بودند و ناگهان به ظاهر آن انتقال يافتند .\r\n/ 292 [ 15 
  ] حقيقتى همچون قيامت ، در آن ساعت كه ساعت حساب هولناك فرا مىرسد ، شايسته اين است كه درباره آن بينديشيم ، بلكه پيوسته آن را نصب العين\r\n\r\n\r\n","description":"","footnote":"\r\n( 3 ) - تفسير الجامع لاحكام القرآن ، ج 19 ، ص 198 .\r\n","page_name":" 297 ","page_number":299},
  {"content":"\r\n\r\nخود قرار دهيم تا بنا بر آن همه ابعاد رفتار و كردار و پندار خويش را تنظيم كنيم ، و به همين جهت خدا فرشتگان خود را مبعوث كرد تا گردنكشان را بيم دهند و آنان را از چنين عاقبت هولناك بر حذر دارند ، ولى آنان در گمراهى خود باقى ماندند تا خدا هلاكشان كرد و هر چه زودتر آنان را به آتش و اصل كرد ، پس آيا شايسته نيست كه از تاريخ تيره‌بختى آنان عبرت بگيريم ؟\r\n هَلْ أَتاكَ حَدِيثُ مُوسى  - آيا داستان موسى به تو رسيد ؟ » آرى . ولى آيا از آن داستان عبرت گرفتى ؟ پس اگر از آن عبرت نگرفته باشى ، بدان مىماند كه اصلا آن را نشنيده‌اى ! [ 16 
  ] داستان او با خواندن پروردگار خود در آن هنگام آغاز شد كه به وادى طوى در آمده بود .\r\n إِذْ ناداهُ رَبُّهُ بِالْوادِ الْمُقَدَّسِ طُوىً  - در آن هنگام كه پروردگارش در وادى مقدس طوى به او ( چنين ) خطاب كرد كه : » اين سرزمين به سبب وحيى كه به آن رسيد تقدّس پيدا كرد . و شايد نام طوى بوده يا اين كلمه صفتى از آن سرزمين از لفظ طى باشد بدين معنى كه آن سرزمين درنورديده شد يا موسى را چنين كرد و او را به رسالت نزديك ساخت . و شايد طوى صفتى براى هر سرزمين مبارك بوده باشد از آن روى كه رهرو در آن از سير در اين سرزمين بهره‌مند مىشود و تو گويى زمين براى او درنورديده مىشود .\r\n[ 17 
  ] سپس پروردگار به او فرمان داد كه به نزد فرعون كه سرچشمه طغيان و فساد بود رهسپار شود .\r\n اذْهَبْ إِلى فِرْعَوْنَ إِنَّهُ طَغى  - به سوى فرعون رو كه او طغيان و گردنكشى كرده است . » با وجود طغيان كردن خدا او را بدون بيم دادن و تهديد رها نكرد ، و پيش از آن كه فرستاده‌اى نزد او بفرستد و حجت را بر او تمام كند ، هلاكش نساخت .\r\n/ 293 [ 18 
  ] رسالت وحى به سوى او در خواندنش به تزكيه و اصلاح نفس و هلاك نكردن خود در طغيان خلاصه شد . پروردگارا ! چه منزهى و به بندگانت\r\n\r\n","description":"","footnote":"","page_name":" 298 ","page_number":300},
  {"content":"\r\n\r\nرحمت و بخشندگى دارى ، و چگونه براى آنان خواستار رستگارى هستى در صورتى كه جز ادامه دادن به تباهى چيزى نمىخواهند ؟ !  فَقُلْ هَلْ لَكَ إِلى أَنْ تَزَكَّى  پس بگو : آيا خواستار آن هستى كه پاك و پاكيزه شوى ؟ » [ 19 
  ] چون آدمى پاكيزه شود ، و خود را از خيره‌سرى و خودپسندى و كبر پاك سازد ، نفس او آماده پذيرفتن از طريق فرستاده خدا خواهد شد ، و چون خدا او را به وسيلهء فرستاده‌اش راهنمايى كرد ، نفس او خشوع پيدا مىكند و از حالت طغيان به صورتى اساسى خارج مىشود .\r\n وَ أَهْدِيَكَ إِلى رَبِّكَ فَتَخْشى  - و به سوى پروردگارت رهبريت كنم تا ( از عذاب ) بترسى . » [ 20 
  ] فرعون از موسى خواستار نشانه و آيتى شد تا مگر با نرسيدن آن آيت به سبب يك حكمت بالغه از راه يافتن بگريزد ، ولى خدا به دست پيامبرش آيت را بر او آشكار كرد تا حجت بر فرعون تمام شود .\r\n فَأَراهُ الْآيَةَ الْكُبْرى  - پس آيت بزرگ را به او نمود . » كه در عصا و يد بيضا تجسم يافته بود .\r\n[ 21 
  ] و هنگامى كه آيت آشكار نازل شد ، و فرعون كفر ورزيد ، عقوبت و كيفر او پيش افتاد ، بدان سبب كه كفر در آن صورت چالشى آشكار در برابر سلطان و فرمانروايى مطلق پروردگار بود ، و شايد سببى براى گمراه شدن مردمان ديگر ، و حلقه‌هاى نهايى داستان بدين گونه در پى يكديگر پديدار شد .\r\n فَكَذَّبَ وَ عَصى  - پس آن را تكذيب كرد و به سركشى پرداخت . » آيت الاهى را تكذيب كرد ، و با نافرمانى از پيامبر او موسى - عليه السلام - به نافرمانى از پروردگار تبارك تعالى پرداخت .\r\n[ 22 
  ] و به تكذيب و عصيان ادامه داد و در زمين براى تبهكارى شتاب كرد .\r\n/ 294  ثُمَّ أَدْبَرَ يَسْعى  - سپس پشت كرد و به شتاب دورشد . »\r\n\r\n","description":"","footnote":"","page_name":" 299 ","page_number":301},
  {"content":"\r\n\r\n[ 23 
  ] و به گمراه كردن مردمان پرداخت ، و گمراهان را عليه فرستاده خدا تجهيز كرد .\r\n فَحَشَرَ فَنادى  - مردمان را جمع كرد و گمراهيهاى خود را بر ايشان فرا خواند . » [ 24 
  ] بزرگترين اين گمراهها آن بود كه خود را پروردگار بلند پايگاه خواند ، و به استكبار و خود بزرگ‌بينى در زمين پرداخت ، و قانون ساخته خود را در مقابل شريعت خداوند متعال بر مردمان تحميل كرد .\r\nاز ابو جعفر ( امام باقر ) - عليه السلام - روايت شده است كه گفت :\r\n« جبرييل - عليه السلام - گفت : درباره فرعون سخت با پروردگارم به گفت و شنيد برخاستم و گفتم : پروردگارا ! او را به حال خود مىگذارى در حالى كه خود را پروردگار بلند پايگاه مردمان خوانده است ؟ ! پس گفت : اين را بنده‌اى همچون تو مىگويد » ، « 4 » و در روايتى ديگر : پروردگار ما گفت « اين را كسى همچون تو مىگويد كه از فوت مىترسد » . « 5 »  فَقالَ أَنَا رَبُّكُمُ الْأَعْلى  - پس گفت كه من پروردگار اعلاى شمايم . » از ابن عباس نقل است كه جبرييل به رسول اللَّه - صلّى اللَّه عليه و آله - گفت : « اى محمد ! كاش مرا در آن حال مىديدى كه فرعون كلمه اخلاص را مىخواند : « ايمان آوردم به آن كه خدايى نيست جز آن خدا كه بنى اسراييل به او ايمان آورده‌اند و من از مسلمانان و تسليم‌شدگانم » در حالى كه من از شدت خشم او را در آب فرو مىبردم تا مبادا توبه كند و خداى عزّ و جلّ توبه او را بپذيرد ! و رسول اللَّه گفت : شدت خشم تو بر او به چه سبب بود ؟ گفت : براى اين گفته‌اش كه :\r\n أَنَا رَبُّكُمُ الْأَعْلى  ، و اين آخرين كلمه او بود در آن هنگام كه به دريا رسيد ، و كلمه اول اين بود كه « براى شما جز خودم خدايى نمىشناسم » ، / 295 پس ميان اولى و\r\n\r\n\r\n","description":"","footnote":"\r\n( 4 ) - تفسير نور الثقلين ، ج 5 ، ص 500 .\r\n( 5 ) - همان جا .\r\n","page_name":" 300 ","page_number":302},
  {"content":"\r\n\r\nآخرى چهل سال فاصله بود ، و  أَنَا رَبُّكُمُ الْأَعْلى  را در آن هنگام گفت كه به دريا رسيد و راهى را در آن خشك يافت و به قوم خود گفت : مىبينيد كه دريا از ترس خشك شده است ؟ كه او را تصديق كردند ، و به همين سبب خداوند متعال گفته است :  وَ أَضَلَّ فِرْعَوْنُ قَوْمَهُ وَ ما هَدى  . « 6 » [ 25 
  ] و پايان هولناك در آن هنگام بود كه خدا او را سخت گرفت و گرفتار كرد و ملازم عذاب دنيا و آخرتش قرار داد .\r\n فَأَخَذَهُ اللَّهُ نَكالَ الْآخِرَةِ وَ الْأُولى  - پس خدا او را گرفتار كيفر و عقوبت آخرت و دنيا كرد . » گفته‌اند : نكال از نكل و اصل معنى آن امتناع است همچون نكول از سوگند ياد كردن ، و نكل به معنى قيد است و معنى آن در اين جا عاقبت بد براى عمل بد است كه همچون عبرتى براى ديگران باقى مىماند ، بدان سبب كه نكال اسم است براى چيزى كه نكال يعنى عقوبت ديگرى قرار داده شده است تا از آن عبرت گيرد . سپس گفتند كه معنى آيه اين است كه ( اخذه اللَّه اخذا وبيلا ) كه در آن به جاى « نكال » تركيب « اخذا وبيلا » آمده است ، و از اين گونه تعبير در زبان عربى فراوان است كه در آن مصدر ديگرى نزديك به مصدر كلمه جايگزين مصدر آن مىشود ؛ و بعضى گفته‌اند كه آن بدين معنى است كه : خدا او را به نكال آخرت و اولى گرفتار كرد . و اين سؤال باقى مىماند كه : معنى نكال آخرت چيست ؟ به نظر من ، معنى آن نكال ( يعنى مجازات در مقابل عمل بدى ) است كه در زندگى قيامت به شخص مىرسد ، و عقوبتى ديگر در حيات دنيا .\r\n[ 26 
  ] و اين نكال - عاقبت كار بد و كيفر آن - براى هر عبرت گيرنده عنوان عبرت پيدا مىكند ، پس عبرت گيرنده كيست ؟ آن كس كه مىترسد ، و نمىترسد مگر آن كه به هدايت رسيده باشد ، و به هدايت نمىرسد مگر آن كس كه پاك و پاكيزه باشد .\r\n\r\n\r\n","description":"","footnote":"\r\n( 6 ) - همان جا .\r\n","page_name":" 301 ","page_number":303},
  {"content":"\r\n\r\n إِنَّ فِي ذلِكَ لَعِبْرَةً لِمَنْ يَخْشى  - و در اين عبرتى است براى هر كس كه بترسد . »\r\n/ 296\r\n\r\n[ سوره النازعات ( 79 ) : آيات 27 تا 46 
  ]\r\nأَ أَنْتُمْ أَشَدُّ خَلْقاً أَمِ السَّماءُ بَناها ( 27 ) رَفَعَ سَمْكَها فَسَوَّاها ( 28 ) وَ أَغْطَشَ لَيْلَها وَ أَخْرَجَ ضُحاها ( 29 ) وَ الْأَرْضَ بَعْدَ ذلِكَ دَحاها ( 30 ) أَخْرَجَ مِنْها ماءَها وَ مَرْعاها ( 31 )\r\nوَ الْجِبالَ أَرْساها ( 32 ) مَتاعاً لَكُمْ وَ لِأَنْعامِكُمْ ( 33 ) فَإِذا جاءَتِ الطَّامَّةُ الْكُبْرى ( 34 ) يَوْمَ يَتَذَكَّرُ الْإِنْسانُ ما سَعى ( 35 ) وَ بُرِّزَتِ الْجَحِيمُ لِمَنْ يَرى ( 36 )\r\nفَأَمَّا مَنْ طَغى ( 37 ) وَ آثَرَ الْحَياةَ الدُّنْيا ( 38 ) فَإِنَّ الْجَحِيمَ هِيَ الْمَأْوى ( 39 ) وَ أَمَّا مَنْ خافَ مَقامَ رَبِّهِ وَ نَهَى النَّفْسَ عَنِ الْهَوى ( 40 ) فَإِنَّ الْجَنَّةَ هِيَ الْمَأْوى ( 41 )\r\nيَسْئَلُونَكَ عَنِ السَّاعَةِ أَيَّانَ مُرْساها ( 42 ) فِيمَ أَنْتَ مِنْ ذِكْراها ( 43 ) إِلى رَبِّكَ مُنْتَهاها ( 44 ) إِنَّما أَنْتَ مُنْذِرُ مَنْ يَخْشاها ( 45 ) كَأَنَّهُمْ يَوْمَ يَرَوْنَها لَمْ يَلْبَثُوا إِلاَّ عَشِيَّةً أَوْ ضُحاها ( 46 )\r\n/ 297\r\n\r\nمعناى واژه‌ها\r\n28 سمكها : سقف آن ، و سمك ارتفاع است كه در مقابل عمق قرار دارد ، بدان سبب كه رفتن جسم است به طرف بالا و عمق بر عكس آن است ، و المسموكات به معنى آسمانها است به سبب بلندى آنها .\r\n29 أغطش : تاريك شد ، و غطش به معنى تاريكى است ، و اغطش به كسى گويند كه ضعف بينايى پيدا كرده باشد ، و فلاة غطشاء يعنى بيابانى كه معلوم نيست در آن بايد از كدام جهت حركت كنند .\r\n\r\n","description":"","footnote":"","page_name":" 302 ","page_number":304},
  {"content":"\r\n\r\n30 دحاها : آن را گسترد ، از دحو به معنى بسط .\r\n34 الطامة : برتر و غالب ، و طمّ الطائر الشجرة يعنى مرغ بر بالاى درخت قرار گرفت ، و بليه‌اى را كه تحمل آن دشوار و غير ممكن است طامّة خوانند .\r\n42 أيان مرساها : يعنى قيام آن چه وقت خواهد بود ، از إرساء به معنى ثبوت و قرار گرفتن .\r\n43  فِيمَ أَنْتَ مِنْ ذِكْراها  : يعنى اى رسول خدا ! در آن چه تو در آنى از يادآورى ساعت ، هنگام قيام آن را نمىدانى ، و چنان است كه چون آدمى داخل در چيزى باشد ، از مزايا و فوايد آن آگاه است ، ولى اگر در بيرون آن باشد ، از خصوصيات آن بىخبر مىماند . و « فيم انت » براى انكار است ، يعنى يادى از آن ندارى تا آن را بدانى . و بعضى معنى آن را چنين دانسته‌اند كه : اين به آنچه تو براى آن مبعوث شده‌اى ، ارتباطى ندارد ، و به گفته‌اى ديگر : آنها حكايتى از گفتار آنان است و معنى آن اين است كه تو از ياد كردن آن كه چه وقت خواهد بود ، فراوان ياد كرده‌اى .\r\n/ 298\r\n\r\nتو بيم دهنده كسى هستى كه از آن مىترسد\r\n\r\nرهنمودهايى از آيات :\r\nبراى آن كه از طغيان و سركشى نفس بپرهيزيم ، يك بار به تاريخ گذشتگان نظر مىافكنيم و مىپرسيم : چه چيز آنان را هلاك كرد ؟ آيا طغيان\r\n\r\n","description":"","footnote":"","page_name":" 303 ","page_number":305},
  {"content":"\r\n\r\nفرعون بر موسى سبب آن بدفرجامى براى او نبود ؟ و بار ديگر به آفريده‌ها نظر مىافكنيم و مىبينيم آسمان را كه چگونه پروردگار تواناى حكيم ما آن را آفريده و چگونه سقف آن را بالا برده و استوار كرده ، و چگونه قوانين خود را درباره اختلاف روز و شب ، و تاريكى و روشنى ، به جريان انداخته است ؛ و سپس به زمين مىنگريم تا بدانيم كه چگونه آن را ساخته ، و نهرهاى آب روان گوارا در آن به جريان انداخته ، و آنچه براى كشت و زرع ضرورت دارد در آن به وديعت نهاده ، و گردش آن را با كوه‌هاى استوار ميخكوب كرده ، تا چنان باشد كه براى زندگى آدميزاد و چهارپايان آماده باشد ، آيا چنين خدايى توانايى آن را ندارد كه ما را بار ديگر به زندگى باز گرداند ؟ البته دارد . و او حكيم است و اين همه را به ياوه و بيهوده نيافريده ، پس ناگزير مىبايستى روز حسابى باشد ، و در آن روز هولناك انسان سعى و تلاش خود را به ياد مىآورد ، و هر بيننده‌اى دوزخ را مىبيند كه در حال التهاب است ، و گردنكشانى را كه زندگى دنيا را بر آخرت برگزيدند به سوى خود مىخواند ، در حالى كه ترسندگان از مقام پروردگار را پروردگارشان در بهشت جاى مىدهد ، بدان سبب كه با هوا و هوسهاى خود مخالفت كرده بودند .\r\nدر پايان سوره ، قرآن كريم به بيان ترديدى مىپردازد كه بعضى از مردمان درباره وقت ساعت و زمان قيامت دارند ، و مىگويد كه وقت آن را / 299 خدا مىداند ، و آنچه مهم است به ياد آن بودن است نه شناختن وقت و ساعت آن .\r\n\r\nشرح آيات :\r\n[ 27 
  ] انسان براى چه طغيان مىكند ؟ آيا براى آن نيست كه علم فراوان و اعتراف به برخاستن از گورهاى مردم و حساب پس دادن ايشان ندارد ؟ پس چگونه ، در آن صورت كه وسوسه‌هاى شيطان او را از ايمان آوردن به اين گونه چيزها دور مىكند ، به اين امر ايمان آورد و در روح خود پرسشهايى از اين قبيل را مطرح كند كه : چگونه و چه وقت و در كجا ؟\r\nبراى آن كه انسان از شر اين وسوسه‌ها رهايى پيدا كند ، و در دام شيطان\r\n\r\n","description":"","footnote":"","page_name":" 304 ","page_number":306},
  {"content":"\r\n\r\nگرفتار نشود ، پروردگار سبحانه و تعالى او را به آنچه در پيرامون وى از آسمانها و زمين آفريده و آفرينش آنها متوجه مىسازد ، كه اين براى دو منظور است :\r\nنخست : براى اين كه ما به قدرت عظيم خدايى كه در اين آفرينش متجلى شده است آگاه شويم ، و همين امر ما را به آن راهنمايى كند كه او بر همه كار توانا است .\r\nدوم : براى آن كه از حكمت آفرينش بهتر آگاه شويم ، و بدانيم كه آن را هدفى معين است ، و اين كه انسان نيز از اين سنّت عام و كلّى خارج نيست .\r\nچون آدمى اين دو بصيرت را پيدا كند ، توانايى آن را خواهد داشت كه در برابر وسوسه‌هاى شيطان ايستادگى نشان دهد .\r\n أَ أَنْتُمْ أَشَدُّ خَلْقاً أَمِ السَّماءُ بَناها  - آيا آفرينش شما سخت‌تر و دشوارتر است يا آسمانى كه خدا آن را ( به وجود آورده ) ساخت ؟ » پس قدرت پروردگارى كه اين اجرام آسمانى را كه اندازه و عظمت آن حتى به خيال بزرگترين دانشمندان نمىرسد ساخت ، چيزى نيست كه از بازگرداندن آدمى بار ديگر پس از مرگ به زندگى ناتوان بماند ، و خداوند متعال گفته است :  لَخَلْقُ السَّماواتِ وَ الْأَرْضِ أَكْبَرُ مِنْ خَلْقِ النَّاسِ وَ لكِنَّ أَكْثَرَ النَّاسِ لا يَعْلَمُونَ  . « 7 » [ 28 
  ] در آن حال كه آفرينش آسمانها گواهى بر قدرت پروردگار است ، نظام دقيق آنها نيز شاهدى / 300 بر حكمت او است . به آسمان بنگر كه چگونه بىستونى كه بتوانيم آن را ببينيم بالا رفته ، و چگونه با رشته‌اى خارج از شمار از سنّتها و نظامهاى حكيمانه بر جاى خود استوار مانده است .\r\n رَفَعَ سَمْكَها فَسَوَّاها  - سقف آن را بالا برد و آن را بنا نهاد . » گفته‌اند : اگر از بالاى كوه به دره كنار آن نگاه كنى ، عمق آن كوچك مىنمايد ، و اگر از ته دره به قله كوه نظر اندازى ، بلندى آسمان كمتر به نظر مىرسد ،\r\n\r\n\r\n","description":"","footnote":"\r\n( 7 ) - غافر / 57 .\r\n","page_name":" 305 ","page_number":307},
  {"content":"\r\n\r\nو بدين گونه خدا آسمان را برافراشت و آن را بلند آفريد ، و براى جرمها و گازها و پرتوهاى آن قوانينى مقرر فرمود كه به اندازه ستبرى يك مو از آنها منحرف نمىشوند ، و شايد معنى تسويه ( فسوّيها ) همين بوده باشد .\r\n[ 29 
  ] فراهم آوردن نظام طبيعت براى زندگى نيز به سهم خودگواهى بر دامنه قدرت و حكمتى در آفرينش است ، پس اختلاف و در پى يكديگر آمدن شب و روز ، و به دنبال آن تاريكى و روشنى ، و آرامش و حركت ، ما را به ژرفاى حكمتى كه در پس آفرينش نهفته است آگاه مىسازد .\r\n وَ أَغْطَشَ لَيْلَها وَ أَخْرَجَ ضُحاها  - و شب آن را تاريك كرد و روز آن را بيرون آورد . » گفته‌اند كه : غطش به معنى تاريكى است ، و ضحى هنگام پراكنده شدن نور خورشيد ، و خداوند تواناى حكيم تدبير كار زمين و آسمان را بدين گونه قرار داد تا فرصتى براى زندگى بر روى زمين فراهم آيد كه نظير آن را بر روى سيارات نزديك به آن مشاهده نمىكنيم . آيا همه اينها بدون هدف بوده است ؟\r\n[ 30 
  ] و پس از آفرينش آسمان و زمين كار گسترش زمين و آماده كردن آن براى زندگى انسان صورت اتمام پذيرفت .\r\n وَ الْأَرْضَ بَعْدَ ذلِكَ دَحاها  - و زمين را پس از آن گسترد . » گفته‌اند : اين آيه اشاره است به عواملى طبيعى كه پس از آن پياپى بر زمين تأثير كرد و آن را براى زندگى انسان و ديگر موجودات زنده آماده ساخت ، و سپس بارانهاى فراوان بر آن باريدن گرفت و سيلها به راه افتاد ، و در نتيجه اين حوادث بعضى از نواحى آن خشك و بعضى ديگر پر آب شد .\r\n/ 301 [ 31 
  ] سپس خدا زمين را با فراهم آوردن موادى كه به كشاورزى آن مدد مىرساند ، و با قرار دادن آب در مخازن زمين يا روان كردن آن در نهرها در سراسر سال ، آماده براى كشاورزى ساخت .\r\n أَخْرَجَ مِنْها ماءَها وَ مَرْعاها  - و از آن آب و چراگاههاى آن را بيرون آورد . »\r\n\r\n","description":"","footnote":"","page_name":" 306 ","page_number":308},
  {"content":"\r\n\r\n[ 32 
  ] چون زمين لرزه‌ها و آتشفشانها و نيروى جاذبه ماه و انقلابهاى جوّى و وزش بادهاى سخت و بنيانكن زندگى آدمى را بر سطح گسترده زمين تهديد مىكرد ، خداوند كوه‌ها را آفريد و با آنها همچون لنگرهايى زمين را محكم و استوار ساخت .\r\n وَ الْجِبالَ أَرْساها  - و با كوه‌ها آن را محكم كرد . » يعنى به قدرت خود آن را ثابت و استوار ساخت ، و كوه‌ها را همچون زرهى براى محافظت زمين قرار داد . و امام على - عليه السلام - گفته است : پس از سخن گفتن از آسمانها و زمين و از اين كه چگونه آنها دليل بر قدرت و جبروت پروردگار و لطف صنعت بديع او به شمار مىروند . . . « و خرسنگهاى زمين را آفريد و بلنديها و پشته‌هاى آن ، و كوه‌هاى بزرگ و گران . پس در جاهايى كه بايستشان بايستانيد ، و در قرارگاههاشان ملزم گردانيد . پس سر آن كوه‌ها به هوا برشد ، و بن آنها به آب درشد . پس كوه‌ها را از دشتهاى هموار بيرون آورد و پايه‌هاى آن را در جاى جاى زمين كه بايد فرو كرد ، و ستيغهاى آن را بالا برد ، و بلنديهاى آن را دراز گردانيد ، و براى زمينشان چون تكيه‌گاهى بپرداخت ، و چون ميخشان در آن استوار ساخت . پس زمين با جنبشى كه او را است آرام گرديد تا نتواند ساكنانش را بلرزاند ، يا آنچه را كه دارد بريزاند » . « 8 » [ 33 
  ] و اين همه براى آن بود كه فرصتهاى زندگى براى انسان و چهارپايانى كه به صورت مستقيم يا غير مستقيم در خدمت انسان قرار دارند ، افزايش پيدا كند .\r\n/ 302  مَتاعاً لَكُمْ وَ لِأَنْعامِكُمْ  - تا مايهء بهره‌مندى شما و چارپايانتان باشد . » آيا اين همه دليلى بر آن نيست كه وجود ما حكمتى بالغه دارد ، پس چرا بايد از مسئوليت شانه تهى كنيم ؟\r\n[ 34 
  ] كفر ورزيدن به معاد سببى نفسانى دارد كه آن ادامه دادن به غفلت است ، و قرآن با آيات كوبنده حجابهاى غفلت را براى كسى كه به تدبّر در آنها\r\n\r\n\r\n","description":"","footnote":"\r\n( 8 ) - نهج البلاغة ، خطبه 211 .\r\n","page_name":" 307 ","page_number":309},
  {"content":"\r\n\r\nبپردازد ، پاره مىكند .\r\n فَإِذا جاءَتِ الطَّامَّةُ الْكُبْرى  - آن روز كه بلاى بزرگ فرا رسد . » آيا چه چيز مىتواند ما را از آن مصيبت بزرگ نجات بخشد ؟ آيا غفلت مىتواند مجوّزى براى آماده و مهيا نبودن براى آن روز باشد ؟ و طامة مشتق از طمّ به معنى بستن شكاف و گسستگى است ، و بدبختيهاى هولناك از آن روى به اين نام خوانده مىشوند كه نفس را پر از بيم و هراس مىسازند و آن را به منتها درجه بدبختى مىرسانند . و قرآن كلمه  الْكُبْرى  را بدان سبب بر آن افزوده است تا شايد ما بتوانيم آن ساعتى را كه در آسمانها و زمين سنگين است و ما از آن غافل مانده‌ايم ، تصور كنيم .\r\n[ 35 
  ] در اين روز نوار اعمال آدمى از برابر چشمان او مىگذرد . آيا جزاى هر كوچك و بزرگ از كارهاى خود را نمىبيند ؟ آيا آنها را در سرنوشت خودش كه بر گردن او آويخته است ، و كسى قدرت تكذيب يا فرار از عاقبت آن را ندارد ، نمىخواند ؟\r\n يَوْمَ يَتَذَكَّرُ الْإِنْسانُ ما سَعى  - روزى كه انسان هر تلاش و كوششى را كه كرده است به ياد مىآورد . » در روز قيامت حجابها از برابر چشم انسان و عقل او فرو مىافتد ، و بنا بر اين به صورت پيوسته همهء كوششهاى خويش را به ياد مىآورد .\r\n[ 36 
  ] به همان گونه كه دوزخى كه زندان طاغيان و تبهكاران است ، در برابر همگان با همه آتشهاى آن چنان آشكار مىشود كه نزديك است از خشم به جوشش درآيد ، و نيز از كژدمها و مارهاى آن كه در كمين وارد شوندگان‌اند ، و شيطانها و عفريتهايى كه در انتظار گرفتن و كشتن همانندان خود را مىكشند .\r\n وَ بُرِّزَتِ الْجَحِيمُ لِمَنْ يَرى  - و آشكار مىشود دوزخ براى هر كه آن را ببيند . » / 303 پس هر كه چشم بيننده دارد ، دوزخ را بىحجاب مىبيند ، و گناهكاران گرفتار حسرتى بزرگ و هراسى توصيف‌ناپذير خواهند شد .\r\n\r\n","description":"","footnote":"","page_name":" 308 ","page_number":310},
  {"content":"\r\n\r\n[ 37 
  ] و در آن جا شايسته‌ترين كيفر را به گردنكشانى خواهند داد كه به حشر و نشر در روز قيامت كفر ورزيده و در شهوتهاى دنيا غرق شده و از پروردگار خويش هراسى به دل راه نداده بودند .\r\n فَأَمَّا مَنْ طَغى  - پس هر كه طغيان كرد . » بزرگترين طغيان مخالفت با رهبرى شرعى است كه در حديث مأثور از امام على - عليه السلام - درباره آن چنين آمده است : « و هر كه طغيان كند ، در عملى بدون حجت گمراه خواهد شد » . « 9 » نفس به پيروى از هوى و هوس گرفتار سركشى و طغيان مىشود ، بدان سبب كه طغيان راه رسيدن انسان را به حق مىبندد ، و امام امير المؤمنين - عليه السلام - گفته است : « همانا بر شما از دو چيز بيشتر مىترسم : از خواهش نفس پيروى كردن ، و آرزوى دراز در سر پروردن ؛ كه پيروى خواهش نفس آدمى را از راه حق باز مىدارد ؛ و اما آرزوى دراز آخرت را به فراموشى مىسپارد » . « 10 » [ 38 
  ]  وَ آثَرَ الْحَياةَ الدُّنْيا  - و زندگى اين دنيا را برگزيد . » و آن را بر آخرت مقدم داشت .\r\n[ 39 
  ]  فَإِنَّ الْجَحِيمَ هِيَ الْمَأْوى  - جهنم جايگاه است . » اين پايانى است كه خود براى خويش برگزيده است ، و چنان معلوم مىشود كه اين جمله جواب إذاى شرطيه / 304 در اين گفته خدا :  فَإِذا جاءَتِ  و نيز جواب اين گفته او :  فَأَمَّا مَنْ طَغى  است ، پس امر مركب از دو شرط است ، و بدان مىماند كه كسى گفته باشد : اگر ماه رمضان باشد و به سفر نرفته باشى ، روزه خواهى داشت .\r\n[ 40 
  ] چگونه از طغيان نفس و غرور آن بگريزيم ؟ با ترس از خدا ، و چنان مىنمايد كه اين سوره به درمان اين حالت ريشه‌دار در نفس بشر پرداخته است . ولى\r\n\r\n\r\n","description":"","footnote":"\r\n( 9 ) - تفسير نمونه ، ج 26 ، ص 107 ، از نور الثقلين ، ج 5 ، ص 506 .\r\n( 10 ) - نهج البلاغة ، خطبه 42 .\r\n","page_name":" 309 ","page_number":311},
  {"content":"\r\n\r\nچه كس است كه از پروردگارش مىترسد ؟ آن كس كه از مقام او با خبر است . آيا پروردگار ما نگفته است كه :  إِنَّما يَخْشَى اللَّهَ مِنْ عِبادِهِ الْعُلَماءُ  - از خدا بندگان دانشمند او مىترسند . » معرفت نامهاى خدا ، و اين كه در علم و قدرت بر ما احاطه دارد ، و مالك آسمانها و زمين است ، و جبار مقتدر است . . . سنگدلترين كسان را در برابر او به خشوع بر مىانگيزد ، و از همين راه وسوسه‌هاى شيطانى ما را از معرفت پروردگارمان منحرف مىسازند .\r\n وَ أَمَّا مَنْ خافَ مَقامَ رَبِّهِ  - و اما آن كس كه از مقام پروردگارش بترسد . » از طغيان نفس خود جلوگيرى كند .\r\n وَ نَهَى النَّفْسَ عَنِ الْهَوى  - و نفس را از پيروى هوا و هوس باز دارد . » تا شهوات نابود شونده دنيا را بر آخرت برنگزيند ، و چيزهاى پاكيزه او در زندگى دنيا از دست نرود ، و مواظب آن باشد كه دستهاى او چه چيزها را براى فرداى قيامت او از پيش فرستاده كه زندگى حقيقى است .\r\n[ 41 
  ]  فَإِنَّ الْجَنَّةَ هِيَ الْمَأْوى  - بهشت جاى بازگشت است ، » و به آن باز مىگردد ، بدان سبب كه در دنيا از اهل آن شده است ، و هر كس به جايگاه اصيل و ميهن دايمى خود باز مىگردد . پس ميزان در آن جا وابستگيهاى ظاهرى موجود در دنيا نيست ، و در آمدن به گروه اهل تقوا نتيجه‌اى از پيروى حق است ، آيا نديده‌اى كه چگونه مصعب بن عمير - كه گفته‌اند اين آيه در حق او نازل شده - از برگزيدگان اهل بهشت شد ، در صورتى كه جايگاه برادرش عامر بن عمير در پايين‌ترين درك از آتش بود ؟ براى چه ؟ آيا براى آن نبود كه / 305 عامر طغيان كرد و به مخالفت با حق و پيروى از هواى نفس پرداخت ، در صورتى كه مصعب به اطاعت از رسول خدا درآمد ، و در كنار او جهاد كرد ، و گفته‌اند كه در جنگ احد برادرش را كشت ، و خود را سپر بلاى رسول اللَّه قرار داد تا تيرهاى با پيكان پهن به درون شكمش داخل شد .\r\n\r\n","description":"","footnote":"","page_name":" 310 ","page_number":312},
  {"content":"\r\n\r\n[ 42 
  ] و هنگامى كه آدمى بر آن مىشود كه به چيزى كفر ورزد ، با پرداختن به شك درباره آن و اين كه نمىداند چگونه صورت مىپذيرد و به كدام صورت و در كجا . . . اين كفر را در نظر خود پسنديده جلوه‌گر مىسازد . . . و به همين گونه بود كه كفار به شك كردن درباره آخرت خود را مشغول مىكردند و از يكديگر مىپرسيدند : خدا چگونه استخوانهاى پوسيده را دوباره زنده مىكند ، و چه وقت ، و به چه جهت اين اندازه مدت دراز تجديد حيات به تعويق مىافتد ؟ چرا تا كنون كسانى كه در آغاز زمان مرده‌اند بعث و تجديد حيات پيدا نكرده‌اند ؟ و همچنين . . .\r\nولى همه اين پرسشها نمىتواند حقيقت ساعت را نفى كند ، و آن بدون شك واقع خواهد شد .\r\n يَسْئَلُونَكَ عَنِ السَّاعَةِ أَيَّانَ مُرْساها  - از تو درباره ساعت رستاخيز مىپرسند كه هنگام آن چه وقت است . » چه وقت استقرار پيدا مىكند به همان گونه كه كشتى با لنگر انداختن در كرانه قرار مىگيرد ؟\r\n[ 43 
  ] ولى خدا دانش آن را از همگان پوشيده نگاه داشته است ، و بلكه براى آن وقتى معين نكرده است ، و هر وقت كه بخواهد آن را مقرر مىدارد ، و بنا بر حديثى رسول اللَّه ( ص ) گفته است : « قيام ساعت جز به خشمى كه خدا به آن خشمناك مىشود ، صورت‌پذير نخواهد شد » . « 11 » ولى شناختن ميعاد ساعت او و ندانستن آن در واقعيت ساعت تغييرى پديد نمىآورد . و آن به درجه‌اى بزرگ است كه آسمانها از وقوع آن بيمناك مىشوند ! پس چرا آن را به ياد نمىسپاريم و آنچه را كه براى آن لازم است فراهم نمىآوريم ؟\r\n فِيمَ أَنْتَ مِنْ ذِكْراها  - تو از دانش و ياد آن چه مىدانى ؟ » به نظر من معنى اين آيه چنين است : تو كجا و داستان و قصه آن كجا ، و به چه سبب آن را به ياد خود نمىآورى ، و معنى آن ، چنان كه بعضى گفته‌اند ، اين\r\n\r\n\r\n","description":"","footnote":"\r\n( 11 ) - القرطبى ، ج 19 ، ص 209 .\r\n","page_name":" 311 ","page_number":313},
  {"content":"\r\n\r\nنيست كه : پرسش آن به تو نمىرسد ، يا : تو در چه درجه از دانشى تا بيان آن را از تو خواستار شوند ، / 306 و از كسانى نيستى كه در اين باره دانشى دارند .\r\nو بعضى گفته‌اند : احتمال آن هست كه در نزد « فيم » وقف صورت پذيرد ، بدين معنا كه وجود پيامبر در ميان شما يادآور آن است و رسول اللَّه ( ص ) خود ، از شرايط ساعت است . « 12 » ولى تفسير ما به سياق قرآن نزديكتر است كه هدف آن يادآورى از ساعت و اهوال و هراسهاى آن است .\r\n[ 44 
  ] خداى متعال است كه هر وقت و به هر گونه كه بخواهد به قيام ساعت فرمان مىدهد . اين از چيزهايى است كه پروردگار هيچ يك از آفريدگان را از آن آگاه نكرده است .\r\n إِلى رَبِّكَ مُنْتَهاها  - بازگشت و دانستن هنگام رستاخيز با پروردگار تو است . » چنان كه در جاى ديگر از قرآن خداوند متعال چنين گفته است :  إِنَّما عِلْمُها عِنْدَ رَبِّي لا يُجَلِّيها لِوَقْتِها إِلَّا هُوَ  ، و گفت :  إِنَّ اللَّهَ عِنْدَهُ عِلْمُ السَّاعَةِ  .\r\n[ 45 
  ] آرى ، بر ما شايسته و بايسته است كه پرسش از ساعت و زمان آن را ترك كنيم و به عمل كردن براى آن بپردازيم ، و لحظه به لحظه به ياد آن باشيم ، از آن روى كه بدون شك خواهد آمد ، و نشانه‌هاى آن فراوان است ، و يكى از نشانه‌هاى بيم دهنده آشكار آن رسول اللَّه ( ص ) است .\r\n إِنَّما أَنْتَ مُنْذِرُ مَنْ يَخْشاها  - تو بيم دهندهء كسى هستى كه از آن مىترسد . » پس به جاى بازگشت به پرسش از وقت ساعت ، نيكوتر آن است كه ، پس از آمدن بيم دهنده ، از آن بيمناك باشيم و بترسيم .\r\n[ 46 
  ] و تبهكاران را چه سود از آن حاصل مىشود كه ساعت به تأخير افتد ،\r\n\r\n\r\n","description":"","footnote":"\r\n( 12 ) - القرطبى ، ج 19 ، ص 209 ، رازى ، ج 31 ، ص 52 .\r\n","page_name":" 312 ","page_number":314},
  {"content":"\r\n\r\nمگر چيزى از عذاب پروردگارشان در حق ايشان كاسته مىشود ؟ هرگز . . .\r\n كَأَنَّهُمْ يَوْمَ يَرَوْنَها لَمْ يَلْبَثُوا إِلَّا عَشِيَّةً أَوْ ضُحاها  - و بدان مىنمايد كه روزى كه آن را مىبينند ، ( در دنيا ) جز يك شب يا روز آن درنگ نكرده بوده‌اند . » / 307 هفتاد سال عمرى كه همه ساعات آن را آرامش خواب يا غفلت نادانى و اشتغال به دنيا و در بايستهاى آن پير كرده بوده ، چه ارزشى دارد ، و چون ارزش آن را با پنجاه هزار سال مدت روز اول از روزهاى آخرت مقايسه كنيم ، چه ارزشى مىتواند داشته باشد ؟ در اين جا شخص متوجه آن مىشود كه عمر او در دنيا روزى يا پاره‌اى از روز بوده است ، و اين كه سخت در آن كوتاهى كرده و خود را براى رو به رو شدن با روز اهوال و هراسها آماده نساخته است .\r\nشايد معنى « عشيّة أو ضحاها » چنين بوده باشد : روزى كه به شب مىپيوندد يا به ظهر پايان مىپذيرد ، و اين بنا بر عادت عرب در اين گفته ايشان است : آتيك العشية او غداتها يعنى شب يا فرداى آن نزد تو خواهم آمد . . . پس اهل قيامت در آغاز گفتند : چنان مىنمايد كه در دنيا يك روز تمام زيستيم ، سپس روز را بيش از اندازه تصور كردند و گفتند : بلكه نصف روز ، چنان كه پروردگار ما سبحانه و تعالى گفت :  إِنْ لَبِثْتُمْ إِلَّا عَشْراً  و گفت :  يَقُولُ أَمْثَلُهُمْ طَرِيقَةً إِنْ لَبِثْتُمْ إِلَّا يَوْماً  و گفت :  كَأَنَّهُمْ يَوْمَ يَرَوْنَ ما يُوعَدُونَ لَمْ يَلْبَثُوا إِلَّا ساعَةً مِنْ نَهارٍ  .\r\nاز خداوند متعال مسئلت داريم كه ما را از جمله كسانى قرار دهد كه رسالت بيم دهنده را دريافته و فهميده‌اند ، و آماده براى كوچ كردن به جهان ديگرند ، و ساعت و اهوال آن را فراموش نكرده‌اند .\r\n\r\n","description":"","footnote":"","page_name":" 313 ","page_number":315},
  {"content":"\r\n . \r\n","description":"","footnote":"","page_name":" 314 ","page_number":316},
  {"content":"\r\n\r\n\r\nسوره عبس\r\n\r\n","description":"","footnote":"","page_name":" 315 ","page_number":317},
  {"content":"\r\n . \r\n","description":"","footnote":"","page_name":" 316 ","page_number":318},
  {"content":"\r\n\r\n/ 309 سوره عبس / 311\r\n\r\nفضيلت سوره :\r\nدر كتاب ثواب الاعمال با اسناد از ابو عبد اللَّه - عليه السلام - روايت شده است كه گفت : « هر كس « عبس و تولى » ، و « إذا الشمس كوّرت » را بخواند ، در حمايت خدا در بهشت ، و در سايه خدا و كرامت او خواهد بود ، و اين بر خدا بزرگ و دشوار نيست » .\r\nنور الثقلين / ج 5 ص 508\r\n/ 312\r\n\r\nزمينه كلّى سوره\r\nبراى آن كه نگرش انسان نسبت به خودش اصلاح شود ، رسالتهاى الاهى براى هدايت او آمده است . پيش از آن كه انسان ثروتمند باشد يا فقير ، نسب شريف داشته باشد يا پست ، زبان و نژادش عربى باشد يا غير عربى ، سفيد باشد يا سرخ يا سياه . . . پيش از همه اينها انسان است ، و هر كس به او از لحاظ پيوستگيهاى مادى او نگاه كند ، به لبّ و جوهر والاى او كافر شده است .\r\nدر اين جا است كه جاهليت از اسلام يعنى دين فطرت سالم و عقل روشن\r\n\r\n","description":"","footnote":"","page_name":" 317 ","page_number":319},
  {"content":"\r\n\r\nتمايز پيدا مىكند : جاهليت مردمان را بر اساس پيوستگيهاى مادّى آنان ارزيابى مىكند ، در صورتى كه دين حق ملاك ارزيابى مردمان را درجات ايمانى ايشان كه به هر يك از آنان همچون يك انسان پيوستگى دارد قرار مىدهد ، مگر اصل انسان عقل او نيست ؟\r\nو بر حامل رسالتهاى خدا روا نيست كه از اين وجه تمايز مهم انحراف حاصل كند و مردمان را بر اساس امور مادى از يكديگر متمايز سازد ؛ اگر چنين كند ، ديگر رسالت خدا چه ارزشى مىتواند داشته باشد ، و رسول خدا چگونه مىتواند مردمان را اصلاح كند و مفاهيم نادرست ايشان را كه خود نسبت به آنها خضوع دارد تغيير دهد ؟ ! / 313 چنان مىنمايد كه اين سوره كريمه ما را نسبت به اين حقيقت آگاه مىسازد ، و ناگهان در آغاز آن با عتاب و خطاب سختى رو به رو مىشويم كه مخاطب آن كسى است كه در برابر يك شخص نابينا روى ترش كرده و از او دور شده ، در صورتى كه نسبت به ثروتمندان توجه داشته است . سپس قرآن از فزونى بهاى ايمان و ارزش قرآن سخن مىگويد ، و ما را به صفاتى رهبرى مىكند كه حاملان آن بر حق‌ّاند ، و آنان نيكوكارانى بزرگوارند و شايستگى آن را دارند كه محور جامعه ايمانى باشند ( نه صاحبان ثروت و جاه و جلال باطل ) .\r\nسپس سياق متوجه يادآورى ايمان از طريق برشمردن نعمتهاى خدا بر انسان ، و تغييراتى در او مىشود كه از زمان نطفه بودن تا رسيدن به مرحله انسانى كامل در او صورت گرفته و او را به رفتن در راههاى خير و صلح و سلامت تا زمانى كه بميرد و به خاك سپرده شود رهنمون بوده است ؛ و ما را به ياد يكى از بزرگترين نعمتها بر خودمان يعنى نعمت طعام و خوراك مىاندازد ، و از ما مىخواهد كه درباره آن بينديشيم ، و در اين كه چگونه خدا آن را از راه باران براى ما فراهم آورده است .\r\nو اين همه براى آن است كه ايمان آوردن به خدا و به دور انداختن كفر در رنگهاى گوناگون آن راهى قاطع براى ساختن مجتمعى ارزشمند است كه از خضوع و خشوع در برابر دارندگان مال و جاه خود را والاتر مىداند .\r\n\r\n","description":"","footnote":"","page_name":" 318 ","page_number":320},
  {"content":"\r\n\r\nو در پايان پروردگار ما را از روز فرياد هولناك بلند قيامت بيم مىدهد ، و به ياد ما مىآورد كه در آن روز از پيوندهاى مادّى كارى بر نمىآيد ، و حتى پيوندهاى خويشاوندى نيز بريده مىشود ، و در آن روز ارزش حقيقى تنها مخصوص عمل صالح است . پس آيا نبايد آن را ارزشى قرار دهيم كه سبب گرد كردن ما در كنار يكديگر در اين دنيا شود ؟\r\nسورة عبس / 315\r\n\r\n[ سوره عبس ( 80 ) : آيات 1 تا 16 
  ]\r\nبِسْمِ اللَّهِ الرَّحْمنِ الرَّحِيمِ\r\nعَبَسَ وَ تَوَلَّى ( 1 ) أَنْ جاءَهُ الْأَعْمى ( 2 ) وَ ما يُدْرِيكَ لَعَلَّهُ يَزَّكَّى ( 3 ) أَوْ يَذَّكَّرُ فَتَنْفَعَهُ الذِّكْرى ( 4 )\r\nأَمَّا مَنِ اسْتَغْنى ( 5 ) فَأَنْتَ لَهُ تَصَدَّى ( 6 ) وَ ما عَلَيْكَ أَلاَّ يَزَّكَّى ( 7 ) وَ أَمَّا مَنْ جاءَكَ يَسْعى ( 8 ) وَ هُوَ يَخْشى ( 9 )\r\nفَأَنْتَ عَنْهُ تَلَهَّى ( 10 ) كَلاَّ إِنَّها تَذْكِرَةٌ ( 11 ) فَمَنْ شاءَ ذَكَرَهُ ( 12 ) فِي صُحُفٍ مُكَرَّمَةٍ ( 13 ) مَرْفُوعَةٍ مُطَهَّرَةٍ ( 14 )\r\nبِأَيْدِي سَفَرَةٍ ( 15 ) كِرامٍ بَرَرَةٍ ( 16 )\r\n\r\nمعناى واژه‌ها\r\n15 سفرة : نويسندگان كتابهاى حكمت ، و واحد آن سافر است ، و كتابهاى مقدس را اسفار مىنامند ، و اصل كلمه به معنى كشف كردن و آشكار كردن است ، همچون در اين گفته : سفرت المرأة يعنى زن نقاب از چهره خود برداشت .\r\n\r\n","description":"","footnote":"","page_name":" 319 ","page_number":321},
  {"content":"\r\n\r\n/ 316\r\n\r\nروى ترش ساخت و برگشت\r\n\r\nشرح آيات :\r\n[ 1 
  ] آيات نخستين در اين سوره مباركه ما را به اين پرسش وا مىدارد كه : آيا درباره چه كس نازل شده است ؟ با وجود اين كه مىدانيم كه مثل قرآن مثل خورشيد است ، و جستجو كردن درباره سببهاى نزول آيه آيه آن شايسته نيست ، چه قرآن اختصاص به پاره خاصى از زمان ندارد تا درباره كاربردهاى آن به تحقيق بپردازيم ، بلكه شايد تأويل آيه كريمه‌اى از آن جز با گذشتن قرنها ميسر نشود ، آرى چنين است . آيات فراوانى از آن كاربردهايى در زندگى خود پيغمبر ( ص ) داشت ، و اهل تفسير بر اين اعتقادند كه فقط در آن زمان تأويل شده و چيزى جز مصداقى از مصداقهاى قرآن نبوده است ، و شايد تعبير رايج در نزد نخستين مفسران به صورت « درباره فلان كس نازل شد » بدين معنى بوده كه مىتوانسته است بر او تطبيق و در حق او تأويل شود و نزول آن به سبب اين حادثه نبوده است ، و دليل بر اين امر آن است كه ما آيات فراوانى را مىيابيم كه مفسران موارد متأخرتر يا پيشتر از آن زمان براى آنها ذكر كرده‌اند ، مثلا : آياتى نازل شده در مكه را مىبينيم كه گروه اول مفسران آنها را نازل شده دربارهء اشخاصى دانسته‌اند كه در مكه نبوده‌اند ( و شايد نخستين آيات سوره عبس از آن جمله بوده باشد ) يا بر عكس ، يا آنها را در حق كسانى تأويل كرده‌اند كه در / 317 زمان رسول ( ص ) وجود نداشته‌اند . « 1 »\r\n\r\n\r\n","description":"","footnote":"\r\n( 1 ) - دهلوى در كتاب خود ، الفوز الكبير فى اصول التفسير ، بر اين اعتقاد بوده است : ص 108 و 107 ، چاپ دوم ، دار البشائر الاسلامية .\r\n","page_name":" 320 ","page_number":322},
  {"content":"\r\n\r\nولى ، در گروه بعدى مفسران ، تعبير « درباره فلان نازل شد » اشاره به اين است كه به فلان مناسبت نازل شده بوده است .\r\nدرباره آنچه به آيات اين سوره مربوط مىشود ، قرطبى گفته است : اهل تفسير بر اين اجماع دارند كه : گروهى از بزرگان قريش در نزد پيغمبر - صلى اللَّه عليه و آله و سلم - بودند كه اميد اسلام آوردن ايشان مىرفت ، پس عبد اللَّه بن امّ مكتوم بر پيامبر وارد شد ، و پيامبر آمدن او را از آن روى ناخوش داشت كه مبادا كلام او را قطع كند و از او رويگردان شد و اين آيه نازل شد . « 2 » و جناب مكارم در تفسير خود « نمونه » چنين آورده است : آنچه در ميان مفسران شهرت دارد ( از شيعه و سنى ) چنين است ، ولى او حديثى را از امام صادق - عليه السلام - روايت كرده است كه مىگويد : « آن درباره شخصى از بنى اميه نازل شد » و چنين اضافه كرده است كه : در شأن رسول نيست كه در برابر هيچ يك از مردم روى ترش كند ، چگونه مىتواند چنين باشد در صورتى كه پروردگار ما سبحانه و تعالى گفته است :  وَ إِنَّكَ لَعَلى خُلُقٍ عَظِيمٍ  ؟ « 3 » و به نظر من آيه در شأن پيامبر نازل نشده ، و مفسران به سبب دلالت آيه بر اين راه رفته‌اند ، و نيز به دليل روايتهاى متشابه مختلف ، كه مثلا : در بعضى از آنها آمده است كه پيامبر با وليد بن مغيره بود ، و در بعضى ديگر با امية بن خلف ، و مجاهد گفته است كه سه نفر بودند : عتبة و شيبة - دو پسر ربيعة - و ابىّ بن خلف ، و سفيان ثورى گفته است كه پيغمبر ( ص ) با عموى خود عباس بود .\r\n/ 318 و بر فرض آن كه قصه راست بوده باشد ، چه كس مىگويد كه مراد از آن اين است كه پيامبر روى ترش كرد ، شايد يكى از مسلمانان در آن جا حاضر بود و او روى ترش كرده بوده است ، و گواه آن اين است كه پروردگار ما نگفت عبست و تولّيت تا سياق به لغت خطاب بوده باشد ، ولى آيا ممكن نيست كه اين از باب\r\n\r\n\r\n","description":"","footnote":"\r\n( 2 ) - القرطبى ، ج 19 ، ص 211 .\r\n( 3 ) - تفسير نمونه .\r\n","page_name":" 321 ","page_number":323},
  {"content":"\r\n\r\nانتقال كلام به خطاب بعد از ذكر غايب باشد ، و تو گويى با ياد كرد او حاضر شده است ، و اين چيزى است كه آن را در سوره حمد مشاهده مىكنيم كه تحول خطاب به حضور پس از ياد كردن از او سبحانه و تعالى چنين مىگويد :  إِيَّاكَ نَعْبُدُ وَ إِيَّاكَ نَسْتَعِينُ  ؟\r\nسپس بايد بدانيم كه اين سوره ، به اتفاق مكى است ، و بنا بر آنچه ابن العربى بن نقل قرطبى از او گفته ، ابن ام مكتوم در مدينه بوده است . بهتر است ترجمه عين گفته قرطبى را در اين جا نقل كنيم : و اما درباره گفته علماى ما كه او وليد بن المغيرة بوده ، بايد بگوييم كه ديگران او را امية بن خلف و عباس گفته‌اند و اين همه باطل است و نتيجه نادانى مفسرانى كه درباره دين پژوهش نكرده‌اند ، بدان سبب كه امية بن خلف و وليد در مكه بودند ، و ابن ام مكتوم در مدينه ، نه او به نزد اينان حضور يافت ، و نه اينان به نزد او ، و همه اينان با كفر از دنيا رفتند ، يكى از آنان پيش از هجرت ، و ديگرى در بدر ، و اميه هرگز آهنگ مدينه نكرد ، و به تنهايى يا همراه با كس ديگر در نزد او حاضر نشد . « 4 » شايسته است كه اين سؤال را طرح كنيم : در صورتى كه ابن ام مكتوم در مدينه بوده ، چگونه سوره‌اى كه در مكه نازل شده داستان او را روايت كرده است ؟ ! سبب فرود آمدن آيه هر چه بوده باشد ، وظيفه ما تدبر كردن در كلمات پرتو افكن آن و قرار گرفتن در گذرگاه امواج نور جهنده آن است .\r\n  عَبَسَ وَ تَوَلَّى   روى ترش ساخت و پشت كرد . » چون روى ترش كرد ، حالت نفسى او در برابر مرد بر چگونگى آثار چهره‌اش ظاهر شد / 319 و دگرگونى قلب او را كه خواستار پنهان كردن آن بود آشكار ساخت ، و سپس عملا از او رويگردان شد و بدين گونه نشانه‌هاى ايستار سلبى او تكامل پيدا كرد .\r\n[ 2 
  ]  أَنْ جاءَهُ الْأَعْمى  - بدان سبب كه كورى به نزد او آمد . »\r\n\r\n\r\n","description":"","footnote":"\r\n( 4 ) - القرطبى ، ج 19 ، ص 212 .\r\n","page_name":" 322 ","page_number":324},
  {"content":"\r\n\r\nيعنى به سبب ديدار كردن كور از او ، و اين با آنچه در بعضى از منابع بدين صورت نقل شده منافات دارد كه : رسول ( ص ) از آن ناراحت شد كه ابن ام مكتوم از او پرسشى كرد در حالى كه بنا نبود به ديدار او بيايد .\r\n[ 3 
  ] كورى براى ديدار و شايد در تلاش براى رسيدن به هدايت نزد او آمد ، و هنگامى كه كور يا هر گرفتار نقص بدنى ديگر ، اين نقص را با تزكيه نفس خود معارضه كند ، مقامى برتر و بالاتر از هر بيننده و سالم پيدا خواهد كرد .\r\n وَ ما يُدْرِيكَ لَعَلَّهُ يَزَّكَّى  - و تو چه مىدانى ، باشد كه آن نابينا پاك شود ( و ايمان آورد ) ؟ ! » بدين گونه پاك كردن نفس مهمترين هدفى است كه آدمى براى رسيدن به آن تلاش مىكند .\r\n[ 4 
  ] گاه يك فرد چندان بالا نمىرود كه به مقام تزكيه برسد ، ولى به سطح تذكره و پندپذيرى مىرسد كه در اصلاح بعضى از نواحى رفتار و كردار او مؤثر مىافتد ، و آن كور فقيرى كه به آن مجلس درآمد نيز چنين بود .\r\n أَوْ يَذَّكَّرُ فَتَنْفَعَهُ الذِّكْرى  - و پندپذير شود تا پند براى او سودمند افتد . » [ 5 
  ] ثروتمندى و بىنيازى مطلوب است ، ولى در آن صورت كه زيادى مال شخص را به بىنيازى از خدا بكشاند ، چنين بىنيازى مردود است ، پس غنى فروتن كه مالك مال است و مال به مالكيت او در نيامده ، به خدا و به بندگان خدا نزديك است ، ولى آن كس كه ثروتش فرمانرواى او است و دوستى ثروت براى او به مرحله بندگى و عبادت ثروت رسيده است ، از خدا و از بندگان خدا دور است ، و به آتش نزديك ، و ناگزير فرمانروايى الاهى مىبايستى ايستار حازمى در برابر او اختيار كند .\r\n أَمَّا مَنِ اسْتَغْنى  - اما آن كه خود را از خدا بىنياز ديد . » معروف آن است كه استغناء به طغيان و گردنكشى و نافرمانى مىانجامد ،\r\n\r\n","description":"","footnote":"","page_name":" 323 ","page_number":325},
  {"content":"\r\n\r\nمگر پروردگار حكيم ما نگفته است :   كَلَّا إِنَّ / 320 الْإِنْسانَ لَيَطْغى * أَنْ رَآهُ اسْتَغْنى   . « 5 » [ 6 
  ] چنين انسانى بايد طرد شود تا به سبب ثروت خود به فرمانروايى و رهبرى جامعه دسترس پيدا نكند و مثل او همچون مثل قارون است كه با مال و زينت خود بر مردمان ظاهر شد و آنان را دچار حيرت كرد ؛ پس اگر مردان دعوت نسبت به اين گونه مالداران خاضع شوند يا به ايشان مدد برسانند ، چه كس مىتواند مردمان را از شر ايشان و از دست درازى و تسلط بر فقرا و ناكامان باز دارد ، و چه كس مىتواند حقوق از دست رفته مستضعفان و تيره‌بختان را از آنان باز ستاند ؟ و به همين سبب است كه قرآن صاحب دعوت را با فرو گذاشتن فقير كور و توجه كردن به ملاقات با ثروتمندان دور از خدا باز مىدارد و اين را عيبى براى او مىداند .\r\n فَأَنْتَ لَهُ تَصَدَّى  - پس تو به او توجه مىكنى . » گفته‌اند : تصدى به معنى گوش فرا دادن است و ظاهرا معنى آن رو كردن به كسى و اهتمام ورزيدن در حق او است .\r\n[ 7 
  ] و گاه حاملان دعوت و امناى رسالت چنان مىپندارند كه مىبايستى به هر وسيله كه ممكن باشد ، ثروتمندان را به طرف خود جلب كنند ، لذا گذشتهايى در برابر ايشان نشان مىدهند ، در صورتى كه فقيران را از لطف و مهربانى خويش محروم مىسازند ، در صورتى كه مسئوليت شخص دعوت كننده پس از ابلاغ رسالت پايان مىپذيرد .\r\n وَ ما عَلَيْكَ أَلَّا يَزَّكَّى  - و بر تو باكى نيست كه او ( شرك را ترك نكند و ) پاك و پاكيزه نشود . » پس تو مسئول تزكيه و پاك شدن او نيستى .\r\n[ 8 - 10 
  ] چه كس مورد توجه صاحب دعوت قرار گرفته بوده است ؟ آيا همان كس است كه نگاه از او برگردانده ؟ حتّى اگر در ميان قوم خود شريف و نيرومند و صاحب ثروت بوده باشد . براى چه ؟ بدان سبب كه رسالت الاهى براى\r\n\r\n\r\n","description":"","footnote":"\r\n( 5 ) - العلق / 6 و 7 .\r\n","page_name":" 324 ","page_number":326},
  {"content":"\r\n\r\nاصلاح نگرش انسان به نفس خود از ديدگاه مقام يا مال يا زبان يا چيزى شبيه به اينها است ، و چون رسالت از اين ارزشهاى مادّى تأثير پذيرد ، نمىتواند به اصلاح مورد نظر خود برسد ، چرا كه در حديث از امام صادق ( ع ) آمده است كه گفت :\r\n« اگر عالم را ديديد كه دوستدار دنيا است ، او را در دين خودتان متهم سازيد ، / 321 بدان جهت كه هر دوستارى پاسدار منافع چيزى است كه آن را دوست مىدارد » . « 6 » رسالت به انسان همچون انسان و دور از ديگر اعتبارات مادى نگاه مىكند ، پس آن كس كه بدون تردد به سوى پيامبر شتافت . . .\r\n وَ أَمَّا مَنْ جاءَكَ يَسْعى  - پس آن كس كه شتابان نزد تو آمد . » تا هدايت شود يا دين را بياموزد .\r\n وَ هُوَ يَخْشى  - و او مىترسد . » و ترس عاملى بود كه او را به پذيرفتن دين برانگيخت .\r\n فَأَنْتَ عَنْهُ تَلَهَّى  - خود را از دور نگاه مىدارى و به كار ديگر مىپردازى . » و چنان است كه به كار او اهتمام و توجهى ندارى .\r\n[ 11 - 12 
  ] ارزشهاى وحى و جاهليت ماده از دور زمان با يكديگر در مبارزه‌اند ، و صلح و سازش با باطل براى به دست آوردن پيروان بيشتر روا نيست ؛ بدان سبب كه حكمت وحى ضبط ماده است ، پس چون نسبت به آن خاضع شود ، ديگر براى دوام رسالت موجبى وجود ندارد ، و بنا بر اين فرستاده خدا به اشخاص جز از ديدگاه رسالت خويش نگاه نمىكند .\r\n كَلَّا  - نه چنين است . » پس ثروت حيثيت و اعتبارى باطل دارد .\r\n إِنَّها تَذْكِرَةٌ  - اين سخن پندى است . » / 322 آيات خدا وسيله يادآورى و پندگرفتنى براى مردمان است ، و اختلاف\r\n\r\n\r\n","description":"","footnote":"\r\n( 6 ) - بحار الانوار ، ج 2 ، ص 107 .\r\n","page_name":" 325 ","page_number":327},
  {"content":"\r\n\r\nمردمان با يكديگر به اندازه استجابت و قبول وحى ايشان است .\r\n فَمَنْ شاءَ ذَكَرَهُ  - پس هر كه خواهد آن را ياد كند و به ياد دارد . » خرد و عقل اصل انسان است ؛ مگر نه اين است كه به وسيله آن از ديگر موجودات زنده تمايز پيدا مىكند ، و با آن خداوند متعال او را بر بسيارى از آفريده‌هاى خود ترجيح مىنهد و اكرام مىكند ؟ ! گاه عقل در خواب غفلت غوطه‌ور مىشود و صاحب آن سودى از عقل خود به دست نمىآورد ، و آيات قرآن فرا مىرسد و او را از خواب غفلت بيدار مىكند . آيا اين نيكوتر است يا مقدارى درهم و دينار ؟\r\nالبته عقل . . . ثروت به هر اندازه بزرگ و كلان باشد ، عقل از آن گرانبهاتر و برتر است ؛ چه ثروت جز به عقل حاصل نمىشود ، و چون عقل به كمال نرسيده باشد ، ثروت و مال بيش از آن كه مايه رساندن مالك خود به سودى باشد ، به او زيان مىرساند ، و گاه ثروت وسيله‌اى براى استقرار پسماندگى و فقر و گسترش فساد و انتشار پستى و رذيلت مىشود ، در صورتى كه عقل انسان را در راه به دست آوردن ثروتى سودمند مىاندازد ، و در عين حال سبب افزايش ديگر وسايل خوشبختى همچون اخلاق عالى و آزادى و آرامش و صلح است .\r\nقصد از تذكره و پند آن نيست كه مردم به آن هدايت شوند ، حتى اگر خواستار آن نباشند ؛ اين كار بدون خواست خود انسان صورت اتمام نمىپذيرد ، و به همين سبب خداى متعال آزادى انسان را اصلى ثابت در شريعت خود و در سنتهاى حاكم بر آفريدگان قرار داده و حتى ايمان آوردن به آن را منوط به اراده انسان دانسته و به هيچ اكراهى براى پذيرفتن آن فرمان نداده است .\r\n[ 13 - 14 
  ] و سياق قرآن ، پس از ويران كردن ارزشهاى جاهليت ستونها و تكيه‌گاههاى ارزشهاى وحى را بنيان نهاده است كه مىبايستى در جامعه رسوخ پيدا كند ، پس به بيان عظمت قرآن پرداخته تا آن را محور اجتماع و مقياسى براى اختلاف فضيلت در ميان مردمان قرار داده ، و سپس به اكرام و بزرگداشت سفيرانى پرداخته است كه حامل آن بوده‌اند ، و از اين راه ما را بر آن داشته است كه قرآن و خوانندگان به آن را بزرگ داريم ، نه مال و جاه و صاحبان آنها را .\r\n\r\n","description":"","footnote":"","page_name":" 326 ","page_number":328},
  {"content":"\r\n\r\n فِي صُحُفٍ مُكَرَّمَةٍ  - در دفترهايى گرامى داشته . » / 323 گفته‌اند كه : كتاب خدا نوشته در الواحى است كه به سبب آن كرامت و بزرگى پيدا كرده‌اند ، و بعضى ديگر گويند : بلكه مقصود از آيه آن است كه كتاب خدا ، پيش از نازل شدن بر قلب رسول اكرم ( ص ) در لوح محفوظ نوشته شده بوده است ، چه آيه دلالت بر آن دارد كه قرآن محفوظ در صحيفه‌ها و دفترهايى است كه دست تحريف و تزوير به آنها نمىرسد ، و دروغ و دغلى را در آن راه نيست ، و نيز دلالت بر آن دارد كه خدا اين صحيفه‌ها را ، به سبب آن كه حقيقت را آشكار مىسازند ، بزرگ مىدارد ، و اين بزرگداشت و اكرام به آن است كه درجه هر كس را كه از آن پيروى كند ، در دنيا و آخرت بالا مىبرد . و كرامت صحيفه به صدق آن است و برترى مجد آن و دسترس نداشتن اخلال و عبث به آن ، و به همين جهت پروردگار ما پس از آن مىگويد :\r\n مَرْفُوعَةٍ مُطَهَّرَةٍ  - بلند پايگاه و پاكيزه . » اين در واقع تفسيرى براى كرامت صحيفه است ، كه خدا به سبب آن هر كس را كه به آن عمل كند و حامل رسالت او باشد ، ترفيع مقام مىدهد و او را بالا مىبرد ، مگر پروردگار ما نگفت :   فِي بُيُوتٍ أَذِنَ اللَّهُ أَنْ تُرْفَعَ وَ يُذْكَرَ فِيهَا اسْمُهُ يُسَبِّحُ لَهُ فِيها بِالْغُدُوِّ وَ الْآصالِ رِجالٌ لا تُلْهِيهِمْ تِجارَةٌ وَ لا بَيْعٌ عَنْ ذِكْرِ اللَّهِ . . .   « 7 » و گفت :\r\n يَرْفَعِ اللَّهُ الَّذِينَ آمَنُوا مِنْكُمْ وَ الَّذِينَ أُوتُوا الْعِلْمَ دَرَجاتٍ وَ اللَّهُ بِما تَعْمَلُونَ خَبِيرٌ  . « 8 » سپس پاك كننده از باطل و دروغ است ، و از دسيسه‌هاى دجّالان و منافقان ، و او سبحانه و تعالى گفت :  إِنَّا نَحْنُ نَزَّلْنَا الذِّكْرَ وَ إِنَّا لَهُ لَحافِظُونَ  « 9 » و گفت :  لا يَمَسُّهُ إِلَّا الْمُطَهَّرُونَ  . « 10 » آن پاك و پاكيزه است از اين كه در دسترس اصحاب هوى و بدعتها و ريا و\r\n\r\n\r\n","description":"","footnote":"\r\n( 7 ) - النور / 36 .\r\n( 8 ) - المجادلة / 11 .\r\n( 9 ) - الحجر / 9 .\r\n( 10 ) - الواقعة / 79 .\r\n","page_name":" 327 ","page_number":329},
  {"content":"\r\n\r\nشرك و دعوت كنندگان / 324 به گمراهى و فرهنگهاى جاهلى قرار گيرد . اين همه كسانى هستند كه به فهم كتاب و دانش و معارف آن دسترس پيدا نمىكنند .\r\n[ 15 - 16 
  ] و بنا بر اين حاملان قرآن سفيران صادق و دور نگاهداشته شده از هوى و نفاق و پيروى مصلحتها و پرستش گردنكشانند .\r\n بِأَيْدِي سَفَرَةٍ  - به دستهاى نويسندگان كتابهاى حكمت . » سفرة حاملان كتاب و دعوت كنندگان به آنند .\r\n كِرامٍ بَرَرَةٍ  - بزرگواران نيكوكار . » از آن روى كرام‌اند كه خود را از گناه و فحشاء دور نگاه داشتند ، و نيز از پيروى صاحبان ثروت و قدرت و تلاش براى دست يافتن به مال و شهوات نابود شونده دنيا ، و بدان سبب بررةاند كه به مردمان نيكى مىكنند و مؤمنان را بر خود مقدم مىدارند و در پرداختن به خيرات شتاب مىورزند .\r\nاين آيات براى ما توضيح مىدهد كه چه گروهى را بايد برتر بدانيم و از راهنمايى آن اطاعت كنيم ، و آن حاملان راستين و صادق قرآن و زاهدان در درجات دنيا و پاكيزگان از پليديهاى آن و از هواها و بدعتها و فرهنگهاى وارداتىاند ؛ و روا نيست كه از هر كس تبعيت كنيم كه با زبان مردمان را به كتاب خدا مىخواند در صورتى كه خود آلوده به شبهه‌ها است ، و در صدد رسيدن به جاه و شهرت و نزديكى به سلاطين و صاحبان سلطه است و با مترفان و مستكبران روابط نزديك دارد .\r\n/ 325\r\n\r\n[ سوره عبس ( 80 ) : آيات 17 تا 42 
  ]\r\nقُتِلَ الْإِنْسانُ ما أَكْفَرَهُ ( 17 ) مِنْ أَيِّ شَيْءٍ خَلَقَهُ ( 18 ) مِنْ نُطْفَةٍ خَلَقَهُ فَقَدَّرَهُ ( 19 ) ثُمَّ السَّبِيلَ يَسَّرَهُ ( 20 ) ثُمَّ أَماتَهُ فَأَقْبَرَهُ ( 21 )\r\nثُمَّ إِذا شاءَ أَنْشَرَهُ ( 22 ) كَلاَّ لَمَّا يَقْضِ ما أَمَرَهُ ( 23 ) فَلْيَنْظُرِ الْإِنْسانُ إِلى طَعامِهِ ( 24 ) أَنَّا صَبَبْنَا الْماءَ صَبًّا ( 25 ) ثُمَّ شَقَقْنَا الْأَرْضَ شَقًّا ( 26 )\r\nفَأَنْبَتْنا فِيها حَبًّا ( 27 ) وَ عِنَباً وَ قَضْباً ( 28 )\r\n\r\n","description":"","footnote":"","page_name":" 328 ","page_number":330},
  {"content":"\r\n\r\nوَ زَيْتُوناً وَ نَخْلاً ( 29 ) وَ حَدائِقَ غُلْباً ( 30 ) وَ فاكِهَةً وَ أَبًّا ( 31 )\r\nمَتاعاً لَكُمْ وَ لِأَنْعامِكُمْ ( 32 ) فَإِذا جاءَتِ الصَّاخَّةُ ( 33 ) يَوْمَ يَفِرُّ الْمَرْءُ مِنْ أَخِيهِ ( 34 ) وَ أُمِّهِ وَ أَبِيهِ ( 35 ) وَ صاحِبَتِهِ وَ بَنِيهِ ( 36 )\r\nلِكُلِّ امْرِئٍ مِنْهُمْ يَوْمَئِذٍ شَأْنٌ يُغْنِيهِ ( 37 ) وُجُوهٌ يَوْمَئِذٍ مُسْفِرَةٌ ( 38 ) ضاحِكَةٌ مُسْتَبْشِرَةٌ ( 39 ) وَ وُجُوهٌ يَوْمَئِذٍ عَلَيْها غَبَرَةٌ ( 40 ) تَرْهَقُها قَتَرَةٌ ( 41 )\r\nأُولئِكَ هُمُ الْكَفَرَةُ الْفَجَرَةُ ( 42 )\r\n/ 326\r\n\r\nمعناى واژه‌ها\r\n17 قتل الانسان : يعنى به لعنت و عذاب گرفتار شود ، و آن شبيه اين گفته خدا است كه : « قتل الخراصون » ، و نيز اين گفته او :  قاتَلَهُمُ اللَّهُ أَنَّى يُؤْفَكُونَ  كه معناى آن قتلهم يعنى آنان را كشته است ، و درست آن است كه هر كس به محاربه با خدا برخيزد و به او كافر شود ، كشته شده است ، و هر كس بر او غالب شود مغلوب است .\r\n28 قضبا : گفته‌اند كه قضب گياهى براى چريدن چهارپايان است ، كه بارها به دنبال يكديگر چيده مىشود و دوباره مىرويد ؛ و در مفردات معنى آن يونجه آمده است ؛ و قضيب شاخه بريده از درخت يا تركه است ، و قضب در سبزيجات به كار مىرود ، و قضب به معنى بريدن سبزى از زمين است ، و در روايت است كه چون پيامبر ( ص ) شكل صليبى بر روى جامه‌اى مىديد « قضبه » يعنى آن را مىبريد . و شمشير قاضب و قضيب يعنى برّا و برنده ، و هر چه را كه مهذب و گزيده باشد ، مقتضب گويند ، همچون كلام مقتضب .\r\n\r\n","description":"","footnote":"","page_name":" 329 ","page_number":331},
  {"content":"\r\n\r\n30 غلبا : افزوده بر سياق مىگوييم : اصل در غلب توصيف ستبرى گردن است ، و در اين جا براى درختان بزرگ ضخيم به استعاره گرفته شده است .\r\n41 [ ترهقها قترة 
  ] : يعنى در هنگام نگاه كردن به آتش رنگ آن سياه مىشود ، و گفته‌اند كه « الغبرة » آن چيز است كه از آسمان فرو ريزد ، و القترة آنچه از زمين برخيزد ، و به قولى : قتر به معنى دودى است كه از بريان كردن گوشت بر مىخيزد .\r\n/ 327\r\n\r\nكشته باد انسان زيرا ناسپاس است و ناگرويده\r\n\r\nشرح آيات :\r\n[ 17 
  ] نعمتهاى خدا پياپى به انسان مىرسد ، ولى او هميشه طمع در چيزى مىبندد كه در دستهاى ديگران است ، به جاى آن كه خود را تسليم به خداى خود كند كه نعمتهاى ظاهرى و باطنى خود را به او ارزانى داشته است ، او را مىبينى كه به بندگى گردنكشان گردن مىنهد ، يا در مقابل مترفانى كه اندكى روزى به او مىدهند سر خضوع و خشوع فرو مىآورد .\r\nچرا در رحمت خدا را نمىكوبد كه بر همه چيز گسترده است ؟ ! آيا پروردگار عادات بخشندگى و تفضل خود را نسبت به او تغيير داده است ؟ ! آيا خدا بر اين قادر نيست كه او را از آنچه در دستهاى بندگان است بى نياز سازد ؟ ! بزرگترين نعمتهاى خدا كتابى است كه راه خوشبختى را به او نشان\r\n\r\n","description":"","footnote":"","page_name":" 330 ","page_number":332},
  {"content":"\r\n\r\nمىدهد ، و نه تنها او را از مالهاى دنيا بىنياز مىسازد ، بلكه نسبت به هر چيز از دنيا تا آخرت چنين مىكند ، ولى او با وجود اين كافر نعمت است ؛ خدا او را به كفر و كفرانش بكشد !  قُتِلَ الْإِنْسانُ ما أَكْفَرَهُ  - كشته باد آدمى ، زيرا ناسپاس است و ناگرويده . » / 328 كلمه « قتل » لعنتى بر او و تعبيرى از نهايت خشم ، و در عين حال در آن اشاره‌اى به اين امر است كه كفر انسان را مىكشد ، يعنى موهبتها و فضيلتها و فرصتهاى او را مىكشد ، و تا به آن جا مىرسد كه همه او را به قتل مىرساند ! مگر قتل درجاتى ندارد ، و كفران هر نعمت الاهى به كشتن فرصتى از فرصتهاى زندگى در نزد انسان نمىانجامد ، و در نتيجه آن همچون درجه و ترازى از قتل در نظر گرفته مىشود ؟ ! آيا كسى را نديده‌اى كه مبلغ زيادى پول در بانك دارد ولى به آن اعتراف نمىكند ، و هر وقت كه با او در خصوص آن گفتگو شود به تكذيب و امتناع مىپردازد ! آيا چنين كسى يك موهبت الاهى را از دست نداده است ؟ ! و چنين است كسى كه سرمايه بزرگى در قرآن دارد و مىتواند آن را وسيله خوشبختى و رستگارى خود قرار دهد ولى به آن كفران مىورزد .\r\nتعبير « ما أكفره » نماينده دامنه كفر او است ؛ كفرى گسترده دامن و چند بعدى است ، و به همين سبب بعضى گفته‌اند : كفر در اين جا به معنى لغوى آن يعنى پوشاندن است و كفر نسبت به خدا يا نعمتهاى او يا حتى كفر به يك نعمت را شامل مىشود ، و لذا كلمه « الإنسان » در اين جا همه مردم را شامل مىشود ، چه هيچ انسانى نيست مگر آن كه به اندازه‌اى نسبت به نعمتهاى خدا كفران مىورزد .\r\n[ 18 - 19 
  ] سپس سياق به شمارش نعمتهاى خدا بر انسان مىپردازد و كفرى كه در مقابل آنها از او صادر مىشود ، و نخستين آنها آفرينش وى از نطفه است كه مىگويد :\r\n  مِنْ أَيِّ شَيْءٍ خَلَقَهُ * مِنْ نُطْفَةٍ خَلَقَهُ فَقَدَّرَهُ   - از چه چيز او را آفريد * او را از نطفه آفريد و اندازه نهاد . »\r\n\r\n","description":"","footnote":"","page_name":" 331 ","page_number":333},
  {"content":"\r\n\r\nاين قطره آبى كه از تيره پشت بيرون مىآيد ، و آن قطره كه از استخوانهاى سينه بيرون مىجهد ، با يكديگر تلاقى مىكنند و خدا با آنها در تاريكيهاى زهدانها انسان را مىآفريند ، يعنى در جايى كه حتى پدر و مادرش هم نمىدانند در آن جا چه مىگذرد ، پس پيوسته چشم خدا نگران او است ، و دست او وى را از حالى به حال ديگر مىگرداند ، و چنين است تا به صورت انسانى تمام عيار درآيد . خدا چگونه اندازه مواد بدن او را از عناصر گوناگون معين كرد كه بعضى از آنها را پروردگار از ستارگانى به زمين آورده است كه ميلياردها كيلومتر از ما دورند ، و سپس حجم و مقدار هر عنصر را در ساختمان بدن او تقدير كرد ، و او را به نيكوترين صورت مصوّر ساخت ، اندامهاى وى را با نظامهاى پيچيده‌اى تنظيم و تقدير و اندازه‌گيرى كرد كه هنوز جز از اندكى از آنها آگاهى نداريم كه مربوط به غده‌هاى تنظيم كننده رشد اندامها است ، / 329 و اندازه وزن بدن او را معين و مقدر كرد كه نه به اندازه كيلوگرمهاى بالا و تنها برسد و نه به آن اندازه كه در آغاز بيرون آمدنى از رحم داشت ثابت بماند ، و اين وزن نهايى را ميان شصت و نود كيلوگرم مقرر داشت ، و به همين گونه حدى براى بلندى قامت او قرار داد و چنين است كه به قامتهاى چند مترى بر نمىخوريم ، به همان گونه كه شماره كوتوله‌ها بسيار اندك است .\r\nبه همين گونه خواهشهاى نفسانى و شهوتهاى بدنى او را به اندازه قرار داد ، و با وجود اين ، همه اينها او را به پروردگارش راهنمايى نمىكند ، و او را بر آن نمىدارد كه خود را به خدايش تسليم كند ! آرى ، آدمى بس كافر نعمت است ، بس كافر نعمت است ! ! [ 20 
  ] و او را به شناختن آنچه برايش سود يا زيان دارد هدايت كرد ، و به آنچه مايه خوشبختى يا بدبختى او است ، و به روزى او كه از كجا مىآيد و چگونه بايد آن را به مصرف برساند . انسان بنا بر فطرت و عقل خود ، به منظومه‌اى از غريزه‌ها و انديشه‌ها مجهز است كه او را به راههاى زندگى رهبرى مىكنند .\r\n ثُمَّ السَّبِيلَ يَسَّرَهُ  - سپس راه ( زندگى ) را براى او آسان كرد . » آرى ، پرهيزگارى و فجور را به او الهام كرد ، و پيامبران را برانگيخت تا تقوا\r\n\r\n","description":"","footnote":"","page_name":" 332 ","page_number":334},
  {"content":"\r\n\r\nو پرهيزگارى را يادآور او شوند ، و او را از پرداختن به فسق و فجور بيم دهند ، و قوانين و شريعتها را به وسيله پيامبران خود براى او فرستاد كه راههاى سلامت و درستى و پاكى را به او نشان دهند .\r\n[ 21 
  ] پس از آن كه دوران زندگى وى به پايان رسيد ، او را ناگزير مقهور مرگ ساخت تا عبرتى براى آيندگان او باشد ، و او را به زندگانى ديگرى انتقال داد ، كه اگر در زندگى دنيوى خود كار نيك و صالح كرده باشد ، در اين زندگى تازه سعادتمند خواهد بود ، و جسم او را در معرض گزيدن و دريدن حشرات و درندگان قرار نداد ، بلكه براى او گورى آماده ساخت كه به منظور اكرام و احترام وى او را در آن به خاك بسپارند .\r\n ثُمَّ أَماتَهُ فَأَقْبَرَهُ  - سپس او را ميراند و به گورش سپرد . » [ 22 
  ] و خدايى كه انسان را در ميان دستهاى قدرت خود گرداند و به گونه‌هاى مختلفش درآورد ، بر آن توانايى دارد كه هر وقت بخواهد وى را به زندگى بازگرداند .\r\n ثُمَّ إِذا شاءَ أَنْشَرَهُ  - سپس هر وقت كه بخواهد او را برمىانگيزد تا زنده بر سر پا بايستد . » / 330 [ 23 
  ] ولى انسانى كه خدا اين همه نعمت به او ارزانى داشته ، پيوسته در بند چالش با قدرت و سلطنت او است ، و به اوامر او نافرمانى مىكند و به روان كردن آنها بر نمىخيزد .\r\n كَلَّا لَمَّا يَقْضِ ما أَمَرَهُ  - آگاه باشيد كه ( انسان ) آنچه را كه به انجام دادن آن مأمور بوده ، به انجام نرسانيده است . » آيا معنى « كلّا » چيست ؟ چنان مىنمايد كه معنى آن در اين جا و در ساير جاهاى به كار رفتن آن آگاه كردن از وقوع چيزى است كه شايسته نبوده است ، و عقل پس از عرضه شدن و بيان نعمتها توقعى جز آن نداشته است كه انسان منتها درجه تسليم در برابر پروردگار خود اختيار كند تا مگر بتواند پاره‌اى از دين خود را بپردازد ، ولى آنچه اتفاق افتاده كاملا بر عكس اين بوده است .\r\n\r\n","description":"","footnote":"","page_name":" 333 ","page_number":335},
  {"content":"\r\n\r\nامّا كلمه « لمّا » به معنى نفى همراه با توقع است ، يا نفى چيزى كه توقع آن نمىرفته است ، و اين هر دو در اين سياق درست است ، چه انجام دادن فرمان پروردگار از انسان مورد انتظار است ، به همان گونه كه انجام ندادن آن بر خلاف چيزى است كه انتظار آن مىرفته است .\r\n[ 24 
  ] و سياق به مجموع نعمتهاى خدا بر انسان باز مىگردد كه او را به شناخت قدرت و حكمت و رحمت او رهبرى مىكنند ، پس آب را ابرهاى خوب به بالاى آسمان مىبرند و بر زمينهاى هموار و ناهموار به صورت باران فرو مىريزند و آنها را سيراب مىكنند ، تا سپس سطح زمين بشكافد و آنچه خوراك آدمى است از گونه‌هاى مختلف دانه‌ها و ميوه‌ها از آن بيرون آيد .\r\n فَلْيَنْظُرِ الْإِنْسانُ إِلى طَعامِهِ  - پس شايسته است كه انسان به خوراك خود درنگرد . » نه فقط براى آن كه بداند چگونه خدا آن را براى او فراوان آفريده ، بلكه از مدرسه آفريدگان اين را بياموزد كه چگونه از آن بهره برگيرد . مگر نه اين است كه همه اين طبيعت مسخّر براى خوراك رساندن به تو است ، آيا در اين امر حكمت بالغه و قدرت قاهره خدايت را مشاهده نمىكنى ، و آيا اين همه بدان معنى نيست كه در وراى اين طبيعت تدبير و تقدير و حكمتى وجود دارد ، و اين كه مقصود پروردگارت اين است كه تو را خوشبخت سازد و سپس به راهنماييت بپردازد و آن گاه آماده بهشتت كند ؟ ! آرى . و امام حسين عليه السلام در خطاب به پروردگارش راست گفت كه : « كور باد آن چشمى كه تو را مراقب و ناظر بر خودش نبيند ، و زيانبار باد معاملهء بنده‌اى كه سهمى از آن به دوستى تو اختصاص نيافته است » . « 11 » / 331 پس اگر به غذا با چنين ديدى نگاه كنى ، از درجهء بلعيدن خوراك با اشتهايى حيوانى به درجهء بهره‌بردارى از آن با آسايش نفسانى و با سپاسگزارى و امتنان بالا مىروى ، و در اين هنگام تنها بدنت از خوراك تغذيه نمىكند ، بلكه روح\r\n\r\n\r\n","description":"","footnote":"\r\n( 11 ) - مفاتيح الجنان ، دعاى عرفه .\r\n","page_name":" 334 ","page_number":336},
  {"content":"\r\n\r\nو جانت نيز چنين مىكند . مگر سپاسگزارى و خرسندى خوراك نفس نيست ؟ و اسلام آداب خوراك خوردن را به همين منظور معين كرده است ، كه پيش از دست دراز كردن به سفره مىگويى : « سپاس خدايى را كه خوراك مىدهد و كسى به او خوراك نمىدهد ، و در پناه خود مىگيرد و كسى او را در پناه نمىگيرد ، و بىنياز مىسازد و همگان به او نياز دارند ؛ خدايا ! تو را بر طعامى كه روزى من كردى ، و بى رنج و مشقتى به آسانى و عافيت آن را بهرهء من قرار دادى ، سپاس مىگزارم » ، و پس از پايان يافتن غذا مىگويى : « سپاس خداى را كه به من خوراك عنايت كرد و سيرم ساخت ، و آب نوشاند و سيرابم كرد ، و به حفظ و حمايت من پرداخت ؛ شكر خداى را كه مرا بركت داد و يمن بخشيد ، از آنچه كه از او به آن دست يافتم و بر جاى گذاشتم ؛ خدايا ! آن را گوارا و مايهء سلامتى قرار ده ، نه مايهء بيمارى و درد ، و مرا پس از آن چنان استوار بدار كه به سپاسگويى تو برخيزم ، و به فرمانبردارى از تو ادامه دهم ، و به من روزى قطع ناشدنى عنايت فرما ، و معيشتى پايدار نصيب ساز ، و مرا زاهدى نيكوكار قرار ده ، و آنچه را كه در معاد به ملاقات آن مىشتابم شاديبخش و مسرت آميز فرما ، برحمتك يا ارحم الراحمين » . « 12 » هنگامى كه شخص به خوراك نظرى ژرف بيندازد ، اين را مىشناسد كه هر خوراكى شايستهء براى خوردن در هر وقت نيست ، پس ناگزير بايد ميان سودمند و زيانمند ، و خوب و بد ، و حلال و حرام تمايز قايل شود ، و آن را بخورد كه براى وى نافع و حلال است ، و به اندازهء سودمندى براى بدنش از آن بخورد ، و به همين سبب رسول خدا - صلّى اللَّه عليه و آله - گفته است : « دلهاى خود را به زيادى خوراك و نوشابه نكشيد ، كه قلبها همچون كشتى است كه چون آب بيش از اندازه به آن برسد خواهد مرد » . « 13 » در حديث از امام على - عليه السلام - آمده است كه : « هر كس كه\r\n\r\n\r\n","description":"","footnote":"\r\n( 12 ) - مكارم الاخلاق ص 142 ، نقل شده در مستدرك وسائل الشيعة ج 3 ، ص 93 ( مقصود اصل عربى اين دعا است ) .\r\n( 13 ) - مكارم الاخلاق ، ص 150 .\r\n","page_name":" 335 ","page_number":337},
  {"content":"\r\n\r\nخوراك پاكيزه بخورد ، و آن را خوب بجود ، و در آن هنگام كه هنوز اشتها دارد خوردن را ترك كند ، و چون ضرورت به دستشويى رفتن پيش آيد خود را از رفتن به آن باز ندارد ، به بيمارى جز / 332 بيمارى مرگ مبتلا نخواهد شد » . « 14 » از امام صادق - عليه السلام - روايت شده است كه گفت : « چون براى رسول اللَّه ( ص ) ميوه نوبرانه‌اى مىآوردند ، آن را مىبوسيد و بر چشم مىنهاد و مىگفت : خدايا ! آغاز آن را در عافيت بهره ما ساختى ، پس پايان آن را نيز در عافيت به ما بنما » . « 15 » از رسول اللَّه - صلى اللَّه عليه و آله - روايت است كه گفت : « دميدن و فوت كردن در خوراك بركت آن را از ميان مىبرد » . « 16 » دهها آداب ديگر براى طعام هست كه اسلام و جز آن از آنها در كتابهاى فقهى سخن گفته است ، و در صورتى كه دين به طعام كه خوراك بدن است اين اندازه اهتمام ورزيده ، پس چگونه است توجه آن به علم ؛ مگر آن غذاى فكر نيست ، آيا شايسته است كه آن را از هر منبع جستجو كنيم ؟ ! هرگز . . . ناگزير بايد در آن بينديشيم كه از چه كس مىآموزيم ، و مصادر معلوماتى كه به آنها توجه مىكنيم كدام و چگونه است ، چه بسيارى از آنها نادرست است و در وراى آنها جنايتكارانى قرار دارند كه كارى جز گمراه كردن مردمان از راه راست ندارند . اين گونه معلومات براى انسان از زهر كشنده مهلكتر است .\r\nدر ضمن حديثى در تفسير اين آيه كريمه چنين آمده است : « علمى كه آن را كسب مىكند ، از چه كس كسب مىكند ؟ » . « 17 » [ 25 
  ] خدا چگونه خوراك را براى تو فراهم مىآورد ؟\r\n أَنَّا صَبَبْنَا الْماءَ صَبًّا  - ما فرو ريختيم آب ( باران ) را فرو ريختنى . » / 333 پس آب حيات بخش از بالا و به وفور فرو مىريزد ، و حتى يك نظر به نظام\r\n\r\n\r\n","description":"","footnote":"\r\n( 14 ) - همان منبع ، ص 146 .\r\n( 15 ) - همان جا .\r\n( 16 ) - همان جا .\r\n( 17 ) - تفسير البرهان ، ج 4 ، ص 429 .\r\n","page_name":" 336 ","page_number":338},
  {"content":"\r\n\r\nباران انداختن براى آن كافى است كه به پروردگار عزيز و قدرتمند خودمان ايمان آوريم .\r\n[ 26 
  ] و زمين را چگونه خدا شايسته براى كشاورزى ساخت ! از اين راه كه آن را سخت و صلب ، و نيز سست آبمانند ( همچون شن متحرك ) قرار نداد و آنچه را كه براى كشت و زرع لازم است در آن آفريد .\r\n ثُمَّ شَقَقْنَا الْأَرْضَ شَقًّا  - سپس زمين را شكافتيم شكافتنى . » چه زيبا و با شكوه است شكافته شدن زمين بر اثر جوانه زدن دانه‌اى كه راه را براى آشكار شدن بر روى زمين بدين گونه باز مىكند ، و باشد كه در اين ضمن از ميان سنگهاى سخت عبور كند ؛ و بعضى گفته‌اند كه : آيه به دورانهاى نخستين عمر زمين اشاره مىكند كه پوسته زمين سفت و سخت و شايسته براى كشت و زرع نبود ، پس خداوند متعال آن را بر اثر جريان يافتن سيلهاى پياپى بر آن آماده براى زراعت ساخت .\r\nاز ابو جعفر - عليه السلام - در حديثى دراز روايت است كه گفت :\r\n« اين گفته خداى عزّ و جلّ :  كانَتا رَتْقاً  - حكايت از آن مىكند كه آسمان بسته بود و باران از آن فرو نمىريخت ، و زمين نيز بسته بود و دانه را نمىرويانيد ، پس چون خداوند تبارك و تعالى خلق را آفريد ، و در ميان آنان جنبندگانى به وجود آورد و پراكنده ساخت ، آسمان را با باريدن باران شكافت ، و زمين را با رستن دانه » . « 18 » [ 27 
  ] سپس پروردگار ما زمين را آماده كشت كرد ، و در آن هزاران گونه رستنى به وديعت نهاد كه هر نوعى از آنها نقش بزرگى در تكامل آفرينش دارد .\r\n فَأَنْبَتْنا فِيها حَبًّا  - پس دانه را در آن رويانيديم . » بعضى گفته‌اند كه مقصود از حب در اين جا گندم و جو است ، و ديگران آن را ديگر انواع دانه‌ها همچون ذرت و لوبيا و عدس و نخود دانسته‌اند ، و اين امر دانسته است كه دانه نخستين منبع خوراك را در عالم تشكيل مىدهد ، / 334 و آن يك\r\n\r\n\r\n","description":"","footnote":"\r\n( 18 ) - نور الثقلين ، ج 5 ، ص 504 .\r\n","page_name":" 337 ","page_number":339},
  {"content":"\r\n\r\nخوراك طبيعى مناسب است كه هيچ غذاى ديگرى نمىتواند ، به سبب سلامت و وفور و فايده‌اى كه در آن است ، با آن رقابت كند ، و على رغم چندين بار دو برابر شدن شماره ساكنان كره زمين در قرنهاى اخير ، زمين هنوز وظيفه خود را براى خوراك رساندن به دهانهاى باز بيشتر انجام مىدهد ، و اگر در جايى گرسنگى و در جاى ديگر نقصان مواد غذايى مشاهده مىشود ، اينها نتيجه‌اى از بلاهاى طبيعى يا بدى توزيع و بدى طرز اداره است ، و گرنه آن اندازه گندمى كه از كره زمين به دست مىآيد ، براى اهل آن بسنده است و بنا بر آمارهاى دقيقى از آن هم بيشتر است .\r\n[ 28 
  ]  وَ عِنَباً وَ قَضْباً  - و انگور و سبزيها . » در اين جا قرآن به دو گونه ديگر از خوراك فراوان و اساسى براى تغذيه اشاره مىكند كه از خانواده سبزيها و گياهان خزنده بر زمين است ، و از آن دو يكى عنب يعنى انگور است و ديگرى قضب ، و قضب به نباتى گفته مىشود كه پس از رسيدگى همچون سبزيجات بريده مىشود و به مصرف مىرسد و بقولاتى همچون بادنجان و سيب‌زمينى و كدو و شلغم و مانندهاى اينها در جزو همين گونه سبزيهاى خوردنى محسوب مىشوند و از آنها بزرگترين فايده‌ها به ما مىرسد ، و شايد اين ترتيب دلالت بر تدريجى بودن فايده است ، و علم از منافع فراوانى كه در سبزيها وجود دارد ، پرده برداشته است .\r\n[ 29 
  ] يكى از نعمتهاى خدا زيتون سرشار از مواد غذايى و روغن است و نان‌خورشى براى خورندگان محسوب مىشود ؛ و نيز چنين است درخت خرما كه از تنه و شاخه‌ها و الياف آن در صناعتهاى گوناگون بهره‌بردارى مىشود ، و اما در ميوه آن غذاى كاملى وجود دارد كه كمتر غذايى به پاى آن مىرسد .\r\n وَ زَيْتُوناً وَ نَخْلًا  - و درختهاى زيتون و خرما . » [ 30 
  ] درختانى كه برگرد يكديگر مىپيچند و بالا مىروند تا به پرتوهاى خورشيد برسند و ساقه‌هاى آنها ستبر مىشود و در مقابل بادها و آفتها مقاومت مىورزد . و اين نيز نعمت الاهى ديگرى است كه پروردگار به ميانجيگرى باران\r\n\r\n","description":"","footnote":"","page_name":" 338 ","page_number":340},
  {"content":"\r\n\r\nبهره ما ساخته است .\r\n وَ حَدائِقَ غُلْباً  - و باغهاى آكنده از درختان درهم پيچيده . » / 335 بعضى گفته‌اند كه اغلب به معنى كسى است كه گردن ستبر داشته باشد ، و آن مشتق از تغالب و التفاف يعنى گردهم پيچيدن است ، چنان كه پروردگار ما سبحانه و تعالى گفته است :  وَ جَنَّاتٍ أَلْفافاً  . « 19 » اين باغها به زمين ما بهجت و صفا و لطافت هوا مىبخشد و محيط را اصلاح مىكند و سبب ريزش باران از آسمان مىشود ، و وسيله آن است كه در زمين حوضهايى طبيعى به وجود آيد كه براى حفظ آبها سودمند است ، و براى ما ميوه‌هاى گوناگون به ارمغان مىآورد ، و پرندگان زيبايى را در كنار ما رشد مىدهد ، و جانوران اهلى را در آن حفظ مىكند كه اين همه براى بقاى انسان و خوشبختى او از عوامل مؤثر به شمار مىرود . « 20 » [ 31 
  ] و از ثمره اين باغها انسان به ميوه‌هاى فراوان با اشكال گوناگون و حجمها و لذتها و فايده‌هاى مختلف دسترس پيدا مىكند كه همه آنها محصول باغى يگانه است و با آب واحدى آبيارى مىشود ؛ آيا به تفاوتهاى ميان پسته و بادام و گردو و موز و آناناس و جوز هندى توجه كرده و ديده‌اى كه يك جوز هندى به حجم صدها دانه پسته است ، با آن كه هر يك از آنها لذيذ و سودمند و زيبا است ، سبحان اللَّه . و خداوند متعال علاوه بر ميوه‌ها علف نيز براى جانوران اهلى آفريده است .\r\n وَ فاكِهَةً وَ أَبًّا  - و ميوه و چمنزار . » گفته‌اند كه : أبّ مرتع حيوانات است و بدان سبب به اين نام ناميده شده\r\n\r\n\r\n","description":"","footnote":"\r\n( 19 ) - النبأ / 16 .\r\n( 20 ) - اين كلمات را در يك روز بهارى برجسته و در سايه درختانى بسيار زيبا و در برابر داشتن منظره زيبايى از گلهاى آراسته ، در باغى به مساحت 240 هكتار در كنار درياچه‌اى زيبا در شهر بنگلور هند به رشته تحرير در آوردم ، در حالى كه يكى از تجليات جمال الاهى را بر روى زمين تماشا مىكردم و مىگفتم :\r\nسبحانك ! چه اندازه بزرگى ؛ سبحانك ! چه اندازه رحيمى ، خدايا ، از تو طلب آمرزش مىكنم و بازگشت به سوى توست .\r\n","page_name":" 339 ","page_number":341},
  {"content":"\r\n\r\nكه حيوان به آن باز مىگردد . و به گفته‌اى ديگر : مقصود از ابّ ميوه‌هاى خشك است ، و ابن عباس گفت : ابّ چيزى است كه از زمين مىرويد و مردمان و چهارپايان از آن مىخورند .\r\n/ 336 در خبر است كه از ابو بكر درباره اين گفته خداى تعالى :  وَ فاكِهَةً وَ أَبًّا  پرسش كردند و او معنى ابّ را نمىدانست ، پس گفت : يعنى آسمان كه بر سر ما سايه مىافكند يا زمينى كه ما را بر دوش دارد يا چه كنم اگر بگويم كه در كتاب خدا چيزى است كه من آن را نمىدانم ؛ فاكهة را مىشناسيم ، و اما ابّ را خدا مىداند ، پس خبر به امير المؤمنين ( ع ) رسيد و او گفت : « يا سبحان اللَّه ! آيا نمىدانست كه ابّ به معنى مرتع و چمنزار است ، و گفته خداى تعالى :  وَ فاكِهَةً وَ أَبًّا  توجه دادنى است از خدا به نعمتى كه بر آفريدگان خود ارزانى داشته و با آن خوراك ايشان را تأمين كرده ، و براى آنان و چارپايانشان چيزى آفريده كه مايه زنده ماندن جانشان است و قيام بدنهاى ايشان از آن ميسر مىشود » . « 21 » در الدر المنثور از انس آمده است كه : عمر بر منبر اين آيات را تلاوت كرد :      فَأَنْبَتْنا فِيها حَبًّا * وَ عِنَباً وَ قَضْباً * وَ زَيْتُوناً وَ نَخْلًا * وَ حَدائِقَ غُلْباً * وَ فاكِهَةً وَ أَبًّا      و گفت : اين همه را مىدانستيم ، ولى ابّ چيست ؟ سپس عصايى را كه در دست داشت به دور انداخت و گفت : اين به خدا سوگند تكلف است ، بحثى بر تو نيست كه ندانى ابّ چيست ؛ از آنچه كتاب راهنما براى شما بيان كرده است پيروى و به آن عمل كنيد ، و آنچه را كه نمىدانيد به پروردگارش احاله دهيد . « 22 » [ 32 
  ] و آن كس كه ميوه را آفريد ، در انسان نيازمندى به آن و لذت بردن و استفاده كردن از آن را نيز خلق كرد ، و آن كه آب را آفريد ( بنا بر آن كه علوفه حيوانات باشد ) در چهارپايان نيز چيزى آفريد كه هماهنگ با آن باشد . آيا مىدانى\r\n\r\n\r\n","description":"","footnote":"\r\n( 21 ) - الارشاد شيخ مفيد ، ص 107 .\r\n( 22 ) - الدر المنثور ، ج 6 ، ص 317 .\r\n","page_name":" 340 ","page_number":342},
  {"content":"\r\n\r\nكه ، مثلا : جسد چارپايان قادر بر استخراج پروتئين گياهى هست ، در صورتى كه از بدن انسان چنين كارى بر نمىآيد ، و به همين سبب مشاهده مىكنيم كه جانوران آنچه را كه انسان نمىتواند از آن سود ببرد ، همچون پوستهاى ميوه‌ها و بازمانده‌هاى گياهى را به پروتئين و گوشت مبدل مىسازند كه سرانجام خوراكى براى انسان مىشود .\r\n مَتاعاً لَكُمْ وَ لِأَنْعامِكُمْ  - كه مورد بهره‌بردارى شما و چارپايانتان قرار مىگيرد . » [ 33 
  ] همه اين نعمتهاى پايان‌ناپذير كه خدا آنها را در ميان ديگر / 337 جانوران و گياهان تنها به انسان ارزانى داشته ، سبب تحميل مسئوليتى اضافى براى انسان است ، پس تنها او در ميان ديگر زندگان مسئول است و لذا بعد از مرگ براى پس دادن حساب و دريافت جزاى خود در روز صيحه و بانگ بزرگ دوباره زنده مىشود .\r\n فَإِذا جاءَتِ الصَّاخَّةُ  - پس چون بانگ كر كننده بيايد . » گفته‌اند كه : صاخة صيحه است و دميدن دوم در صور كه سبب كر شدن گوشها مىشود ، و به قولى ضربه بر گوش وارد مىآورد .\r\n[ 34 
  ] در آن روز نزديك است كه صيحه به نيروى خود گوشها را كر كند ، ولى گوشها در آن روز به صورتى جز صورت اين دنيا و چنان است كه مىتواند در مقابل هيجان و بانگ شديدتر و مقاومت كند ، به همان گونه كه بدن نيز دردها و سببهاى مرگ را بدون از بين رفتن تحمل مىكند . در آن روز پيوندهاى رحمى قطع مىشود ، و رابطه‌ها و علاقه‌ها مىگسلد ، و حسبها و نسبهايى كه در دنيا مايه تفاخر بود متلاشى مىشود و اثرى از اين گونه ارزشها بر جاى نمىماند .\r\n يَوْمَ يَفِرُّ الْمَرْءُ مِنْ أَخِيهِ  - روزى است كه هر كس از برادرش مىگريزد . » و برادر نزديكترين يار و ياور انسان است و شاعر درباره او گفته است :\r\n أخاك اخاك فمن لا اخ له * كساع الى الهيجاء به غير سلاح \r\n\r\n","description":"","footnote":"","page_name":" 341 ","page_number":343},
  {"content":"\r\n\r\nبرادرت برادر تو است و هر كس برادر ندارد همچون شخص عازم به جنگى است كه سلاح ندارد ولى انسان از او مىگريزد . براى چه ؟ بدان جهت كه مىترسد عذاب او به وى ملحق شود ، يا از او حقى را كه در دنيا داشته مطالبه كند ، يا براى جلوگيرى از عذاب خواستار يارى او شود كه از عهده‌اش نمىتواند برآيد .\r\nبلكه بدان روى مىگريزد كه مجرد ديدن او براى وى گرفتارى و دردسرى توليد مىكند تا چه رسد به يارى كردن به او ، و اين جز در بزرگترين سختيها پيش نمىآيد كه در آنها آدمى تنها در بند رهايى خويشتن است و بس .\r\n/ 338 در روايات آمده است : آن كس كه از برادرش مىگريزد ، قابيل است از هابيل و به قولى : بلكه هابيل از قابيل تا از او طلب شفاعت نكند ، و شايد هر دو با هم از يكديگر گريزان باشند .\r\n[ 35 
  ] و پس از پيوند برادرى ، علاقه فرزند به پدر و مادر مىآيد ، و اين علاقه نيز در آن روز به درجه‌اى گسيخته مىشود كه شخص از پدر و مادر خود مىگريزد و آنان چگونه مىتوانند در آن روز بر وى اعتماد كنند .\r\n وَ أُمِّهِ وَ أَبِيهِ  - و از مادرش و از پدرش . » آيا روا نيست كه دينمان را براى رضايت پدر و مادرانى ترك نكنيم كه گاه در دنيا براى ما سودى نداشته‌اند ، پس چگونه در آخرت چنين باشيم ، و چه بسيار كسانند كه از ارزشهاى خود به خاطر والدين دست كشيده و حلال را از حرام تميز نداده‌اند ، پس آيا اينها مىتوانند فردا به ايشان فايده‌اى برسانند ؟\r\n[ 36 
  ] اما پيوستگى و صله انسان به همسرش يا فرزندانش نيز در آن روز او را از عذاب خدا نمىرهاند ، پس نبايد امروز خود را براى اين ارتباط زايل شونده هلاك كند .\r\n وَ صاحِبَتِهِ وَ بَنِيهِ  - و همسرش و فرزندانش . » گفته‌اند : آن كه از همسرش مىگريزد لوط است ، و آن كه از پسرش مىگريزد نوح .\r\n\r\n","description":"","footnote":"","page_name":" 342 ","page_number":344},
  {"content":"\r\n\r\nامام رضا ( ع ) از داستان مردى شامى با امير المؤمنين ( ع ) در مسجد كوفه چنين روايت كرده است : « و مردى براى سؤال از جا برخاست و گفت : يا امير المؤمنين ! ما را از اين گفته خداى تعالى آگاه كن :    يَوْمَ يَفِرُّ الْمَرْءُ مِنْ أَخِيهِ * وَ أُمِّهِ وَ أَبِيهِ * وَ صاحِبَتِهِ وَ بَنِيهِ    و بگو كه آنان كيانند ؟ گفت : قابيل و هابيل ، و آن كه از مادرش مىگريزد موسى ، و آن كه از پدرش مىگريزد ابراهيم - كه مقصود پدر مربى است نه پدر والد - و آن كه از جفت خود مىگريزد لوط است ، و آن كه از پسرش مىگريزد نوح و پسرش كنعان » . « 23 » / 339 [ 37 
  ] چرا از يكديگر مىگريزند ؟ از هول حساب و ترس عذاب ، بدان سبب كه همه تلاش آنان براى خلاص كردن خودشان است .\r\n لِكُلِّ امْرِئٍ مِنْهُمْ يَوْمَئِذٍ شَأْنٌ يُغْنِيهِ  - هر يك از ايشان را در آن روز كارى است كه همان او را بسنده است . » آدمى بيشتر تلاش خود را در اين دنيا براى ديگران به مصرف مىرساند ، اما در آخرت براى فكر و تلاش و وقت او چيز زيادى بر جاى نمىماند كه براى ديگرى ، حتى اگر از خويشاوندانش باشد ، به مصرف برساند .\r\n[ 38 - 39 
  ] و بدين گونه انسان در اين دنيا با اين كرامت مورد اكرام قرار گرفت تا در سراى ديگر با اين حساب بزرگ در معرض رسيدگى به حسابش قرار گيرد ، و عاقبتى - در صورت تحمل مسئوليت كامل در دنيا - چون بهشت داشته باشد ، و بر روح او مژده و بشارت منعكس شود ، و نشانه‌هاى چهره‌اش از سرور و شادى خبر دهد .\r\n وُجُوهٌ يَوْمَئِذٍ مُسْفِرَةٌ  - چهره‌هايى در آن روز روشن و گشاده است . » گفتند : يعنى نورانى و درخشان است ، و به نظر من باز و گشوده ، و گفته‌اند كه اين همه نتيجه‌اى از خواندن نماز شب است ، بلكه نيز از ديگر اعمال نيك ايشان .\r\n\r\n\r\n","description":"","footnote":"\r\n( 23 ) - رجوع كنيد به نور الثقلين ، ج 5 ، ص 511 .\r\n","page_name":" 343 ","page_number":345},
  {"content":"\r\n\r\n ضاحِكَةٌ مُسْتَبْشِرَةٌ  - و خندان و شادان . » انبساط و گشودگى چهره‌هاى مؤمنان بازتابى از نبودن غم است ، و اما خنده آنان دليل بر غرق بودن در نعمتها و شادى ايشان منعكس كننده اميدوارى ايشان به نعمتهاى بهشت پروردگارشان و خرسندى او از ايشان ، كه اين خرسندى بزرگترين آرزوى مؤمنان است .\r\n[ 40 
  ] اما كسانى كه مسئوليتهاى خود را تحمل نكردند ، گرفتار بى حاصلى شديدى مىشوند و بدكاريهاى ايشان بر چهره‌هايشان به صورت غبارى از خوارى و پستى مشاهده مىشود .\r\n/ 340  وَ وُجُوهٌ يَوْمَئِذٍ عَلَيْها غَبَرَةٌ  - و چهره‌هايى در آن روز غبار آلود است . » [ 41 
  ] در كنار غبار دود سياهى بر صورتهاى ايشان مشاهده مىشود كه همچون كيفرى براى كوتاهى كردن ايشان در پاك كردن و تزكيه جانهاشان جلوه‌گر است .\r\n تَرْهَقُها قَتَرَةٌ  - و سياهى بر آن نشسته . » گفتند : « ترهقها » يعنى از نزديك و سريع به آن مىرسد ، وقتار به معنى سياهى شبيه دود است .\r\n[ 42 
  ] آرى . غبار كفر بر چهره‌هاشان ، به سبب پوشاندن آن از حق ، نشسته است ، و در برابر كارهاى زشتى كه انجام داده‌اند ، سياهى فجور رنگ روهايشان را سياه كرده است .\r\n أُولئِكَ هُمُ الْكَفَرَةُ الْفَجَرَةُ  - آنان كافران و بدكرداران‌اند . » پس مال و قدرت و سلطه سودى برايشان ندارد ، و از پيوندهاى خويشاوندى براى شفاعت كردن درباره ايشان كارى بر نمىآيد .\r\nخدا ما را از اين عاقبت زشت و بد نگاه دارد .\r\n\r\n","description":"","footnote":"","page_name":" 344 ","page_number":346},
  {"content":"\r\n\r\n/ 341\r\n\r\nسوره تكوير\r\n\r\n","description":"","footnote":"","page_name":" 345 ","page_number":347},
  {"content":"\r\n . \r\n","description":"","footnote":"","page_name":" 346 ","page_number":348},
  {"content":"\r\n\r\nسوره تكوير / 343\r\n\r\nفضيلت سوره :\r\nاز ابن عمر نقل است كه گفت : رسول اللَّه - صلّى اللَّه عليه و آله و سلّم - گفت : « هر كس دوست دارد كه در روز قيامت به من نگاه كند ، بايد   إِذَا الشَّمْسُ كُوِّرَتْ   را تلاوت كند » .\r\nتفسير نور الثقلين / ج 5 ص 513 در مجمع البيان آمده است : در روايت است كه ابو بكر از رسول سؤال كرد و گفت : يا رسول اللَّه ! چرا پيرى به سوى تو شتاب ورزيد ؟ پس گفت : « مرا هود و واقعه و مرسلات و عم يتساءلون و إذا الشمس كوّرت پير كرد » .\r\nهمان منبع\r\n/ 344\r\n\r\nزمينه كلّى سوره\r\nهنگامى كه نفوس در گودال ژرفى از خواب و آسايش فرو مىرود ، و در آن هنگام كه دلها تحجّر پيدا مىكند و از خرسنگها سخت‌تر مىشود ، و آدمى بدون فهم و اراده با سنتهاى باطل خويگر مىشود ، و ديگر به تكامل و تطورى رضا نمىدهد . . .\r\n\r\n","description":"","footnote":"","page_name":" 347 ","page_number":349},
  {"content":"\r\n\r\nدر آن صورت نياز انسان به نعره‌ها و بانگهاى گوشخراشى از بيم دادن شدت مىيابد ، تا قلب او از خواب بيدار شود ، و عقل از تسلط انبوه خرافات رهايى يابد .\r\nبا رسيدن وحى ، پيامبر بيم دهنده - صلّى اللَّه عليه و آله - به صورتى پيوسته روشنيهايى را در محيطى از تاريكى سخت ، و بانگهاى پرخروشى را در محيطى از خاموشى و جمود ، و آتشفشانهاى سوزنده‌اى را براى از بين بردن مقدّسات باطل و خرافات ميراثى از دوران جاهليت ، بر همگان آشكار مىساخت .\r\nسوره تكوير يكى از بانگهاى آژيرى است ، و چون قلب بر آن گشوده باشد ، نزديك آن است كه از هول و هراس پاره پاره و پراكنده شود ، بدان سبب كه پنجره گسترده‌اى بر اضطراب حقيقت ، و طوفان تطورات در آن مىگشايد ، و همچون كليدى براى تطور و ابداع در قلب و عقل و رفتار عمل مىكند .\r\n/ 345 آيات آغازين سوره از خورشيد در آن هنگام كه نور آن پيچيده مىشود ، سخن مىگويد . . . آرى ، خورشيدى كه محور منظومه ما است ، در روزى هولناك پيچيدگى پيدا مىكند . پس براى چه بايد به سكون كشنده اطمينان كنيم ، و ستارگان نيز بر زمين فرو مىريزند ، و شتران باردار بيكار به حال خود گذاشته مىشوند ، و بدين گونه آيات صاعقه مانند اين سوره صورتى هراس انگيز را از اين روز ترسيم مىكنند تا مگر قلبهاى ما بيدار شود و بپرسد كه : ما را با آن روز چه كار ؟ و جواب چنين برسد كه :\r\n عَلِمَتْ نَفْسٌ ما أَحْضَرَتْ  - هر كس بداند كه چه كرده است » . بازگشتن به اعمال خودمان كه در برابر چشمانمان تجسم پيدا كرده است ، به حق عظيم است ، و از آن بر ما معلوم مىشود كه مسئوليت با همه سنگينى آن است كه تجسم پيدا كرده است ، و اين صورت به زودى ما را به ستارگانى كه باز ايستاده‌اند ، و ستاره‌هاى ديگرى كه در مسير خود پيش مىروند ، و به شبى كه تاريك شده است ، و روزى كه روشنى را با خود آورده است ، متوجه و منتقل مىسازد . آيا اين آيات الاهى در جانهاى ما تأثير بيشتر ندارد ، كه ما را به حكمت پروردگار و قدرت او را رهبرى مىكند ؟ آرى ، دارد . قرآن قول رسول كريم است ، بدان سبب كه به شهادت عقل و ضمير تعبيرى از آن آيات است ؛ كتابى است كه از پروردگار كاينات سخن\r\n\r\n","description":"","footnote":"","page_name":" 348 ","page_number":350},
  {"content":"\r\n\r\nمىگويد ، و كاينات به حق سخن مىگويند .\r\nدر پايان قرآن فرود آمدن وحى را از افقى آشكار براى ما مجسم مىسازد ، و مىپرسد : از اين وحى بر حق به كجا روان مىشويد ؟ آن ذكرى از خدا براى جهانيان است ، براى كسانى كه خواهان استقامت و حركت كردن بر راه راستند .\r\nدر اين جا با سه تصوير بزرگ روبروييم : تصويرى هولناك از ساعت ، تصويرى جذاب از طبيعت ، و تصويرى عالى از وحى . . . منزه است خدايى كه اين سوره را فرو فرستاد ، سبحانه سبحانه .\r\n/ 347 سوره تكوير\r\n\r\n[ سوره التكوير ( 81 ) : آيات 1 تا 29 
  ]\r\nبِسْمِ اللَّهِ الرَّحْمنِ الرَّحِيمِ\r\nإِذَا الشَّمْسُ كُوِّرَتْ ( 1 ) وَ إِذَا النُّجُومُ انْكَدَرَتْ ( 2 ) وَ إِذَا الْجِبالُ سُيِّرَتْ ( 3 ) وَ إِذَا الْعِشارُ عُطِّلَتْ ( 4 )\r\nوَ إِذَا الْوُحُوشُ حُشِرَتْ ( 5 ) وَ إِذَا الْبِحارُ سُجِّرَتْ ( 6 ) وَ إِذَا النُّفُوسُ زُوِّجَتْ ( 7 ) وَ إِذَا الْمَوْؤُدَةُ سُئِلَتْ ( 8 ) بِأَيِّ ذَنْبٍ قُتِلَتْ ( 9 )\r\nوَ إِذَا الصُّحُفُ نُشِرَتْ ( 10 ) وَ إِذَا السَّماءُ كُشِطَتْ ( 11 ) وَ إِذَا الْجَحِيمُ سُعِّرَتْ ( 12 ) وَ إِذَا الْجَنَّةُ أُزْلِفَتْ ( 13 ) عَلِمَتْ نَفْسٌ ما أَحْضَرَتْ ( 14 )\r\nفَلا أُقْسِمُ بِالْخُنَّسِ ( 15 ) الْجَوارِ الْكُنَّسِ ( 16 ) وَ اللَّيْلِ إِذا عَسْعَسَ ( 17 ) وَ الصُّبْحِ إِذا تَنَفَّسَ ( 18 ) إِنَّهُ لَقَوْلُ رَسُولٍ كَرِيمٍ ( 19 )\r\nذِي قُوَّةٍ عِنْدَ ذِي الْعَرْشِ مَكِينٍ ( 20 ) مُطاعٍ ثَمَّ أَمِينٍ ( 21 ) وَ ما صاحِبُكُمْ بِمَجْنُونٍ ( 22 ) وَ لَقَدْ رَآهُ بِالْأُفُقِ الْمُبِينِ ( 23 ) وَ ما هُوَ عَلَى الْغَيْبِ بِضَنِينٍ ( 24 )\r\nوَ ما هُوَ بِقَوْلِ شَيْطانٍ رَجِيمٍ ( 25 )\r\n/ 348\r\n\r\n","description":"","footnote":"","page_name":" 349 ","page_number":351},
  {"content":"\r\n\r\nفَأَيْنَ تَذْهَبُونَ ( 26 ) إِنْ هُوَ إِلاَّ ذِكْرٌ لِلْعالَمِينَ ( 27 ) لِمَنْ شاءَ مِنْكُمْ أَنْ يَسْتَقِيمَ ( 28 ) وَ ما تَشاؤُنَ إِلاَّ أَنْ يَشاءَ اللَّهُ رَبُّ الْعالَمِينَ ( 29 )\r\n\r\nمعناى واژه‌ها\r\n2 انكدرت : علاوه بر آنچه در متن آمده ، انكدار به معنى واژگونه شدن چيزى است تا آن حد كه بالاى آن در پايين قرار گيرد و بالعكس ، و اگر ظرفى باشد كه در آن آب است ، آن آب تيره و كدر شود ، و اصل معنى آن فرو ريختن است . و در المفردات آمده است كه : انكدار به معنى تغيرى است كه از پراكنده شدن چيزى حاصل مىشود ، و انكدر القوم على كذا يعنى به صورت پراكنده قصد آن كردند . و در المنجد است : انكدر فى السير يعنى به شتاب روانه شد ، و انكدر عليه القوم يعنى بر سر او ريختند ، و انكدرت النجوم يعنى ستارگان پراكنده شدند و الكدراء به معنى سيل سخت است .\r\n15 - 16 [ الخنّس - الكنّس 
  ] : جمع كانس ، و اصل معنى آن پوشاندن است ، و شيطان از آن روى خنّاس ناميده شده ، كه چون نام خداى تعالى را بشنود ، مىرود و پنهان مىشود ، و كنّاس پرندگان و جانوران وحشى به معنى خانه‌اى است كه براى خود فراهم مىآورند و در آن پنهان مىشوند ، و ستارگان در برجهاى خود چنان جاى دارند كه آهوان در كناس خود .\r\nنيز گفته‌اند كه : « الخنّس » زحل و مشترى و مريخ است بدان سبب كه در مدار خود حركت رجوعى پيدا مىكنند و پنهان مىشوند .\r\n\r\n","description":"","footnote":"","page_name":" 350 ","page_number":352},
  {"content":"\r\n\r\n/ 349\r\n\r\nآن نيست مگر يادى براى جهانيان\r\n\r\nشرح آيات :\r\n[ 1 
  ] در ساعت قيامت تغييراتى هايل و هراسناك در طبيعت پديد مىآيد .\r\nمگر طبيعت مسخّر آدمى نشده است ؟ و اكنون كه انسان به پاى رسيدگى دقيق به حسابش كشيده مىشود ، پس خورشيد را ديگر كرامت و مقامى نيست ، و دليلى براى باقى ماندن آن وجود ندارد ، بنا بر اين با آن چه بايد كرد ؟ نور خود را از دست مىدهد و همچون عمامه بر گرد خود پيچيده مىشود و آن را در آتش دوزخ مىافكنند كه در كنار پرستندگان بشرى خود بوده باشد .\r\n  إِذَا الشَّمْسُ كُوِّرَتْ   - هنگامى كه خورشيد درهم پيچيده شود . » گفته‌اند كه : اصل تكوير از جمع و گرد كردن است ، و كار العمامة على رأسه يكوّرها ، يعنى آن را پيچيد و جمع كرد . با اين كره عظيمى كه در حدود يك ميليون مرتبه بزرگتر از زمين ما است ، چه بايد كرد ؟ آيا عمر طبيعى خود را كه اكنون ، بنا بر گفته دانشمندان ، در نيمه آن است و ما افراد بشر در نيمه فاصله ميان روز پيدايش خورشيد و تكوّن آن و روز تكوّر آن قرار گرفته‌ايم ، از دست مىدهد ، يا اين كه به آسيبى جهانى مبتلا مىشود كه سبب نابودى روشنى آن است و همچون شمعى / 350 غوطه‌ور شده در آب اقيانوس يا در معرض بادهاى تند قرار گرفته خاموش مىشود ؟ پس كارى براى آن باقى نمىماند جز آن كه بر خود بپيچد ، و امتدادهاى پرتو آن كوتاه و كوتاهتر شود ، و شعله‌هاى آن فرو خسبد ، و به همين جهت است كه در لسان العرب چنين آمده است : كوّرت الشمس يعنى نور آن جمع و چنان درهم پيچيده شود كه عمامه بر گرد سر پيچيده مىشود . حقيقت امر هر چه بوده باشد ،\r\n\r\n","description":"","footnote":"","page_name":" 351 ","page_number":353},
  {"content":"\r\n\r\nساعتى هراسناك است .\r\n[ 2 
  ] آيا قيامت ساعت منظومه شمسى يا كهكشان يا تمام عالم است ؟\r\nنمىدانيم ، ولى آيه بر آن تأكيد مىكند كه ستارگان فرو مىريزند ، و آيه ديگرى تأكيد در پراكنده شدن آنها دارد ، پس آيا در راستاهاى دور از يكديگر سقوط مىكنند يا به صورتى كه در آغاز آفرينش داشته‌اند باز مىگردند و مجموع آنها توده به هم چسبيده واحدى را تشكيل مىدهد ، يا چيزى ديگر ؟ يا اصلا چنين نيست ، و بلكه به سبب اختلال نظام منظومه خودمان است كه ما ستارگان را چنين مشاهده مىكنيم ؟ خدا دانا است .\r\n وَ إِذَا النُّجُومُ انْكَدَرَتْ  - و هنگامى كه ستارگان فرو ريزند . » گفتند : يعنى ستارگان پراكنده شوند و فرو ريزند ، و بعضى گفته‌اند كه :\r\nستارگان چنان فرود آيند كه عقابها بر شكارهاى خود فرود مىآيند . و از خليل اين گفته او روايت شده است كه : انكدر عليهم القوم بدين معنى است كه قوم گروه گروه آمدند و بر ايشان فرو ريختند .\r\n[ 3 
  ] و اما كوه‌هاى محكم و استوار كه انسان بر آنها متكى بود ، از جاى خود تكان مىخورند و به راه مىافتند و پاره پاره و پراكنده مىشوند و به صورت سرابى در مىآيند .\r\n وَ إِذَا الْجِبالُ سُيِّرَتْ  - و آن گاه كه كوه‌ها به راه انداخته شوند . » [ 4 
  ] و اما انسان توجهى به آنچه در پيرامون او است ، و حتى گرانبهاترين داراييهاى خود ندارد .\r\n وَ إِذَا الْعِشارُ عُطِّلَتْ  - و آن گاه كه ماده شتران باردار يا باربر زمين نهاده را به حال خود واگذارند . » گفتند : العشار جمع عشراء است ، همچون نفاس كه جمع نفساء است ، و آن ماده شترى است كه از آغاز باردار شدن آن ده ماه گذشته باشد ، و اين نام را تا پايان سال خواهد داشت ، و چنين نعمتى / 351 براى اهل آن گرانبهاترين و گراميترين نعمت است .\r\n\r\n","description":"","footnote":"","page_name":" 352 ","page_number":354},
  {"content":"\r\n\r\nاما معطل گذاشتن عشار به معنى انصراف پيدا كردن و ترك كردن آن شتران و واگذاردنشان به حال خود است ؛ و بدان سبب چنين است كه انسان را در آن روز گرفتارى ديگرى است كه او را از هر چه در پيرامون او است دور نگاه مىدارد : خواستار رهايى از هول و هراسهاى ساعتى است كه در آن زندگى مىكند .\r\nبعضى گفته‌اند : عشار به معنى ابرهايى است كه از كار مىافتند ، و به قولى ديگر : زمينهاى مزروعى است كه به حال خود رها مىشود .\r\n[ 5 
  ] در آن روز جانوران وحشى از هر ناحيه گرد هم جمع مىشوند و چنان است كه گويى از شدت هراس وحشت پيدا كرده‌اند و به يكديگر پناه مىبرند ، و به آدميزادگان نزديك مىشوند بى آن كه از آنها بگريزند ، يا بعضى از آنها از بعضى ديگر گريزان شوند . چه بزرگ است آن روز بر قلب كاينات !  وَ إِذَا الْوُحُوشُ حُشِرَتْ  - و در آن هنگام كه جانوران وحشى گرد هم جمع شوند . » حشر - بنا بر اين تفسير - به معنى جمع شدن است ، و به گفته‌اى : حشر به معنى بازگشت به زندگى جانوران از دنيا رفته است تا بنا بر تراز شعورى خود در معرض اجراى عدالت قرار گيرند ، پس اگر جانور شاخدارى به جانورى بىشاخ آسيب رسانده بود ، قصاص بى شاخ از شاخدار گرفته مىشود و سپس با هم مىميرند ، و خدا دانا است .\r\nاز امير المؤمنين - عليه السلام - روايت شده است كه گفت : « و اما گناهى كه بخشيده و آمرزيده نمىشود ، ستمگريهاى بندگان خدا نسبت به يكديگر است . و در آن هنگام كه خداوند تبارك و تعالى بر آفريده‌هاى خود نمايان شد ، به جان خود سوگند ياد كرد و گفت : به عزت و جلال خودم سوگند كه ستم ستمگرى را حتى اگر كوفتن كف دستى بر كف دست باشد ، يا مالشى با كف دستى ، يا شاخ زدن جانور شاخدارى به جانور بى شاخ ، روا نمىدارم ، پس به تقاص بندگان از يكديگر مىپردازد تا چنان شود كه براى هيچ كس مظلمه‌اى بر جاى نيامد ، و آن گاه\r\n\r\n","description":"","footnote":"","page_name":" 353 ","page_number":355},
  {"content":"\r\n\r\nهمگان را براى رسيدگى به حسابهاشان برمىانگيزد » . « 1 » [ 6 
  ] آيا درياها و اقيانوسها به چه صورت در مىآيد ؟ آيا امكان آن وجود دارد كه مردمان / 352 از بيم آتش به آنها پناه برند ؟ هرگز ! . . . آنها نيز به نوبه خود همچون تنور مشتعل مىشوند .\r\n وَ إِذَا الْبِحارُ سُجِّرَتْ  - و در آن هنگام كه درياها افروخته شوند . » مفسران پيش از اين در تفسير اين آيه به بحث مىپرداختند و حتى بعضى از آنان مىگفتند كه جهنم در ژرفناى درياها قرار دارد ، و خداوند متعال فرمان مىدهد كه درياها به آتش دوزخ مشتعل شوند ، و بعضى ديگر مىگفتند : خدا خورشيد و ماه و ديگر اجرام فلكى را به درياها مىافكند و در آنها آتشى عظيم پديد مىآيد كه درياها و اقيانوسها را مىسوزاند ، و رازى پس از نقل اين گفته‌ها و گفته‌هاى ديگر مىگويد : كه اين گونه تفسيرها تكلف‌آميز است و به هيچ يك از آنها نيازى نيست ، بدان سبب كه خداوند تواناى بر ويران كردن دنيا و برپاداشتن قيامت ، ناگزير مىتواند با درياها هر كار كه مىخواهد بكند ، و از جمله گرم كردن و تغيير ماهيت دادن آبهاى آنها به آتش افروخته ، بى آن كه به افكندن خورشيد و قمر يا قرار گرفتن دوزخ در زير آنها نيازى بوده باشد . « 2 » آرى ، علم اين مطلب را به اثبات رسانيده است كه آب از دو عنصر اكسيژن و هيدروژن تشكيل شده است كه اگر از يكديگر جدا شوند ، هيدروژن آن پس از تركيب با اكسيژن مشتعل مىشود و شعله و حرارت عظيم از آن به وجود مىآيد ، و اتوموبيلهايى اختراع شده است كه عامل محرك آن عناصر تشكيل دهنده آب پس از تجزيه شدن آن است ؛ پس آيا مىتوان گفت كه قدرت خدا در روز قيامت از آن ناتوان است كه با تأثير فشار يا عاملى ديگر عناصر آب را از يكديگر جدا كند و آنها را مشتعل سازد ؟\r\n\r\n\r\n","description":"","footnote":"\r\n( 1 ) - تفسير نور الثقلين ، ج 5 ، ص 515 .\r\n( 2 ) - تفسير الرازى ، ج 31 ، ص 68 .\r\n","page_name":" 354 ","page_number":356},
  {"content":"\r\n\r\nنادانى بشر به كيفيت پيدايش چيزى ، گاه سبب كفر ورزيدن به وقوع آن مىشود ، و اين از بزرگترين بهانه‌هاى كفار براى گردن ننهادن به وجود روز قيامت است ، ولى آيا بشر به همه چيز چندان علم دارد كه بتواند منكر هر چيز شود كه از تفصيل پيدا شدن آن بىخبر است ؟ ! آيا اين گونه انديشيدن جهل مركب نيست ؟ ! شايد منكران روز رستاخيز ، كيفيت آتش گرفتن آب درياها را مسخره مىكردند و مىگفتند : آب آتش را فرو مىنشاند ، پس چگونه مىتواند خود مشتعل شود ؟ ! ولى به صورت علمى ثابت شد كه آب تركيبى از دو عامل موجب پيدايش آتش است . آيا اين امر ما را به آن راهنمايى نمىكند كه نادانى نسبت به حقايق نمىتواند دليل كفر ورزيدن و منكر شدن مستقيم ما نسبت به آنها باشد ؟ ! / 353 [ 7 
  ] در آن روز اشخاص به حال خود رها نمىشوند ، بلكه در كنار اعمال خود قرار مىگيرند ، و بر حسب اندازه عملشان به همانندان خويش مىپيوندند ، و بدين گونه تيره‌بختان ( اصحاب المشأمة ) در كنار يكديگر قرار مىگيرند و نيكبختان ( اصحاب الميمنة ) در كنار ديگر نيكبختان ، و پيشتازان در فرمانبردارى از خدا ( السابقون ) با پيشتازان قرين مىشوند .\r\n وَ إِذَا النُّفُوسُ زُوِّجَتْ  - و در آن هنگام كه هر كس را با همكار او جفت مىكنند . » و گفته‌اند كه : نفوس مؤمنان را با همسران حور العين ايشان قرين مىسازند ، در صورتى كه نفوس كافران را قرين شياطين و جنيان قرار مىدهند ، و خدا دانا است .\r\n[ 8 
  ] در آن جا كه ترازوى عدالت نصب مىشود ، ستمديدگان در برابر همگان دادخواست خود را عرضه مىدارند ، و فرمانبردارى دادگر اجازه آن مىدهد كه نوزاد دختر به خاك سپرده شده از جانب جان خود سخن گويد و بپرسد كه : به كدام گناه كشته شده بوده است ؟ !  وَ إِذَا الْمَوْؤُدَةُ سُئِلَتْ  - و در آن هنگام كه از كسانى كه دختر خود را زنده به گور كرده‌اند بپرسند كه : »\r\n\r\n","description":"","footnote":"","page_name":" 355 ","page_number":357},
  {"content":"\r\n\r\nخدا در ديوان داورى خود براى مظلوم حق و تسلطى بر ظالم قرار داده است ، و او نخستين كسى است كه مورد پرسش قرار مىگيرد تا ستمى را كه بر وى رفته است شرح دهد ، و بعضى ديگر « سئلت » را « سألت » خوانده‌اند و امكان آن وجود دارد كه اين خود گونه‌اى از تفسير بوده باشد ، و ابن عباس از پيامبر - صلى اللَّه عليه و آله - روايت كرده است كه گفت : « زنى كه فرزند خود را زنده به گور كرده است ، در قيامت به صورتى حاضر مىشود كه فرزندش خونالوده به پستان او آويخته است ، و آن فرزند مىگويد : پروردگارا ! اين مادر من است و همو بود كه مرا كشت » . « 3 » از اين حديث و از نصوص و آيات متعدد و مدارك تاريخى چنان بر مىآيد كه عادت زشت دختركشى در جهان عرب رواج داشته ، و رسالت الاهى به محاربه با آن پرداخت و آن را ريشه كن كرد ، و شايد حديث بعدى گوشه‌اى از اين عادت پليد را آشكار سازد : بنا بر روايت ، / 354 قيس بن عاصم به نزد پيامبر - صلى اللَّه عليه و آله - آمد و گفت : « يا رسول اللَّه ! من هشت تن از دخترانم را در روزگار جاهليت زنده به گور كردم ، و پيامبر ( ص ) گفت : براى هر يك از آنها برده‌اى را آزاد كن ، و او گفت : يا رسول اللَّه ، من شتر دارم ، و پيامبر گفت : اگر مىخواهى براى هر يك از آنها شترى را قربانى كن » . « 4 »  بِأَيِّ ذَنْبٍ قُتِلَتْ  - به چه گناه كشته شد . » اين پرسش سراسر جاهليت را گرفتار بحرانى سخت مىسازد ، و اگر فرض كنيم كه عذرى براى نپذيرفتن رسالت الاهى ، يا سكوت در برابر ستمگرى ثروتمندان به فقيران ، يا پرداختن به جنگهاى داخلى داشته ، آيا براى كشتن دختران بدين صورت زشت هيچ عذر و بهانه‌اى داشته است ؟ ! اين كار زشت و قبيح از بطلان فلسفه‌اى كه مؤيد آن است ، و در نتيجه بطلان همه ارزشهاى جاهليت پرده\r\n\r\n\r\n","description":"","footnote":"\r\n( 3 ) - القرطبى ، ج 19 ، ص 234 .\r\n( 4 ) - تفسير الدر المنثور ، ج 6 ، ص 320 .\r\n","page_name":" 356 ","page_number":358},
  {"content":"\r\n\r\nبر مىدارد ؛ ممكن است فطرت آدمى گاه از شناخت بعضى از حقايق پوشيده محجوب و محروم بماند ، ولى نمىتواند از حقيقتى بدين آشكارى غافل و ناآگاه باشد . به خطر انداختن زندگى كودكى كه خدا او را به پدر و مادرش بخشيده و آنان را حاميان او قرار داده ، و در جان ايشان محبت و مهربانى نسبت به او را به وديعه نهاده ، و بلكه او را نيازى گرانبها براى آنان قرار داده ، هرگز روا نيست ، پس چگونه روا است كه او را در خاك كنند ، و چگونه شخصيت اين پدر يا آن مادر كه به دختركشى پرداخته‌اند مسخ شده ، و چگونه جامعه به آنان اجازه داده بوده است تا به ارتكاب چنين جنايت پليد و هولناك بپردازند ، و در برابر اين كار زشت و جدان جامعه چه واكنشى نشان مىداده ، و مبلغان خير و صلاح و اهل دين و تقوا چگونه مىانديشيده و چگونه خاموش مانده بوده‌اند ، و رحمت و دوستى و محبت در كجا بوده ، و صاحبان فرهنگ و انديشه چه مىكرده‌اند ؟\r\nوقوع اين گناه و جريمه زشت در جامعه جاهلى گواهى بر آن بود كه اين جامعه به پايين‌ترين درجات پستى و رذالت سقوط كرده بود ، و بدين گونه پرسش درباره موءودة هر جامعه جاهلى و هر ارزش ناروا و باطل را محكوم مىكند .\r\nزنده به گور كردن دختران از زشت‌ترين و دردناكترين داستانهاى جاهليت است و ، چنان كه گفتيم ، / 355 از ديدگاههاى مختلف سستى فكر جاهلى را محكوم مىكند ؛ و از ابن عباس روايت شده است كه . . . چون زنى در جاهليت باردار مىشد ، گودالى حفر مىكرد و در وقت فرا رسيدن درد زادن بر كنار آن مىنشست و اگر نوزاد دختر بود ، آن را به ميان گودال مىانداخت و با خاك آن را مىپوشاند ، و اگر پسر بود او را براى خود نگاه مىداشت ، و بعضى از آنان به اين عمل زشت خود افتخار مىكردند و گوينده‌اى از ايشان چنين گفته است :\r\n سميتها اذ ولدت تموت * و القبر صهر ضامن زميت « 5 » \r\n\r\n\r\n","description":"","footnote":"\r\n( 5 ) - يعنى آن دختر را ، در برابر پسران كه « يحيى » يعنى « زنده مىماند » ناميده مىشدند ، « تموت » ناميد كه به معنى « مىميرى » است .\r\n","page_name":" 357 ","page_number":359},
  {"content":"\r\n\r\nآن دختر را چون به دنيا آمد ، « مىميرى » نام نهادم و گور داماد متعهد و با وقارى است .\r\nو در الدر المنثور آمده است كه : صعصعة بن ناجية المجاشى ، نياى فرزدق ، گفت كه به رسول اللَّه ( ص ) گفتم : يا رسول اللَّه ! من در جاهليت كارهايى انجام داده‌ام ، آيا در برابر آنها مزدى به من داده خواهد شد ؟ و پيامبر گفت : « چه كارى انجام دادى ؟ » ، گفت : از كشته شدن سيصد و شصت نوزاد دختر كشتنى ، با پرداختن بهايى برابر با دو ماده شتر آبستن و هماهه و يك شتر نر در مقابل هر نوزاد جلوگيرى كردم ، آيا اين كار را اجرى هست ، و رسول - صلّى اللَّه عليه و آله و سلّم - گفت : « از آن روى كه خدا با مسلمان شدنت بر تو منت نهاد ، البته مزد آن را خواهى گرفت » . « 6 » به حق بايد گفت كه سقوط آدمى در دوزخ فساد و گناه هولناك است ، و اگر رحمت خدا دستگير و ياور او نشود ، به ترازى از پستى و رذالت كشيده مىشود كه فرزندان خود را زنده به گور مىكند ، و شايد اشاره به نوزادان دختر در اين آيه به عنوان منحصر بودن به آنان نبوده باشد ، بلكه بدان جهت است كه اينان ضعيف‌تر و ترحم‌انگيزترند ، چه آيات ديگرى دلالت بر آن دارد كه نوزادان پسر نيز چنين سرنوشتى داشته‌اند ، در آن جا كه پروردگارمان مىگويد :  وَ لا تَقْتُلُوا أَوْلادَكُمْ خَشْيَةَ إِمْلاقٍ نَحْنُ نَرْزُقُهُمْ وَ إِيَّاكُمْ  - و پسران خود را از بيم فقر مكشيد كه ما روزى دهنده آنان و شماييم » . « 7 » / 356 اگر امروز مشاهده مىكنيم كه قوانينى مانع كشتن اولاد وجود دارد ، و بلكه عواطف رقيقى فرزندان را همچون سپرى حمايت مىكند و مراقبت عالى از آنان به عمل مىآيد ، اين همه به فضل آموزشهاى رسالتهاى الاهى است ، و اگر آنها وجود نمىداشت ، بشريت به دوران جاهلى پيشين خود باز مىگشت ، چه نتيجه فلسفه‌هاى\r\n\r\n\r\n","description":"","footnote":"\r\n( 6 ) - تفسير الدر المنثور ، ج 6 ، ص 320 .\r\n( 7 ) - الإسراء / 31 .\r\n","page_name":" 358 ","page_number":360},
  {"content":"\r\n\r\nمادّى كه هر چيز را از طريق سود و زيان آن ارزيابى مىكند ، چيزى جز اين تبهكاريها نخواهد بود .\r\nهنوز هم بعضى از مردم در امثال اين گونه تبهكاريها غوطه‌ورند و من سه مثال از آنها را براى شما در اين جا نقل مىكنم :\r\nالف : آنچه در جهان وجود دارد و به صورتى گسترده از طريق خريد و فروش فرزندان صورت مىگيرد ، تا آنان را ديگران به بردگى گيرند يا از آنان در ساختن و پرداختن و صادر كردن فيلمهاى جنسى بسيار زشت و پليد بهره‌بردارى كنند ، يا حتى آنان را بكشند و از بدنهاى ايشان براى ساختن موادى معين استفاده كنند .\r\nعلى رغم سرى بودن گسترده اين گونه تبهكاريها ، جهان گاهگاه از بعضى از گونه‌هاى آنها آگاهى پيدا مىكند .\r\nاينك نمونه‌هايى كه در روزنامه‌ها و خبرگزاريها از آنها ياد شده است :\r\nكيهان عربى ( روزنامه عربى صادر شده در تهران ) در شماره 1691 خود چنين نوشته است :\r\nنمايندگان در كنگره مربوط به برده‌گيرى كودكان ، پريروز از اين راز پرده برداشتند كه بيش از هفت ميليون كودك همچون بردگان در كشورهاى جنوب آسيا به سر مىبرند ، و بعضى از آنان ربوده شده‌اند و مراسم بردگى آنان صورت اتمام پذيرفته كه مىبايستى در تمام عمر خود از يك زندگى بدتر از زندگى چهارپايان رنج برند .\r\nو سوامى اجنيفيش رئيس جبهه آزادى بردگان در برابر آن كنگره گفت :\r\n« كودكان را در سنين ميان شش و دوازده سالگى مىربايند و آنان را به كارخانه‌هاى قاليبافى منتقل مىكنند و با آهنهاى سرخ شده با آتش علامتى بر سطح بدن ايشان فراهم مىآورند كه حكايت از بردگى آنان مىكند » .\r\n/ 357 و من رياست جبهه آزادى كارگران برده‌اى را بر عهده داشتم كه در دهلى نو تشكيل شده بود و نمايندگانى از هند و بنگلادش و پاكستان و نپال و سريلانكا در\r\n\r\n","description":"","footnote":"","page_name":" 359 ","page_number":361},
  {"content":"\r\n\r\nآن شركت داشتند .\r\nو ب . ن . باغواتى از بزرگترين قاضيان پيشين در هند ، آن كودكان را بدين گونه توصيف كرده است كه همچون آدميزاد زندگى نمىكنند ، بلكه از زندگيى بدتر از زندگى چهارپايان برخوردارند ، چه چارپايان لا اقل اين آزادى را دارند كه هر جا كه خواهند بچرند ، يا اگر گرسنه باشند خوراك خود را از راه دزدى فراهم آورند .\r\nدر همان كنگره كودكانى نيز وجود داشتند كه آزاد شدن آنان از قيد بردگى صورت اتمام پذيرفته بود .\r\nو اجنيفس گفت كه سازمانهاى بين المللى براى جلوگيرى از اين بردگى بر اين اعتقاد است كه حد اقل 75 ميليون كودك كمتر از چهارده ساله اكنون در جنوب آسيا به كار گرفته مىشوند كه ده درصد آنان داغ بردگى دارند .\r\nدولت هند نظام كار از طريق بردگى را در 1976 لغو كرد .\r\nبيش از 000 ، 100 كودك برده تنها در صناعت قاليبافى به كار اشتغال دارند كه مهمترين منبع هند براى دست يافتن به ارزهاى خارجى است .\r\nدر سريلانكا 146 سازمان براى خريد و فروش كودكان بيگانه وجود دارد ، و در سال 1985 شماره كودكان فروخته شده به توسط آنها 5343 بوده است . به نقل از خبرگزارى فرانسه ، 25 / 11 / 85 .\r\nروزنامه الوطن كويتى در شماره 4138 خود چنين آورده است : خريد و فروش نزديك به يك ميليون كودك كه بعضى از آنان در سالهاى سه و چهار سالگى عمر خود بودند ، در بازار هنر همه چيز حلال شمار بين المللى صورت اتمام پذيرفت كه بعضى از آنان را بيمارى مىكشد و بعضى ديگر را خودكشى يا تجسم بخشيدن به حوادث سخت در فيلمهاى سينمايى .\r\nروزنامه السفير در شماره 4782 خود چنين نقل كرده است : معاون وزير داخله پاكستان ، / 358 بعضى از پدران پاكستانى را به آن متهم كرده است كه كودكان خود را به دولتهاى حاشيه جنوبى خليج فارس مىفروشند كه از آنان در مسابقه‌هاى شتردوانى استفاده مىشود ، و مربيان شتران مسابقه مىگويند : بهره‌بردارى از\r\n\r\n","description":"","footnote":"","page_name":" 360 ","page_number":362},
  {"content":"\r\n\r\nكودكان ياد شده و قرار دادن آنان بر پشت شتران بدان منظور است كه صداى گريه و داد و فرياد آنان شتران را به هيجان مىآورد و با سرعت بيشترى حركت مىكنند .\r\nروزنامه الوطن در شماره 3137 مطلبى به اين مضمون دارد كه : زنى سريلانكايى كه در نزديكى از امراى دولت امارات عربى كار مىكند ، طفل خود را به مبلغ 1122 دلار براى فروش عرضه كرد .\r\nب : بدى تغذيه سبب فوت شمار فراوانى از كودكان مىشود ، بدون آن كه كسى در صدد نجات آنان برآيد ، در صورتى كه براى دنياى پيشرفته كنونى از لحاظ مالى و مادّى نجات دادن آن كودكان به هيچ وجه دشوار نيست .\r\nنخست وزير ( سابق ) سودان پرده از اين راز برداشت كه بيست هزار كودك در ناحيه « كوردوان » مركز سودان از گرسنگى تلف شدند ، و در همان ناحيه 250 هزار نفر از بدى تغذيه گرفتار عذاب‌اند .\r\nسازمان ملل متحد به اين مطلب اشاره كرده است كه نيمى از ساكنان بخشى از سودان كه شماره آنان به يك ميليون نفر مىرسد ، به سبب خشكسالى در معرض گرسنگى قرار دارند .\r\nمسئولان مددرسانى باخترى مىگويند كه در هر هفته 100 نفر ، كه بيشتر آنان از كودكانند ، در اردوگاه 50 هزار نفرى قربانيان گرسنگى در ناحيه دارفورجان خود را از دست مىدهند .\r\nكارشناسان سازمان ملل متحد بر آنند كه 15 ميليون سودانى - كه دو سوم ايشان از كودكان‌اند - از گرسنگى رنج مىبرند ، و در قسمت جنوبى سودان ، كودكان به صورت هيكلهايى استخوانى در آمده‌اند ، زيرا كه 85 % از وزن طبيعى بدنهاى خود را از دست داده‌اند .\r\nدر هاييتى 50 % از كودكان پيش از رسيدن به چهار سالگى از دنيا مىروند ، و كسانى كه / 359 اين مرحله را پشت سر بگذارند ، در تمام عمر لاغر و نزار باقى مىمانند و وزن بدن ايشان از 10 تا 20 % از وزن طبيعى كمتر است .\r\nدر گزارشى از آفريقا خبر از آن داده شده كه در سال 1985 م روزانه\r\n\r\n","description":"","footnote":"","page_name":" 361 ","page_number":363},
  {"content":"\r\n\r\n10 هزار طفل در اين قاره تلف مىشوند .\r\nسازمان يونيسف در اعلاميه‌اى گفته است كه در كشورهاى در حال رشد هر ساله چهار ميليون كودك از دنيا مىروند .\r\nبهاى توده‌هاى همچون كوه خوراكيهاى زايد بر مصرف بازار مشترك بهايى نزديك 5 و 8 ميليارد دارد ، كه از جمله آنها است : 17 ميليون تن گندم ، 2 و 1 ميليون تن كره ، 79000 تن گوشت گاو و 487 تن شير خشك .\r\nدر همان هنگام كه فزونى خوراكيهاى زايد در اروپا و امريكاى شمالى چشمگير جلوه‌گر مىشود ، بيم آن مىرود كه در سراسر جهان 34 ميليون نفر كه بيشتر آنان از كودكان‌اند ، در قاره آفريقا از بد غذايى جان خود را از دست بدهند . و مدير مسئولى در سازمان ملل متحد ، به نام مورث ، گزارش داده است كه 20 ميليون نفر در افريقا از گرسنگى تهديد به مرگ مىشوند كه اكثريت آنان را كودكان تشكيل مىدهند .\r\nميانگين مرگ كودكان در سومالى به سبب بدى تغذيه 200 در هزار است ، يعنى يك پنجم متولد شدگان ، و در گابون 140 كودك در هزار .\r\nخبرگزارى فرانسه آمارهاى شگفت‌انگيز زير را پراكنده ساخته است .\r\n* 40 هزار كودك در جهان در معرض مرگ حتمى به سبب سوء تغذيه قرار دارند .\r\n* 20 ميليون كودك ميان 6 تا 12 ساله به سببى يا سبب ديگر از حق آموزش ديدن محرومند ، / 360 و مهمترين علت آن فقر كوبنده است .\r\n* 75 ميليون كودك 8 تا 15 ساله در جهان سوم به سبب سختى زندگى مجبورند به انجام كارهاى طاقت‌فرسا اشتغال پيدا كنند .\r\n* نسبت متوفيات كودكان در جهان در حال رشد ده برابر متوفيات قسمت ديگر جهان است .\r\nبالاترين ميانگينها در متوفيات كودكان مخصوص افريقا است كه در سال 1984 م نزديك 5 ميليون بوده است ، و به همين شماره از ايشان كودكانى به\r\n\r\n","description":"","footnote":"","page_name":" 362 ","page_number":364},
  {"content":"\r\n\r\nبدبختيهاى گوناگون در نتيجه بيمارى و بدى تغذيه مبتلا مىشوند ، و اين موافق است با رقمى كه نشريه خبرگزارى فرانسه منتشر كرده و شماره كودكان مرده ميان سالهاى 85 - 83 م را 10 ميليون دانسته است .\r\nسازمان بهداشت جهانى گفته است : سالانه 15 ميليون كودك به سبب سوء تغذيه در سالهاى عمر زير پنج سالگى مىميرند ، و بسيارى از كودكان به امراضى حاصل از بدى تغذيه همچون حصبه و سل و اسهال و كورى مبتلا مىشوند .\r\nو مجله اطلاعات هفتگى در شماره 2225 خود نوشته است كه در هندوستان 9 ميليون كور وجود دارد ، و در بنگلادش 200 هزار كودك در هر سال بينايى خود را بر اثر بدى خوراك و نقصان ويتامين از دست مىدهند .\r\nدر روزنامه كيهان شماره 12322 چنين آمده است :\r\n* در برزيل در هر دقيقه و 42 ثانيه ، يك كودك بر اثر گرسنگى جان خود را از دست مىدهد .\r\n/ 361 * وزارت بهدارى در برزيل خبر داده است كه 300 هزار كودك در كمتر از يك سال ، به سبب سوء تغذيه خود يا مادرانشان و نيز براى بدى وضع بهداشت در اول ماه بعد محكوم به مرگ‌اند .\r\n* بنا بر گفته‌هاى يونيسف 80 ميليون از 120 ميليون ساكنان برزيل از سوء تغذيه رنج مىبرند .\r\nج : و از جمله چيزهايى كه مىشنويم و جانمان به لرزه در مىآيد ، مطلبى است كه براى من از مصيبت زن جوانى هندى نقل كردند كه ، بنا بر عادات جاهليت ، همراه با شوهر مرده‌اش به آتش كشيده شد و سبب هياهوى شديدى در آن سرزمين شد . « 8 » شايد در روستاهاى فراوانى هنوز زن بيوه را همراه با شوهر مرده‌اش خواه بخواهد يا نخواهد ، به خاك مىسپارند ، و از كشتن دختران در هند بعضى از حقايق\r\n\r\n\r\n","description":"","footnote":"\r\n( 8 ) - مؤلف در آن هنگام در هند اقامت داشت .\r\n","page_name":" 363 ","page_number":365},
  {"content":"\r\n\r\nاز اين قرار است :\r\nهر ساله در هند 65 هزار نوزاد دختر در منطقه مادوراى در تاميل‌نادو از جنوب هند كشته مىشود .\r\nمردم آن جا اين كشتن را با خورانيدن سمى گرفته شده از درخت خرزهره بلافاصله پس از به دنيا آمدن انجام مىدهند ، و اين روش به جامعه كالار هندويى انحصار ندارد ، بلكه در ميان هندوان ديگر ساكن در ثيغارس ، مدارس ، و جاتس در راجيوتس ، وليگاكاتبى باتبدراس در گجرات نيز رايج است ، و از روشهاى جارى مسموم كردن كودكان يكى آن است كه مادر نوك پستان خود را به زهر آلوده مىسازد و بينى نوزاد را براى احساس نكردن بو مىبندد ، و در راجپوتس ، تلف كردن كودك به دست مادرش از اين راه صورت مىگيرد كه او را در پارچه‌اى ستبر محكم مىپيچد ، يا او را در / 362 رودخانه يا دريا غرق مىكند .\r\nآسانترين راه براى كشتن نوزاد دختر آن است كه او را در زباله‌دان مىاندازند يا در بيابان به حال خود مىگذارند .\r\nدختر كشى در هند روشى است كه فقيران با پيروى از آن خود را از گرفتارى فراهم آوردن مهريه دختر خلاص مىكنند ، چه كمترين مهريه‌اى كه بايد براى به شوهر رفتن دخترى پرداخته شود پنجاه هزار روپيه يا معادل آن چهارصد و پانزده دولار است ، و اين علاوه بر جواهراتى است كه بايد دختر نو عروس همراه خود به خانه شوهر ببرد ، و در صورتى كه شوهر درس خوانده يا كارمند دستگاه دولتى باشد ، بر مقدار مهريه‌اى كه پدر بايد بپردازد افزوده مىشود .\r\nدر آن صورت كه هنديان فرزندان پسر را تحمل مىكنند ، دختران را براى خود همچون مسئوليتى در نظر مىگيرند ، و اين همه براى آن است كه فرزندان ذكور مهريه دريافت مىكنند ، و اين امر حتى در نزد درس خواندگان و پرورش‌يافتگان نيز مقبول به نظر مىرسد .\r\nپدران ميان پسران و دختران خود در خوراك و پوشاك و توجه و تعليم تمايز قايلند ، و چنان است كه 84 % از پسران در مقابل 45 % از دختران روانه مدرسه‌ها\r\n\r\n","description":"","footnote":"","page_name":" 364 ","page_number":366},
  {"content":"\r\n\r\nمىشوند .\r\nزنى كه يك دختر يا بيشتر به دنيا بياورد ، در معرض ملاحظاتى خاص قرار مىگيرد ، بدان سبب كه فرزند پسرى به دنيا نياورده است ، و زنى كه دو تا سه دختر به دنيا آورده باشد ، به سقط جنين مىپردازد يا خود را عقيم مىسازد .\r\nپدران فقير در كشتن دختران از سقط جنين استفاده مىكنند ، و از وسايل محدود كردن اولاد در بيشتر شهرهاى هند به صورتى گسترده استفاده مىشود .\r\nدر همه جا آگهيهايى از اين گونه به چشم مىخورد ، خواه در قطارها و خواه بر ديواره‌هاى اوتوبوسها و ديوارها : « ما عقيم مىكنيم . . . » يا « براى خلاص شدن ، به جاى پرداختن 50 هزار روپيه فقط 500 روپيه بدهيد » يا « از اندوه دختر خود را خلاص كنيد » يا « از جنس كودك خود آگاه شويد » .\r\n/ 363 و به سبب همين عمل سقط جنين ، در هر صد هزار زن باردار ، 400 تا 500 نفر جان خود را از دست مىدهند ، و اين دومين نسبت در جهان است .\r\nبه سبب كشتن و بچه افكندن ، يك چهارم نوزادان دختر در سال نابود مىشوند كه شماره آنان به 12 ميليون نفر مىرسد ، و بنا بر آنچه از شوراى هندى مخصوص بحثهاى پزشكى صادر شده ، شماره زنان از شماره مردان در هند پيوسته رو به كاهش مىرود ، چنان كه در 1981 م در مقابل هر 1000 نوزاد پسر 993 نوزاد دختر به دنيا آمد ، و اين نسبت در 1986 م به 935 در مقابل هزار كاهش يافت .\r\n[ 10 
  ] براى هر يك از ما صحيفه‌اى است كه فرشتگان خدا هر عملى را كه انجام مىدهيم يا از انجام دادن آن خوددارى مىكنيم ، ثبت مىكنند ، و چون آدميزاد از دنيا برود ، صحيفه او پيچيده و براى روز حشر از نو انتشار مىيابد و در آن مشاهده مىكند كه همه اعمال كوچك و بزرگ او به ثبت رسيده است ؛ آن را بر گردن او مىآويزند و به او مىگويند :  اقْرَأْ كِتابَكَ كَفى بِنَفْسِكَ الْيَوْمَ عَلَيْكَ حَسِيباً  - نامه‌ات را بخوان كه تو خود براى رسيدگى به حسابت در امروز بسنده‌اى » . « 9 »\r\n\r\n\r\n","description":"","footnote":"\r\n( 9 ) - الإسراء / 14 .\r\n","page_name":" 365 ","page_number":367},
  {"content":"\r\n\r\n وَ إِذَا الصُّحُفُ نُشِرَتْ  - و در آن هنگام كه صحيفه‌ها ( نامه‌هاى اعمال ) گشوده شود . » در آن روز نهفته‌ها و گناهان آشكار مىشود ، و هيچ كس توان منكر شدن كارى را كه كرده است ندارد ، و نيك و بد او گريبانگيرش مىشود ، و نامه‌اى براى او گشوده مىشود كه به روايت امّ سلمة از رسول اللَّه - صلّى اللَّه عليه و آله - گفت :\r\n« مردمان در روز محشر عريان و پا برهنه به صحراى محشر مىآيند » و من گفتم : يا رسول اللَّه ! زنان چگونه خواهند آمد ؟ گفت : « شغلى چون شغل همگان دارند ، اى ام سلمة » گفتم : شغل ايشان چيست ؟ گفت : « گشودن صحيفه‌ها كه در آنها حساب چيزهايى به سنگينى تخم مورچه و به سنگينى خردل آمده است » . « 10 » [ 11 
  ] و به همان گونه كه نهفته‌ها و اسرار آدمى آشكار مىشود ، و پرده‌هايى كه آنها را پوشانده است فرو مىافتد ، غلاف آسمان نيز از روى آن به گونه‌اى برداشته مىشود كه پوست شتر را از بدن او جدا مىكنند .\r\n وَ إِذَا السَّماءُ كُشِطَتْ  - و در آن هنگام كه آسمان پوست كنده شود . » / 364 گفتند : كندن و جدا كردن از شدت چسبندگى ، و كشط شتر يعنى كندن پوست آن .\r\nدر آن روز چه پيش مىآيد ؟ آيا غلاف محيط بر زمين نيز برچيده مىشود تا هر چه در آن است آشكار شود ، چنان كه پروردگارمان گفته است :  يَوْمَ نَطْوِي السَّماءَ كَطَيِّ السِّجِلِّ لِلْكُتُبِ  ، « 11 » و بنا بر اين آسمان سقف مستقيمى است كه زمين را حفظ مىكند ، يا حجابى است كه ما را از آن باز مىدارد كه فرشتگان يا فرو افتادن عرش خدا را مشاهده كنيم ، و ناگهان چشمان مردم جهان اعلى را به همان گونه مىبيند كه جهان اطراف خود را ؟\r\nشايد تفسير نخستين شايسته‌تر باشد ، و بعضى تفسير دوم را پذيرفته و\r\n\r\n\r\n","description":"","footnote":"\r\n( 10 ) - القرطبى ، ج 19 ، ص 234 .\r\n( 11 ) - الانبياء / 104 .\r\n","page_name":" 366 ","page_number":368},
  {"content":"\r\n\r\nگفته‌اند كه معنى آن اين است كه همه اجرام آسمانى پيچيده مىشود ، ولى تعبير كردن آن به كشط در اين صورت مناسب به نظر نمىرسد ، و هر چه باشد ، امنيت جهانى در آن روز هولناك به صورت نهايى پايان مىپذيرد .\r\n[ 12 
  ] هنگامى كه پرده پوشاننده آسمان به كنارى رود ، بهشت و دوزخ آشكار مىشود ؛ و اما آتش براى اهل آن به صورتى كامل آماده شده ، چه چندان افروخته است كه سياه شده و به غرش افتاده و نزديك است كه از خشم به جوش و خروش در آيد .\r\n وَ إِذَا الْجَحِيمُ سُعِّرَتْ  - و در آن هنگام كه آتش دوزخ افروخته شود . » از رسول اللَّه - صلّى اللَّه عليه و آله - روايت شده است كه گفت : « هزار سال آتش چندان افروخته شده كه رنگ سرخ پيدا كرده است ، و سپس هزار سال ديگر چندان افروخته شد كه به رنگ سفيد در آمد ، و آن گاه هزار سال ديگر افروختگى آتش به آن رنگ سياه تيره‌اى بخشيد » . « 12 » در جواب اين پرسش كه آيا اين سالها سالهاى دنيايى است يا سالهاى آخرتى كه هر روز آنها برابر با هزار سال است ، بايد گفت كه خدا دانا است .\r\n[ 13 
  ] و اما بهشت به صورتى براى اهل آن آراسته شده كه عروس را در شب زفاف براى شوهرش مىآرايند : روشناييهاى آن تلألؤ خاص دارد ، / 365 و حوران بهشتى آماده پذيرايى از همسران خويشند ، و غلامان و كنيزكان منتظر خدمت كردن به تازه واردان ، و ميزهاى خوراك با بهترين و اشتها انگيزترين خوردنيها و نوشيدنيها آماده پذيرايى از بهشتيان .\r\n وَ إِذَا الْجَنَّةُ أُزْلِفَتْ  - و در آن هنگام كه بهشت را نزديك آرند . » يعنى به پرهيزگاران نزديك شود ، پس آيا بهشت به زمين ، به همان گونه نزديك مىشود كه گويى كره ديگرى است ، يا آن كه اهل بهشت به آن نزديك مىشوند ؟ ما را از آن آگاهى نيست .\r\n\r\n\r\n","description":"","footnote":"\r\n( 12 ) - تفسير القرطبى ، ج 19 ، ص 235 .\r\n","page_name":" 367 ","page_number":369},
  {"content":"\r\n\r\n[ 14 
  ] اين روز پاداش و كيفر بزرگ است ، كه در آن ديوان داورى عادلانه به كار مىافتد ، و زندان بزرگ به صورت جهنم تجسم پيدا مىكند ، و جايزه بزرگ را در بهشت در برابر همه بينندگان قرار مىدهند ، پس آدمى اعمال خويش را تجسم يافته در برابر خويش مشاهده مىكند ، و قدرت فرار كردن از كارهاى بد خود و منكر شدن آنها از او سلب مىشود ، و اين حقا مسئوليت است و عين مسئوليت .\r\n عَلِمَتْ نَفْسٌ ما أَحْضَرَتْ  - هر كس مىداند كه چه با خود حاضر كرده است . » گفته‌اند كه اين جمله پاسخ آيات پيوسته به يكديگر   إِذَا الشَّمْسُ كُوِّرَتْ   به بعد است كه شمار آنها دوازده است و از مجموع آنها چارچوب كلى شكل مسئوليت انسان در برابر همه كارهايش آشكار مىشود ، و تعبير « علمت » براى تأكيد درباره اين مطلب است كه قضيه قضيه يقين است و تنها حدس و تخمين نيست ، و اما گفته « نفس » حكايت از آن دارد كه نفس مركز شعور و احساس است ، و اين گونه بيان بليغ‌تر از آن است كه گفته مىشد : « انسان دانست » ، اما اگر ما بگوييم كه « چشم ديد » بلاغت آن بيش از اين است كه بگوييم « انسان ديد » .\r\nو گفته « ما أحضرت » نماينده اوج بلاغت است . آيا همه تلاش و كوشش ما براى آن نيست كه چيزى را براى آن روز موعود حاضر و آماده كنيم ، به همان گونه كه شاگرد مدرسه‌اى خود را براى روز امتحان آماده مىكند ، و داوطلب مسابقه ورزشى براى روز مسابقه ، و ارتش براى روز جنگ ، آدمى نيز همه كوشش و تلاش خويش را براى روز ملاقات با خدا ذخيره مىكند ، يعنى آن روزى كه خداى ما درباره آن مىگويد :  يا أَيُّهَا الْإِنْسانُ إِنَّكَ كادِحٌ إِلى رَبِّكَ كَدْحاً فَمُلاقِيهِ  - اى انسان ! توبه سوى پروردگار خود تلاش مىكنى پس او را ملاقات خواهى كرد » . « 13 » / 366 [ 15 
  ] سوگند به ستارگانى كه پنهان و آشكار مىشوند ، و به شب كه خيمه\r\n\r\n\r\n","description":"","footnote":"\r\n( 13 ) - الانشقاق / 6 .\r\n","page_name":" 368 ","page_number":370},
  {"content":"\r\n\r\nتاريكى خود را بر همه جا بر مىافرازد ، و به صبحى كه نور خود را بر افق مىگسترد . . . كه قرآن وحى خدايى است كه آن را جبرييل بر رسول بزرگوارش فرود آورد .\r\nاين حقايق پيوسته به يكديگر بدين صورت عرضه مىشود تا اثر بليغ‌تر و منزلتى بزرگتر داشته باشد .\r\n فَلا أُقْسِمُ بِالْخُنَّسِ  - پس به خنس سوگند . » معلوم مىشود كه « لا » در اين جا زايد و تأكيدى براى معنى سوگند است . آيا معنى آن ترساندن و آژير دادن نيست ، پس چون قسم نفى شود دليل بر عظمت چيزى است كه گوينده از سوگند ياد كردن به آن پرهيز مىكند ، و تأثير اين در نفس بيشتر است ؛ پس خنس چيست ؟ گفتند : خنس خنوسا يعنى تأخير كرد ، و اخنسه غيره ، يعنى ديگرى از او پيشى گرفت .\r\n[ 16 
  ]  الْجَوارِ الْكُنَّسِ  - روندگان پنهان شونده . » از امام على - عليه السلام - روايت شده است كه : « مقصود ستارگان است كه در روز پنهان مىشوند و شب هنگام پديدار ، و در هنگام غروب كردن به جايگاه خود مىروند » و نيز از او روايت شده است كه : « مقصود از آنها پنج سياره بسيار روشن است : زحل و مشترى و عطارد و مريخ و زهره » .\r\nو به قولى : مقصود از « الخنّس » گاو وحشى و از « الكنّس » آهوان است .\r\nهمان گونه كه در لغت ياد شده ، كلمه خنس در معنى با كلمه كنس شباهت دارد ، و شايد تنها اندكى تفاوت معنى در ميان آنها وجود داشته باشد ، و رازى درباره فرق ميان اين دو چنين گفته است : از على - عليه السلام - و عطاء و مقاتل و قتادة روايت شده است كه : مقصود همه ستارگان است كه خنوس آنها عبارت از پنهان شدن از برابر چشم در روز است ، و كنوس آنها آشكار شدنشان در شب در برابر چشم ، يعنى / 367 در جاهاى خود چنان آشكار مىشوند كه جانوران وحشى در لانه\r\n\r\n","description":"","footnote":"","page_name":" 369 ","page_number":371},
  {"content":"\r\n\r\nخود . « 14 » به نظر من تفاوت از اين قرار است : ستارگانى وجود دارد كه در سراسر سال قابل مشاهده‌اند ، و ستارگان ديگرى جنبه فصلى دارند و بسا هست كه تنها يك شب يا حتى پاره‌اى از يك شب پديدارند ، يا در يك فصل تمام چنينند .\r\nاز ظاهر دو آيه چنان برمىآيد كه « الجوار الكنّس » تفسيرى براى « الخنس » است ، و بنا بر اين تفسير مىتوانيم بفهميم كه چرا كلمه « الخنس » شبيه به كلمه « الكنّس » است .\r\n[ 17 
  ] آيا نمىبينى كه چگونه سپاهيان تاريكى بر لشكر نور هجوم مىآورند و آن را شكست مىدهند بدون آن كه وسيله‌اى در اختيار داشته باشيم كه با آن از ورود شب جلوگيرى كنيم يا بازمانده نور روز را محفوظ داريم ، و آيا نبايد به ياد آن بيفتيم كه ما بنده و پرورده‌ايم ، و اين جهان را رب و پرورندهء حكيمى است كه امر آن و ما را تدبير مىكند ، و ناگزير مىبايستى ما را براى كارى بزرگ آفريده باشد ، و اين كه همو فرستاده‌اى را از جانب خود به سوى ما روانه كرد تا از اين امر ما را آگاه سازد ؟ !  وَ اللَّيْلِ إِذا عَسْعَسَ  - و ( سوگند به ) شب كه در آيد . » گفته‌اند : « عسعس » به معنى پشت كردن با تاريكى است ، و بعضى ديگر آن را بيش آمدن با تاريكى ترجمه كرده‌اند ، و اين لفظ از اضداد است ، و سبب آن است كه عسعس تاريكى سبك آغاز و انجام شب است .\r\n[ 18 
  ] پس در آن هنگام كه طبيعت بر بالاى سرير شب آرام گيرد ، و بهره‌اى كافى از آسايش نصيب آن شود ، و قواى خويش را براى جهشى تازه فراهم آورد ، صبح با نور خود بر آن آشكار مىشود ، و سپيده دم از زهدان افق چنان تجلّى مىكند كه رسالت الاهى در افق وحى .\r\n وَ الصُّبْحِ إِذا تَنَفَّسَ  - و ( سوگند به ) صبح در آن هنگام كه دم برزند . »\r\n\r\n\r\n","description":"","footnote":"\r\n( 14 ) - التفسير الكبير ، ج 31 ، ص 71 .\r\n","page_name":" 370 ","page_number":372},
  {"content":"\r\n\r\nگفتند : امتداد پيدا كند تا به صورت روز آشكار شود ، و موج در آن هنگام كه آب پيش مىرود چنين است ؛ و معنى / 368 تنفّس خروج نسيم از درون است .\r\n[ 19 
  ] هنگامى كه قلب بر بصيرتهاى حقيقت در آفرينش گشوده مىشود ، به واقعيت رسالت بدون هيچ حجاب و مانعى پى مىبرد : پروردگارى كه شب و روز را آفريد ، و به قدرت خويش ستارگان را مسخر ساخت ، بندگان خويش را در گمراهى جاهليت باقى نخواهد گذاشت تا تاريكى جهل آنان را در خود نگاه دارد ، و شمشير ستمگرى آنان را براند ، و فساد پياپى آنان را غرق كند ؛ هرگز چنين نخواهد شد . . .\r\nفرستاده راهنمايى برايشان خواهد فرستاد . و آنان را به آنچه در اندرون قلوبشان جاى دارد ، و نور عقلهاشان دليل ايشان بوده است ، هدايت خواهد كرد . تو را به پروردگارت سوگند كه آيا رسالت قرآن چنين نبوده است ؟ !  إِنَّهُ لَقَوْلُ رَسُولٍ كَرِيمٍ  - آن گفته فرستاده‌اى بزرگوار است . » گفتارى است با حدود و كلمات آشكار ، و تنها تموّجاتى در انديشه و احساساتى در قلب را منعكس نمىسازد ، و آنچه رسول كريم آورده ، بالاتر و برتر از آن است كه دروغ و نادرست باشد .\r\n[ 20 
  ] و آيا انسان جز بر اثر احساس ضعف دروغ مىگويد ، و فرستاده‌اى كه از خدا خبر مىدهد ، به نيروى الاهى نيرومند است ، بدان جهت كه خداوند سبحانه و تعالى سفيرى را روانه نمىكند مگر آن كه از مقربان او باشد .\r\n ذِي قُوَّةٍ عِنْدَ ذِي الْعَرْشِ مَكِينٍ  - دارنده نيرويى است كه در نزد خداوند مكانت و پايگاهى دارد . » نيرومندى فرشته مقرب يعنى جبراييل در آن هنگام آشكار شد كه شهرهاى قوم لوط را بر روى قسمت پيشين بال خود حمل كرد ، و با ضربه‌اى از كنار پر خود ابليس را از بيت المقدس به جزيره سرنديب پرتاب كرد .\r\nاو نزد خداى صاحب عرش منزلت و جايگاهى دارد و بر بسيارى از فرشتگان خدا فرمان مىراند .\r\n[ 21 
  ]  مُطاعٍ ثَمَّ أَمِينٍ  - فرمانروا و در جايگاه خود امين است . »\r\n\r\n","description":"","footnote":"","page_name":" 371 ","page_number":373},
  {"content":"\r\n\r\n/ 369 خدا او را مأمور اداره كردن ملأ اعلى قرار داده و بنا بر اين در آن جا فرمان او را مىبرند ، و به همين گونه امين است و اگر امين نمىبود اين كار بزرگ بر عهده او قرار نمىگرفت ، و از نشانه‌هاى امانت او - عليه السلام - يكى آن است كه خدا را در هيچ چيز نافرمانى نكرده ، و چگونه مىتواند چنين باشد در صورتى كه از جمله كسانى است كه پروردگار درباره او چنين گفته است :  لا يَسْبِقُونَهُ بِالْقَوْلِ وَ هُمْ بِأَمْرِهِ يَعْمَلُونَ  . « 15 » شايد در اين تأكيد ردّى بر گفته آن كسان بوده باشد كه به گمان ايشان فرشتگان دختران خدايند ، و بنا بر اين در مقابل كارهايى كه انجام مىدهند مسئوليتى ندارند ، و اين اعتقاد اعراب جاهلى پيش از اسلام بود كه فرشتگان را شفيعان خود در نزد خدا تصور مىكردند ، و ريشه پرستيدن بتان ايشان كه آنها را رمزى از فرشتگان تصور مىكردند ، از همين اعتقاد برخاسته بود .\r\n[ 22 
  ] و در آن صورت كه نيرومندى رسالت از جانب خدا و به ميانجيگرى فرستاده‌اى بزرگوار در نيرومندى و كرامت آن رسول تجلى پيدا كند ، آن كس كه وسيله دريافت اين پيام رسالت است در اوج حكمت و معرفت قرار دارد ، و اين خود تفسيرى از گفته رسول است كه : مردمان چون نمىتوانند حقايق غيبى را بفهمند و بپذيرند ، آن رسول را ديوانه مىپندارند ؛ هرگز چنين نيست . . . او فرستاده‌اى بزرگ است كه مقامى عالى و شرفى عظيم دارد ، و كسانى كه به او كفر مىورزند نمىفهمند .\r\n وَ ما صاحِبُكُمْ بِمَجْنُونٍ  - آن كه با شما صحبت دارد و گفتگو مىكند ، ديوانه نيست . » و ميان رسول و مجنون تفاوت فراوان است ، چه ديوانه عادات جامعه خود را ترك مىكند و آن را پريشان مىخواهد ، و رسول پس از ترك كردن عادات جانشينهاى بهترى براى آنها قرار مىدهد ، و ديوانه بدون هيچ هدفى صاحبان سلطه را\r\n\r\n\r\n","description":"","footnote":"\r\n( 15 ) - الأنبياء / 27 .\r\n","page_name":" 372 ","page_number":374},
  {"content":"\r\n\r\nدر اجتماع به چالش مىخواند ، در صورتى كه چالش فرستاده خدا به منظور ساختن اجتماعى برتر و پاكيزه‌تر است ، و ديوانه نادانسته از آنچه به مصلحت او است دست مىكشد ، در صورتى كه رسول از مصلحت خويش به خاطر مصلحت عامه افراد جامعه چشم مىپوشد .\r\nمگر رسول همنشين و همدم ايشان نبوده است كه او را از خردى مىشناختند و حكيم و راشد و راستگو و امينش مىدانستند ؟ ! آيا اين را نمىدانستند كه او ديوانه نيست ؟ ! چرا ، اين را مىدانستند ، ولى همه امتها فرستادگان بر خودشان را به ديوانگى متهم مىكردند ، / 370 كه قرآن كريم در اين باره چنين مىگويد :\r\n كَذلِكَ ما أَتَى الَّذِينَ مِنْ قَبْلِهِمْ مِنْ رَسُولٍ إِلَّا قالُوا ساحِرٌ أَوْ مَجْنُونٌ  . « 16 »  وَ لَقَدْ رَآهُ بِالْأُفُقِ الْمُبِينِ  - و او را در افقى آشكار رؤيت كرد . » چشمش عوضى نديد و طغيان نكرد ، و آنچه مىديد و مىشنيد ، وسوسه‌هاى قلب يا رؤياهاى در بيدارى و همانند اينها نبود ؛ پيامبر در اوج بيدارى و فهم و كمال عقل خود بود كه با وحى رسيده از جانب خدا رو به رو شد .\r\nگفته‌اند كه : افق مبين محل برآمدن خورشيد پيش از مغرب است ، و ظاهرا مقصود از آن جايى است كه پاك باشد و حجاب و غبارى مانع ديدن درست نشود .\r\nبعضى ديگر گفته‌اند : پيامبر - صلّى اللَّه عليه و آله - جبرييل را در صورت اصلى او مشاهده كرد كه در ميان مشرق و مغرب قرار داشت ، و سر او به آسمان بود و پاهايش بر روى زمين ، و به همين سبب تحمل ديدار او را نداشت ، و جبرييل به او گفت : « اگر اسرافيل را مىديدى چه مىكردى كه سرش در زير عرش است و دو پاى او در ژرفناى لايه هفتم زمين ، و عرش را بر دوش خود دارد ، و گاه از ترس خدا چندان خرد و حقير مىشود كه به كوچكى گنجشكى در مىآيد ، و عرش پروردگارت را چيزى جز عظمت او تحمل نمىكند » . « 17 »\r\n\r\n\r\n","description":"","footnote":"\r\n( 16 ) - الذاريات / 52 .\r\n( 17 ) - رجوع كنيد به القرطبى ، ج 19 ، ص 241 .\r\n","page_name":" 373 ","page_number":375},
  {"content":"\r\n\r\n[ 24 
  ] و از نشانه‌هاى فرستادگان خدا يكى آن است كه با امتها آشكارا از علوم و شناختهاى خود سخن مىگويند بى آن كه از ايشان خواستار مزدى باشند ، و همچون جادوگران و كاهنان نيستند كه از تعليم ديگران خوددارى مىكنند و در برابر تعليم آنان خواستار سرورى مىشوند ، يا همچون ديگر دانشوران تقاضاى / 371 مزد دارند .\r\n وَ ما هُوَ عَلَى الْغَيْبِ بِضَنِينٍ  - و او بر غيب بخيل نيست ( و آن را به شما مىرساند ) . » گفته‌اند ضننت بالشيء أضنّ ، يعنى بخل ورزيد ، و بعضى آن را با ظاء خوانده و معنى آن را متهم دانسته‌اند .\r\n[ 25 
  ] گفته شيطان ، در هدفها و وسيله‌ها ، با وحى رحمان اختلاف فراوان دارد ؛ در صورتى كه شيطان ما را به كارهاى زشت و پليد و ستمگرى بر مىانگيزد ، و از دوست داشتن ديگران و تعاون و نيكوكارى و پرهيزگارى باز مىدارد ، و كينه‌ها را افزايش مىدهد ، و ما را به شهوتهاى زود گذر دعوت مىكند و . . . و . . . مشاهده مىكنيم كه وحى رحمان ، گاه برانگيخته شده از درون ضمير است و گاه از دهان پيامبر بيرون مىآيد كه مردمان را به دادگرى و نيكوكارى و باز پس دادن امانت فرمان مىدهد ، و از كارهاى پست و زشت و ستمگرى ما را باز مىدارد ، و توبه كردن و ميانه‌روى در امور را مورد پسند ما قرار مىدهد ، و ما را به تعاون و نيكوكارى و پرهيزگارى مىخواند ، و بدين گونه قلب را به قبول راستگويى رسول در رسالتش راهنمايى مىكند و هر عاقلى مىتواند آن را از دعوتها و تبليغات گمراه كننده تشخيص دهد .\r\n وَ ما هُوَ بِقَوْلِ شَيْطانٍ رَجِيمٍ  - و آن گفته شيطانى رانده شده نيست . » [ 26 
  ] در آن هنگام كه آدمى نداى رحمان را ترك مىكند ، ناگزير بر اثر خودخواهى و آرزوهاى بى جاى خود گرفتار شيطان مىشود ، پس آيا بايد به سوى او روانه شويم ؟ !  فَأَيْنَ تَذْهَبُونَ  - پس به كجا مىرويد ؟ » گاه انسان دعوت به نيكى را ، بدون آن كه به جانشين يا حتى به عاقبت آن\r\n\r\n","description":"","footnote":"","page_name":" 374 ","page_number":376},
  {"content":"\r\n\r\nبينديشد رد مىكند ، بلكه اين رد كردن را تنها بر اثر غافل ماندن از كفر ورزيدن به آن انجام مىدهد ، و ظاهرا اين كلمه اشاره‌اى به همين نكته است ، به همان گونه كه هشدار سختى براى نفوسى است كه غرق در / 372 غفلت و نادانيند تا مگر به خود آيند و درباره كار خويش تدبيرى كنند .\r\n[ 27 
  ] و در قرآن دو صفت وجود دارد كه بر صدق آن گواهى مىدهد :\r\nنخست : اين كه با نور عقل موافق است ، بدان سبب كه در آن مىكوشد تا شخص را از خواب غفلت بيدار كند ، كه ناگهان عقل به خودى خود حقيقت را كشف مىكند ، و مثل آن به مثل كسى مىماند كه چيزى را مىدانسته و آن را فراموش كرده است ، و چون آن را به ياد او آورند ، بار ديگر آن را مىشناسد و به آن دانا مىشود ، پس معرفت او در اين صورت معرفتى ذاتى است ، و نقش ياد آورنده و مذكّر آگاه و بينا كردن او است ، و بنا بر اين به حجت و برهانى براى آن نياز ندارد كه خيرخواه و بر حق بودن شخص ياد آورنده را به او خاطرنشان سازد .\r\nمثل ديگر آن است كه بر آسمان در صدد يافتن هلال ماه باشى و آن را نيابى ، و در اين هنگام كسى كه در كنار تو ايستاده آن را به تو نشان دهد ، پس چون به آن سو بنگرى و آن را ببينى ، آيا به دليلى نيازمندى كه تو را به راستگويى مصاحبت هدايت كند ؟ ! هرگز . . . بزرگترين برهان بر حقانيت او اين است كه تو را به حق رهنمون شده و آن را شناخته‌اى ، و به همين گونه قرآن ذكر و يادآور است ، و معنى ذكر آن است كه : عقل را به مكنونات آن آگاه مىسازد و ناگهان خود آنها را كشف مىكند و مىداند كه حق است .\r\nصفت دوم : جهانى بودن قرآن است كه ما را به آن رهبرى مىكند كه اين كتاب از پروردگار جهانيان است ؛ شيطان ميان مردمان از لحاظ رنگ و زبان و مليت فرق مىگذارد ، بدان جهت كه آنان را به مصالح مادى دعوت مىكند - كه اينها با يكديگر مختلف و متفاوت است - در صورتى كه وحى الاهى بندگان خدا را برابر با يكديگر مىداند ، مگر نه اين است كه همگان را او آفريده است ، و اين كيفيتى است كه از سرزمينى يا قومى به سرزمين يا قوم ديگر تغيير نمىپذيرد ؟ ! و به\r\n\r\n","description":"","footnote":"","page_name":" 375 ","page_number":377},
  {"content":"\r\n\r\nهمين سبب پروردگار ما گفت :\r\n إِنْ هُوَ إِلَّا ذِكْرٌ لِلْعالَمِينَ  - آن ( قرآن ) چيزى نيست جز يادآورى براى جهانيان . » [ 28 
  ] يكى از صفات وحى تأكيد آن بر آزادى انسان است در آنچه اختيار مىكند و مىپذيرد . مگر پروردگار ما نگفت :  لا إِكْراهَ فِي الدِّينِ قَدْ تَبَيَّنَ الرُّشْدُ مِنَ الْغَيِّ  ؟ ! « 18 » / 373 آزادى از آزادى عقيده آغاز مىشود ، و خداوند سبحانه و تعالى از آن ابا داشته است كه حق را بر بشر به زور تحميل كند ، و از آن خوددارى كرده است كه بعضى از بندگانش بعضى ديگر را با كراهت به پذيرش حق وا دارند ، چنان كه خود گفته است :  لَوْ يَشاءُ اللَّهُ لَهَدَى النَّاسَ جَمِيعاً  . . .  أَ فَأَنْتَ تُكْرِهُ النَّاسَ حَتَّى يَكُونُوا مُؤْمِنِينَ  » . « 19 » و انسان وقتى مكرم و شايسته دريافت پاداش كامل است كه آزادانه ايمان آورد ، ولى اگر اين ايمان آوردن همراه با اكراه باشد ، نه پاداشى دارد و نه كرامتى .\r\n لِمَنْ شاءَ مِنْكُمْ أَنْ يَسْتَقِيمَ  - براى آن كس از شما كه بخواهد بر هدايت و بر راه راست باشد . » بر راه مستقيمى كه مورد چالش هواهاى نفسانى و فشار اجتماع و گمراه‌كنندگى شيطان و بوقهاى آن ، و تهديدهاى صاحبان تسلط و فريبندگان است .\r\n[ 29 
  ] خواستن و مشيت گرانبهاترين گوهر در نزد آدمى است ، و آن موهبتى الاهى است ، و اگر خداوند متعال اين موهبت را به آدمى ارزانى نمىداشت ، بشر چيزى جز يكى از موجودات زنده سطح زمين نمىبود و به مقام انسانيت نمىرسيد ، و بدين گونه هيچ كس نمىتواند به اين موهبت بر خود ببالد و چنان گمان كند كه بدون خواست خدا صاحب قدرت است ؛ و از ديدگاهى ديگر : ايمان نورى الاهى است كه خدا آن را ، پس از خواستار شدن شخص ، بر دل او مىافكند ، و قلب او را\r\n\r\n\r\n","description":"","footnote":"\r\n( 18 ) - البقرة / 256 .\r\n( 19 ) - يونس / 99 .\r\n","page_name":" 376 ","page_number":378},
  {"content":"\r\n\r\nبراى پذيرفتن ايمان آماده مىسازد .\r\n وَ ما تَشاؤُنَ إِلَّا أَنْ يَشاءَ اللَّهُ رَبُّ الْعالَمِينَ  - و خود نخواهيد مگر آن را كه خداى پروردگار جهانيان بخواهد . » بدين گونه آيه به ما يادآورى مىكند كه جبر و تفويض وجود ندارد ، بلكه امرى ميان اين دو امر است ، پس انسان آزاد و مختار است به سبب قوه خداست و مشيتى كه خدا به او بخشيده ، ولى حق را به دنبال آن جز به توفيق خداوند متعال اختيار نمىكند .\r\n\r\n","description":"","footnote":"","page_name":" 377 ","page_number":379},
  {"content":"\r\n . \r\n","description":"","footnote":"","page_name":" 378 ","page_number":380},
  {"content":"\r\n\r\n/ 375\r\n\r\nسوره انفطار\r\n\r\n","description":"","footnote":"","page_name":" 379 ","page_number":381},
  {"content":"\r\n . \r\n","description":"","footnote":"","page_name":" 380 ","page_number":382},
  {"content":"\r\n\r\n/ 377 سوره انفطار\r\n\r\nفضيلت سوره :\r\nاز امام صادق - عليه السلام - روايت است كه گفت : « هر كس اين دو سوره را تلاوت كند و آنها را نصب العين خود در نمازهاى واجب و مستحبّ قرار دهد :   إِذَا السَّماءُ انْفَطَرَتْ   و   إِذَا السَّماءُ انْشَقَّتْ   ، هيچ حاجب و مانعى او را از خدا جدا نمىكند ، و خدا پيوسته به او نظر دارد تا از حساب مردمان آزاد شود » .\r\nتفسير نور الثقلين / ج 5 ص 520 .\r\n/ 378\r\n\r\nزمينه كلّى سوره\r\nبراى آن كه درخت پرهيزگارى در نفس آدمى رشد كند ، و به بار خود از انجام دادن كارهاى نيك نشيند ، آيات اين سوره ما را از ساعت قيامت و نشانه‌هاى آن آگاه مىسازد ، و در نتيجه آدمى در برابر قدرت آفريدگار خود خاضع و خاشع مىشود ؛ سپس بيان مىكند كه سبب بهانه آوردن انسان اين است كه پاداش و روز آن را تكذيب مىكند ، در صورتى كه پاداش دادنى است ، و كارهاى انسان به وقت ثبت شده و بر نسبت آنها جزاى نيك و بد خود را دريافت خواهد كرد ، و نيكوكاران\r\n\r\n","description":"","footnote":"","page_name":" 381 ","page_number":383},
  {"content":"\r\n\r\nبه مهمانى وارد بهشت و نعمت جاودانى مىشوند و فاجران و بدكاران را به سوى جهنم مىرانند . . . و در پايان قرآن مردمان را از روز جزا بيم مىدهد كه در آن از هيچ كس براى ديگرى كارى ساخته نيست ، و در آن روز صدور حكم عادلانه مخصوص خدا است كه بايد ، چنان كه شايسته ترسيدن از او است ، از او بترسيم و پرهيزگار باشيم .\r\n/ 379 سورة الانفطار\r\n\r\n[ سوره الانفطار ( 82 ) : آيات 1 تا 19 
  ]\r\nبِسْمِ اللَّهِ الرَّحْمنِ الرَّحِيمِ\r\nإِذَا السَّماءُ انْفَطَرَتْ ( 1 ) وَ إِذَا الْكَواكِبُ انْتَثَرَتْ ( 2 ) وَ إِذَا الْبِحارُ فُجِّرَتْ ( 3 ) وَ إِذَا الْقُبُورُ بُعْثِرَتْ ( 4 )\r\nعَلِمَتْ نَفْسٌ ما قَدَّمَتْ وَ أَخَّرَتْ ( 5 ) يا أَيُّهَا الْإِنْسانُ ما غَرَّكَ بِرَبِّكَ الْكَرِيمِ ( 6 ) الَّذِي خَلَقَكَ فَسَوَّاكَ فَعَدَلَكَ ( 7 ) فِي أَيِّ صُورَةٍ ما شاءَ رَكَّبَكَ ( 8 ) كَلاَّ بَلْ تُكَذِّبُونَ بِالدِّينِ ( 9 )\r\nوَ إِنَّ عَلَيْكُمْ لَحافِظِينَ ( 10 ) كِراماً كاتِبِينَ ( 11 ) يَعْلَمُونَ ما تَفْعَلُونَ ( 12 ) إِنَّ الْأَبْرارَ لَفِي نَعِيمٍ ( 13 ) وَ إِنَّ الْفُجَّارَ لَفِي جَحِيمٍ ( 14 )\r\nيَصْلَوْنَها يَوْمَ الدِّينِ ( 15 ) وَ ما هُمْ عَنْها بِغائِبِينَ ( 16 ) وَ ما أَدْراكَ ما يَوْمُ الدِّينِ ( 17 ) ثُمَّ ما أَدْراكَ ما يَوْمُ الدِّينِ ( 18 ) يَوْمَ لا تَمْلِكُ نَفْسٌ لِنَفْسٍ شَيْئاً وَ الْأَمْرُ يَوْمَئِذٍ لِلَّهِ ( 19 )\r\n/ 380\r\n\r\nمعناى واژه‌ها\r\n1 انفطرت : بشكافد ، و در مفردات راغب در معنى اين\r\n\r\n","description":"","footnote":"","page_name":" 382 ","page_number":384},
  {"content":"\r\n\r\nكلمه آمده است : اصل فطرة شكاف طولى است ، و قارچ را از آن جهت فطر مىنامند كه زمين را مىشكافد و از آن بيرون مىآيد .\r\n2 انتثرت : انتثار فرو ريختن و پراكنده شدن چيزى در جهتهاى گوناگون است ، و راغب در مفردات خود گفته است : نثر به معنى پراكندن و متفرق كردن است ، و نثرت الشاة يعنى گوسفند مايه ناراحتى را از بينى خود بيرون راند ، و طعنه فأنثره يعنى به او نيزه زد و او را بر زمين افكند .\r\n4 بعثرت : خاك آن زير و رو شود تا مرده‌ها از آن بيرون آيند ، و بعثرت الحوض و بعثرته يعنى پايين آن را بالا آوردى .\r\n14 جحيم : جحمة به معنى شدت افروختگى آتش است ، و حجم وجهه من شدة الغضب به معنى آن است كه چهره او از شدت خشم به صورت آتش افروخته درآمد ، و حجمت الاسد عينا يعنى دو چشم شير به شدت درخشنده شد .\r\n\r\n","description":"","footnote":"","page_name":" 383 ","page_number":385},
  {"content":"\r\n\r\n/ 381\r\n\r\nاى انسان ! چه چيز تو را نسبت به خداى كريمت مغرور ساخته است\r\n\r\nشرح آيات :\r\n[ 1 
  ] همچون در سوره التكوير ، اين سوره نيز با بيان علامات و نشانه‌هاى ساعت قيامت آغاز مىشود كه نظامهاى آفرينش به هم مىخورد ، و ناگهان آسمان مىشكافد ، و ستارگان فرو مىريزند ، و درياها مشتعل و گورها زير و زبر مىشود ، كه براى دل آگاه بهترين واعظ است و بر اثر آن مىپرسد كه : اين همه براى چيست ؟\r\nبراى آن است كه به حساب آدمى رسيدگى و پاداش كيفر او داده شود ، و نخستين كسى كه انسان را در آن روز در معرض داورى قرار مىدهد ، نفس خود او است كه از هر نيك و بدى كه كرده و از پيش فرستاده آگاه است .\r\n  إِذَا السَّماءُ انْفَطَرَتْ   - در آن هنگام كه آسمان شكافته شود . » گفتند : يعنى به فرمان خدا شكاف بردارد و فرشتگان فرود آيند ، چنان كه پروردگار تواناى ما در جاى ديگرى از قرآن گفته است :  يَوْمَ تَشَقَّقُ السَّماءُ بِالْغَمامِ وَ نُزِّلَ الْمَلائِكَةُ تَنْزِيلًا  . « 1 » / 382 چنان مىنمايد كه كار بزرگتر از اين است ، و آسمانى كه خدا آن را سقف محفوظى قرار داده بود ، ديگر بناى مستحكمى نيست . مگر نه اين است كه روز امتحان پايان يافته و روز حساب فرا رسيده است ؟ مگر آزمودن آدمى حكمت آفرينش نبود ؟ و اكنون كه حكمت پايان يافته ، آنچه كه به آن پيوستگى دارد نيز\r\n\r\n\r\n","description":"","footnote":"\r\n( 1 ) - الفرقان / 25 .\r\n","page_name":" 384 ","page_number":386},
  {"content":"\r\n\r\nبايد از ميان برود .\r\nدر آن هنگام كه آسمان شكافته شود ، خرسنگهاى عظيمى كه از پراشيدن ستارگان به وجود آمده ، بر زمين فرو مىريزد ، پس واى بر كسى كه در آن روز در حمايت سپر تقوا و پرهيزگارى قرار نگرفته و از حضور در سايه عرش الاهى برخوردار نبوده باشد ! [ 2 
  ] حوادثى عظيم در تاريخ جهان صورت گرفته ، همچون انفجار هولناكى كه بنا بر بعضى از نظريه‌هاى علمى پيش از حدود 15 ميليارد سال پيش از اين واقع شده و بعضى از آلات علمى بسيار حساس توانسته است بازتابى از آن را در اطراف جهان كشف كند . . . و شك نيست كه اين حوادث تكرار پيدا مىكند ، بدان سبب كه عوامل آنها هنوز وجود دارد ، ولى علم امروز ما به آن اندازه نيست كه بتوانيم چگونگى و زمان تجديد آنها را دقيقا پيشگويى كنيم ؛ ولى ، وحى الاهى به ما خبر مىدهد كه نظام وجود منظومه شمسى كه ما اكنون در آن زندگى مىكنيم ، فرو خواهد ريخت ، و اين كه نظام ديگر منظومه‌ها و كهكشانها نيز سرنوشت مشابهى خواهد داشت ، به نظر بعضى از مفسران از آيه‌اى دستگير ما مىشود كه مىگويد :\r\n وَ إِذَا الْكَواكِبُ انْتَثَرَتْ  - و در آن هنگام كه ستارگان فرو ريزند . » گفتند : كواكب به معنى همه ستارگان است ، و معنى انتثار پراكنده شدن و فرو ريختن آنها . ولى احتمال آن هست كه اين امر تنها مخصوص به منظومه ما و ستارگان آن بوده باشد ، از آن جهت كه سخن درباره آن است ، و خدا دانا است .\r\n[ 3 
  ] رابطه پراكنده شدن ستارگان با شكافتن آسمان چگونه است ؟ آيا منظومه ما در زير فشارى عظيم قرار مىگيرد كه سبب از هم پاشيدن آن و انتشار ستارگان مىشود ، يا اين كه از ميان رفتن جاذبه و گرانش سبب از بين رفتن تعادل دقيقى مىشود كه اكنون در آن زندگى مىكنيم ، يا چيزى ديگر سبب اين حادثه مىشود ؟ در اين باره چيزى نمىدانيم ، ولى آنچه از خلال نصوص دستگير ما مىشود ، اين است كه تكان سختى سراسر آفرينش را به لرزه در مىآورد ، / 383 و درياها ، پس از آتش گرفتن منفجر مىشوند .\r\n\r\n","description":"","footnote":"","page_name":" 385 ","page_number":387},
  {"content":"\r\n\r\n وَ إِذَا الْبِحارُ فُجِّرَتْ  - و در آن هنگام كه درياها به هم پيوسته شوند . » بعضى گفته‌اند : معنى « فجّرت » داخل شدن بعضى از آنها در بعضى ديگر است به صورتى كه مجموع آنها به صورت درياى واحدى درآيد ، به همان گونه كه كلمه « سجّرت » را در سوره سابق به پر شدن تفسير كرده‌اند ، ولى مناسب با شكافتن آسمان و پراكنده شدن و فرو ريختن ستارگان تفجّر درياها است ، و خدا دانا است .\r\n[ 4 
  ] سطح زمين همچون آب دريا حالت تموّج پيدا مىكند ، و سنگينيهاى زمين از درون آن خارج مىشود ، و از جمله آنها است اجساد مردگان كه پس از زنده شدن آنها به فرمان خدا ، از درون آن بيرون مىآيند و بر سطح آن قرار مىگيرند .\r\n وَ إِذَا الْقُبُورُ بُعْثِرَتْ  - و در آن هنگام كه گورها شوريده و زير و زبر شود . » گفته‌اند كه : يعنى واژگون شود و ساكنان آنها بيرون آيند .\r\n[ 5 
  ] در چنين محيطى ، آدمى اعمال خويش را تجسم يافته در برابر خود مشاهده مىكند ، در صورتى كه نه آسمانى بر او سايه مىافكند ، و نه كوه‌ها او را پنهان مىكند ، و دريا و خشكيى براى امكان فرار او وجود ندارد . . . اللَّه اكبر كه وضع آدمى در آن روز چه اندازه سخت و دشوار است !  عَلِمَتْ نَفْسٌ ما قَدَّمَتْ وَ أَخَّرَتْ  - و هر كس آگاه مىشود كه چه چيز از پيش فرستاد يا براى پس از مرگ خود بر جاى گذاشت . » گفتند : آنچه در زندگى خود از پيش فرستاد ، و آنچه پس از وفات وى بر جاى ماند همچون سنتى نيكو يا بدعتى مستمر كه پس از او ادامه يافت ، و بعضى گفته‌اند : آنچه در آغاز زندگى تقديم كرد ، و آنچه بر جاى ماند و در سالهاى اخير عمر خود به تقديم آنها پرداخت . . . و اين تفسير به ذهن نزديكتر مىنمايد . و به هر صورت كه بوده باشد ، اين مسئوليتى است كه در آن روز تجسم پيدا مىكند ، پس آدمى گاه در مقابل بعضى از كارهاى بد خود متوسل به عذر و بهانه‌هايى مىشود ، و گاه آنها را به گردن ديگران مىاندازد ، يا فراموش كند يا خود را به فراموشى مىزند و آنها را در دنيا پنهان نگاه مىدارد ، ولى آنها را در آخرت بدون كم و كاست در\r\n\r\n","description":"","footnote":"","page_name":" 386 ","page_number":388},
  {"content":"\r\n\r\nبرابر خود مىيابد و راه فرارى از آنها ندارد :  يَوْمَ تَجِدُ كُلُّ نَفْسٍ ما عَمِلَتْ مِنْ خَيْرٍ / 384 مُحْضَراً وَ ما عَمِلَتْ مِنْ سُوءٍ تَوَدُّ لَوْ أَنَّ بَيْنَها وَ بَيْنَهُ أَمَداً بَعِيداً  . « 2 » آيا عقل به آدمى فرمان نمىدهد كه مراقب نفس خويش باشد تا كار بدى از آن سر نزند ، و از عذر و بهانه آوردن پرهيز كند و در دنيا به آنها متشبّث نشود و بداند كه در آخرت از اين بهانه‌ها كارى براى او بر نمىآيد ، و با پرهيزگارى و تقوى حجابى ميان خود و اهوال و هراسهاى آن روز هولناك فراهم آورد ؟\r\n[ 6 
  ] در آن هنگام كه پروردگار با مهربانى و عطوفت و كبرياء كامل به او چنين ندا مىكند كه :\r\n يا أَيُّهَا الْإِنْسانُ ما غَرَّكَ بِرَبِّكَ الْكَرِيمِ  - اى انسان ! چه چيز تو را در برابر پروردگار كريمت مغرور كرد و فريفت ؟ » سخت مضطرب شود و با خود بگويد كه : براى چه از فرمان خدايت سرپيچى مىكنى ؟ آيا بدان سبب است كه از وى بىنياز شده و در برابر او به طغيان و عصيان پرداخته‌اى ؟ مگر تو را از آبى ناچيز نيافريد ؟ آيا آفرينش تو را چندان استوار نكرد كه تكامل يافتى و از يك هستى متعادل برخوردار شدى ؟ يا اين كه از استيلا و قدرت او بر خودت آگاهى ندارى ؟ آيا او همان كس نيست كه صورت تو را از كوتاهى و بلندى و نيرومندى و ضعف و سفيدى يا سياهى يا گندمگونى برگزيد و . . . و . . . ؟ يا اين كه به كرم او كه پياپى نعمتهاى خويش را پنهان و آشكار بر تو ارزانى مىداشت غرّه شده‌اى ؟ آيا قلب تو راهنماييت نكرد كه از خشم آن كه بردبار است بيمناك شوى و بر حذر باشى ؟ آيا انسانيت تو تو را بر آن وانداشت كه احسان او را به احسان پاسخ گويى ؟ چنان مىنمايد كه پاسخ اين پرسشها از شخصى به شخص ديگر تغييرپذير است ، ولى هيچ نمود و بهانه قابل قبولى وجود ندارد ، و غرور ، به هر سبب كه بوده باشد ، مردود و پرهيز كردنى است .\r\nدر حديثى به جا مانده از رسول اللَّه - صلّى اللَّه عليه و آله - آمده است كه\r\n\r\n\r\n","description":"","footnote":"\r\n( 2 ) - آل عمران / 28 .\r\n","page_name":" 387 ","page_number":389},
  {"content":"\r\n\r\nگفت : « نادانيش او را مغرور كرد و فريبش داد » . آرى ، آنان را پياپى رسيدن نعمتهاى پروردگارشان فريب داد . و از امام سجاد - عليه السلام - روايت شده است كه گفت : « پياپى رسيدن نعمتت سپاسگزارى را از ياد من برد » .\r\nولى اين به مصلحت انسان نيست ، بلكه لازم است كه با بيدارى ضمير و سلاح تقوى به جنگ با غرور بپردازد . و امام ما امير المؤمنين على بن ابى طالب / 385 - عليه السلام - پس از تلاوت آيه  يا أَيُّهَا الْإِنْسانُ ما غَرَّكَ بِرَبِّكَ الْكَرِيمِ  چنين گفت :\r\n« انسان ، از هر سؤال شده‌اى دليلش بىپاتر است ، و از هر فريب خورده عذرش ناپذيرفته‌تر . چون به شناخت خود نادان است ، خود را پسندد و بر خود نازان است » .\r\n« اى انسان تو را بر گناه چه چيره كرده است ؟ و بر پروردگارت چنين دلير ؟ چرا به كشتن خودت چنين ناپژمانى ، مگر دردت را درمان نيست ، و يا بيداريت از اين خواب گران نيست ؟ تو كه بر ديگرى مهربانى ، چرا در كار خود وامىمانى ؟ بسا كه يكى را در تابش آفتاب بينى و او را به سايه آرى ، يا بر گرفتارى كه بيمارى وى را گداخته ، از روى رحمت اشك بارى ! پس چه تو را بر درد خود شكيبا نمود ، و در مصيبت توانايى بخشود ، و در گريستن بر نفس خويش كه نزد تو گرانبهاترين جانها است ، به شكيبايىات امر فرمود ؟ و چگونه بيم كيفرى بيدارت نمىسازد كه شبانگاه بر تو بتازد ، در حالى كه با نافرمانى خدا خود را - تباه ساخته‌اى - و در پنجه قهرش انداخته . پس سستى دل را با پايدارى درمان كن ، و خواب غفلت دلت را به بيدارى » .\r\n« و طاعت خدا را بپذير و به ياد او انس گير . و به خاطر آر از آن گاه كه تو روى از او گردانده‌اى او روى به تو گرداند و تو را به خواستن بخشايش از خود مىخواند و - جامه - كرم خويش بر تو مىپوشاند ، و تو از او رويگردانى و ديگرى را خواهان . پس چه نيرومند است و بزرگوار ، و چه ناتوانى تو و بىمقدار ، و چه گستاخ در نافرمانى پروردگار . در سايه پوشش او مىآرامى ، و در پهنه بخشايش او\r\n\r\n","description":"","footnote":"","page_name":" 388 ","page_number":390},
  {"content":"\r\n\r\nمىخرامى ، نه بخشش خويش را از تو بريده ، و نه پرده خود را بر تو دريده ، بلكه چشم به هم زدنى بى احسان او به سر نبرده‌اى ، در نعمتى كه بر تو تازه گردانيده ، يا گناهى كه بر تو پوشانيده ، يا از بلايت رهانيده - با نافرمانى اين چنين به نعمتش اندرى - پس چه گمان به دو برى ، اگر وى را فرمان برى ؟ به خدا اگر اين رفتار ميان دو كس بود كه در قوت برابر بودند ، و در قدرت همسر - و تو يك از آن دو بودى - نخست خود را محكوم مىنمودى كه رفتارت نكوهيده است و كردارت ناپسنديده .\r\nسخن به راست بگويم ، دنيا تو را فريفته نساخته ، كه تو خود فريفته دنيايى و بدان پرداخته . آنچه را مايه عبرت است برايت آشكار داشت ، و ميان تو و ديگرى فرقى نگذاشت . او با دردها كه به جسم تو مىگمارد ، و با كاهشى كه در نيرويت پديد مىآرد ، راستگوتر از آن است كه با تو دروغ گويد و وفادارتر از آن كه با تو راه خيانت پويد ، و بسا نصيحت گويى از سوى دنيا كه وى را متهم داشتى و راستگويى كه گفته او را دروغ پنداشتى . اگر در پى شناخت او باشى در خانه‌هاى ويران ، و سرزمينهاى خالى از مردمان ، اندرزهايى چنان نيكو فرا ياد تو آرد ، و نمونه‌هايى براى گرفتن پند پيش چشمت دارد ، كه او را همانند دوستى يا بى مهربان ، و از بدبختى و تباهىات نگران ؛ و دنيا خانه‌اى است خوب براى كسى كه آن را چون خانه نپذيرد ، / 386 و محلى است نيكو براى آن كه آن را وطن خويش نگيرد ؛ و همانا فردا خوشبختان دنيا آنانند كه امروز از آن گريزانند » .\r\n« آن گاه كه زمين لرزيدن گيرد - و صرصر مرگ وزيدن - و رستاخيز روى آرد ، با همه هراس كه دارد ، و به هر كيش پيروانش پيوندند و به هر پرستيده پرستندگانش و به هر مهتر فرمانبرانش . پس ديده‌اى در فضا گشاده و گامى آهسته در زمين نهاده نماند ، جز كه در ترازوى داد و محكمه عدالت بنياد حق تعالى جزايى را كه درخور است ستاند . پس بسا حجت كه در آن روز باطل و ناپسنديده باشد ، و دستاويزهاى عذر كه بريده . پس در كار خويش بكوش ، تا عذرى آورى كه پايدار باشد ، و حجتى كه استوار . و آن را بگير كه براى تو مىماند - و آن نيكويى كردار است - از آنچه براى آن نخواهى ماند - كه جهان ناپايدار است - و سفر خود را\r\n\r\n","description":"","footnote":"","page_name":" 389 ","page_number":391},
  {"content":"\r\n\r\nآماده باش ، و به برق نجات ديده گشاده ، و پارگى جد و جهد را بار برنهاده » . « 3 » بعضى اين ديدگاهها را به صورت شعر بيان كرده و گفته‌اند :\r\n يا كاتم الذنب أما تستحى * و اللَّه فى الخلوة ثانيكا\r\nغرّك من ربك امهاله * و ستره طول مساويكا \r\nكه ترجمه فارسى آن چنين است :\r\nاى پوشاننده گناه ! آيا شرم نمىكنى * در حالى كه در خلوت خدا دومى تو است مهلت دادن پروردگارت تو را فريفته است * و اين كه بديهاى تو را پوشيده نگاه داشته و ديگرى گفته است :\r\n يا من علا فى العجب و التيه * و غرّه طول تماديه\r\nأملى لك اللَّه فبارزته * و لم تخف غب معاصيه \r\nترجمه فارسى آن :\r\nاى كه در خودپسندى و گمراهى به درجه بالا رسيدى و درازى مدت مايه فريفتن تو شد خدا مهلتت داد و به مبارزه با او برخاستى و از عاقبت نافرمانى از او نترسيدى و محقق حلى - رحمة اللَّه عليه - را شعرى بديع است كه در آن مىگويد :\r\n يا راقدا و المنايا غير راقدة * و غافلا و سهام الليل ترميه\r\n/ 387 بم اغترارك و الايام مرصدة * و الدهر قد ملا الأسماع داعيه\r\nأما أرتك الليالى قبح دخلتها * و غدرها بالذى كانت تصافيه\r\nرفقا بنفسك يا مغرور إنّ لها * يوما تشيب النواصى من دواهيه \r\nترجمه فارسى آن :\r\nاى خفته در حالى كه مرگ نخفته است * و اى غافلى كه پيكانهاى شب به او پرتاب مىشود فريفتگى تو با در كمين بودن روزها از چيست * و روزگار گوشهاى خواهندگان خود را پر كرده است آيا شبها پليديهاى خود را به تو نشان نداده‌اند * و مكر خود را به كسى كه نسبت به آنها اخلاص ورزد اى فريب خورده ! به جان خود رحم كن كه روزى * خواهد آمد كه چهره‌ها از ديدار آن پير مىشود\r\n\r\n\r\n","description":"","footnote":"\r\n( 3 ) - نهج البلاغه ، خ 223 .\r\n","page_name":" 390 ","page_number":392},
  {"content":"\r\n\r\n[ 7 
  ] در آن هنگام كه آدمى خودش را خوب بشناسد ، و از آغاز كار خود با خبر بماند ، و بداند كه در دست قدرت چگونه حال به حال شده است ، و به ياد آورد كه نطفه خوار و بىمقدارى بود كه از مبالى به مبال ديگر ريخته مىشد ، و صاحب آن سخت از پليدى آن ناراحتى مىنمود ، سپس خداوند اين نطفه را به بزرگى خود به صورت مردى تمام عيار در آورد كه اندامهايى مكمل يكديگر داشت ، و در او ساختمان و نظامى پديد آورد كه علم را قدرت احاطه يافتن به تمام آن ميسر نيست ، هر چند دايرة المعارفهايى بزرگ در خصوص اين نظام به رشته تحرير در آمده است . . .\r\nاين تكامل كه از تكامل دست و پا و ديگر اندامها آغاز مىشود ، و به تكامل هر يك از ياخته‌هاى بدن با باخته‌هاى ديگر پايان مىپذيرد ، در زير فرمانى از مغز سر و ياخته‌هاى آن و از غده‌هايى است كه در تمام بدن پراكنده است .\r\nسپس علاوه بر آفرينش ، آدمى هماهنگى و توافقى را كه ميان او و ديگر آفريدگان پيرامون او است مشاهده مىكند ، و از كيفيت سازش جسم خود با گرما و سرما ، و زبرى و نرمى ، و با گونه‌هاى مختلف خوراكها و نوشابه‌ها ، و از چگونگى برخورد كردن با ديگر موجودات زنده ، از جانوران وحشى درنده و گرفته تا ميكروبهاى مرگ‌آور آگاهى پيدا مىكند . . . و خداوند متعال به آدمى توانايى سازگار شدن با طبيعت و سپس برترى يافتن و تسخير آن را عنايت كرده است .\r\nمىگويم : هنگامى كه شخص همه اينها را خوب فهميد ، آيا كرم پروردگار و حكمت او را مشاهده نمىكند ؟ پس غرور و ادامه دادن به معصيت و نافرمانى نسبت به خدا از چيست ؟\r\n الَّذِي خَلَقَكَ  - آن كه تو را آفريد . » مگر نه اين است كه چيزى نبوديم و خدا ما را از چيزى كه نبود ، و بدون رنج و تعبى آفريد ، در صورتى كه نمونه قابل تقليد و نقشه قابل اجرايى نداشت ؟\r\n/ 388  فَسَوَّاكَ  - و سپس تو را راست و هموار كرد . » پس تو را ناقص نيافريد ، بلكه به آنچه نيازمندى تو را به بهترين صورت مجهز كرد . آيا براى تو دو چشم و زبان و دو لب قرار نداد ؟ و چون خوب نظر كنيم ،\r\n\r\n","description":"","footnote":"","page_name":" 391 ","page_number":393},
  {"content":"\r\n\r\nمتوجه خواهيم شد كه اين تسويه و استوارى آفرينش در هر يك از اندامهاى تن نفوذ كرده است ، تا آن جا كه پروردگارمان درباره انگشتان گفته است :  بَلى قادِرِينَ عَلى أَنْ نُسَوِّيَ بَنانَهُ  . « 4 » و دانش جديد مىگويد كه : نقش درونى انگشتان هر كس به صورتى متفاوت با ديگران است ، و بر اين اعتقاد است كه نقش انگشت با خلاصه‌اى از حيثيت و كيان او هماهنگ است ، و حتى چنان است كه به كشف كردن بعضى از بيماريها از خواندن كف دست آدمى آغاز شده است ؛ آيا اين همه دليل بر وجود حكمتى در آفرينش نيست ؟\r\nبعضى در معنى « تسويه » گفته‌اند كه : آن بدين معنى است كه خدا در هر چيز آنچه را كه در دو طرف بدن قرار داد ، متناسب با وجود آن چيز در آن ناحيه قرار داد .\r\nبعضى ديگر گفته‌اند كه : خداوند متعال هر عضوى را چنان به وجود آورد كه با ديگر اعضا بهترين همكارى را داشته باشد .\r\nو ديگرى چنين گفته كه : خدا آفريده‌ها را مسخر آدمى قرار داد ، و او خود مسخر هيچ چيز نيست ، و سپس زبان او را به ذكر ، و قلب او را به عقل ، و روح او را به معرفت ، و سرّ او را به ايمان مجهز ساخت ، و به امر و نهى او را مشرف كرد ، و بر بسيارى از آفريده‌هاى خود او را فضيلت و برترى بخشيد .\r\nاين همه بعضى از تجليات استواء در آفرينش است .\r\nدرجه استواء در آفرينش بشر به آخرين حد خود رسيد ، و اين عدلى است كه هيچ رخنه و انحراف از حقى در آن مشاهده نمىشود .\r\n فَعَدَلَكَ  - و تو را متعادل آفريد . » به نظر من ، صفات سه گانهء آفرينش و تسويه و تعديل ، درجاتى از يك حالت واحد است ، چه خلق به معناى لغوى آن عبارت از ترتيب است ، و استواء تكامل ترتيب ، و عدل هماهنگى / 389 و تناسب با محيط .\r\n\r\n\r\n","description":"","footnote":"\r\n( 4 ) - القيامة / 4 .\r\n","page_name":" 392 ","page_number":394},
  {"content":"\r\n\r\n[ 8 
  ] پس از آن كه آفرينش آدمى تكامل يافت ، و بر اساس حكمت و عدل استوار شد ، پروردگار صورت او را بر حسب مشيت خود و بنا بر حكمت بالغه خويش كه معرفت كنه آن دشوار است ، برگزيد .\r\n فِي أَيِّ صُورَةٍ ما شاءَ رَكَّبَكَ  - به هر صورت كه خواست ، تو را تركيب كرد و آفريد . » هر يك از ما را صورتى ظاهرى زشت يا زيبا است كه خدا آن را براى ما ، بر حسب تقسيم ارزاقى كه نتيجه‌اى از حكمت او بر آن است ، برگزيده ، و گاه افراد بشر به پيروى از حرص و طمع و خودخواهى ، بعضى از مفردات آن را نمىپسندند ، ولى روى هم رفته ، بنا بر فطرت و عقل هر انسان ، مقبول و پسنديده است .\r\nهمچون صورتهاى ظاهرى مشهور ، يك صورت درونى نيز براى انسان تركيب شده است . آيا نمىبينى كه خدا هر كس را با فضيلتى امتياز بخشيده ، و در ضمير او ميل و رغبتى را به وديعه نهاده كه با اميال و رغبتهاى ديگران متفاوت است ، و همين است كه هر شخص را بر آن وا مىدارد كه براى خود در زندگى راهى مخالف با راه ديگران برگزيند كه در نتيجه سبب ايجاد تكاملى در اجتماع مىشود ؛ بعضى از كسان را مىبينى كه حرفه پزشكى را براى خود بر مىگزينند و شايستگى آن را نيز دارند ، و ديگرى مايل به مهندسى مىشود كه متناسب با شخصيت او است ، و سومى طمع در رهبرى يا مديريت مىبندد و اهليت آن را دارد ، در صورتى كه بعضى ديگر جز به كارهاى دستى توجهى ندارند . . . و به همين سبب پروردگار ما گفت :  لِيَتَّخِذَ بَعْضُهُمْ بَعْضاً سُخْرِيًّا  - تا بعضى از ايشان بعضى ديگر را به كار گيرند » . « 5 » / 390 اين بدان معنى نيست كه اين تمايلات حتمى است ، بلكه انسان مىتواند آنها را تغيير دهد ، ولى بيشترين مردم به آن خرسندند و اين خود حكمت الاهى را در تقسيم آن ميان افراد بشر تحقق مىبخشد .\r\n\r\n\r\n","description":"","footnote":"\r\n( 5 ) - الزخرف / 31 .\r\n","page_name":" 393 ","page_number":395},
  {"content":"\r\n\r\n[ 9 
  ] علاقه تو به پروردگارت مىبايستى چگونه بوده باشد ؟ آيا بايد سركشى و طغيان بوده باشد يا تسليم ؟ حقيقت آن است كه بيشتر مردمان به سوى طغيان و تمرد تمايل پيدا مىكنند كه با دروغ شمردن پاداش روز جزا آغاز مىشود ، و اين از بزرگترين سببهاى غرور است ، و هر كس به جزا ايمان داشته باشد ، از خشم پروردگار بر كنار مىماند .\r\n كَلَّا بَلْ تُكَذِّبُونَ بِالدِّينِ  - آگاه باشيد كه اين شماييد كه به روز شمار كافر مىشويد و به كيفر و جزا را دروغ مىشماريد . » اين تكذيب هرگز با نعمتهاى الاهى كه قدرت و حكمت پروردگار آنها را در دسترس ما قرار داده است ، تناسب ندارد .\r\n[ 10 
  ] آيا آدمى با تكذيب از هول و هراس ساعت قيامت يا مسئوليت در برابر كارهايش مىتواند خلاص شود ؟ به تعبير ديگر : آيا اگر مرگ را دروغ بدانم نخواهم مرد ، يا اگر وجود بيمارى را تكذيب كنم از شرّ بيمار شدن آسوده مىشوم ؟\r\nنه چنين است ، بلكه بر عكس تكذيب به خودى خود جرمى بزرگ است كه براى آن عذابى بزرگ مقدر شده است ، و آن كليد گونه‌هاى مختلف شر و بدكارى است ، از آن روى كه آدمى را فريب مىدهد و او به رشته‌اى از معاصى مىپردازد بى آن كه بازدارنده‌اى از ضمير يا اندرز دهنده‌اى از عقل او را از اين گونه كارها باز دارد . . . و همه بدكاريها در نامه عمل او ثبت مىشود و بايد در خصوص آنها حسابى سخت پس دهد .\r\n وَ إِنَّ عَلَيْكُمْ لَحافِظِينَ  - و بر شما محافظانى گماشته شده است . » هر عملى را كه انسان مرتكب شود ، يا كلامى را كه بر زبان آورد ، يا آنچه را كه بر دلش بگذرد ، اين حافظان و نگاهبانان حفظ مىكنند ؛ و پروردگار ما گفته است :  ما يَلْفِظُ مِنْ قَوْلٍ إِلَّا لَدَيْهِ رَقِيبٌ عَتِيدٌ  - گفته‌اى را تلفظ نمىكند جز آن كه در كنار او نگاهبانى آماده است » . « 6 »\r\n\r\n\r\n","description":"","footnote":"\r\n( 6 ) - سوره ق / 17 .\r\n","page_name":" 394 ","page_number":396},
  {"content":"\r\n\r\nگفته بيشتر مفسران چنين است ، و احتمال دارد كه مقصود از حافظين كسانى باشند كه بشر را از مهلكه‌ها حفظ مىكنند تا آن گاه كه فرمان خدا برسد ، چنان كه خدا گفت :  إِنْ كُلُّ نَفْسٍ لَمَّا عَلَيْها حافِظٌ  ، « 7 » و نيز گفت :  وَ يُرْسِلُ عَلَيْكُمْ حَفَظَةً  ، « 8 » و گفت :  لَهُ مُعَقِّباتٌ مِنْ بَيْنِ / 391 يَدَيْهِ وَ مِنْ خَلْفِهِ يَحْفَظُونَهُ مِنْ أَمْرِ اللَّهِ  . « 9 » [ 11 
  ] اين حافظان در نزد پروردگارشان گرامىاند و گرفتار دروغ و غفلت يا سهو نمىشوند ، و علاوه بر اين ، هر چه را كه از انسان صادر شود ثبت مىكنند .\r\n كِراماً كاتِبِينَ  - آزادگان و پاكانى نويسنده‌اند . » [ 12 
  ] و انسان امكان ندارد كه چيزى از اعمال خود را بتواند از ايشان پنهان كند ، بدان جهت كه پيوسته حضور دارند و مىبينند و ثبت مىكنند .\r\n يَعْلَمُونَ ما تَفْعَلُونَ  - هر كارى را كه انجام دهيد مىدانند . » امير المؤمنين على - عليه السلام - گفت : « اى بندگان خدا ! بدانيد كه نگاهبان و مراقبى از خود شما بر شما گماشته شده است ، و چشمهايى از اندامهاى خودتان ، و حافظان راستگويى كه اعمال شما و شماره دمزدنهاى شما را حفظ مىكنند ، نه تيرگى شب سياه شما را بر ايشان پوشيده مىدارد ، و نه در بزرگى يا دريچه‌اى كوچك شما را از نظر ايشان دور مىسازد » . « 10 » و از او - عليه السلام - روايت شده است كه بر مردى مىگذشت و او را ديد كه پرحرفى مىكند و به سخنانى مىپردازد كه سودى براى او ندارد ، پس گفت :\r\n« اى فلان ! تو چيزهايى را براى پروردگارت به دو نويسنده خود مىنويسانى ، پس از چيزهايى سخن گو كه به تو مربوط باشد ، و آنچه را كه به تو ربطى ندارد ترك\r\n\r\n\r\n","description":"","footnote":"\r\n( 7 ) - الطارق / 4 .\r\n( 8 ) - الانعام / 61 .\r\n( 9 ) - الرعد / 12 .\r\n( 10 ) - بحار الانوار ، ج 5 ، ص 322 .\r\n","page_name":" 395 ","page_number":397},
  {"content":"\r\n\r\nكن » . « 11 » و در كتاب سعد السعود تأليف ابن طاووس چنين آمده است :\r\nعثمان بر رسول اللَّه - صلّى اللَّه عليه و آله - داخل شد و گفت : به من خبر ده كه با هر بنده چند فرشته است ؟ گفت : « فرشته‌اى در سمت راستت كه مأمور رسيدگى به كارهاى نيك تو است ، و ديگرى در سمت چپ ، پس چون كار نيكى كنى آن را ده نويسد ، و چون كار بدى كنى ، آن كه در سمت چپ است به آن كه در سمت راست است مىگويد كه : آيا بنويسم ؟ و او در جواب مىگويد : شايد آمرزش خواهد و توبه كند ، و چون سه بار پرسش تكرار شود ، مىگويد : / 392 آرى بنويس ، خدا ما را از او راحت كند كه بد قرينى است ، چه اندك نسبت به خداى عزّ و جلّ مراقبت دارد ! و چه كم از او شرم مىكند ! خدا مىگويد :  ما يَلْفِظُ مِنْ قَوْلٍ إِلَّا لَدَيْهِ رَقِيبٌ عَتِيدٌ  ؛ و دو فرشته پيش رو و پشت سر تواند ، كه خدا درباره آنان مىگويد :\r\n لَهُ مُعَقِّباتٌ مِنْ بَيْنِ يَدَيْهِ وَ مِنْ خَلْفِهِ  ، « 12 » و ملكى پيش سر تو را در دست دارد ، كه چون نسبت به خدا تواضع كنى ، به تو رفعت مىبخشد ، و چون بر خدا تكبر كنى تو را پايين مىآورد و رسوايت مىكند ، و دو فرشته بر لبان تو جاى دارند كه چيزى را جز درود فرستادن بر محمد - صلّى اللَّه عليه و آله - حفظ نمىكنند ، و فرشته‌اى موكل بر دهان تو است كه مار را از درآمدن به دهانت باز مىدارد ، و دو فرشته بر چشمان تو گماشته‌اند ، كه بدين گونه مجموع فرشتگان هر آدمى ده مىشود ، و فرشتگان شب جز فرشتگان روزند ، كه بدين ترتيب مجموع شماره فرشتگان هر آدمى به بيست مىرسد » . « 13 » آگاه شدن انسان از حضور اين گروه از فرشتگان خدا در نزد او بهترين وسيله براى ريشه گرفتن روح مسئوليت در جان او است .\r\nكسى از حكمت گماشتن اين حافظان بر آدمى پرسش كرد و گفت : با آن\r\n\r\n\r\n","description":"","footnote":"\r\n( 11 ) - همان منبع ، ص 327 .\r\n( 12 ) - الرعد / 12 .\r\n( 13 ) - بحار الانوار ، ص 324 .\r\n","page_name":" 396 ","page_number":398},
  {"content":"\r\n\r\nكه داناى آشكار و نهان است ، علت گماشتن فرشتگان موكل و نوشتن اعمال آن چيست ؟ و امام صادق - عليه السلام - در پاسخ او گفت : « از آن سبب آن فرشتگان را به اين كار گماشت و آنان را گواهان بر بندگان خود قرار داد ، تا بندگان با توجه به ملازمت ايشان بيشتر مواظب طاعت خويش باشند ، و سخت‌تر از معصيت و نافرمانى پرهيز كنند ، و چه بسيار بنده است كه قصد معصيت مىكند و چون به ياد خدا بيفتد ، از نادانى باز مىايستد و از ارتكاب گناه منصرف مىشود ، و مىگويد : خدايم مرا مىبيند ، و حافظانم گواهى مىدهد ؛ و خدا به رأفت و لطف خود آنان را بر بندگانش موكل كرده است تا شياطين مارد را از ايشان دور كنند ، و همچنين حشرات زمين و آفات فراوانى را كه ديده نمىشوند ، تا آن زمان كه امر خداى عزّ و جلّ فرا رسد » . « 14 » [ 13 
  ] و مسئوليت در آن هنگام تجلّى پيدا مىكند كه پروردگار رحمت از بندگان خويش در نعيم جاودانى استقبال مىكند .\r\n/ 393  إِنَّ الْأَبْرارَ لَفِي نَعِيمٍ  - هر آينه نيكان در ناز و نعمت‌اند . » [ 14 - 15 
  ] اما كسانى كه پرده فضيلت را پاره كردند ، و در كارهاى زشت غوطه‌ور شدند ، به آتش در خواهند آمد .\r\n وَ إِنَّ الْفُجَّارَ لَفِي جَحِيمٍ  - و بدان فردا در آتش‌اند . » آيا امروز در آتشند يا فردا ؟ در آن هنگام كه مىميرند يا در آن هنگام كه ساعت قيامت فرا مىرسد ؟ آرى ، امروز در آتش‌اند ، مگر پروردگار ما نگفته است :  وَ إِنَّ جَهَنَّمَ لَمُحِيطَةٌ بِالْكافِرِينَ  ؟ ولى امروز اين آتش بر ايشان پوشيده است ، و فردا كه مىميرند ، پس از حشر خود را در وسط آتش مىبينند و مستقيما در آن داخل مىشوند ، بدان سبب كه آنچه سبب پوشيده ماندن آتش در برابر ايشان است ، طبيعت دنيا است كه جايگاه امتحان و آزمايش است ، و چون به سراى جزا و كيفر منتقل شوند ، ديگر چه چيز مىتواند تنهاى نرم ايشان را از آتش سوزنده پنهان\r\n\r\n\r\n","description":"","footnote":"\r\n( 14 ) - همان منبع ، ص 323 .\r\n","page_name":" 397 ","page_number":399},
  {"content":"\r\n\r\nنگاه دارد ؟\r\n يَصْلَوْنَها يَوْمَ الدِّينِ  - روز جزا به آن در خواهند آمد . » بدان روى كه اين روز عملا روز جزاى بزرگ است ، پس جحيم ايشان را مىسوزاند و زبانه‌هاى آتش پوستهاى ايشان را در ميان مىگيرد .\r\nبعضى گفته‌اند : معنى آيه اين است كه فاجران در روز جزا وارد جحيم مىشوند ، و اين واقعيت چنان به صورت قاطع گفته شده كه تو گويى هم در اين جهان چنين مىشود ، بدان سبب كه وعيد و تهديد از سلطان مقدرى است كه بر هيچ چيز ناتوان نيست ، و هيچ كس او را از آنچه مىخواهد بكند نمىتواند باز دارد .\r\n[ 16 
  ] و احدى از آنان نمىتواند از جحيم بيرون رود و حتى يك ساعت از آن غايب شود .\r\n وَ ما هُمْ عَنْها بِغائِبِينَ  - و از آن نمىتوانند غايب شوند . » بعضى گفته‌اند : آيه دليل بر جاودانه ماندن ايشان در دوزخ است ، و در اين صورت فجّار به معنى معاندان يعنى رويگردانان از حق با وجود شناختن آن خواهد شد ، / 394 در صورتى كه آيه بر اين امر صراحت ندارد ، بلكه دال بر آن است كه در هنگام دخول در دوزخ و مدتى كه در آن باقى مىمانند از آن غايب نمىشوند ، و خدا دانا است .\r\nرازى از امام جعفر صادق - عليه السلام - چنين روايت كرده است كه :\r\n« نعيم معرفت و مشاهده است ، و جحيم تاريكيهاى شهوتها » « 15 » و اين با تفسير اول منطبق است .\r\n[ 17 
  ] تواناييهاى علمى ما چندان نيست كه بتوانيم بر حوادث آن روز هولناك احاطه پيدا كنيم ، بدان سبب كه روزى است كه از هر جهت با روز معمولى تفاوت دارد .\r\n وَ ما أَدْراكَ ما يَوْمُ الدِّينِ  - و تو چه دانى كه روز شمار چيست ؟ ! »\r\n\r\n\r\n","description":"","footnote":"\r\n( 15 ) - التفسير الكبير ، ج 31 ، ص 85 .\r\n","page_name":" 398 ","page_number":400},
  {"content":"\r\n\r\nروزى هراسناك است كه بايد بكوشيم و آن را تصور كنيم تا شايد از اهوال و گرفتاريهاى آن خود را رهايى بخشيم ، و در آن هنگام خواهيم فهميد كه رستگاران آن كسان‌اند كه دلهاى خود را از شهوتهاى دنيا دور نگاه داشته و شبانه روز خود را مصروف به آن داشته‌اند كه در آن روز آسوده باشند .\r\n[ 18 
  ] گاه علم به چيزى از آن روى بر ما پوشيده مىماند كه چندان آشكار نيست ، يا ما به آن توجهى نداريم ، در صورتى كه ناآگاهى ما از علم آخرت را سببى ديگر است ، و آن برترى تراز آن از تراز دريافت ما است ، و شايد مراد از اين گفته خداوند متعال همان بوده باشد كه گفت :\r\n ثُمَّ ما أَدْراكَ ما يَوْمُ الدِّينِ  - پس تو چه دانى كه روز شمار چيست ؟ » تو از آن روز چه خبر دارى كه آسمانها از آن در هراسند ، و كوه‌ها از آن مىترسند ، و زمين از بيم آن فرياد مىكشد ، و حتى فرشتگان از آن بيم دارند ، و پيامبران و صديقان بر حذر ! آيا شايسته نيست كه از آن بترسيم ؟\r\n[ 19 
  ] در آن روز انسان تنها در برابر پروردگار آسمانها و زمين مىايستد ، و / 395 هيچ كس را قدرت آن نيست كه از او دفاع كند يا ، جز به اذن خدا ، به شفاعت از او بپردازد .\r\n يَوْمَ لا تَمْلِكُ نَفْسٌ لِنَفْسٍ شَيْئاً  - روزى است كه از دست هيچ كس براى كس ديگر كارى بر نمىآيد . » بلكه انسان خود مسئول عمل خويش است .\r\n وَ الْأَمْرُ يَوْمَئِذٍ لِلَّهِ  - و همه كار در آن روز به دست خدا است . » پس در آن روز خدا هيچ كار را بر عهده كسى نمىگذارد ، و هيچ كارى به دست احدى از بندگان او نيست ، و امر در آشكار و باطن همه به دست او است .\r\nو در آن روز توحيد الاهى براى هر انسان آشكار مىشود ، پس هيچ كس قدرت آن ندارد كه در اين باره بينديشد كه كسى جز خدا مالك امر او است در صورتى كه در دنيا چنين گمانى مىرود .\r\nاز امام باقر - عليه السلام - روايت شده است كه به جابر بن يزيد الجعفى\r\n\r\n","description":"","footnote":"","page_name":" 399 ","page_number":401},
  {"content":"\r\n\r\nگفت : « كار در آن روز در دست خدا است و همه امر مخصوص او است . اى جابر ! چون قيامت شود ، همه فرمانروايان نابود مىشوند و هيچ فرمانروايى جز خدا باقى نمىماند » . « 16 »\r\n\r\n\r\n","description":"","footnote":"\r\n( 16 ) - نور الثقلين ، ج 5 ، ص 527 .\r\n","page_name":" 400 ","page_number":402},
  {"content":"\r\n\r\n/ 397\r\n\r\nسوره مطفّفين\r\n\r\n","description":"","footnote":"","page_name":" 401 ","page_number":403},
  {"content":"\r\n . \r\n","description":"","footnote":"","page_name":" 402 ","page_number":404},
  {"content":"\r\n\r\n/ 399 سوره مطفّفين\r\n\r\nفضيلت سوره :\r\nاز امام صادق - عليه السلام - روايت شده است كه گفت : « هر كس در نمازهاى واجب خود   وَيْلٌ لِلْمُطَفِّفِينَ   را بخواند ، خدا او را در قيامت از آتش ايمنى مىبخشد ، و آن را نمىبيند ، و آتش نيز او را نمىبيند ، و بر پل جهنم نمىگذرد ، و روز قيامت حساب پس نمىدهد » .\r\nتفسير نور الثقلين / ج 5 ص 527\r\n/ 400\r\n\r\nزمينه كلّى سوره\r\nدر آن هنگام كه صورتها و اهوال قيامت و ميزان حق و حساب دقيق و جزاى عادلانه و عظيم آن تجسم پيدا مىكند ، همه اين صورتها و منظره‌ها در قلب انسان نيز حاضر مىشود و در اين هنگام شخص آن مسئوليت را كه چنان بر زندگى او احاطه دارد كه دستبند بر مچ دست ، احساس مىكند ، و اين احساس در نزد او با گرفتن داد مردمان از خودش متجلى مىشود ، و حق عنوان ميزان مستقيمى ميان او و ايشان پيدا مىكند ، و ديگر از خودخواهى حرص و ديگر زشتيها و از جمله كم‌فروشى\r\n\r\n","description":"","footnote":"","page_name":" 403 ","page_number":405},
  {"content":"\r\n\r\nاثرى بر جاى نمىماند .\r\nچنان مىنمايد كه همين امر چارچوب اين سوره را تشكيل مىدهد كه در آن كم‌فروشان خود را با بلايى در روز رستاخيز مواجه مىبينند كه هرگز آن را تصور نمىكردند ، و آن روزى است كه مردمان براى رو به رو شدن با پروردگار خود از گورها بر مىخيزند ، و اگر اين را مىدانستند و آگاه بودند كه حسابهاى ايشان در كتاب و نامه‌اى به ثبت رسيده است ، از كم فروشى خوددارى مىكردند ، ولى چنين نمىكنند .\r\n/ 401 سورة المطفّفين\r\n\r\n[ سوره المطففين ( 83 ) : آيات 1 تا 17 
  ]\r\nبِسْمِ اللَّهِ الرَّحْمنِ الرَّحِيمِ\r\nوَيْلٌ لِلْمُطَفِّفِينَ ( 1 ) الَّذِينَ إِذَا اكْتالُوا عَلَى النَّاسِ يَسْتَوْفُونَ ( 2 ) وَ إِذا كالُوهُمْ أَوْ وَزَنُوهُمْ يُخْسِرُونَ ( 3 ) أَ لا يَظُنُّ أُولئِكَ أَنَّهُمْ مَبْعُوثُونَ ( 4 )\r\nلِيَوْمٍ عَظِيمٍ ( 5 ) يَوْمَ يَقُومُ النَّاسُ لِرَبِّ الْعالَمِينَ ( 6 ) كَلاَّ إِنَّ كِتابَ الفُجَّارِ لَفِي سِجِّينٍ ( 7 ) وَ ما أَدْراكَ ما سِجِّينٌ ( 8 ) كِتابٌ مَرْقُومٌ ( 9 )\r\nوَيْلٌ يَوْمَئِذٍ لِلْمُكَذِّبِينَ ( 10 ) الَّذِينَ يُكَذِّبُونَ بِيَوْمِ الدِّينِ ( 11 ) وَ ما يُكَذِّبُ بِهِ إِلاَّ كُلُّ مُعْتَدٍ أَثِيمٍ ( 12 ) إِذا تُتْلى عَلَيْهِ آياتُنا قالَ أَساطِيرُ الْأَوَّلِينَ ( 13 ) كَلاَّ بَلْ رانَ عَلى قُلُوبِهِمْ ما كانُوا يَكْسِبُونَ ( 14 )\r\nكَلاَّ إِنَّهُمْ عَنْ رَبِّهِمْ يَوْمَئِذٍ لَمَحْجُوبُونَ ( 15 ) ثُمَّ إِنَّهُمْ لَصالُوا الْجَحِيمِ ( 16 ) ثُمَّ يُقالُ هذَا الَّذِي كُنْتُمْ بِهِ تُكَذِّبُونَ ( 17 )\r\n\r\n","description":"","footnote":"","page_name":" 404 ","page_number":406},
  {"content":"\r\n\r\n/ 402\r\n\r\nواى بر كم فروشان\r\n\r\nشرح آيات :\r\n[ 1 
  ] آيا من مؤمنم ؟ آرى . آيا نماز نمىخوانم و روزه نمىدارم و اموال خود را در راه خدا انفاق نمىكنم ؟ چنين نيست . . . اين تنها كافى نيست ، پس بايد از خود گول زدن پرهيز كنيم ؛ مگر چنين نيست كه همه مردم ، حتى گردن‌كشترين طاغيان و تبهكاران خود را پاك و پاكيزه مىپندارند ؟ ! پس ميزان و مقياس چيست ؟ ميزان قرآن است ، و امام جعفر صادق - عليه السلام - به جابر بن يزيد الجعفى چنين گفت : « و بدان كه تو از دوستان و اولياى ما نيستى مگر اين كه : اگر همه اهل شهر تو با يكديگر جمع شوند و بگويند كه تو مرد بدى هستى ، اين سخن مايه اندوه تو نشود ، و اگر بگويند كه تو مرد شايسته و نيكى ، اين سخن مايه شادى تو نشود ، پس خود را بر كتاب خدا عرضه كن ، و اگر ديدى كه رهرو راه اويى ، و با زهدى كه او خواسته زاهدى ، و به آنچه او ميل دارد مايلى ، و از آنچه او بيم داده است بيمناكى ، استوار و شادمان باش و بدان كه آنچه در حق تو گفته‌اند به تو آسيبى نمىرساند ، و اگر خود را مباين با قرآن يافتى ، چه چيز مىتواند تو را بفريبد » . « 1 » و اينك قرآن يكى از ميزانهاى حق را براى ما تعريف مىكند كه به وسيله آن مىتوانيم خود را بشناسيم :\r\nو آن انصاف است . / 403 چگونه ؟ كسى ممكن است پيش خود چنان تصور كند كه حق با او است و بر اين اساس با مردم معامله كند ، و لذا نادرستى و دزدى كند و بر حقوق ديگران مستولى شود ؛ و نشانه اين گروه از مردم آن است كه چون بخواهند\r\n\r\n\r\n","description":"","footnote":"\r\n( 1 ) - تحف العقول ، ص 206 .\r\n","page_name":" 405 ","page_number":407},
  {"content":"\r\n\r\nحقى از خود را از ديگران بازستانند ، آن را تمام مىگيرند ، و چون از ايشان خواسته شود كه حقوق ديگران را تمام به ايشان بدهند ، از آن استنكاف ورزند و حق ديگران را كمتر از آنچه بايسته است بدهند ، و در همه امور و شؤون زندگى به همين گونه عمل كنند . واى بر اينان كه از انصاف به دورند .\r\n  وَيْلٌ لِلْمُطَفِّفِينَ   - واى بر كم فروشان . » گفتند : ويل به معنى شر و اندوه و عذاب يا هلاك است ، و معنى لعنت دارد ، و مطفف از ماده طف به معنى كنار چيز است ، و تطفيف به معنى كاستن از اطراف چيزى است .\r\n[ 2 
  ] اين مطففان كيان‌اند ؟ نمونه بارزى از ايشان آن كسانند كه در كيل كردن و وزن كردن چيزى براى دادن به ديگران از آن مىكاهند ، ولى چون بخواهند حق خود را از ديگرى بگيرند آن را تمام مىگيرند .\r\n الَّذِينَ إِذَا اكْتالُوا عَلَى النَّاسِ يَسْتَوْفُونَ  - كسانى كه چون از ديگران پيمانه بستانند ، به پرى مىستانند . » گفتند : « على » در اين جا به معنى « ل براى » است ، و به نظر من در اين جا هم سايه كلى خود را دارد كه حكايت از زيان مىكند ، چه تمام گرفتن به زيان مردم تمام مىشود .\r\nو بعضى گفتند كه : آن به معنى چون آنچه را مىپيمايند كه بر عهده مردم است مىباشد .\r\n[ 3 
  ] و چون براى دادن به ديگران پيمانه مىكنند ، كمتر از حق به ايشان مىدهند .\r\n وَ إِذا كالُوهُمْ أَوْ وَزَنُوهُمْ يُخْسِرُونَ  - و آن گاه كه براى مردمان پيمانه مىكنند يا وزن مىكنند ، از آن مىكاهند و به ديگران زيان مىرسانند . » گفتند : معنى آن كالوا لهم يا وزنوا لهم است ، و لام آن حذف شده است ، / 404 و به اين گفته شاعر استناد كردند كه :\r\n و لقد جنيتك أكما و عساقلا * و لقد نهيتك عن بنات الأوبر \r\n\r\n","description":"","footnote":"","page_name":" 406 ","page_number":408},
  {"content":"\r\n\r\nكه در آن جنيتك به جاى جنيت لك به كار رفته است ، و به نظر من حذف لام در اين جا از بدايع بلاغت قرآن است ، چرا كه لام خبر از سود و فايده مىدهد ، در صورتى كه كاستن از پيمانه يا وزن براى كسى كه از پيمانه يا وزن او چيزى كاسته مىشود ، علاوه بر سودى نداشتن مايه زيان است .\r\nكم فروشى در مكيال و ميزان - بنا بر تواريخ - در يثرب پيش از هجرت پيامبر اسلام - صلّى اللَّه عليه و آله - به آن شهر رايج بود ، و اين سوره اولين سوره‌اى است كه در مدينه بر قلب پيامبر ( ص ) نازل شد ، و سخت در مردم آن شهر مؤثر افتاد و از اين عادت زشت دست كشيدند و از بهترين مردمان در مكيال شدند ، بنا بر روايت ابن عباس كه گفته است : چون اين سوره نازل شد به آنچه مىكردند پايان دادند و از آن زمان تا كنون بهترين مردم براى درست پيمودن پيمانه به شمار مىروند .\r\nرسالتهاى الاهى با همه اشكال فساد اقتصادى مبارزه مىكردند ، و كم فروشى يكى از بدترين گونه‌هاى اين فساد به شمار مىرود .\r\nو پروردگار ما از شعيب - عليه السلام - گفته او را بدين گونه حكايت مىكند :    أَوْفُوا الْكَيْلَ وَ لا تَكُونُوا مِنَ الْمُخْسِرِينَ وَ زِنُوا بِالْقِسْطاسِ الْمُسْتَقِيمِ وَ لا تَبْخَسُوا النَّاسَ أَشْياءَهُمْ وَ لا تَعْثَوْا فِي الْأَرْضِ مُفْسِدِينَ    . » « 2 » ولى آيا فساد اقتصادى اختصاص به كم فروشى وزنى يا پيمانه‌اى دارد ، يا آن كه اين دو مثالهايى براى چيزى است كه عامتر و فراگيرتر از آن دو است ؟\r\nنيرنگ و احتكار و بهره‌كشى از كار ناتوانان و استثمار ثروتهاى گوناگون سرزمينهاى مختلف و به زور اموال مردم را گرفتن و روشهاى ديگر كسب نامشروع ، همه / 405 از انواع تبهكاريهاى اقتصادى است .\r\nسپس كم فروشى در وزن كردنيها تنها به ناحيه اقتصادى اختصاص ندارد ، بلكه جنبه‌هاى سياسى و اجتماعى را نيز شامل مىشود ، پس روا نيست كه از مردمان خواستار حق كامل خود باشى ، و چون آنان حقوق خود را از تو بخواهند از\r\n\r\n\r\n","description":"","footnote":"\r\n( 2 ) - الشعراء / 182 .\r\n","page_name":" 407 ","page_number":409},
  {"content":"\r\n\r\nاندازه آن بكاهى . در حديث از امام صادق - عليه السلام - آمده است كه :\r\n« خواستار انصاف از برادران شدن از انصاف نيست » « 3 » و ناگزير مىبايستى با مردمان چنان معامله كنيم كه خواستار معامله كردن آنان با ما به همان گونه هستيم .\r\nبهترين ميزان عدالت آن است كه پيوسته خود را به جاى ديگران قرار دهى و از خود بپرسى - اگر در جاى ايشان مىبودم ، چه انتظارى از ايشان مىداشتم ، آنان نيز چنين انتظارى دارند و بر من واجب است كه حق آنان را تمام بدهم .\r\nنصوص دينى چنين است و اكنون به بعضى از آنها گوش مىدهيم :\r\n1 - از ابو عبد اللَّه - عليه السلام - روايت است كه گفت « براى مردم چيزى را دوست بداريد كه براى خود دوست مىداريد » .\r\n2 - از امام صادق - عليه السلام - روايت است كه گفت : « رسول اللَّه - صلّى اللَّه عليه و آله و سلم - گفت : عادلترين مردم آن كس است كه براى مردمان همان چيز را بخواهد كه براى خود خواستار است ، و چيزى را ناپسند دارد كه براى خود آن را ناپسنديده مىداند » .\r\n3 - از امير المؤمنين - عليه السلام - در نامه‌اش به محمد بن ابى بكر :\r\n« براى همه رعاياى خود آن را دوست بدار كه براى خود و خاندان خود دوست مىدارى ، و آن چيز را نپسند كه براى خود و خانواده‌ات نمىپسندى ، كه اين براى حجت بايسته‌تر و براى رعيت شايسته‌تر است » .\r\n4 - از ابو عبد اللَّه - عليه السلام - است كه گفت : « هيچ بنده‌اى در صميم جان خود توبه نكرده و پاك نشد ، و حق را از آن داد ، و حق را براى آن گرفت ، مگر اين كه دو خصلت به او عطا شده باشد : رزقى از جانب خدا كه براى او كافى باشد ، / 406 و خرسندى خدا از وى كه سبب نجات او شود » .\r\n5 - در نهج البلاغة در وصيت امير المؤمنين به پسرش حسن - عليهما السلام - آمده است : « پسركم ! خود را ميان خويش و ديگرى ميزانى بشمار ، پس\r\n\r\n\r\n","description":"","footnote":"\r\n( 3 ) - بحار الانوار ، ج 75 ، ص 27 .\r\n","page_name":" 408 ","page_number":410},
  {"content":"\r\n\r\nآنچه براى خود دوست مىدارى براى جز خود دوست بدار ، و آنچه تو را خوش نيايد براى او ناخوش بشمار . و ستم مكن چنان كه دوست ندارى بر تو ستم رود ، و نيكى كن چنان كه دوست مىدارى به تو نيكى كنند . و آنچه از جز خود زشت مىدارى ، براى خود زشت بدان ، و از مردم براى خود آن را بپسند كه از خود مىپسندى در حق آنان ؛ و مگوى - به ديگران - آنچه خوش ندارى شنيدن آن را ، و مگو آنچه را كه ندانى ، هر چند اندك بود آنچه مىدانى ، و مگو آنچه را كه دوست ندارى به تو گويند » . « 4 » سخن را به حديثى مأثور از پيامبر - صلّى اللَّه عليه و آله - پايان مىدهيم كه گفت : « پنج چيز در برابر پنج چيز : مردم هيچ قومى پيمان خود را نقض نكردند مگر اين كه خدا دشمن را بر ايشان مسلط كرد ، و جز به آنچه خدا فرو فرستاده حكم نكردند مگر اين كه فقر در ميان ايشان شايع شد ، و كارهاى بد و ناروا در ميان ايشان ظاهر نشد مگر آن كه به طاعون گرفتار شدند ، و از پيمانه نكاستند مگر اين كه از رويش گياهان محروم و به قحطى گرفتار شدند ، و از دادن زكات خوددارى نكردند مگر اين كه خدا از باران محرومشان ساخت » . « 5 » [ 4 
  ] چه كس كم‌فروشى مىكند ؟ آن كس كه به قيامت ، يعنى روزى كه در آن براى پس دادن حساب در برابر پروردگار جهانيان مىايستد ، باور ندارد ، چه اگر كسى تنها گمانى به آمدن چنين روزى داشت ، از حق خود تجاوز نمىكرد و به غصب حقوق ديگران نمىپرداخت .\r\n أَ لا يَظُنُّ أُولئِكَ أَنَّهُمْ مَبْعُوثُونَ  - آيا آنان گمان نمىكنند كه ايشان روز رستاخيزى دارند ؟ » بعضى گفته‌اند كه : ظن در اين جا به معنى معروف خود گمان و ضد يقين است ، بدان سبب كه گمان تنها به بعث و رستاخيز براى شخص عاقل كفايت\r\n\r\n\r\n","description":"","footnote":"\r\n( 4 ) - نهج البلاغة ، نامه 31 .\r\n( 5 ) - القرطبى ، ج 19 ، ص 253 ، و ديگر تفسيرهاى معروف .\r\n","page_name":" 409 ","page_number":411},
  {"content":"\r\n\r\nمىكند تا از آن روز بترسد ، مگر خود چنان نيستى كه اگر گمان خطر در راهى برود از آن نمىگذرى ، و چيزى را كه گمان زهرناك بودن در آن مىبرى نمىخورى و نمىنوشى ، و از كارى كه احتمال هلاكت در آن مىرود پرهيز مىكنى ؟\r\n/ 407 بعضى ديگر گفته‌اند كه : ظن در اين جا به معنى يقين است ، چرا كه اصل معنى ظن چيزى است كه در ذهن آدمى از مشاهده حوادث خارجى پديد مىآيد ، كه اگر كامل باشد موجب يقين است ، و گرنه موجب گمان خواهد بود ، و از همين روى از يقين نيز با ظن و گمان تعبير مىكنند .\r\nبه حديثى مأثور از امام امير المؤمنين - عليه السلام - استشهاد مىكنند كه در تفسير اين آيه گفت : « يعنى آيا يقين ندارند كه مبعوث و برانگيخته خواهند شد » . « 6 » نيز همو - عليه السلام - در نصّى ديگر چنين گفته است : « ظن بر دو گونه است : ظن شك و ظن يقين ، پس آنچه درباره امر معاد باشد ظن يقينى است ، و آنچه درباره دنيا باشد مبتنى بر شك است » . « 7 » شايد امام اشاره به حقيقتى كرده باشد كه امام رضا - عليه السلام - آن را به صورتى ديگر چنين گفته است : « خدا يقينى كه شك در آن نباشد ، شبيه‌تر به شكى كه يقين در آن نباشد ، يعنى مرگ ، نيافريده است » . « 8 » همه حقايق بر آن گواهى مىدهد كه انسان مردنى است ، ولى او خود آن را تصور نمىكند ؛ براى چه ؟ براى آن كه چنين تصورى بر او واجب مىسازد كه از بسيار چيزها بپرهيزد و بترسد ، و او كه اين را نمىخواهد ، به حالت سرگشتگى و تحير ميان شواهد علمى بر حقيقت داشتن مرگ ، و هواهاى نفسانى خودش كه اين حقيقت را از وى پنهان نگاه مىدارد ، باقى مىماند ، درست همانند كسى كه در نبردى گرفتار شكست شده ، و مدتى ميان پذيرفتن آن شكست بنا بر معلومات درست\r\n\r\n\r\n","description":"","footnote":"\r\n( 6 ) - تفسير نمونه از تفسير البرهان ، ج 4 ، ص 438 .\r\n( 7 ) - نور الثقلين ، ج 5 ، ص 528 .\r\n( 8 ) - الفرقان ، به نقل از الخصال صدوق ( ره ) .\r\n","page_name":" 410 ","page_number":412},
  {"content":"\r\n\r\nيا رد كردن آن بر اثر هواى نفس و غرور ، به حال ترديد باقى مىماند .\r\nچنان مىنمايد كه ايمان به آخرت نيز تصادفى با هواهاى نفسانى و شهوات دارد ، و از آن روى تبديل به ظن و گمان مىشود كه تصديق كردن آن دشوار است ، نه از آن سبب كه شواهد آن كافى نيست ، و خدا دانا است .\r\n/ 408 پيش از اين بارها يادآور شديم كه ظن - چنان كه به نظر مىرسد - عبارت از تصور است ، و آيه :  قالَ الَّذِينَ يَظُنُّونَ أَنَّهُمْ مُلاقُوا اللَّهِ كَمْ مِنْ فِئَةٍ قَلِيلَةٍ غَلَبَتْ فِئَةً كَثِيرَةً بِإِذْنِ اللَّهِ وَ اللَّهُ مَعَ الصَّابِرِينَ  « 9 » و آيه  الَّذِينَ يَظُنُّونَ أَنَّهُمْ مُلاقُوا رَبِّهِمْ وَ أَنَّهُمْ إِلَيْهِ راجِعُونَ  ، « 10 » را به همين گونه تفسير كرديم .\r\nتصور بعث و قيام پس از آن در برابر پروردگار جهانيان براى رسيدگى به حساب ، براى جلوگيرى انسان از انجام دادن هر كار بد كفايت مىكند ، و شايد گفته امام امير المؤمنين - عليه السلام - در تفسير ايمان حكايت از همين امر مىكند كه در پاسخ پرسنده‌اى گفت : « ايمان بر چهار پايه استوار است : پس آن كه مشتاق بهشت بود ، شهوتها را از دل زدود ، و آن كه از دوزخ ترسيد ، از آنچه حرام است دورى گزيد » . « 11 » [ 5 
  ] سه حقيقت پيوسته به يكديگر است كه چون در برابر چشم شخص عاصى و گناهكار تجسم پيدا كند ، از گناه باز مىايستد و پرهيزگار مىشود : بعث و ساعت و قيامت . زندگى انسان همچون طومارى است كه روز به روز پيچيده مىشود و به قلم طبيعت آنچه مىكند بر آن نقش مىبندد ، و چون اين طومار باز شود همه كرده‌هاى او را خودش و ديگران مىبينند ، و چه مايه رسوايى و فضيحتى در آن روز بعث و حساب است ! سپس ساعت است و نشانه‌هاى آن در آن روز كه زمينها جابه جا مىشود ، و آسمانها را همچون طومار نوشته‌ها درهم مىپيچند ، و چه زيان بزرگى است در آن\r\n\r\n\r\n","description":"","footnote":"\r\n( 9 ) - البقرة / 249 .\r\n( 10 ) - البقرة / 46 .\r\n( 11 ) - نهج البلاغة ، كلمات قصار 31 .\r\n","page_name":" 411 ","page_number":413},
  {"content":"\r\n\r\nروز هولناك براى آن كس كه در زندگى دنيا فكرى براى آن نكرده باشد ! اما بر پا خاستن مردمان در برابر پروردگار جهانيان ، سخت هراسناك است ، و انديشه را قدرت تصور آن لحظه نيست كه اين آفريده متناهى در ضعف و مسكنت در برابر جبار آسمانها و زمين ايستاده است ؛ آيا اين را نخوانده‌اى كه اسرافيل ، بزرگترين فرشتگان ، چندان در برابر هيبت پروردگار خرد و ضعيف مىشود كه به كوچكى گنجشكى مىرسد - چنان كه در آيه 23 از سورة التكوير ذكر آن گذشت - پس من بنده مسكين مستكين ضعيف حقير در برابر پروردگار صاحب همه قدرت و عظمت چه مىتوانم باشم ؟ ! / 409 قرآن بدين گونه ما را به اين حقايق آشنا مىكند و پس از گفتن اين كه :\r\n أَنَّهُمْ مَبْعُوثُونَ  ما را به ياد ساعت مىاندازد و مىگويد :\r\n لِيَوْمٍ عَظِيمٍ  - براى روزى بزرگ . » آثار او در آسمانها و زمين چندان بزرگ است كه اينها از آن عظمت بيمناك شدند ، و اگر پرهيز از اهوال آن روز با عمل نيك فراهم نيايد ، با چه چيز مىتوان به امن و امان رسيد ، آن هم در روزى كه آسمانها مىشكافد و كوه‌ها به صورت سراب در مىآيد ، و زمين متزلزل و لرزان مىشود ؟ ! [ 6 
  ] بزرگترين اين اهوال قيام مردمان در برابر پروردگار جهان است . . .\r\n يَوْمَ يَقُومُ النَّاسُ لِرَبِّ الْعالَمِينَ  - آن روز كه مردمان براى پروردگار جهانيان بر سر پا مىايستند . » قلب بشرى ، در آن هنگام كه پروردگار اندكى از نور عطف و مهربانى خود بر آن مىتاباند ، نزديك است كه شكافته شود ، و اينك بايد تصور كرد كه چگونه چنين قلبى مىتواند در برابر كيفر و زجر خداوندى مقاومت كند ؟ ! در حديث مأثور از پيامبر - صلى اللَّه عليه و آله - آمده است كه : « در روزى به اندازه پنجاه هزار سال ، بعضى را عرق چكيده از تنشان تا مچ پا مىرسد ، و بعضى را تا زانو ، و بعضى را تهيگاه ، و بعضى را تا سينه ، و بعضى را تا گوشها و\r\n\r\n","description":"","footnote":"","page_name":" 412 ","page_number":414},
  {"content":"\r\n\r\nكسانى را چندان فرا مىگيرد كه در آن همچون قورباغه پنهان مىمانند » . « 12 » ولى مؤمنان از سختيها و هراسهاى قيامت در امان‌اند ، و در حديث مأثور از پيامبر اكرم - صلّى اللَّه عليه و آله و سلم - آمده است : « كار بر مؤمن چندان سبك مىشود كه سبكتر از نماز روزانه دنيا به نظر مىرسد » . « 13 » / 410 آخرين سخن : مؤمن در دنيا به قيامى بر مىخيزد كه به قيام وى در آخرت مدد مىرساند ، مگر خداوند سبحانه و تعالى در آياتش به اين قيام فرمان نداده است :\r\n وَ قُومُوا لِلَّهِ قانِتِينَ . . .  ، « 14 » و  أَنْ تَقُومُوا لِلَّهِ  . « 15 » [ 7 
  ] ولى آن تبهكاران گمان نداشتند كه ناگهان به آن خواهند رسيد ، و به همين سبب كتاب و نامه ايشان در زندانى چنان محفوظ است كه امكان تغيير دادن آن وجود ندارد ، و آن نامه‌اى است كه هيچ ابهام و تزويرى در آن ديده نمىشود .\r\n كَلَّا  چنان مىنمايد كه معنى  كَلَّا  در اصل نفى مؤكد است و چنان است كه گويى مىگويد : هرگز نه ، ولى در اين سياق معنى منع و زجر مىدهد و حقايق ياد شده پيش از آن را تأكيد مىكند ، و چنان است كه تكذيب آنها را در معرض نفى قرار مىدهد ، و به همين جهت بعضى گفته‌اند كه  كَلَّا  در اين جا به معنى حقا است ، و از ابن عباس معنى آن چنين آمده است : چرا باور نمىكنيد .\r\n إِنَّ كِتابَ الفُجَّارِ لَفِي سِجِّينٍ  - نامه فاجران در زندان است . » سجّين چيست ؟ ظاهرا مبالغه‌اى در سجن به معنى زندان است ، يعنى در جايى قرار دارد كه دست دزدى و تزوير به آن نمىرسد . پس كتاب چيست ؟ با وجود اين كه كتابهاى فراوانى وجود دارد كه در آنها اعمال بندگان ثبت مىشود ، و زمين مىنويسد ، و آسمانها تصويربردارى مىكنند ، و اشياء طبيعى آثار عمل را\r\n\r\n\r\n","description":"","footnote":"\r\n( 12 ) - القرطبى ، ج 19 ، ص 255 .\r\n( 13 ) - همان جا .\r\n( 14 ) - البقرة / 239 .\r\n( 15 ) - سبأ / 45 .\r\n","page_name":" 413 ","page_number":415},
  {"content":"\r\n\r\nمحفوظ نگاه مىدارند ، و حتى اندامهاى بدن گواهى مىدهد ، ظاهرا بايد كتاب به معنى چيزى باشد كه گفتار و كردار هر كس بر آن نگاشته و ضبط مىشود ، و حتى نيات وى در آن انعكاس پيدا مىكند ، و خدا در اين باره چنين گفته است :  ما يَلْفِظُ مِنْ قَوْلٍ إِلَّا لَدَيْهِ رَقِيبٌ عَتِيدٌ  . « 16 » سپس طومار اين كتاب پيچيده مىشود و در خزانه محكمى كه همان سجين است محفوظ مىماند ؛ آيا اين خزانه در كجا قرار دارد ؟ / 411 نصّ آينده محل آن را نشان مىدهد :\r\nاز پيامبر - صلى اللَّه عليه و آله - روايت شده است كه گفت : « فرشته‌اى عمل بنده را بالا مىبرد و از آنچه در ميان دستهاى خود دارد شادمان است ، تا به وعده‌گاهى كه خدا براى او توصيف كرده است مىرسد و عمل را در آن جا قرار مىدهد ، و جبار از بالا به او ندا مىكند كه : آنچه را كه با تو است در سجين بيفكن ، و سجين در زمين هفتم است ، پس فرشته مىگويد كه جز حق را به سوى تو برنياورم ، و خطاب مىرسد كه : راست مىگويى ، آنچه را كه با خوددارى در سجين بيفكن » . « 17 » و از امام باقر ( ع ) روايت شده است كه گفت : « سجين زمين است ، و عليّين آسمان چهارم » . « 18 » بعضى گفته‌اند : سجّين خرسنگى در زمين هفتم است ، و ابو هريرة از پيامبر - صلّى اللَّه عليه و آله - روايت كرده است كه گفت : « سجّين چاهى در دوزخ است و دهان گشاده » ، و عكرمة گفت : سجّين زيان و گمراهى است ، چنان كه در حق كسى كه قدر و منزلت او سقوط كرده است مىگويند كه به حضيض و جاى پست لغزيد .\r\nبه نظر من ، چنان كه گذشت ، اصل آن سجن است و ديگر تفسيرها براى معين كردن جايگاه و ديگر خصوصيات آن است ، و به همين سبب ابو عبيده و\r\n\r\n\r\n","description":"","footnote":"\r\n( 16 ) - ق / 18 .\r\n( 17 ) - الفرقان از الدر المنثور ، ج 6 ، ص 325 .\r\n( 18 ) - تفسير نمونه از نور الثقلين ، ج 5 ، ص 530 .\r\n","page_name":" 414 ","page_number":416},
  {"content":"\r\n\r\nديگران در تفسير آيه گفته‌اند : در زندان و تنگى سخت ، و آن مشتق فعّيل از سجن است ، همچون آن كه گفته مىشود فسّيق و شرّيب .\r\n[ 8 
  ] فرض ديگرى نيز وجود دارد : اين كه سجين نامى براى آن سجلّات و پرونده‌ها باشد كه نامه‌ها را در آنها نگاهدارى مىكنند ، و اين كه معنى كتاب در اين جا نوشته‌هاى حاكى از اعمال اشخاص باشد ، و بنا بر اين معنى چنين مىشود :\r\nاعمال فاجران نوشته شده در سجين است و آن كتابى مرقوم است ، و سياق آينده آن را تأييد مىكند :\r\n وَ ما أَدْراكَ ما سِجِّينٌ  - و چه دانى كه آن سجين چيست . » / 412 اين كلمه براى حكايت كردن از عظمت آن كتاب آمده است ، بنا بر اين معنى . آرى ، كتابى كه هيچ عمل كوچك و بزرگ بنده نيست مگر اين كه در آن به ثبت رسيده باشد ، كتابى كه حتى نفس كشيدن و وسوسه دلها و نيت فعلها در آن به ثبت رسيده است ، كتابى كه شامل همه كارهاى اهل فجور است در هر جا كه بوده و به هر گونه‌اى كه عمل كرده‌اند . و آن كتابى بس بزرگ است .\r\n[ 9 
  ]  كِتابٌ مَرْقُومٌ  - نوشته‌اى رقم زده شده . » بنا بر اين تفسير آيه پيشين چنين مىشود : يعنى سجّين كتابى نگاشته است ، چنان كه پروردگار ما سبحانه و تعالى گفت :     إِنَّا أَنْزَلْناهُ فِي لَيْلَةِ الْقَدْرِ * وَ ما أَدْراكَ ما لَيْلَةُ الْقَدْرِ * لَيْلَةُ الْقَدْرِ خَيْرٌ مِنْ أَلْفِ شَهْرٍ     و مرقوم به معنى آشكار و واضح است ، بدان سبب كه اصل معنى رقم درشت نوشتن است ، و به قولى معنى آن مختوم يعنى مهر خورده است ، و به قولى : همچون رقم و آرايش در جامه است كه فراموش و محو نمىشود ، و همه اين تفسيرها قائم بر اين اساس است كه سجين نام كتاب نگاشته شده و مسجّل باشد ، و مؤيد آن است اين كه بعضى گفته‌اند كه : اصل سجّين سجّيل است .\r\nاما در جز اين فرض تفسير آيه چنين خواهد بود : كتابى كه در سجين است ، كتابى مرقوم است و در خطهاى آن اشتباهى پيش نمىآيد ، زيرا كه كتاب و نوشته‌اى واضح و آشكار است ، و خدا دانا است .\r\n\r\n","description":"","footnote":"","page_name":" 415 ","page_number":417},
  {"content":"\r\n\r\nشايسته است كه گفتار خود را درباره سجين با حديثى پايان بخشيم كه عبرت و اندرزى در آن است و از امام صادق - عليه السلام - درباره معنى سجّين و اعمال و اشخاصى كه به آن توجه دارند روايت شده است كه گفت : « عيسى بن مريم بر روستايى گذشت كه مردم آن مرده بودند ، و نيز پرندگان و چارپايان آن ، پس گفت : آنان جز به خشم خدا نمرده‌اند ، چه اگر جدا جدا از دنيا رفته بودند آنان را به خاك مىسپردند ؛ پس حواريّون گفتند : اى روح خدا و كلمه خدا ! از خدا بخواه كه آنان را زنده كند تا ما را از آن آگاه كنند كه چه اعمالى را مرتكب شده بودند تا ما از آن كارها پرهيز كنيم ، پس عيسى از پروردگارش چنين خواست و به او ندا رسيد كه آنان را بخوان ؛ پس عيسى شب هنگام بر بالاى پشته‌اى از خاك قرار گرفت و گفت : اى مردم اين دهكده ! و از ميان آنان كسى به او پاسخ داد : لبيك يا روح اللَّه و كلمته ، پس عيسى گفت : واى بر شما ، اعمالتان چگونه بوده است ؟\r\n/ 413 گفت : پرستش طاغوت ، و دوستى دنيا ، با ترسى اندك ، و آرزويى دراز ، و غفلت در لهو و لعب ؛ عيسى گفت : دوستى شما نسبت به دنيا چگونه بود ؟ گفت :\r\nهمچون دوستى كودك نسبت به مادرش كه چون بر ما نزديك مىشد خوشحال و شادمان مىشديم ، و چون به ما پشت مىكرد مىگريستيم و اندوهناك مىبوديم ؛ عيسى گفت : عبادت شما نسبت به طاغوت چگونه بود ؟ گفت : فرمانبردارى از اهل معصيت و نافرمانان ، گفت : عاقبت كار شما چگونه بود ؟ گفت : شبى را در كمال عافيت به خواب رفتيم ، و بامدادان خود را در هاويه يافتيم ، گفت : هاويه چيست ؟ گفت : سجّين ، گفت : سجّين چيست ؟ گفت : كوه‌هايى از آتش كه در پيرامون ما تا روز قيامت فروزان است » . « 19 » [ 10 
  ] نادان در مقابل اين ايستگاه و وضع دشوار تنها به تكذيب آن مىپردازد ، و چنان گمان دارد كه اگر سر خود را در خاك فرو برد ديگران او را نخواهند ديد ، هرگز چنين نيست ! اگر دريچه اطاقت را به روى خورشيد ببندى ،\r\n\r\n\r\n","description":"","footnote":"\r\n( 19 ) - نور الثقلين ، ج 5 ، ص 531 .\r\n","page_name":" 416 ","page_number":418},
  {"content":"\r\n\r\nخورشيد متلاشى نمىشود ، حقيقت مسئوليت نيز چنين است و با انكار و تكذيب تو از ميان نمىرود ، بلكه هر اندازه شخص نادان براى تكذيب و انكار صداى خود را بلندتر و خودپسندى خود را بيشتر سازد ، از تحمّل آن و نزديك شدن به عذاب آن دور تر مىشود ، و از آن روى چنين است كه تكذيب خود جريمه و گناهى است ، به همان گونه كه علتى نيز براى گناهان ديگر است ، و عاقبت تكذيب در هنگام قيام ساعت معلوم و آشكار مىشود .\r\n وَيْلٌ يَوْمَئِذٍ لِلْمُكَذِّبِينَ  - واى در آن روز بر تكذيب كنندگان . » [ 11 
  ] قرآن بدين گونه در برابر نفس درهاى بهانه‌جويى را مىبندد تا مگر شخص از مسئوليت خود آگاه شود و آن را تحمل كند ، و بزرگترين عذر و بهانه تكذيب و دروغ پنداشتن خبر رسيده حاكى از بدبختى است ، و مخصوصا دروغ پنداشتن روز جزا كه اساس فكر را ويران مىكند .\r\n الَّذِينَ يُكَذِّبُونَ بِيَوْمِ الدِّينِ  - يعنى كسانى كه روز جزا را دروغ مىشمارند و انكار مىكنند . » ويل و لعنت و هلاك به مجرد تكذيب اين گونه كسان بهره ايشان مىشود ، تا چه رسد به ديگر گناهانى كه مرتكب شده‌اند ! / 414 [ 12 
  ] ولى به چه سبب روز جزا را تكذيب مىكنند ؟ آيا به سبب نقص در شواهد آن است ؟ هرگز . . . بلكه به سبب قرارى است كه هم اكنون با خود گذاشته‌اند ، و جرمهايى كه پيش از اين مرتكب شده بودند ، اما قرار ايشان عبارت از ادامه دادن به تجاوز بر حقوق ديگران و مرتكب شدن گناهان .\r\n وَ ما يُكَذِّبُ بِهِ إِلَّا كُلُّ مُعْتَدٍ أَثِيمٍ  - و آن را تكذيب نكند مگر آن كه از حد خود تجاوز كند و ناپاك و گناهكار باشد . » آنان فاجرانى هستند كه نه حق ديگران را محترم مىشمارند و لذا به آن تجاوز مىكنند و اموال مردم را به باطل مىخورند ، و نه مراعات حق خدا را بر خود مىكنند و به همين سبب مرتكب گناه مىشوند و به كارهاى زشت مىپردازند .\r\n[ 13 
  ] تكذيب در زبان اين بدگويان مقارن با استهزا و تلاش كردن براى\r\n\r\n","description":"","footnote":"","page_name":" 417 ","page_number":419},
  {"content":"\r\n\r\nمنحرف ساختن ديگران از آيات خدا مىشود ، و به همين جهت مشاهده مىكنيم كه آنان هر كس را كه آيات خدا را بر ايشان تلاوت كند ، مرتجع مىخوانند و چنان گمان دارند كه اينها چيزى جز خرافات پيشين نيست .\r\n إِذا تُتْلى عَلَيْهِ آياتُنا  - چون آيات ما بر او خوانده مىشود . » چنان مىنمايد كه تلاوت كنندگان آيات همان دعوت‌كنندگان به خدايند كه آيات آنان مردمان را به خدا و رسالتها و شرايع او رهبرى مىكند ، ولى آنان مستقيما منكر آنها مىشوند بدون آن كه اندكى در اين باره بينديشند ، و اين همه از ترس آن است كه مبادا در تحت تأثير آيات قرار گيرند و نعيم زوال‌پذير و نيز پايگاه متكى بر گناه و تجاوز ايشان از چنگشان بيرون رود .\r\n قالَ أَساطِيرُ الْأَوَّلِينَ  - مىگويد كه اينها افسانه‌هاى پيشينيان است . » شايد مرادشان از اين سخن بيان اين مطلب باشد كه در آينده از آنها متأثر نخواهند شد ، به همان گونه كه پيش از اين نيز سودى از آنها نبردند ، زيرا كه تنها تكرار دعوتهاى گذشته است . و اين آيه همانند گفتار ايشان در آيه ديگر است كه به اين صورت بيان شده است :  وَ قالُوا أَساطِيرُ الْأَوَّلِينَ اكْتَتَبَها فَهِيَ تُمْلى عَلَيْهِ بُكْرَةً وَ أَصِيلًا  . « 20 » / 415 [ 14 
  ] چرا بعضى از مردم در برابر آيات بينات خدا چنين ايستار انكار و عناد را انتخاب مىكنند ؛ آيا خودهاشان را دوست نمىدارند ، و مگر عقل فرمان نمىدهد كه بايد به هشدار گوش فرا داد از آن جهت كه امكان دارد راست باشد و از خطرى بزرگ شخص را برهاند ؟ و قرآن به اين پرسش چنين پاسخ مىدهد كه : گناه داراى تأثيرى بد بر روى قلب است ، و هر چه گناهان متراكم‌تر باشد ، آثار آنها نيز متراكم‌تر خواهد شد .\r\n كَلَّا  - هرگز . » اينها افسانه‌هاى پيشينيان نيست ، بلكه حقايقى از جانب خدا است .\r\n\r\n\r\n","description":"","footnote":"\r\n( 20 ) - الفرقان / 5 .\r\n","page_name":" 418 ","page_number":420},
  {"content":"\r\n\r\n بَلْ رانَ عَلى قُلُوبِهِمْ ما كانُوا يَكْسِبُونَ  - بلكه زنگ و بار آنچه مىكنند و به دست مىآورند ، بر دلهاى ايشان نشسته است . » گفتند : « ران » به معنى غالب شده است ، و گواه آن را به كار رفتن مفردات آن آوردند ، همچون « رانت به الخمرة » يعنى شراب بر او غالب شد ، و « ران عليهم النعاس » يعنى بر ايشان چرت مسلّط شد ، ولى - به نظر من - اصل در « رين » همان زنگ و زنگ‌زدگى است كه همچون پوشش نازكى بر آهن و چيزهايى ديگر مشاهده مىشود و دليل بر فساد آن است ، و فرق آن با زنگ واقعى ( صدا ) در آن كه زنگ در يك بخش از جسم پديد مىآيد ، و چون همه آن را فرا گيرد « رين » خوانده مىشود ، و به همين جهت بعضى گفته‌اند كه : رين عبارت از آن است كه قلب از گناهان سياه شود ، و از ابن عباس روايت شده است كه :  رانَ عَلى قُلُوبِهِمْ  يعنى دلهاشان را پوشاند .\r\nولى چگونه گناه قلب را مىپوشاند ؟ در قلب نيروهايى وجود دارد كه با آن مبارزه مىكنند ، و اراده انسان برتر از آنها است ، پس چون آدمى به نيروى شهوتها تسليم شود ، اراده او رو به ضعف مىرود ، و نور عقلش كسوف پيدا مىكند ، و چنين است تا آن گاه كه خردش از كار بيفتد ، و اراده‌اش از ميان برود ، و خود را كاملا به شهوات خويش تسليم كند ؛ و از سوى ديگر ، در آن هنگام كه شخص جرم يا گناهى را مرتكب مىشود ، با خوب شمردن آن به سرزنش ضمير خويش مىپردازد ، و پيوسته اين كار را مىكند تا به خوبى آن جرم و گناه معتقد مىشود و بلكه آن را فرهنگ و ادبى تكامل يافته در نظر مىگيرد و از شناختن حقيقت كاملا دور مىشود ، و از جهت سوم ، نيكى / 416 عادت است و بدى عادت ، و آن كس كه خود را بر شر عادت دهد ، همه رفتارها و تصرفات خويش را با آن عادت سازگار مىكند ، و به صورت كرم ابريشمى در مىآيد كه در اطراف خويش چيزى را مىتند كه سرانجام او را خواهد كشت . . . آيا كسى را ديده‌اى كه ، از راه دزدى يا تزوير يا كم‌فروشى يا همكارى با ستمگران يا جاسوسى براى گردنكشان و بيگانگان ، مال حرامى به دست مىآورد و با آن زندگى مىكند ، و آيا ديده‌اى كه چنين كسى بتواند از اين كار\r\n\r\n","description":"","footnote":"","page_name":" 419 ","page_number":421},
  {"content":"\r\n\r\nكه نفس خويش را با آن سازگار كرده و روزى روزانه خود را از آن فراهم مىآورد ، دست بردارد ؟ ! بنا بر اين بر انسان رشيد و راه يافته واجب است كه از نخستين گام از پيروى شيطان سرباز زند ، و حتى اولين گناه را مرتكب نشود ، و چون شيطانى او را فريب داد و از دينش بيرون برد و گناهى را مرتكب شد ، هر چه زودتر توبه كند و ديگر در راه گناه گام برندارد ؛ گناه پس از گناه قلب را تباه مىسازد و آدمى را از توفيق توبه كردن دور مىكند .\r\nاز امام باقر - عليه السلام - روايت شده است كه گفت : « هيچ چيز براى قلب تباه كننده‌تر از خطيئه و گناه نيست . قلب با اين گناه به مبارزه بر مىخيزد تا بر آن پيروز شود و آن را زير و زبر كند » ؛ و رسول اللَّه - صلى اللَّه عليه و آله - گفت :\r\n« چون مؤمنى گناه كند ، نقطه سياهى در قلب او پديد مىآيد ، پس چون توبه كند و از آن گناه دست بردارد و از خدا آمرزش خواهد ، قلب او از آن سياهى پاك مىشود ، و اگر بر گناه بيفزايد ، سياهى نيز افزايش پيدا مىكند ، و اين همان رين و زنگى است كه خداى تعالى در كتابش از آن چنين ياد كرده است :  كَلَّا بَلْ رانَ عَلى قُلُوبِهِمْ ما كانُوا يَكْسِبُونَ  . « 21 » از اين جا معلوم مىشود كه توبه و بازگشت به سوى خدا در هر روز و بلكه در هر ساعت لازم است تا اثر گناهانى كه پيوسته مرتكب آنها مىشويم ، پيش از رسوخ كردن در قلب و تباه ساختن آن از ميان برود ، و پيامبر ما - صلى اللَّه عليه و آله - چنين سفارش كرده و گفته است : « با يكديگر ملاقات كنيد و به سخن گفتن و يادآورى بپردازيد ، كه سخن گفتن دلها را جلا مىدهد ؛ دلها همچون شمشير زنگ مىزند ، / 417 و اين زنگ را سخن گفتن مىزدايد » . « 22 » [ 15 
  ] اين دلهايى كه با گناه زنگ مىزند ، شرف لقاى پروردگار خويش را\r\n\r\n\r\n","description":"","footnote":"\r\n( 21 ) - نور الثقلين ، ج 5 ، ص 531 .\r\n( 22 ) - نور الثقلين ، ج 5 ، ص 521 .\r\n","page_name":" 420 ","page_number":422},
  {"content":"\r\n\r\nدر روز قيامت به دست نمىآورد ، چه اين گناهان به صورت پرده‌هاى ستبرى در مىآيد كه از رسيدن انوار درخشان خدا جلوگيرى مىكند .\r\n كَلَّا  - هرگز . » پس همگان مىبايستى از تسليم شدن به گناهان و ارتكاب پياپى آنها خوددارى ورزند تا چنان شود كه دلهاشان را زنگ فرانگيرد ، و به چنين عاقبت بدى نرسند :\r\n إِنَّهُمْ عَنْ رَبِّهِمْ يَوْمَئِذٍ لَمَحْجُوبُونَ  - آنان ، در آن روز از پروردگار خويش باز پوشيده‌اند . » گناه آنان را از رحمت و مهر و رعايت خدا محجوب و محروم ساخته ، به همان گونه كه از نور لقاى خدا و مشاهده او با حقيقت ايمان بازداشته است ؛ مگر بزرگترين نعمت خدا بر مؤمن خرسندى وى از او ، و مناجات بنده با خدا و ملاقات كردن قلبش با نور او نيست ؟ همين است كه نعيم دايمى مورد تلاش مؤمن براى دست يافتن به آن است ، و بزرگترين جايزه‌اى است كه توقع دريافت آن را از پروردگار خويش دارد . و در حديث آمده است كه : « اهل بهشت در هر شب جمعه عرش خدا را زيارت مىكنند ، و به نور پروردگارشان مىنگرند و در برابر او به سجده مىافتند » .\r\nامام زين العابدين - عليه السلام - از اين ملاقات شوق انگيز و مايه حيرت در ميان بنده و پروردگار در مناجاتش بدين گونه ياد مىكند : « همتم به سوى تو راه يافت ، و رغبتم به جانب تو منحرف شد ، پس تو ، و نه جز تو ، مراد منى ، و براى تو ، و نه براى ديگرى ، بيدار مىمانم ، و لقاى تو مايه روشنى چشم من است ، و پيوستن به تو منتهاى آرزوى جانم ؛ شوقم به سوى تو است و عشقم همه به دوستى تو ؛ دوستى تو مايه شيفتگى من و خرسندى تو منتهاى اشتياق من است ؛ به ديدن تو نيازمندم ، و در جوار تو بودن را خواستارم ، و نزديكى تو مايه سوز و گدازم و زايل كننده اندوهم . . .\r\nتا آن جا كه مىگويد : اى نعيم و فردوس من ، مرا از خود دور مكن ، و اى / 418 دنيا و\r\n\r\n","description":"","footnote":"","page_name":" 421 ","page_number":423},
  {"content":"\r\n\r\nآخرتم . اى ارحم الراحمين » . « 23 » از آن جا كه لقاى خدا بزرگترين نعمت مؤمنان است ، محروم ماندن فاجران از آن بزرگترين عذاب براى ايشان به شمار مىرود ، و ژرفناى اين مصيبت و بدبختى را تنها در روز قيامت احساس خواهند كرد ، و از همين روست كه امام امير المؤمنين - عليه السلام - از بيم فراق خدا به او پناه مىبرد و مىگويد : « پس چنان گير اى إله و آقا و مولى و پروردگار من ، كه من بتوانم بر عذاب تو شكيبا شوم ، ولى چگونه در فراق تو صبور باشم ، و اگر بتوانم گرماى آتشت را با شكيبايى بپذيرم ، چگونه مىتوانم در برابر ناكامى از نگريستن به كرامت و بخشندگى تو صبور بمانم ؟ . » « 24 » [ 16 
  ] و عذاب ديگر درآمدن به آتش است ، پس حجابى ميان ايشان و آن وجود ندارد ، و هيچ چيز ايشان را نمىپوشاند ، مگر آنان نبودند كه در دار دنيا خود را از آن نمىپوشاندند ، و از گرمى و سوزندگى آن پرهيز نمىكردند ؟ ! پس هم اكنون ايشانند كه به آن داخل مىشوند و با آن مستقيما تماس پيدا مىكنند .\r\n ثُمَّ إِنَّهُمْ لَصالُوا الْجَحِيمِ  - پس ايشان به آتش درخواهند آمد . » اما مؤمنان در دنيا خود را به توشه تقوى مجهز كردند و آن در آخرت سبب پوشيده ماندن ايشان از آتش خواهد شد ، به همان گونه كه خود را در دنيا از گناهان پوشيده نگاه داشتند ؛ بدان سبب كه ايشان دانستند كه گناهان از آن دنيا تا اين دنيا همراه آنان خواهد ماند ، و در اين دنيا به آتشى سوزان تبديل مىشود ، و به مارها و كژدمها و تاريكيها و دردها ، پس از همه اينها گريختند و در اثر تقوى و پرهيزگارى تحصن اختيار كردند .\r\n[ 17 
  ] اما عذاب شوم ذليل شدن و تحقير و اهانت و سرزنش ديدن است ، مگر آنان رسالتها را به ريشخند نمىگرفتند و مىگفتند : اينها چيزى جز اسطوره‌هاى پيشينيان نيست ، پس امروز بايد همان عذاب روانى را بچشند كه خوانندگان به\r\n\r\n\r\n","description":"","footnote":"\r\n( 23 ) - صحيفه سجاديه ، مناجات المريدين .\r\n( 24 ) - دعاى كميل ، مفاتيح الجنان .\r\n","page_name":" 422 ","page_number":424},
  {"content":"\r\n\r\nسوى خدا را با تكذيب كردن و به استهزا گرفتن ايشان عذاب مىدادند .\r\n ثُمَّ يُقالُ هذَا الَّذِي كُنْتُمْ بِهِ تُكَذِّبُونَ  - سپس به ايشان گفته مىشود كه : اين است آنچه آن را دروغ مىشمرديد . »\r\n/ 419\r\n\r\n[ سوره المطففين ( 83 ) : آيات 18 تا 36 
  ]\r\nكَلاَّ إِنَّ كِتابَ الْأَبْرارِ لَفِي عِلِّيِّينَ ( 18 ) وَ ما أَدْراكَ ما عِلِّيُّونَ ( 19 ) كِتابٌ مَرْقُومٌ ( 20 ) يَشْهَدُهُ الْمُقَرَّبُونَ ( 21 ) إِنَّ الْأَبْرارَ لَفِي نَعِيمٍ ( 22 )\r\nعَلَى الْأَرائِكِ يَنْظُرُونَ ( 23 ) تَعْرِفُ فِي وُجُوهِهِمْ نَضْرَةَ النَّعِيمِ ( 24 ) يُسْقَوْنَ مِنْ رَحِيقٍ مَخْتُومٍ ( 25 ) خِتامُهُ مِسْكٌ وَ فِي ذلِكَ فَلْيَتَنافَسِ الْمُتَنافِسُونَ ( 26 ) وَ مِزاجُهُ مِنْ تَسْنِيمٍ ( 27 )\r\nعَيْناً يَشْرَبُ بِهَا الْمُقَرَّبُونَ ( 28 ) إِنَّ الَّذِينَ أَجْرَمُوا كانُوا مِنَ الَّذِينَ آمَنُوا يَضْحَكُونَ ( 29 ) وَ إِذا مَرُّوا بِهِمْ يَتَغامَزُونَ ( 30 ) وَ إِذَا انْقَلَبُوا إِلى أَهْلِهِمُ انْقَلَبُوا فَكِهِينَ ( 31 ) وَ إِذا رَأَوْهُمْ قالُوا إِنَّ هؤُلاءِ لَضالُّونَ ( 32 )\r\nوَ ما أُرْسِلُوا عَلَيْهِمْ حافِظِينَ ( 33 ) فَالْيَوْمَ الَّذِينَ آمَنُوا مِنَ الْكُفَّارِ يَضْحَكُونَ ( 34 ) عَلَى الْأَرائِكِ يَنْظُرُونَ ( 35 ) هَلْ ثُوِّبَ الْكُفَّارُ ما كانُوا يَفْعَلُونَ ( 36 )\r\n\r\n","description":"","footnote":"","page_name":" 423 ","page_number":425},
  {"content":"\r\n\r\n/ 420\r\n\r\nآيا كافران پاداش كردار خود را گرفتند\r\n\r\nشرح آيات :\r\n[ 18 
  ] نيكوكاران ( الأبرار ) كيان‌اند ؟ آن كسان‌اند كه نيكوكارى رنگ نماينده زندگى ايشان است ، و از مقابله كلمه ابرار با كلمه فجّار ( بدكاران ) معلوم مىشود كه نيكوكار آن كس است كه بر راه خير و معروف پيش مىرود و از آن تجاوز نمىكند ، و اين كه كتاب و نامه اين گونه كسان در نزد خدا در مقامى بلند محفوظ است ، و آن جايگاهى است كه نزديكان و مقربان در آن جا بر گرد هم جمع مىشوند .\r\n كَلَّا  - هرگز . » روز جزا را تكذيب مكن ، بلكه در آن بكوش تا از ابرار باشى .\r\n إِنَّ كِتابَ الْأَبْرارِ  - هر آينه كتاب نيكوكاران . » كه نامه اعمال يا خود اعمال ايشان است ، در نزد خدا محفوظ است .\r\n/ 421  لَفِي عِلِّيِّينَ  - در جايگاه برترين . » گفتند كه : اين كلمه به صورت جمع است و واحد آن به لفظ خود آن به مانند ثلاثون و عشرون وجود ندارد . و بعضى ديگر گفته‌اند كه از علىّ است كه وزن فعّيل از علو است ، و سپس گفتند كه معنى جمع اين كلمه علوّ و ارتفاعى پس از ارتفاع ديگر است ، و تو گويى كه آن بلندترين بلنديها و قلّهء قلّه‌ها است ؛ آيا اين مقام كجا است ؟ در حديثى مأثور از پيامبر اكرم - صلّى اللَّه عليه و آله و سلّم - آمده است كه گفت : « علّيّون در آسمان هفتم است ، در زير عرش » ، « 25 » و نيز از او ( ص )\r\n\r\n\r\n","description":"","footnote":"\r\n( 25 ) - القرطبى ، ج 19 ، ص 262 .\r\n","page_name":" 424 ","page_number":426},
  {"content":"\r\n\r\nروايت شده است كه گفت : « اهل بهشت اهل علّيّون را چنان مىبينند كه ستاره درخشان در افق آسمان مشاهده مىشود . » « 26 » بعضى گفته‌اند : در كنار درخت كنار بالاترين جاى بهشت ( سدرة المنتهى ) است ، و در هر جا كه باشد مقامى بزرگ و كريم است كه در آن مقربان درگاه خدا ، يعنى پيامبران و صدّيقان از اولياى خدا با وجد و شادى در كنار يكديگرند .\r\nعمل ، در صورتى كه صالح و تنها براى خدا بوده باشد ، به اين مقام كريم بالا مىرود ، بنا بر حديث روايت شده به توسط امام صادق - عليه السلام - به نقل از پيامبر - صلّى اللَّه عليه و آله - كه گفت : « فرشته با سرور و شادى عمل بنده را بالا مىبرد ، و چون اعمال نيك او را بالا برد ، خداى عزّ و جلّ مىگويد : آن را در سجّين قرار دهيد ، او در آن مرا در نظر نداشته است . » « 27 » [ 19 
  ] اين مقام برترين كجا است ، و در آن چه مىگذرد ، و چگونه مقربان در آن شاد و مسرورند ، و اعمال ابرار از آن جا در كجا گذاشته مىشود ؟ شناخت ما به اين حقايق محدود است ، بدان سبب كه برتر از تراز شناخت ما افراد بشر است .\r\n/ 422  وَ ما أَدْراكَ ما عِلِّيُّونَ  - و چه چيز تو را از آن دانا كرد كه عليّون چيست . » مفسران در اين گونه خطابها چنان تصور مىكنند كه طرف خطاب شخص رسول اللَّه - صلّى اللَّه عليه و آله - است ، ولى به نظر من مخاطب اين آيه هر خواننده قرآن است ؛ قرآن به پيامبر نازل شد ولى براى همه مردم بود ، و مردمان را به آن فرمان داد كه اين كتاب را تلاوت كنند و به تدبّر در آيات آن بپردازند ، و در آن خطابهايى به همه مردمان است ، همچون : «  يا أَيُّهَا النَّاسُ  » يا تنها طرف خطاب مؤمنانند ، همچون : «  يا أَيُّهَا الَّذِينَ آمَنُوا  » ، و در حديث از امام صادق - عليه السلام - آمده\r\n\r\n\r\n","description":"","footnote":"\r\n( 26 ) - همان منبع ، ص 263 .\r\n( 27 ) - نور الثقلين ، ج 5 ، ص 530 .\r\n","page_name":" 425 ","page_number":427},
  {"content":"\r\n\r\nاست كه : « نزول قرآن بر گونه مقصودم تويى و تو اى همسايه آن را بشنو است * اياك أعنى و اسمعى يا جارة . » « 28 » پس اين آيه دليل بر آن نيست كه پيامبر - صلّى اللَّه عليه و آله - نمىدانسته كه علّيّون چيست ، و چگونه ممكن است چنين بوده باشد در صورتى كه آن را براى ما معنى و تفسير كرده است ، بلكه اساسا اين جمله دلالت بر نفى علم به اين مقام به اندازه دلالت بر اين كه آن مقامى عظيم است ندارد ، و خدا دانا است .\r\n[ 20 
  ] و در اين مقام شامخ وجود دارد :\r\n كِتابٌ مَرْقُومٌ  - كتابى رقم زده . » گفتند : اين جمله حكايت از نامه عمل ابرار دارد ، و آن كتابى است كه به صورت واضح و روشن نوشته شده و هيچ ابهام و پيچيدگى در آن وجود ندارد ، و ممكن است كه اين جمله تفسيرى براى علّيّون بوده باشد ، به اعتبار اين كه كتابى برتر و بالاتر است ، از آن روى كه اعمال صالح در آن نگاشته شده ، و خدا دانا است .\r\n[ 21 
  ] مقربان از بندگان خدا گواهانى بر اين كتاب كريمند ، پس به آن شادمان مىشوند و براى صالحان طلب آمرزش مىكنند تا به حسنات بيشتر دست يابند .\r\n يَشْهَدُهُ الْمُقَرَّبُونَ  - مقربان درگاه آن را مشاهده مىكنند . » / 423 تنها حضور مقربان در نزد كتاب كرامت و گواهى ايشان بر آن است ، و لذا شهادت در اين جا به معنى حضور و توقيع است ، و اما مقربان - بنا بر آيه بعد - گروهى از آدميزادگان‌اند كه مىخورند و مىآشامند ، و آنان همان كسان‌اند كه آيات سورة الواقعة از آنان بدين گونه ياد كرده است :   وَ السَّابِقُونَ السَّابِقُونَ * أُولئِكَ الْمُقَرَّبُونَ   ، و شهادت آنان را خدا با اين گفته بيان كرده است :  وَ يَوْمَ نَبْعَثُ فِي كُلِّ أُمَّةٍ شَهِيداً عَلَيْهِمْ مِنْ أَنْفُسِهِمْ وَ جِئْنا بِكَ شَهِيداً عَلى هؤُلاءِ  . « 29 »\r\n\r\n\r\n","description":"","footnote":"\r\n( 28 ) - بحار الانوار ، ج 92 ، ص 382 .\r\n( 29 ) - النحل / 89 .\r\n","page_name":" 426 ","page_number":428},
  {"content":"\r\n\r\nبعضى گفتند : اينان فرشتگان مقربند ، و به قولى اسرافيل - عليه السلام - به خصوص ، ولى تفسير نخستين به سياق نزديكتر است ، و آن خبر از كرامت مقربان در نزد پروردگارشان مىدهد ، از آن جهت كه آنان را شاهدان برنامه‌هاى صالحان قرار داده است .\r\n[ 22 
  ] كتاب مظهرى آشكار براى مسئوليت آدمى در مقابل او است ، ولى مظهر آشكارتر نعيم مقيم براى ابرار است و جحيم اليم و دردناك براى فجّار .\r\n إِنَّ الْأَبْرارَ لَفِي نَعِيمٍ  - نيكوكاران در ناز و نعمت‌اند . » نعمتهاى خدا ايشان را در ميان گرفته است ، و گفتند كه : چون كلمه « نعيم » به صيغه فعيل ( صفت مشبهه ) آمد ، از دوام و استمرار نعمت حكايت مىكند ، و چون صورت نكره دارد ، از آن وفور و تنوع فهميده مىشود ، و ظاهرا تعبير به  لَفِي نَعِيمٍ  نيز دلالت بر فزونى و گوناگونى دارد .\r\n[ 23 
  ] از آن جا كه انسان روح و جسد است ، روح او ، پس از سير شدن جسد از نعمتها ، پرواز به لذتهاى ويژه خود مىكند ، پس لذت روح در بهشت به چيست ؟ چنان مىنمايد كه اين لذت در مجالس انس و معرفت تجسم پيدا مىكند ، چه سخن گفتن با برادران پاك و پاكيزه سبب فراهم آمدن لذتى عظيم براى نفس و روان مىشود ، به همان گونه كه علم و معرفت خوراكى اشتهاانگيز براى روح و عقل است .\r\n عَلَى الْأَرائِكِ يَنْظُرُونَ  - بر تختها قرار گرفته‌اند و مىنگرند . » / 424 نشستن ايشان بر سريرها در برابر برادران خود لذتى براى جان و روان است ، و نگاه كردن ايشان به آفريدگان خدا و تجليات رحمت و قدرت او مايه لذت بردن عقل ، و از پيامبر - صلّى اللَّه عليه و آله - روايت شده است كه « به دشمنان خودشان در آتش نگاه مىكنند . » گفتند : أرائك جمع أريكة يعنى تخت و سرير است ، و گفته‌اند كه اين كلمه اصل فارسى دارد ، و به قولى مشتق از نام درخت أراكة است .\r\n[ 24 
  ] در آن هنگام كه زندگى آدمى از كدورتها پاك مىشود ، و دل او از\r\n\r\n","description":"","footnote":"","page_name":" 427 ","page_number":429},
  {"content":"\r\n\r\nكينه و طمع و حرص ، چهره او به آثار نعمتها درخشندگى پيدا مىكند ، به همان گونه كه گياه شكوفه مىكند و به گل مىنشيند ، اهل بهشت نيز بر رخساره‌هاى زيبايشان آثار تر و تازگى و نورانيت نعيم مشاهده مىشود .\r\n تَعْرِفُ فِي وُجُوهِهِمْ نَضْرَةَ النَّعِيمِ  - در چهره‌هاى ايشان تر و تازگى ناز و نعمت را مىبينى و مىشناسى . » شايد تعبير به « تعرف » خبر از آن مىدهد كه تو از وفور نعمتى كه در آن غوطه‌ورند ، با نگريستن به چهره‌هاشان آگاهى پيدا مىكنى ، چه تر و تازگى را درجه‌ها و گونه‌هايى است ، و آنچه را كه در پشت سر آنها از عوامل و درجات نعمت وجود دارد ، منعكس مىسازد .\r\n[ 25 
  ] و جلسه‌هاى انس و دوستى جز با نوشيدن يك نوشابه كامل نمىشود كه سبب افزوده شدن سرور و نشاط ايشان است .\r\n يُسْقَوْنَ مِنْ رَحِيقٍ مَخْتُومٍ  - به ايشان مىنوشانند از رحيق سر به مهر . » گفتند : رحيق شراب پاكيزه است ، و بعضى گفته‌اند كه : آن شراب كهنه سفيد رنگ خالى از تزوير است ، و اما مهردار بودن نشانه‌اى از بزرگداشت نوشنده آن است و نشان مىدهد كه پيش از نوشيدن وى دست ديگرى به آن نرسيده بوده است .\r\n[ 26 
  ] و در آن صورت كه زمينه مهر كردن شراب معمولا پاره‌اى گل چسبنده بوده ، زمينه مهر كردن شراب بهشتى مشك پر عطر است .\r\n/ 425  خِتامُهُ مِسْكٌ  - زمينه مهر آن مشك است . » كه بر خوشبويى و زيبايى آن مىافزايد ، و بر ما است كه دامنه اين نعمتها را پيش خود تصور كنيم و با تمام همت و نشاط براى دست يافتن به آنها بكوشيم .\r\n وَ فِي ذلِكَ فَلْيَتَنافَسِ الْمُتَنافِسُونَ  - و در اين مىبايستى رقيبان و مسابقه‌دهندگان با يكديگر به مسابقه بپردازند . » در ضمير آدمى تمايل راسخى وجود دارد كه او را به پيشى گرفتن و سبقت جستن بر ديگران مىخواند ، و بيشتر اوقات اين تمايل فطرى درباره امور دنيوى و نعيم زايل شونده آن است ، در صورتى كه عقل ما را به آن راهنمايى مىكند كه مىبايستى\r\n\r\n","description":"","footnote":"","page_name":" 428 ","page_number":430},
  {"content":"\r\n\r\nاين مسابقه و پيشى جستن نسبت به ديگران در خصوص انجام دادن كارهاى نيك مورد پسند خدا و دست يافتن به بهشت باشد كه نعيم جاودانى است ، و اين آيه يكى از آيات قرآنى است كه اين تمايل مبارك را در راه درست و استوار آن بر ما عرضه مىدارد ، و آن شتاب ورزيدن به خيرات و مسابقه دادن در بزرگواريها و مكرمات است ، چنان كه پروردگار ما سبحانه و تعالى گفته است :  وَ سارِعُوا إِلى مَغْفِرَةٍ مِنْ رَبِّكُمْ وَ جَنَّةٍ عَرْضُهَا السَّماواتُ وَ الْأَرْضُ أُعِدَّتْ لِلْمُتَّقِينَ  ، « 30 » و نيز :  فَاسْتَبِقُوا الْخَيْراتِ أَيْنَ ما تَكُونُوا يَأْتِ بِكُمُ اللَّهُ جَمِيعاً  ، « 31 » و نيز :  إِنَّهُمْ كانُوا يُسارِعُونَ فِي الْخَيْراتِ وَ يَدْعُونَنا رَغَباً وَ رَهَباً  . « 32 » اگر بنا باشد كه آدمى درباره دست يافتن به چيزى به مسابقه بپردازد ، بهترين چيزى كه مىبايستى مسابقه بر سر آن صورت‌پذير شود ، همان رحيق مختوم است كه عنوان مكملى براى رشته‌اى از نعمتهاى مستمر و به هم پيوسته دارد ، و شايد سرّ ياد كردن از اين جمله در هنگام بيان اين نعمت همين بوده باشد ، زيرا كه آن كامل كننده ديگر نعمتها است ، يا حكايت از بزرگى اين نعمت مىكند و اين كه لذت بزرگ آن قابل مقايسه با ديگر لذتها ، حتى لذت و نعيم آخرت نيست ، يا بدان جهت كه از آداب نوشيدن نوشابه در نزد اهل آن در دنيا نيز يكى آن است كه جامها را از دست يكديگر بربايند و در اين كار به رقابت و مسابقه با يكديگر بپردازند .\r\nهر چه بوده باشد ، رقابت و مسابقه در رحيق مختوم در آن روز ، هنگامى صورت اتمام مىپذيرد كه امروز در دنيا / 426 براى انجام دادن كارهاى خير و نيك شتاب كنند و در آنها با يكديگر مسابقه دهند ؛ و در خبر آمده است كه ترك باده‌نوشى در دنيا بهاى دست يافتن به رحيق مختوم در آخرت است ، به همان كه پاداش سيراب كردن و طعام دادن به مؤمن نيز رحيق مختوم است .\r\nدر سفارش پيامبر - صلّى اللَّه عليه و آله - به على - عليه السلام - آمده\r\n\r\n\r\n","description":"","footnote":"\r\n( 30 ) - الحديد / 21 .\r\n( 31 ) - البقرة / 148 .\r\n( 32 ) - الأنبياء / 90 .\r\n","page_name":" 429 ","page_number":431},
  {"content":"\r\n\r\nاست كه : « يا على ! هر كه خمر را براى غير خدا ترك كند ، خدا به او از شراب سر به مهر بهشت مىنوشاند ، و چون على گفت : براى غير خدا ؟ گفت : آرى . و خدا ، براى حفظ خودش ، و خداى تعالى بر اين كار از او سپاسگزارى مىكند . » « 33 » از على بن الحسين - عليه السلام - روايت شده است كه گفت : « هر كه مؤمن گرسنه‌اى را طعام دهد ، خدا از ميوه‌هاى بهشت او را اطعام خواهد كرد ، و هر كه مؤمنى را سيراب كند ، خدا از رحيق مختوم به او مىنوشاند و سيرابش مىكند . » « 34 » نيز روايت شده است كه : « هر كه در روز گرمى براى خدا روزه بدارد ، خدا تشنگى او را با دادن رحيق مختوم به او از بين مىبرد . » « 35 » [ 27 
  ] گفته‌اند كه : در بهشت چشمه‌اى است كه در هوا جريان دارد و در جامهاى نيكان فرو مىريزد ، و گفتند كه : آن از زير عرش روان است و به نام تسنيم خوانده مىشود ، بدان سبب كه در بلندترين جاى بهشت است ، و آن نوشابه‌اى مخصوص مقربان است ، و اندكى از آن بر نوشابه نيكان و ابرار افزوده مىشود كه به آن بو و مزه ويژه‌اى مىبخشد كه نه تنها بسيار لذتبخش است ، بلكه بسا هست كه در آن اثرى از روح و بوى مقربان و مزه و عطر درجات عالى ايشان احساس مىشود ؛ و گفته‌اند كه : آن برترين شراب در بهشت است كه خدا درباره آن مىگويد :\r\n وَ مِزاجُهُ مِنْ تَسْنِيمٍ  - و آميخته با آب چشمه تسنيم است . » رازى گفت : تسنيم نام چشمه‌اى در بهشت است كه / 427 به سبب بلندى مقام آن نام تسنيم دارد ، يا از آن روى كه برترين شراب و نوشابه در بهشت است ، يا بنا بر آنچه روايت شده است ، از بالا بر ايشان فرو مىريزد : يعنى در بالاى هوا جريان دارد و در ظرفهاى ايشان فرو مىريزد ، و يا بدان سبب كه وفور و سرعت آن از هر چه كه بر آن مىگذرد بيشتر است و همين حكايت از تسنيم و برترى آن مىكند ، يا از آن\r\n\r\n\r\n","description":"","footnote":"\r\n( 33 ) - نور الثقلين ، ج 5 ، ص 434 .\r\n( 34 ) - همان منبع .\r\n( 35 ) - همان منبع .\r\n","page_name":" 430 ","page_number":432},
  {"content":"\r\n\r\nجا كه در ضمن جريان يافتن برآمدگى و فرورفتگيهايى در آن ديده مىشود كه آن نيز تسنيم است ، زيرا كه اصل معنى اين كلمه برترى و ارتفاع است ، و كوهان شتر نيز به همين سبب سنام خوانده مىشود ، و بالا رفتن بر ديوار را نيز تسنّم مىخوانند . « 36 » بعضى گفته‌اند : هر چشمه كه از بلنديها سرازير شود ، تسنيم نام دارد ، و على رغم آن كه اين نزديكترين معانى يا سياق آيه است ، من يك مصدر لغوى را كه مؤيّد آن بوده باشد نيافته‌ام .\r\n[ 28 
  ] و بهشت را درجاتى است كه سرانجام به عرش خدا اتصال پيدا مىكند ، و در آن جنات عدن است كه سراهاى مقربان از بندگان و پيامبران و صدّيقان در آن جاى دارد ، و سورة الواقعة گوشه‌اى از تفاوت ميان درجات مقربان پيشى گرفته و درجات اصحاب يمين را بيان كرده است ، و در اين سوره نيز اشاره به گوشه‌اى از آن مىشود ، از آن لحاظ كه شراب ابرار با تسنيم آميخته شده كه مقربان از آن مىنوشند و آن شراب اختصاصى ايشان است .\r\n عَيْناً يَشْرَبُ بِهَا الْمُقَرَّبُونَ  - چشمه‌اى است كه مقربان از آن مىنوشند . » شايد در شراب تسنيم آثارى معنوى وجود داشته باشد كه بر اثر آن كسى كه از آن مىنوشد به نزديكى و خرسندى خداوند متعال از او دسترس پيدا مىكند ، و همچنين شراب بهشت عقل را افزايش مىدهد ، و فكر را به نشاط و فعاليت بر مىانگيزد ، و به روان آدمى ايمان و عرفان را الهام مىكند ، آن شراب كجا و شراب دنيا كجا كه عقل را از بين مىبرد و فكر را سست مىكند و روح را از مقام پروردگارش دور مىسازد ؟ ! [ 29 
  ] مجالس انس و دوستى و يگانگى و نوشيدن رحيق و شراب سالم از جمله پاداشهايى است كه پروردگار به بندگان تحمل كننده دردهاى روحى خويش عنايت مىفرمايد ، و چه بسيار كه تبهكاران بر ايشان به استهزا خنديدند و\r\n\r\n\r\n","description":"","footnote":"\r\n( 36 ) - التفسير الكبير ، ج 31 ، ص 100 .\r\n","page_name":" 431 ","page_number":433},
  {"content":"\r\n\r\n/ 428 فخر فروشى كردند ، و چه بسيار كه لقمه زندگى را از چنگ ايشان ربودند و آنان را به رنج گرسنگى گرفتار ساختند .\r\n إِنَّ الَّذِينَ أَجْرَمُوا كانُوا مِنَ الَّذِينَ آمَنُوا يَضْحَكُونَ  - آنان كه تبهكار و كافر شدند ، به كسانى كه ايمان آورده بودند مىخنديدند . » در تنزيل اين آيه از دو سبب ياد شده است ، اوّل آن كه : مجرمان عبارت از بزرگان قريش بودند كه به طعنه بر روى فقراى مسلمانان ، از عمّار و صهيب و بلال و ديگران ، مىخنديدند و آنان را استهزا مىكردند ؛ دوم آن كه : على - عليه السلام - همراه با گروهى از مسلمانان از راهى مىگذشتند و منافقان به تمسخر ايشان و خنديدن بر آنان و فخرفروشى پرداختند ، و چون همين منافقان به نزد ياران خود بازگشتند گفتند كه مرد سرطاس را ديديم و بر اين حرف خنديدند ، و اين آيه پيش از رسيدن على به رسول اللَّه نازل شد « 37 » و ظاهرا سبب نزول دوم درست‌تر و قويتر است ، بدان جهت كه سوره مدنى است .\r\n[ 30 
  ] نخستين شهادتى كه بر ضد گناهكار و مجرم ثبت مىشود شهادت و جدان اوست كه بىوقفه وى را به خاطر ارتكاب گناه سرزنش و ملامت مىكند .\r\nلهذا پيوسته سعى مىكند از و جدان خود خلاص شود اما چگونه ؟ از درستكاران انتقام مىگيرد و از آنان عيبجويى مىكند و ايشان را به باد تمسخر مىگيرد تا بلكه با اين كارها از عذاب سرزنش درونى خود اندكى بكاهد . اما ، هيهات . . . او با اين كارها بر زخم و درد درون خود مىافزايد زيرا مسخره كردن مؤمنان گناه ديگرى است كه وى مرتكب شده و به سبب آن باز سزاوار سرزنش و جدان خويش مىشود .\r\nبدين‌سان ، بر تمسخر و ريشخند خود نسبت به مؤمنان مىافزايد بى آن كه هيچ فايده‌اى نصيب وى گردد .\r\n وَ إِذا مَرُّوا بِهِمْ يَتَغامَزُونَ  - و چون بر ايشان گذشتند ، با چشم و دست و غمازى به استهزاى ايشان پرداختند . »\r\n\r\n\r\n","description":"","footnote":"\r\n( 37 ) - التفسير الكبير ، ج 31 ، ص 101 .\r\n","page_name":" 432 ","page_number":434},
  {"content":"\r\n\r\nيعنى با چشمها و دستها به استهزاى ايشان پرداختند ، و گفته‌اند كه : غمز به معنى عيب‌جويى است .\r\nو خدا مىداند كه زخم زبان نسبت به مؤمن شريفى كه پيوسته در تلاش است تا نفس خود را تزكيه كند و پاك سازد ، چه اندازه مايه رنج است ! / 429 اگر غمز در جاهليت با چشم و دست صورت مىگرفت ، اكنون وسيله آن قلمها و فيلمها و ديگر وسايل آبروريزى است كه دشمنان انسان و دشمنان خدا و دين آنها را در اختيار دارند ، و مقاومت مجاهدان در زمان حاضر در برابر اين تبليغات گمراه كننده ، مايه افزون شدن پاداش و تقرب بيشتر ايشان مىشود ، از آن روى كه در برابر آزادى بزرگ و آلام نفسانى غير قابل تحمل شكيبايى نشان مىدهند .\r\n[ 31 
  ] و در آن حال كه مؤمنان و مجاهدان در سخت‌ترين حالات درد و ترس به سر مىبرند ، و كودكان و زنان ايشان در پناهگاهها و محلهاى هجرت با كمال پريشانى از ترس خيانت سپاهيان كفر كه همچون گرگ شبانه حمله مىكنند به سر مىبرند ، تبهكاران را مىبينيم كه با امنيتى آشكار به خانه‌هاى خود باز مىگردند ، و خلاصه پيروزيهاى قلابى خويش را براى يكديگر تعريف مىكنند و در مجالس لهو و عربده‌كشى آمد و شد دارند .\r\n وَ إِذَا انْقَلَبُوا إِلى أَهْلِهِمُ انْقَلَبُوا فَكِهِينَ  - و چون به نزد كسان خويش باز مىگردند ، به ناز و رامش و خنده چنين مىكنند . » گفتند : يعنى به كفرى كه بر آنند شادمان‌اند و به آن مىبالند ، و از غيبت و بدگويى مؤمنان لذت مىبرند ، و شايد مقصود از اهل در اين جا ياران و همدمان ايشان بوده باشد .\r\n[ 32 
  ] دشمنان رسالت در آن تلاش مىكنند كه به مؤمنان تهمت گمراهى بزنند تا مگر ايشان را از اجتماع دور سازند .\r\n وَ إِذا رَأَوْهُمْ قالُوا إِنَّ هؤُلاءِ لَضالُّونَ  - و چون ايشان را ببينند مىگويند كه آنان گمراهان‌اند . »\r\n\r\n","description":"","footnote":"","page_name":" 433 ","page_number":435},
  {"content":"\r\n\r\nچنان مىنمايد كه هدف از اين تهمت برانگيختن حسّاسيّت مردم عليه ايشان است ، بدان جهت كه آنان مخالف آن خرافات رايجند كه تبهكاران خود را مدافع از آنها به شمار مىآورند ، در صورتى كه مؤمنان در آن مىكوشند كه جامعه را از شر آنها خلاص كنند .\r\n[ 33 
  ] و آن مجرمان و مفسدان كه معمولا صاحبان ثروت و قدرت و پايگاهند ، چنان مىپندارند كه آنان موكل بر امور مردمند و به همين سبب از چپ و راست به پراكندن تهمتها مىپردازند ، در صورتى كه خود / 430 همچون ديگر مردمان‌اند و هيچ امتياز و تسلطى نسبت به احدى ندارند .\r\n وَ ما أُرْسِلُوا عَلَيْهِمْ حافِظِينَ  - و آنان را براى نگهبانى از مؤمنان و ديگران نفرستاده‌اند . » بلكه هر كس مسئول نفس خويش است ، و قرآن ، با اين كلمه قاطع ، آن مشروع بودن قلابى را كه صاحبان سلطه و مترفان براى تسلط پيدا كردن بر مردمان مدعى آن مىشدند ، از آنان سلب كرد . هرگز چنين نيست ، و سلطه تنها به خداوند متعال و كسى كه او معين كند تعلق دارد ، آن مجرمان و تبهكاران غاصبان‌اند ، و بر مسلمانان است كه به احكام ستمگرانه ايشان توجه نكنند ، بدان سبب كه به هيچ وجه مشروع و بر حق نيست .\r\n[ 34 
  ] به سبب اين رنجها و دردهاى سخت كه مؤمنان و مجاهدان در راه خدا از دست مجرمان تحمل مىكنند ، وضع در روز جزا به صورت كامل منقلب و باژگونه مىشود .\r\n فَالْيَوْمَ الَّذِينَ آمَنُوا مِنَ الْكُفَّارِ يَضْحَكُونَ  - پس در اين روز كسانى كه ايمان آوردند به كافران مىخندند . » بعضى گفتند : براى كافران درى در اطراف آتش دوزخ به طرف بهشت باز مىشود ، و چون تلاش مىكنند و خود را پس از رنج شديد به آن مىرسانند ، در بر روى آنان بسته مىشود ، و همين امر سبب خنديدن مؤمنان بر ايشان مىشود ، و مثل\r\n\r\n","description":"","footnote":"","page_name":" 434 ","page_number":436},
  {"content":"\r\n\r\nچنين گفته‌اى از رسول اللَّه - صلّى اللَّه عليه و آله - نيز روايت شده است . « 38 » [ 35 
  ] مؤمنان بر اريكه‌هايى شادمان از آنچه خدا به ايشان بخشيده است ، مىنشينند و به آنچه در دوزخ مىگذرد نگاه مىكنند .\r\n عَلَى الْأَرائِكِ يَنْظُرُونَ  - بر تختها نشسته‌اند و نگاه مىكنند . » در حديث درباره اين گفته خداى :  اللَّهُ يَسْتَهْزِئُ بِهِمْ  چنين آمده است :\r\n« و اما استهزاى خدا نسبت به منافقان در سراى ديگر از اين قرار است كه : چون خداى عزّ و جلّ منافقان دشمن با على / 431 - عليه السلام - را در خانه لعنت و خوارى مستقر ساخت ، و آنان را به گونه‌هاى عجيبى از عذاب معذّب ساخت ، و مؤمنانى را كه منافقون در دنيا آنان را استهزا مىكردند در بهشت و در حضور محمّد برگزيده خداوند قهّار منزل داد ، آنان را به استهزا كنندگان ايشان در دنيا آگاه مىسازد ، و چنان مىشود كه از لعنتها و نقمتهايى كه مبتلاى آنانند به خوبى آگاه مىشوند ، و در نتيجه مؤمنان همان گونه از تماشا و دريافت سختى حال منافقان و مخالفان دنيايى خود احساس شادمانى مىكنند كه از بودن در باغهاى بهشت پروردگارشان مسرورند و لذت مىبرند ، پس مؤمنان آن كافران را با نامها و صفات ايشان مىشناسند و از احوالشان آگاهى پيدا مىكنند ، و آنان از چندين گروه تشكيل شده‌اند :\r\nگروهى از ايشان در ميان دندانهاى نيش افعيهايى مشاهده مىشوند كه مشغول جويدن ايشان‌اند ، و گروهى ديگر در زير شلاقهاى نگاهبانان دوزخ قرار دارند كه با عصاهاى آهنى بر سر و روى ايشان مىكوبند و در عذاب و نكالى سخت روزگار مىگذارند ، و گروهى ديگر غرق در چرك و كثافت دوزخند و در آن مىكوشند تا خود را از آن بيرون آورند ، و گروه‌هاى ديگرى از عذابهاى از گونه‌هاى ديگر پيوسته رنج مىبرند . و كافران و منافقان نگاه مىكنند و مؤمنانى را مىبينند كه در دنيا در معرض اهانت و تمسخر ايشان قرار گرفته بودند و آنان را براى دوستى\r\n\r\n\r\n","description":"","footnote":"\r\n( 38 ) - نگاه كنيد به الدر المنثور ، ج 6 ، ص 328 ، از نمونه ، ج 26 ، ص 288 .\r\n","page_name":" 435 ","page_number":437},
  {"content":"\r\n\r\nمحمد و على و آل ايشان - صلوات اللَّه عليهم - آزار مىدادند ؛ گروهى از مؤمنان در بهشت بر بسترهاى خود مىغلتند ، گروهى ديگر به خوردن ميوه‌هاى بهشتى اشتغال دارند ، و كسانى ديگر در غرفه‌ها يا باغها و گردشگاههاى بهشت حاضرند و حوران و غلمان بهشتى آماده خدمت كردن به ايشان ، و فرشتگان خداى عزّ و جلّ از نزد پروردگار خويش با بخششها و كرامتها و تحفه‌هاى شگفت‌انگيز به نزد ايشان مىآيند و مىگويند : سلام بر شما كه در دنيا بردبارى نموديد و به بهترين دار آخرت رسيديد ، و آن مؤمنان مشرف بر منافقان و كافران مىگويند : اى ابو فلان و اى فلان - و نامهاى ايشان را بر زبان مىرانند - شما را چه شده است كه در اين جايگاه خوارى و رسوايى افتاده‌ايد ؟ به نزد ما آييد تا درهاى بهشت را بر روى شما بگشاييم و از عذاب خلاص شويد و در بهره‌مندى از نعيم بهشت در كنار ما باشيد ، آنان در پاسخ مىگويند : واى بر ما ، ما كجا و بهشت كجا ؟ و مؤمنان مىگويند كه : به آن درها نگاه كنيد ، و چون مىنگرند و درهاى بهشت را بر روى خود باز شده مىبينند كه به دوزخى كه در آن رنج مىبرند راه دارد ، و امكان خلاص شدن از آتش و درآمدن به بهشت هست ، / 432 پس به شنا كردن در درياهاى چرك و خون و كثافت دوزخ مىپردازند ، و از ميان نگاهبانان جهنم مىگذرند ، كه آنان را با تازيانه‌ها و گرزهاى خود مىزنند و به همين گونه پيش مىروند و چون به درهايى كه از دور آنها را باز ديده بودند مىرسند ، آنها را بسته مىبينند و دوزخبانان آنان را با تازيانه و گرز بار ديگر به درون دوزخ باز مىگردانند ، و مؤمنانى كه بر سريرهاى خويش در بهشت آرميده‌اند ، از مشاهده اين احوال به خنده مىافتند و آنان را مورد استهزاى خود قرار مىدهند ، و گفته‌هاى خداوند عزّ و جلّ اشاره به همين است كه گفت :   فَالْيَوْمَ الَّذِينَ آمَنُوا مِنَ الْكُفَّارِ يَضْحَكُونَ * عَلَى الْأَرائِكِ يَنْظُرُونَ   . « 39 » [ 36 
  ] به چه چيز مىنگرند ؟ به جريانهاى روزانه كيفر كافران ، و مجازات پيوسته‌اى كه با گناهان پياپى ايشان در دنيا پيوستگى دارد ، ارتباط پيدا مىكند .\r\n\r\n\r\n","description":"","footnote":"\r\n( 39 ) - بحار الانوار ، ج 8 ، ص 298 .\r\n","page_name":" 436 ","page_number":438},
  {"content":"\r\n\r\n هَلْ ثُوِّبَ الْكُفَّارُ ما كانُوا يَفْعَلُونَ  - آيا كافران را پاداش آنچه كرده بودند دادند ؟ » يعنى نگاه مىكنند تا ببينند كه آيا به پاداش و جزاى خود رسيدند ؟ و طبعا اين كيفر و جزا را لحظه به لحظه مشاهده مىكنند ، و جزاى مستمر ايشان هرگز پايان نمىپذيرد ، و از آن روى چنين است كه در برابر كار نادرست و خطايى كه انجام داده‌اند ، صدها سال مىبايستى مجازات شوند ، پس نگريستن مستمر است و جزا نيز به همين گونه است . خدا ما را از اين عاقبت محفوظ بدارد ، و ما را اهل بهشت و رضوان خودش قرار دهد . آمين .\r\n\r\n","description":"","footnote":"","page_name":" 437 ","page_number":439},
  {"content":"\r\n . \r\n","description":"","footnote":"","page_name":" 438 ","page_number":440},
  {"content":"\r\n\r\n/ 433\r\n\r\nسوره انشقاق\r\n\r\n","description":"","footnote":"","page_name":" 439 ","page_number":441},
  {"content":"\r\n . \r\n","description":"","footnote":"","page_name":" 440 ","page_number":442},
  {"content":"\r\n\r\n/ 435 سوره انشقاق\r\n\r\nفضيلت سوره :\r\nاز امام صادق - عليه السلام - روايت شده است كه گفت : « هر كس اين دو سوره را بخواند و آنها را نصب العين خويش در نمازهاى واجب و مستحبّ قرار دهد :   إِذَا السَّماءُ انْفَطَرَتْ   و   إِذَا السَّماءُ انْشَقَّتْ   هيچ حاجبى حجاب او در برابر خدا نمىشود ، و هيچ مانعى او را از خدا جدا نمىكند ، و خدا پيوسته نظر به او دارد تا از حساب مردمان فارغ شود » .\r\nتفسير نور الثقلين / ج 5 ص 536\r\n/ 436\r\n\r\nزمينه كلّى سوره\r\nدو پرتو تابيده از سورة الانشقاق :\r\n1 - پرتوى است كه بر واقعيت انسان مىتابد تا مگر خويشتن خود را بشناسد و آن را در مقام بلندى كه براى آن آفريده شده قرار دهد . انسان در آن تلاش مىكند كه به پروردگار خود نزديك شود . . . و به يقين از حالى به حال ديگر انتقال پيدا مىكند .\r\n\r\n","description":"","footnote":"","page_name":" 441 ","page_number":443},
  {"content":"\r\n\r\nپس او همان انسان مسئولى است كه زمين و اجرام آسمانى مسخر او شده ، و بر سر راه او گذرگاههاى سختى قرار گرفته است كه ناگزير بايد از آنها بگذرد تا به سراى اقامت گزيدن در نزد پروردگار بزرگ برسد ، و گرنه از اصحاب شمال ( چپ ) است كه كتاب و نامه عمل وى در پشت سرش قرار گرفته و او را به سوى جهنم مىرانند تا به درون آتش افروخته آن در آيد .\r\n2 - پرتوى كه طبيعت را همچون آفريده‌اى از خدا در روشنى قرار مىدهد كه از مشيت نافذ او فرمانبردارى مىكند ، پس آسمان در آن هنگام كه شكافته مىشود ، و زمين در آن هنگام كه انبساط پيدا مىكند ، گوش به فرمان پروردگار بزرگ خود دارند ، و اين حق ايشان است ، مگر آنها دو آفريده از آفريدگان خدا نيستند ؟ ! و پرتو اين تابش با آن ديگرى در آن هنگام تلاقى پيدا مىكند كه سياق از كفر اين / 437 انسان خبر مىدهد و آن را زشت مىشمارد : آنان را چه رسيده است كه ايمان نمىآورند ، و چون قرآن بر آنان خوانده مىشود به سجده نمىافتند ؟ ! آيا آنان نيز همچون آسمانها و زمين آفريده نشده‌اند . آيا ايشان در آفرينش بزرگترند يا آسمانها و زمين ؟ ! همچون در سوره‌هاى كوتاه ديگر ، آيات سوره دريچه‌هاى قلب را بر روى حقيقت مىگشايد . . . ولى قلب چه كسان ؟ قلب آن كسان كه فرمان پروردگار خويش را پذيرفتند و ايمان آوردند و به انجام دادن كارهاى نيك پرداختند ، پس به ايشان بشارت مىدهد كه مزدى پيوسته و نابريدنى خواهند داشت .\r\n/ 439 سورة الانشقاق\r\n\r\n[ سوره الانشقاق ( 84 ) : آيات 1 تا 25 
  ]\r\nبِسْمِ اللَّهِ الرَّحْمنِ الرَّحِيمِ\r\nإِذَا السَّماءُ انْشَقَّتْ ( 1 ) وَ أَذِنَتْ لِرَبِّها وَ حُقَّتْ ( 2 ) وَ إِذَا الْأَرْضُ مُدَّتْ ( 3 ) وَ أَلْقَتْ ما فِيها وَ تَخَلَّتْ ( 4 )\r\nوَ أَذِنَتْ لِرَبِّها وَ حُقَّتْ ( 5 ) يا أَيُّهَا\r\n\r\n","description":"","footnote":"","page_name":" 442 ","page_number":444},
  {"content":"\r\n\r\nالْإِنْسانُ إِنَّكَ كادِحٌ إِلى رَبِّكَ كَدْحاً فَمُلاقِيهِ ( 6 ) فَأَمَّا مَنْ أُوتِيَ كِتابَهُ بِيَمِينِهِ ( 7 ) فَسَوْفَ يُحاسَبُ حِساباً يَسِيراً ( 8 ) وَ يَنْقَلِبُ إِلى أَهْلِهِ مَسْرُوراً ( 9 )\r\nوَ أَمَّا مَنْ أُوتِيَ كِتابَهُ وَراءَ ظَهْرِهِ ( 10 ) فَسَوْفَ يَدْعُوا ثُبُوراً ( 11 ) وَ يَصْلى سَعِيراً ( 12 ) إِنَّهُ كانَ فِي أَهْلِهِ مَسْرُوراً ( 13 ) إِنَّهُ ظَنَّ أَنْ لَنْ يَحُورَ ( 14 )\r\nبَلى إِنَّ رَبَّهُ كانَ بِهِ بَصِيراً ( 15 ) فَلا أُقْسِمُ بِالشَّفَقِ ( 16 ) وَ اللَّيْلِ وَ ما وَسَقَ ( 17 ) وَ الْقَمَرِ إِذَا اتَّسَقَ ( 18 ) لَتَرْكَبُنَّ طَبَقاً عَنْ طَبَقٍ ( 19 )\r\nفَما لَهُمْ لا يُؤْمِنُونَ ( 20 ) وَ إِذا قُرِئَ عَلَيْهِمُ الْقُرْآنُ لا يَسْجُدُونَ ( 21 ) بَلِ الَّذِينَ كَفَرُوا يُكَذِّبُونَ ( 22 ) وَ اللَّهُ أَعْلَمُ بِما يُوعُونَ ( 23 ) فَبَشِّرْهُمْ بِعَذابٍ أَلِيمٍ ( 24 )\r\nإِلاَّ الَّذِينَ آمَنُوا وَ عَمِلُوا الصَّالِحاتِ لَهُمْ أَجْرٌ غَيْرُ مَمْنُونٍ ( 25 )\r\n/ 440\r\n\r\nمعناى واژه‌ها\r\n14 يحور : « كلمته فلم يحر جوابا » ، يعنى با او سخن گفتم و پاسخى نداد ، و « حار الماء فى الغدير » يعنى آب در آبگير درآمد و از آن بيرون رفت ، و « حار فى امره » يعنى در كارش گرفتار حيرت و سرگردانى شد .\r\nمعنى ديگرى كه لغويان براى آن ياد كرده‌اند ، تردّد است كه محور از آن گرفته شده كه چرخ بر گرد آن دوران و تردّد دارد ، و « محارة الاذن » عبارت از سوراخ گوش بيرونى است كه هوا در آن داخل مىشود و مانند آب كه در مجراى خود تردد و آمد و شد دارد ، در آن تردد مىكند ، و محاورة و حوار پس دادن كلام و سخن گفتن است ، و اصل كلمه به معنى رجوع و بازگشتن است .\r\n\r\n","description":"","footnote":"","page_name":" 443 ","page_number":445},
  {"content":"\r\n\r\n/ 441\r\n\r\nهمانا تو به سوى پروردگارت سخت كوشنده‌اى و او را ملاقات خواهى كرد\r\n\r\nشرح آيات :\r\n[ 1 
  ] آيا مىتوانى پيش خود تصور كنى كه آسمان چگونه مىشكافد ، و ستارگان چگونه پراكنده مىشوند ، و سلسله‌هاى كوه‌هايى كه ميليونها تن وزن دارند و از خرسنگها فراهم آمده‌اند ، چگونه ويران و پراكنده مىشوند ؟\r\nآيا دريا را در حال آشفتگى ديده‌اى كه چگونه موجهايى همچون كوه از آن بر مىخيزد و پيش مىرود و فرو مىنشيند . آيا مىتوانى تصور كنى كه اگر همه درياهاى زمين آتش بگيرند ، اثرى دارد كه بزرگتر از اثر انفجار هزاران ميليون بومب هيدروژنى با هم است ؟ . . . من اعتراف مىكنم كه قدرت خيال من به تصور كردن اين اوضاع و احوال دسترس ندارد . . . پس چه رسد به ما كه از نزديك شاهد آن هستيم ؟ بنا بر اين چه بزرگ است مقام انسانى كه چنين برنامه‌اى را در پيش دارد ، نه چنين است كه آدمى مهمان افتخارى باشد بل متّهمى است كه به سوى محاكمه روان است تا پرسشهايى را پاسخگو باشد . به حقّ كه انسان شأنى عظيم دارد و مسئوليتى كه بر دوش دارد نيز بسى سترگ است . اى برادران ! / 442 بياييد لحظاتى را چنان كه خداى ما توصيف مىكند به تصوّر رستاخيز بگذرانيم . من يقين دارم كه صرف تصوّر رستاخيز موجب مىشود ما به امور به گونه‌اى ديگر بنگريم و در مىيابيم كه در گمراهى عميقى به سر مىبريم و مىفهميم كه هنوز ارزش خود را نمىدانيم .\r\nما كيستيم ؟ و حكمت وجودى ما كدام است و به سوى كدامين سرنوشت روانيم ؟\r\nدادگاه الهى فضايى دهشتناك دارد . زمين اين دادگاه را با فرش\r\n\r\n","description":"","footnote":"","page_name":" 444 ","page_number":446},
  {"content":"\r\n\r\nنپوشانده‌اند . محدوده اين دادگاه بسيار گسترده است و اجرام آسمانى قلبهاى سخت را درهم مىشكند . آسمان در آن روز شكاف مىخورد و از شكافهاى آسمان تيرهاى شهاب به زمين پرتاب مىشود و ما نمىدانيم چقدر خرابى و بىهوشى در پى آن خواهد بود . كوه‌هاى زمين نيز درهم مىريزند و درياهاى آن آتش مىگيرند و اين صحنه آن قدر ادامه پيدا مىكند تا آن كه به خواست خدا زمين همچون پوستى پهن شده مىگردد .\r\n  إِذَا السَّماءُ انْشَقَّتْ   - آن گاه كه آسمان شكاف بردارد . » اگر سالن دادگاه در دنيا به وسيله پاسدارانى احاطه شده است در آن هنگام سربازان آسمانها و زمين آماده خواهند بود تا دستورهاى خداوند سبحان را بدون درنگ به اجرا در آورند .\r\n[ 2 
  ]  وَ أَذِنَتْ لِرَبِّها وَ حُقَّتْ  - و به فرمان پروردگارش گوش دهد و حق بود كه چنين كند . » آيا آسمانها مىتوانند از فرمان خدايشان سرباز پيچند ؟ هرگز ، بلكه بايد در انتظار اوامر قاطع خداى خويش باشند .\r\n[ 3 
  ]  وَ إِذَا الْأَرْضُ مُدَّتْ  - و چون زمين منبسط شود . » ديگر نه كوهى در كار خواهد بود و نه تپه و بنا و درختى . همه آنها در اين روز خرد خواهند شد .\r\n[ 4 
  ]  وَ أَلْقَتْ ما فِيها وَ تَخَلَّتْ  - و هر چه را كه در درون دارد بيرون افكند و تهى گردد . » / 443 در اين روز همه معادن و مقابر درهم ريخته مىشوند و هيچ كس نخواهد توانست در درون زمين پناهگاهى براى خود بيابد .\r\n[ 5 
  ]  وَ أَذِنَتْ لِرَبِّها وَ حُقَّتْ  - و به فرمان پروردگارش گوش دهد و حق بود كه چنين كند . » چگونه اين پديده‌ها مىتوانند در انتظار اوامر الهى نباشند و حال آن كه مخلوقاتى هستند با تدبير آفريده شده و بنا بر اين آيا نبايد خاضع باشند ؟ آرى ، بايد\r\n\r\n","description":"","footnote":"","page_name":" 445 ","page_number":447},
  {"content":"\r\n\r\nچنين باشند .\r\n[ 6 
  ] در آن روز و در چنين فضاى دهشتناكى انسان خداى خود را ملاقات مىكند تا خدايش او را از عملكردش مورد پرسش قرار دهد و پاداش بايسته او را به دو بدهد . ولى ميان او و اين روز وحشتناك گردنه‌ها و دشواريهايى است كه به منزله نشانه‌هايى هستند براى آنچه آدمى در آن روز مىبيند .\r\n يا أَيُّهَا الْإِنْسانُ إِنَّكَ كادِحٌ إِلى رَبِّكَ كَدْحاً  - اى انسان ! تو در راه پروردگارت رنج فراوان مىكشى . » ولادت براى تو و مادرت لحظات دردناكى است و از هنگامى كه ناخن در دست تو مىرويد در معرض بيماريها و خطرهاى گوناگون قرار دارى و پيوسته در معرض گرسنگى و تشنگى هستى و سرما و گرما آزارت مىدهد و از درد و گرفتارى در رنجى و از وقتى كه دست راست و چپ خود را باز مىشناسى شكست و محروميت رهايت نمىكند و هنگامى كه به جوانى مىرسى از انواع فشارهاى جسمى و روانى در عذاب خواهى بود و به صحنه حياتى گام مىنهى كه آكنده است از برخورد و دشوارى . همه اين رنجها در زندگى آدمى رخ مىنمايد . ولى اى كاش با همينها تمام مىشد ؟ ولى چنين نيست . پس از تمامى اينها روز ملاقات بزرگ فرا مىرسد ، ملاقات با كه ؟ با خداى سبحان . براى چه ؟ براى سؤال . در چه روزى ؟ در روزى بسى سترگ .\r\nبر اساس همه اينها ما بايد با احترام به خويش بنگريم . ما همچون درختى نيستيم كه در مزرعه‌اى برويد و پس از عمرى محدود بدون هيچ رنجى دنبال كار خويش رود . آدمى همچون چهارپايان يا موجودات ديگرى نيست كه با خوشى زندگى خود را سپرى كند . او نفسى است كه خداوند او را بزرگ داشته و خورشيد و ماه و هر آنچه را كه در زمين است در اختيار او نهاده است آن هم براى هدفى بزرگ .\r\nاين هدف چيزى نيست جز ديدار خداوند سبحان و سپس دريافت و كيفر و پاداش .\r\nاين زندگى با همه / 444 رنجهايش گواهى است به اين سرنوشت .\r\n فَمُلاقِيهِ  - پس پاداش آن را خواهى ديد . »\r\n\r\n","description":"","footnote":"","page_name":" 446 ","page_number":448},
  {"content":"\r\n\r\nحال كه زندگى زنجيره‌اى است از رنج و خستگى پس شادى و لهو و لعب براى چه ؟ و چرا آدمى بايد آخرتش را به دنيايش بفروشد . طرفداران صلاح و فساد هر يك در راهى هستند و شايد انسان تبهكار با رنج بيشترى روبرو باشد ، زيرا اميدى به آينده ندارد و فاقد توكّل مؤمن به خدايش مىباشد ، و به نظر مىرسد اين فرموده امام سجاد به نكته اشاره داشته باشد كه : « آسايش براى دنيا و دنياييان آفريده نشده است ، راحت در بهشت الهى و بهشتيان است و رنج و خستگى براى دنيا و اهل دنيا آفريده شده‌اند . اگر كسى بهره ناچيزى از دنيا برده دو برابر آن حرص او را در برگرفته و هر كس در دنيا به بهره بيشترى دريابد در آن فقيرتر است ، زيرا براى حفظ اموالش نيازمند مردم است و به هر يك از ابزار دنيا نياز مبرم دارد .\r\nپس در غناى دنيا آسايشى نيست . هرگز چنين نيست كه اولياء خدا در دنيا براى دنيا به رنج بيفتند بلكه براى آخرت است كه در دنيا خود با رنج روبرو مىشوند » . « 1 » [ 7 
  ] چقدر تفاوت است ميان ملاقات مؤمن با خداى خود و فرد غير مؤمن با پروردگار خويش ! مؤمن خداى خويش را ملاقات مىكند تا جايزه خود را با دست راست بگيرد .\r\n فَأَمَّا مَنْ أُوتِيَ كِتابَهُ بِيَمِينِهِ  - هر كس كه نامه‌اش را به دست راستش دهند . » [ 8 
  ] او با شادى زايد الوصفى كارنامه خويش را مىگيرد ، زيرا رنجش براى ابد پايان پذيرفته است و با زايشى دوباره و آينده‌اى روشن روبروست .\r\n فَسَوْفَ يُحاسَبُ حِساباً يَسِيراً  - زودا كه آسان از او حساب كشند . » / 445 هر يك از انسانها بايد كه محاسبه شوند جز شمار اندكى از صدّيقين و صابران ، و محاسبه اصحاب يمين ، آسان خواهد بود و هر گاه سخن از نيكيهاى آنها به ميان آيد پذيرفته مىشود و اگر لغزشى مرتكب شده باشند مورد گذشت قرار\r\n\r\n\r\n","description":"","footnote":"\r\n( 1 ) - تفسير نمونه ، ج 26 ، ص 304 ، به نقل از خصال صدوق .\r\n","page_name":" 447 ","page_number":449},
  {"content":"\r\n\r\nمىگيرد ، ولى محاسبه دشوار آن است كه حسنات ، مورد قبول قرار نمىگيرد و از سيئاتشان چشم پوشيده نمىشود .\r\nدر خبر به جا مانده از پيامبر ( ص ) آمده است كه : « سه گروه هستند كه خداوند آنها را به آسانى محاسبه خواهد كرد و به رحمت خود به بهشتش درخواهد آورد » ، عرض شد يا رسول اللَّه ! اينان كدامند ؟ حضرت ( ص ) فرمود : « اگر كسى ببخشد به كسى كه او را محروم ساخته است و با كسى كه با او قطع پيوند كرده ارتباط برقرار سازد و از كسى كه به او ستم كرده درگذرد » . « 2 » شايد دليل آن سلامت مسير عمومى آنها باشد كه انحرافات جنبى آنها را استدراك مىكند .\r\n[ 9 
  ] مؤمنان زير سايه عرش الهى گرد آورده مىشوند و به كار دادگاه مىنگرند تا دوستانشان نيز از محاسبه فارغ شوند و به جمع شاد آنها بپيوندند و هر گاه مؤمنى كتاب خود را گرفت شادمان به سرعت به سوى دوستانش روان مىگردد .\r\n وَ يَنْقَلِبُ إِلى أَهْلِهِ مَسْرُوراً  - و شادمان نزد كسانش باز گردد . » از همان زمان كه مؤمن سر از قبر بر مىدارد به علت داشتن صفات پسنديده كه شايد بارزترين آنها خشنودى از پروردگارش باشد ، اين سرور و شادمانى همواره با او همراه است . در حديث از امام صادق ( ع ) آمده است : « كسى كه به زندگى كم قانع و خشنود باشد خداوند به عمل اندك او قانع و خشنود است » . « 3 » در حديثى از امام صادق - عليه السلام - آمده است : « هر گاه خداوند مؤمن را از قبرش برانگيزد همراه او مثالى نيز خارج مىشود كه در جلو او حركت مىكند و هر وقت مؤمن يكى از صحنه‌هاى هراس انگيز قيامت را ببيند مثال به او مىگويد : نترس و غم مخور . تو را به شادمانى و كرامت خداوند عز و جل بشارت مىدهم . تا آن كه مؤمن در برابر خداى بزرگ مىايستد و اندكى به حسابش\r\n\r\n\r\n","description":"","footnote":"\r\n( 2 ) - بحار الانوار ، ج 69 ، ص 406 .\r\n( 3 ) - مجمع البيان ، ج 10 ، ص 461 .\r\n","page_name":" 448 ","page_number":450},
  {"content":"\r\n\r\nرسيدگى مىكند و سپس دستور مىدهد كه او را به بهشت ببرند / 446 در حالى كه آن مثال در جلو وى حركت مىكند . مؤمن به او مىگويد : خدا تو را رحمت كند ؛ چه نيكو كسى بودى كه همراه من از گور خارج شدى و پيوسته مرا به شادمانى و بخشش پروردگارم بشارت مىدادى تا آن را مشاهده كردم . تو كيستى ؟ مثال مىگويد : من همان شادى و سرورى هستم كه در دنيا در قلب برادر مؤمنت داخل كردى . خداوند عز و جل مرا از آن شادى آفريد تا تو را بشارت دهم » . « 4 » [ 10 
  ] اما كافر و منافق و تبهكار كارنامه‌اش را از پشت سر مىگيرد و دو دست او را به پشتش بسته شده است و كارنامه او از پشت به دست چپش داده مىشود و ديگر او در ميان مردم به داشتن عاقبتى بد شناخته مىشود .\r\n وَ أَمَّا مَنْ أُوتِيَ كِتابَهُ وَراءَ ظَهْرِهِ  - امّا هر كس كه نامه‌اش از پشت سر داده شود . » [ 11 
  ] آيا بهتر نيست همه ما در صدد اصلاح خويش برآييم و ديگر خود را نفريبم تا به اين فضاحت بزرگ گرفتار نياييم .\r\n فَسَوْفَ يَدْعُوا ثُبُوراً  - زودا كه بگويد واى بر من كه هلاك شدم . » ثبور به معناى هلاك است و اين اعترافى است به جنايت و تسليم هلاكت شدن ، / 447 و اگر آدمى اين عاقبت را در دنيا بداند و اعمال نيك در پيش گيرد ديگر به اين سرنوشت سياه گرفتار نخواهد شد .\r\n[ 12 
  ] دعاى او براى خلاصى از هلاكت و اعتراف به نابودى سودش نرساند و به زودى به آتش در خواهد آمد و خوراك حرارت آن خواهد گشت .\r\n وَ يَصْلى سَعِيراً  - و به آتش افروخته درآيد . » آتشى فروزان و ويرانگر و پر لهيب .\r\n[ 13 
  ] اين سرنوشت براى چيست ؟ زيرا اين فرد در دنيا شاد بوده و به هر چه خواسته پرداخته و دعوتگران الهى را به مسخره گرفته است .\r\n\r\n\r\n","description":"","footnote":"\r\n( 4 ) - تفسير نور الثقلين ، ج 5 ، ص 538 .\r\n","page_name":" 449 ","page_number":451},
  {"content":"\r\n\r\n إِنَّهُ كانَ فِي أَهْلِهِ مَسْرُوراً  - او در دنيا نزد كسانش شادمان زيسته بود . » سرور يعنى احساس انسان در اين كه به اهداف خود رسيده است .\r\n[ 14 
  ] مؤمنان چگونه ظاهر دنيا به پنهان آخرت ره مىبرند ؟ زيرا آنها به رستاخيز اعتقاد دارند در حالى كه ديگران گمان مىبرند كه بازگشتى در كار نخواهد بود .\r\n إِنَّهُ ظَنَّ أَنْ لَنْ يَحُورَ  - و مىپنداشته است كه هرگز باز نخواهد گشت . » يعنى بازگشت به آخرت براى محاسبه . گفته‌اند : « حور » به معناى بازگشت است .\r\n/ 448 [ 15 
  ] ظن او باطل است ، زيرا نه تنها او باز مىگردد بلكه از سوى خداوندى آگاه و بينا به ظواهر و پنهانيها مورد محاسبه قرار مىگيرد .\r\n بَلى إِنَّ رَبَّهُ كانَ بِهِ بَصِيراً  - آرى ، خدايش نسبت به او آگاه بوده است . » از آن جا كه آدمى پيوسته جنايات و گمراهيهاى خود را توجيه مىكند لذا تنها راه ممكن احساس اين حقيقت است كه خداوند او را تحت نظر دارد و اين كه خداوند به پنهانيهاى قلب او هر چه هم راه توجيه و نفاق در پيش گيرد آگاه است .\r\n[ 16 
  ] آيا او مراقب غروب است كه چگونه خورشيد در افق گم مىشود و شفق پديدار مىگردد و تاريكى جامه خود را بر لانه پرندگان و حشرات و گزندگان و نيز مسكن مردم مىپراكند و اندك اندك ماه نور آرام خود را بر ما مىتاباند . اينها همه مثالى است براى دگرگونيهاى انسان از هنگامى كه نطفه‌اى بوده در پشت پدرش تا جايى كه خاك او را در خود جاى مىدهد . لذا آدمى پيوسته در مسافرت است و هر از چند گاه مرحله‌اى را مىپيمايد ، پس آيا ايمان نياوريم كه ما مالك جان خود نيستيم و اين كه مالك امور ، ما را براى حكمتى آفريده است . پس اين حكمت اگر در قرآن نيست پس در كجاست ؟ پس آيا نبايد به هنگام تلاوت آيات كتاب او به سجده بيفتيم ؟ ! اين همان حكمت آفرينشى است كه قرآن بدان اشاره\r\n\r\n","description":"","footnote":"","page_name":" 450 ","page_number":452},
  {"content":"\r\n\r\nدارد :  وَ ما خَلَقْتُ الْجِنَّ وَ الْإِنْسَ إِلَّا لِيَعْبُدُونِ  . « 5 »  فَلا أُقْسِمُ بِالشَّفَقِ  - پس به شفق سوگند مىخورم . » غروب خورشيد در جانها اثرى دارد و از جلال و عظمتى برخوردار است و منظره غروب خورشيد بيش از يك احساس را در ما برمىانگيزد ، و ما شاهد آنيم كه در افق تابلويى متحرّك ترسيم مىگردد كه از كمال جمال برخوردار است با رنگهايى كه انديشه‌ها را به تحيّر وا مىدارد .\r\n/ 449 و سرانجام انسان به اين باور مىرسد كه : بايد به واقعيت تن داد . بياييد به خانه‌هايمان برگرديم .\r\nمفسران درباره شفق گفته‌اند : شفق عبارت است از آميختن روشنايى روز با تاريكى شب . به قولى : شفق در اصل به معناى رقّت و نازكى است و غروب را شفق ناميده‌اند چون روشنايى رقيق و كم رنگى در افق منتشر مىشود .\r\nدرباره لاى در « فلا اقسم » گفته‌اند : زايده و براى تأكيد است . به قولى نيز : به اين معناست كه شفق ارجمندتر از آن است كه بدان سوگند ياد شود . يا حقيقت بزرگتر و والاتر از آن است كه نياز به سوگند داشته باشد . ما پيشتر گفتيم كه لا در اين جا مفيد تأكيد قسم است .\r\n[ 17 
  ] پس از آن كه اندك اندك شفق باقيمانده خطوط روشنى را از ميان مىبرد تاريكى شب مردم را به آسايشگاه خويش هدايت مىكند .\r\n وَ اللَّيْلِ وَ ما وَسَقَ  - و سوگند به شب و هر چه را فرو پوشد . » گفته‌اند : وسق به معناى جمع است و « طعام موسوق » يعنى خوراك جمع شده .\r\n[ 18 
  ] ماه پديدار مىگردد و به ميانه آسمان مىآيد و با نور نقره‌اى خود جلوه‌گرى مىكند همچون كشتى نقره‌اى كه در درياى تاريكى در حركت است و از افق آسمان نورى آرام را بى آن كه مزاحم خواب آدميان گردد و بر تپه‌ها مىفرستد و\r\n\r\n\r\n","description":"","footnote":"\r\n( 5 ) - ذاريات / 56 ؛ من انسان و جن را نيافريدم مگر براى آن كه مرا پرستش كنند .\r\n","page_name":" 451 ","page_number":453},
  {"content":"\r\n\r\nدر همين هنگام است كه ماه به چراغى تبديل مىشود براى كسانى كه شبانه ره مىپويند و همنشين شاعران و شيفتگان مىگردد و آيه و نشانه‌اى آگاهى بخشى مىگردد براى كسانى كه شب را زنده نگاه مىدارند و به عبادت مىپردازند .\r\n وَ الْقَمَرِ إِذَا اتَّسَقَ  - و سوگند به ماه چون فروغش كامل شود . » / 450 گفته‌اند : « اتّسق » مشتق از « وسق » است به معناى سر جمع كردن يك چيز است كه مفهوم كامل بودن را القا مىكند . گفته‌اند : كنايه از كامل شدن قرص ماه است . به نظر من اعم از اين مىباشد و مراد از اتّساق قمر بالا آمدن آن در وسط آسمان و دور بودنش از كدورت و تيرگى افق مىباشد . و اللَّه اعلم .\r\n[ 19 
  ] انسان همواره از حالى به حالى ديگر منتقل مىشود . . اين حقيقتى است كه آدمى بايد عميقا آن را بفهمد و گرنه بيم آن مىرود كه راه خود را گم كند .\r\n لَتَرْكَبُنَّ طَبَقاً عَنْ طَبَقٍ  - كه حالى بعد از حال ديگر تحول خواهيد يافت . » مراد از « طبق » چيست ؟ گفته‌اند : طبق در لغت به معناى حال و وضع است و مثالهايى براى آن آورده‌اند . مثلا گفته‌اند به بلايا و مصايب « ام طبق » و « بنات طبق » گفته مىشود . و به اين سخن شاعر استشهاد كرده‌اند :\r\n الصبر احمد و الدنيا مفجّعة * من ذا الذى لم يذق من عيشه رنقا\r\nاذا صفا لك من مسرورها طبق * اهدى لك الدهر من مكروهها طبقا \r\nشاعرى ديگر مىگويد :\r\n انى امرؤ قد جلبت الدهر اشطره * و ساقنى طبق منه الى طبق \r\nشايد اصل معناى « طبق » تطابق و روى هم قرار گرفتن باشد و تحولات اساسى و چرخشهاى حساس زمانى را طبق ناميده‌اند چون زمان را داراى طبقات تصور مىكردند چنان كه زمين يا ساختمان داراى طبقات است . لذا هر مرحله زمانى را يك طبقه ناميده‌اند و از همين رو گفته‌اند : اتانى طبق من الناس يا طبق من الجراد يعنى جماعتى از مردم يا ملخ گويى اين جماعت گروه يا طبقه‌اى از ايشان\r\n\r\n","description":"","footnote":"","page_name":" 452 ","page_number":454},
  {"content":"\r\n\r\nهستند . در ادبيات امروز ما اصطلاح طبقات اجتماعى مشهور است . يك قرن از زمان را نيز طبقه مىگويند . چنان كه عباس در مدح پيامبر ( ص ) گفته است :\r\n/ 451\r\n تنقل من صلب الى رحم * اذا مضى عالم بدا طبق \r\nبه هنگام غروب و پايان روز طبقه گفته مىشود و مىگويند : مضى طبق من الليل يا طبق من النهار .\r\nبنا بر اين ، ظاهر آيه حاكى از آن است كه آدمى در طبقات زمان و مراحل و دگرگونيهاى آن به تدريج پيش مىرود .\r\nآرى ؛ انسان ، با وجود حاشيه باريكى از اختيار كه بر قامت رداى او دوخته شده است ، قدرت دخل و تصرف در تحولات بزرگى كه بر وى مىگذرد ندارد . او در روزگارى و در محلى و از پدر و مادرى به دنيا مىآيد كه در انتخاب به هيچ يك از آنها كمترين دخالتى ندارد . و دهها عامل جبرى ديگر كه زندگى او را مىسازند بى آن كه آدمى در ساختن آنها دستى و اختيارى داشته باشد . از نطفه به علقه تبديل مىشود و از علقه به مضغه و از مضغه به جنين كامل و سپس متولد مىشود و از كودكى تا پيرى كه عربها اين فاصله را به سى و هفت مرحله تقسيم كرده و براى هر يك نامى گذاشته‌اند پشت سر مىگذارد و سپس مىميرد .\r\nدر خلال اين مدت زندگى تحولات گوناگونى از بيمارى و صحت ، فقر و توانگرى ، ترس و امنيت ، گرسنگى و سيرى را از سر مىگذراند . حوادث روزگار گاه او را اندوهگين و گه شادمان ، گاه ناآرام و گاه آرام ، گاه فقير و گاه مرفه و . . .\r\nمىسازد . سختيها و بلايا گاه او را از سرزمينى به سرزمين ديگر و از ميان مردمى به ميان مردمانى ديگر و از دينى به دينى ديگر كوچ مىدهد .\r\nهمه اين تحولات بخشى از آن كدح و رنجى است كه براى آدمى در اين دنيا مقرر شده است اما بايد دانست كه با مردن تمام نمىشود بلكه بعد از مرگ سخت‌تر و دشوارتر است .\r\nدر روايتى از پيامبر ( ص ) شمارى از اين مراحل را كه آدمى پشت‌سر مىگذارد مىخوانيم . از جابر روايت شده كه گفت : شنيدم پيامبر خدا ( ص )\r\n\r\n","description":"","footnote":"","page_name":" 453 ","page_number":455},
  {"content":"\r\n\r\nمىفرمايد : / 452 « همانا فرزند آدم از آنچه خداوند آفريده بىخبر و غافل است . خداى يگانه چون خواست او را بيافريند به فرشته گفت : روزى و اثر و مدت عمر او را بنويس ، و بنويس خوشبخت است يا بدبخت ؛ آن گاه آن فرشته كنار مىرود و خداوند فرشته‌اى ديگر را مىفرستد كه از او محافظت كند تا به سن بلوغ برسد .\r\nسپس خداوند دو فرشته ديگر را مأمور مىكند كه خوبيها و بديهايش را بنويسند . پس چون مرگ او فرا رسيد آن دو فرشته مىروند و ملك الموت - عليه السلام - مىآيد و جانش را مىستاند . زمانى كه به حضور حق آورده شود روحش به بدنش باز گردانده مىشود . آن گاه ملك الموت مىرود و دو فرشته قبر مىآيند و او را مىآزمايند و سپس آنها نيز مىروند . چون قيامت فرا رسد فرشته حسنات و فرشته سيئات نزد وى فرود مىآيند و نامه‌اى را كه در گردن او بسته شده است مىگشايند و در حالى كه يكى از آن فرشتگان او را جلو مىبرد و ديگرى گواه است همراه او به حضور حق مىرسند و خداوند عز و جل مىفرمايد : « تو از چنين روزى غافل بودى و ما پرده را از تو كنار زديم و امروز چشمانت تيز است » . پيامبر اكرم ( ص ) فرمود : «  لَتَرْكَبُنَّ طَبَقاً عَنْ طَبَقٍ  . . . » و فرمود : « حالا بعد حال » . جابر مىگويد : پيامبر خدا ( ص ) فرمود : « كارى بزرگ فرا پيش داريد پس از خداى بزرگ كمك بجوييد » . « 6 » اگر در سياق سوره انشقاق تأمل ورزيم و در آيه كدح آن تدبر كنيم و اين روايت را نيز مورد ملاحظه قرار دهيم روشن مىشود كه جمله اخير اين روايت پندى است كه بايد آن را از اين سوره بياموزيم ؛ زيرا دشمن آدمى همان لهو و لعبى است كه نفس او وى را به سوى آنها فرا مىخواند و به بيهودگى و بىخبرى يا فرار از روياروى شدن با حقايق تشويق مىكند . علت آن كه بشر به اين حالات كشيده مىشود بىخبرى او از خودش و اشتباهات و خطاهايى است كه در انتظار وى مىباشد . آيا اين انسان بيچاره نمىانديشد كه تاريكى در دل روشنايى نهفته و ماه در پى قرص خورشيد در آسمان ظاهر مىشود و تحول و دگرگونى قانونى است\r\n\r\n\r\n","description":"","footnote":"\r\n( 6 ) - قرطبى ، ج 16 ص 278 و 279 .\r\n","page_name":" 454 ","page_number":456},
  {"content":"\r\n\r\nفراگير . آيا او از اين قانون مستثنى است و دامن وى را نمىگيرد ؟ ! اگر از طبيعت پيرامون خود عبرت نمىگيريم آيا نبايد از تاريخ آكنده از تحولات و دگرگونيهاى خود پند بياموزيم و ملاحظه كنيم كه روزگار چگونه با ملتها نقش خود را ايفا كرد و طوفانهاى تغيير و تحولات آنها را زير و زبر كرد . . . / 453 ما نيز در همين مسير گام برمىداريم و در حديثى از پيامبر خدا ( ص ) آيه مورد بحث بر همين اساس تأويل و تفسير شده و فرموده است : « شما نيز همان راهى را مىرويد كه پيشينيان شما رفته‌اند ، وجب به وجب و متر به متر آن را مىپيماييد . حتى اگر به سوراخ سوسمارى رفته باشند شما نيز وارد همان سوراخ خواهيد شد » . عرض كردند :\r\nاى رسول خدا ؛ يهود و نصارى ؟ ! فرمود : « پس چه كسى » ؟ « 7 » ابو جارود حديثى از امام باقر ( ع ) درباره آيه  وَ لا يَزالُ الَّذِينَ كَفَرُوا تُصِيبُهُمْ بِما صَنَعُوا قارِعَةٌ  روايت كرده كه فرمود : « آن قارعه كيفر و نقمت است .  « أَوْ تَحُلُّ قَرِيباً مِنْ دارِهِمْ »  اين كيفر بر گروهى جز آنان فرود مىآيد و آنها اين كيفر را مىبينند و مىشنوند . كسانى كه گرفتار كيفر شده‌اند گناهكارانى كافر همچون ايشان هستند و از يكديگر پند و عبرت نمىگيرند . پيوسته در اين وضع هستند تا آن كه وعده‌اى كه خداوند داده است ، يعنى پيروزى مؤمنان و شكست و رسوايى كافران ، فرا رسد » . « 8 » بدين سان ، بايد آدمى آيات و نشانه‌هاى طبيعت و پندهاى تاريخ را بفهمد و از طريق آنها به خود بنگرد تا قدر و قيمت خويش را بشناسد . و فرصتهايش را با غفلت و سرگرمى و پرداختن به امورى بىارزش هدر ندهد .\r\n[ 20 
  ] ابن ابى العوجاء به خدمت امام صادق ( ع ) رسيد و از هيبت آن حضرت سخنى نگفت . امام صادق ( ع ) به او فرمود : « اى پسر ابى العوجاء آيا تو مصنوع هستى يا غير مصنوع ؟ » گفت : مصنوع نيستم . پس امام صادق ( ع ) فرمود :\r\n« اگر مصنوع هستى ، چگونه به وجود آمدى ؟ » او جوابى نداد و برخاست و رفت .\r\n\r\n\r\n","description":"","footnote":"\r\n( 7 ) - همان منبع ص 279 و در مجمع البيان حديثى نزديك به آن ياد شده سپس گفت : از امام صادق - عليه السلام - روايت شده ، مراجعه كنيد به مجمع البيان ، ج 10 ، ص 462 .\r\n( 8 ) - موسوعة بحار الانوار ، ج 6 ، ص 55 .\r\n","page_name":" 455 ","page_number":457},
  {"content":"\r\n\r\nروز دوم نزد آن حضرت آمد و ساكت نشست . حضرت فرمود : « گويا آمده‌اى تا بعضى مطالب گذشته را بازگويى » ؟ عرض كرد : بله اى فرزند پيامبر خدا . پس ابو عبد اللَّه صادق ( ع ) فرمود : « شگفتا ! منكر خدا هستى اما گواهى مىدهى كه من فرزند / 454 رسول خدا هستم » . عرض كرد : عادت باعث اين كار شد .\r\nپس عالم ( ع ) ( عالم در اصطلاح حديث امام كاظم ( ع ) است . تا آخر روايت وى را با صفت عالم مىنامد و ظاهرا منظور همان امام صادق است ) گفت : « چرا سخن نمىگويى ؟ » عرض كرد : از هيبت و ابهت شما در برابر شما زبانم گويا نمىشود .\r\nمن با علما زياد نشسته و با متكلمان مناظره كرده‌ام اما هرگز ابهتى كه از شما مرا گرفته از ايشان نگرفته است : فرمود : « همين طور است اما من سؤال را آغاز مىكنم » . آن گاه رو به او كرده فرمود : « آيا تو مصنوع هستى يا غير مصنوع ؟ » . عبد الكريم ابى العوجاء عرض كرد : « من غير مصنوع هستم » . عالم - عليه السلام - فرمود : « در اين صورت به من بگو اگر مصنوع بودى چگونه به وجود مىآمدى ؟ » .\r\nعبد الكريم بدون جواب ماند و با چوبى كه در دست داشت بازى مىكرد و مىگفت : دراز ، پهن ، ژرف ، كوتاه ، متحرك ، ساكن . همه اينها صفت آفريده اوست . پس ، عالم ( ع ) فرمود : « اگر جز اينها از صفت مصنوع چيزى نمىدانى پس خودت را مصنوع بدان زيرا در خودت صفاتى از اين قبيل مىيابى » . عبد الكريم گفت : از چيزى پرسيدى كه پيش از تو كسى نپرسيده است و بعد از تو نيز كسى مانند آن را از من نخواهد پرسيد . . . تا سرانجام اعتراف كرد كه صانعى دارد . . . اين حديث طولانى است و ما فقط قسمتهايى از آن را كه به موضوع ما ارتباط پيدا مىكند ، آورديم .\r\nمتكلمان برهان بعدى بر اين حقيقت را مطرح كرده گفته‌اند : عالم متغير است و هر متغيرى حادث مىباشد پس عالم حادث است . براستى كه تحولات موجودات پيرامون ما و دگرگونيهاى زندگى ما و تغييرات خود ما ( طبق عن طبق ) بهترين راه شناخت پروردگار و حكمت ، و فلسفه آفرينش ماست اما همه مردم اين راه را نمىپويند زيرا بعضى آن را باور ندارند و زندگى خود را بر اساس تكذيب قرار\r\n\r\n","description":"","footnote":"","page_name":" 456 ","page_number":458},
  {"content":"\r\n\r\nمىدهند و لذا هيچ گونه حجت و پند و عبرتى در آنها كارگر نمىافتد .\r\n فَما لَهُمْ لا يُؤْمِنُونَ  - پس چيست آنان را كه ايمان نمىآورند . » / 455 [ 21 
  ] هنگامى كه قلب انسان به آبشارى از نور متّصل مىشود ديگر قلب خود را در اختيار ندارد و تنها بايد به نداى وحى پاسخ گويد و كدامين قلب ديده‌ورى است كه در برابر اين وحى خاضع نگردد ، وحيى كه نزديك است كوه‌هاى سر به فلك كشيده را درهم شكند .\r\n وَ إِذا قُرِئَ عَلَيْهِمُ الْقُرْآنُ لا يَسْجُدُونَ  - و هنگامى كه قرآن خوانند به سجده نيفتند . » گفته‌اند : « سجود » در اين جا به معناى تسليم و خضوع است .\r\n[ 22 
  ] حجّتهاى الهى هر چه هم رسا باشد باز فرد منكر هم چنان معانده خواهد كرد و دروغ خواهد گفت ، زيرا پيشاپيش تصميم گرفته آن را تصديق نكند ، به همين سبب ايستار او نشان دهنده ضعف حجّت نيست بلكه انحراف نفسانى او را مىرساند .\r\n بَلِ الَّذِينَ كَفَرُوا يُكَذِّبُونَ  - بلكه كافران تكذيب مىكنند . » [ 23 
  ] تكذيب ظاهرى آنها واقعيت و ميزان تأثّر آنها از حجّت را باز نمىتاباند ، زيرا آنها نيز بشر هستند و دلايل روشن تا ژرفناى وجود آنها نفوذ مىكند ولى آنها خود را مىفريبند و به خويش دروغ مىگويند .\r\n وَ اللَّهُ أَعْلَمُ بِما يُوعُونَ  - و خدا به آنچه در دل دارند آگاه است . » / 456 وعى به معناى حفظ است و « اناء » ، « وعاء » ناميده مىشود زيرا كه طعام را حفظ مىكند و مفسّران در معناى آن گفته‌اند : « اللَّه اعلم بما يضمرون » .\r\n[ 24 
  ] بر اساس آنچه اظهار مىكنند خداوند آنها را محاسبه مىكند ، زيرا قلب كافر به دروغگو بودن او گواهى مىدهد .\r\n فَبَشِّرْهُمْ بِعَذابٍ أَلِيمٍ  - پس آنها را به عذابى دردناك بشارت بده . » خواه محاسبه را قبول داشته باشند يا خير .\r\n[ 25 
  ] از اين عموميت استثنا شده است كسانى كه ايمان آوردند و كار\r\n\r\n","description":"","footnote":"","page_name":" 457 ","page_number":459},
  {"content":"\r\n\r\nنيك كردند و آنها تنها كسانى هستند كه خداوند پيوسته به آنها پاداش خواهد .\r\n إِلَّا الَّذِينَ آمَنُوا وَ عَمِلُوا الصَّالِحاتِ  - جز كسانى كه ايمان آوردند و كار نيك كردند . » در معناى استثنا گفته‌اند كه در اين جا منقطع است زيرا كافران جز مؤمنان هستند و ديگر استثنا در اين جا معنا ندارد .\r\n لَهُمْ أَجْرٌ غَيْرُ مَمْنُونٍ  - پاداش آنها را پايانى نيست . » اين درست است كه اجر به اندازه سختى خواهد بود ولى پاداش اخروى هميشگى است و اگر به آيه‌اى بر بخوريد كه در آن خانه‌اى از خانه‌هاى بهشت توصيف شده باشد اين خانه همچون خانه‌هاى دنيا نيست كه مدّتى بعد ويران شود بلكه خانه‌اى است هميشگى . ساير پاداشهاى آخرت نيز چنين است . خداوند آنها را نصيب ما كند .\r\nگفته‌اند : كلمه « ممنون » به معناى قطع است . نافع بن ازرق از ابن / 457 عباس درباره آيه «  لَهُمْ أَجْرٌ غَيْرُ مَمْنُونٍ  » پرسيد . گفت : يعنى پيوسته و غير مقطوع . پرسيد :\r\nآيا عرب با اين معنا آشناست ؟ گفت : آرى ، اخو يشكر اين معنا را در شعر خود آورده است آن جا كه مىگويد :\r\nفترى خلفهن من سرعة الرجز مع منينا كأنه أهبا .\r\nمبرد مىگويد : منين به معناى غبار است زيرا مانع ديدن آن سوى خود مىشود . « 9 »\r\n\r\n\r\n","description":"","footnote":"\r\n( 9 ) - قرطبى ، ج 19 ، ص 282 .\r\n","page_name":" 458 ","page_number":460},
  {"content":"\r\n\r\n/ 459\r\n\r\nسوره بروج\r\n\r\n","description":"","footnote":"","page_name":" 459 ","page_number":461},
  {"content":"\r\n . \r\n","description":"","footnote":"","page_name":" 460 ","page_number":462},
  {"content":"\r\n\r\n/ 461 سوره بروج\r\n\r\nفضيلت سوره :\r\nدر كتاب ثواب الاعمال به اسناد از امام صادق ( ع ) آمده است كه فرمود :\r\n« كسى كه و السماء ذات البروج را در نمازهاى واجب بخواند از آن جا كه اين سوره ، سوره پيامبران است لذا حشر و موقف او با پيامبران و مرسلان و صالحان خواهد بود » .\r\nنور الثقلين / ج 5 ، ص 540\r\n/ 462\r\n\r\nزمينه كلّى سوره\r\nجبّارى ديوانه كه سلطه محدود او بر سرزمينى تسليم او را به طغيان وا مىدارد و در پى تصميمى اشتباه دستور اعدام دستجمعى گروهى را صادر مىكند كه به خدا ايمان آورده‌اند ، پس آنها را در گودالهايى از آتش مىافكند و مردم نيز شاهد اين صحنه هستند تا براى آنها مايه عبرت گردد . به گمان او همه چيز تمام شده است . ولى هرگز چنين نيست ، چه ، آسمانها و زمين و سپاهيان اين دو و ساكنانشان منتظر محاكمه اين مجنون در روز موعود هستند .\r\n\r\n","description":"","footnote":"","page_name":" 461 ","page_number":463},
  {"content":"\r\n\r\nبدين ترتيب آيات سوره بروج با سوگند شروع مىشود و به اين پايان مىپذيرد كه خدا بر آنها آگاه است و اين كه قرآن مجيد در لوح محفوظ ، مأمون است .\r\nو اين چنين ، مؤمنان ( شايد بارها و در جاهاى مختلف ) به اين آزمايش / 463 بزرگ مبتلا شدند بى آن كه ذره‌اى به ايمان آنان آسيبى وارد آيد بلكه بر استوارى و صفاى ايمانشان افزوده گشت .\r\nو اما ، عاقبت گناهان و جنايات دشمنانشان چه بود ؟ آيا به هدف خود رسيدند ؟ هدف آنان از اين عمل وحشيانه جاهلانه چه بود ؟ مگر نه اين كه مىخواستند مقاومت مؤمنان را درهم شكنند ؟ اما آيا موفق شدند ؟ هرگز . . . بلكه دين به سبب مقاومت مؤمنان انتشار يافت و ستمگران دچار عذاب دردناك شدند . چنان كه خداوند اين عذاب دردناك را بر فرعون و ثمود نازل كرد .\r\nسخن پايانى اين كه : ويژگى اين سوره كريمه آن است كه : مؤمنان بايد براى گذر از دشوارترين امتحانات و مقاومت در برابر مشكلترين گزينشها خود را آماده كنند .\r\n/ 465 سورة البروج\r\n\r\n[ سوره البروج ( 85 ) : آيات 1 تا 22 
  ]\r\nبِسْمِ اللَّهِ الرَّحْمنِ الرَّحِيمِ\r\nوَ السَّماءِ ذاتِ الْبُرُوجِ ( 1 ) وَ الْيَوْمِ الْمَوْعُودِ ( 2 ) وَ شاهِدٍ وَ مَشْهُودٍ ( 3 ) قُتِلَ أَصْحابُ الْأُخْدُودِ ( 4 )\r\nالنَّارِ ذاتِ الْوَقُودِ ( 5 ) إِذْ هُمْ عَلَيْها قُعُودٌ ( 6 ) وَ هُمْ عَلى ما يَفْعَلُونَ بِالْمُؤْمِنِينَ شُهُودٌ ( 7 ) وَ ما نَقَمُوا مِنْهُمْ إِلاَّ أَنْ يُؤْمِنُوا بِاللَّهِ الْعَزِيزِ الْحَمِيدِ ( 8 ) الَّذِي لَهُ مُلْكُ السَّماواتِ وَ الْأَرْضِ وَ اللَّهُ عَلى كُلِّ شَيْءٍ شَهِيدٌ ( 9 )\r\nإِنَّ الَّذِينَ\r\n/ 466\r\n\r\n","description":"","footnote":"","page_name":" 462 ","page_number":464},
  {"content":"\r\n\r\nفَتَنُوا الْمُؤْمِنِينَ وَ الْمُؤْمِناتِ ثُمَّ لَمْ يَتُوبُوا فَلَهُمْ عَذابُ جَهَنَّمَ وَ لَهُمْ عَذابُ الْحَرِيقِ ( 10 ) إِنَّ الَّذِينَ آمَنُوا وَ عَمِلُوا الصَّالِحاتِ لَهُمْ جَنَّاتٌ تَجْرِي مِنْ تَحْتِهَا الْأَنْهارُ ذلِكَ الْفَوْزُ الْكَبِيرُ ( 11 ) إِنَّ بَطْشَ رَبِّكَ لَشَدِيدٌ ( 12 ) إِنَّهُ هُوَ يُبْدِئُ وَ يُعِيدُ ( 13 ) وَ هُوَ الْغَفُورُ الْوَدُودُ ( 14 )\r\nذُو الْعَرْشِ الْمَجِيدُ ( 15 ) فَعَّالٌ لِما يُرِيدُ ( 16 ) هَلْ أَتاكَ حَدِيثُ الْجُنُودِ ( 17 ) فِرْعَوْنَ وَ ثَمُودَ ( 18 ) بَلِ الَّذِينَ كَفَرُوا فِي تَكْذِيبٍ ( 19 )\r\nوَ اللَّهُ مِنْ وَرائِهِمْ مُحِيطٌ ( 20 ) بَلْ هُوَ قُرْآنٌ مَجِيدٌ ( 21 ) فِي لَوْحٍ مَحْفُوظٍ ( 22 )\r\n\r\nمعناى واژه‌ها\r\n1 البروج : كاخها . بدين نام ناميده شده زيرا كه به سبب بلنديش ظاهر و آشكار است .\r\nدر مفردات راغب آمده است : « ثوب مبرّج » يعنى جامه‌اى كه برجهايى بر آن نقش بسته است و حسنش در نظر آيد و لذا گفته شده : « تبرّجت المرأة » يعنى زن در اظهار محاسن بدان تشبّه جسته است .\r\n4 الاخدود : شكاف بزرگ در زمين ، و از همين كلمه است « خدّ » به معناى مجراى اشك در چهره .\r\n10 فتنوا : يعنى آتش زدند و « فتين » يعنى سنگ سياهى كه گويى آتشين است و اصل « فتنه » به معناى « آزمون » است و سپس به معناى عذاب به كار رفته . راغب مىگويد : اصل « فتن » داخل كردن طلاست در آتش تا درجه خلوص آن آشكار شود .\r\n15 [ المجيد 
  ] : « مجد » به معناى سعه در كرم و جلال است .\r\n\r\n","description":"","footnote":"","page_name":" 463 ","page_number":465},
  {"content":"\r\n\r\n/ 468\r\n\r\nمرگ بر خداوندان آن چاله ( اخدود )\r\n\r\nشرح آيات :\r\n[ 1 
  ] كاينات و زمان و انسان سه گواه بزرگ بر مسئوليت بشرند ، پس به كجا مىتواند بگريزد ، و چه چيز را براى اين گريز به عنوان بهانه بتراشد ؟ ! و بزرگترين كاينات ، بنا بر دانشى كه داريم ، آسمانها است با واحدهاى ساختمانى بزرگى كه قرآن آنها را به نام بروج ناميده است .\r\n  وَ السَّماءِ ذاتِ الْبُرُوجِ   - سوگند به آسمان صاحب برجها . » بروج چيست ؟ ظاهرا طبقاتى از آسمان است كه در مجموعه‌هايى از كهكشانها تجسم پيدا كرده ، و در هر مجموعه خورشيدهاى فراوان وجود دارد .\r\nگفته‌اند : اصل معنى بروج آشكار شدن است ، و چون هر بناى مرتفعى پيدا و آشكار است ، كاخ را نيز برج مىنامند ، به همان گونه كه جايگاه دفاع از هر شهر را هم برج مىخوانند . شايد انتخاب اين كلمه در اين جا به مناسبت آن بوده باشد كه در آسمان پاسدارانى موضع گرفته‌اند تا حركات آدميان و جنّيان و شياطين را رصد كنند ، / 469 و اين با سياقى كه در آن سخن از كيفر ديدن گردنكشان در مقابل تبهكاريهايشان نسبت به مؤمنان مىرود ، انسجام دارد ، پس در آن هنگام كه طاغيان در برجهاى زمينى خويش پناه مىجويند ، آسمان را نيز برجهايى است كه مقاومت كردن در برابر سپاهيان آنها امكان ندارد .\r\nبعضى گفته‌اند كه : برجها منزلگاههاى خورشيد و ماه و سيارات و افلاك آنها است كه اجرام آسمانى با عظمتى كه دارند نمىتوانند به اندازه سر انگشتى نسبت به آنها تجاوز كنند ، كه اين خود گواهى بر آن است كه اين همه آفريده‌هايى\r\n\r\n","description":"","footnote":"","page_name":" 464 ","page_number":466},
  {"content":"\r\n\r\nبنا بر تدبير مدبّرى است .\r\n[ 2 
  ] روز قيامت روزى ترسناك است كه از ترس آن آسمانها و كوه‌ها و درياها و ديگر قسمتهاى كاينات مىهراسند ، و بزرگترين چيزى كه در آن است ، رو به رو شدن آدمى با اعمال خويش است بدون آن كه پرده عذر و بهانه‌اى بتواند آنها را بپوشاند ، و نيرو و ياورى در دسترس باشد . . . و بدين گونه سياق به آن سوگند ياد مىكند و از آنچه به مسئوليت گردنكشان در برابر پروردگارشان در مقابل جنايتهايى كه نسبت به مؤمنان انجام داده بودند مربوط مىشود ، ياد مىكند و به آن قسم مىخورد .\r\n وَ الْيَوْمِ الْمَوْعُودِ  - و سوگند به روز وعده شده . » روزى است كه گريزى از آن نيست ، زيرا كه وعده خدا است ، و وعده خدا دروغ نيست ، و نه تنها انسان بلكه همه كاينات به چنين روزى وعده داده شده‌اند ، پس چه روز بزرگى است اين روز ! ؟\r\n[ 3 
  ] سپس انسان به محاكمه در حضور گواهان كشيده مىشود . هر مكانى كه در آن زيسته ، و هر زمانى كه بر او گذشته ، عليه او گواهى مىدهد ، و هر اندامى كه به كار برده ، و هر انسانى كه با او به سر برده ، درباره او شهادت مىدهد ، و در مقدمه گواهان پيامبران و اوصيا و دعوت‌كنندگان به خدا قرار دارند و گواهى مىدهند كه رسالتهاى پروردگارش را به او ابلاغ كرده‌اند كه آنها را نپذيرفته است .\r\nچه مسكين و بيچاره است اين طغيانگر گردنكشى كه همه گواهان از هر گوشه بر مىخيزند و عليه او گواهى مىدهند ؟ ! سپس او را مىبينى كه در دنيا با غفلت زندگى مىكند و پيوسته به ارتكاب گناهان بر مىخيزد و تو گويى كه هيچ حساب و عقابى در كار نيست .\r\n وَ شاهِدٍ وَ مَشْهُودٍ  - و به گواه و به آن كه بر او گواهى دهند . » / 470 بعضى گفته‌اند كه شاهد روز جمعه است و مشهود و روز عرفه ، و اين را از امام على - عليه السلام - روايت كرده‌اند ، و بعضى ديگر گفته‌اند كه هر روز با كارى كه آدمى مىكند ، عليه او گواهى مىدهد ، و از رسول اللَّه - صلى اللَّه عليه\r\n\r\n","description":"","footnote":"","page_name":" 465 ","page_number":467},
  {"content":"\r\n\r\nو آله - روايت شده است كه گفت : « هيچ روزى بر آدمى وارد نمىشود مگر اين كه در آن بانگ دهند كه : اى پسر آدم ! من آفريده‌اى تازه‌ام ، و در آن چه مىكنى بر تو گواهى خواهم داد ، پس در من به انجام دادن كار خير بپرداز تا فردا درباره آن براى تو گواهى دهم ، چه اگر من بروم ديگر هرگز مرا نخواهى ديد ، و هر شب نيز مثل اين را مىگويد » . « 1 » [ 4 
  ] آيا اين را دريافته‌اى كه آن كس كه آسمان داراى برجها را آفريد ، هيچ سوراخ و شكافى در آن به وجود نياورد ، و روزى را براى مردمان قرار داد كه در آن گرد يكديگر جمع شوند و بر خودهاشان گواهى دهند ، آيا چنان تصور مىكنى خداوند متعال انسان را بيهوده در دنيا رها كرده است كه به فساد بپردازد و بندگان مؤمن او را به صورتى بسيار زشت بكشد و سپس هيچ كيفرى به او ندهد ؟ هرگز چنين نيست . . .\r\n قُتِلَ أَصْحابُ الْأُخْدُودِ  - مرگ بر خداوندان آن چاله ( اخدود ) . » كسانى كه در زمين چاله‌ها و گودالهايى به صورت نهرهاى پهن حفر كردند و آنها را از آتشى كه زبانه مىكشيد پر كردند .\r\nبعضى گفتند كه : اين لعنتى ابدى است كه به ستمكاران مىرسد ، و قتل و مرگ در اين جا كنايه از آن است .\r\nبعضى ديگر گفتند : بلكه آن اشاره به خود ستمكاران است كه عملا كشته شدند ، زيرا كه شعله آتش از گودالهايى كه كنده بودند بيرون آمد و آنان را سوزاند ؛ يا شايد پس از آن به طريقى ديگر كشته شدند .\r\nآنچه مهم است اين است كه آنان از عذاب آخرت رهايى نخواهند يافت ، هر چند در دنيا چند روزى به ايشان مهلت داده شده باشد ، چه نظام آفرينش مبتنى بر اساس عدالت و دادگرى است ، و هيچ ستمگرى نمىتواند از مسئوليت تبهكاريهاى خود بگريزد .\r\n\r\n\r\n","description":"","footnote":"\r\n( 1 ) - القرطبى ، ج 19 ، ص 284 .\r\n","page_name":" 466 ","page_number":468},
  {"content":"\r\n\r\n[ 5 
  ] آتش آن گودالها كه در زمين پديد آورده بودند ، افروخته بود و قربانيان را به سرعت مىسوزاند و هلاك مىكرد .\r\n/ 471  النَّارِ ذاتِ الْوَقُودِ  - آن آتش با افروختگى . » جرايم گردنكشان بسيار هولناك بود ، و چگونه توانستند به زشت‌ترين اسلوبها متوسل شوند تا چند روز بيشترى بر مسند حكومت باقى بمانند . . . آيا اين گونه كسان مستحق آتش فروزان جهنم نيستند ؟\r\n[ 6 
  ] منظره انسان بىگناه و افتاده‌اى كه به آتش مىسوزد و فرياد يارى خواستن براى خلاصى از آتش بر مىدارد بدون آن كه احدى به يارى او برخيزد ، بسيار هولناك و جانكاه است ، آن هم كسانى كه ممكن است به صورت پير مردى سالخورده يا جوانى تازه به جوانى رسيده يا زنى ناتوان يا حتى كودك بسيار خردسال بوده باشند ! چه سخت است دلهاى طاغيان و پيروان ايشان كه در پيرامون آتش حلقه زده بودند و به سوختن مؤمنان در ميان آتش نگاه مىكردند ! به حق بايد گفت كه كفر آدمى را مسخ مىكند ، و طغيان او را به صورتى در مىآورد كه از جانور درنده هم بدتر است .\r\n إِذْ هُمْ عَلَيْها قُعُودٌ  - در آن هنگام كه نزديك آتش نشسته بودند . » [ 7 
  ] مردمان را به اجتماع مخصوص مشاهده اعدام گروهى مؤمنان دعوت كردند ، تا عذاب مؤمنان را نظاره كنند ، و اين عذاب دادن مايه عبرت كسانى شود كه پس از ايشان خواهند آمد و هيچ كس جرأت آن نداشته باشد كه با اين سلطان مسلط بر مردم در انديشه مخالفت بيفتد .\r\n وَ هُمْ عَلى ما يَفْعَلُونَ بِالْمُؤْمِنِينَ شُهُودٌ  - و آنان شاهد و گواه بر آنچه بر سر مؤمنان مىآوردند بوده باشند . » اين جنايت هولناكى است كه در روشنى نور و از روى عمد و قصد صورت مىگرفت و سفيهى با اين عمل خود ملكوت پروردگار را به چالش مىطلبيد ، در حالى كه بر وقوع اين گناه بزرگ گروهى از مردم گواه و ناظر بودند . . . گمان\r\n\r\n","description":"","footnote":"","page_name":" 467 ","page_number":469},
  {"content":"\r\n\r\nنمىكنم كه در هيچ جرمى شرايط جرم اين چنين كامل بوده است . . . پس مجرم جز قتل و پيوستن لعنت به او چه چيز را مىتواند انتظار داشته باشد ؟\r\nآيا اصحاب اخدود چه كسان بودند ، و در كدام سرزمين مىزيستند ؟ مقاتل گفت كه : اصحاب اخدود در سه جا بودند : يكى در نجران و ديگرى در شام و سومى در ايران . امّا شام / 472 آنتيوخوس رومى بود ، و آن كه در سرزمين ايران به اين كار پرداخت بخت نصّر بود ، و صاحب اخدود عربى يوسف بن ذى نواس . « 2 » و بنا بر اين گفته احتمال آن مىرود كه جرم سوزاندن به آتش از طريق افكندن مردم در چاله‌هاى آكنده از آتش فروزان ، در ايام نادانى و جاهليّت در سرزمينهاى مختلف شايع بوده باشد ، و به همين جهت مهم آن نيست كه چه كسى چنين مىكرده ، و تنها عبرت گرفتن از آن حايز اهميّت است .\r\nو در بعضى احاديث آمده است كه اين داستان در حبشه وقوع پيدا كرد از آن روى كه خدا بر ايشان پيامبرى را فرستاد پس گروهى به او ايمان آوردند پس او و آنها را گرفتند و در آتش افكندند . « 3 » متنهاى مختلف آكنده از داستانى است كه بسيار مىتوان از آن عبرت گرفت ، و ما كارى به اختلاف در تفاصيل و جزئيات نداريم :\r\nمسلم در صحيح خود از هدية بن خالد از حمّاد بن سلمة از ثابت بن عبد الرحمن بن أبى ليلى از صهيب از رسول اللَّه - صلّى اللَّه عليه و آله - روايت كرده است كه گفت : « پيش از اين پادشاهى بود كه جادوگرى داشت ، و چون آن جادوگر بيمار شد گفت : اجل من نزديك است و غلامى را نزد من فرست تا به او جادوگرى بياموزم ، پس غلامى را نزد او روانه كرد كه با او آميزش داشت ؛ و در ميان پادشاه و جادوگر راهبى منزل داشت كه چون غلام از او مىگذشت سخن او و كار او وى را خوش آمد و زياد در كنار او مىنشست ، و چون دير به نزد جادوگر باز مىگشت\r\n\r\n\r\n","description":"","footnote":"\r\n( 2 ) - القرطبى ، ج 19 ، ص 291 .\r\n( 3 ) - تفسير الميزان ، ج 20 ، ص 256 ، نقل از امام على - عليه السلام - .\r\n","page_name":" 468 ","page_number":470},
  {"content":"\r\n\r\nاو را كتك مىزد ، و كسان وى نيز براى دير كردن وى را تنبيه مىكردند ؛ غلام به راهب شكايت كرد و راهب به او گفت : اى پسركم ! چون بازگشتن تو به نزد جادوگر بيش از اندازه تأخير پيدا كند ، به او بگو : كسانم مرا زندانى كرده بودند ، و چون كسانت سبب دير كردن تو را جويا شوند ، به ايشان بگو : جادوگر مرا به زندان انداخته بود ؛ در اين بين ، روزى مردم با جانور بزرگى رو به رو شدند و آن غلام با خود گفت : امروز خواهم دانست كه كار جادوگر بالاتر است يا كار راهب ، پس سنگى را برگرفت و گفت : خدايا ! اگر كار راهب را بيشتر دوست مىدارى ، اين جانور را با اين سنگ كه به او پرتاب مىكنم بكش ، پس چنين كرد و جانور كشته شد و مردمان اين حادثه را مشاهده كردند ؛ و چون راهب را از اين حادثه آگاه كرد ، راهب به او گفت : اى پسركم ! تو گرفتارى پيدا خواهى كرد ، و چون چنين شود / 473 از من نامى به ميان نياور ؛ گفت : و او به مداواى مردم پرداخت و كسانى را كه مبتلاى به بيمارى پيسى ( برص ) و كورى بودند درمان مىكرد ، و در اين ضمن يكى از نديمان پادشاه كور شد و به نزد او آمد و مال فراوانى به وى داد و از او خواست كه درمانش كند ، و غلام به او گفت كه : من هيچ كس را شفا نمىدهم بلكه خدا است كه شفا مىدهد ، و بنا بر اين اگر به خدا ايمان آورى ، نزد خدا دعا مىكنم كه تو را شفا دهد ، و آن مرد ايمان آورد و غلام دعا كرد و او شفا يافت . آن گاه چون نديم پادشاه نزد وى آمد ، از او پرسيد كه چه كس تو را شفا داد ، و او گفت : پروردگارم ، و پادشاه گفت : من ؟ گفت : نه ، پروردگار من و تو خدا است ؛ پادشاه به او گفت : آيا تو را پروردگارى جز من است ؟ گفت : آرى ، پروردگار من و تو خدا است ، پس پادشاه بر او سخت گرفت تا نشانى غلام را به او داد ، و پادشاه فرستاد تا او را به نزد وى آوردند و به او گفت : به من خبر رسيده است كه تو مبتلايان به پيسى و كورى را درمان مىكنى ، و او در پاسخ گفت : من هيچ كس را شفا نمىدهم بلكه شفا دهنده خدا است ، و پادشاه به او گفت : آيا پروردگارى جز من دارى ؟ و او گفت : آرى ، پروردگار من و تو اللَّه است ، و چون چنين شد پادشاه بر غلام سخت گرفت تا نشانى راهب را به او داد ، و آن گاه فرمان داد كه راهب را با اره به دو پاره\r\n\r\n","description":"","footnote":"","page_name":" 469 ","page_number":471},
  {"content":"\r\n\r\nتقسيم كردند ، و سپس روى به غلام كرد و گفت : از دين خود باز گرد ، و چون غلام چنين نكرد فرمان داد تا چند تن او را به فلان كوه بلند بالا برند و اگر از دين خود بازنگشت او را از بالاى آن پرت كنند . چون به بالاى كوه رسيدند ، غلام گفت :\r\nخدايا به هر گونه كه مصلحت مىدانى مرا از شرّ ايشان نگاه دار ، و چون چنين شد ، كوه به لرزه افتاد و همه بر آن غلتيدند و فرو افتادند و هلاك شدند . غلام نزد پادشاه بازگشت و در پاسخ او كه بر سر وى چه آمد ، گفت : خدا مرا از شر ايشان خلاص كرد . پادشاه غلام را با گروهى ديگر روانه كرد كه او را به دريا برند و اگر بازنگشت او را در آن غرق كنند ؛ چون غلام همراه با آن كسان در يك كشتى به وسط دريا رسيد و گفت : خدايا مرا از شرّ آن محفوظ بدار و چنان شد كه مأموران كشتى غرق شدند و غلام نجات يافت و به نزد پادشاه بازگشت و در پاسخ او كه همراهانت چه شدند گفت : خدا شرّ آنان را از من دور كرد ، و سپس به پادشاه گفت : تو نمىتوانى مرا بكشى مگر اين كه به آنچه به تو مىگويم عمل كنى :\r\nمردمان را جمع كن و مرا بر شاخه درختى به دار آويز و سپس تيرى از تركش من بيرون آر و آن را بر كمان قرار ده و بگو : به نام پروردگار غلام و تير را رها كن تا مرا بكشى ؛ پس چون مردمان گرد آمدند و غلام بر درخت آويخته شد و تير را از تركش بيرون آورد و بر كمان نهاد و رها كرد ، آن تير بر شقيقه غلام نشست و او را كشت ؛ و چون مردم چنين ديدند ، گفتند كه ما به پروردگار غلام ايمان آورديم ؛ به پادشاه گفته شد كه آنچه از آن بيمناك بودى بر تو رسيد و مردم چنين كردند ، پس فرمان داد كه بر / 474 دهانه راهها چاله‌هايى كندند و در آنها آتش افروختند و چنين دستور داد كه هر كه از دين خود بازگشت به حال خودش واگذاريد ، و آنان را كه چنين نكنند در آتش افكنيد ، و چنين شد ، و چون زنى را همراه با پسرش براى افكندن به درون آتش آوردند ، آن پسر به مادر خود گفت : مادرم ! شكيبا باش كه تو بر حقى » . « 4 » سعيد بن جبير گفت : چون مردم اسفندهان شكست خوردند ، عمر بن\r\n\r\n\r\n","description":"","footnote":"\r\n( 4 ) - نور الثقلين ، ج 5 ، ص 546 .\r\n","page_name":" 470 ","page_number":472},
  {"content":"\r\n\r\nخطاب گفت : اينان نه جهودند و نه ترسا ، و كتابى ندارند ، و آنان مجوس بودند ، پس على بن ابى طالب گفت : « آنان كتاب داشتند و به آسمان بالا رفت ، و سبب آن اين بود كه پادشاهى از ايشان مست شد و به همخوابگى با دختر خود پرداخت - يا با خواهرش - و چون به هوش آمد به او گفت : چگونه بايد از اين گرفتارى خود را نجات بخشيم ؟ و آن زن گفت : اهل كشور خود را فراخوان و به آنان بگو كه تو نكاح با دختران را روا مىدارى و آنان نيز بايد آن را حلال شمارند ، و چون آنان را جمع كرد و با ايشان سخن گفت از پيروى او سرباز زدند ، پس اخدودهايى فراهم آورد و گفت هر كس كه فرمان او را نپذيرد كيفر او آتش است و هر كه آن را بپذيرد مىتواند به خانه خود باز گردد » . « 5 » از امام باقر - عليه السلام - روايت شده است كه گفت : « على - عليه السلام - كسى را نزد اسقف نجران فرستاد تا خبرى از اصحاب اخدود از او به دست آورد و او چيزهايى گفت . پس او - عليه السلام - چنين گفت كه : نه چنان است كه مىگويى ، و من خبر آنان را به تو باز خواهم گفت : خدا مردى حبشى را به رسالت حبشيان مبعوث كرد ، و چون او را تكذيب كردند ، ياران وى به جنگ با حبشيان پرداختند ، پس آن پيغمبر و يارانش اسير شدند ، و سپس پلى بنا كردند و آن را از آتش آكنده ساختند و مردم را گرد آوردند و گفتند : هر كه بر دين ما و فرمانبر ما است ، به كنارى رود ، و كسانى كه بر دين اينان‌اند مىبايستى خود را در آتش افكنند ، پس اصحاب آن پيغمبر خود را در آتش مىافكندند ، و در اين ميان زنى با كودك يك ماهه پيش رفت و ناگهان بر كودك خود بيمناك شد و توقفى كرد ، و آن كودك يك ماهه بانگ برداشت كه : باك مدار و مرا و خودت را به آتش بيفكن ، و به خداى سوگند كه اين كار در راه خدا اندك است ، پس خود را همراه با كودكش كه از سخنگويان در گاهواره بود به آتش افكند » . « 6 »\r\n\r\n\r\n","description":"","footnote":"\r\n( 5 ) - همان كتاب ، ص 547 .\r\n( 6 ) - همان جا .\r\n","page_name":" 471 ","page_number":473},
  {"content":"\r\n\r\nدر حديثى مأثور از امام صادق - عليه السلام - آمده است كه گفت :\r\n/ 475 « پيش از شما مردمانى بودند كه آنان را مىكشتند و به آتش مىسوزانيدند و با اره شقه مىكردند و زمين را با همه گستردگى بر ايشان تنگ مىساختند ، و هيچ يك از اينها آنان را از دين خود باز نمىداشت ، و اين همه براى آن بود كه به خداى عزيز و حميد ايمان آورده بودند ، پس از پروردگار خود خواستار درجات ايشان شويد و بر سختيهاى روزگار خود شكيبايى نماييد تا به درجه ايشان برسيد » . « 7 » ايمان با قلب آدمى چنين مىكند و آن را نيرومندتر از آهن و استوار و پايدارتر از كوه‌ها و بلندتر از قلب‌هاى مرتفع و سخت‌تر از هر وسيله آزار و اذيتى مىسازد كه طاغوتان براى آزار دادن و معذّب ساختن و كشتن مردمان فراهم مىآورند ! ! گاه از يكديگر مىپرسيم كه : چه چيز اين انسان را كه زمانى تحمل گزش پشه‌اى را ندارد ، چنان مىسازد كه در برابر چشمان آزاردهندگان خود را به آتش مىافكند و مىسوزاند و از ايمان خويش لحظه‌اى انصراف حاصل نمىكند ؟\r\nدر پاسخ مىگويم كه : اولا ، وضوح رؤيت حقيقت در نزد ايشان به حدى رسيده بود كه ( با بصيرت دلهاى خويش ) در بهشت و نعيم آن زندگى مىكردند و اين خود تسلاى خاطرى براى ايشان و كناره‌گيرى از شهوتهاى دنيوى به شمار مىرفت ، و ( با نيرومندى قلبهاى خويش ) در آتش و عذاب آن درنگ مىكردند و از همين راه سختيها و رنجهاى دنيا را به راحتى تحمل مىكردند .\r\nما از داستان مادرى آگاهى داريم كه براى افكندن خويش به آتش اندكى ترديد داشت و ناگهان كودك شيرخوارش زبان گشود و گفت : اى مادر ! در برابر تو آتشى را مىبينم كه خاموش نمىشود ( يعنى آتش جهنم ) و در پى اين گفته همگان خود را به درون آتش پرتاب كردند .\r\nثانيا ، هنگامى كه آدمى به انجام دادن كارى مصمم مىشود ، قيام كردن وى به آن عمل ديگر براى وى دشوارى چندان ندارد ، و مخصوصا اگر اين كار در راه\r\n\r\n\r\n","description":"","footnote":"\r\n( 7 ) - همان جا .\r\n","page_name":" 472 ","page_number":474},
  {"content":"\r\n\r\nخدا باشد ، چه خداوند متعال امر را بر او آسان مىسازد ، و قدمش را تثبيت مىكند و قدرت تحمل دردها و رنجهاى آن را به او مىبخشد و ايمانش را قوت مىدهد ، و بر بصيرت وى چندان مىافزايد كه گويى پاداش خود را در جهان ديگر مىبيند . و چنين است كه بندگان صالح خدا در مقابل فشارهاى گوناگون در طول تاريخ توانسته‌اند مقاومت نشان دهند و با قلبى خرسند و نفسى آرام اشكال مختلف عذاب را تحمل كنند ، / 476 چه آنان مىدانسته‌اند كه سنتهاى خدا تغيير و تبديل نمىپذيرد ، و مؤمنانى كه در اخدود سوختند ، با كسانى برابرند كه براى حفظ ايمان خويش امروز در زندانهاى طاغوتيان به سر مىبرند يا كشته مىشوند يا دشواريهاى مهاجرت و جهاد در راه ايمان را تحمل مىكنند ، و به همان گونه كه خدا بزرگوارى آن صدّيقان را جاودانه ساخت ، پاداش اين مؤمنان را نيز ضايع نخواهد كرد ، و به همان گونه كه خدا اصحاب اخدود را كشت و رسالتهاى خود را به پيروزى رسانيد ، جباران امروز را نيز نابود خواهد كرد و به جاى ايشان كسان ديگرى را خواهد آورد .\r\n[ 8 
  ] در آن هنگام كه هيجان مبارزه و شدت يافتن تبليغات عليه مؤمنان به اوج خود مىرسد ، مردمان نمىدانند كه چه مىكنند و چه گناه بزرگى را مرتكب مىشوند ، ولى پس از آن كه به حال خويش بازگشتند ، از يكديگر مىپرسند كه :\r\nچرا مؤمنان را كشتند و به چه جهت از ايشان انتقام گرفتند ، و آن گاه در مىيابند كه در گمراهى پردامنه‌اى به سر مىبرده‌اند .\r\n وَ ما نَقَمُوا مِنْهُمْ إِلَّا أَنْ يُؤْمِنُوا بِاللَّهِ الْعَزِيزِ الْحَمِيدِ  - و ايشان را نيازردند و عذاب ندادند مگر براى آن كه به خداى بزرگوار ستوده ايمان آورده بودند . » نه در زمين تباهى كردند ، و نه كسى را مورد تعدى و تجاوز قرار دادند ، و نه خواستار چيزى جز حق شدند ، بلكه خواستار بازپس گرفتن آزادى خويش بودند و به پروردگار صاحب قدرت خويش ايمان آوردند كه مقهور هيچ نيرويى نمىشود ، و خداى حميد و پسنديده‌اى است كه ستم نمىكند و بخل نمىورزد و پاداش بندگان را مىدهد و از فضل خويش بر آن مىافزايد .\r\n\r\n","description":"","footnote":"","page_name":" 473 ","page_number":475},
  {"content":"\r\n\r\n[ 9 
  ] كدام يك از اين دو بر حقّ است : تمرّد كردن نسبت به سلطان آسمانها و زمين و درآمدن به بندگى بشرى كه هيچ ضرر و زيانى را نمىتواند از آنان دور كند ، يا آزاد شدن از هر بندگى و قيد و در آمدن به دژ پادشاهى مقتدر قاهر ؟\r\n الَّذِي لَهُ مُلْكُ السَّماواتِ وَ الْأَرْضِ  - آن كه فرمانروايى بر آسمانها و زمين از آن اوست . » و على رغم آن كه خدا فرصت انتخابى به طاغيان در مهلتى محدود بخشيده ، بر آنچه مىكنند گواه است و هيچ چيز در آسمانها و زمين بر او پوشيده نمىماند .\r\n/ 477  وَ اللَّهُ عَلى كُلِّ شَيْءٍ شَهِيدٌ  - و خدا بر همه چيز شاهد و گواه است . » [ 10 
  ] و گواهى خدا تنها براى تاريخ نيست ، بلكه براى پاداش و كيفر دادن عادلانه است ، و طاغوتان را به جهنمى آكنده از آتش سوزان و عذاب سوزاننده مىراند .\r\n إِنَّ الَّذِينَ فَتَنُوا الْمُؤْمِنِينَ وَ الْمُؤْمِناتِ  - كسانى كه مؤمنين و مؤمنات را در معرض فتنه و آزمايش و بلا قرار دادند . » اين حكمتى خدايى است كه به طاغيان فرصت آزمايش داده است ، چه آنان با اين علم خود مؤمنان را در معرض آزمايش قرار دادند و از قدرت اراده ايشان آگاه شدند ، و چنان بود كه ارزش و معنى ايمان براى مردمان آشكار شد ، و اين نكته را دريافتند كه چنين ارزشى برتر از مادّيّات است و دعوت فرستاده خدا و پيروانش براى به دست آوردن مال و سلطه‌اى نيست ، و سپس چون مؤمنان را آزمودند ، ايمان اينان از رسوبات شرك خلاصى پيدا كرد ، و بازمانده‌هاى نادانى و غفلت از نفوس ايشان زدوده شد و ناتوانان از صفهاى ايشان بيرون رفتند ، و مؤمنان پاكى طلايى را پيدا كردند كه چون در بوته گداخته مىشود از هر چه جز طلا است تهى مىشود .\r\nحكمت خدا براى فرصت دادن به جباران تا به اين كشتارهاى زشت در حق خوانندگان به خدا دست يازند ، از اين قرار بود . و شايد بعضى از ايشان به خدا بازگشتند و از كرده خود پشيمان شدند و توبه كردند ، و به همين سبب پروردگار ما\r\n\r\n","description":"","footnote":"","page_name":" 474 ","page_number":476},
  {"content":"\r\n\r\nمىگويد :\r\n ثُمَّ لَمْ يَتُوبُوا فَلَهُمْ عَذابُ جَهَنَّمَ وَ لَهُمْ عَذابُ الْحَرِيقِ  - و سپس توبه نكردند ، براى ايشان عذاب جهنم است و عذاب آتش . » و ميان عذاب سخت‌تر و ماندگارتر جهنم و ميان عذاب اخدودى كه همچون يك چشم برهم زدن پايان مىپذيرد ، تفاوت بسيار است ، و پس از آن معذبان اخدود به روح و ريحان دسترس پيدا مىكنند .\r\n[ 11 
  ] امّا آن معذّبان باغهاى بهشت را در انتظار خويش دارند .\r\n إِنَّ الَّذِينَ آمَنُوا وَ عَمِلُوا الصَّالِحاتِ لَهُمْ جَنَّاتٌ تَجْرِي مِنْ تَحْتِهَا الْأَنْهارُ ذلِكَ الْفَوْزُ الْكَبِيرُ  - براى كسانى كه ايمان آوردند و به انجام دادن كارهاى نيك و شايسته پرداختند ، بهشتهايى است و در زير درختهاى آن جويها روان ، و اين پيروزى بزرگى است . » / 478 خواه همچون اصحاب اخدود وارد چالشهاى بزرگ شده ، يا از پيروان ايشان بوده باشند . و چه پيروزى براى ايشان بزرگتر از پايان يافتن رنج و آزمايش ايشان در رسيدن كامل به هدفها و خواسته‌هاشان مىتواند باشد ؟ ! [ 12 
  ] سوگند به آسمان داراى بروج و به روز موعود و به شاهد و مشهود كه :\r\nمورد مؤاخذه خدا قرار گرفتن ، در آن روز كه طاغوتان و ستمگران را چنين مىكند ، بسيار سخت و شديد است .\r\n إِنَّ بَطْشَ رَبِّكَ لَشَدِيدٌ  - مؤاخذه و سختگيرى پروردگارت بسيار سخت است . » گفتند كه : اين جمله پاسخ سوگند در آغاز سوره است . و شايد اين گفته خدا :  قُتِلَ أَصْحابُ الْأُخْدُودِ  نيز پاسخ ديگرى براى قسم بوده باشد ، و بدين گونه سوگند چارچوبى براى همه حقايق ياد شده در اين سوره مىشود .\r\nاز اين آيه آشكار مىشود كه خدا اصحاب اخدود را به عذابى دردناك گرفت ، به همان گونه كه با ديگر گردنكشان نيز چنين كرد .\r\n[ 13 
  ] و چگونه مىتواند بطش و سختگيرى جبار آسمانها و زمين كه آفرينش\r\n\r\n","description":"","footnote":"","page_name":" 475 ","page_number":477},
  {"content":"\r\n\r\nآسمان در آغاز از او بوده و پس از نابودى بار ديگر او را به زندگى بازمىگرداند ، چنين نبوده باشد ؟ !  إِنَّهُ هُوَ يُبْدِئُ وَ يُعِيدُ  - او است كه آفرينش را آغاز مىكند و بار ديگر آن را اعاده مىكند . » [ 14 
  ] خدا به سرعت مردم ساكن زمين را به آنچه كرده‌اند نمىگيرد و عذاب نمىدهد ، و از بسيارى از بديهاى ايشان در مىگذرد ، زيرا كه آنان را دوست مىدارد و گناهانشان را مىپوشاند .\r\n وَ هُوَ الْغَفُورُ الْوَدُودُ  - و او چشم پوش و آمرزنده و دوستدار است . » [ 15 
  ] و دوستى او نسبت به مؤمنان و آمرزش او نسبت به گناهان بندگانش به سبب عزت و قوت او است .\r\n ذُو الْعَرْشِ الْمَجِيدُ  - آن خداوند با عرش بزرگوار و بزرگ نام . » / 479 خواه  الْمَجِيدُ  را به ضمّه بخوانيم تا صفتى براى پروردگار باشد ، يا به كسر تا همچون صفتى براى عرش در نظر گرفته شود ، تفاوتى پيدا نمىكند ، بدان جهت كه عرش او همان هيمنه و سلطنت او است ، و آن يكى از نامهاى نيكوى او و صفتى از صفات كريمه او است .\r\n[ 16 
  ] و چگونه ممكن است كسى كه هر چه مىخواهد مىكند بدون آن كه گرفتار رنجى شود ، سلطانى بزرگ نبوده باشد ؟\r\n فَعَّالٌ لِما يُرِيدُ  - همه آن كند كه خود خواهد . » اراده خدا صفت قدرت مطلقه او است ، و اين آيه بر آن دلالت دارد كه هيچ چيز اراده او را محدود نمىكند ، پس اراده او ، بدان گونه كه پيشوايان فلاسفه يونان گمان مىكردند و سپس اين فكر به جهودان سرايت كرد و گفتند :  يَدُ اللَّهِ مَغْلُولَةٌ  دست خدا بسته است » ، قديم نيست ! سبحان اللَّه ؟ ! چگونه مىتواند در آغاز توانا باشد و در پايان ناتوان ؟ ! و آيا مىشود خداوند متعال را به اول و آخر وصف كرد تا متغير باشد ؟ ! بازتاب اين صفت بر ما - افراد بشر - بايد آن باشد كه پيوستگى نعمتهاى\r\n\r\n","description":"","footnote":"","page_name":" 476 ","page_number":478},
  {"content":"\r\n\r\nخدا و عادت كريم او بر ما سبب آن نشود كه به او مغرور شويم و بدون ترس از عذاب و عقاب خدا به ورزيدن گناه ادامه دهيم .\r\n[ 17 - 18 
  ] و سپاهيان ابليس گرد هم جمع شدند تا مؤمنان را مورد حمله قرار دهند ، آيا كارشان به كجا انجاميد ؟\r\n  هَلْ أَتاكَ حَدِيثُ الْجُنُودِ * فِرْعَوْنَ وَ ثَمُودَ   - آيا حديث سپاهيان به تو رسيد * از فرعون و ثمود ؟ » قرآن درباره آن دو ، با وجود اختلاف فراوان داشتن در اوضاع و احوال ، به يك شكل سخن گفته است ، بدان جهت كه سنت خدا در آنان ، همچون در جز آنان ، يكى است .\r\n[ 19 
  ] بشر ساختمان تكامل يافته‌اى از دروغ براى خود بنا نهاده و نفس خود را در آن مىنهد ، و به همين سبب او را مىبينى كه درباره انكار وجود پروردگارش يا قدرت او يا سنت پاداش دادن وى به ميانجيگرى فلسفه‌اى چند بعدى بحث مىكند تا مگر خويشتن و ديگران را به آن قانع سازد ، و آن را - بنا بر جدل - فلسفه الحاد يا مادّيگرى نام نهاده است ، و گاه / 480 از همه حقايق تجاوز مىكند و آن را به نام فلسفه علمى مىخواند ، و سپس در برابر هر حقّى باطلى را قرار مىدهد ، و به جاى هر صواب خطايى را مىپذيرد و - به گمان خود - بافت اين پندارهاى باطل را با يكديگر محكم مىكند و به آن نام نظريه يا اصل مىدهد ، در صورتى كه اين همه چيزهايى جز دروغها نيست .\r\nبراى چنين انسانى بيرون آمدن از پيله دروغى كه بر گرد خود تنيده ، امكان‌پذير نيست ، و لذا عليه همه عبرتها و موعظه‌ها ، حتى اگر در تراز عبرت عذابى باشد كه ريشه فرعون و ثمود را بركند ، خود را ايمن تصور مىكند .\r\n بَلِ الَّذِينَ كَفَرُوا فِي تَكْذِيبٍ  كسانى كه كافر شدند در تكذيب به سر مىبرند . » بدان سبب كه به بزرگترين و آشكارترين حقايق ( به خداى بزرگ و رسالتهاى او ) كافر شدند و در مجراى زيرزمينى تكذيب درآمدند ، و از آن بيرون\r\n\r\n","description":"","footnote":"","page_name":" 477 ","page_number":479},
  {"content":"\r\n\r\nنيامدند تا از سرنوشت فرعونى كه داستانش ميان اهل كتاب شهرت يافت يا به سرنوشت قوم ثمود كه اعراب از كار ايشان آگاه بودند ، عبرت گيرند .\r\n[ 20 
  ] و آيا تكذيب سودى براى ايشان دارد ؟ آيا از آن كه كيفر اعمالشان به ايشان برسد جلوگيرى مىكند ، يا كسى را كه مجازات كننده ايشان است مىتواند بفريبد تا از مجازات كردن آنان منصرف شود ؟ هرگز . . . چرا ؟ بدان جهت كه آدميزاد با پروردگار خويش رو به رو مىشود و علم و قدرت خدا بر مردمان احاطه دارد .\r\n وَ اللَّهُ مِنْ وَرائِهِمْ مُحِيطٌ  - و خدا بر همه چيز آنان احاطه دارد . » گفتند كه : وراء هر چيز جهات خارجى احاطه كننده بر آن است ، پس مفهوم آيه آن مىشود كه خدا بر هر بعد از ابعاد زندگى ايشان احاطه دارد .\r\nو اين با پيوسته در تكذيب بودن ايشان تقابل دارد .\r\n[ 21 
  ] ولى آيا چشم به راه آنند كه چيزى بزرگتر از اين كتاب بزرگ پيدا شود و پندشان دهد و از اين سوراخ تكذيب بيرونشان آورد ؟\r\n/ 481  بَلْ هُوَ قُرْآنٌ مَجِيدٌ  - اين سخن قرآنى است با شكوه و بزرگوار . » در ترازى بالا و مجد و عظمتى رفيع كه دست تحريف به آن راه ندارد ، و ناچيزان و حقيرانى كه در حضيض شهوتها زندگى مىكنند به تراز آن نمىرسند ، و كسانى جز پاكيزه‌شدگان از پليدى شرك و ناپاكى عقده‌هاى نفسانى و تاريكى افكار باطل ، به گوهرهاى حقايق و معانى آن دسترس پيدا نمىكنند .\r\nناگزير مىبايستى بر قله مجد و بزرگوارى بالا روى تا به فهم بعضى از معانى كتاب عظيم آگاهى پيدا كنى .\r\n[ 22 
  ] و از نشانه‌هاى مجد و عظمت آن يكى اين است كه در لوحى نزد خدا محفوظ است و هيچ كس نمىتواند در آن تصرّفى كند .\r\n فِي لَوْحٍ مَحْفُوظٍ  - در لوحى نگاهدارى مىشود . » در الدر المنثور از ابن عباس روايت شده است كه پيامبر - صلى اللَّه عليه و آله - گفت : « خداوند لوحى از مرواريد سفيد قرار گرفته در دو پوشش طرفى از\r\n\r\n","description":"","footnote":"","page_name":" 478 ","page_number":480},
  {"content":"\r\n\r\nزبرجد سبز آفريد كه نوشته آن با نور است ، و در هر روز سيصد و شصت لحظه به آن نگاه مىكند كه زنده مىكند و مىميراند ، و مىآفريند و روزى مىدهد ، و عزت يا ذلت مىبخشد ، و عمل مىكند و مىخواهد » . « 8 » اين حديث گفته خداى تعالى :  فَعَّالٌ لِما يُرِيدُ  است . اما لوح محفوظ ياد شده در اين آيه شايد اشاره‌اى به اين آيه كريمه داشته باشد كه :  إِنَّا نَحْنُ نَزَّلْنَا الذِّكْرَ وَ إِنَّا لَهُ لَحافِظُونَ  ، چه خدا لوح را از آن محفوظ مىدارد كه ديگرى چيزى بر آن نقش كند .\r\n\r\n\r\n","description":"","footnote":"\r\n( 8 ) - تفسير الميزان .\r\n","page_name":" 479 ","page_number":481},
  {"content":"\r\n . \r\n\r\n","description":"","footnote":"","page_name":" 480 ","page_number":482}
  ]