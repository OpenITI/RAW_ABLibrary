[
  {"content":"\r\n\r\nسلسله پژوهش هاى اعتقادى\r\n( 24 )\r\nغدير\r\nبه روايت اهل بيت عليهم السلام\r\nنگاهى كوتاه به حديث غدير\r\nدر منابع شيعى\r\nآيت الله سيد على حسينى ميلانى\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nحسينى ميلانى ، على ، 1327 -\r\nغدير به روايت اهل بيت عليهم السلام : نگاهى كوتاه به حديث غدير در منابع شيعى / مؤلف : سيد على حسينى ميلانى ، ترجمه و ويرايش : هيئت تحريريه مركز حقايق اسلامى . قم : مركز حقايق اسلامى ، 1389 .\r\n80 ص . - ( سلسله پژوهش هاى اعتقادى ، 24 ) .\r\nISBN 978 - 600 - 5348 - 33 - 0\r\nفهرست نويسى بر اساس اطلاعات فيپا .\r\nعنوان اصلى : مقالتان في الغدير .\r\nكتابنامه : ص ( 72 ) - 79 ، همچنين به صورت زيرنويس .\r\n1 . غدير خم - احاديث شيعه . 2 . على بن ابى طالب عليهما السلام ، امام اول ، 23 قبل از هجرت - 40 ق . اثبات خلافت - احاديث شيعه . الف . مركز حقايق اسلام . هيئت تحريريه . ب . عنوان ج . عنوان : مقالتان في الغدير فارسى .\r\n1389 8041 ح 4 غ / 5 / 141 bp\r\n218 / 297\r\nمركز الحقائق الاسلامية\r\nنام كتاب : غدير به روايت اهل بيت عليهم السلام\r\nتأليف : آيت الله سيد على حسينى ميلانى\r\nترجمه و ويرايش : هيئت تحريريه مركز حقايق اسلامى\r\nناشر : مركز حقايق اسلامى\r\nشمارگان : 1000 نسخه\r\nنوبت چاپ اول / 1389\r\nچاپ : وفا\r\nشابك : 0 - 5348 - 600 - 978\r\n0 - 33 - 5348 - 600 - 978\r\nحقوق چاپ محفوظ است\r\nمراكز پخش :\r\nقم : خيابان صفائية ، روبه روى صندوق قرض الحسنه دفتر تبليغات ، تلفن : 7837320 - 0251\r\nتهران : خيابان مجاهدين ، چهارراه آبردار ، ساختمان پزشكان ، واحد 9 ، مركز فرهنگى انتشاراتى\r\nمنير ، تلفن : 77521836 - 021 ( 4 خط )\r\nمشهد : چهارراه شهدا ، پشت باغ نادرى ، كوچهء شهيد خوراكيان ، پاساژ گنجينهء كتاب ، انتشارات نور الكتاب ( ميلانى ) ، تلفن : 2242262 - 0511 01951199486\r\nاصفهان : چهار باغ پايين ، رو به روى ورزشگاه تختى ، مركز تخصصى حوزه علميه اصفهان ، تلفن : 2223423 - 0311\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 3 ","page_number":3},
  {"content":"\r\n . \r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n\r\n\r\n24 ) غدير به روايت اهل بيت ( ع )\r\n\r\nسرآغاز\r\n. . . آخرين و كامل‌ترين دين الاهى با بعثت خاتم الانبياء ، حضرت محمّد مصطفى صلّى اللَّه عليه وآله به جهانيان عرضه شد و آئين و رسالت پيام رسانان الاهى با نبوّت آن حضرت پايان پذيرفت .\r\nدين اسلام در شهر مكّه شكوفا شد و پس از بيست و سه سال زحمات طاقت فرساى رسول خدا صلّى اللَّه عليه وآله و جمعى از ياران باوفايش ، تمامى جزيرة العرب را فرا گرفت .\r\nادامهء اين راه الاهى در هجدهم ذى الحجّه ، در غدير خم و به صورت علنى ، از جانب خداى منّان به نخستين رادمرد عالم اسلام پس از پيامبر خدا صلّى اللَّه عليه وآله يعنى امير مؤمنان على عليه السلام سپرده شد .\r\nدر اين روز ، با اعلان ولايت و جانشينى حضرت على عليه السلام ، نعمت الاهى تمام و دين اسلام تكميل و سپس به عنوان تنها دينِ مورد\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nپسند حضرت حق اعلام گرديد . اين چنين شد كه كفرورزان و مشركان از نابودى دين اسلام مأيوس گشتند .\r\nديرى نپاييد كه برخى اطرافيان پيامبر صلّى اللَّه عليه وآله ، - با توطئه‌هايى از پيش مهيّا شده - مسير هدايت و راهبرى را پس از رحلت پيامبر خدا صلّى اللَّه عليه وآله منحرف ساختند ، دروازه مدينهء علم را بستند و مسلمانان را در تحيّر و سردرگمى قرار دادند . آنان از همان آغازين روزهاى حكومتشان ، با منع كتابت احاديث نبوى ، جعل احاديث ، القاى شبهات و تدليس و تلبيس‌هاى شيطانى ، حقايق اسلام را - كه همچون آفتاب جهان‌تاب بود - پشت ابرهاى سياه شكّ و ترديد قرار دادند .\r\nبديهى است كه على رغم همهء توطئه‌ها ، حقايق اسلام و سخنان دُرَرْبار پيامبر خدا صلّى اللَّه عليه وآله ، توسّط امير مؤمنان على عليه السلام ، اوصياى آن بزرگوار عليهم السلام و جمعى از اصحاب و ياران باوفا ، در طول تاريخ جارى شده و در هر برهه‌اى از زمان ، به نوعى جلوه نموده است . آنان با بيان حقايق ، دودلىها ، شبهه‌ها و پندارهاى واهى شياطين و دشمنان اسلام را پاسخ داده و حقيقت را براى همگان آشكار ساخته‌اند .\r\nدر اين راستا ، نام سپيده باورانى همچون شيخ مفيد ، سيّد مرتضى ، شيخ طوسى ، خواجه نصير ، علّامهء حلّى ، قاضى نوراللَّه ، مير حامد حسين ، سيّد شرف‌الدين ، امينى و . . . همچون ستارگانى پرفروز مىدرخشد ؛ چرا كه اينان در مسير دفاع از حقايق اسلامى و تبيين\r\n\r\n","description":"","footnote":"","page_name":" 8 ","page_number":8},
  {"content":"\r\n\r\nواقعيّات مكتب اهل بيت عليهم السلام ، با زبان و قلم ، به بررسى و پاسخ‌گويى شبهات پرداخته‌اند . . . .\r\nو در دوران ما ، يكى از دانشمندان و انديشمندانى كه با قلمى شيوا و بيانى رَسا به تبيين حقايق تابناك دين مبين اسلام و دفاع عالمانه از حريم امامت و ولايت امير مؤمنان على عليه السلام پرداخته است ، پژوهشگر والامقام حضرت آيت اللَّه سيّد على حسينى ميلانى ، مىباشد .\r\nمركز حقايق اسلامى ، افتخار دارد كه احياى آثار پُربار و گران سنگ آن محقّق نستوه را در دستور كار خود قرار داده و با تحقيق ، ترجمه و نشر آثار معظّمٌ له ، آن‌ها را در اختيار دانش پژوهان ، فرهيختگان و تشنگان حقايق اسلامى قرار دهد .\r\nكتابى كه در پيش رو داريد ، ترجمهء يكى از آثار معظّمٌ له است كه اينك \" فارسى زبانان \" را با حقايق اسلامى آشنا مىسازد .\r\nاميد است كه اين تلاش مورد خشنودى و پسند بقيّة اللَّه الأعظم ، حضرت ولىّ عصر ، امام زمان عجل اللَّه تعالى فرجه الشريف قرار گيرد .\r\nمركز حقايق اسلامى\r\n\r\n","description":"","footnote":"","page_name":" 9 ","page_number":9},
  {"content":"\r\n . \r\n","description":"","footnote":"","page_name":" 10 ","page_number":10},
  {"content":"\r\n\r\nغدير\r\nبه روايت اهل بيت عليهم السلام\r\n\r\n","description":"","footnote":"","page_name":" 11 ","page_number":11},
  {"content":"\r\n . \r\n","description":"","footnote":"","page_name":" 12 ","page_number":12},
  {"content":"\r\n\r\nالحمد للَّه ربّ العالمين ، والصّلاة والسّلام على سيّدنا ونبيّنا محمّد وآله\r\nالطيّبين الطّاهرين ، ولعنة اللَّه على أعدائهم أجمعين من الأوّلين والآخرين .\r\nاز اصول مسلّمِ گفت و گو پيرامون مسائل اختلافى ، اين است كه هر كدام از طرف‌هاى دعوا به اعتقادات مورد قبول طرف مقابل ، استدلال نمايند و يا بحث و مناظره بر پايهء قواعد و چارچوبى مشخص ، استوار گردد كه دو طرف يا همهء طرف‌ها آن را بپذيرند .\r\nعلماى اماميه در طول تاريخ ، همين روش را در برابر ديگر فرقه‌هاى اسلامى به كار بسته و در همهء مسائل اختلافى - چه فقهى و چه كلامى - به ويژه در موضوع امامت و خلافت ، از همين روش استفاده كرده و مىكنند .\r\nدر خصوص حديث غدير نيز ملاحظه مىشود كه كتاب‌هاى شيعه ، سرشار از روايات اهل سنّت است ؛ به گونه‌اى كه عالمان شيعه ،\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nاحاديث وارده در مهم‌ترين كتاب‌هاى معتبر اهل سنّت را - با همان سندها و طُرق مذكور در اين كتاب‌ها - نقل مىكنند و براى اثبات دلالت اين احاديث بر اعتقادات خود ، به سخن نام آورترين علماى آنان ، استناد مىنمايند ؛ تا جايى كه براى تعيين معناى برخى واژها نيز ، به ديدگاه‌هاى زبان شناسان اهل سنّت ، استدلال مىكنند .\r\nدر عين حال ، استفاده از اين روش كارآمد و وزين ، ممكن است برخى ساده دلان را در دام شبهه گرفتار كند و يا شمارى از متعصّبان را به ناديده گرفتن حقيقت ، سوق دهد . براى مثال ابن روزبهان در پاسخ به علّامه حلّى رحمه اللَّه مىنويسد :\r\nشگفت آن كه اين مرد ، تنها به نقل روايات اهل سنّت مىپردازد ؛ چرا كه شيعيان از هرگونه كتاب ، روايات و علماى مجتهد و ناقل حديث ، محروم هستند . بنابراين ، وى در اثبات ادّعاهاى خود ، به شدّت به كتاب‌هاى اهل سنّت نيازمند است . « 1 » نوشتار پيش رو حديث غدير به روايت اهل بيت عليهم السلام است كه به اختصار به بررسى حديث غدير در سندهاى شيعى و كتاب‌هاى علماى مجتهد اماميه پرداخته است تا اين نكته را به ابن روزبهان\r\n\r\n\r\n","description":"","footnote":"\r\n( 1 ) . دلائل الصدق : 1 / 58\r\n","page_name":" 14 ","page_number":14},
  {"content":"\r\n\r\nگوشزد نمايد كه :\r\nشيعيان داراى كتاب ، روايات و عالمان مجتهد هستند و در اثبات ادّعاهاى خود به كتاب‌هاى اهل سنّت نيازى ندارند .\r\nهم‌چنين اهل سنّت بدانند كه :\r\n1 . حديث غدير ، مورد اتّفاق نظر همهء مسلمانان است تا جايى كه شيعه و سنّى در نقل برخى روايات آن ، اشتراك نظر دارند و با سند و متن يكسان ، آن را ذكر كرده‌اند .\r\n2 . ائمهء اهل بيت عليهم السلام و عالمان پيروان آن‌ها ، حديث غدير را مورد توجّه قرار داده و براى گسترش و تبليغ آن ، نهايت تلاش خود را به كار بسته‌اند .\r\n3 . اين نوشتار داراى نكته‌ها و فايده‌هايى است كه راويان اهل سنّت ، از آن غافل مانده يا بدان توجّهى نكرده‌اند .\r\nما در اين نوشتار با استفاده از منابع دست اول شيعه ، متن احاديثى را تحت يك سرى عناوين ، مىآوريم و نكاتى چند را خاطرنشان مىسازيم .\r\nسيد على حسينى ميلانى\r\n\r\n","description":"","footnote":"","page_name":" 15 ","page_number":15},
  {"content":"\r\n . \r\n","description":"","footnote":"","page_name":" 16 ","page_number":16},
  {"content":"\r\n\r\nبخش يكم\r\nغدير از ديدگاه قرآن\r\n\r\n","description":"","footnote":"","page_name":" 17 ","page_number":17},
  {"content":"\r\n . \r\n","description":"","footnote":"","page_name":" 18 ","page_number":18},
  {"content":"\r\n\r\n\r\nبخش يكم غدير از ديدگاه قرآن\r\n\r\nآيات غدير\r\nدر روز غدير ، چند آيه از جانب خداوند متعال نازل شد كه با استناد به روايات ، آن‌ها را مىآوريم .\r\n\r\nآيه يكم\r\n« يا أَيُّهَا الرَّسُولُ بَلِّغْ ما أُنْزِلَ إِلَيْكَ مِنْ رَبِّكَ وَإِنْ لَمْ تَفْعَلْ فَما بَلَّغْتَ رِسالَتَهُ وَاللَّهُ يَعْصِمُكَ مِنَ النَّاسِ » ؛ « 1 »\r\nاى پيامبر ! آن چه از جانب پروردگارت بر تو نازل شده است ، به طور كامل ( به مردم ) برسان و اگر انجام ندهى رسالت او را انجام نداده‌اى و خدا تو را از ( خطرهاى ) مردم حفظ مىكند .\r\nپيش از سخنرانى پيامبر خدا صلى اللَّه عليه وآله در روز غدير اين آيه نازل شد . روايات اهل بيت عليهم السلام نيز بر نزول اين آيه در روز غدير\r\n\r\n\r\n","description":"","footnote":"\r\n( 1 ) . سورهء مائده : آيهء 67\r\n","page_name":" 19 ","page_number":19},
  {"content":"\r\n\r\nصحّه مىگذارند .\r\nشيخ محمّد بن يعقوب كلينى رحمه اللَّه درگذشته سال 328 هجرى به سند خود از امام محمّد باقر عليه السلام اين گونه نقل مىكند :\r\nخداوند ، به پيامبر خود دستور داد كه ولايت على عليه السلام را اعلام كند و اين آيه را بر او نازل كرد :\r\n« إِنَّما وَلِيُّكُمُ اللَّهُ وَرَسُولُهُ وَالَّذينَ آمَنُوا الَّذينَ يُقيمُونَ الصَّلاةَ وَيُؤْتُونَ الزَّكاةَ وَهُمْ راكِعُونَ » ؛ « 1 »\r\nولىّ و صاحب اختيار شما تنها خدا ، پيامبر او و كسانى هستند كه ايمان آورده‌اند ؛ همان كسانى كه نماز را برپا مىدارند و در حال ركوع ، زكات مىدهند .\r\nدر اين آيه ، ولايت اولى الأمر واجب شد ، اما مردم از كنه اين ولايت ، آگاه نبودند . از اين رو خداوند به حضرت محمّد صلى اللَّه عليه وآله فرمان داد تا به سان نماز ، زكات ، روزه و حجّ ، ولايت را نيز براى مردم تفسير نمايد .\r\nهنگامى كه اين دستور ، ابلاغ شد ، سينهء رسول خدا صلى اللَّه عليه وآله به تنگ آمد و ترسيد كه مردم از دين خود ، مرتدّ شده و او را تكذيب\r\n\r\n\r\n","description":"","footnote":"\r\n( 1 ) . سورهء مائده : آيهء 55\r\n","page_name":" 20 ","page_number":20},
  {"content":"\r\n\r\nنمايند . از اين رو با پروردگار متعال ، درد دل نمود .\r\nدر اين هنگام ، خداوند متعال به آن حضرت اين گونه وحى فرمود :\r\n« يا أَيُّهَا الرَّسُولُ بَلِّغْ ما أُنْزِلَ إِلَيْكَ مِنْ رَبِّكَ وَإِنْ لَمْ تَفْعَلْ فَما بَلَّغْتَ رِسالَتَهُ وَاللَّهُ يَعْصِمُكَ مِنَ النَّاسِ » ؛\r\nاى پيامبر ! آن چه از جانب پروردگارت بر تو نازل شده است ، به طور كامل ( به مردم ) برسان و اگر انجام ندهى رسالت او را انجام نداده‌اى و خدا تو را از ( خطرهاى ) مردم حفظ مىكند .\r\nبه همين جهت ، رسول خدا صلى اللَّه عليه وآله از دستور خداى تعالى اطاعت نمود و در روز غدير خم ، ولايت على عليه السلام را اعلام فرمود .\r\nايشان نداى نماز جماعت ، سر داد و از مردم خواست تا شاهدان ، غايبان را آگاه سازند . . . . « 1 » حافظان بزرگ و عالمان مشهور اهل سنّت نيز هم‌چون ابن ابى حاتم ، ابن مردويه ، ثعلبى ، ابونعيم اصفهانى ، واحدى ، حسكانى ، ابن عساكر ، فخر رازى ، نيشابورى ، عينى ، جلال الدين سيوطى و . . .\r\nنزول اين آيه را در روز غدير نقل كرده‌اند . « 2 »\r\n\r\n\r\n","description":"","footnote":"\r\n( 1 ) . الكافى : 1 / 289 ، حديث 4\r\n( 2 ) . الدرّ المنثور : 2 / 298 ، أسباب النزول : 115 ، ترجمة أميرالمؤمنين من تاريخ مدينة دمشق : 2 / 86 ، التفسير الكبير : 12 / 49 ، تفسير نيسابورى : 6 / 129 - 130 ، عمدة القارى : 18 / 206 . . .\r\n","page_name":" 21 ","page_number":21},
  {"content":"\r\n\r\n\r\nآيه دوم\r\nهنگامى كه سخنرانى پيامبر خدا صلى اللَّه عليه وآله در روز غدير پايان يافت و حاضران با امير مؤمنان على عليه السلام بيعت كردند ، اين آيه نازل شد :\r\n« الْيَوْمَ أَكْمَلْتُ لَكُمْ دينَكُمْ وَأَتْمَمْتُ عَلَيْكُمْ نِعْمَتي وَرَضيتُ لَكُمُ اْلإِسْلامَ دينًا » ؛ « 1 »\r\nامروز دين شما را به حدّ كمال رساندم و بر شما نعمتم را تمام كردم و بهترين آيين را كه اسلام است براى شما برگزيدم .\r\nشيخ كلينى رحمه اللَّه به سند خود از امام محمّد باقر عليه السلام ، حديث سخنرانى امير مؤمنان على عليه السلام را كه به خطبه « وسيله » معروف است ، نقل مىكند . امير مؤمنان على عليه السلام در اين سخنرانى مفصّل مىفرمايد :\r\nآن گاه پيامبر خدا صلى اللَّه عليه وآله به سوى غدير خم رفت و مسلمانان به دستور ايشان ، چيزى شبيه به منبر را آماده كردند . پيامبر صلى اللَّه عليه وآله بر فراز آن منبر رفت و بازوى مرا گرفت تا جايى كه سفيدى زير بغلش نمايان شد ؛ آن گاه با صداى بلند فرمودند :\r\n\r\n\r\n","description":"","footnote":"\r\n( 1 ) . سورهء مائده : آيهء 3\r\n","page_name":" 22 ","page_number":22},
  {"content":"\r\n\r\nمن كنت مولاه فعلي مولاه ، اللهمّ وال من والاه ، وعاد من عاداه ؛\r\nهر كه من مولاى او هستم على مولاى اوست ، خدايا ! دوستداران او را دوست و دشمنانش را دشمن بدار .\r\nبنابراين ، دوستى با من ، دوستى با خدا و دشمنى با من ، دشمنى با خداست و در اين هنگام ، خداوند اين آيه را نازل كرد :\r\n« الْيَوْمَ أَكْمَلْتُ لَكُمْ دينَكُمْ وَأَتْمَمْتُ عَلَيْكُمْ نِعْمَتي وَرَضيتُ لَكُمُ اْلإِسْلامَ دينًا » ؛\r\nامروز دين شما را به حدّ كمال رساندم و بر شما نعمتم را تمام كردم و بهترين آيين را كه اسلام است براى شما برگزيدم .\r\nاز اين رو ، ولايت من ، موجب تكميل دين و خشنودى پروردگار بزرگ شد . « 1 » شايان ذكر است كه برخى از عالمان و حافظان بزرگ اهل سنّت همانند ابن مردويه ، ابونعيم اصفهانى ، ابن مغازلى ، موفّق مَكى ، ابوحامد صالحانى ، حموينى و . . . نيز نزول اين آيه در روز غدير را نقل كرده‌اند . « 2 »\r\n\r\n\r\n","description":"","footnote":"\r\n( 1 ) . الكافى : 8 / 27\r\n( 2 ) . المناقب ، ابن مغازلى : 18 ، المناقب ، خوارزمى : 80 ، فرائد السّمطين : 1 / 74 . . .\r\n","page_name":" 23 ","page_number":23},
  {"content":"\r\n\r\n\r\nآيه سوم\r\nهنگامى كه مردم با امير مؤمنان على عليه السلام بيعت كردند و اين بيعت پايان يافت درباره شخصى به نام نعمان فهرى اين آيه نازل شد :\r\n« سَأَلَ سائِلٌ بِعَذابٍ واقِعٍ * لِلْكافِرينَ لَيْسَ لَهُ دافِعٌ » ؛ « 1 »\r\nپرسنده‌اى ، عذاب حتمى درخواست كرد ؛ عذابى كه بر كافران است و هيچ دفع كننده‌اى ندارد .\r\nشيخ فرات بن ابراهيم كوفى رحمه اللَّه به سند خود چنين نقل مىكند :\r\nحسين بن محمّد خارفى مىگويد : از سفيان بن عيينه پرسيدم : آيهء « سَأَلَ سائِلٌ » درباره چه كسى نازل شده است ؟\r\nسفيان پاسخ داد : پسر برادرم ! از چيزى پرسيدى كه پيش از تو هيچ كس آن را از من نپرسيده بود . من همين سؤال را از امام جعفر صادق عليه السلام پرسيدم .\r\nآن حضرت از جدّش از پدرش از ابن عباس چنين نقل كرد :\r\nدر روز غدير ، پيامبر خدا صلى اللَّه عليه وآله برخاست و به ايراد يك سخنرانى كوتاه پرداخت و آن گاه امير مؤمنان على بن ابى طالب عليهما السلام\r\n\r\n\r\n","description":"","footnote":"\r\n( 1 ) . سورهء معارج : آيات 1 و 2\r\n","page_name":" 24 ","page_number":24},
  {"content":"\r\n\r\nرا فرا خواند ، بازويش را گرفت و آن گاه دستش را بالا برد تا جايى كه سفيدى زير بغل هر دو نمايان شد .\r\nدر اين هنگام پيامبر صلى اللَّه عليه وآله فرمود :\r\nألم ابلّغكم الرسالة ؟ ألم أنصح لكم ؟\r\nآيا رسالتم را به شما ابلاغ نكردم ؟ آيا شما را ناصح و خيرخواه نبودم ؟\r\nگفتند : آرى ، همين طور است .\r\nفرمود :\r\nمن كنت مولاه فهذا علي مولاه ، اللهمّ وال من والاه ، وعاد من عاداه ، وانصر من نصره ، واخذل من خذله ؛\r\nهر كه من مولاى او هستم اين على ، مولاى اوست . خدايا ! دوستداران او را دوست و دشمنانش را دشمن بدار .\r\nخداوندا ! هر كه او را يارى كند ، او را يارى نما و هر كه او را تنها گذارد ، تنهايش گذار .\r\nسخن پيامبر صلى اللَّه عليه وآله بر سر زبان‌ها افتاد و به نعمان فهرى رسيد . نعمان ، شترش را پالان كرد و بر آن سوار شد . . . آن گاه به نزد پيامبر صلى اللَّه عليه وآله آمد و سلام كرد .\r\nپيامبر صلى اللَّه عليه وآله نيز پاسخ سلام او را داد .\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nنعمان گفت : اى محمد ! ما را دعوت كردى كه « لا إله إلّااللَّه » بگوييم ، ما اجابت كرديم ، آن گاه از ما خواستى به نبوّت تو ايمان بياوريم و ما نيز با وجود برخى ترديدها ، ايمان آورديم . آن گاه ما را به نماز دعوت نمودى و ما به دعوت تو لبّيك گفتيم . سپس ما را به روزه‌دارى فرا خواندى و اين كار را انجام داديم ؛ بعد از آن ، ما را به حجّ دعوت نمودى و آن گونه كه تو مىخواستى ، انجام داديم ، آن گاه گفتى :\r\nهر كدام از شما كه دويست درهم كسب كند ، بايد همه ساله ، خمس آن را صدقه بدهد ، ما نيز اين فرمان تو را اجرا كرديم .\r\nاكنون پسر عمويت را برگزيده‌اى و او را مهتر ما قرار داده‌اى و مىگويى : « هر كه من مولاى او هستم اين على مولاى اوست ، خدايا ! دوستداران او را دوست و دشمنانش را دشمن بدار ، خداوندا ! هر كه على را يارى كند ، ياريش كن و هر كه او را تنها گذارد ، تنهايش گذار » . آيا اين سخنان از جانب توست يا از جانب خدا ؟\r\nپيامبر خدا صلى اللَّه عليه وآله سه بار فرمود :\r\nبل عن اللَّه ؛\r\nقطعاً از جانب خداوند است .\r\nدر اين هنگام نعمان فهرى به حالت خشم ، برخاست و گفت :\r\nخداوندا ! اگر اين گفته‌هاى محمّد ، حقّ است ، بارانى از سنگ آسمانى بر\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nما ببار تا بلايى براى نسل كنونى و آيه‌اى براى نسل‌هاى بعدى ما باشد ؛ و اگر اين سخنان محمّد دروغ است ، بلايت را بر او نازل كن !\r\nآن گاه به شترش نهيب زد و زانوبند آن را باز كرد . سپس بر آن سوار شد و رفت . هنگامى كه از آن دشت پهناور بيرون مىرفت . خداى تعالى از آسمان سنگى را بر سرش فرو فرستاد ؛ به گونه‌اى كه پس از اصابت به سر نعمان ، سنگ از پشتش بيرون زد و او را به هلاكت رساند .\r\nدر اين هنگام ، خداى تعالى اين آيه‌ها را درباره نعمان فهرى نازل كرد :\r\n« سَأَلَ سائِلٌ بِعَذابٍ واقِعٍ * لِلْكافِرينَ لَيْسَ لَهُ دافِعٌ * مِنَ اللَّهِ ذِي الْمَعارِجِ » ؛ « 1 »\r\nپرسنده‌اى ، عذاب حتمى درخواست كرد ؛ عذابى كه بر كافران است و هيچ دفع كننده‌اى ندارد . اين عذاب از خداى صاحب معارج است . « 2 » نزول اين آيه شريفه را نيز برخى از عالمان و محدّثان بزرگ اهل سنّت همانند ثعلبى ، سبط ابن جوزى ، زرندى ، سمهودى ، ابن صبّاغ ، مناوى ، حلبى و . . . درباره نعمان فهرى نقل كرده‌اند . « 3 »\r\n\r\n\r\n","description":"","footnote":"\r\n( 1 ) . سورهء معارج : آيه‌هاى 1 - 3\r\n( 2 ) . بحار الأنوار : 37 / 175\r\n( 3 ) . تذكرة الخواص : 30 ، نظم درر السمطين : 93 ، الفصول المهمّه : 42 ، فيض القدير : 6 / 281 ، السيرة الحلبيه : 3 / 337 ، نور الابصار : 78 . . .\r\n","page_name":" 27 ","page_number":27},
  {"content":"\r\n\r\nگفتنى است كه اين حديث با همين متن ، در تفسير ثعلبى و به سند خود او از سفيان بن عيينه نيز نقل شده است . « 1 »\r\n\r\nآيه چهارم\r\nشيخ على بن ابراهيم قمى رحمه اللَّه - از بزرگان قرن سوّم - به سند خود از امام جعفر صادق عليه السلام نقل مىكند كه آن حضرت فرمود :\r\nدر روز غدير و در شأن امير مؤمنان على عليه السلام اين آيه‌ها نازل شد :\r\n« وَإِنَّهُ لَتَنْزيلُ رَبِّ الْعالَمينَ * نَزَلَ بِهِ الرُّوحُ اْلأَمينُ * عَلى قَلْبِكَ لِتَكُونَ مِنَ الْمُنْذِرينَ » ؛ « 2 »\r\nو به يقين اين ( قرآن ) از جانب پروردگار جهانيان نازل شده است .\r\nروح الأمين آن را نازل كرده ؛ بر قلب تو ، تا از بيم دهندگان باشى . « 3 »\r\n\r\n\r\n","description":"","footnote":"\r\n( 1 ) . بحار الأنوار : 37 / 176\r\n( 2 ) . سورهء شعراء : آيه‌هاى 192 - 194\r\n( 3 ) . تفسير القمى : 2 / 124 ، شيخ محمد محسن فيض كاشانى - متوفّاى سال 1091 هجرى - نيز اين حديث را به نقل از تفسير القمى در كتاب الصّافى فى تفسير القرآن : 4 / 50 آورده است\r\n","page_name":" 28 ","page_number":28},
  {"content":"\r\n\r\nبخش دوم\r\nغدير\r\nبه روايت اهل بيت عليهم السلام\r\n\r\n","description":"","footnote":"","page_name":" 29 ","page_number":29},
  {"content":"\r\n . \r\n","description":"","footnote":"","page_name":" 30 ","page_number":30},
  {"content":"\r\n\r\n\r\nبخش دوم غدير به روايت اهل بيت عليهم السلام\r\n\r\nغدير و ولايت حضرت على عليه السلام\r\nابوالعبّاس عبداللَّه بن جعفر حميرى - از بزرگان قرن سوّم - از سندى بن محمد اين گونه نقل مىكند :\r\nصفوان جمّال مىگويد : امام صادق عليه السلام فرمود :\r\nهنگامى كه اين آيه در ولايت على عليه السلام نازل شد رسول خدا صلى اللَّه عليه وآله به جارو كردن زير درختان موجود در آن منطقه اشاره كرد و اصحاب نيز خس و خاشاك زير درختان را جارو كردند و سايبانى را براى آن حضرت برپا نمودند . آن گاه نداى نماز جماعت سر داده شد و پس از آن ، رسول خدا صلى اللَّه عليه وآله فرمود :\r\nأيّها الناس ! من كنت مولاه فعلي مولاه ، ألست أولى بكم من أنفسكم ؟\r\nاى مردم ! هر كس من مولاى او هستم ، على مولاى اوست ، آيا من از شما به خودتان سزاوارتر نيستم ؟\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nگفتند : بله .\r\nپيامبر صلى اللَّه عليه وآله فرمود :\r\nمن كنت مولاه فعلي مولاه . ربّ ! وال من والاه ، وعاد من عاداه ؛\r\nهر كس من مولاى او هستم على مولاى اوست . پروردگارا ! دوستداران او را دوست و دشمنانش را دشمن بدار .\r\nآن گاه پيامبر صلى اللَّه عليه وآله دستور داد مردم با حضرت على عليه السلام بيعت كنند و مردم نيز با آن حضرت بيعت كردند تا جايى كه همه مىآمدند و با آن حضرت بيعت مىنمودند و هيچ كدام سخنى نمىگفت . . . . « 1 » ابونضر محمّد بن مسعود عياشى سمرقندى ، از بزرگان قرن سوّم نيز اين حديث را از صفوان از امام صادق عليه السلام نقل كرده است . « 2 »\r\n\r\nنزول در جحفه\r\nعياشى رحمه اللَّه از حنّان بن سدير ، از پدرش اين گونه نقل مىكند :\r\nسدير مىگويد : امام محمّد باقر عليه السلام فرمود :\r\nهنگامى كه جبرئيل در حجّة الوداع براى اعلان امر ( ولايت )\r\n\r\n\r\n","description":"","footnote":"\r\n( 1 ) . قرب الإسناد : 27 و به نقل از آن بحار الأنوار : 37 / 118\r\n( 2 ) . تفسير العياشى : 1 / 329 و به نقل از آن بحار الأنوار : 37 / 138\r\n","page_name":" 32 ","page_number":32},
  {"content":"\r\n\r\nعلى بن ابى طالب عليهما السلام بر پيامبر خدا صلى اللَّه عليه وآله فرود آمد ، اين آيه نازل شد :\r\n« يا أَيُّهَا الرَّسُولُ بَلِّغْ ما أُنْزِلَ إِلَيْكَ مِنْ رَبِّكَ . . . » ؛ « 1 »\r\nاى پيامبر ! آن چه از جانب پروردگارت بر تو نازل شده است ، به طور كامل ( به مردم ) برسان . . . .\r\nپيامبر صلى اللَّه عليه وآله سه روز صبر كرد تا اين كه به جحفه رسيد و تا آن روز از ترس مردم ، دست على عليه السلام را بالا نبرده بود ، امّا هنگامى كه در روز غدير در يكى از اماكن جحفه به نام « مهيعه » فرود آمد ، نداى نماز جماعت سر داد .\r\nمردم جمع شدند . پيامبر صلى اللَّه عليه وآله فرمود :\r\nمن أولى بكم من أنفسكم ؛\r\nچه كسى از شما به خودتان سزاوارتر است ؟\r\nمردم با صداى بلند گفتند : خدا و رسولش .\r\nپيامبر صلى اللَّه عليه وآله دوباره همين جمله را تكرار كرد .\r\nمردم گفتند : خدا و رسولش .\r\nپيامبر صلى اللَّه عليه وآله براى بار سوّم همين جمله را تكرار كرد .\r\nمردم گفتند : خدا و رسولش .\r\n\r\n\r\n","description":"","footnote":"\r\n( 1 ) . سورهء مائده : آيهء 67\r\n","page_name":" 33 ","page_number":33},
  {"content":"\r\n\r\nآن گاه پيامبر صلى اللَّه عليه وآله دست حضرت على عليه السلام را گرفت و فرمود :\r\nمن كنت مولاه فعلي مولاه ، اللهمّ وال من والاه ، وعاد من عاداه ، وانصر من نصره ، واخذل من خذله ؛ فإنّه منّي وأنا منه .\r\nوهو منّي بمنزلة هارون من موسى إلّاأنّه لا نبي بعدي ؛ « 1 »\r\nهر كه من مولاى او هستم ، على مولاى اوست ، خدايا ! دوستداران او را دوست و دشمنانش را دشمن دار . هر كه او را يارى كند ياريش كن و هر كه او را تنها گذارد ، تنهايش گذار ؛ زيرا او از من است و من از او و او براى من همانند هارون براى موسى است مگر اين كه بعد از من هيچ پيامبرى نخواهد بود .\r\n\r\nشگفتا از مصائب على\r\nعليه السلام\r\nعياشى رحمه اللَّه حديث ديگرى را از عمر بن يزيد نقل مىكند . وى مىگويد : امام صادق عليه السلام سر سخن را باز كرد و فرمود :\r\nاى اباحفص ! شگفتا از مصائب على بن ابى طالب عليهما السلام كه ده هزار شاهد داشت ، امّا نتوانست حقّ خود را بگيرد و حال آن كه دو شاهد براى گرفتن حق ، كافى است .\r\n\r\n\r\n","description":"","footnote":"\r\n( 1 ) . تفسير العياشى : 1 / 332 و به نقل از آن : بحار الأنوار : 37 / 140\r\n","page_name":" 34 ","page_number":34},
  {"content":"\r\n\r\nرسول خدا صلى اللَّه عليه وآله براى حجّ از مدينه بيرون رفت و پنج هزار نفر با او همراه شدند . آن حضرت در حالى از مكّه بازگشت كه پنج هزار نفر از مردم مكه در مشايعت وى بودند .\r\nهنگامى كه پيامبر صلى اللَّه عليه وآله به منطقه جحفه رسيد ، جبرئيل براى اعلام ولايت على عليه السلام نازل شد . آيهء ولايت على عليه السلام در منا نيز نازل شده بود ، امّا رسول خدا صلى اللَّه عليه وآله به جهت شناخت مردم ، از بيان آن خوددارى كرد . در اين هنگام جبرئيل عرض كرد :\r\n« يا أَيُّهَا الرَّسُولُ بَلِّغْ ما أُنْزِلَ إِلَيْكَ مِنْ رَبِّكَ وَإِنْ لَمْ تَفْعَلْ فَما بَلَّغْتَ رِسالَتَهُ وَاللَّهُ يَعْصِمُكَ مِنَ النَّاسِ » ؛ « 1 »\r\nاى پيامبر ! آن چه از جانب پروردگارت بر تو نازل شده است ، به طور كامل ( به مردم ) برسان و اگر انجام ندهى رسالت او را انجام نداده‌اى و خدا تو را از ( خطرهاى ) مردم حفظ مىكند .\r\nيعنى تو را از آن چه در منا خوش نداشتى ، نگاه خواهد داشت .\r\nبنابراين رسول خدا صلى اللَّه عليه وآله دستور داد مردم توقف كنند و مردم خس و خاشاك‌ها را جارو كردند . . . . « 2 » عياشى رحمه اللَّه سومين روايت در زمينه غدير را اين گونه\r\n\r\n\r\n","description":"","footnote":"\r\n( 1 ) . سورهء مائده : آيهء 67\r\n( 2 ) . تفسير العياشى : 1 / 322 و به نقل از آن بحار الأنوار : 37 / 140\r\n","page_name":" 35 ","page_number":35},
  {"content":"\r\n\r\nنقل مىكند :\r\nزياد بن منذر مىگويد : در خدمت امام محمّد باقر عليه السلام بودم .\r\nايشان براى مردم حديث مىگفت . در اين هنگام مردى از مردم بصره به نام عثمان اعشى - كه از قول حسن بصرى حديث نقل مىكرد - به حضور امام عليه السلام آمد و گفت : اى فرزند رسول خدا ! فدايت شوم ، حسن بصرى حديثى را براى ما روايت مىكند كه طبق آن ، آيهء « يا أَيُّهَا الرَّسُولُ بَلِّغْ ما أُنْزِلَ إِلَيْكَ مِنْ رَبِّكَ وَإِنْ لَمْ تَفْعَلْ فَما بَلَّغْتَ رِسالَتَهُ وَاللَّهُ يَعْصِمُكَ مِنَ النَّاسِ » « 1 » در مورد يكى از اصحاب نازل شده است ، امّا نام آن صحابى را براى ما نقل نمىكند .\r\nتفسير آيهء مذكور اين است كه آيا از مردم مىترسى ؟ نگران نباش كه خداوند تو را از شرّ آنان در امان مىدارد .\r\nامام محمّد باقر عليه السلام فرمود : حسن بصرى را چه شده است ؟ ! خداوند دينش را ادا نكند ( ؛ يعنى نمازش را نپذيرد ! ) آگاه باش كه اگر مىخواست ، نام آن صحابى را نقل مىكرد . جبرئيل بر رسول خدا صلى اللَّه عليه وآله نازل شد . . . و گفت :\r\nإنّ اللَّه تبارك و تعالى يأمرك أن تدلّ امّتك من وليّهم ، على مثل ما دللتهم عليه في صلاتهم وزكاتهم وصيامهم وحجّهم ؛\r\n\r\n\r\n","description":"","footnote":"\r\n( 1 ) . سورهء مائده : آيهء 67\r\n","page_name":" 36 ","page_number":36},
  {"content":"\r\n\r\nخداى متعال به تو فرمان مىدهد كه ولى امّت را به آن‌ها معرّفى كنى ؛ همان گونه كه نماز ، زكات ، روزه و حجّ را براى آنان تبيين نمودى .\r\nرسول خدا صلى اللَّه عليه وآله فرمود : پروردگارا ! امّت من هنوز از بند جاهليت رهايى نيافته‌اند .\r\nدر اين هنگام خداوند اين آيهء را نازل فرمود :\r\n« يا أَيُّهَا الرَّسُولُ بَلِّغْ ما أُنْزِلَ إِلَيْكَ مِنْ رَبِّكَ وَإِنْ لَمْ تَفْعَلْ فَما بَلَّغْتَ رِسالَتَهُ وَاللَّهُ يَعْصِمُكَ مِنَ النَّاسِ » ؛ « 1 »\r\nاى پيامبر ! آن چه از جانب پروردگارت بر تو نازل شده است ، به طور كامل ( به مردم ) برسان و اگر انجام ندهى رسالت او را انجام نداده‌اى و خدا تو را از ( خطرهاى ) مردم حفظ مىكند .\r\nرسول خدا صلى اللَّه عليه وآله برخاست و دست على بن ابى طالب عليهما السلام را گرفت ، آن را بالا برد و فرمود :\r\nمن كنت مولاه فعلي مولاه . . . ؛ « 2 »\r\nهر كه من مولاى او هستم ، على مولاى اوست . . . .\r\n\r\nيارىگر على\r\nعليه السلام\r\nدر اين زمينه شيخ ابوعمرو محمّد بن عمر بن عبدالعزيز كشى از\r\n\r\n\r\n","description":"","footnote":"\r\n( 1 ) . سورهء مائده : آيهء 67\r\n( 2 ) . تفسير العياشى : 1 / 333 و به نقل از آن بحار الأنوار : 37 / 141\r\n","page_name":" 37 ","page_number":37},
  {"content":"\r\n\r\nبزرگان علماى شيعه در قرن چهارم ، چنين نقل مىكند :\r\nجبرئيل بن احمد ، از موسى بن معاوية بن وهب ، از على بن سعيد ، از عبداللَّه بن عبداللَّه واسطى ، از و اصل بن سليمان ، روايت مىكند كه عبداللَّه بن سنان مىگويد : امام جعفر صادق عليه السلام فرمود :\r\nهنگامى كه زيد بن صوحان رحمه اللَّه در جنگ جمل بر زمين افتاد ، امير مؤمنان على عليه السلام بر بالينش حاضر شد و فرمود :\r\nرحمك اللَّه يا زيد ! لقد كنت خفيف المؤونة عظيم المعونة ؛\r\nاى زيد ! خدا تو را رحمت كند كه كم هزينه و بسيار يارىگر بودى .\r\nزيد سرش را بالا آورد و گفت : اى امير مؤمنان ! خداوند تو را نيز جزاى خير دهد . به خدا سوگند ، فقط تو را عالِم به خدا ديدم و در قرآن ، بلند مرتبه و حكيم يافتم . به راستى كه خداوند در قلب تو جايگاه والايى دارد .\r\nبه خدا سوگند ، از روى جهالت در كنار تو نجنگيدم ؛ بلكه از امّ سلمه همسر پيامبر صلى اللَّه عليه وآله شنيدم كه مىگفت : از رسول خدا صلى اللَّه عليه وآله شنيدم كه مىفرمود :\r\nمن كنت مولاه فعلي مولاه ، اللهمّ وال من والاه ، وعاد من عاداه ، وانصر من نصره ، واخذل من خذله ؛\r\nهر كه من مولاى او هستم ، على مولاى اوست . خدايا ! دوستداران او را دوست و دشمنانش را دشمن بدار ، هر كه او را يارى كند ، ياريش كن و هر كه او را تنها گذارد ، تنهايش گذار .\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nسوگند به خدا ، به همين خاطر است كه كراهت داشتم تو را تنها گذارم ؛ چرا كه در اين صورت ، خداوند مرا تنها مىگذاشت . « 1 »\r\n\r\nغدير و گوشه‌اى از سخنان پيامبر\r\nشيخ ابوجعفر محمّد بن على بن بابويه ملقّب به صدوق ، درگذشته سال 381 هجرى حديث غدير را با چند سند نقل مىكند :\r\nابن وليد ، از صفّار ، از ابن ابى الخطّاب و ابن يزيد از ابن ابى عمير ؛\r\nو نيز پدرم از على ، از پدرش ، از ابن ابى عمير ؛\r\nهم‌چنين ابن مسرور از ابن عامر ، از عمويش ، از ابن ابى عمير ؛\r\nو نيز ابن متوكّل ، از سعدآبادى ، از برقى ، از پدرش ، از ابن ابى عمير ؛\r\nاز عبداللَّه بن سنان ، از معروف بن خرّبوذ ، از ابوطفيل عامر بن واثله ، از حذيفة بن اسيد غفّارى چنين نقل كرده‌اند :\r\nهنگامى كه رسول خدا صلى اللَّه عليه وآله از حجّة الوداع بازگشت - ما نيز همراه ايشان بوديم - تا جحفه به حركت خود ادامه داد و در اين منطقه ، دستور توقّف صادر نمود . مردم در جايگاه خود فرود آمدند و آن گاه نداى اذان بلند شد . در اين هنگام ، رسول خدا صلى اللَّه عليه وآله به همراه اصحاب خود دو ركعت نماز جماعت گزارد و آن گاه به آن‌ها رو كرد و فرمود :\r\n\r\n\r\n","description":"","footnote":"\r\n( 1 ) . رجال الكشي : 63\r\n","page_name":" 39 ","page_number":39},
  {"content":"\r\n\r\nإنّه قد نبّأني اللطيف الخبير أنّي ميّت وأنّكم ميّتون ، وكأنّي قد دعيت فأجبت ، وإنّي مسؤول عمّا أرسلت به إليكم وعمّا خلّفت فيكم من كتاب اللَّه وحجّته ، وإنّكم مسؤولون ، فما أنتم قائلون لربّكم ؟\r\nخداوند مهربان و آگاه به من خبر داده است كه من و شما همه خواهيم مُرد ؛ گويى از سوى پروردگار دعوت شده‌ام بنابراين ، دعوت وى را اجابت مىكنم . من مسئول رسالت الاهى و كتاب خدا و حجّت وى هستم كه در ميان شما باقى گذارده‌ام . شما نيز مسئول هستيد ؛ حال به پروردگار خود چه خواهيد گفت ؟\r\nگفتند : خواهيم گفت كه تو رسالت الاهى را ابلاغ كردى ، خيرخواهى نمودى و مجاهدت كردى ، خداوند براى هدايت ما ، به تو بهترين پاداش را عنايت كند .\r\nآن گاه پيامبر صلى اللَّه عليه وآله به آنان فرمود :\r\nألستم تشهدون أن لا إله إلّااللَّه وأنّي رسول اللَّه إليكم ، وأنّ الجنّة حقّ وأنّ النار حقّ ، وأنّ البعث بعد الموت حقّ ؟\r\nآيا شهادت مىدهيد كه هيچ معبودى جز خدا نيست و من فرستادهء خدا به سوى شما هستم ؟ آيا شهادت مىدهيد كه بهشت ، دوزخ و حيات دوباره پس از مرگ ، حق است ؟\r\nگفتند : آرى ، شهادت مىدهيم .\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nپيامبر صلى اللَّه عليه وآله فرمود : خدايا ! بر سخنان اين مردم ، شاهد باش !\r\nهان ! شما را به شهادت مىگيرم كه من گواهى مىدهم كه خدا مولاى من است ؛ من مولاى همهء مسلمانان هستم و از مؤمنان به خودشان سزاوارترم ؛ حال آيا به اين امر اقرار مىكنيد و شهادت مرا مىپذيريد ؟\r\nگفتند : آرى ، شهادت تو مورد قبول ماست .\r\nپيامبر صلى اللَّه عليه وآله فرمود :\r\nألا من كنت مولاه ، فإنّ عليّاً مولاه وهو هذا ؛\r\nهان ! هر كه من مولاى او هستم اين على مولاى اوست .\r\nآن گاه پيامبر خدا صلى اللَّه عليه وآله دست حضرت على عليه السلام را گرفت و آن را با دست خود بالا برد تا جايى كه زير بغل هر دو نمايان شد . سپس فرمود :\r\nاللهم وال من والاه ، وعاد من عاداه .\r\nألا وإنّي فرطكم وأنتم واردون عليّ الحوض غداً ، وهو حوض عرضه ما بين بصرى وصنعاء ، فيه أقداح من فضّة عدد نجوم السماء .\r\nألا وإنّي سائلكم غداً ماذا صنعتم فيما أشهدت اللَّه به عليكم في يومكم هذا إذ وردتم عليَّ حوضي ؟ وماذا صنعتم بالثقلين\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nمن بعدي ؟ فانظروا كيف خلفتموني فيهما حين تلقوني ؟\r\nخدايا ! دوستداران او را دوست و دشمنانش را دشمن بدار .\r\nآگاه باشيد كه من پيشاپيش شما هستم و فرداى قيامت در حوض ، بر من وارد خواهيد شد ؛ عرض اين حوض به اندازهء فاصلهء بصرى تا صنعاء است و تعداد فراوانى جام‌هاى نقره به اندازهء ستارگان آسمان در آن وجود دارد .\r\nهان كه من امروز در يك امر مهم ، خدا را بر شما گواه مىگيرم و آگاه باشيد كه فرداى قيامت پس از ورود به حوض من از شما خواهم پرسيد : با چيزى كه در مورد آن ، خدا را بر شما گواه گرفتم ، چه كرديد ؟ و پس از من با دو چيز گران بها چگونه رفتار كرديد ؟ پس بنگريد كه به هنگام ملاقات من ، چگونه اين دو چيز گران‌بها را پاس داشته‌ايد ؟\r\nگفتند : اى رسول خدا ! اين دو ثقل چيست ؟\r\nپيامبر صلى اللَّه عليه وآله فرمود :\r\nأمّا الثقل الأكبر فكتاب اللَّه عزّوجل ، سبب ممدود من اللَّه ومنّي في أيديكم ، طرفه بيد اللَّه ، والطرف الآخر بأيديكم ، فيه علم ما مضى و ما بقي إلى أن تقوم الساعة .\r\nوأمّا الثقل الأصغر فهو حليف القرآن وهو علي بن أبي طالب وعترته . وإنّهما لن يفترقا حتّى يردا عليّ الحوض ؛\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nثِقل بزرگ‌تر كتاب خداست كه هم‌چون طنابى از سوى خدا و من ، كشيده شده و در دستان شما قرار گرفته است ؛ يك طرف اين طناب در دست خدا و طرف ديگر آن در دستان شما قرار دارد و علم گذشته و آينده تا هنگامهء قيامت ، در آن است .\r\nثقل كوچك‌تر كه هم‌پيمان قرآن محسوب مىشود ، على بن ابى طالب و عترت اوست و اين دو ثقل از هم جدا نخواهند شد تا آن كه در حوض بر من وارد شوند .\r\nمعروف بن خرّبوذ مىگويد : اين حديث را بر امام محمّد باقر عليه السلام عرضه كردم .\r\nآن حضرت فرمود : ابوطفيل راست گفته است . ما اين حديث را در كتاب حضرت على عليه السلام يافته و با آن آشنايى داريم . « 1 »\r\n\r\nمهتر و سروَر مردم\r\nشيخ حرّ عاملى رحمه اللَّه در اثبات الهداة مىنويسد :\r\nجابر بن حزام ، حديثى را در مورد زنى به نام « خوله حنفى » نقل مىكند كه امير مؤمنان على عليه السلام او را از ميان اسراى بنى حنيفه برگرفت .\r\nخوله به هنگام ملاقات با حضرت على عليه السلام گفت : تو كيستى ؟\r\n\r\n\r\n","description":"","footnote":"\r\n( 1 ) . الخصال : 1 / 34 و 35\r\n","page_name":" 43 ","page_number":43},
  {"content":"\r\n\r\nفرمود : من على بن ابى طالب هستم .\r\nآن دختر گفت : شايد تو همان مردى هستى كه رسول خدا صلى اللَّه عليه وآله او را در غدير خم و در صبح روز جمعه به عنوان مهتر و سرور مردم انتخاب كرد ؟ !\r\nفرمود : بله ، من همان هستم .\r\nخوله گفت : ما به خاطر تو خشمگين شديم و به خاطر تو به ما حمله كردند ؛ زيرا مردانمان گفتند : ما صدقات اموال و فرمانبردارى خود را تنها در اختيار كسى مىگذاريم كه رسول خدا صلى اللَّه عليه وآله او را به عنوان مهتر ما و شما برگزيد . « 1 »\r\n\r\nعلى\r\nعليه السلام\r\n\r\nهمانند هارون\r\nشيخ حرّ عاملى رحمه اللَّه در اين باره حديث ديگرى را نقل مىكند .\r\nانس مىگويد :\r\nروزى پيامبر خدا صلى اللَّه عليه وآله بر فراز منبر رفت ، دست على عليه السلام را گرفت و فرمود :\r\nأللهمّ إنّ هذا منّي بمنزلة هارون من موسى إلّاأنّه لا نبي بعدي ، أيّها الناس ! ألست أولى بكم من أنفسكم ؟\r\nخدايا ! اين مرد براى من همانند هارون براى موسى است با اين\r\n\r\n\r\n","description":"","footnote":"\r\n( 1 ) . إثبات الهداة : 2 / 42\r\n","page_name":" 44 ","page_number":44},
  {"content":"\r\n\r\nتفاوت كه پس از من هيچ پيامبرى نخواهد آمد . اى مردم ! آيا من از شما به خودتان سزاوارتر نيستم ؟\r\nگفتند : بله هستيد .\r\nفرمود :\r\nمن كنت مولاه فعلي مولاه ، و من كنت وليّه فعلي وليّه ؛ « 1 »\r\nهر كه من مولاى او هستم ، على مولاى اوست و هر كس من ولىّ او هستم ، على ، ولىّ اوست .\r\n\r\nغدير و سخنى ديگر\r\nآخرين روايت را در اين زمينه از شيخ ابوجعفر طوسى رحمه اللَّه نقل مىكنيم . وى مىگويد :\r\nمفيد ، از على بن احمد قلانسى ، از عبداللَّه بن محمّد ، از عبدالرحمان بن صالح ، از موسى بن عمران ، از ابواسحاق سبيعى ، از زيد بن ارقم نقل مىكند . زيد مىگويد : از رسول خدا صلى اللَّه عليه وآله شنيدم كه در غدير خم مىفرمود :\r\nصدقه براى من و اهل بيتم ، حلال نيست . خدا لعنت كند هر كسى كه خود را به غير پدرش ، وابندند . خدا لعنت كند كسى را كه سرپرستى غير واليان امر را بپذيرد . فرزند از آنِ صاحب بستر است و زناكار بايد\r\n\r\n\r\n","description":"","footnote":"\r\n( 1 ) . همان : 2 / 44\r\n","page_name":" 45 ","page_number":45},
  {"content":"\r\n\r\nسنگسار شود و براى وارث بيش از آن چه وصيت شده است ؛ سهمى نيست .\r\nآگاه باشيد كه شما سخنانم را شنيديد و مرا ديديد . هان ! هر كس به عمد بر من دروغ بندد در واقع جايگاه خود را در دوزخ ، مستحكم كرده است .\r\nحضرتش در ادامه افزود :\r\nألا وإنّي فرط لكم على الحوض ومكاثر بكم الأمم يوم القيامة ، فلا تسوّدوا وجهي . ألا لأستنقذنّ رجالًا من النار وليستنقذنّ من يدي أقوام . إنّ اللَّه مولاي وأنا مولى كلّ مؤمنٍ ومؤمنة ، ألا فمن كنت مولاه فهذا علي مولاه ؛ « 1 »\r\nآگاه باشيد كه من پيشاپيش شما بر حوض وارد مىشوم و در روز قيامت به دليل فراوانى شما ، بر امّت‌هاى ديگر به خود مىبالم ؛ پس مرا رو سياه نكنيد .\r\nهان كه من افرادى را از آتش دوزخ مىرهانم و اقوامى چند به واسطهء من نجات مىيابند . خداوند مولاى من و مولاى همهء مردان و زنان مؤمن است . آگاه باشيد ! هر كه من مولاى او هستم ، اين على مولاى اوست .\r\n\r\n\r\n","description":"","footnote":"\r\n( 1 ) . الأمالى ، شيخ طوسى : 227 و به نقل از آن ، بحار الأنوار : 37 / 123\r\n","page_name":" 46 ","page_number":46},
  {"content":"\r\n\r\n\r\nفوايدى ارزشمند\r\nاينك به فوايدى چند در اين احاديث اشاره مىنماييم .\r\nيكم . شمار مردم مكّه و مدينه كه در غدير حاضر بودند و سخنان رسول خدا صلى اللَّه عليه وآله را شنيدند ، ده هزار نفر بود ؛ حال اگر مردم ديگر سرزمين‌هاى حجاز همانند يمن و غيره را به اين تعداد اضافه كنيم ، جمعيتى عظيم را پيش روى خود مىبينيم .\r\nدوم . در اين احاديث آمده است كه پيامبر خدا صلى اللَّه عليه وآله به مردم فرمان داد تا با امير مؤمنان على عليه السلام بيعت نمايند و همهء مردم نيز چنين كردند .\r\nدر برخى احاديث آمده است كه پيامبر صلى اللَّه عليه وآله به مردم فرمود :\r\nسلّموا على علي بإمرة المؤمنين ؛ « 1 »\r\nبه على ، به عنوان امير مؤمنان ، سلام دهيد .\r\nهر چند كه مورّخان گذشتهء اهل سنّت از اين موضوع ، غفلت كرده‌اند ؛ امّا در برخى سيره‌ها و تواريخ به آن تصريح شده است . « 2 »\r\n\r\n\r\n","description":"","footnote":"\r\n( 1 ) . الكافى : 1 / 292 ، حديث 1\r\n( 2 ) . نگاه كنيد به : معارج النبوّه ، محمد معين هندى : 2 / 318 ، روضة الصفا : بخش دوم ، جلد 1 / 173 و حبيب السير : بخش سوم ، جلد 1 / 144\r\n","page_name":" 47 ","page_number":47},
  {"content":"\r\n\r\nسوم . بر اساس برخى روايات ، حسن بصرى از ذكر نام فردى كه آيهء ولايت در شأن او نازل شده بود ، خوددارى مىكرد . بايد گفت كه پيش از او نيز ، اشخاصى چند از روى حسد يا تقيه از ذكر نام آن فرد پرهيز مىكردند و افراد ديگرى نيز با آنان همسو شدند .\r\nچهارم . پيامبر خدا صلى اللَّه عليه وآله در حديث غدير به حوض اشاره كرد و فرمود :\r\nفلا تسوّدوا وجهي ؛\r\nپس مرا روسياه نكنيد .\r\nآن گاه فرمود :\r\nلأستنقذنّ رجالًا من النار وليستنقذنّ من يدي أقوام ؛\r\nمن افرادى را از آتش دوزخ مىرهانم و اقوامى چند به واسطهء من نجات مىيابند .\r\nحال بايد پرسيد كه اين اقوام كيستند ؟\r\nبخارى ، مسلم و ديگر نگارندگان صحاح و مسانيد ، حديثى را از پيامبر خدا صلى اللَّه عليه وآله نقل كرده‌اند كه اقوام مذكور ، همان‌هايى هستند كه پس از پيامبر صلى اللَّه عليه وآله بدعت گذارده و دچار ارتداد به دوران گذشته شدند . « 1 »\r\n\r\n\r\n","description":"","footnote":"\r\n( 1 ) . صحيح بخارى : 4 / 87 ، باب فى الحوض\r\n","page_name":" 48 ","page_number":48},
  {"content":"\r\n\r\nگفتنى است كه ارتباط و پيوند غدير با حوض ، بر خوانندگان هوشيار ، پوشيده نيست .\r\nپنجم . اگر حديث غدير را در كنار حديث ثقلين - كه در صحيح مسلم و كتاب‌هاى ديگر ذكر شده است - و حديثِ منزلت - كه در صحيح بخارى و مسلم و ديگر كتاب‌ها آمده است - قرار دهيم مشخص مىشود كه حديث غدير به لحاظ سند و متانت مفهومى آن ، حديثى ثابت و صحيح است .\r\n\r\nاستناد و سوگند به حديث غدير\r\nدر برخى از روايات به حديث غدير استناد و سوگند ياد شده است . شيخ طوسى رحمه اللَّه متوفاى سال 460 هجرى خبر استناد امير مؤمنان على عليه السلام به حديث غدير را در جمع اهل شورا چنين نقل مىكند :\r\nچندين راوى از ابوالمفضّل ، از حسن بن محمّد انصارى ، محمّد بن جعفر حميرى ، على بن محمّد نخعى و احمد بن محمّد بن سعيد همدانى ؛\r\nاز احمد بن يحيى ازدى ، از عمرو بن حمّاد قنّاد ، از اسحاق بن ابراهيم ازدى ، از معروف بن خرّبوذ ، زياد بن منذر و سعيد بن محمّد ؛\r\nاز ابوطفيل از على عليه السلام ، حديث طولانى استدلال آن حضرت\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nعليه اهل شورا را چنين نقل كرده‌اند :\r\nحضرت على عليه السلام به اهل شورا فرمود :\r\nأنشدكم باللَّه ، هل فيكم أحد قال له رسول اللَّه صلّى اللَّه عليه وآله ما قال في غزاة تبوك : « إنّما أنت منّي بمنزلة هارون من موسى إلّا أنّه لا نبي بعدي » ، غيري ؟\r\nشما را به خدا سوگند مىدهم ، آيا در ميان شما ، جز من كسى هست كه پيامبر خدا صلى اللَّه عليه وآله در غزوهء تبوك ، در مورد او سخنى هم‌چون : « تو براى من همانند هارون براى موسى هستى مگر اين كه هيچ پيامبرى بعد از من نخواهد آمد » ، گفته باشد ؟\r\nگفتند : نه !\r\nفرمود :\r\nأنشدكم باللَّه ، هل فيكم أحد قال له رسول اللَّه صلّى اللَّه عليه وآله مقالته يوم غدير خم : « من كنت مولاه فعلي مولاه ، اللّهم وال من والاه ، وعاد من عاداه » ، غيري ؟\r\nشما را به خدا سوگند مىدهم ، آيا در ميان شما ، جز من كسى هست كه پيامبر خدا صلى اللَّه عليه وآله در روز غدير خم در مورد او سخنى هم‌چون : « هر كه من مولاى او هستم على مولاى اوست . خدايا ! دوستداران او را دوست و دشمنانش را دشمن دار » ، گفته باشد ؟\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nگفتند : نه ! « 1 » شيخ صدوق رحمه اللَّه نيز حديث سوگند گرفتن امير مؤمنان على عليه السلام و نفرين ايشان عليه كتمان كنندگان - يعنى انس بن مالك ، براء بن عازب انصارى ، اشعث بن قيس كندى و خالد بن يزيد بجلّى - را نقل كرده است . « 2 » شيخ حرّ عاملى رحمه اللَّه متوفّاى سال 1104 هجرى به نقل از ابراهيم بن محمّد بن سعيد ثقفى در كتاب الغارات ، خبر سوگند دادن ابوهريره توسّط يك جوان را چنين نقل كرده است :\r\nپس از ورود معاويه به كوفه ، ابوهريره به مسجد رفت و به روايت حديث ، مشغول شد . در اين هنگام جوانى از انصار به نزد او آمد و گفت : اى ابوهريره ! در مورد يك حديث از تو سؤالى دارم و تو را به خدا سوگند مىدهم كه آيا از پيامبر صلى اللَّه عليه وآله شنيده‌اى كه به على عليه السلام فرمود :\r\nمن كنت مولاه فعلي مولاه ، اللهمّ وال من والاه ، وعاد من عاداه ؛\r\nهر كه من مولاى او هستم على مولاى اوست ، خدايا ! دوستداران او را دوست و دشمنانش را دشمن بدار ؟\r\n\r\n\r\n","description":"","footnote":"\r\n( 1 ) . الأمالى ، شيخ طوسى : 555 ، إثبات الهداة : 2 / 86\r\n( 2 ) . إثبات الهداة : 2 / 420 به نقل از كتاب الأمالى ، شيخ صدوق\r\n","page_name":" 51 ","page_number":51},
  {"content":"\r\n\r\nابوهريره گفت : آرى ، به خدايى كه معبودى جز او نيست ، از پيامبر صلى اللَّه عليه وآله شنيدم كه مىگفت :\r\nمن كنت مولاه فعلي مولاه ، اللهمّ وال من والاه ، وعاد من عاداه ؛\r\nهر كه من مولاى او هستم على مولاى اوست ، خدايا ! دوستداران او را دوست و دشمنانش را دشمن بدار ؟\r\nآن جوان به او گفت : به خدا سوگند كه تو با دشمنان على ، دوستى و با دوستان على ، دشمنى كرده‌اى .\r\nدر اين هنگام ابوهريره از مسجد بيرون رفت و تا هنگام خروج از كوفه به مسجد بازنگشت . « 1 » شيخ حرّ عاملى رحمه اللَّه روايت ديگرى را در اين زمينه به نقل از احمد بن على طبرسى به سند خود از محمّد و يحيى - فرزندان عبداللَّه بن حسن - از پدرشان ، از حضرت على عليه السلام در ضمن حديثى چنين نقل مىكند :\r\nابىّ بن كعب به هنگام سخنرانى ابوبكر به او گفت : مگر نمىدانيد كه رسول خدا صلى اللَّه عليه وآله در جايى براى ما سخنرانى كرد و على را به\r\n\r\n\r\n","description":"","footnote":"\r\n( 1 ) . إثبات الهداة : 2 / 178\r\n","page_name":" 52 ","page_number":52},
  {"content":"\r\n\r\nخلافت برگزيد و فرمود :\r\nمن كنت مولاه فهذا علي مولاه . . . ؛\r\nهر كه من مولاى او هستم اين على مولاى اوست . . . ؟ « 1 » گفتنى است كه بيشتر محدّثان مشهور اهل سنّت ، روايت‌هاى سوگند دادن و استناد به حديث غدير را نقل كرده‌اند . . . براى مثال برخى محدّثان اهل سنّت همانند خطيب خوارزمى در المناقب ، حموينى در فرائد السمطين و حتى حافظ ابن عبدالبرّ در الاستيعاب به سند خود از عمرو بن حمّاد قنّاد ، خبر سوگند دادن در روز شورا را نقل كرده‌اند . « 2 » هم‌چنين مىتوان خبر سوگند دادن و نفرين كتمان كنندگان را در مسند احمد ، أسد الغابة فى معرفة الصّحابه ، مجمع الزوائد و . . . مشاهده نمود . « 3 » از طرفى ، خبر سوگند دادن ابوهريره از سوى جوان انصارى را ابوبكر هيثمى در مجمع الزوائد و هم‌چنين ابن كثير در تاريخ خود از قول چندين تن از ائمهء حديث ، نقل كرده‌اند . « 4 »\r\n\r\n\r\n","description":"","footnote":"\r\n( 1 ) . همان : 2 / 116\r\n( 2 ) . فرائد السّمطين : 1 / 86 ، الاستيعاب ( چاپ شده در حاشيه الاصابه ) : 3 / 35\r\n( 3 ) . مسند احمد : 1 / 119 ، اسد الغابه : 3 / 321 ، مجمع الزوائد : 9 / 106\r\n( 4 ) . مجمع الزوائد : 9 / 105 ، تاريخ ابن كثير : 5 / 213\r\n","page_name":" 53 ","page_number":53},
  {"content":"\r\n\r\n\r\nگفت و گوى سعد و معاويه\r\nابوجعفر محمّد بن حسن طوسى رحمه اللَّه معروف به شيخ طائفه شيعه ، گفت و گوى سعد و معاويه را از چند راوى ، از ابوالمفضّل ، از محمّد بن هارون ، از محمّد بن حميد ، از جرير ، از اشعث بن اسحاق ، از جعفر بن ابومغيره ، از سعيد بن جبير ، از ابن عبّاس نقل كرده است .\r\nابن عباس مىگويد : سعد بن ابى وقّاص در ضمن گفت و گوى طولانى با معاويه گفت : شنيدم كه مردى براى شكايت از على عليه السلام به نزد پيامبر خدا صلى اللَّه عليه وآله آمد ، امّا پيامبر صلى اللَّه عليه وآله به وى فرمود :\r\nألا تعلم أنّي أولى بالمؤمنين من أنفسهم ؟\r\nآيا نمىدانى كه من از مؤمنان به خودشان سزاوارترم ؟\r\nگفت : مىدانم .\r\nفرمود :\r\nفمن كنت مولاه فعلي مولاه ؛\r\nپس هر كس من مولاى او هستم على مولاى اوست .\r\nسعد بن ابى وقّاص گفت : پيامبر صلى اللَّه عليه وآله در يكى از سفرهايش ، على عليه السلام را با خود نبرد و در مدينه به جاى خود نهاد ؛ على عليه السلام گفت : اى رسول خدا ! آيا مرا در امر زنان و كودكان بر جاى خود مىنشانى ؟\r\n\r\n","description":"","footnote":"","page_name":" 54 ","page_number":54},
  {"content":"\r\n\r\nرسول خدا صلى اللَّه عليه وآله فرمود :\r\nأما ترضى أن تكون منّي بمنزلة هارون من موسى إلّاأنّه لا نبي بعدي ؟ « 1 »\r\nآيا راضى نيستى كه براى من ، همانند هارون براى موسى باشى با اين تفاوت كه هيچ پيامبرى پس از من نخواهد آمد ؟\r\nيعنى تو در تمام امور جانشين من هستى ؛ نه فقط در امور زنان و كودكان .\r\nاين گفت و گو هنگامى رخ داد كه معاويه به سعد بن ابى وقّاص دستور داد تا امير مؤمنان على را دشنام دهد . اين گفت و گو در كتاب‌هاى اهل سنّت ، نقل شده و مسلم نيشابورى و ديگر ائمهء اهل تسنّن نيز آن را روايت كرده‌اند . در اين گفت و گو آمده است :\r\nسعد گفت : تا زمانى كه سه مطلب را به ياد مىآورم كه رسول خدا صلى اللَّه عليه وآله به على عليه السلام گفت ، وى را دشنام نخواهم داد ؛ اگر يكى از اين سه مطلب در وصف من گفته مىشد ، آن را از همهء نعمت‌ها ، بيشتر دوست مىداشتم . . . .\r\nامّا علماى اهل سنّت اين حديث را تحريف كرده‌اند ؛ به گونه‌اى\r\n\r\n\r\n","description":"","footnote":"\r\n( 1 ) . إثبات الهداة : 2 / 89\r\n","page_name":" 55 ","page_number":55},
  {"content":"\r\n\r\nكه برخى از آنان ، حديث غدير را از آن حذف كرده‌اند ، برخى ديگر لفظ دشنام را نياورده‌اند و برخى ديگر نام دشنام دهنده را ذكر نكرده‌اند . . . . « 1 » اى كاش معاويه نيز همانند برخى طرفداران خود - پس از شنيدن آن سخنان و خوددارى سعد از دشنام دادن به خاطر گفتار پيامبر - از دشنام دادن به على عليه السلام دست برمىداشت و ديگران را نيز از آن نهى مىكرد .\r\nشيخ طوسى رحمه اللَّه به سند خود از سهم بن حصين اسدى نقل مىكند :\r\nمن و عبداللَّه بن علقمه به مكه رفتيم . عبداللَّه بن علقمه همواره به على صلوات اللَّه عليه بسيار دشنام مىداد . به او گفتم : اگر مايلى به نزد ابوسعيد خدرى برويم و با او تجديد عهدى كنيم ؟\r\nگفت : برويم .\r\nپس از آن كه به نزد ابوسعيد خدرى رفتيم ، عبداللَّه بن علقمه از او پرسيد : آيا منقبتى در مورد على شنيده‌اى ؟\r\nگفت : آرى ، آن را براى تو نقل مىكنم و مىتوانى براى حصول\r\n\r\n\r\n","description":"","footnote":"\r\n( 1 ) . براى آگاهى بيشتر در اين زمينه ر . ك : تاريخ ابن كثير : 7 / 340 ، الخصائص ، نسائى : 49 ، الاستيعاب : 3 / 1099\r\n","page_name":" 56 ","page_number":56},
  {"content":"\r\n\r\nاطمينان ، از مهاجرين ، انصار و قريش نيز بپرسى . آن منقبت اين است كه رسول خدا صلى اللَّه عليه وآله در روز غدير خم به سخنرانى و تبليغ رسالت پرداخت و آن گاه فرمود :\r\nيا أيّها الناس ! ألست أولى بالمؤمنين من أنفسهم ؟\r\nاى مردم ! آيا من به مؤمنان از خودشان سزاوارتر نيستم ؟\r\nگفتند : بله .\r\nپيامبر صلى اللَّه عليه وآله سخن خود را سه مرتبه تكرار كرد و آن گاه فرمود : اى على ! نزديك بيا .\r\nرسول خدا صلى اللَّه عليه وآله دست على را بالا برد تا جايى كه من سفيدى زير بغل هر دوى آن‌ها را ديدم .\r\nپيامبر صلى اللَّه عليه وآله سه بار فرمود :\r\nمن كنت مولاه فعلي مولاه ؛\r\nهر كه من مولاى او هستم على مولاى اوست .\r\nسهم بن حصين در ادامه مىگويد :\r\nعبداللَّه بن علقمه گفت : تو خود ، اين سخنان را از رسول خدا صلى اللَّه عليه وآله شنيدى ؟\r\nابوسعيد به گوش‌ها و سينهء خود اشاره كرد و گفت : آرى ، گوش‌هايم آن را شنيد و قلبم آن را درك نمود .\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nعبداللَّه بن شريك مىگويد : عبداللَّه بن علقمه و سهم بن حصين به نزد ما آمدند و پس از اقامهء نماز ظهر ، عبداللَّه بن علقمه برخاست و سه بار گفت : من به خاطر دشنام دادن به على بن ابى طالب عليهما السلام ، توبه و از خدا طلب آمرزش مىكنم . « 1 »\r\n\r\nاعتراض و مخالفت در روز غدير\r\nدر اين زمينه شيخ محمّد بن مسعود عياشى رحمه اللَّه روايتى را از جعفر بن محمّد خزاعى از پدرش نقل مىكند : محمّد خزاعى مىگويد :\r\nامام جعفر صادق عليه السلام فرمود :\r\nهنگامى كه پيامبر صلى اللَّه عليه وآله در روز غدير سخنان خود را به پايان رسانيد ، مقداد از كنار جمعيتى گذشت كه مىگفتند : وى مىخواهد پس از خود ، حكومت را به على واگذارد ، به خدا سوگند نشانش خواهيم داد !\r\nمقداد ، رسول خدا صلى اللَّه عليه وآله را از موضوع آگاه كرد ؛ رسول خدا صلى اللَّه عليه وآله آن افراد را فرا خواند ، امّا آن‌ها سوگند ياد كردند كه چنين چيزى نگفته‌اند . « 2 »\r\n\r\n\r\n","description":"","footnote":"\r\n( 1 ) . الأمالى ، شيخ طوسى : 247 و به نقل از آن ، بحار الأنوار : 37 / 142\r\n( 2 ) . إثبات الهداة : 2 / 137\r\n","page_name":" 58 ","page_number":58},
  {"content":"\r\n\r\nمرحوم عياشى روايت ديگرى را چنين نقل مىكند : ابان بن تغلب مىگويد : امام جعفر صادق عليه السلام فرمود :\r\nهنگامى كه رسول خدا صلى اللَّه عليه وآله در روز غدير خم ، على عليه السلام را به حكومت ، منصوب كرد و فرمود : هر كه من مولاى او هستم على مولاى اوست .\r\nدو تن از قريشيان گفتند : به خدا سوگند ، هرگز تسليم سخنان او نخواهيم شد .\r\nپيامبر صلى اللَّه عليه وآله را از گفت و گوى آن دو تن ، آگاه كردند .\r\nپيامبر صلى اللَّه عليه وآله از آن‌ها پرسيد چه گفته‌ايد ؟ آن‌ها تكذيب كرده و به خدا سوگند ياد كردند كه چيزى نگفته‌اند . « 1 » روايت ديگرى را سيّد شرف الدين على نجفى از بزرگان قرن دهم از محمّد بن عبّاس نقل مىكند :\r\nعلى بن عبّاس ، از حسن بن محمّد ، از يوسف بن كليب ، از خالد ، از حفص بن عمر ، از حنان ، از ابوايّوب انصارى براى ما چنين روايت كرد :\r\nآن گاه كه پيامبر صلى اللَّه عليه وآله دست على عليه السلام را گرفت و آن را\r\n\r\n\r\n","description":"","footnote":"\r\n( 1 ) . إثبات الهداة : 2 / 137\r\n","page_name":" 59 ","page_number":59},
  {"content":"\r\n\r\nبالا برد و فرمود :\r\nمن كنت مولاه فعلي مولاه ؛\r\nهر كه من مولاى او هستم على مولاى اوست .\r\nبرخى گفتند : پيامبر صلى اللَّه عليه وآله شيفتهء پسر عموى خود شده است . « 1 » به يقين در آن صحنه ، افراد ديگرى نيز بودند كه همانند فهرى فكر مىكردند . اگر اين افراد همانند فهرى ، مخالفت خود را با رسول خدا صلى اللَّه عليه وآله علنى مىكردند به همان بلايى گرفتار مىشدند كه فهرى بدان گرفتار شد و داستان آن در تاريخ ، به ثبت رسيد . . . امّا چنان كه ديديد ، افراد نام برده ، تكذيب نموده و به دروغ ، سوگند ياد كردند كه چنين چيزى نگفته‌اند ؛ اين در حالى است كه آنان سخن كفرآميز خود را بر زبان جارى كرده بودند . . . .\r\n\r\nمعناى حديث غدير\r\nدرباره معناى حديث غدير شيخ فرات بن ابراهيم كوفى رحمه اللَّه اين گونه روايت مىكند :\r\nاسحاق بن محمّد بن قاسم هاشمى به صورت پيوسته از حذيفه ،\r\n\r\n\r\n","description":"","footnote":"\r\n( 1 ) . همان\r\n","page_name":" 60 ","page_number":60},
  {"content":"\r\n\r\nحديث غدير را چنين نقل مىكند : پيامبر صلى اللَّه عليه وآله فرمود :\r\nأيّها الناس ! ألستم تعلمون أنّي أولى بكم من أنفسكم ؟\r\nاى مردم ! آيا نمىدانيد كه من از خودتان به شما سزاوارترم ؟\r\nگفتند : مىدانيم .\r\nپيامبر صلى اللَّه عليه وآله فرمود :\r\nأيّها الناس ! من كنت مولاه فهذا علي مولاه ؛\r\nاى مردم ! هر كه من مولاى او هستم اين على مولاى اوست .\r\nدر اين هنگام مردى از ميانهء مسجد گفت : اى رسول خدا ! تأويل كلام شما چيست ؟\r\nفرمود :\r\nمن كنت نبيّه فعلي أميره ، اللهمّ وال من والاه وعاد من عاداه ؛ « 1 »\r\nهر كه من پيامبرش هستم ، على امير اوست . خدايا ! دوستداران او را دوست و دشمنانش را دشمن بدار .\r\nروايت ديگرى را شيخ عماد الدين محمّد بن ابوالقاسم طبرى نويسنده كتاب بشارة المصطفى نيز به سند خود از ابراهيم بن رجاء نقل مىكند .\r\nابراهيم مىگويد : به امام جعفر صادق عليه السلام گفتند :\r\n\r\n\r\n","description":"","footnote":"\r\n( 1 ) . همان : 2 / 170\r\n","page_name":" 61 ","page_number":61},
  {"content":"\r\n\r\nرسول خدا صلى اللَّه عليه وآله در روز غدير به على عليه السلام فرمود : « هر كس كه من مولاى او هستم على مولاى اوست ؛ خدايا ! دوستداران او را دوست و دشمنانش را دشمن بدار » . منظور رسول خدا صلى اللَّه عليه وآله از اين سخنان چه بود ؟\r\nامام صادق عليه السلام با حالتى نيكو نشست ، آن گاه فرمود :\r\nسئل عنها - واللَّه - رسول اللَّه صلّى اللَّه عليه وآله فقال : اللَّه مولاي وأولى بي من نفسي ولا أمر لي معه وأنا مولى المؤمنين وأولى بهم من أنفسهم لا أمر لهم معي و من كنت مولاه وأولى به من نفسه فعلي بن أبي طالب مولاه ، أولى به من نفسه ، لا أمر له معه ؛ « 1 »\r\nبه خدا سوگند ! همين سؤال از رسول خدا صلى اللَّه عليه وآله پرسيده شد .\r\nايشان در پاسخ فرمود : خدا ، مولاى من و از خودم به من سزاوارتر است ؛ به گونه‌اى كه من با وجود دستور الاهى ، هيچ اختيارى از خود ندارم . من نيز مولاى مؤمنان و از خودشان به آن‌ها سزاوارتر هستم ؛ به گونه‌اى كه با وجود دستور من ، هيچ اختيارى از خود ندارند ؛ هر كه من مولاى او هستم و به او از خودش سزاوارترم ، پس على بن\r\n\r\n\r\n","description":"","footnote":"\r\n( 1 ) . بشارة المصطفى : 92\r\n","page_name":" 62 ","page_number":62},
  {"content":"\r\n\r\nابى طالب مولاى او و به خودش از وى سزاوارتر است ؛ به گونه‌اى كه با وجود دستور على ، هيچ اختيارى از خود ندارد .\r\nشيخ صدوق رحمه اللَّه از محمّد بن عمر حافظ جعابى ، از موسى بن محمّد ثقفى ، از حسن بن محمّد ، از صفوان بن يحيى ، از يعقوب بن شعيب ، نقل مىكند كه ابان بن تغلب مىگويد :\r\nاز امام محمّد باقر عليه السلام در مورد سخن پيامبر صلى اللَّه عليه وآله كه « هر كه من مولاى او هستم على مولاى اوست » پرسيدم .\r\nفرمود :\r\nيا أبا سعيد ! تسأل عن مثل هذا ؟ ! أعلمهم أنّه يقوم فيهم مقامه ؛ « 1 »\r\nاى اباسعيد ! در مورد اين سخن ، مىپرسى ؟ ! پيامبر صلى اللَّه عليه وآله به مردم اعلام كرد كه على ، جانشين او مىشود .\r\nشيخ صدوق رحمه اللَّه روايت ديگرى را در اين زمينه اين گونه نقل مىكند :\r\nمحمّد بن عمر حافظ جعابى از جعفر بن محمّد حسينى ، از محمّد بن على بن خلف ، از سهل بن عمرو ، از زافر بن سليمان ، از شريك ، از ابواسحاق نقل مىكند كه به امام سجّاد عليه السلام گفتم : معناى\r\n\r\n\r\n","description":"","footnote":"\r\n( 1 ) . معانى الأخبار : 66\r\n","page_name":" 63 ","page_number":63},
  {"content":"\r\n\r\nاين سخن پيامبر صلى اللَّه عليه وآله كه : « هر كه من مولاى او هستم على مولاى اوست » چيست ؟\r\nفرمود :\r\nأخبرهم أنّه الإمام بعده ؛ « 1 »\r\nبه آن‌ها خبر داد كه على عليه السلام پس از وى ، امام مردم است .\r\nدر اين باره شيخ على بن عيسى اربلى متوفّاى سال 693 نيز در كشف الغمه مىنويسد :\r\nعبداللَّه بن جعفر حميرى در كتاب الدلائل مىگويد :\r\nحسن بن ظريف به من گفت : براى امام سجّاد عليه السلام نامه نوشتم و عرض كردم : معناى اين سخن رسول خدا صلى اللَّه عليه وآله دربارهء امير مؤمنان على عليه السلام كه « هر كه من مولاى او هستم على مولاى اوست » چيست ؟\r\nامام سجّاد عليه السلام فرمود :\r\nأراد بذلك أن يجعله علماً يعرف به حزب اللَّه عند الفرقة ؛ « 2 »\r\nپيامبر صلى اللَّه عليه وآله با اين سخن قصد داشت تا على عليه السلام را به\r\n\r\n\r\n","description":"","footnote":"\r\n( 1 ) . همان : 65\r\n( 2 ) . كشف الغمّه : 1 / 147\r\n","page_name":" 64 ","page_number":64},
  {"content":"\r\n\r\nعنوان عَلَم و شاخص برگزيند كه به هنگام تفرقه ، حزب اللَّه به وسيله او ، شناخته شوند .\r\n\r\nاعتراف ابوحنيفه به دلالت حديث غدير\r\nشيخ محمّد بن محمّد بن نعمان بغدادى ملقّب به مفيد ، متوفّاى سال 413 هجرى اين گونه روايت مىكند :\r\nمحمّد بن عمر جعابى ، از احمد بن محمّد بن سعيد نقل مىكند كه على بن حسن تيمى مىگويد : در كتاب پدرم يافتم كه محمّد بن مسلم اشجعى از محمّد بن نوفل بن عائذ صيرفى اين گونه نقل كرده است :\r\nروزى ابوحنيفه به نزد ما آمد و دربارهء امير مؤمنان على عليه السلام به گفت و گو نشستيم .\r\nابوحنيفه گفت : من به هم كيشان خود گفته‌ام كه در برابر شيعيان ، به حديث غدير خم اعتراف نكنيد ؛ زيرا در صورت اعتراف ، منطق آن‌ها بر شما غلبه مىيابد .\r\nدر اين هنگام رنگ چهرهء هيثم بن حبيب صيرفى تغيير يافت و به ابوحنيفه گفت : چرا به حديث غدير اعتراف نمىكنيد ؟ اى نعمان ! مگر از حديث غدير اطّلاع ندارى ؟\r\nابوحنيفه گفت : من از آن اطّلاع دارم و حقيقتاً آن را روايت كرده‌ام .\r\nهيثم گفت : پس چرا به آن اعتراف نمىكنى و حال آن كه حبيب بن\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nابى ثابت از ابوطفيل از زيد بن ارقم نقل مىكند كه على عليه السلام در « رحبه » ، حاضرانِ روز غدير را در مورد صحّت حديث غدير ، سوگند داده است ؟\r\nابوحنيفه گفت : مگر نمىبينيد كه مردم به حدّى در اين زمينه اختلاف كرده‌اند كه على به ناچار در « رحبه » مردم را در اين باره سوگند داده است ؟\r\nهيثم گفت : پس ما على عليه السلام را تكذيب و سخن او را ردّ مىكنيم ! !\r\nابوحنيفه گفت : ما على را تكذيب و سخن او را ردّ نمىكنيم ، اما چنان كه مىدانيد گروهى از مردم در مورد على ، غلو مىكنند .\r\nهيثم گفت : سخن را رسول خدا صلى اللَّه عليه وآله فرموده و يك خطبه در مورد آن ايراد نموده و ما از بازگويى آن مىهراسيم . . . . « 1 »\r\n\r\nروزهء روز غدير\r\nروز غدير ، روزِ روزه ، نماز ، دعا و عبادت است و روايات بسيار زيادى در اين مورد وجود دارد .\r\nبراى مثال شيخ طوسى رحمه اللَّه به سند خود ، از حسين بن حسن حسينى نقل مىكند كه محمّد بن موسى همدانى ، از على بن حسّان واسطى ، نقل كرده كه على بن حسين عبدى مىگويد : امام جعفر\r\n\r\n\r\n","description":"","footnote":"\r\n( 1 ) . الأمالى ، شيخ مفيد : 27 ، إثبات الهداة : 2 / 145\r\n","page_name":" 66 ","page_number":66},
  {"content":"\r\n\r\nصادق عليه السلام مىفرمود :\r\nصيام يوم غدير خم يعدل صيام [ عمر 
  ] الدنيا . . . ؛\r\nروزهء روز غدير خم ، با روزهء [ عمر 
  ] جهان برابرى مىكند . . . .\r\nآن گاه امام عليه السلام به ذكر نمازِ روز غدير و ثواب آن پرداخت . . .\r\nسپس فرمود : پس از دو ركعت نماز مذكور بايد اين دعا را هم بخوانى و بگويى . . . . « 1 » ابن بابويه شيخ صدوق رحمه اللَّه در اين باره مىگويد :\r\nحسن محمّد بن حسن سكونى ، از ابراهيم بن محمّد بن يحيى نيشابورى ، از ابوجعفر بن سرى و ابونصر بن موسى خلال ، از على بن سعيد ، از ضمرة بن شوذب ، از مطر ، از شهر بن حوشب از ابوهريره نقل مىكند :\r\nهر كه روز هيجدهم ذى حجّه را روزه بگيرد ، خداوند روزهء شصت ماه را براى او ثبت مىكند . هيجدهم ذى حجّه ، روز غدير خم است .\r\nآن گاه كه رسول خدا صلى اللَّه عليه وآله دست على بن ابى طالب عليهما السلام را گرفت و فرمود : آيا من به مؤمنان از خودشان سزاوارتر نيستم ؟\r\nگفتند : بله ، اى رسول خدا !\r\nپيامبر صلى اللَّه عليه وآله فرمود :\r\n\r\n\r\n","description":"","footnote":"\r\n( 1 ) . تهذيب الأحكام : 4 / 305\r\n","page_name":" 67 ","page_number":67},
  {"content":"\r\n\r\nمن كنت مولاه فعلي مولاه ؛\r\nهر كه من مولاى او هستم على مولاى اوست .\r\nدر اين هنگام ، عمر به على عليه السلام گفت : خوشا به حالت اى على ! مولاى من و مولاى همهء مسلمانان شدى .\r\nآن گاه خداوند اين آيه را نازل فرمود :\r\n« الْيَوْمَ أَكْمَلْتُ لَكُمْ دينَكُمْ » ؛\r\nامروز دينتان را براى شما كامل كردم . « 1 » اين حديث را خطيب خوارزمى و صدرالدين حموئى به صورت مسند از بيهقى ، از حاكم نيشابورى و او هم به سند خود از على بن سعيد نقل كرده‌اند . . . . « 2 » هم‌چنين ابن مغازلى به سند خود از على بن سعيد . . . « 3 » روايت فوق را نقل كرده است . خطيب بغدادى نيز اين حديث را از عبداللَّه بن على بن محمّد بن بشران از دارقطنى از ابونصر خلال از على بن سعيد . . .\r\nروايت كرده است . . . . « 4 »\r\n\r\n\r\n","description":"","footnote":"\r\n( 1 ) . إثبات الهداة : 2 / 48 ، بحار الأنوار : 37 / 108\r\n( 2 ) . مناقب على بن أبى طالب عليهما السلام : 79 ، فرائد السّمطين : 1 / 77\r\n( 3 ) . همان : 38\r\n( 4 ) . تاريخ بغداد : 8 / 290\r\n","page_name":" 68 ","page_number":68},
  {"content":"\r\n\r\n\r\nمسجد غدير و نماز گزاردن در آن\r\nشيخ محمّد بن يعقوب كلينى ، شيخ ابوجعفر صدوق و شيخ ابوجعفر طوسى به سند خود از حسّان جمال چنين نقل كرده‌اند :\r\nروزى امام صادق عليه السلام را از مدينه به مكّه مىبردم ، هنگامى كه به مسجد غدير رسيديم ، امام عليه السلام به سمت چپ مسجد ، نگاه كرد و فرمود :\r\nذاك موضع قدم رسول اللَّه صلى اللَّه عليه وآله حيث قال : « من كنت مولاه فعلي مولاه . . . » ؛ « 1 »\r\nرسول خدا صلى اللَّه عليه وآله در همين نقطه ايستاد و فرمود : « هر كس كه من مولاى او هستم على مولاى اوست . . . » .\r\nشيخ كلينى رحمه اللَّه نيز در اين باره روايتى را به سند خود از ابان نقل مىكند ، ابان مىگويد : امام صادق عليه السلام فرمود :\r\nيستحب الصلاة في مسجد الغدير ؛ لأنّ النبي صلّى اللَّه عليه وآله أقام أمير المؤمنين عليه السلام وهو موضع أظهر اللَّه فيه الحق ؛ « 2 »\r\nنماز گزاردن در مسجد غدير ، مستحب است ؛ چرا كه پيامبر صلى اللَّه عليه وآله در آن جا امير مؤمنان على عليه السلام را به حكومت ، منصوب نمود و آن جا ، جايگاهى است كه خداوند در آن ، حق را آشكار ساخت .\r\n\r\n\r\n","description":"","footnote":"\r\n( 1 ) . إثبات الهداة : 2 / 16 ، 19 به نقل از الكافى ، من لا يحضره الفقيه و تهذيب الأحكام\r\n( 2 ) . الكافى : 4 / 567\r\n","page_name":" 69 ","page_number":69},
  {"content":"\r\n\r\n\r\nروز غدير ، روز عيد\r\nدرباره عيد بودن روز غدير شيخ كلينى ، شيخ صدوق و شيخ طوسى رحمهم اللَّه روايتى را به سند خود از حسن بن راشد از امام صادق عليه السلام نقل كرده‌اند .\r\nحسن بن راشد مىگويد : به امام صادق عليه السلام گفتم : فدايت شوم ، آيا مسلمانان به جز دو عيد ( قربان و فطر ) عيد ديگرى نيز دارند ؟\r\nفرمود : آرى ، اى حسن ! عيد ديگرى كه از دو عيد قبلى ، بزرگ‌تر و شريف‌تر است .\r\nگفتم : اين عيد در كدام روز قرار مىگيرد ؟\r\nفرمود : روزى كه امير مؤمنان على عليه السلام به عنوان مهتر و سروَر مردم ، منصوب شد .\r\nگفتم : فدايت شوم ، كدام روز ؟\r\nفرمود : روزگار مىگردد و آن روز ، هيجدهم ذى حجّه است .\r\nگفتم : فدايت شوم ، وظيفه ما در اين روز چيست ؟\r\nفرمود :\r\nتصومه يا حسن ! وتكثر الصلاة على محمّد وآله وتبرء إلى اللَّه عزوجل ممّن ظلمهم ، فإنّ الأنبياء صلوات اللَّه عليهم كانت تأمر الأوصياء باليوم الّذي كان يقام فيه الوصي أن يتّخذ عيداً ؛\r\n\r\n","description":"","footnote":"","page_name":" 70 ","page_number":70},
  {"content":"\r\n\r\nاى حسن ! در اين روز ، روزه بگير ، بر محمّد و آل او بسيار درود فرست و با بيزارى جستن از كسانى كه در حق محمّد و خاندانش ستم كردند ، به خداى بزرگ تقرّب جوى ؛ چرا كه پيامبران صلوات اللَّه عليهم به جانشينان خود دستور مىدادند كه روز انتصاب جانشين و وصى را به عنوان روز عيد ، بگيرند .\r\nگفتم : كسى كه روز غدير را روزه بگيرد چه پاداشى خواهد داشت ؟\r\nفرمود : براى او روزهء شصت ماه ، ثبت مىشود . « 1 » به راستى چگونه مىتوان روز تكميل دين و اتمام نعمت . . . را عيد به شمار نياورد ؟\r\nدر اين روز اصحاب پيامبر - از جمله ابوبكر و عمر - پس از انتصاب امير مؤمنان على عليه السلام به امامتِ مردم توسّط پيامبر صلى اللَّه عليه وآله ، به وى تبريك گفتند و تعداد بىشمارى از پيشوايان بزرگ اهل سنّت ، داستان تبريك گفتن اصحاب ، به على عليه السلام را نقل كرده‌اند ، از جملهء آنان مىتوان اين افراد را نام برد : احمد بن حنبل در مسند ، طبرى در تفسير خود ، خطيب بغدادى در تاريخ بغداد ، ابن حجر مكّى در الصواعق المحرقه ،\r\n\r\n\r\n","description":"","footnote":"\r\n( 1 ) . الكافى : 4 / 148 ، من لا يحضره الفقيه : 2 / 90 ، تهذيب الأحكام : 4 / 5\r\n","page_name":" 71 ","page_number":71},
  {"content":"\r\n\r\nمحبّ الدين طبرى در الرياض النضره ، متّقى هندى در كنز العمّال و . . . . « 1 » بيرونى در كتاب الآثار الباقيه روز غدير را در شمار روزهايى قرار داده كه مسلمانان آن را به عنوان روز عيد ، محسوب مىكردند . « 2 » ابن طلحه شافعى در مطالب السئول مىنويسد : « آن روز ، روز عيد شد » . « 3 » قاضى القضات ابن خلّكان شافعى در چند مورد از كتاب وفيات الأعيان ، روز غدير را روز عيد مىنامد . « 4 » از خداى بزرگ ، مسئلت دارم كه توفيق حركت در مسير حق ، ثبات قدم در صراط مستقيم و انجام واجبات الاهى در اين مسير را به ما ارزانى دارد .\r\nوصلّى اللَّه على محمّد وآله الطاهرين .\r\n\r\n\r\n","description":"","footnote":"\r\n( 1 ) . مسند احمد : 4 / 281 ، تفسير الطبرى : 3 / 428 ، تاريخ بغداد : 8 / 290 ، الصواعق المحرقه : 26 ، الرياض النضره : 2 / 169 ، كنز العمّال : 6 / 397\r\n( 2 ) . الآثار الباقيه : 334\r\n( 3 ) . مطالب السئول : 97\r\n( 4 ) . وفيات الاعيان : 1 / 180 و 5 / 230\r\n","page_name":" 72 ","page_number":72},
  {"content":"\r\n\r\n\r\nكتابنامه\r\n1 . قرآن كريم .\r\nالف\r\n2 . الآثار الباقيه : ابوريحان محمّد بن احمد بيرونى خوارزمى .\r\n3 . إثبات الهداة بالنصوص والمعجزات : محمّد بن حسن حرّ عاملى ، مطبعه علميه ، قم .\r\n4 . الإستيعاب في معرفة الأصحاب : ابن عبدالبرّ ، دار الكتب علميّه ، بيروت ، لبنان ، چاپ يكم ، سال 1415 .\r\n5 . أُسد الغابه : ابوالحسن على بن محمّد شيبانى معروف به ابن الاثير ، دار الكتب علميّه ، بيروت ، لبنان .\r\n6 . الأمالى : ابوجعفر محمّد بن على بن حسين بن موسى بن بابويه قمى ، معروف به شيخ صدوق ، مؤسسه بعثت ، قم ، چاپ يكم ، سال 1417 .\r\n7 . الأمالى : شيخ الطائفه محمّد بن حسن طوسى ، دار الثقافه ، سال 1414 .\r\n8 . الأمالى : ابوعبداللَّه محمّد بن محمّد بن نعمان عكبرى بغدادى ، ملقّب به شيخ مفيد ، جامعه مدرسين ، قم .\r\n9 . اسباب النزول : امام واحدى نيشابورى ، عالم الكتب ، بيروت .\r\nب\r\n10 . بحار الأنوار : محمّد باقر مجلسى ، دار الإحياء التراث العربى ، بيروت ، لبنان ، چاپ سوم ، سال 1403 .\r\n\r\n","description":"","footnote":"","page_name":" 73 ","page_number":73},
  {"content":"\r\n\r\n11 . بشارة المصطفى لشيعة المرتضى : عماد الدين ابوجعفر محمّد بن ابوالقاسم طبرى ، مؤسسه نشر اسلامى ، قم .\r\n12 . البداية والنهايه ( تاريخ ابن كثير ) : اسماعيل بن عمر قرشى بصرى معروف به ابن كثير ، چاپ دار احياء التراث العربى ، بيروت ، چاپ يكم ، سال 1407 .\r\nت\r\n13 . تاريخ بغداد : خطيب بغدادى ، دار الكتب علميّه ، بيروت ، لبنان ، چاپ يكم ، سال 1417 .\r\n14 . تذكرة الخواص : سبط بن جوزى ، مؤسّسهء اهل البيت عليهم السلام ، بيروت ، لبنان ، سال 1401 .\r\n15 . ترجمة أميرالمؤمنين عليه السلام من تاريخ مدينة دمشق : حافظ ابى القاسم على بن حسن ، معروف به ابن عساكر ، مؤسسه محمودى ، بيروت .\r\n16 . تفسير طبرى ( جامع البيان في تفسير القرآن ) : محمّد بن جرير طبرى ، دارالمعرفه ، بيروت ، سال 1412 .\r\n17 . تفسير العياشى : محمّد بن مسعود سلمى سمرقندى ، معروف به عياشى ، مكتبه علميه اسلاميه ، تهران .\r\n18 . التفسير الكبير : فخر رازى ، دار الفكر ، بيروت ، لبنان ، سال 1415 و دار احياء التراث العربى ، بيروت ، چاپ سوم .\r\n\r\n","description":"","footnote":"","page_name":" 74 ","page_number":74},
  {"content":"\r\n\r\n19 . تفسير القمى : ابوالحسن على بن ابراهيم قمى ، مؤسسه دار الكتاب ، قم .\r\n20 . تفسير نيشابورى ( غرائب القرآن ورغائب الفرقان ) : نظام الدين نيشابورى ، دار الكتب علميّه ، بيروت ، لبنان ، سال 1416 .\r\n21 . تهذيب الاحكام : شيخ الطائفه محمّد بن حسن طوسى ، دار الكتب اسلاميه ، تهران ، چاپ سوم ، سال 1364 ش .\r\nح\r\n22 . حبيب السير : محمّد بن همام الدين شيرازى معروف به خواند امير .\r\nخ\r\n23 . الخصائص : نَسائى ، مجمع إحياء الثقافة الإسلامية ، قم ، ايران ، چاپ يكم ، سال 1419 .\r\n24 . الخصال : محمّد بن على بن حسين بن موسى بن بابويه ، معروف به شيخ صدوق ، انتشارات جامعه مدرسين ، قم .\r\nد\r\n25 . الدرّ المنثور فى التفسير بالمأثور : جلال الدين سيوطى ، دار الكتب علميّه ، بيروت ، چاپ يكم ، سال 1421 .\r\n26 . دلائل الصدق : شيخ محمد حسن مظفر ، دار المعلّم ، قاهره ، مصر ، سال 1322 .\r\n\r\n","description":"","footnote":"","page_name":" 75 ","page_number":75},
  {"content":"\r\n\r\nر\r\n27 . ( اختيار معرفة الرجال ) رجال الكشي : شيخ الطائفه محمّد بن حسن طوسى ، مؤسسه آل البيت عليهم السلام ، قم ، سال 1404 .\r\n28 . روضة الصفا : ميرخاند محمّد بن خاوندشاه بن محمّد خوارزمشاهى .\r\n29 . الرياض النّضره : محبّ الدين طبرى ، دار الكتب علميّه ، بيروت ، لبنان .\r\nس\r\n30 . السيرة الحلبيّة : على بن برهان الدين حلبى ، مكتبة التجارية الكبرى ، قاهره ، مصر ، سال 1382 .\r\nص\r\n31 . الصافى فى تفسير القرآن : مولا محمّد محسن فيض كاشانى .\r\n32 . صحيح بُخارى : محمّد بن اسماعيل بُخارى جُعفى ، دار ابن كثير ، دمشق ، بيروت ، يمامه ، چاپ پنجم ، سال 1414 .\r\n33 . الصّواعق المُحرقة : احمد بن محمّد بن محمّد بن على بن حجر هيتمى مكّى ، تحقيق عبدالرحمان بن عبداللَّه تركى و كامل محمّد خرّاط ، مؤسسه رسالت ، بيروت ، لبنان ، چاپ يكم ، سال 1417 .\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nع\r\n34 . عمدة القارى فى شرح البُخارى : بدر الدين عينى ، دار الفكر ، و دار احياء التراث العربى ، بيروت ، لبنان .\r\nف\r\n35 . فرائد السّمطين : ابراهيم بن محمّد حموئى جوينى خراسانى ، مؤسسهء محمودى ، بيروت ، لبنان ، چاپ يكم ، سال 1398 .\r\n36 . الفصول المهمّة في معرفة الأئمّه : ابن صباغ مالكى ، مكتبة دار الكتب التجاريه .\r\n37 . فيض القدير فى شرح الجامع الصغير : عبدالرؤوف مَناوى ، دار الكتب علميّه ، بيروت ، لبنان ، چاپ يكم ، سال 1415 .\r\nق\r\n38 . قرب الإسناد : ابوالعباس عبداللَّه بن جعفر حميرى ، مؤسسه آل البيت عليهم السلام ، قم ، سال 1413 .\r\nك\r\n39 . الكافى : محمّد بن يعقوب كلينى رحمه اللَّه ، دار صعب ، دار التعارف ، بيروت ، لبنان ، چاپ سوم ، سال 1401 .\r\n40 . كشف الغمّة في معرفة الأئمة : ابوالحسن على بن عيسى بن ابى الفتح اربلى ، دار الأضواء ، بيروت ، لبنان .\r\n\r\n","description":"","footnote":"","page_name":" 77 ","page_number":77},
  {"content":"\r\n\r\n41 . كنز العُمّال : متّقى هندى ، دار الكتب علميّه ، بيروت ، لبنان ، چاپ يكم ، سال 1419 .\r\nم\r\n42 . مجمع الزوائد ومنبع الفوائد : نورالدين على بن ابىبكر هيثمى ، دار الفكر ، بيروت ، لبنان ، سال 1412 .\r\n43 . مسند احمد بن حنبل : احمد بن حنبل شيبانى ، دار احياء التراث عربى ، بيروت ، لبنان ، چاپ سوم ، سال 1415 .\r\n44 . مطالب السئول في مناقب آل الرسول عليهم السلام : محمّد بن طلحه شافعى .\r\n45 . معارج النبوّه : ابوجعفر محمّد معين هندى .\r\n46 . معانى الأخبار : محمّد بن على بن حسين بن موسى بن بابويه قمى ، معروف به شيخ صدوق ، مكتبه ، صدوق ، تهران ، سال 1379 .\r\n47 . المناقب : ابن مغازلى ، دار الأضواء ، بيروت ، لبنان ، چاپ دوم ، سال 1214 .\r\n48 . المناقب : خوارزمى ، مؤسسه نشر اسلامى ، قم ، چاپ دوم ، سال 1414 .\r\n49 . مناقب على بن ابى طالب عليهما السلام : احمد بن حنبل شيبانى .\r\n50 . من لا يحضره الفقيه : محمّد بن على بن حسين بن موسى بن بابويه ، معروف به شيخ صدوق ، انتشارات جامعه مدرسين ، قم ، چاپ دوم .\r\n\r\n","description":"","footnote":"","page_name":" 78 ","page_number":78},
  {"content":"\r\n\r\nن\r\n51 . نظم درر السّمطين : جمال الدين محمّد بن يوسف زرندى حنفى .\r\n52 . نور الابصار : مؤمن شبلنجى ، دار الفكر ، بيروت ، لبنان .\r\n53 . وفيات الأعيان : شمس الدين احمد بن محمّد بن خَلّكان ، دار صادر ، بيروت ، لبنان .\r\n\r\n","description":"","footnote":"","page_name":" 79 ","page_number":79},
  {"content":"\r\n . \r\n\r\n","description":"","footnote":"","page_name":" 80 ","page_number":80}
  ]