[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 1 ","page_number":1},
  {"content":"\r\n . \r\n","description":"","footnote":"","page_name":" 2 ","page_number":2},
  {"content":"\r\n\r\nغذا درمانى\r\nروش هاى پيشگيرى و كنترل\r\nبيمارى ها با مواد غذايى\r\n2\r\nحسين ميرحيدر\r\nپيشرفته ترين تحقيقات درباب پيشگيرى از\r\nبيمارى ها با استفاده از مواد طبيعى و\r\nگياهان شفابخش\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nچاپ اول تا سوم : 5000 نسخه\r\nميرحيدر ، حسين ، 1298 -\r\nغذا درمانى : روش هاى پيشگيرى و كنترل بيمارى ها با مواد غذايى / حسين ميرحيدر . - تهران : دفتر نشر فرهنگ اسلامى . 1380 .\r\n4 ج .\r\n( دوره ) isbn : 964 - 430 - 983 - 9\r\n( ج . 2 ) isbn : 964 - 430 - 979 - 0\r\nفهرستنويسى براساس اطلاعات فيپا .\r\n1 . رژيم غذايى درمانى . 2 . بيماريها - - پيشگيرى . 3 . مواد غذايى . الف . دفتر نشر فرهنگ اسلامى . ب . عنوان . ج . عنوان : روش هاى پيشگيرى و كنترل بيمارى ها با مواد غذايى .\r\n42 غ 85 م / 216 rm\r\nكتابخانه ملى ايران\r\n854 / 615\r\n26819 - 80 م\r\nدفتر نشر فرهنگ اسلامى\r\nدفتر مركزى : پاسداران ، خيابان شهيد ناطق نورى ، بوستان كتاب ، تلفن : 22856124\r\nعنوان : غذا درمانى / جلد دوم\r\nروش هاى پيشگيرى و كنترل بيمارى با مواد غذايى\r\nتأليف : حسين ميرحيدر\r\nچاپ چهارم : 1386\r\nاين كتاب در 1000 نسخه در چاپخانهء دفتر نشر فرهنگ اسلامى ليتوگرافى ، چاپ وصحافى شد .\r\nهمهء حق چاپ محفوظ است .\r\nشابك : 0 - 979 - 430 - 964\r\nشابك دوره : 9 - 983 - 430 - 964\r\nفروشگاهها ومراكز پخش :\r\nفروشگاه فردوسى : ميدان امام خمينى ، خيابان فردوسى ، نبش كوچه هنر ، تلفن : 33112100 - 33114288\r\nفروشگاه شمارهء يك : ميدان انقلاب ، بازارچه كتاب . تلفن : 66469685\r\nفروشگاه شمارهء دو : ميدان انقلاب ، خيابان 16 آذر . تلفن : 66418935\r\nفروشگاه شمارهء سه : تجريش . تلفن : 22713351 فروشگاه شمارهء چهار : پاسداران . تلفن : 22855164\r\nفروشگاه شمارهء پنج : ميدان ارك ، جنب مسجد ارك ، تلفن : 33927412\r\nفروشگاه قم : خيابان ارم تلفن : 7738150\r\nفروشگاه مشهد ، چهار راه شهداء : پشت باغ نادرى ، كوچه شهيد خوراكيان ، مجتمع گنجينه كتاب ، تلفن : 2 - 2214831\r\n\r\n","description":"","footnote":"","page_name":" 4 ","page_number":4},
  {"content":"\r\n\r\n\r\nجلد دوم\r\n\r\nفهرست مطالب\r\nغذادرمانى بخش اول :\r\nنقش مواد غذايى در حفظ و تقويت سيستم دفاع طبيعى بدن 7\r\nسيستم دفاع طبيعى بدن 12\r\nنقش مواد غذايى براى دفاع موفق از سلامتى بدن 14\r\nخوردن چربى را كاهش دهيد تا سيستم دفاع طبيعى بدن تقويت شود 20\r\nآهن 24\r\nروى ( زينك ) 25\r\nويتامين  B 6  26\r\nجدول مواد غذايى سرشار از بتاكاروتن 28\r\nبخش دوم :\r\nعسل و خواص شفابخش آن 29\r\n1 . روش طبيعى درمان معجزه‌آساى تب يونجه و ناراحتىهاى ناشى از حساسيت و آلرژى با خوردن عسل خام با\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nموم حاوى گرده تلقيح گل‌ها ( پولن ) 31\r\nچه قراين و شواهد علمى براى تأييد اثر شفابخش پولن عسل وجود دارد ؟ 36\r\nتوضيحى مختصر دربارهء نحوهء اثرگذارى پولن عسل 37\r\nاثر خوردن شانهء عسل خام يا موم در رفع آلرژى به جاى قرص‌هاى تجارتى پولن عسل 38\r\nبحثى دربارهء فاكتورهاى ايمنى در اجراى اين روش درمانى 43\r\n2 . ساير خواص درمانى عسل 46\r\nخواص عسل براى كنترل اسهال 48\r\nعسل به عنوان خواب‌آور 50\r\nاحتياطهايى كه در مصرف عسل براى درمان بايد رعايت شود 51\r\nبخش سوم :\r\nپژوهش جديد پزشكى در مورد احتمال تأثير اسيد امينه هوموسيستئيس و نقش آن در ايجاد اختلال سلامت قلب 53\r\nآيا ويتامين‌هاى سهل الوصل  B  ممكن است پاسخى براى كنترل بيمارىهاى عروق قلب باشند ؟ رژيم‌هاى غذايى كه براى نيل به اين هدف كمك مىكنند 55\r\nمنابع مقاله هوموسيستئين 74\r\n\r\n","description":"","footnote":"","page_name":" 6 ","page_number":6},
  {"content":"\r\n\r\nغذادرمانى\r\n\r\nبخش اول : نقش مواد غذايى در حفظ و تقويت سيستم دفاع طبيعى بدن\r\n\r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n\r\nدر هر لحظه بدن ما با ميليون‌ها بلكه ميلياردها باكترى و ويروس بيمارىزا در تماس است . حتى وقتىكه قلم را براى نوشتن به دست مىگيريد و يا موقعى كه يك جفت جوراب را برمىداريد كه به پا كنيد با ميليون‌ها ميكروب تماس داريد و وقتىكه با پاى برهنه روى چمن راه مىرويد هزاران قارچ و باكترى با كف پاى شما تماس مىيابد . در اين دنياى سراسر خطر و مملو از باكترى و ويروس ، اگر سيستم دفاع طبيعى بدن وجود نداشت ، انسان نمىتوانست وجود داشته باشد .\r\nتوماس پيترو « 1 » ، دانشيار ميكروب‌شناسى و كارشناس سيستم دفاع طبيعى بدن در دانشگاه نبراسكا مىگويد كه بدن ما در هر لحظه با ميليون‌ها باكترى ، ويروس و انواع ديگرى از موجودات\r\n\r\n\r\n","description":"","footnote":"\r\n( 1 ) .  thomas Petero \r\n","page_name":" 9 ","page_number":9},
  {"content":"\r\n\r\nذرّه‌بينى كه مىكوشند وارد بدن شوند بمباران مىشود و سيستم بسيار مجهز و پيچيدهء دفاع طبيعى كه در بدن ما خلق شده و به وديعت گذارده شده ، تنها خط مقدم دفاع مؤثرى عليه اين حملات است . به‌واقع در هر لحظه جنگى در داخل و اطراف بدن ما وجود دارد ؛ جنگى براى بقاى سلامتى و مقاومت در برابر حملهء ميليون‌ها ميكروب كه دشمن زندگى و سلامتى ما هستند . هريك سانتىمتر مربع از پوست بدن ما ممكن است در تماس با بيش از ميليون‌ها ميكروب باشد و بدون داشتن يك سيستم دفاع طبيعى مجهز ، ميكروب‌ها در داخل و خارج بدن به سرعت و به تعداد بىشمارى تكثير مىيابند ولى سيستم دفاع طبيعى بدن آنها را كنترل مىكند و مانع تكثير و تهديد آنها مىشود .\r\nدكتر پيترو مىگويد تا حدود بسيار زياد ، موفقيت انسان براى تأمين يك سيستم دفاع طبيعى سالم و قوى كه بتواند با حملهء سراسرى ميكروب‌ها مبارزه كند و فاتح شود و سلامتى انسان را حفظ نمايد ، مربوط مىشود به اينكه انسان چه غذايى مىخورد و رژيم غذايى و رژيم زندگى او چيست .\r\nدر هر نقطه از دنيا كه مواد غذايى مناسب و سالم و كافى و مغذى در اختيار مردم نيست ، معمولا مردم آن ديار داراى سيستم دفاع طبيعى\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nضعيفى هستند و بيمارىهاى عفونى به سرعت در بين آنها نفوذ مىكند و گسترش مىيابد . بايد توجه داشت كه منظور از غذاى مناسب و كافى ، پرخورى و يا استفاده از غذاهاى گوشتى و چرب و خوش‌نمك و ادويهء فراوان نيست كه متأسفانه در اغلب كشورهاى پيشرفتهء غربى پايهء غذاهاى لذيذ مردم را تشكيل مىدهد . منظور ، رژيم غذايى مناسبى است كه با هدف تأمين مواد مغذى مورد نياز بدن و توصيه‌هاى كارشناسان تهيه شده باشد . چه‌بسا رژيم غذايى اغلب روستاها كه از مواد طبيعى تشكيل مىشود و در محيط كار و فعاليت بدنى مصرف مىشود صحيح‌تر و مناسبتر از الگوى غذاى ساكنين شهرها باشند .\r\nدر افراد مبتلا به بيمارىهاى بسيار سخت ( نظير سرطان ) كه در اثر عوارض بيمارى نمىتوانند غذاى كافى بخورند ، سيستم دفاع طبيعى آنها لطمه مىبيند . بدن حتى اگر از بابت يك نوع مادهء مغذى مفيد در تنگنا قرار گيرد ، سيستم دفاع طبيعى آن ضعيف مىشود . مثلا در تحقيقى كه در دانشكدهء تغذيهء دانشگاه تفتس در ماساچوست انجام گرفته ، 8 نفر داوطلب را تحت رژيم غذايى خاصى قرار دادند كه از نظر ويتامين  B 6  خيلى فقير و ضعيف بود . پس از سه هفته ، تعداد گلبول‌هاى سفيد مبارز و مدافع سلامتى آنها كم شد و همين‌كه رژيم\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nغذايى آنها با مواد مغذى داراى ويتامين  B 6  تقويت شد ، دوباره سيستم دفاع طبيعى بدن آنها قدرت و قوت خود را بازيافت .\r\nدكتر كيت بلوك « 1 » ، مدير پزشكى مؤسسهء سرطان در بيمارستان راج واتر در شيكاگو مىگويد كه در حقيقت غذا يك داروى مناسب نيرومند است .\r\n\r\nسيستم دفاع طبيعى بدن\r\nسيستم دفاع طبيعى بدن يكى از پيچيده‌ترين و مهمترين دستگاه‌هاى مجهز و خودكار پررمزوراز خلقت است كه در بدن انسان به وديعت گذارده شده است . اين سيستم داراى دو بخش كاملا متفاوت است . يكى بخشى است كه مىتوان آن را بخش غير مميز ناميد . يعنى در آن بخش ، فرق نمىكند كه ميكروب حمله‌كننده از چه نوعى است ، هر چيزى كه با اين بخش تماس بگيرد مورد حملهء متقابل و دفاع قرار مىگيرد . مثلا پوست بدن ، سپر محافظى است در برابر حملهء انواع باكترىها و ويروس‌ها و هر نوع موجود ذرّه‌بينى موذى كه به بدن حمله كند . پوست بدن همچنين با توليد عرق و چربى كه اسيد است ، از رشد باكترىهاى مضرّ و بيمارىزا كه با آن تماس بگيرند جلوگيرى مىكند .\r\nيا مخاط معده نوعى اسيد يا آنزيم ترشح مىكند كه\r\n\r\n\r\n","description":"","footnote":"\r\n( 1 ) .  keith Block M . D \r\n","page_name":" 12 ","page_number":12},
  {"content":"\r\n\r\nميكروب‌ها را مىكشد . بزاق دهان و اشك چشم نيز داراى نوعى آنزيم هستند كه باكترى را مىكشد .\r\nحتى موهاى ريز داخل بينى مانع از آن مىشوند كه ميكروب از طريق هوا و تنفس داخل بدن شود و ده‌ها مثال ديگر كه قسمتى از ساختمان پيچيدهء دفاع طبيعى بدن را تشكيل مىدهند .\r\nحال در مقابل ، اگر ميكروبى موفق شود سدهاى مختلف يادشده بالا را دور زده ، از آنها ردّ شود و داخل بدن شود با يك ردهء ديگر مدافع برخورد مىكند كه آن ، سيستم مشخص و مميز دفاع بدن است . اين بخش از سيستم دفاع طبيعى بدن انسان فوق العاده حساس و تميزدهنده است ، ميكروب حمله‌كننده را شناسايى مىكند و برحسب نوع حمله‌كننده‌اى كه با آن برخورد مىكند ، نوع خاصى از سلاح‌هاى خود را براى دفاع به كار مىبرد كه آن را آنتىبادى « 1 » گويند . آنتىبادى از جنس گونه‌اى پروتئين است كه براى كشتن هر ميكروب خاصى توسط سيستم دفاع طبيعى بدن انتخاب مىشود ؛ يعنى فقط براى كشتن آن ميكروب خاص كارساز است و در ميكروب نوع ديگرى بىاثر است .\r\nبنابراين چون بخش دوم مميز سيستم دفاع طبيعى بدن در هر لحظه ممكن است مورد حملهء صدها ميليون ميكروب‌هاى مختلف قرار گيرد ، لازم است\r\n\r\n\r\n","description":"","footnote":"\r\n( 1 ) .  antibody \r\n","page_name":" 13 ","page_number":13},
  {"content":"\r\n\r\nصدها ميليون انواع آنتىبادى مختلف بسازد كه هر يك براى از بين بردن ميكرب خاصى به كار رود .\r\nپس اين بخش از سيستم تميز مىدهد ، انتخاب مىكند و شناسايى مىكند و در هر مورد با سلاح خاص كشندهء هر ميكروب ، يعنى با آنتىبادى خاص حمله مىكند . به‌علاوه اين بخش از سيستم حافظهء بسيار قوى و درازمدت نيز دارد و همين‌كه يك‌بار ميكروبى حمله كند و سيستم دفاع كند در حافظهء سيستم ثبت مىشود و اگر آن ميكروب خاص پس از ماه‌ها و يا سال‌ها بعد يك‌بار ديگر حمله كند ، همان نوع خاص آنتىبادى كه قبلا براى مقابله با آن ميكروب به كار رفته بود ، به كار خواهد رفت .\r\n\r\nنقش مواد غذايى براى دفاع موفق از سلامتى بدن\r\nدكتر ميشل سانتوس « 1 » ، دانشمندى در مركز تحقيقات تغذيهء دوران سالخوردگى انسان در دانشگاه تفتس در بوستون ( وابسته به وزارت كشاورزى امريكا ) مىگويد بهترين و مهمترين كمك و حمايتى كه انسان مىتواند به اين سيستم فوق العاده مهم و پيچيدهء خودكار بدن كند آن است كه بكوشد از غذاهايى استفاده كند كه شامل انواع مختلفى از ميوه‌ها و سبزىهاى تازه و دانه‌هاى\r\n\r\n\r\n","description":"","footnote":"\r\n( 1 ) .  Michelle Santos \r\n","page_name":" 14 ","page_number":14},
  {"content":"\r\n\r\nغلات و مغزهاى گياهى و خوراكىهاى دريايى باشد . اين نوع غذاها داراى موادى مغذّى هستند كه به سلامت و تقويت سيستم دفاع طبيعى بدن كمك مىكنند . به علاوه اين نوع غذاها داراى مواد شيميايى ضد اكسيدكنندهء بسيار مفيدى هستند كه از نظر نيروى دفاعى نيز به سيستم دفاع طبيعى كمك مىكنند .\r\nدكتر سانتوس دربارهء اينكه چرا مواد غذايى مناسب براى تقويت سيستم دفاع طبيعى بدن مؤثر است چنين توضيح مىدهد : در هر ثانيه سلول‌هاى سيستم دفاع طبيعى بدن مورد حملهء عوامل مخرّبى به نام راديكال‌هاى آزاد اكسيژن قرار مىگيرند ، راديكال‌هاى آزاد مولكول‌هاى ناقص عصبانى مخرّبى از اكسيژن هستند كه در هر روز به تعداد بىشمارى ايجاد مىشوند و چون يك الكترون خود را از دست داده‌اند براى يافتن الكترون و بازسازى خود به هر سلولى كه برخورد كنند حمله مىكنند و آن را از پا درمىآورند ؛ يعنى يك الكترون از آن سلول گرفته و آن را ناقص مىكنند . از طرف ديگر ضد اكسيدكننده‌هاى موجود در مواد غذايى كه داخل بدن مىشوند . بين سلول‌هاى سالم و گروه حملهء راديكال‌هاى آزاد قرار گرفته و از الكترون سلول‌هاى خود به آنها مىدهند و پيش از آنكه راديكال‌هاى آزاد بتوانند به سلول‌هاى سالم حمله كنند ، شرّ آنها را از سر سلول‌هاى سالم بدن كوتاه\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nمىكنند . اين امر باعث مىشود كه سلول‌هاى سيستم دفاع طبيعى بدن كه در حقيقت سربازان مجهز و جان‌بركف مدافع هستند سالم و توانا بمانند و وظيفهء دفاعى خود را براى از بين بردن ميكروب‌ها خوب انجام دهند .\r\nدر يك تحقيقى كه در دانشگاه مموريال در نيوفاوندلند كانادا انجام گرفته ، محققان دريافته‌اند اشخاصى كه از بيشترين مقدار از انواع مواد مغذى و داراى مواد ضد اكسيدكننده نظير بتاكاروتن و ويتامين  C  و ويتامين  E  در رژيم غذايى خود استفاده مىكنند مىتوانند تعداد بسيار بيشترى سلول‌هاى  NK  « 1 » ( سلول‌هاى كشندهء طبيعى سيستم دفاع طبيعى بدن ) توليد كنند . سلول‌هاى  NK  سلول‌هاى سيستم دفاع طبيعى بدن هستند كه مىتوانند به باكترىها و ساير ميكروب‌ها حمله كنند و آنها را از پا درآورند و از آسيب آنها جلوگيرى كنند . تحقيق ديگرى نشان داده است افرادى كه هر روز در رژيم غذايى خود مقدار زيادى مواد ضد اكسيدكننده با غذاى خود مىخورند ، به طور كلى در سال 23 روز ممكن است مريض شوند ، درحالىكه اشخاصى كه بسيار كمتر از اين مىخورند بيش از دو برابر ، يعنى بيش از 46 روز در سال ممكن است در سال مريض شوند .\r\n\r\n\r\n","description":"","footnote":"\r\n( 1 ) .  Natural Killer \r\n","page_name":" 16 ","page_number":16},
  {"content":"\r\n\r\nبرخى از بهترين مواد غذايى كه براى افزايش توانايى و نيروى سيستم دفاع طبيعى بدن مؤثرند غذاهايىاند كه داراى تركيب شيميايى بتاكاروتن « 1 » هستند . بتاكاروتن ماده‌اى رنگى است كه رنگ سبز تيره يا نارنجى به گياه مىدهد و در مواد غذايى نظير اسفناج و هويج و كدو حلوايى و . . . وجود دارد .\r\nتحقيقات علمى نشان داده است كه اگر روزانه 30 - 15 ميلىگرم بتاكاروتن يعنى مقدارى كه در يك يا دو هويج بزرگ وجود دارد خورده شود اثر محسوسى در بالا بردن سطح قدرت سيستم دفاع طبيعى بدن خواهد داشت . در مطالعه‌اى كه در دانشگاه آريزونا در توسان انجام گرفته ، نشان داده شده است اشخاصى كه 30 ميلىگرم و بيشتر در روز با غذا بتاكاروتن مىخورند در مقايسه با افرادى كه خيلى كمتر بتاكاروتن مىخورند تعداد بيشترى سلول‌هاى  NK  ( كشنده‌هاى طبيعى ) و همچنين لمفوسيت‌هاى كشندهء ويروس « 2 » مىسازند .\r\nهويج ، اسفناج ، سيب‌زمينى شيرين ، برگهء زردآلو ، برگهء هلو و . . . منابع سرشارى از بتاكاروتن\r\n\r\n\r\n","description":"","footnote":"\r\n( 1 ) . براى مقدار بتاكاروتن موجود در مواد غذايى مختلف به جدول انتهاى مقاله مراجعه فرماييد .\r\n( 2 ) . لمفوسيت‌ها  ( Lymphoeytes )  سلول‌هاى بىرنگى هستند در نسوج لنفى نظير سلول‌هايى كه در گره‌هاى لنف و در طحال وجود دارند و در برابر هجوم ميكروب‌ها توليد مصونيت براى بدن مىكنند و دو نوع هستند :\r\nسلول‌هاى گروه  ( B cell ) B  و سلول‌هاى گروه  ( T cell ) T  .\r\n","page_name":" 17 ","page_number":17},
  {"content":"\r\n\r\nهستند . مثلا اگر يك سيب‌زمينى شيرين و يك هويج در روز خورده شود ، در حدود 300 ميلىگرم بتاكاروتن را براى بدن تأمين مىكند و اين مقدارى است كه به نظر مىرسد توانايى سيستم دفاع طبيعى بدن را به حد اكثر برساند . همچنين ممكن است از ساير مواد غذايى كه داراى بتاكاروتن هستند و در دسترس‌اند استفاده شود . مثلا مىتوان مقدار زيادى بتاكاروتن با خوردن گياهان سبز نظير كلم برگ سبز يا بنفش و كلم بروكلى به دست آورد .\r\nويتامين  C  با اينكه از ضد اكسيدكننده‌هاست امّا از طريق ديگرى به بدن كمك مىكند . بدن انسان ويتامين  C  را براى تهيهء مادهء مهم اينترفرون « 1 » مصرف مىكند . اينترفرون يك نوع پروتئين است كه براى از بين بردن ويروس‌ها به بدن انسان يارى مىرساند .\r\nبه علاوه ويتامين  C  ممكن است مقدار تركيب شيميايى مهم كلوتاتيون « 2 » را در بدن افزايش دهد كه آن‌هم براى تقويت و بالا بردن توانايى سيستم دفاع طبيعى بدن مهم است .\r\nدر يك تحقيق گسترده كه در دانشگاه هلسينكى فنلاند انجام شده است ، نتيجهء تحقيقات 21 طرح مطالعاتى را مورد تجزيه و تحليل قرار داده‌اند . در اين طرح مطالعه كرده‌اند كه تا چه حد ويتامين  C  مىتواند سرماخوردگى ساده را سركوب كند . نتيجه\r\n\r\n\r\n","description":"","footnote":"\r\n( 1 ) .  Interferon \r\n( 2 ) .  Glutathione \r\n","page_name":" 18 ","page_number":18},
  {"content":"\r\n\r\nاين بوده است كه اشخاصى كه در هر روز 1000 ميلىگرم ويتامين  C  مىخورده‌اند توانسته‌اند دورهء بيمارى و شدت ناراحتىها و علائم سرماخوردگى را تا 23 درصد كاهش دهند . نياز روزانهء بدن انسان بالغ براى ويتامين  C  به طور متوسط حدود 60 ميلىگرم توصيه شده است ولى اكثر محققان معتقدند براى اينكه از ويتامين  C  حد اكثر استفاده براى تقويت سيستم دفاع طبيعى بدن بشود لااقل 200 ميلىگرم در روز ويتامين  C  لازم است . تأمين اين مقدار ويتامين  C  از طريق خوردن مواد غذايى داراى آن ويتامين بسيار آسان است . مثلا خوردن نصف يك طالبى متوسط در حدود 113 ميلىگرم ويتامين  C  دارد كه در حدود 2 برابر نياز روزانهء توصيه شده ( 60 ميلىگرم ) است . ولى اگر نصف پيمانه كلم بروكلى خورده شود 48 ميلىگرم يعنى 80 درصد نياز روزانهء توصيه شده را تأمين مىكند .\r\nبديهى است كه با طريق خوردن انواع ميوه‌ها نظير مركبات و كلم بروكلى و ترب و دم‌كرده يا خيس كردهء تورم گل سرخ « 1 » مىتوان به آسانى مقدار لازم ويتامين  C  را براى بدن تأمين نمود .\r\nويتامين  E  نيز از نظر تأثير مهمى كه براى افزايش\r\n\r\n\r\n","description":"","footnote":"\r\n( 1 ) .  Rose hip  ؛ تورم زير گلبرگ‌هاى گل سرخ داراى مقدار زيادى ويتامين  C  است . براى اطلاع بيشتر از خواص آن به معارف گياهى ( جلد سوم ) تأليف همين نويسنده مراجعه فرماييد .\r\n","page_name":" 19 ","page_number":19},
  {"content":"\r\n\r\nتوانايى سيستم دفاع طبيعى بدن دارد مورد توجه زياد است . بدن انسان از ويتامين  E  براى توليد نوعى پروتئين به نام اينترلوكين - 2 « 1 » استفاده مىكند و تحقيقات دانشمندان نشان داده است كه اينترلوكين - 2 مىتواند هر چيزى اعم از باكترى ، ويروس يا سلول‌هاى سرطانى را مهار كند .\r\nدر يك تحقيق ، محققان مركز تحقيقات جان ماير در دانشگاه تفتس دريافته‌اند كه افرادى كه مقدار قابل ملاحظه‌اى ( در حدود 800 واحد بين المللى ) ويتامين  E  در روز مىخورند قادر خواهند بود مقدار توليد اينترلوكين - 2 را تا 69 درصد افزايش دهند و با توجه به اينكه مقدار مورد نياز روزانه و توصيه‌شدهء ويتامين  E  براى انسان حدود 30 واحد بين المللى است و تأمين مقدار زيادى ويتامين  E  ( 800 واحد بين المللى ) فقط از طريق خوردن مواد غذايى ممكن است دشوار باشد و عملى نباشد ، به اين دليل برخى از پزشكان براى تأمين ويتامين  E  ، توصيه مىكنند از مكمل ويتامين  E  استفاده شود .\r\nولى مع هذا تا هروقت و تا هر مقدار كه بتوان از مواد غذايى داراى ويتامين  E  استفاده نمود ، بازهم اين مواد به طور محسوس در تقويت سيستم دفاع طبيعى بدن اثر مفيد خواهند گذارد .\r\n\r\nخوردن چربى را كاهش دهيد تا سيستم دفاع طبيعى بدن تقويت شود .\r\n\r\n\r\n","description":"","footnote":"\r\n( 1 ) .  Interleukin - 2 \r\n","page_name":" 20 ","page_number":20},
  {"content":"\r\n\r\nدرحالىكه خوردن غذاهاى مناسب براى تقويت سيستم دفاع طبيعى بدن مؤثر است ، استفاده از مواد غذايى نامناسب ، بخصوص غذاهايى كه خيلى چرب هستند اثر عكس دارد و سيستم دفاع طبيعى بدن را ضعيف مىكند . دكتر پترو مىگويد غذاهاى چرب در فرسايش سيستم دفاع طبيعى بدن مؤثرند و ضعيف شدن آن را تسريع مىكنند . او اظهار مىدارد كه علت اين تأثير را نمىداند ولى آنچه معلوم است و آزمايش‌ها و بررسىهاى متعددى نشان داده است ، اين است كه چربى زياد و مواد غذايى خيلى چرب توليد راديكال‌هاى آزاد مخرّب را در بدن افزايش مىدهد . تحقيقات نشان مىدهد افرادى كه مقدار چربى را در رژيم غذايى خود كاهش مىدهند به طور محسوس فعاليت سلول‌هاى  NK  در بدن آنها افزايش مىيابد كه اين خود علامت تقويت سيستم دفاع طبيعى بدن است .\r\nدر تحقيقى كه در دانشكدهء پزشكى دانشگاه ماساچوست در ورسستر انجام شده ، تعدادى از مردان داوطلب را براى مدت سه ماه در رژيم غذايى كم‌چربى قرار دادند ، پس از بررسى نتايج طرح معلوم شد كه در مقابل كاهش هريك درصد چربى از مواد غذايى ، فعاليت سلول‌هاى مدافع  NK  در حدود يك درصد افزايش يافته است . سؤال اين است كه مقدار چربى در رژيم غذايى تا چه حد بايد\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nكاهش داده شود .\r\nدكتر پترو معتقد است در مورد اغلب افراد اگر مقدار چربى در رژيم غذايى روزانهء آنها كمتر از 30 درصد كالرى روزانه باشد ، يعنى از حدود 20 و حد اكثر 25 درصد بيشتر نباشد ، احتمالا به سيستم دفاع طبيعى آنها كمك مىكند . دربارهء رژيم غذايى كم‌چربى صدها نظر در متون دانش تغذيه آمده است ، ولى خلاصهء مطلب آن است كه براى اين كار اولا بايد از مصرف خوراكىهاى تجارتى بازار پرهيز شود ، زيرا معمولا خيلى چرب هستند .\r\nبخصوص بايد از خوردن خوراكىهاى كنسرو شده اجتناب كرد . ( البته به استثناى كنسروهاى ميوه و سبزى و لوبيا و نخودسبز كه معمولا بدون چربى و فقط با آب تهيه شده‌اند ) . ثانيا حتى الامكان از ميوه‌ها و سبزىهاى تازه و لوبيا و غلات و دانه‌ها و انواع نان‌هاى كامل يعنى نانى كه سبوس آرد آن گرفته نشده است حد اكثر استفاده بشود . همچنين بايد از خوردن لبنيات كه با شير كامل چرب درست شده پرهيز شود و به‌جاى آن از شير بىچربى و ماست و پنير كم‌چربى استفاده شود . مصرف گوشت قرمز خيلى كاهش داده شود و مقدار كمى نيز كه خورده مىشود گوشت بىچربى باشد . در مصرف گوشت مرغ و خروس ، از خوردن پوست آنها كه چرب است خوددارى شود و بيشتر از\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nغذاهاى دريايى و ماهى استفاده شود .\r\nتمهيدات ديگرى كه براى افزايش مقاومت بدن در برابر بيمارىها مؤثر است بالا بردن قدرت جذب بدن براى استفاده از مواد مغذى است .\r\nطبق نظر دكتر رانجيت كومار چاندرا « 1 » ، استاد پژوهشگر در دانشگاه مموريال نيوفاوندلند كانادا و مدير سازمان جهانى سلامتى و ايمن‌سازى بدن از طريق تغذيه ، بيش از ثلث اشخاص سالخوردهء ظاهرا سالم به علت فرسايش اعضاى بدن قادر به جذب بسيارى از مواد مغذى موجود در غذاها نيستند . معمول‌ترين كمبودهاى مواد مغذى در اين اشخاص ، اغلب كمبود آهن و روى و ويتامين  C  است كه با خوردن غذاهاى مناسب مىتوان به آسانى به رفع اين نقص توفيق يافت . مثلا در مورد فقر آهن ، چون جذب آهن مواد غذايى با كمك ويتامين  C  بسيار بهتر انجام مىگيرد ، اگر در رژيم غذايى شامل گوشت و سبزى و دانه‌هاى غلات يك ليوان عصارهء طبيعى پرتقال كه سرشار از ويتامين  C  است نيز خورده شود ، آهن موجود در گوشت و دانه‌هاى غلات و سبزىها خيلى بهتر و بيشتر جذب مىشود . بديهى است كه براى تأمين ويتامين  C  مىتوان از ساير مواد غذايى كه منبع سرشار ويتامين  C  هستند ، نظير آب ليموترش و كلم بروكلى و اسفناج كه بخارپز شده و يا توت‌فرنگى و\r\n\r\n\r\n","description":"","footnote":"\r\n( 1 ) .  Ranjit Kumar Chandra \r\n","page_name":" 23 ","page_number":23},
  {"content":"\r\n\r\nطالبى و غيره نيز استفاده كرد .\r\n\r\nآهن\r\nكمبود آهن از نوع كمبودهايى است كه در اغلب اشخاص ديده مىشود . معمولا به علت عدم استفاده از رژيم غذايى مناسب ( شامل گوشت قرمز كم‌چربى و سبزىهاى برگى و ساير مواد طبيعى ) كمبود آهن بروز مىكند .\r\nزنان در دورهء عادت ماهيانه كه خون‌روى دارند غالبا دچار كمبود آهن مىشوند و ناراحتىهاى معده ، نظير زخم معده كه منجر به خون‌ريزى شود و همچنين عفونت‌هاى انگلى از جمله مسائلى هستند كه ايجاد كمبود آهن مىكنند . آهن كه معمولا در طحال و كبد و مغز استخوان ذخيره مىشود در درجهء اول براى توليد هموگلوبين در خون كاربرد دارد و يكى از علائم مهم كمبود آهن ، كاهش مقدار هموگلوبين خون است . مقدار ضرورى روزانهء آهن براى بدن شخص بالغ در حدود 18 ميلىگرم است ؟\r\nويتامين  C  به جذب آهن از مواد غذايى كمك مىكند . بنابراين توصيه مىشود در مواقعى كه از مواد غذايى داراى آهن ، بخصوص مواد گياهىاى استفاده مىشود كه نوع آهن موجود در آنها از نوع\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nآهن سه‌ظرفيتى « 1 » است - كه اين نوع آهن خيلى كم جذب مىشود - بايد لااقل از يك ليوان آب پرتقال طبيعى تازه و يا آب ليموترش نيز استفاده نمود تا مقدار جذب آهن افزايش يابد .\r\nبايد توجه داشت كه در تأمين و مصرف آهن زياده‌روى نشود ، زيرا اگر آهن بدن از مقدار ضرورى روزانه بيشتر باشد ممكن است منشأ ناراحتىهايى شود . مصرف بيش از حد آهن ممكن است ايجاد دردهاى غير عادى ، اسهال يا يبوست نمايد .\r\n\r\nروى ( زينك )\r\nروى نيز نظير آهن از فلزات مهمى است كه حتى مقدار خيلى كم آن در تقويت مبارزان خط اول جبههء سيستم دفاع طبيعى بدن يعنى در تقويت لمفوسيت‌ها نقش تعيين‌كننده دارد . دكتر شرمان « 2 » ، استاد و رئيس گروه علوم تغذيه در دانشگاه راتگرز « 3 » در نيوجرسى مىگويد : وقتى بدن با يك مهاجم بيمارىزا مواجه مىشود بلافاصله سلول‌هاى سيستم دفاع طبيعى بدن تكثير مىشوند و روى و آهن هر دو در اين فرايند سهم مؤثرى دارند . هرچه مقدار روى در بدن كمتر از ميزان\r\n\r\n\r\n","description":"","footnote":"\r\n( 1 ) .  non him \r\n( 2 ) .  Adria sherman \r\n( 3 ) .  Rutgers \r\n","page_name":" 25 ","page_number":25},
  {"content":"\r\n\r\nضرورى باشد ، قدرت دفاع لمفوسيت‌ها در مقابل مهاجم بيمارىزا ضعيف‌تر خواهد بود . خوشبختانه كمبود روى معمولا بسيار به ندرت اتفاق مىافتد .\r\nدر مورد كمبود روى ، گياه‌خواران بيشتر در معرض خطر هستند زيرا گوشت قرمز كم‌چربى و غذاهاى دريايى كه بهترين منبع تأمين روى هستند مصرف نمىكنند .\r\nاگر به‌طور متوسط روزانه 15 ميلىگرم روى از طريق خوردن غذاهاى طبيعى مصرف شود براى فعّال نمودن سيستم دفاع طبيعى بدن كافى به نظر مىرسد . با خوردن 100 گرم گوشت قرمز كم‌چربى در حدود 32 درصد مقدار ضرورى روزانه تأمين خواهد شد . و خوردن روزانه حدود 80 عدد تخم كدو حلوايى درشت كه منبع روى است ، پس از دو سه ماه بتدريج به رفع كمبود زينك ، بخصوص در غدهء پروستات - براى كاهش ورم خوش‌خيم پروستات - كمك مىكند .\r\n\r\nويتامين  B 6 \r\nمحققان دانشكدهء تغذيه دانشگاه تفتس ايالت ماساچوست در بررسىهاى خود كشف كرده‌اند در مواردى كه اشخاص سالخورده از رژيم غذايى فقير از نظر ويتامين  B 6  استفاده كرده‌اند ، سيستم دفاع طبيعى بدن آنها ضعيف شده است .\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nمقدار ويتامين  B 6  ضرورى روزانه براى اشخاص جوان بالغ در حدود 2 ميلىگرم در روز است ولى اين مقدار براى اشخاص سالخورده به هيچ وجه كافى نيست . آزمايش‌ها نشان داده است همين‌كه مقدار ويتامين  B 6  در رژيم غذايى سالخوردگان از 2 ميلىگرم در روز به 50 ميلىگرم در روز افزايش داده شده ، سيستم دفاعى طبيعى بدن آنها كاملا تقويت گرديده است . براى تأمين ويتامين  B 6  كافى به منظور جبران كمبود آن بايد كوشيد در رژيم غذايى از مواد غذايى سرشار از ويتامين  B 6  استفاده كرد . نخود ، آلو و عصارهء آلو « 1 » و گوشت بوقلمون و سيب‌زمينى و موز از جمله مواد غذايى هستند كه منبع خوبى براى ويتامين  B 6  به شمار مىروند . بديهى است كه جگر ، قلوه ، دل ، شير و تخم‌مرغ و گوشت گاو نيز منابع خوبى براى ويتامين  B 6  هستند و اشخاصى كه طبق نظر پزشك مجاز به خوردن اين فرآورده‌هاى حيوانىاند نيز مىتوانند از آنها استفاده كنند .\r\n\r\n\r\n","description":"","footnote":"\r\n( 1 ) .  Prune \r\n","page_name":" 27 ","page_number":27},
  {"content":"\r\n\r\n\r\nجدول مواد غذايى سرشار از بتاكاروتن\r\nنوع مادهء غذايى مقدار بتاكاروتن به ميلىگرم در صد گرم مادهء غذايى\r\nبرگهء زردآلو 6 / 17 ميلىگرم ( در حدود 28 نيمه‌برگه )\r\nبرگهء هلو 2 / 9 ميلىگرم ( در حدود 7 نيمه‌ميوه )\r\nسيب‌زمينى شيرين پخته 8 / 8 ميلىگرم ( حدود 1 - 2 پيمانه پوره )\r\nهويج 9 / 7 ميلىگرم ( 5 / 1 هويج متوسط )\r\nكلم برگى 4 / 5 ميلىگرم ( حدود 2 / 1 پيمانه خردشده )\r\nاسفناج خام 1 / 4 ميلىگرم ( حدود 5 / 1 پيمانه خردشده )\r\nزردآلو خام رسيده 5 / 3 ميلىگرم ( حدود 3 عدد متوسط )\r\nكدو حلوايى 1 / 3 ميلىگرم ( حدود 2 / 1 پيمانه له شدهء كدو )\r\nطالبى 3 ميلىگرم ( حدود 1 / 0 يك طالبى )\r\nبرگ چغندر پخته 2 / 2 ميلىگرم ( حدود 2 - 3 پيمانه خردشده )\r\nكدو زمستانى 4 / 2 ميلىگرم ( حدود 2 / 1 پيمانه له‌شده )\r\nكاهو ايرانى با برگ‌هاى شل سبز 9 / 1 ميلىگرم ( حدود 15 برگ )\r\nانبه 3 / 1 ميلىگرم ( حدود 2 / 1 ميوهء متوسط )\r\nكلم بروكلى 7 / 0 ميلىگرم ( حدود 2 - 3 پيمانه خردشده )\r\nكلم تكمه‌اى 5 / 0 ميلىگرم ( حدود 5 عدد تكمه‌هاى آن )\r\n\r\n","description":"","footnote":"","page_name":" 28 ","page_number":28},
  {"content":"\r\n\r\nغذادرمانى\r\n\r\nبخش دوم : عسل و خواص شفابخش آن\r\n\r\n","description":"","footnote":"","page_name":" 29 ","page_number":29},
  {"content":"\r\n . \r\n","description":"","footnote":"","page_name":" 30 ","page_number":30},
  {"content":"\r\n\r\n « فِيهِ شِفاءٌ لِلنَّاسِ إِنَّ فِي ذلِكَ لَآيَةً لِقَوْمٍ يَتَفَكَّرُونَ » \r\n( قسمتى از آيهء 69 ، سورهء مبارك نحل )\r\n\r\n1 روش طبيعى درمان معجزه‌آساى تب يونجه « 1 » و ناراحتىهاى ناشى از حساسيت و آلرژى با خوردن عسل خام با موم حاوى گرده تلقيح گل‌ها ( پولن « 2 » )\r\nتب يونجه يك بيمارى ناشى از حساسيت است كه موجب ريزش آب از بينى و مجارى فوقانى آن مىشود و ممكن است با علائم آب‌ريزش از چشم‌ها و بينى ، التهاب چشم و بينى ، نزله ، احساس\r\n\r\n\r\n","description":"","footnote":"\r\n( 1 ) .  Hay fever \r\n( 2 ) .  Pollen  ؛ زنبور عسل در موقع جمع‌آورى نوش گل‌ها پاهايش كه پوشيده از موهاى ريز است به پولن با گردهء تلقيح داخل گل‌آلود مىشود . اين پولن‌ها در كندو با عسل و موم مخلوط مىگردد .\r\n","page_name":" 31 ","page_number":31},
  {"content":"\r\n\r\nسرما در سر انسان ، سردرد و ناراحتىهاى تنفسى شبيه آسم همراه باشد . به‌طورىكه ديده شده ، هر وقت بيمارى تب يونجه در فصل شيوع آن ( بيشتر در بهار و پاييز ) مطرح باشد شايد بيش از 20 درصد مردم كم‌وبيش مبتلا مىشوند و دچار خارش و آب‌ريزش چشم و گرفتگى صدا و عطسه‌هاى مكرّر و بالاخره زكام مىشوند . اين بيماران براى رهايى از ناراحتىهاى خود غالبا دست به دامن داروهاى ضد حساسيت آنتى هيستامين و نظاير آن مىشوند كه خود داراى عوارض جانبى است .\r\nولى يك داروى طبيعى ديگر وجود دارد كه ممكن است به طور معجزه‌آسايى براى رفع اين بيمارى و تمام ناراحتىهاى ناشى از آن مؤثر باشد و به رغم آنكه تا حال هيچ تحقيق علمى معروفى آثار درمانى آن را ثابت نكرده است ، عدهء زيادى در دنيا ، چون اثر شفابخش آن را ديده‌اند از آن استقبال مىكنند . اين داروى معجزه‌گر ، پولن گل‌ها مخلوط با عسل و موم است . و ارزش دارد كه هر كسى آن را امتحان كند . عسل خوراك لذيذى است كه همه آن را دوست دارند و به استثناى اشخاصى كه براى جذب مواد قندى مشكل دارند و مبتلا به ديابت هستند ، براى همه خوراكى بسيار مطبوع و مفيد است .\r\nبه داستان جالب و واقعى زير توجه فرماييد .\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nسال‌ها بود كه سناتور توم هاركين « 1 » ، سناتور دمكرات ايالت آيوا در امريكا مبتلا به بيمارى حساسيت بود و براى رهايى از رنج ناراحتىهاى تب يونجه كه هرساله مدتى به شديدترين شكل دچارش بود مرتبا از داروهاى ضد هيستامين استفاده مىكرد . ولى حساسيت او سال‌به‌سال شديدتر مىشد و ديگر داروهاى ضد هيستامين نيز چندان تأثيرى نمىكرد . ناچار به توصيهء پزشك ، مقدار مصرف داروى ضد هيستامين را افزايش مىداد ولى پس از چندين سال اين دارو با هيچ مقدارى ديگر مؤثر نبود . در بهار سال 1993 ، در فصل شكوفهء گيلاس به واشنگتن دى . سى وارد شد . چون اين فصل زمان وفور پولن گيلاس است ، سناتور بيچاره با اينكه مرتبا به تعداد زياد از كپسول‌هاى ضد هيستامين و سرماخوردگى استفاده مىكرد مع هذا همچنان به شديدترين شكل دچار ناراحتىهاى حساسيت شده ، چشمان ورم كرده و حملهء عطسه‌هاى مكّرر در شب‌ها و موقع خواب ، او را شديدا آزار مىداد . گرفتگى صدا و تودماغى صحبت كردن و مشكل شدن تنفس از راه بينى باعث شده بود كه نتواند در اغلب كميسيون‌هاى سنا شركت كند و روزانه شايد بيش از يك بسته دستمال كاغذى مصرف مىكرد !\r\nسناتور چنين مىگويد : شب‌ها از شدت\r\n\r\n\r\n","description":"","footnote":"\r\n( 1 ) .  Tom Harkin \r\n","page_name":" 33 ","page_number":33},
  {"content":"\r\n\r\nناراحتى نمىتوانستم بخوابم . مرتبا از عطسه بيدار مىشدم . چون نمىتوانستم تنفس كنم ، از افشانه‌هاى بينى استفاده مىكردم و داروى سلدان « 1 » مىخوردم كه ديگر بىاثر شده بود و از انواع قرص‌هاى سرماخوردگى نظير سودافد « 2 » و بنادريل « 3 » مصرف مىكردم . يك روز كه با يكى از دوستان در مسافرتى رانندگى مىكردم ، او پرسيد چرا از قرص‌هاى پولن زنبور عسل به نام تجارتى  Aller - Be - Gone  كه توسط كمپانى داروسازى يكى از دوستانش ساخته مىشود استفاده نمىكنم . مرددّ بودم كه اين چگونه دارويى است ، ولى به‌هرحال چاره‌اى نداشتم جز آنكه به هر چيزى متوسل شوم .\r\nپس قرص‌ها را تهيه كردم .\r\nسناتور طبق دستور ، ابتدا تعداد معدودى از قرص‌ها را خورد و ده دقيقه به انتظار نتيجهء آن صبر نشست ، چون طبق دستور ، براى اينكه روشن شود كه شخص به اين داروى جديد حساسيت ندارد معمولا خيلى با احتياط مصرف آن آغاز مىشود .\r\nچون با خوردن آن تعداد معدود ، ناراحتى او رفع نشد ، بتدريج مصرف را افزايش داد و هربار منتظر مىشد كه نتيجهء آن روشن شود . او اين كار را تكرار كرد تا اينكه يك روز پس از خوردن 60 قرص ، احساس كرد كه خارش چشمانش كمى كاهش يافته\r\n\r\n\r\n","description":"","footnote":"\r\n( 1 ) .  Seldane \r\n( 2 ) .  Sudafed \r\n( 3 ) .  Benadryl \r\n","page_name":" 34 ","page_number":34},
  {"content":"\r\n\r\nاست . پس از آن در روز ششم اتفاق جالبى رخ داد .\r\nناگهان علائم آلرژى او به كلى قطع شد و ديگر آب ريزش نداشت . چشمانش روشن شد ، آب‌ريزش از چشم‌هايش بند آمد و ديگر عطسه نكرد . به عبارت ديگر ، بيمارى تب يونجهء او شفا يافت و مصرف قرص را قطع كرد . پس از آن براى پيشگيرى ، هر روز 6 قرص مصرف كرد و تنها در آغاز بهار و پاييز كه فصل پخش پولن است تعداد قرص‌ها را افزايش مىداد .\r\nبا آنكه برخى از پزشكان و دوستان به او گفته بودند كه درمان حساسيت با پولن توجيه علمى ندارد و كار بىمعنى و مسخره‌اى است ولى او ديگر به اين صحبت‌ها توجه نمىكرد . او مىگفت : هرچه دربارهء بىاثر بودن داروى پولن عسل مىگويند بگويند . من از اين دارو معجزه ديده‌ام زيرا تب يونجهء من پس از چندين سال به طور معجزه‌آسا قطع شده است . از آن پس سناتور هاركين كه به درمان‌هاى طبيعى پزشكى جايگزين « 1 » معتقد شده بود ، به عنوان يك نيروى سياسى مؤثر و باايمان مرتبا از طريق سنا به سازمان ملى بهداشت امريكا « 2 » توصيه مىكرد كه اعتبارات بيشترى براى تحقيقات آثار شفابخش داروهاى طبيعى غذايى از جمله پولن عسل اختصاص داده شود .\r\n\r\n\r\n","description":"","footnote":"\r\n( 1 ) .  Alternative Medicine \r\n( 2 ) .  NiH \r\n","page_name":" 35 ","page_number":35},
  {"content":"\r\n\r\n\r\nچه قراين و شواهد علمى براى تأييد اثر شفابخش پولن عسل وجود دارد ؟\r\nتا به حال مطالعات علمى دقيقى كه بتواند پزشكان را در مورد آثار شفابخش پولن عسل براى درمان تب يونجه و رفع آلرژىها متقاعد و قانع سازد انجام نشده است . فقط چند گزارش در مجلات پزشكى قديمى وجود دارد كه در اين‌باره اظهارنظر كرده ، ادعا مىكنند كه پولن عسل علائم آلرژىها و تب يونجه را كاهش مىدهد . در سال 1920 درمان با پولن عسل در امريكا رواج داشته و گزارش يك پزشك حاكى است كه از اين داروى طبيعى براى درمان موفقيت‌آميز بيش از 150 مورد آسم و تب يونجه استفاده كرده است .\r\nاز جمله تحقيقات جديدى كه در سال 1991 توسط دكتر تين‌ترو « 1 » در مؤسسهء پژوهش‌هاى ارتباطات زيستى در شهر ويچيتا « 2 » در ايالت كانزاس انجام شده ، آزمايشى است دربارهء مصرف فراوردهء دارويى پولن عسل به صورت قرص با نام تجارتى  Bee All Free  در مورد 195 نفر داوطلب كه مبتلا به آلرژى و آسم و تب يونجه و ناراحتى سينوس مزمن و بيمارى انسداد ريوى مزمن با علائم شديد حساسيت بوده‌اند . اين آزمايش به اين ترتيب صورت گرفته است كه به هريك از بيماران گفته شده از\r\n\r\n\r\n","description":"","footnote":"\r\n( 1 ) .  Maurice M . Tinterow \r\n( 2 ) .  Wichita \r\n","page_name":" 36 ","page_number":36},
  {"content":"\r\n\r\nقرص‌هاى پولن عسل به تعدادى كه لازم است ، بتدريج آن‌قدر مصرف كنند تا علائم بيمارى از بين برود .\r\nدر اين آزمايش ، پولن عسل در مورد تمام بيماران بجز براى 4 نفر كاملا مؤثر و شفابخش بود .\r\nزمان متوسط براى تأثير ده دقيقه و تعداد متوسط قرص مصرفى 15 عدد بود . فقط يك بيمار تا 120 قرص خورد . سريع‌ترين تأثير در يك دختر چهار ساله ديده شد . اين دختر به جاى مصرف قرص از سه قاشق سوپ‌خورى شربت دارو استفاده كرد و پس از 92 ثانيه به كلى آثار و علائم ناراحتىهاى او بر طرف شد . سه نفر از بيماران كه خوردن قرص‌ها براى آنها تأثير درمانى نداشته ، پس از خوردن قرص‌ها كمى دچار حالت تهوع شدند . نتيجه‌گيرى دكتر تين‌ترو آن است كه پولن عسل در مورد اكثريت بيماران تأثير دائمى شفابخش داشته ، يعنى علائم بيمارى ديگر عود نكرده و در مورد آن عده كه پس از مدتى باز چند حملهء بيمارى داشته‌اند با خوردن تعداد ديگرى قرص پولن عسل ناراحتى آنها بر طرف شده است .\r\n\r\nتوضيحى مختصر دربارهء نحوهء اثرگذارى پولن عسل\r\nظاهرا پولن عسل شخص را در برابر آلرژىها غير حساس مىكند ؛ يعنى اثرى شبيه به تأثير آمپول‌هاى ضد آلرژى . هر وقت كه بدن در معرض\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nحملهء مقدار كمى عوامل بيمارىزا نظير عوامل آلرژىزا و يا آنتىژن « 1 » قرار گيرد ، پولن عسل كمك مىكند تا سيستم دفاع بدن و يا به عبارت ديگر آنتىبادىها در برابر دشمن آلرژىزا صف‌آرايى كنند و به اين طريق مانع مىشود كه بدن عكس‌العمل‌هايى به شكل ناراحتى تنفسى يا گرفتگى صدا و غيره در برابر عامل آلرژىزا از خود ظاهر سازد . ولى در اين جدال ، اجزاى گوناگون ساختمان پولن از جمله پروتئين‌هاى پولن عسل چه نقشى ممكن است داشته باشند ؟ اين امر ناشناخته است . نظر دكتر تين‌ترو اين است كه شفابخشى اين داروى طبيعى ( پولن عسل ) نتيجهء تركيبى از مجموعهء تركيبات موجود در ساختمان پولن عسل است و عملا در كوتاه‌مدت ، پولن عسل توقفى در فعاليت زنجيرهء هيستامين ايجاد مىكند . كه درنتيجه علائم آلرژى ناگهان رفع مىشود . اين علائم بعدها هم ديگر ظاهر نمىشوند زيرا پولن عسل كمبود سيستم دفاعى بدن را كه علت ايجاد آلرژى است رفع كرده و آن را بازسازى مىكند .\r\n\r\nاثر خوردن شانهء عسل خام با موم در رفع آلرژى به جاى قرص‌هاى تجارتى پولن عسل\r\nاشخاصى كه به قرص‌هاى ساخته شدهء تجارتى پولن عسل دسترسى ندارند مىتوانند با خوردن\r\n\r\n\r\n","description":"","footnote":"\r\n( 1 ) .  Antigen  ؛ هر ماده‌اى كه در شرايط مساعد توليد آنتىبادى را تحريك مىكند ؛ يعنى سيستم دفاع بدن را تحريك به عكس‌العمل در برابر آن مىنمايد .\r\n","page_name":" 38 ","page_number":38},
  {"content":"\r\n\r\nشانهء طبيعى عسل خام خود را درمان كنند . به داستان جالب زير توجه فرماييد :\r\nدكتر جيمز گوردون « 1 » كه يك پزشك فارغ التحصيل دانشگاه هاروارد و استاد بالينى رشتهء روان‌درمانى و پزشكى خانوادگى در دانشكدهء پزشكى دانشگاه جورج تاون امريكاست ، طى سال‌هاى مديد ، يعنى از دوران كودكى از آلرژى شديدى رنج مىبرده است . بيمارى او در سال 1970 كه خانه‌اش به مزرعه‌اى در نزديكى واشنگتن دى . سى منتقل شد ، بسيار شدت پيدا كرده است . در اين مورد به صحبت‌هاى خود او توجه نماييد : من روزها مرتبا در مزرعه و باغ محل سكونتم كار مىكردم . در اين محيط انواع مختلف پولن‌هاى گل‌ها به طور گسترده وجود داشت و من ناچار بودم مرتبا از قرص‌هاى ضد هيستامين و ضد التهاب استفاده كنم كه هيچ‌گاه در رفع كامل آلرژى به من كمك نمىكردند . فقط مدت كوتاهى علائم آلرژى تخفيف مىيافت و دوباره ناراحتىها عود مىكرد . تصادفا روزى با يك كارشناس داروهاى طبيعى هندى در لندن آشنا شدم و او دارويى را كه در متون كهن هندى براى اين ناراحتى تجويز مىشود به من توصيه كرد . آن دارو ، عسل خام در شانه‌هاى طبيعى با موم بود .\r\nتصميم گرفتم به عنوان آزمايش از آن استفاده كنم زيرا مىدانستم كه به‌هرحال خوردن آن به احتمال\r\n\r\n\r\n","description":"","footnote":"\r\n( 1 ) .  Dr James S . Gordon \r\n","page_name":" 39 ","page_number":39},
  {"content":"\r\n\r\nزياد براى من ضررى نخواهد داشت . ولى جالب آن است كه اين دارو نه فقط ضرر نداشت بلكه كمك زيادى نيز به درمان ناراحتىهاى مزمن من كرد . در مدت بيست سال پس از اين مداوا ، ديگر از حمله‌هاى شديد تب يونجه و آلرژى خبرى نبود و آلرژىاى كه تقريبا يك عمر گرفتارش بودم پس از چند ماه از بين رفت .\r\nدكتر گوردون روش استفاده از اين دارو را چنين شرح مىدهد : از يك فروشگاه ، يك شانهء عسل كامل دست نخورده با موم خريدم . بهترين روش ، خريدارى از فروشگاه‌هاى سنتى محلى است و نه از كارخانه‌هاى عسل‌سازى . زيرا در اين فروشگاه‌ها مىتوان شانه‌هاى عسل طبيعى كه مملو از پولن است خريدارى كرد . سپس قسمت عمدهء عسل شانه را كه قصد خوردن آن را نداشتم با فشار از شانه خارج كردم . پس از آن شانهء مومى عسل‌آلود باقيمانده را به قطعات مكعب شكل به ابعاد 5 / 2 - 2 سانتىمتر بريدم . و در هر روز سه بار و در هربار يكى از مكعب‌ها را خوب جويدم و اين كار را تا سه ماه ادامه دادم . در ابتدا مزهء موم قطعات مكعب شكل كمى برايم غير مأنوس بود ولى پس از چندى برايم آن‌چنان مىنمود كه مشغول جويدن آدامس هستم . در آخر ماه اول حس كردم كه شدت آلرژى من كاهش يافته است و پس از سه ماه عملا به كلى ديگر اثرى از علائم آلرژى در من نبود . از آن تاريخ\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nتا حال حدود 20 سال است كه ديگر علائمى از آلرژى در خود نمىبينم . در حال حاضر هر وقت به مناطقى مسافرت كنم كه محل پخش پولن‌هاى غريب و متفاوت با پولن‌هاى محل اقامتم باشد ، ممكن است مقدارى عكس‌العمل داشته باشم ولى در روستاى محل سكونت ، پولن‌هاى محلى به هيچ وجه براى من آزاردهنده نيستند .\r\nدر مورد تأثير درمانى اين روش مصرف شانه‌هاى مومى عسل در مقايسه با روش درمانى تزريق و مصرف داروهاى ضد هيستامين ، دكتر گوردون چنين اظهارنظر مىكند : بر خلاف تزريق‌هاى ضد آلرژى و مصرف قرص‌هاى شيميايى برطرف‌كنندهء علائم آلرژى كه مرتبا در تمام عمر بايد مصرف شود ، مصرف كوتاه‌مدت شانهء عسل خام طبيعى با موم خيلى سريع و شايد براى تمام عمر موجب درمان آلرژى من شد و احتمالا عكس‌العمل دفاعى بدن مرا در برابر پولن‌ها به كلى تغيير داد . به طور قطع اين روش درمان با شانه عسل طبيعى با موم بسيار مؤثرتر از داروهاى ضد آلرژى يا تزريق‌هاى ضد آلرژى براى من بوده است و دليل آن براى من نامعلوم است ، زيرا من فقط مىدانم كه در شانهء عسل خام طبيعى با موم پولن وجود دارد ، ولى شايد ده‌ها جزء شفابخش ديگر نيز باشد كه هيچ‌كدام در قرص‌ها و تزريق‌هاى ضد آلرژى وجود ندارد .\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nدر تئورى و ظاهرا ، اثر شانهء عسل خام طبيعى با موم شبيه اثر تزريق‌هاى ضد آلرژى است ولى به‌هرحال تزريق نيست ، يك مادهء طبيعى است كه خداوند متعال براى شفاى اين نوع بيمارى و شايد ده‌ها بيمارى ديگر در عسل به وديعت نهاده است و مصرف مقدار كمى از آن به سيستم دفاعى بدن كمك و آن را مجهز مىكند كه در برابر عوامل آلرژىزا ايمنى يابد . اين مسلما طبيعىترين راهى است كه براى استقرار ايمنى در برابر بيمارىها وجود دارد . وقتى از دكتر گوردون سؤال شد كه آيا هيچ تحقيق و مطالعهء علمى قابل اتكايى در مورد اثر شفابخش شانهء عسل مىشناسد جواب داد : بايد صادقانه بگويم كه من مطلب قابل اعتمادى در اين مورد سراغ ندارم . زيرا هيچ انگيزهء اقتصادى در صنايع عسل و پرورش زنبور عسل براى انجام چنين تحقيقاتى وجود ندارد و من هم اين روش درمان را نه به آن دليل كه تحقيقات علمى پزشكى آن را تأييد مىكند ، بلكه به توصيهء يك كارشناس دانشمند گياه‌درمانى و درمان‌هاى طبيعى ، انتخاب كردم ؛ روشى كه قرن‌ها براى درمان اين بيمارى مورد استفاده بوده است . اگر واقعا اين روش در عمل براى همهء اشخاص مؤثر باشد و ناراحتىهاى تب يونجه و آلرژى آنها را درمان كند ، ديگر احتياجى به اجراى تحقيقات با روش كور « 1 »\r\n\r\n\r\n","description":"","footnote":"\r\n( 1 ) .  Double blind test  ؛ يك روش علمى آمارى براى تحقيقات پزشكى\r\n","page_name":" 42 ","page_number":42},
  {"content":"\r\n\r\nمضاعف در اين‌باره نيست . من معتقدم كه همه مىتوانند اين روش را روى خود امتحان كنند ، و به احتمال زياد ممكن است اين روش درمان در مورد ديگران نيز نظير آنچه براى من اتفاق افتاد ، مؤثر باشد .\r\n\r\nبحثى دربارهء فاكتورهاى ايمنى در اجراى اين روش درمانى\r\nبرخى اشخاص در برابر نيش زنبور عسل آلرژى دارند كه ممكن است حتى موجب ايجاد شوك آنافيلاكتيك « 1 » در آنها بشود . گزارش‌هاى متعددى در مورد عكس‌العمل شديد حساسيتى در برابر مصرف پولن عسل نيز وجود دارد .\r\nيكى از دانشمندان متخصص آلرژى و ايمنىشناسى در پالم بيچ ايالت فلوريدا ، به نام دكتر تاكر « 2 » كه خودش از پولن عسل به عنوان مكمل مغذى استفاده مىكند ، معتقد است كه اگر كسى نسبت به يكى از انواع پولن و يا نسبت به آنتىژن زنبور عسل حساسيت شديد داشته باشد ، اجراى اين روش را نبايد به او توصيه كرد زيرا ممكن است\r\n\r\n\r\n","description":"","footnote":"\r\n- است كه بايد طرح آن با نظر كارشناس آمار و روش تحقيق تهيه شود .\r\n( 1 ) .  Anaphylaetic  ؛ عكس‌العمل‌هاى شديد حساسيتى بدن در برابر برخى مواد است . در مورد تب يونجه اين عكس‌العمل اغلب به صورت ناراحتى بينى و آسم و ايجاد اختلال در مجارى سفلاى تنفسى رخ مىدهد .\r\n( 2 ) .  Dr Tacker \r\n","page_name":" 43 ","page_number":43},
  {"content":"\r\n\r\nدر وى عكس‌العمل بسيار شديد و خطرناك حساسيتى ايجاد شود . و براى اشخاصى كه به علت ناراحتى شديد علائم آلرژى و تب يونجه تصميم دارند از اين روش درمان استفاده كنند توصيه مىشود به ترتيب زير عمل كنند :\r\nدر آغاز مقدار خيلى كمى مصرف كنند و كمى منتظر بمانند تا عكس‌العمل ظاهر شود . اگر عكس‌العمل ناراحتى حساسيتى شديد بود ، از ادامهء مصرف آن خوددارى شود . اين روشى است كه معمولا اغلب پزشكان در موارد كنترل حساسيت‌ها به كار مىبرند . آنها در آغاز مقدار خيلى كمى از ماده‌اى كه احتمال حساسيت‌زايى دارد روى پوست بدن بيمار مىمالند و كمى صبر مىكنند تا ببينند عكس‌العمل ظاهر مىشود يا نه .\r\nاگر نسبت به ماده‌اى حساسيت باشد ، هرچه مصرف آن بيشتر باشد عكس‌العمل حساسيت بيشتر و شديدتر است . دكتر تاكر مىافزايد : برخى اشخاص پس از مصرف پولن ممكن است دچار اختلالات روده‌اى و معدى شوند . بنابراين در انتخاب اين روش درمان بايد كمال احتياط را مرعى داشت .\r\nبراى استفاده از اين روش درمانى بسيار مفيد و مؤثر ، لازم است ابتدا با مقدار خيلى كمى از پولن و يا شانهء عسل خام با موم درمان را شروع كنيد و در صورت عدم مشاهدهء عكس‌العمل ، مقدار آن را\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nبتدريج افزايش دهيد . و اگر در جريان درمان ، عكس‌العمل‌هايى نظير ناراحتى پوستى ، گر گرفتن و داغ شدن ، سردرد يا خس‌خس كردن سينه مشاهده شد بلافاصله مصرف آن را قطع كنيد .\r\nاگر قبلا به نيش زنبور عسل و يا مصرف فرآورده‌هاى زنبور عسل حساسيت داشته‌ايد ، از اين روش استفاده نكنيد . و اگر اصرار داريد كه به‌هرحال از آن استفاده كنيد ، بهتر است كه شروع آن در حضور يك پزشك متخصص آلرژى باشد تا در صورت بروز عكس‌العمل به شما كمك كند .\r\nاز دكتر تاكر سؤال شد كه سرانجام با توجه به عوارض جانبى احتمالى فوق ، آيا با استفاده از اين روش براى درمان تب يونجه و حساسيت موافق است يا نه . جواب دكتر تاكر مثبت است . او مىگويد : حتما موافق هستم ؛ زيرا با پر كردن سيستم بدن اشخاص با آنتىژن‌هاى موجود در پولن عسل خام با موم ، بدن اشخاص در برابر عواملى كه محرك تب يونجه هستند غير حساس مىشود . البته به‌هرحال در مورد تمام اشخاص لازم است كه مصرف تدريجى باشد و از مقدار خيلى كم شروع شود . از نظر احتمال بروز عكس‌العمل آنافيلالتيك نيز بهتر است مداوا زير نظر پزشك انجام شود .\r\n\r\n","description":"","footnote":"","page_name":" 45 ","page_number":45},
  {"content":"\r\n\r\n\r\n2 ساير خواص درمانى عسل\r\nدر روزگاران كهن از غرغره عسل براى تسكين ناراحتى درد گلو و براى خروج اخلاط استفاده مىشده است . به مثابه نرم‌كننده روى آبسه‌هاى سفت و دردناك ماليده مىشده و به صورت پاك‌كننده و التيام‌دهنده در زخم‌ها به كار مىرفته است . از مخلوط آب ليموترش و عسل و يا سركه و عسل براى آرام كردن سرفه استفاده مىكرده‌اند و در موارد كوفتگى عضله و در سوختگىهاى پوست و ناراحتى سينوس‌ها و شب‌ادرارى كودكان و رفع بىخوابى ، عسل تجويز مىشده است .\r\nدر قرن بيستم و عصر جديد ، تحقيقات زيادى در مورد خواص درمانى عسل به‌عمل آمده و خاصيت ضد عفونى و ضد باكترى بودن عسل كه مورد توجه حكماى دوران طب سنتى بود ، تأييد شده است .\r\nطبق آزمايش‌هايى كه توسط پزشك محققى به نام دكتر پى . جى آرمون « 1 » در افريقاى جنوبى به عمل آمده و گزارش آن در يك مجله پزشكى منتشر شده ، از عسل با موفقيت براى التيام زخم‌هاى عفونى بيماران در مركز پزشكى مسيحيان در كليمانجارو استفاده شده است . در اين موارد ، عسل\r\n\r\n\r\n","description":"","footnote":"\r\n( 1 ) .  P . J . Armon \r\n","page_name":" 46 ","page_number":46},
  {"content":"\r\n\r\nزخم‌ها را به‌طور استريل حفظ كرده و چنان التيام آنها را تسريع كرده كه نيازى به مصرف آنتىبيوتيك نبوده است . در 1970 يك جراح انگليسى سرشناس اعلام داشت كه مرتبا از كاربرد عسل براى التيام زخم‌هاى باز پس از جراحى سرطان استفاده كرده است . او اظهارنظر مىكند كه زخم‌هاى باز كه با عسل پوشانيده شوند ، سريع‌تر التيام يافته ، خيلى كمتر در آنها كلنىهاى باكترى تشكيل مىشود . وى براى مقايسهء خاصيت باكترىكشى عسل با آنتىبيوتيك ، مقدارى عسل را مخلوط با تعدادى زياد از ارگانيسم‌هاى عفونت‌زا در لوله‌هاى آزمايش ريخته و مشاهده كرده است كه عسل بسيارى از ميكروب‌ها را از بين برده است .\r\nعسل براى تسكين دردهاى ناشى از زخم‌هاى معده و روده نيز مفيد است . كارشناسان غذادرمانى مىگويند به طور معمول ، هر وقت درد معدهء ناشى از زخم احساس مىشود ، به جاى آنكه از يك قاشق عسل استفاده شود ، فورا به سراغ يك داروى ضد اسيد مىروند . درصورتىكه خوردن يك قاشق عسل خيلى راحت‌تر و آسانتر از خوردن مايع غليظ گچى ضد اسيد است و در ضمن خيلى سريع‌تر درد را ساكت مىكند . عسل از روزگاران كهن براى كنترل انواع ناراحتىهاى معده به كار مىرفته است .\r\nمحققان دانشكدهء پزشكى دانشگاه ملك سعود در عربستان سعودى در تحقيقات خود دريافتند كه\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nعسل خام تصفيه شده لايهء جدار معده را تقويت مىكند و در يك تحقيقات آزمايشگاهى در دانشگاه وايكاتو « 1 » در زلاند جديد نشان داده شده است كه خوردن محلول رقيق عسل محلى آن ديار كه از نكتار گل‌هاى مانوكا ( از گل‌هاى بومى زلاند جديد ) به دست آمده باشد اثر قاطعى در متوقف كردن رشد باكترى زخم‌زاى معده دارد .\r\nدكتر پاتريك كيلين « 2 » ، معاون تغذيه در مراكز بررسىهاى درمان سرطان در امريكا معتقد است كه عسل خاصيت ضد باكترى بسيار قوى دارد . او توصيه مىكند كه براى استفاده از خاصيت ضد باكترى عسل بايد از عسل تصفيه نشدهء خام استفاده شود زيرا حرارت پاستوريزاسيون ، مواد شفابخش ضد باكترى عسل را ناتوان مىكند و از بين مىبرد . دستور دكتر كيلين آن است كه براى كنترل زخم معده بايد قبل از خواب و با معدهء خالى يك قاشق غذاخورى عسل تصفيه‌نشدهء خام خورد و اين كار را بايد چند بار تكرار نمود تا به كلى اثر شفابخش آن ظاهر شود .\r\n\r\nخواص عسل براى كنترل اسهال\r\nمحققان مركز تحقيقات افريقاى جنوبى در تحقيقات خود دريافته‌اند كه عسل رشد و تكثير\r\n\r\n\r\n","description":"","footnote":"\r\n( 1 ) .  Waikato \r\n( 2 ) .  Patrick Quillin \r\n","page_name":" 48 ","page_number":48},
  {"content":"\r\n\r\nجرم‌هايى نظير ميكروب‌هاى سالمونلا « 1 »  E . Coli ,  و  Shigella  را كه همه ميكروب‌هاى ايجادكنندهء اسهال هستند و در اغلب كشورهاى در حال توسعه مرگ‌آفرين‌اند متوقف و سركوب مىنمايد . جالب آن است كه وقتى عسل خورده مىشود قدرت تأثير آن بر ضد باكترىها در مجارى روده‌ها حفظ مىشود و موجب كنترل اسهال مىگردد .\r\nدر يك آزمايش ، پزشكان بخش بيمارىهاى كودكان دانشگاه ناتال - دوربان افريقاى جنوبى ، دكتر هافجى « 2 » و دكتر موسا « 3 » ، گروهى جوان داوطلب را كه در اثر ناراحتى و اختلال گاسترو - اينترىتيس « 4 » حاد ( يعنى التهاب غشاء مخاطى معده و روده كوچك حاد ) مبتلا به اسهال بودند به دو دسته تقسيم كرده و به يك دسته از آنها مايعى كه با شكر شيرين شده بود خوراندند و به دستهء ديگر مايعى كه با عسل شيرين شده بود . مشاهده شد دسته‌اى كه از مايع عسلى استفاده كرده بودند 40 درصد سريع‌تر بهبود يافتند . از اين آزمايش نتيجه گرفتند كه خاصيت ضد باكترى بودن عسل در بستر رودهء كوچك به كنترل اسهال كمك كرده است .\r\nپزشكان در مورد علت آنكه عسل باكترىهاى بيمارىزا را ناتوان مىكند ، هم‌رأى نيستند . عده‌اى معتقدند كه وجود قند در عسل طبق خاصيت\r\n\r\n\r\n","description":"","footnote":"\r\n( 1 ) .  Salmonella \r\n( 2 ) .  I . E . Haffejee \r\n( 3 ) .  A . Moosa \r\n( 4 ) .  Gastroenteritis \r\n","page_name":" 49 ","page_number":49},
  {"content":"\r\n\r\nاوسموز « 1 » رطوبت را از داخل باكترى و از طريق غشاء سلولى خارج مىكند و موجب مرگ باكترى مىشود . ولى ظاهرا اين تمام پاسخ مسئله نيست .\r\nزيرا در يك آزمايش ديگر در مورد بررسى خاصيت ضد ميكروبى عسل ، قند موجود در عسل گرفته شد و آزمايش با باقيمانده ، يعنى با عسل بدون قندى كه از طريق تقطير عسل به دست آمده بود ، انجام گرفت . و ديده شد كه همچنان تعداد زيادى از ميكروب‌ها در حدّ اثر آنتىبيوتيك استرپتومايسين « 2 » از بين رفته‌اند و به‌علاوه آن‌طور كه ميكروب در برابر استرپتومايسين مقاوم مىشود در برابر عسل اين تحول رخ نمىدهد .\r\n\r\nعسل به عنوان خواب‌آور\r\nعسل در اغلب اشخاص موجب آرامش شده و خواب‌آور است . سوخت‌وساز عسل در بدن شبيه شكر است و طبق تحقيقات مركز پژوهشى  MIT  و ساير دانشمندان ، مشخص شده است كه شكر موجب توليد مادهء سروتونين « 3 » بيشترى در مغز مىشود . سروتونين ماده‌اى است كه فعاليت مغز را كند كرده ، ايجاد خواب و آرامش مىكند .\r\n\r\n\r\n","description":"","footnote":"\r\n( 1 ) .  Osmosis  ؛ عبور يك محلول از غشاى نيمه‌نفوذپذيرى كه دو محلول با غلظت‌هاى متفاوت را از هم جدا مىسازد . معمولا آب از طريق غشاء حدفاصل ، از محلول رقيق‌تر به طرف محلول غليظتر مىرود .\r\n( 2 ) .  streptomycin \r\n( 3 ) .  Serotenin \r\n","page_name":" 50 ","page_number":50},
  {"content":"\r\n\r\n\r\nاحتياطهايى كه در مصرف عسل براى درمان بايد رعايت شود .\r\nطبق توصيهء مراكز كنترل بيمارىها ، عسل را نبايد به كودكان زير يك سال داد . زيرا عسل ممكن است حامل اسپورباكتريايى ناراحتى بوتوليسم « 1 » باشد كه مىتواند در رودهء نارس كودك تكثير يابد و با ايجاد كلنى باكترى ، موجب مسموميت شود . با اينكه احتمال ابتلاى به بوتوليسم در كودكان بسيار كم است و در سال 1986 فقط يك درصد بيمارى بوتوليسم در دنيا گزارش شده كه فقط ثلث آن در اثر عسل بوده است ، باوجود اين توصيهء دانشمندان آن است كه عسل به بچه‌هاى زير يك سال داده نشود ، زيرا ارزش خطر احتمالى آن را ندارد .\r\nو سرانجام اينكه اشخاص مبتلا به ديابت متأسفانه از خوردن عسل محروم‌اند .\r\n\r\n\r\n","description":"","footnote":"\r\n( 1 ) .  Botulism  ناراحتىاى است كه در اثر باكترىاى به نام  Clostridium botulinum  ايجاد مىشود . اين باكترى غير هوازى است و ممكن است در مجارى روده‌هاى انسان ، و در خاك و در عفونت زخم‌ها موجود باشد و برخى از آنها بيمارىزا و مسموم‌كننده هستند .\r\n","page_name":" 51 ","page_number":51},
  {"content":"\r\n . \r\n","description":"","footnote":"","page_name":" 52 ","page_number":52},
  {"content":"\r\n\r\nغذادرمانى\r\n\r\nبخش سوم : پژوهش جديد پزشكى در مورد احتمال تأثير اسيد امينه هوموسيستئين و نقش آن در ايجاد اختلال سلامت قلب\r\n\r\n","description":"","footnote":"","page_name":" 53 ","page_number":53},
  {"content":"\r\n . \r\n","description":"","footnote":"","page_name":" 54 ","page_number":54},
  {"content":"\r\n\r\n\r\nآيا ويتامين‌هاى سهل الوصول  B  ممكن است پاسخى براى كنترل بيمارىهاى عروق قلب باشند ؟ رژيم‌هاى غذايى كه براى نيل به اين هدف كمك مىكنند .\r\nدر مؤسسات و مراكز تحقيقاتى اروپا و امريكا و ساير مناطق جهان پژوهش‌هاى وسيعى در جريان است كه براى يك سؤال خيلى جالب و مهم پزشكى جوابى تهيه شود .\r\nسؤال اين است : آيا ويتامين‌هاى  B  روند بيمارى عروقى را كند مىكند يا نمىكند ؟\r\nدر اين مورد بيش از 200 پروژهء تحقيقاتى پزشكى در جريان است كه آيا هوموسيستئين « 1 » را مىتوان به عنوان يك ريسك فاكتور « 2 » عمده براى\r\n\r\n\r\n","description":"","footnote":"\r\n( 1 ) .  Homocystein  .\r\n( 2 ) .  Risk Factor  .\r\n","page_name":" 55 ","page_number":55},
  {"content":"\r\n\r\nبيمارىهاى عروقى قلب مسئول دانست ؟\r\nهوموسيستئين يك اسيد امينه است كه وقتى مقدارش در بدن انسان به ميزان زايد بر حد مجاز رسيد توكسيك يا سمّى مىشود و موجب تحريك پلاك‌هاى شريانى و تشكيل لخته خون در شريان‌ها مىشود . پژوهش‌ها نشان مىدهد كه اين اتفاق وقتى رخ مىدهد كه كمبود ويتامين  B 6  و به‌طور كلى كمبود ويتامين  B  كمپلكس و فوليك اسيد در بدن باشد .\r\nحادثه انسداد شريانى را معمولا به بالا بودن مقدار كلسترول ارتباط مىدهند و شايد هم هوموسيستئين در حد كلسترول از عوامل اصلى اين حادثه نباشد ، ولى به نظر مىرسد كه به‌هرحال سهم عمده‌اى دارد . به نظر عده‌اى از دانشمندان از جمله به عقيدهء دكتر مك‌كالى « 1 » هوموسيستئين در مورد بيمارىهاى ناشى از اختلالات عروقى خون نظير بيمارىهاى قلبى به عنوان يك ريسك فاكتور شايد از كلسترول هم مهمتر باشد . بيمارىهاى قلبى هر سال جان ميليون‌ها انسان را در سراسر دنيا مىگيرد و جا دارد كه به اين موضوع توجه مخصوص معطوف گردد .\r\nدكتر مك‌كالى كه يك پاتولوژيست در مركز پزشكى پروويدانس  ( providence , R . I )  مىباشد\r\n\r\n\r\n","description":"","footnote":"\r\n( 1 ) .  Kilmer McCully  .\r\n","page_name":" 56 ","page_number":56},
  {"content":"\r\n\r\nبه عنوان پدر اين نظريه در محافل پزشكى معروف است . توضيح او را در اينكه چطور هوموسيستئين در ايجاد بيمارىهاى قلبى مؤثر است به طور خلاصه به شرح زير ملاحظه نماييد .\r\nدكتر مك‌كالى در جريان انجام اين تحقيقات و در تلاش براى نشان دادن و به كرسى نشاندن نظريهء خود سال‌ها قبل مجبور شد حتى كار و سمت خود را در هاروارد و در دانشكده‌هاى پزشكى براون « 1 » ترك كند تا بتواند آزادانه تحقيقات خود را دنبال نمايد و نظريه خود را كه با نظريه كلسترول به عنوان عامل اصلى بيمارىهاى قلبى عروقى خونى تعارض دارد ثابت نمايد . و حالا كه حدود سه دهه از آن تاريخ مىگذرد نظريه دكتر مك‌كالى توجه محافل علمى دنيا را به خود جلب نموده است و نظريه‌اى كه زمانى مورد قبول واقع نمىشد حالا در صدر موضوع‌هاى قابل توجه پزشكى قرار گرفته است . دكتر مك‌كالى مىگويد در سه دهه قبل به علت ابراز اين نظريه من از دو دانشكده پزشكى مستعفى شدم ولى حالا تمام دانشكده‌هاى پزشكى و مراكز تحقيقاتى نظر مرا تأييد مىكنند .\r\nطى سال‌هاى متمادى شنيده مىشود و معروف است كه رسوب و انباشته شدن كلسترول و چربى و پلاك‌ها در ديوارهء شريان‌ها عامل اصلى\r\n\r\n\r\n","description":"","footnote":"\r\n( 1 ) .  Brown Medical Schools  .\r\n","page_name":" 57 ","page_number":57},
  {"content":"\r\n\r\nبيمارىهاى عروقى و بالقوه موجب انسداد مرگ‌زاى عروق در بدن است .\r\nعروق خونى و در درجه اول عروقى كه در ارتباط با قلب و مغز و پاها مىباشند به تدريج در سنين بالا سفت و غير قابل انعطاف مىشوند كه به آن در اصطلاح پزشكى اتريوسكلروزيس « 1 » يا نوعى تصلب شرائين گفته مىشود و شكل نهايى مرگ‌زاى اين حادثه وقتى است كه انباشته شدن پلاك‌ها در جدار شريان‌ها موجب محدود كردن جريان خون لازم به طرف عضو مربوطه باشد و باعث تشكيل لختهء خون و انسداد جريان خون در داخل عروق و ايجاد حادثه حملهء قلبى يا مغزى و يا قطع پا بشود كه آن را اصطلاحا آتروسكلروزيس « 2 » گويند . طى سال‌هاى متمادى نظريه غالب براى توجيه علت وقوع اين حادثه ، مصرف زياد چربى و كلسترول در رژيم غذايى است و كلسترول را مهمترين عامل انسداد عروق مىدانند و اين موضوع عنوان صدها پروژهء تحقيقاتى پزشكى و توصيه پزشكان براى مصرف مواد خوراكى كم‌چربى بخصوص چربىهاى حيوانى و اشباع شده در دنيا مىباشد . ولى هميشه در اين مطالعات نقش قطعى و تأثير كلسترول روى اين بيمارىها\r\n\r\n\r\n","description":"","footnote":"\r\n( 1 ) .  Arteriosclerosis  .\r\n( 2 ) .  Atherosclerosis  .\r\n","page_name":" 58 ","page_number":58},
  {"content":"\r\n\r\nمبهم به نظر مىرسيده است . زيرا مطالعات زيادى نيز نشان داده است كه عدهء زيادى از اشخاص در اثر ابتلا به بيمارىهاى عروقى خونى و انسداد عروق فوت كرده‌اند بدون اينكه اصولا كلسترول خون آنها بالا باشد . يعنى آزمايش‌ها نشان مىداد كه كلسترول خون آنها كاملا نرمال و در برخى موارد حتى كمتر از نرمال بوده است و مطالعات ديگرى نيز فاش ساخته كه حتى برخى مردها در اثر كم كردن كلسترول با داروهاى شيميايى مبتلا به بيمارىهاى خطرناكى نظير سرطان شده‌اند .\r\nدكتر مك‌كالى معتقد است كه تأثير و دخالت كلسترول در ابتلا به بيمارىهاى عروق خونى در درجه دوم پس از هوموسيستئين قرار دارد . و در مورد توليد و رسوب پلاك‌ها در ديوارهء شريان‌ها ، درست است كه كلسترول در اثر اكسيداسيون آسيب مىبيند ولى در وقوع اين اكسيداسيون هوموسيستئين عامل شركت‌كنندهء مهمى است و به تمام عواملى كه باعث توليد پلاك‌ها مىشوند كمك كرده و آنها را هماهنگ مىكند . براى اينكه كاملا فهميده شود كه چرا هوموسيستئين مهمترين ريسك فاكتور براى بيمارىهاى قلبى است بهتر است به نقش و طرز دخالت آن در بدن اشاره شود .\r\nبه توضيح زير توجه نماييد : پروتئين يك عامل مهم در اغلب مواد خوراكى است و يكى از اجزاى مهم\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nتشكيل‌دهندهء پروتئين مادهء متيونين « 1 » است . متيونين از اسيدهاى امينهء اصلى و اساسى است و براى رشد كافى و نگهدارى تمام سلول‌هاى نسوج بدن لازم است . معمولا به طور نرمال كبد روى متيونين اثر گذارده و آن را شكسته و به هوموسيستئين كه يك اسيد امينهء ديگرى است تبديل مىكند و قسمتى از اين هوموسيستئين مجددا به صورت متيونين تبديل مىشود و براى رفع نيازهاى بدن به پروتئين ، مصرف مىشود ولى جزء باقىمانده به صورت هوموسيستئين از طريق ادرار از بدن خارج مىشود .\r\nانجام اين فرآيند وابسته به وجود فوليك اسيد و ويتامين  B 6  است تا به‌طور طبيعى انجام شود .\r\nاين ويتامين‌ها يعنى فوليك اسيد و ويتامين  B 6  مواد خام لازم براى آنزيم‌هايى هستند كه در تبديل متيونين به هوموسيستئين دخالت مؤثرى دارند و اگر ويتامين  B 6  و فوليك اسيد در رژيم غذايى ناكافى بوده و بدن كمبود داشته باشد ، اين تبدلات آنزيمى به زحمت صورت مىگيرد و يا اصولا به مقدار كافى صورت نمىگيرد و درنتيجه مقدار هوموسيستئين افزايش يافته و در بدن انباشته مىشود و به طرف اندوتليوم يعنى لايه داخلى\r\n\r\n\r\n","description":"","footnote":"\r\n( 1 ) .  Methionine  .\r\n","page_name":" 60 ","page_number":60},
  {"content":"\r\n\r\nشريان‌ها سوق داده مىشود . قرائن تحقيقاتى نشان مىدهد كه در آنجا ايجاد عكس‌العمل‌هاى شيميايى بيمارىزا و اكسيداسيون شده و تشكيل لخته‌هاى خونى تحريك مىشود .\r\nتحقيقات ديگرى نشان مىدهد كه ازدياد مقدار هوموسيستئين در بدن نه فقط در مورد بيمارىهاى عروقى مؤثر است ، بلكه در سقط جنين‌هاى ناگهانى و آسيب رساندن به نورال‌تيوب « 1 » و كم شدن وزن نوزاد در موقع تولد و ناراحتى كليه‌ها و ارتروزهاى روماتيسمى و پوكى استخوان و اختلالات نوروسايكى آتريك  ( Neuropsychiatric )  و بيمارى قند ناوابسته به انسولين و پيچيدگىهايى در بيمارى ديابت و غيره اثر دارد .\r\nيكى از جنبه‌هاى جالب نظريه مك‌كالى جنبهء تغذيه‌اى و امكان اينكه مىتوان با رژيم غذايى ساده‌اى به حل اين مسئله كمك نمود ، مىباشد .\r\nپژوهش‌هاى زيادى رابطهء بين كمبود بدن از نظر ويتامين  B 6  و فوليك اسيد را با زياد بودن مقدار هوموسيستئين تأييد نموده است و به عقيدهء دكتر مك‌كاملى فقر رژيم غذايى از نظر ويتامين  B 6  و\r\n\r\n\r\n","description":"","footnote":"\r\n( 1 ) . فرورفتگى  Neuraltube  ، لوله طولى كه در اثر چين‌خوردگى و روى پوست در جنين مهره‌داران ايجاد مىشود و بعدها دستگاه عصبى از آن به وجود مىآيد .\r\n","page_name":" 61 ","page_number":61},
  {"content":"\r\n\r\nفوليك اسيد علت اين امر مىباشد .\r\nيعنى علت اصلى ازدياد مقدار هوموسيستئين است .\r\nخوردن مواد غذايى تصفيه شده نظير فرآورده‌هاى حاصله از آرد سفيد بدون سبوس و برنج سفيد شده و شكر سفيد و چربىها و روغن‌هاى اشباع‌شده ، بدن انسان را از دسترسى به مواد غذايى طبيعى سالم محروم مىسازد و باعث بروز اين بيمارىهاى ناشى از تمدن جديد دنيا در مورد تغذيه مىشود . به علاوه رژيم‌هاى غذايى غير بهداشتى و فقير نيز علت ديگرى براى اين بيمارى هستند . طبق مطالعاتى كه شده شايد بيش از 70 درصد اشخاص بالغ در هر روز داراى رژيم غذايى غير بهداشتى هستند و شايد فقط كمتر از 20 درصد مردم در هر روز دوبار از ميوه و سبزىهاى تازه سرشار از مواد مغذى طبيعى استفاده مىكنند و اين روش خوبى نيست . زيرا ميوه‌ها و سبزىها ، منابع بسيار غنى ويتامين  B 6  و فوليك اسيد مىباشند .\r\nبررسىهاى پزشكى نشان مىدهد كه استفاده از مكمل‌هاى ويتامين  B 6  و فوليك اسيد نيز سريعا در عادى ساختن مقدار هوموسيستئين در خون مؤثر است . ولى هنوز براى محققان روشن نيست كه نرمال ساختن مقدار هوموسيستئين واقعا به معناى\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nپيشگيرى و درمان بيمارىهاى عروق خونى مىباشد يا خير . يكى از پژوهشگران به نام دكتر كيليان روبنسن  ( Killian Robinson )  كه از كارشناسان بيمارىهاى قلبى در كلينيك كليولاند است ، طرح تحقيقاتى در مورد نقش هوموسيستئين در حال اجرا دارد و منتظر است كه نتيجه آن را براى توجيه ابعاد نقش هوموسيستئين در بيمارىهاى عروقى مشاهده كند . او مىگويد قرائن چندى نشان مىدهد كه در فعاليت اندوتليال  ( Endothelial )  ، بهبود و اصلاح ايجاد شده ، يعنى در وضع لايهء داخلى ديوارهء عروق در اثر كاهش مقدار هوموسيستئين و در اثر مصرف مكمل‌هاى فوليك اسيد تغيير مثبتى ايجاد شده است ، زيرا به نظر مىرسد كه لايه اندوتليال در مورد كسانى كه بدن آنها داراى مقدار زيادى هوموسيستئين است نرمال و طبيعى كار نمىكند . بنابراين اگر مقدار هوموسيستئين به طريقى كاهش يابد قطعا اثر مثبتى براى رفع ناراحتى بيمار دارد . ولى اضافه مىكند كه به‌هرحال آزمايش‌هاى بيشترى لازم است تا ثابت شود كه درمان با ويتامين  B  به طور ساده قادر است جان بيشتر بيماران را نجات دهد يا خير .\r\nبه دنبال يافتن جوابى براى موضوع هوموسيستئين ، پزشكانى كه عمل كرده و\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nموفقيت‌هايى در مورد بيماران قلبى داشته‌اند چند راه حل را پيشنهاد مىنمايند .\r\nاز جمله دكتر جان أ ليس  ( John Ellis )  يك پزشك بازنشسته در تكزاس كه در مورد آثار شفابخش ويتامين  B 6  در تعداد زيادى از بيماران مبتلا به كارپال تانل « 1 » سندروم شهرت دارد ، دريافته است كه بيماران او كه با اين روش درمان شده‌اند فقط تعداد معدودى به حمله قلبى مبتلا شده‌اند ، و تعداد خيلى كمى آنژين  ( angina )  داشته‌اند . دكتر جان أ ليس پس از اينكه جزييات و دقايق روش درمانى خود را مطالعه نمود ، مشاهده كرد بيمارانى كه در مدت يك سال و بيشتر از ويتامين  B 6  استفاده كرده‌اند 75 درصد كمتر خطر ابتلاى به آنژين و حمله‌هاى قلبى در مقايسه با ساير بيماران كه از ويتامين  B 6  استفاده نكرده‌اند ، داشته‌اند .\r\nيك يافته مهم ديگر اين است افرادى كه مبتلا به بيمارى هوموسيستينوريا « 2 » شده‌اند ، كه اختلال شديد ژنتيكى نادرى در ارتباط با افزايش مقدار هوموسيستئين در ادرار است ، غالبا مبتلا به بيمارىهاى عروقى خون زودرس و عقب‌ماندگى\r\n\r\n\r\n","description":"","footnote":"\r\n( 1 ) .  Carpal tunnel Syndrome  ، دردهاى شبانه - بىحسى - مورمور كردن اعصاب ميانى كف دست . اين بيمارى بيشتر در زن‌هاى ميان‌سال ديده مىشود .\r\n( 2 ) .  Homocystinuria  وجود هوموسيستئين در ادرار .\r\n","page_name":" 64 ","page_number":64},
  {"content":"\r\n\r\nذهنى و فكرى هستند . و در اين افراد تنها تجويز و مصرف ويتامين  B 6  تا 60 درصد موجب كاهش خطر پيچيدگى بيشتر بيمارى و بخصوص تشكيل لخته خون در عروق شده است . به‌علاوه رشد فكرى آنها نيز افزايش يافته و به نظر مىرسد خيلى كمتر عقب‌ماندگى فكرى داشته باشند . با توجه به نتايج به دست آمده از آزمايش‌هاى كلينيكى كه البته هرچه بيشتر انجام شود بيشتر روشن‌كنندهء روش درمانى خواهد بود ، توصيه دكتر مك‌كالى اين است كه حتى الامكان بايد در رژيم غذايى از مواد غذايى كاملا تصفيه نشده و از ويتامين‌ها و مكمل‌هاى ويتامين استفاده شود و اضافه مىكند كه اگر در خانواده و فاميل خود سابقهء بيمارىهاى قلبى يا مغزى داريد و يا كسى از خويشان شما قبل از 55 سالگى مبتلا به چنين بيمارىهايى مىباشد ، بهتر است كه مقدار هوموسيستئين بدن را آزمايش و كنترل نماييد و اگر بالا باشد سعى كنيد آن را كاهش دهيد .\r\nدر مورد هوموسيستئين در منابع متعدد علمى مسئله مورد بحث قرار داده شده از جمله در بولتن پزشكى دانشگاه بركلى ( نوامبر 1997 ) تحت عنوان « پيشگيرى حمله‌هاى قلبى با مصرف انواع ويتامين  B  » چنين آمده است :\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nطى 30 سال اخير در مورد بيمارىهاى قلبى از نظر تحقيقات علمى بررسىهاى زيادى شده است كه در حال حاضر پايه اغلب توصيه‌هاى پزشكى مىباشد . ولى به نظر مىرسد كه به‌هرحال پيشگيرى از بيمارىهاى قلبى خيلى بيش از آنچه كه تا به حال بررسى شده بايد مورد توجه و تفحص قرار گيرد ، زيرا تحقيقات اخير نشان مىدهد كه كلسترول خون كه در حال حاضر مهمترين نقش را در بيمارىهاى قلبى دارا مىباشد تنها كليد حل اين معمّا نيست و داستان پيشگيرى موفق از بيمارىهاى قلبى به اينجا ختم نمىشود ، بلكه در اين ماجرا ژن‌ها و همچنين مواد خوراكى كه خورده مىشوند نيز از طريقى كه هنوز براى دانشمندان كاملا روشن نيست نقش تعيين‌كننده دارند .\r\nچند سال پيش يعنى در سال‌هاى 96 - 95 طبق تحقيقاتى روشن شده است كه بين مصرف انواعى از ويتامين‌هاى  B  و مقدار يك نوع اسيد امينه به نام هوموسيستئين كه در بدن موجود است رابطه‌اى وجود دارد و اين موضوع در مورد بيمارىهاى قلبى و حمله‌هاى قلبى در حد كلسترول داراى اهميت است . ريشهء داستان از سال 1969 شروع مىشود ، در آن سال شخصى به نام دكتر مك‌كالى كه در آن زمان از استادان دانشگاه هاروارد بود و بعدا در\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nمركز پزشكى سربازان سابق ارتش امريكا در پروويدانس  ( providence )  كار مىكرد ، تحقيقاتى را در مورد نوعى اختلال ژنتيكى نادر به نام هوموسيستينوريا  ( Homocystinurea )  يا وجود هوموسيستئين در ادرار ، آغاز نموده است . اين اختلال مسئول تصلب زودرس شرائين و مرگ در اثر حمله‌هاى قلبى و مغزى در سنين جوانى است و اشخاصى كه به سبب اختلال ژنتيكى ، مبتلا به بيمارى هوموسيستينوريا مىشوند مقدار زيادى اسيد امينه هوموسيستئين توليد مىكنند . البته توجه شود كه به طور طبيعى در بدن همه اشخاص هوموسيستئين توليد مىشود ولى در دوران سلامتى هوموسيستئين توليد شده به اسيدهاى امينه بىضرر ديگرى تبديل مىشود .\r\nدر بدن يك شخص سالم اين تبديل‌ها در اثر وجود و كمك سه نوع ويتامين  B  انجام مىشود كه عبارتند از فولاسين يا فوليك اسيد ( كه معمولا مهمترين نوع آن فولات نيز ناميده مىشود و در مواردى كه براى تقويت مواد غذايى به صورت مكمل مصرف مىشود فوليك اسيد گفته مىشود ) و ويتامين  B 6  و ويتامين  B 12  . و در مواقعى كه اين فرآيند تبديل هوموسيستئين به ساير اسيدهاى امينهء مفيد به علت اختلالات ژنتيكى افراد و يا ساير\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nعلل از جمله كمبود ويتامين‌هاى  B  و يا توليد مقدار زيادى هوموسيستئين ، به سرعت كافى انجام نشود ، به ديوارهء شريان‌ها آسيب وارد مىشود و رسوب كلسترول را در ديوارهء شريان‌ها افزايش مىدهد كه ممكن است منجر به انسداد شريانى شود . البته سال‌ها طول كشيد تا اهميت اين فرآيند مشخص شد و در سال‌هاى اوليه آغاز اين پژوهش‌ها دانشگاه هاروارد حتى انجام هزينه براى چنين تحقيقاتى را كه در آن زمان كار عبثى مىدانستند غير لازم دانسته و عذر دكتر مك‌كالى را كه اصرار داشت اين تحقيقات انجام شود خواستند و دكتر مك‌كالى كار خود را در دانشگاه هاروارد از دست داد . ولى بعدا با پيگيرى دكتر مك‌كالى اين امر مورد توجه قرار گرفت و تحقيقات وسيعى دنبال شد و تعداد بسيار زياد طرح‌هاى پژوهشى در مورد هوموسيستئين در مراكز تحقيقاتى مختلفه مورد اجرا قرار گرفت . از جمله در سال 1995 مطالعه‌اى در مورد 1500 نفر مرد و زن داوطلب در 19 مركز پزشكى اروپا انجام و مشاهده شده است ، اشخاصى كه مقدار هوموسيستئين در بدن آنها ، در محدودهء بالاترين 20 درصد افراد تحت مطالعه قرار دارد ، خطر حمله قلبى براى آنها دو برابر سايرين مىباشد . نتيجهء اين مطالعه شبيه نتايجى است كه در\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nمورد اعتياد به دخانيات و بالا بودن كلسترول ديده مىشود . ولى آن عده از افراد مورد مطالعه كه از ويتامين‌هاى  B 6  و  B 12  و فولاسين و مكمل‌هاى آنها استفاده مىكرده‌اند ، خطر حمله‌هاى قلبى در مورد آنها خيلى كمتر بوده است . در تحقيق ديگرى نشان داده شده است كه حتى در مورد زن‌هاى جوان ( كه به ندرت بين آنها حمله‌هاى قلبى ديده مىشود ) نيز بين مقدار هوموسيستئين و بيمارىهاى قلبى ارتباط محسوس و همبستگى معنىدارى وجود دارد .\r\nو در يك تحقيق ديگر كه در مجله\r\n Atherosclerosis Thrombosis and Vascular Biology \r\nمنتشر شده نتيجه گرفته شده است كه در مقابل هر ده درصد افزايش مقدار هوموسيستئين در بدن تقريبا در همان حدود درصد يعنى در حدود ده درصد به خطر حمله‌هاى قلبى اضافه مىشود .\r\nاين اطلاعات نمونه‌اى از نتايج تعداد زيادى تحقيقات در مورد هوموسيستئين است كه در دنيا انجام شده است . البته بايد توجه شود كه موضوع هوموسيستئين از نظر اهميت جانشين خطر كلسترول نيست و نبايد فكر كرد كه داستان خطر كلسترول ديگر منتفى است و راحت به فكر از سرگرفتن خوردن چربىهاى اشباع‌شده و غذاهاى سرخ‌شده و خوراكىهاى داراى كلسترول افتاد ،\r\n\r\n","description":"","footnote":"","page_name":" 69 ","page_number":69},
  {"content":"\r\n\r\nزيرا آنها همه به‌جاى خود باقى هستند و به‌هرحال كماكان مقدار ( كلسترول - بيشتر از 200 ميلىگرم در هر دسىليتر خون و پايين بودن مقدار  HDL  ( جزء خوب كلسترول ) ، اخطار و هشدار و علائم خطر براى ابتلا به حمله‌هاى قلبى مىباشند ولى نظريه جديد هوموسيستئين نيز يك راه تشخيص ديگرى است . زيرا هستند اشخاصى كه مبتلا به حمله قلبى شده‌اند درحالىكه اصولا داراى كلسترول بالايى نبوده‌اند . البته بايد توجه شود كه در علوم زيست‌شناسى اصل رياضى 4 - 2 * 2 حاكم نيست و در شرايط بدنى اشخاص مختلف نتايج متفاوت است .\r\nمثلا در يك تحقيق كه در هاروارد انجام شده ديده شده است كه بالا بودن مقدار هوموسيستيئن در عده‌اى داوطلب هيچ اثرى در ابتلا به بيمارى قلبى نداشته است ، ولى در اين تحقيق اشخاص داوطلب كه تحت بررسى قرار داشته‌اند داراى رژيم غذايى كاملى از نظر ويتامين بوده‌اند . بنابراين به‌هرحال لازم است كه پژوهش‌ها در اين موضوع ادامه داده شود . نتيجه بحث . توصيه چيست ؟\r\nاولا بايد دانست كه چطور و چه وقت هوموسيستئين را اندازه بگيريم . اگر شخصى در وضع و حالت خاص ناراحتى قرار دارد يعنى مثلا\r\n\r\n","description":"","footnote":"","page_name":" 70 ","page_number":70},
  {"content":"\r\n\r\nحمله قلبى داشته است ، ممكن است پزشك لازم بداند كه تست هوموسيستئين انجام دهد . ولى مسئله در مورد تست هوموسيستئين اين است كه هنوز معلوم نيست كه مقدار نرمال قابل قبول هوموسيستئين در بدن اشخاص بايد چقدر باشد .\r\nمسئله ديگر اين است كه بايد با تحقيقات بيشترى روشن شود كه آيا كاهش مقدار هوموسيستئين در بدن شخص بيمار مسلما در كاهش خطر حمله قلبى و مغزى مؤثر است ( به استثناى مواردى كه شخص مبتلا به هوموسيستيئن نوريا باشد ) و ما دام كه اطلاعات بيشتر و كاملى در اين موارد نداشته باشيم ممكن است احتياجى به تست هوموسيستئين نباشد .\r\nولى به‌هرحال توصيه‌اى كه در اين موارد مىشود اين است كه بدون اينكه نيازى به تست هوموسيستئين باشد مصرف ويتامين‌هاى  B  را افزايش داد ، زيرا حتى مصرف مقدار كمى از ويتامين‌هاى  B  مقدار هوموسيستئين در خون را كاهش مىدهد . و اين كار را مىتوان با انتخاب يك رژيم غذايى مناسب انجام داد .\r\nبراى تأمين فولاسين و ويتامين  B 6  مسئله ساده است زيرا با خوردن مقدار زيادى سبزيجات برگى تازه و دانه‌هاى غلات كامل و مقدارى از انواع\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nميوه‌ها و صبحانه‌اى از غلات كه با اين ويتامين‌ها تقويت شده باشد اين هدف تحقق مىيابد .\r\nولى در مورد ويتامين  B 12  مسئله كمى مشكل است ، زيرا ويتامين  B 12  بيشتر در گوشت قرمز - جگر - قلوه - تخم‌مرغ و انواع ديگر مواد غذايى كه غالبا كلسترول و چربىهاى اشباع‌شدهء زيادى دارند يافت مىشود كه به‌هرحال براى شريان‌ها خوب نيستند . در اين موارد مىتوان از خوراكىهاى تقويت‌شده دانه سويا و ماهى و گوشت‌هاى كم چربى و شير استفاده نمود كه داراى ويتامين  B 12  مىباشند . و اگر در روز حد اقل پنج بار از ميوه و سبزىهاى تازه استفاده نمىكنيد و همچنين غلات تقويت شده با ويتامين  B 12  در اختيار نداريد و حد اقل در حدود 100 گرم گوشت كم‌چربى و يا مرغ و ماهى نمىخوريد ناچار بايد از مكمل‌ها و مولتى ويتامين‌ها كه صددرصد نياز بدن شما را از اين نظر تأمين نمايند ، استفاده كنيد . ضمنا توجه شود كه مصرف مولتى ويتامين‌ها بايد با مشورت پزشك متخصص و كارشناس تغذيه باشد زيرا نوع و مقدار و طول مدت استفاده براى اشخاص مختلف متفاوت است . جدول زير تا حدودى راهنماى شما خواهد بود .\r\n\r\n","description":"","footnote":"","page_name":" 72 ","page_number":72},
  {"content":"\r\n\r\nتوضيح - با اينكه مركبات و عصارهء مركبات بخصوص آب پرتقال مقدار زيادى فولاسين دارد ، ولى متأسفانه اين شكل فولاسين توسط بدن جذب نمىشود .\r\n\r\n","description":"","footnote":"","page_name":" 73 ","page_number":73},
  {"content":"\r\n\r\n\r\nمنابع مقاله هوموسيستئين\r\n( 1 ) .\r\n Kilmer MCCully , M . D . , The homocysteine Revolution ckeats publishing 1997 \r\n. ( 2 ) .\r\n Rinhart , James , and Greenberg , Louis \" Vitamin Particular Reference Dental carie and Hepatic cirrhosis \" Atherosclerosis Dental casie and Heratic cirrhomis American joutnal of clinical nutrition 1959 \r\n. ( 3 ) .\r\n Dugrya , Fumio , Reuersibility of Atherosclerosis in Pyriolonine dficient monkeys . Praceedings of the th international conference of Atherooclerouin spiring verlag , Berlin 1977 \r\n. ( 4 ) .\r\n Nygasd , i , et at \" Plasma Homacyatein lexel and Montotity in patient with cononorsy Arteny Disease New Englan jounnol of Medieine 1997 \r\n. ( 5 ) .\r\n 1 . M craham at al . \" Plaama Homocytein as a pisk facton for vasculoan Diseouees , the Eusopean Medial A ssaciation 1997 \r\n.\r\n\r\n","description":"","footnote":"","page_name":" 74 ","page_number":74},
  {"content":"\r\n . \r\n","description":"","footnote":"","page_name":" 75 ","page_number":75},
  {"content":"\r\n . \r\n\r\n","description":"","footnote":"","page_name":" 76 ","page_number":76}
  ]