[
  {"content":"\r\nجلد پنجم\r\nاز مجلدات تفسير كبير\r\nمنهج الصادقين\r\nفي الزام المخالفين\r\nاز تصنيفات عارف ربانى\r\nملا فتح الله كاشانى\r\nبسرمايه :\r\nكتابفروشى و چاپخانه محمد حسن علمى\r\nتهران - بازار بين الحرمين\r\nارديبهشت 1333\r\nچاپخانه محمد حسن علمى - تلفن 21586\r\n","description":"","footnote":"","page_name":" 1 ","page_number":1},
  {"content":"\r\nجلد پنجم\r\nاز كتاب منهج الصادقين فى الزام المخالفين\r\nبسم اللَّه الرحمن الرحيم\r\n\r\nسورة يوسف ( ع )\r\nمكى است مگر چهار آيه كه معدل از ابن عباس روايت كرده كه مدنيست و آن سه آية است از اول آن و آيه چهارم لَقَدْ كانَ فِي يُوسُفَ وَإِخْوَتِه آياتٌ لِلسَّائِلِينَ و عدد آن صد و يازده آية است باجماع ابى ابن كعب از پيغمبر خدا ( ص ) نقل كرده كه بندگان را سوره يوسف بياموزانيد كه هر مسلمانى كه آن را تلاوت كند و اهل خود و بندگان خود را تعليم دهد حق تعالى سكرات مرگ را بر او آسان گرداند و او را قوتى ارزانى فرمايد كه هرگز حسد بر مسلمانى نبرد و ابو بصير از ابو عبد اللَّه ( ع ) روايت كرده كه هر كس سورهء يوسف ( ع ) قرائت كنند در هر روز يا هر شب حقتعالى روز قيامت جمال او را مثل جمال يوسف گرداند و از فزع اكبر روز قيامت ايمن گردد و از خيار بندگان صالح شود و اين سوره در تورية نوشته است و اسماعيل ابن ابى زياد از ابى عبد اللَّه ( ع ) از پدر بزرگوار خود از اباء گرام خود روايت كرده كه حضرت رسالت ( ص ) فرمود كه زنان خود را بغرفها منشانيد و كتابة سوره يوسف را تعليم ايشان مكنيد و ايشان را چرخ ريسيدن و سورة النور بياموزانيد و ببايد دانست كه چون حق سبحانه ختم سوره هود كرد بذكر قصص و اخبار رسل افتتاح اين سوره نمود به آنكه از جمله قصص رسل قصه يوسف ( ع ) و برادران او است و از احسن قصص است و فرموده كه .\r\n","description":"","footnote":"","page_name":" 2 ","page_number":2},
  {"content":"\r\n* ( بِسْمِ اللَّه الرَّحْمنِ الرَّحِيمِ الر ) * دانسته شد كه اين حروف و امثال او نزد بعضى از علما از متشابهاتست و لا يعلم تاويله الا اللَّه و الراسخون و جمعى ديگر بر آنند كه مراد تركيب اسماء حسنى است اگر كسى داند چنان كه از الروحم و نون الرحمن حاصل مىشود و يا مختصرات اسماء الهى است چون الف از اللَّه و لام از لطيف و را از رؤف يا الف انفراد است و لام لطيف و راء رحمت يعنى قسم بانفراد من و بربوبيت و لطف من با اهل معرفت و برحمت من بر كافه برية و قول اشهر آنست كه الر بمعنى انا اللَّه ارى است يعنى منم خدايى كه ميبينم همه مرئيات را * ( تِلْكَ ) * اين آيات آينده يا اين سوره يا آياتى كه در تورية به آن موعود شدند * ( آياتُ الْكِتابِ الْمُبِينِ ) * آيتهاى كتابى است واضح المعنى يعنى ظاهر الاعجاز يا مبين الحلال و الحرام مرويست كه علماء يهود بعضى اشراف عرب را گفتند كه از محمد ( ص ) سؤال كنيد كه سبب انتقال آل يعقوب ( ع ) از شام بمصر چه بود اين سوره نازل شد كه * ( إِنَّا أَنْزَلْناه ) * بدرستى كه ما فرو فرستاديم كتاب را مراد اين سوره است * ( قُرْآناً عَرَبِيًّا ) * در حالتى كه قرآن تازى است بعضى از قرآن را قرآن گفته مانند تسميهء جزء باسم كل يعنى ما اين سوره را بلغت عرب فرستاديم * ( لَعَلَّكُمْ تَعْقِلُونَ ) * تا باشد كه شما فهم كنيد و بمعانى آن برسيد و حجت بر شما لازم شود چه اگر بلغت ديگر فرستيم در فهم آن عذر آريد تا بدانيد كه اين معجز است زيرا كه با وجود عربية شما عاجزيد از اتيان به مثل آن ابن عباس روايت كرده از پيغمبر ( ص ) كه آن حضرت فرمود كه\r\nاجنو العرب لثلاث لانى عربى و القرآن عربى و كلام اهل الجنة عربى\r\nو در اين آيه دليل است بر حدوث اين كتاب به جهت وصف آن بانزال و قرآن و عربيت و قديم به اين صفات متصف نميشود اما انزال به جهت آن كه بمعنى ارسالست بر سبيل تدريج و اما قرآن زيرا كه بمعنى جمع بعضى است ببعضى و اين از لوازم حدوث است و اما عربى زيرا بمعنى منسوب بعربست و عرب حادثند و در انوار گفته * ( لَعَلَّكُمْ تَعْقِلُونَ ) * علت انزالست بصفت مذكوره اى انزلناه مجموعا او مقروا عليكم بلغتكم كى تفهموه و تحيطوا بمعانيه أو تستعملوا منه عفوكم فتعلموا ان اقتصاصه كذلك من لم يتعلم القصص معجز * ( نَحْنُ نَقُصُّ عَلَيْكَ ) * ما ميخوانيم بر تو * ( أَحْسَنَ الْقَصَصِ ) * بهترين قصه ها را كه خوانده شود در معالم آورده كه بهتر است به جهت اشتمال آن بر ابداع اساليب و عجايب و غرايب و حكم و عبر و اشتقاق آن از قص اثره است اذا تبعه و يا احسن القصص\r\n","description":"","footnote":"","page_name":" 3 ","page_number":3},
  {"content":"\r\nبمعنى ما احسن ما نقص است پس قصه بمعنى مفعول باشد يعنى ما بر تو ميخوانيم بهتر كلامى كه بعضى از آن در پى بعضى باشد يا خير ميدهيم تو را ببهترين خبرى بجهة اشتمال آن بر عجايب و حكم و آيات و و اشارات و عبر * ( بِما أَوْحَيْنا ) * بوحى كردن ما * ( إِلَيْكَ ) * بسوى تو * ( هذَا الْقُرْآنَ ) * اين سوره مقروه را * ( وَإِنْ كُنْتَ ) * و بدرستى كه بودى تو * ( مِنْ قَبْلِه ) * پيش از نزول اين * ( لَمِنَ الْغافِلِينَ ) * از ناآگاهان يعنى از دانستن اين قصه غافل بودى و اين حكايت به گوش تو نرسيده بود اين غفلت غير مذمومه است و ان مخففه است از مثقله به جهت لام مؤكده و تعليلست به آنكه قرآن محض وحى است و نزد بعضى وجه احسنيت آن اينست كه متضمن ذكر انبياء است و صلحا و ملائكه و شياطين و جن و انس و انعام و طيور و سيره ملوك و آداب مماليك و طريقه تجار و ذكر عقلا و سفها و اختلاف احوال آدمى و مكر زنان و حياى ايشان و ذكر توحيد و فقه و علم تعبير خواب و آداب سياست و حسن مباشرت و تدبير معاش و چون جامع اين صفات حسنه و خصال پسنديده بود كه مثمر سعادت دارين است از اين جهت آن را احسن القصص گفت ابو سعيد خدرى روايت كرده كه صحابه نزد سلمان فارسى رضى اللَّه عنه رفتند و گفتند براى ما از تورية حديثى گوى چه در آن جا قصص نيكو و حكايت غريب بسيار است حقتعالى اين سوره را نازل ساخت و فرمود كه اين احسن القصص است يعنى بهترين قصه هاى تورية است و گويند كه بعضى به حضرت گفتند يا رسول اللَّه ( ص ) لو قصصت علينا اين سوره نازل شد و محمد بن اسحاق گفته كه ذكر قصه يوسف و بغى برادران او به جهت تسليه حضرت رسالت صلى اللَّه عليه و آله بود و از بغى قوم و ايذاء و آزار ايشان وى را در مجمع آورده كه نزد بعضى مراد باحسن القصص جميع قرآنست كه در نهايت بلاغت و فصاحتست باحسن معانى و عذوبة الفاظ و تلاؤم و تشاكل بين المقاطع و الفواضل و مع ذلك متضمن اخبار ماضيه و اخبار آتيه و جميع ما يحتاج عباد تا روز قيامت و نزد اكثر آنست كه مراد سورة يوسف است كه متضمن فوايد و نكث و غرايب و بدايع است كه در غير آن نيست و در عين المعانى آورده كه اين قصه از قصه هاى احسن است بسبب آنكه مشابهتى تمام دارد با احوال انسان اگر تاويل كنند يوسف را بدل و يعقوب را بروح و راحيل را بنفس و قوى و حواس را ببرادران يوسف ( ع ) و بعضى تمام اين قصه را باحوال انسان تطبيق داده‌اند و در روضه مذكور است كه شيخ ركن الدين مسعود بن محمد المشهور به امام زاده در ترجمه سورة يوسف ( ع ) كه مشتمل بر روايات شريفه و محتوى بر حكايات لطيفه است آورده كه در سبب نزول اين سوره در وجه تسميه آن باحسن القصص علماء تفسير را اقوالست و بعد از بيان وجوه و اقوال مذكوره اين وجه آورده كه سوره مذكوره جهت تسلى حضرت رسالت ( ص ) نازل شده بعد از استماع واقعه هايى كه بر امام حسن و امام حسين ( ع ) جارى شده و صورت اين چنانست كه روزى سيد كاينات ( ص ) نشسته بود و حسن و حسين عليهما السلام را بر كنار خود نشانده گاه لب حسن\r\n","description":"","footnote":"","page_name":" 4 ","page_number":4},
  {"content":"\r\nبوسه مينهاد و گاه روى به روى حسين ميماليد ناگاه بفرمان إله جبرئيل امين ( ع ) در رسيد و خطاب رب\r\nالارباب رسانيد كه أ تحبهما آيا حسن و حسين را دوست ميدارى فرمود كه\r\nنعم اولادنا اكبادنا\r\nچگونه دوست ندارم كه دو پاره جگر منند و دو روشنايى بصر جبرئيل فرمود كه اى سيد كدام را دوستتر ميدارى فرمود اى برادر هر دو در يك صدفند و بدر يك آسمان شرف هر دو گوهر يك درجاند و اختر يك برج هر دو جگر گوشه رسولند و توشه دل بتول هر دو شبل اسد اللَّه ( ع ) اند و سبط رسول اللَّه ( ص ) يا اخى جبرئيل هر دو را دوست ميدارم جبرئيل گفت اى سيد ملك جليل ميگويد كه اى حبيب من آگاه باش كه يكى را از اين دو فرزند ارجمند تو بزهر قهر از پا در آورند و ديگرى را به تيغ بيدريغ سر بردارند حضرت چون از جبرئيل قصهء زهر حسن و قصه قهر حسين بشنيد بگريه افتاد و فرمود\r\nمن يفعل بهما\r\nبا جگر گوشه گان من اين بيرحمى كه كند و سنك اين جفا در روى فرزندان من كه افكند جبرئيل گفت جمعى باشند از امت تو فرمود\r\nأ يؤمنون بى\r\nاينجماعت به من ايمان داشته باشند\r\nو يرجون شفاعتى\r\nبشفاعت من اميدوار باشند\r\nو يقتلون اولادى\r\nو اولاد مرا بكشند و جگر گوشگان مرا بكمند بلا در افكنند جبرئيل گفت بلى با وجود دعوى ايمان و اميد شفاعت تو ايشان را بزارى و خوارى بكشند حضرت فرمود يا جبرئيل امت من بچه جرم حسن مرا شربت زهر دهند و بچه گناه حسين مرا با خنجر آبدار سر از تن جدا كنند گفت بدون خيانتى اين جنايت روا دارند و بدون خطا از جور و جفا چيزى فرو نگذارند سيد عالم ( ص ) از جفاى امت بسيار گريان و سوزان شد جبرئيل از براى خوشنودى دل آن حضرت پيغام رسانيد كه * ( نَحْنُ نَقُصُّ عَلَيْكَ أَحْسَنَ الْقَصَصِ ) * فرموده از معامله عصاة امت عجب مدار از واقعه برادران يوسف بر انديش اگر اينها بيخبرانند آنها از نسل پيغمبران بودند اگر اينها امتاناند آنها برادراناند و در وجه احسنيت اين سوره نيز همين گفته‌اند شعر\r\n\r\nاصل اين قصه چه درد و محن است\r\nموجب سوز و بكا و حزنست\r\n\r\n\r\nاحسنش گفت خداوند كه آن\r\nدر تسلى حسين و حسن است\r\n\r\nپس براى تسلى دل مبارك مصطفى و آرامش خاطر بلا كشان كربلا حقتعالى فرمود كه * ( إِذْ قالَ يُوسُفُ ) * ياد كن اى محمد ( ص ) آن وقتى را كه گفت يوسف * ( لأَبِيه ) * مر پدر خود را يعقوب بن اسحاق بن ابراهيم ( ص ) و از حضرت رسالت ( ص ) مرويست كه\r\nالكريم بن الكريم ابن الكريم ابن الكريم يوسف ابن يعقوب ابن اسحاق ابن ابراهيم\r\nو اينكه بعضى علماء گفته‌اند كه اشتقاق يوسف از اسف است كه بمعنى حزن و اندوه خوردنست و چون يوسف متصف باسف و حزن بود از اينجهة به اين اسم مسمى شد و اشتقاق يعقوب از عقب چه ابراهيم از حقتعالى پسرى خواست او سبحانه اسحاق را به او داد و در عقب آن يعقوبرا كقوله مِنْ وَراءِ إِسْحاقَ يَعْقُوبَ قولى ضعيفست زيرا كه منع صرف هر دو منع\r\n","description":"","footnote":"","page_name":" 5 ","page_number":5},
  {"content":"\r\nاين هر دو اشتقاق مىكند چه امتناع هر دو از صرف به جهت علميه و عجمه است و بنا بر اشتقاق لازم ميآيد كه عربى بوده باشد و آورده‌اند كه يعقوب على نبينا و عليه السلام دوازده پسر داشت و يوسف را از همه دوستتر داشتى و نظر تربيت و تقويت بر حال او گماشتى زيرا كه هم بحليه جمال آراسته بود و هم بپيرايه كمال پيراسته حال صورتش از كمال معنى خبر ميداد و جمال معنيش در آينه صورت جلوه ميكرد برادران را از اين جهت زنگار حسد در آينه دل نشسته بود و رقم رشك و غيرت بر لوح سينه ايشان نقش بسته و مرويست كه در سراى يعقوب درختى بود هر گاه كه وى را پسرى آمدى از آن درخت شاخى بر آمدى و با آن پسر بباليدى و قوى و بزرگ شدى پدر آن را بگرفتى و بوى دادى و گفتى اين عصاى تست كه با تو نشو و نما يافته وقتى كه يوسف متولد شد از درخت هيچ شاخ نرست و چون بهفت سالگى رسيد با پدر گفت ايپدر بزرگوار هر يك از برادران مرا عصايى داده چرا مرا نميدهى خطاب آمد كه اى يعقوب از من چوبى بخواه تا به تو ارزانى فرمايم يعقوب دعا فرمود و حقتعالى جبرئيل را بوى فرستاد با عصائى از چوب بهشت و گفت اين را بيوسف ده تا عصاى وى باشد و آن چوبى بود از زبرجد سبز شبى يوسف در خواب ديد كه عصاى را به زمين فروزد برادران وى نيز عصاهاى خود را به پيرامون آن به زمين فرو زدند عصاى يوسف بلند شد و سبز گشته برگ برآورد و شاخها كشيد و سايه بگسترد و سر در ميان آسمان كشيد و عصاهاى برادران بر حال خود بماندند بعد از آن بادى بر آمد و عصاهاى برادران را از بيخ بر كند و در دريا انداخت و عصاى او بر جاى بماند او از خواب در آمده ترسان شد نزد پدر آمد پدر او را بسيار ترسان يافت گفت اى فرزند دلبند و اى قرة العين من تو را چه رسيده است يوسف صورت خواب با پدر تقرير كرد و يعقوب او را مژده داد بعلو مرتبه و ترقى او در مدارج رفعت چون برادران از اين واقعه خبر يافتند حسد و حقد ايشان متضاعف گشت با خود گفتند اين خواب دلالت دارد بر اينكه وى سيد و پيشواى همه مردمان شود و مرتبه بلند و درجه ارجمند يابد و ما محكوم حكم او شويم از وهب منقولست كه فرط محبت يعقوب با يوسف بر وجهى بود كه يك ساعت نميگذاشت كه از نزد وى غائب شود و شب و روز او را نزد خود داشتى چون شروع در دوازده سالگى كرد در شب جمعه در كنار پدر خوابيده بود در واقعه ديد كه آفتاب و ماه و يازده ستاره از آسمان فرود آمدند و او را سجده كردند يوسف از دهشت آن بيدار شده با پدر گفت * ( يا أَبَتِ ) * ايپدر من خوابى عجيب ديده‌ام * ( إِنِّي رَأَيْتُ ) * بدرستى كه ديدم در خواب كه درهاى آسمان گشاده شد و نورى عظيم ظاهر گشت چنانچه همه جهان را گرفت و كوه ها و صحراها روشن شد و درياها ديدم كه موج ميزد و ماهيان دريا بانواع لغات تسبيح ميكردند و مرا جامه پوشيدند كه همه دنيا از حسن و نور آن منور شد و كليد گنجهاى\r\n","description":"","footnote":"","page_name":" 6 ","page_number":6},
  {"content":"\r\nزمين نزد من بنهادند و ديدم * ( أَحَدَ عَشَرَ كَوْكَباً ) * يازده ستاره * ( وَالشَّمْسَ وَالْقَمَرَ ) * و آفتاب و ماه را و من بر سر كوهى بلند بودم و در حوالى آن انهار جارى و اشجار سبز بود كه از آسمان اين ستارگان و نيرين فرود آمدند و من در ايشان مينگريستم تاخير نيرين از قبيل تاخير جبرئيل و ميكائيل است از ملائكه * ( رَأَيْتُهُمْ ) * ديدم آنها را * ( لِي ساجِدِينَ ) * مرا سجده كنندگان استيناف براى بيان حال آنها است كه يوسف ( ع ) آنها را بر آن حال ديده بود پس تكرار نباشد و اجراى آنها در مجراى عقلا به جهت وصف آنها است\r\nبصفات عقلا از جابر مرويست كه يهودى نزد حضرت رسول صلَّى اللَّه عليه و آله آمد و گفت يا محمد خبر ده از ستارگانى كه يوسف آنها را در خواب ديد حضرت رسالت ( ص ) ساكت شد جبرئيل نازل گشت و وى را از آن اخبار كرد حضرت فرمود اگر تو را به آن خبر دهم اسلام مىآورى گفت آرى فرمود جربان و طارق و ذبال و قابس و عمودان و فليق و مصبح و ضروج و فرغ و وثاب و ذو الكتفين و شمس و قمر يهودى گفت اى و اللَّه انها لاسماؤها آرى به خدا كه اينها اسماء آن ستاره هايند القصه چون يوسف آن خواب را نقل كرد يعقوب دانست كه او مرتبه رفيع يابد و برادران يازده گانه او كه ستارگان اشارهء بديشان است و او و زوجه او كه خاله يوسف است شمس و قمر عبارت از ايشانست تعظيم و تكريم وى بجا آرند فكر فرمود كه اگر برادران اين واقعه بشنوند و ايشان بر تعبير وقوف تمام دارند هر آينه قصد وى كنند و گويند بطريق وحى به اين عالم شده بود * ( قالَ يا بُنَيَّ ) * گفت اى پسرك من تصغير از روى شفقت و مرحمت و محبت است يا به جهت صغر سن چه او دوازده ساله بود * ( لا تَقْصُصْ ) * مخوان و ظاهر مكن * ( رُؤْياكَ ) * خواب خود را * ( عَلى إِخْوَتِكَ ) * بر برادران خود * ( فَيَكِيدُوا لَكَ ) * كه حيله كنند براى هلاك تو * ( كَيْداً ) * حيله كردنى بسبب وسوسه شيطان * ( إِنَّ الشَّيْطانَ ) * بدرستى كه ديو سركش كه ابليس است * ( لِلإِنْسانِ ) * مر آدمى را * ( عَدُوٌّ مُبِينٌ ) * دشمنى است آشكار كه او را بر مكر و حيله ميدارد و در تسويل و وسوسه و تهبج حسد تقصيرى نميكند پس ايمن مشو از كيد برادران بوسوسه و تسويل او ببايد دانست كه رؤيا مانند روئيست در معنى الا آنست كه مختص است به آنچه در نوم ببيند و آن بانطباع صور منحدره است از افق متخيله بحس مشترك و حصول رؤياى صادقه باتصال نفس است بملكوت به جهت علاقه فرط تناسب بينهما نزد تزد فراغ آن از تدبير بدن پس تصور مىكند به آنچه در ملكوتست از معانى خالصه لايقه و بعد از آن متخيله آن را به صورت مناسبه به او مينمايد پس ارسال آن بحس مشترك كرده مشاهده مىشود و اگر آن صورت شديده المناسبة است مر آن معنى را بر وجهى كه تفاوت بينهما نيست مگر بكليه و جزئيه آن\r\n","description":"","footnote":"","page_name":" 7 ","page_number":7},
  {"content":"\r\nرؤيا مستغنى است از تعيير و اگر نه محتاج تعبير است و تعديه كيد به ( لام ) با آنكه متعدى بنفسه است به جهت آنست كه متضمن معنى فعلى است كه متعدى است بلام مانند ( فيكيدوا و يحتالوا لك ) * ( وَكَذلِكَ ) * هم چنان كه تو را برگزيد خدا به اين چنين خوابى كه دليل شرف و نشانهء تفوق تو است و علامت شرف و عز و كمال نفس تو * ( يَجْتَبِيكَ رَبُّكَ ) * بر خواهد گزيد تو را پروردگار تو به نبوت و فرمان فرمايى و پادشاهى و غير آن از امور عظام * ( وَيُعَلِّمُكَ ) * كلام مبتداست خارج از تشبيه كانه قيل ( و هو يعلمك ) يعنى آفريدگار تو بياموزاند تو را * ( مِنْ تَأْوِيلِ الأَحادِيثِ ) * از تعبير خوابها و از قتاده مرويست كه در عهد يوسف عليه السلام هيچ كس تعبير خواب به از او نميدانست و تعبير رؤيا باحاديث به جهت آنست كه آن از احاديث ملك است اگر صادق باشد و يا از احاديث نفس يا شيطان اگر كاذب بود و يا مراد از آن تاويل غوامض كتب الهى است و سنن انبياء و كشف معانى و مشكلات آن و بيان كلمات حكما و يا عواقب امور را بواسطه نبوت و وحى به تو اعلام كند و احاديث اسم جمع است براى حديث چون اباطيل كه اسم جمع است مر باطل را * ( وَيُتِمُّ نِعْمَتَه ) * و تمام خواهد كرد نعمت خود را كه نبوتست و وصل نعمت دنيا بنعمت آخرت * ( عَلَيْكَ ) * بر تو * ( وَعَلى آلِ يَعْقُوبَ ) * و بر فرزندان يعقوب يعنى از نسل يعقوب عليه السلام كه انبياء از وى بيرون آمدند و يا مراد برادران وىاند كه حقتعالى ايشان را بر اسلام و توبه از آنچه از ايشان صادر شده بود مثوبات و مغفرت ارزانى داشت و نزد اكثر مفسران آنست كه ايشان رتبه نبوت يافتند و اين قول مخالف مذهب اماميه است و ابو جعفر بن بابويه در كتاب دلائل النبوة باسناد از محمد بن اسماعيل بن بزيغ روايت كرده كه او از حنان بن سدير نقلكرده كه از ابو جعفر ( ع ) پرسيدم كه اولاد يعقوب انبياء بودند فرمود\r\nلا و لكنهم كانوا اسباطا اولاد الانبياء و لم يفارقوا الدنيا الاسعداء\r\nتا به واو تذكر و اما صنعوا * ( كَما أَتَمَّها ) * هم چنان كه تمام كرده نعمت را * ( عَلى أَبَوَيْكَ ) * بر دو پدر تو * ( مِنْ قَبْلُ ) * پيش از اين وقت يا پيش از تو مراد جداست و پدر جد يعنى * ( إِبْراهِيمَ وَإِسْحاقَ ) * اما بر ابراهيم بخلة و رسالت و نجات از نار نمرود و اما بر اسحاق بنبوت و اخراج يعقوب و اسباط از صلب وى * ( إِنَّ رَبَّكَ ) * بدرستى كه پروردگار تو * ( عَلِيمٌ ) * دانا است به آنكه استحقاق اجتباء دارد * ( حَكِيمٌ ) * استوار كار و درست كردار است يعنى آنچه كند بر وفق مصلحت و حكمت باشد و چون بيان منشأ اين قصه كرد و ذكر تمهيد مقدمات آن شروع در آن نموده فرمود كه * ( لَقَدْ كانَ ) * بتحقيق كه هست * ( فِي يُوسُفَ ) * در قصه يوسف ( ع ) * ( وَإِخْوَتِه ) *\r\n","description":"","footnote":"","page_name":" 8 ","page_number":8},
  {"content":"\r\nو در حكايت برادران او * ( آياتٌ ) * نشانهاى قدرت يا دلايل حكمت * ( لِلسَّائِلِينَ ) * مر پرسندگان را از اين قصه و غير ايشان را و برادران يوسف يكى بنيامين بود و وى برادر اعيانى بود و شش ديگر علانى بودند كه پسران خاله نيز بودند يهودا و روبيل و شمعون و لاوى و يالون و بشجر و مادر ايشان لياى بنت ليان بود كه دختر خاله يعقوب بود چون وفات كرد راحيل كه خواهرش بود بجاى او نشست و يوسف و بنيامين از او بوجود آمدند و چهار ديگر علانى بودند و ايشان از دو سريه در وجود آمده بودند و آنها دان و يثالى و جاد و اشر بودند و يوسف ( ع ) در حسن صورت و سيرت از همه در پيش بود چنان كه مرويست كه حقتعالى چهار دنك حسن بيوسف ارزانى فرمود دو دنك ديگر بر جميع بندگان قسمت كرده و ابو سعيد خدرى از پيغمبر ( ص ) روايت كرده كه آن حضرت فرمود كه شب معراج كه مرا به آسمان بردند يوسف را ديدم با حسنى عجيب و لطافتى غريب از آن متعجب شده پرسيدم كه اين كيست گفتند يوسف اصحاب از آن حضرت سؤال كردند كه يوسف را چگونه ديدى فرمود چون ماه شب چهارده و كعب الاحبار روايت كرده است كه حقتعالى صورت همه پيغمبران را بادم عليه السلام نمود و وى يك يك را بخصوصه ديده و در طبقه ششم آسمان يوسف را ديد كه تاج وقار بر سر نهاده و قضيب پادشاهى در دست گرفته و رداء كرامت بر دوش افكنده بر راست او هفتاد هزار فرشته ايستاده و بر چپ او هفتاد هزار و همه آواز به تسبيح و تهليل برداشته و در پيش او درختى سبز بود كه آن را درخت سعادت خوانند هر كجا كه او ميرفت آن درخت با وى حركت مىكرد ادم گفت بار خدايا اين چه كس است ندا رسيد كه شخصى است از فرزندان تو كه محسود مردمان باشد به آنچه او را عطا خواهم كرد گفت بار خدايا چه بوى خواهى داد فرمود كه خطى تمام از حسن آدم او را در بر گرفت و بوسه بر چشم او داد و گفت\r\n( لا تاسف يا بنى و انت يوسف )\r\nاندوه مخور اى پسرك من كه تو يوسفى و در حسن نادره زمانى و فتنه دورانى پس اول كسى كه او را يوسف نام نهاده آدم است و در خبر است كه آدم در اول خلقت بر صورت و جمال يوسف بود چون شجره منهيه تناول كرد حسن و بهاء و نور او تنزيل نمود و حقتعالى آن را بيوسف داد و گفته‌اند كه شب تا راز نور روى او چون روز نورانى شدى و او جعد موى بود و فراخ چشم و سر و قد و سطبر ساعد و باريك ميان و تيز بينى و خورد دندان و در رخ راست او خالى سياه بود و بر ميان دو چشم او علامتى نورانى بود كه پنداشتى كه ماه تابانست و چون بخنديدى يا سخن كردى نورى از دندانهاى او بتافتى كه در و ديوار را روشن ساختى و اگر در كوچها مرور فرمودى ديوارهاى آن از پرتو جمال او روشن گشتى و لطافت اندام وى بر وجهى بود كه اگر سبزى خوردى در پوست او پيدا شدى و گويند كه او حسن را از جدش اسحاق ميراث گرفته بود و از مادرش ساره و حقتعالى ساره را بر صورت حور العين آفريده بود و عبد اللَّه مسعود روايت كرده است\r\n","description":"","footnote":"","page_name":" 9 ","page_number":9},
  {"content":"\r\nكه رسول خدا ( ص ) فرمود كه جبرئيل مرا گفت كه حقتعالى ميفرمايد كه من حسن يوسف را از نور كرسى آفريدم و حسن ترا از نور عرش آورده‌اند كه چون يوسف ( ع ) خواب مذكور را با پدر تقرير كرد و يعقوب يوسف را بكتمان آن وصيت فرمود و باجتباء و اتمام نعمت او مژده داد بعضى از زنان برادر او شنوده نماز شام كه ايشان به خانه باز آمدند صورت حال باز نمودند ايشان را عرق حسد در حركت آمده بتدبير مهم او مشغول شدند كما قال جل ذكره * ( إِذْ قالُوا ) * ياد كن آن را كه گفتند برادران يوسف با يكديگر * ( لَيُوسُفُ وَأَخُوه ) * هر آينه يوسف و برادر او بنيامين * ( أَحَبُّ إِلى أَبِينا ) * دوسترند بسوى پدر ما * ( مِنَّا ) * از ما تخصيص بنيامين بذكر به جهت اختصاص او است با خوت از طرفين * ( وَنَحْنُ عُصْبَةٌ ) * و حال آنكه ما جماعتى توانا و مردان كارزاريم و ايشان خوردسال و بيكفايت پس بايستى كه ما را دوستر داشتى و چون عاجز و ضعيف را برده مرد قوى اختيار كرده * ( إِنَّ أَبانا ) * بدرستى كه پدر ما * ( لَفِي ضَلالٍ مُبِينٍ ) * در دور افتادنى است هويدا و آشكار از راه صواب يعنى راى او در اين كار خطا واقع شده به جهت تفضيل مفضول يا به جهت ترك تعديل در محبت و تسميه ( اقويا با اولوا العصبة ) به جهت آنست كه امور متعصب و متشدد مىشود بايشان پس با يكديگر گفتند كه چاره در اين امر بايد كرد و حيله بايد انگيخت ما وى را از پدر دور گردانيم و به جهت فقد او پدر ما را دوست گيرد يكى از ايشان گفت كه تدبير اين امر آنست كه * ( اقْتُلُوا يُوسُفَ ) * بكشيد يوسف را و گويند گوينده اين سخن دان بوده يا شمعون يا يهودا كه مهتر ايشان بود و همه تابع او بودند و در تيسير آورده كه شيطان به صورت پيرى بر ايشان ظاهر گشت و گفت يوسف ميخواهد كه شما را ببندگى گيرد گفته‌اند تدبير او چيست گفت اينكه او را بكشيد * ( أَوِ اطْرَحُوه ) * يا بيفكنيد او را * ( أَرْضاً ) * بزمينى دور از عمارت يا موضعى كه در آن سباع باشد تنگير ارض دالست بر بعد آن از عمر آن و لهذا منصوب شده چون ساير ظروف مبهمه يعنى او را از آبادانى دور كنيد * ( يَخْلُ لَكُمْ ) * تا خالى ماند براى شما * ( وَجْه أَبِيكُمْ ) * روى پدر شما يعنى چون او را نيابد همگى روى بشما آورد و بتمامى بشما اقبال كند و به غير شما التفات ننمايد و در محبت غيرى با شما منازعه نكند * ( وَتَكُونُوا مِنْ بَعْدِه ) * و باشيد پس از يوسف يعنى بعد از ساختن امر او * ( قَوْماً صالِحِينَ ) * گروه شايستگان يعنى توبه كنندگان از اين عمل و يا بصلاح آرندگان عذر و تمهيد معذرت با پدر و يا شايستگان در دنياى خود چه كار شما در دنيا بعد از خلود وجه پدر شما از يوسف انتظام يابد اين نيز از مكايد شيطانست كه ناشكيبايان باديهء آرزو را\r\n","description":"","footnote":"","page_name":" 10 ","page_number":10},
  {"content":"\r\nبر وجه تسويف ميگويد كه امروز گناه كنيد و فردا توبه و ايشان را غافل ميسازد از آنكه عذر فردا را عمر فردا ميبايد و بر عمر اعتماد نيست و نميتواند بود كه مراد ضلالت باشد در دين\r\nزيرا كه باجماع برادران يوسف مسلمان بودند و بر دين اسلام مردند\r\nو از حسن نقل است كه وقعت منهم صغيرة يعنى صغيره از ايشان صادر شد و بعد از آن نادم شده مغفور شدند * ( قالَ قائِلٌ مِنْهُمْ ) * گفت گوينده از ايشان يعنى يهودا كه در رأى احسن از ايشان بود و گويند كه روبيل بود و بروايت على بن ابراهيم لاوى بود و گفت * ( لا تَقْتُلُوا يُوسُفَ ) * مكشيد يوسف را كه قتل بىگناهان گناهى عظيم است * ( وَأَلْقُوه ) * و بيفكنيد او را * ( فِي غَيابَتِ الْجُبِّ ) * در قعر چاه و تسميه قعر چاه بغيابت بجهة غيبوبة آنست از عين ناظر يعنى او را در تك چاه اندازيد * ( يَلْتَقِطْه ) * تا فرا گيرند او را * ( بَعْضُ السَّيَّارَةِ ) * بعضى راه گذريان كه بدانجا رسند او را بيرون آورند و بناحيه ديگرش برند و شما از او برهيد يعنى چون غرض شما نابودن او است تدبير او بر اين وجه كنيد * ( إِنْ كُنْتُمْ فاعِلِينَ ) * اگر هستيد شما كنندگان بمشورت من پس همه بر اين امر متفق شدند و در اين چاه خلاف كرده‌اند قتاده گفته كه آن چاه بيت المقدس است و بروايت وهب در زمين اردنست و بروايت كعب ميان مدين و مصر و نزد مقاتل بر سر سه فرسخى واقع است از منزل يعقوب ابو حمزه ثمالى روايت كرده از امام زين العابدين ( ع ) كه عادت يعقوب چنان بود كه هر روز گوسفندى ميكشت و از آن تصدق ميفرمود و خود و عيال خود نيز از آن مىخوردند اتفاقا شب جمعه سائلى مؤمن صوام بر در خانه او گذر كرد و آواز داد و طعامى خواست اهل يعقوب آواز او را شنيدند به او تصدق نكردند با آنكه زيادتى طعام نزد ايشان بود و چون آواز آن مايوس شد كلمه استرجاع بر زبان راند و بجهة گرسنگى و بىچيزى بگريست و وظايف حمد الهى بتقديم رسانيد و بر آن شكيبايى ورزيد و روز ديگر به روزه رفت و حقتعالى بجهة اين وى را بمفارقت يوسف مبتلا گردانيد و به او وحى فرمود كه مستعد بلاى من باش و به قضاى من راضى شو و بر مصائب من صابر شو و در همان شب يوسف واقعه مذكوره را بديد القصه برادران يوسف نزد پدر آمده گفتند و بر وجه حيله و مكر و فريب به اين كلمات مترنم شدند كه فصل بهار رسيده بود و سبزها از زمين دميده و روئيده\r\n\r\nسنبل سرنافه باز كرده\r\nكل دست به دو دراز كرده\r\n\r\n\r\nسيرابى سبزهاى نوخيز\r\nاز لؤلؤ تر زمرد انگيز\r\n\r\nچه شود كه يوسف را با ما بصحرا بفرستى تا روزى بتفرج و تماشا بگذراند يعقوب فرمود كه اى فرزندان من بىبهار رخسار يوسف چون بلبل خزان ديده خواهم بود روا مداريد كه شما در گلزار باشيد و من بخوار هجران گرفتار باشم فرزندان\r\n","description":"","footnote":"","page_name":" 11 ","page_number":11},
  {"content":"\r\nاز اذن يعقوب مايوس شده پيش يوسف آمدند و انواع بازيها كردند و از تماشاى سبزه صحرا شمهء با وى در ميان آورده به زبان حال گفتند\r\n\r\nموسم گل دو سه روزيست غنيمت دانيد\r\nكه دگر نوبت تاراج خزان خواهد بود\r\n\r\nيوسف ( ع ) كه آن بازيها ديد و نام تماشا شنيد فرمود كه هر روز در سبزه زار صحرا چنين كنيد گفتند آرى بيشتر و خوشتر ميل دارى كه با ما بيايى تا نظاره كنى و ساعتى بازى كنى يوسف خواطر مباركش به آن متوجه شد و قبول اينمعنى كرده با برادران نزد پدر آمده التماس اجازت نموده مضمون اينمقال به زبان حال بعرض رسانيد\r\n\r\nزين تنگناى خلوتم خواطر بصحرا ميكشد\r\nكز بوستان باد صبا خوش ميدهد پيغام را\r\n\r\nيوسف در اين باب مبالغه فرمود و الحاح بسيار نمود و گفت اى پدر بزرگوار چگونه جايز باشد\r\n\r\nحريفان در بهار عيش خندان\r\nمن اندر كنج غم چون دردمندان\r\n\r\nيعقوب ( ع ) در فكر دور و دراز افتاد بجهة عدم اعتماد بر برادران * ( قالُوا ) * گفتند برادران يوسف * ( يا أَبانا ) * اى پدر ما * ( ما لَكَ لا تَأْمَنَّا ) * چيست تو را كه امين نه پندارى ما را * ( عَلى يُوسُفَ ) * بر يوسف و تامل مىكنى در فرستادن او * ( وَإِنَّا لَه ) * و حال آنكه ما مر او را * ( لَناصِحُونَ ) * نيكو خواهانيم و بغايت بر وى مهربان * ( أَرْسِلْه مَعَنا ) * بفرست او را با ما * ( غَداً ) * فردا بجانب صحرا * ( يَرْتَعْ ) * تا در وسعت و فراخى معيشت بقلها و ميوه ها خورد * ( وَيَلْعَبْ ) * و بازى كند بتير انداختن و شتر دوانيدن و غير آن از انواع لعب مباح مرويست كه همه لعب حرام است مگر لعب مرد با قوم و فرس و اهل خود * ( وَإِنَّا لَه ) * و بدرستى كه مر او را * ( لَحافِظُونَ ) * نگاه بانانيم از مكاره و يا از سباع و هوام * ( قالَ ) * فرمود يعقوب ( ع ) * ( إِنِّي لَيَحْزُنُنِي ) * بدرستى كه مرا اندوهگين دارد * ( أَنْ تَذْهَبُوا بِه ) * آنكه شما بريد او را از پيش من چه شدة مفارقت او بر من بسيار است و صبر بر مهاجرت او دشوار * ( وَأَخافُ ) * ديگر ميترسم * ( أَنْ يَأْكُلَه الذِّئْبُ ) * از آن كه او را بخورد گرگ چه بدان زمين كه شما ميرويد گرگان بسيار ميباشند مبادا كه گرگى قصد وى كند * ( وَأَنْتُمْ ) * و حال آنكه شما * ( عَنْه غافِلُونَ ) * از او بيخبران باشيد بسبب اشتغال شما بتماشا يا قلة اهتمام در محافظت\r\n\r\nاز آن ترسم كز او غافل نشينيد\r\nاز غفلت صورت حالش نه بينيد\r\n\r\n\r\nدر اين ديرينه دشت محنتانگيز\r\nكهن گرگى بر او دندان كند تيز\r\n\r\nو مرويست كه يعقوب ( ع ) در خواب ديد كه ده گرگ گرد يوسف در آمده بودند و او را تعرض ميكردند و بر او حمله ميبردند يك گرگ از آن گرگان گرگان ديگر از او منع ميكرد و آخر زمين بشكافت و يوسف به زمين فرو شد و از آنجا بيرون نيامد\r\n","description":"","footnote":"","page_name":" 12 ","page_number":12},
  {"content":"\r\nتا بعد از سه روز به جهت اين واقعه گفت كه ميترسم كه او را گرگ بخورد و حضرت رسالت ( ص ) فرمود كه\r\nلا تلقنوا الكذب فيكذبوا فان بنى يعقوب لم يعلموا ان الذئب ياكل الانسان حتى لقنهم ابوهم\r\nكذب را تلقين مردم نكنيد تا دروغ گويند كه فرزندان يعقوب نميدانستند كه گرگ آدمى را مىخورد تا آنكه از پدر خود شنيدند و آن را وسيلهء تدبير خود گردانيدند * ( قالُوا ) * گفتند فرزندان يعقوب * ( لَئِنْ أَكَلَه الذِّئْبُ ) * بخداى كه اگر بخورد او را گرگ * ( وَنَحْنُ عُصْبَةٌ ) * و حال ما گروهى توانا و قوى هيكليم كه هر يك از ما با ده شير محاربه و مقاومت ميتوانيم كرد * ( إِنَّا إِذاً ) * بدرستى كه ما آن وقت كه برادر را بچنگ گرگ دهيم * ( لَخاسِرُونَ ) * هر آينه زيانكاران باشيم پس چون يعقوب ( ع ) مبالغهء فرزندان شنيد و ميل دل يوسف بگشت دشت و تماشاى صحرا و كوه ديد ديده و دل بر الم هجران نهاد و به قضاى ربانى راضى شده بفرمود تا سر و بدن يوسف را شستند و مويش شانه زده جامهاى نوش پوشانيدند و پيراهن ابراهيم ( ع ) كه جبرئيل از بهشت آورده و بوقت انداختن در آتش نمرودى در وى پوشانيده بود و به ميراث بيعقوب رسيده بود چون تعويذ بر بازويش بست او را ببرادران سپرد و فرمود كه برويد در بيرون دروازه كنعان در زير شجرة الوداع توقف كنيد تا من نزد شما آيم و شجرة الوداع درختى بود كه هر كه به سفر رفتى ياران وى را آن جا وداع كردندى و خويشان و دوستان تا بدان محل بمشايعت رفتندى گويا كه بيخ آن شجره به آب اندوه پرورش يافته بود و شاخ و برگش در هواى محنت و بلا نشو و نما يافته بود پسران بفرمان پدر از شهر بيرون آمدند و در سايهء آن درخت قرار گرفتند يعقوب ( ع ) جامهء پشمينه در پوشيد و عمامهء از پشم بافته بر فرق مبارك نهاد و ميان بر بسته و عصا در دست گرفته روى بدروازه آورد و چون هرگز رسم نبود كه يعقوب بمشايعت فرزندان رود هر كه آن صورت مشاهده ميكرد در تحير و تعجب ميافزود و از سر كار و حقيقت حال بى خبر بود چون نظر فرزندان بيعقوب افتاد از جاى برجستند و دست و پاى پدر را ببوسيدند يعقوب يوسف را در بر گرفت و روى بر رويش نهاد و گفت اى فرزندان مرا معذور داريد كه از اين پسر بوى جد و پدر ميشنوم او به جهت اين از ديدار او مطلقا سير نميشوم پس گفت اى فرزند ارجمند و اى مونس دل دردمند اگر توانستمى ترا بر گردن گرفته بر دمى و باز آوردمى اما پدرت ضعيف و نحيف است و منتظر ديدار شريف تو زنهار زنهار تا شب در صحرا نباشى و دل پدر را به ناخن فراق نخراشى\r\n( يا بنى لو بقيت الليل لاحترقت )\r\nاى پسر اگر شب در صحرا بمانى و باز نيايى بيم آن هست كه در آتش فراق بسوزم و شرار شعله جانسوز در كانون سينه برافروزم يوسف پشت خم كرد تا پاى پدر را بوسه دهد پدر سر مباركش را برداشت و پيشانى نورانى وى را بوسيد و گفت\r\n","description":"","footnote":"","page_name":" 13 ","page_number":13},
  {"content":"\r\nاى قرة العين من زمانى مرا در كنار گير و ساعتى در بغل من قرار گير\r\nالليل حبلى\r\nكه داند كه فردا بر سر ما چه نوشته اند\r\n\r\nنگاه دار زمانى زمام كشتى وصل\r\nكه بحر حادثها را كناره پيدا نيست\r\n\r\nاى يوسف تو را چهار وصيت ميكنم اين وصيتها را بشنو و نصب العين خاطر خود دار اول\r\n( يا بنى لا تنس اللَّه بكل حال )\r\nاى فرزند دلبند خدا را به هيچ حال فراموش مكن و در هر كار كه باشى ذكر آفريدگار خود از زبان و دل خويش دور مدار كه هيچ قرينى در سفر و همنشينى در حضر برابر ذكر و شكر او نيست دوم\r\n( اذا وقعت فى بلية فاستعن باللَّه )\r\nاگر ببلايى درمانى يارى هم از فضل خدا جوى كه هر كه سر رشتهء تدبير از دست بدهد اگر چنگ در حبل متين كرم او نزند زود از پاى در آيد سيم\r\nاكثر من قول حسبى اللَّه و نعم الوكيل\r\nاينكلمه بسيار گوى كه چون جدت خليل را در آتش انداختند اين كلمه گفت ضرر و شرر نمروديان از او مندفع شد و دود آن آتش بر چهره عصمتش نرسيد وصيت آخرين\r\nيا بني لا تنسانى فانى لا انساك\r\nاى پسر مرا فراموش مكن كه من تو را فراموش نخواهم كرد تا سيل خون جگر خانهء دل را خراب نسازد و ساكن غمكدهء سينه‌ام سوداى وصال تو خواهد بود و تا دست محنت بكلابهء اندوه لوح ديده نشويد نقش اوراق پرده هاى چشم خيال جمال تو خواهد بود آورده‌اند كه يوسف را خواهرى بود دينا نام در آن ساعت كه برادران و پدر ميرفتند وى خفته بود ناگاه در خواب ديد كه ده گرگ يوسف را از كنار پدر در ربودند از بيم واقعه از خواب برجست پرسيد كه يوسف كجا است گفتند با برادران بصحرا رفت گفت پدر اجازه فرمود گفتند آرى دختر گفت آه زمانهء بىوفا و روزگار پر جفا ما را بمفارقت يوسف گرفتار ساخت و دود مهاجرت او از دل ما بر آورد پس بتعجيل تمام روى به دروازه نهاد تا به زير درخت شجرة الوداع رسيد پدر را ديد كه با يوسف در سخن است بيامد و در پاى يوسف افتاد و مقنعه از سر برگرفته در گردن افكند و گفت اى برادر با جان برابر چنان انگار كن كه من يكى از كنيزان توام مرا با خود ببر تا هر كجا كه نزول كنى من خاك آن زمين را بمژگان برويم و چون آبنوشى بر پاى خواسته هر دو دست زير جام دارم و اگر طعام بايد پخت من هيزم جمع كنم اى خورشيد فلك خوبى و اى گوهر صدف يعقوبى اگر البته مرا نخواهى برد زنهار به زودى برگرد تا دل اين عاجز بيچاره را به درد فراق سياه نسازى و جگر اين ضعيفه را به آتش هجران نسوزى يوسف از سخنان خواهر بگريه در آمد القصه يوسف از جانبى ميگريست و يعقوب از طرفى اشك مىريخت و دينا از يك گوشه ميناليد و ميزاريد و در آن محل درهاى آسمانها را گشوده بودند و حور العين ايستاده در خروش آمده و روحانيان در جوش آمده و زبان حكم ازلى ميگفت اى يعقوب تو از مفارقت يك شبه ميزارى و از فراق چهل ساله خبر ندارى پس يعقوب يوسف را در بر گرفت و گريه كنان آغاز وداع كرد\r\n","description":"","footnote":"","page_name":" 14 ","page_number":14},
  {"content":"\r\nيوسف كه پدر را گريان گريان ديد قطرات گلاب بر گلبرگ رخسار باريدن گرفت و دانهء مرواريد خوشاب بالماس مژه سفتن آغاز كرد بيت\r\n\r\nژاله از نرگس فرو باريد و گل را آب داد\r\nو از تگرگ روح پرور مالش عناب داد\r\n\r\nو گفت اى پدر بزرگوار سبب گريه چيست و اين اضطراب تو براى چيست گفت اى نور ديده من از رفتن تو رايحهء اندوه عظيم بمشام دل من ميرسد نميدانم كه سرانجام كار بكجا خواهد كشيد بارى مرا فراموش مكن كه من پيوسته در خيال تو خواهم بود و دل در تنور سينه‌ام بسوداى وصال تو خواهد پخت پس يوسف ( ع ) دست پدر بزرگوار و روى خواهر را بوسيد و وداع كرد\r\n\r\nمىكند آن مه وداع دوستان خويش را\r\nتازه داغى مينهد مر سينه هاى ريش را\r\n\r\nپس يعقوب بار ديگر فرزندان را در باب محافظت يوسف مبالغهء بسيار فرمود برادران يوسف را بر دوش گرفته روى به راه آوردند يعقوب آواز داد كه من از اينجا به شهر باز نخواهم رفت تا شما باز آئيد و روبيل را گفت تو از همه بزرگترى يوسف را به تو ميسپارم زنهار از خيال او غافل نشوى و اعتماد بر ديگر برادران نكنى روبيل قبول كرد و رو به راه آورد اما چون قدمى چند دور شدند يعقوب آواز داد كه آهسته رويد كه حريف هجران دامن جان و گريبان دل گرفتند بتقاضاى جان تعجيل مينمايد ايشان ميرفتند و يعقوب ( ع ) بر اثر ايشان آهسته قدم ميزد و بهر قدمى نمى از ديده ميباريد و در هر دمى آهى سرد بر مىآورد آورده‌اند كه چون برادران قدمى چند برفتند و نزديك بود كه از نظر پدر غايب گردند يعقوب آهى زد و گفت اى فرزندان يوسف مرا باز داريد يك بار ديگرش به بينم و از بوستان جمالش ميوه وصال بچينم برادران باز گشتند و يوسف را نزد پدر بزرگوار بردند يعقوب او را در بر گرفت و گفت اى فرزند ارجمند دل از وصال برداشتى و مرا در فرق بگذاشتى تو را به خدا سپردم يوسف پدر را تسلى داده او را وداع كرد و روى به راه آورد چون غايب شدند يعقوب با سوز تمام مراجعت نموده و چون به زير درخت وداع رسيد از هر شاخ او آواز الفراق الفراق شنيد دانست كه در زير پرده غيب رنگى عجيب آميخته‌اند و نيرنگى غريب برانگيخته\r\nو مرويست كه فرزندان در نظر پدر يوسف را از يكديگر ميگرفتند و بر دوش و بر گردن يكديگر مينشاندند بلكه او را بر فرق سر مينهادند * ( فَلَمَّا ذَهَبُوا بِه ) * پس چون كه برادران بردند يوسف را او از نظر پدر غايب شدند او را بر زمين زدند و گفتند چند ما بار تو كشيم و شربت رشك تو چشيم پياده روان شو در پيش پيش ما ميرو يوسف بگريه در آمد كه اى برادران عزيز چه كرده‌ام كه با من اينخوارى ميكنيد و مرا پياده ميدوانيد ايشان آغاز طعن و طعنه كرده گفتند اى صاحب رؤياى كاذبه از كواكب و ماه و آفتاب كه تو را سجده ميكردند درخواه تا امروز بفرياد تو رسند و تو را از دست ما برهانند يوسف گفت يا اخو تا شما را چه شد آخر يكى از حال پير كنعان بر انديشيد و بر كودكى من و ضعيف حالى من رحم آريد ايشان بسخن او التفات\r\n","description":"","footnote":"","page_name":" 15 ","page_number":15},
  {"content":"\r\nنكرده طپانچه بر روى او ميزدند و او را ميدوانيدند و چون پاره راه دوانيدند بند نعلينش بگسيخت پس پاى برهنه بر خاك و خاشاك ميدويد تا پايهاى او مجروح شد و مانده گشت پس برادران او را در خاك گرسنه و تشنه بر روى ميكشيدند و او هر چند جزع و فزع ميكرد بجايى نميرسيد و نزد هر برادر كه ميدويد تا او را شفاعت كند طپانچه بر روى وى ميزد و بر دامن هر كه مىآويخت گريبانش ميگرفت و دور مىافكند بر اينمنوال او را در صحرا ميدوانيدند و ميكشيدند تا وقتى كه آفتاب ارتفاع گرفت و هوا چون سينه يعقوب سوزناك شد تشنگى بر يوسف غلبه كرد روى بروبيل آورده كه اى برادر تو از همه بزرگترى و مرا هم پسر خاله و هم برادرى و با وجود اين پدر مرا به تو سپرده و مهمات مرا به عهده مكرمت تو كرده با وى تو لطفى كن و برخوردى و شكستگى من رحم نماى روبيل بسخن وى التفات نكرد و طپانچه سخت برخسار نازكش زد كه برگ گلش مانند بنفشه كبود شد نزد شمعون آمد كه مشربهء مرا بده كه از تشنگى جانم بلب رسيده تا دمى آب بخورم و آن مشربهء بود كه يعقوب از براى يوسف قدرى آب و مقدارى شير با هم آميخته بود و در آنجا ريخته و بشمعون سپرده و سفارش نموده بود كه هنوز از لب يوسف بوى شير مىآيد وى را طاقت تشنگى نخواهد بود هر گاه تشنه شود از اين مشربه او را شربت آبى چشان چون از شمعون آب طلبيد شمعون هر چه در مشربه بود بر زمين ريخت و آن آب و شير با خاك آميخت و طعامى كه پدر براى او ساخته بود بخوردند و او را هيچ ندادند يوسف گفت اى شمعون اين آب چرا ريختى گفت ما داعيهء اين داريم كه خون از حلق تو بريزيم چه جاى آنست كه آب را در حلق تو بريزيم تو تشنه آبى و ما به خون تو تشنه‌ايم چون حديث كشتن شنيد بر خود بلرزيد و از بيم جان آب و نان فراموش كرده در آن محل يوسف را از تشنگى كام و زبان چون لاله آتش بار شده و حدقه چشم چون ديده نرگس آب گرفته بيطاقت شده از پاى در افتاد آغاز ناله كرد و صورت اينحال مشابه است به حال حسن و حسين ( ع ) كه تا رسول اللَّه ( ص ) در حياة بود اكرام ايشان ميكردند و در آن روز كه رسول ايشان را بر دوش و گردن خود نشاند و از حفيره بنى النجار ميآورد هر يك از ايشان التماس ميكردند كه يا رسول اللَّه ايشان را بما ده تا بحمل ايشان شرفى بروزگار ما رسد حضرت ميفرمود كه\r\nنعم المطية و نعم الراكبان و ابوهما خير منهما\r\nچون رسول ( ص ) بجوار رحمة ايزدى رفت يكى را بزهر كشتند و ديگرى را بتيغ از پا در آوردند القصه چون يوسف را قصد برادران محقق شد روى بقبلهء دعا آورد و گفت اى خداوند كه جد پدر مرا از شر و ضرر آتش نمرودى خلاصى دادى و جد مرا مژده وَبارَكْنا عَلَيْه وَعَلى إِسْحاقَ فرستادى كه بر پدر پير من رحم كن و مرا از كشتن نجات ده يهودا كه اين مناجات استماع كرد عرق برادرى او در حركت آمد و عرق مروت بر جبينش نشست روى بيوسف كرد و گفت اى برادر دل خود قوى دار كه تا جان در بدن من\r\n","description":"","footnote":"","page_name":" 16 ","page_number":16},
  {"content":"\r\nبود نگذارم كه كسى قصد كشتن تو كند پس او را در زير سايه حمايت خود گرفت و با برادران گفت كه دست تعدى در آستين توقف كشيد آخر نه با من عهد كرده‌ايد كه قصد قتل يوسف نكنيد غضب ايشان تسكين يافت و از كشتن او در گذشتند * ( وَأَجْمَعُوا ) * و راى خود را محكم ساختند * ( أَنْ يَجْعَلُوه ) * به آنكه بيفكنند او را * ( فِي غَيابَتِ الْجُبِّ ) * در قعر چاه كه باصح اقوال بر سه فرسخى كنعان بود سر چاه تنگ و پائين آن گشاده و هفتاد گز عمق داشت و زياده نيز گفته‌اند كه از طريق جاده دور افتاده بود و بدانكه جواب لما در آيه محذوفست اى فعلوا به ما فعلوا من الاذى يعنى چون يوسف را بردند و اتفاق كردند كه او را در چاه اندازند پس كردند به او آنچه كردند از انواع ايذاء به اين وجه كه او را بسر آن چاه كشيدند هر چند او دست در دامن يك يك ميزد فايده نميكرد گاهى حرمت بزرگى پدر و زمانى عجز خوردى خود را شفيع مىآورد سودى نداشت و هر چند از ابر ديده آب حسرت مىباريد از زمين همت برادران گياه وفا نميرست چندان كه نسيم آه از گلشن دلش ميدميد ولى در روضه شفقة ايشان غنچه مهر در نمى شگفت يوسف چون ديد كه از سر آن بيداد در نميگذرند و به نظر مرحمت در حال زار او نمينگرند فرمود كه مهلتم دهيد تا دو ركعت نماز بگذارم گفتند تو نماز گذاردن چه دانى گفت آخر پيغمبر زاده‌ام و با پدر بسيار در محراب طاعت بپاى ايستاده‌ام يهودا از برادران درخواست كرد تا يوسف را بگذاشتند و دست از گريبان او باز داشتند تا دو ركعت نماز گذارد و بعد از نماز روى به خاك نهاده ميگفت خدايا خود را به تو سپردم و زمام مهار خود را بقبضهء رضاى تو باز گذاشتم\r\n\r\nما بنده‌ايم و مصلحت ما رضاى تست\r\nخواهى ببخش و خواه بكش راى راى تست\r\n\r\nچون از مناجات فارغ شد برادران گفتند پيراهن بيرون كن گفت هيهات هيهات زنده را عورت پوش مىبايد و مرده را بىكفن نمىشايد پيراهن با من بگذاريد كه تا اگر بميرم بىكفن نباشم و اگر بزيم ستر عورتى داشته باشم گفتند چون برهنه باشى يازده ستاره و ماه و آفتاب تو را برهنه نگذارند و جامه در تو پوشانند يوسف مبالغه از حد گذرانيد گفتند البته پيراهن بايد بيرون كرد و غرض ايشان آن بود كه پيراهن را خون آلوده كرده پيش پدر برند و گويند او را گرگ از هم بدريد اينك پيراهن خون آلوده گواه حالست يوسف به دو دست گريبان گرفته بود و فرياد و زارى ميكرد ايشان به قوت دست وى دور كردند و پيراهن از سرش بر كشيدند و رسن بميان وى بسته بچاه فرو گذاشتند يوسف گفت اى برادران هر چه خواستيد از جور و جفاى بجا آورديد من شما را نصيحتى كنم بشنويد و از اين سخن بيرون مرويد گفتند چه نصيحة ميكنى گفت پدر را نيكو داريد و من بعد جانب او را فرو مگذاريد و چنان مسازيد كه او داند كه شما چه كرده‌ايد اگر بداند بر شما خشم راند و دعاى بد كند و شما را عقوبت كند اگر شما را قوت\r\n","description":"","footnote":"","page_name":" 17 ","page_number":17},
  {"content":"\r\nآن هست كه با من جفا كنيد مرا طاقت آن نيست كه شما بعقوبت پدر درمانيد روبيل روى از اين سخن درهم كشيد كارد بزد و ريسمان را بريد يوسف در نيمه ره چاه بود كه رسن بريده گشت گفت دريغ كه ديدار پدر ناديده رشته اميد از زندگى من منقطع شد و در چاه فنا افتادم پس دل از جان برداشت و خود را به كلى به حق باز گذاشت ندا رسيد بجبرئيل كه ادرك عبدى درياب بنده مرا جبرئيل بيك پر زدن از سدرة\r\nالمنتهى بميان چاه رسيد و يوسف را در هوا بگرفت يوسف بىهوش شده بود آهسته او را بتك چاه رسانيد و بر بالاى سنگى خوابانيد خطاب آمد كه اى جبرئيل جامهاى بهشت بوى بپوشان و از شربتهاى انهار جنت بوى نوشان و سر او را بردار و در كنار خود گذار و پر با فر خود بر جراحتهاى وى بمال تا به شود و چون به هوش باز آيد سلام ما بوى برسان و بگو هيچ غم مخور كه ما ترا براى تخت و جاه آفريده‌ايم نه براى تحت چاه جبرئيل گفت الهى اجازه ده كه من خود را به صورت يعقوب بوى نمايم تا زمانى بدان تسلى يابد فرمان رسيد كه چنان كن جبرئيل به صورت يعقوب بر آمده سر يوسف را بر كنار گرفت يوسف چون به هوش آمد سر خود را در كنار پدر ديد برجست و هر دو دست در گردن روح الامين در آورد و فرياد بر كشيد كه يا ابتاه كجا بودى كه برادران با من چها كردند مرا از خدمت تو جدا ساختند و ترا نيز بفراق مبتلا كردند و مرا سر و پاى برهنه در بيابان مهلكه دوانيدند و آن چه از ستم و جفا ممكن بود به من رسانيدند آب و نان از من باز داشتند مرا گرسنه و تشنه بگذاشتند رخسارهء مرا بضرب طپانچه گلرنگ كردند گيسوى مرا با خاك و خون برآميختند و پيراهنى كه تو بدست خود بر من پوشانيده بودى از سرم بر كشيدند و رسن خوارى بر ميانم بستند لگد بيدادى بر پشتم زدند و سرنگونم بچاه آويختند اى پدر در روى من نگر و زخم طپانچه ببين و در پشت و پهلوى من نگاه كن و اثر جراحت ملاحظه فرما يوسف اين سخن ميگفت و از ديوارهاى چاه آواز ناله و آه مىآمد جبرئيل ميخروشيد و ملائكه ميگريستند آخر جبرئيل بىطاقت شده گفت اى يوسف من يعقوب نيستم من روح الامينم فرستادهء رب العالمينم پس سلام الهى به دو رسانيد و از طعام و شراب بهشت بوى خورانيد و پيراهن خليل در حينى كه ابراهيم را برهنه كرده به آتش انداخته بودند و جبرئيل آن را از بهشت براى او آورده بود در او پوشانيده بود و بطريق ارث بيعقوب رسيده و يعقوب آن را تعويذ وار بر بازوى يوسف بسته بود جبرئيل آن را از بازوى وى گشوده در او پوشانيد آن گاه مژده خلاص و نجاة از چاه و رسيدن بمرتبه عز و جاه به گوش او رسانيد كما قال جل ذكره * ( وَأَوْحَيْنا إِلَيْه ) * و ما وحى فرستاديم بسوى او بواسطه جبرئيل كه اندوه ناك مباش كه به زودى تو را از حضيض چاه بذروه جاه رسانيم و برادران را بحاجتمندى نزديك تو آوريم * ( لَتُنَبِّئَنَّهُمْ ) * هر آينه تو خبر دهى برادران را * ( بِأَمْرِهِمْ\r\n","description":"","footnote":"","page_name":" 18 ","page_number":18},
  {"content":"\r\n* ( هذا ) * به اين كار كه كرده‌اند و رنجى كه به تو رسانيده‌اند * ( وَهُمْ لا يَشْعُرُونَ ) * و حال آنكه ايشان ندانند كه تويى به جهت علوشان و رفعة مكان تو و اين در حينى بود كه به جهت غلا و قحطى غله به خدمت او آمدند و او را نشناختند كه وَهُمْ لَه مُنْكِرُونَ چنان كه مبين شود انشاء اللَّه تعالى و گويند * ( وَهُمْ لا يَشْعُرُونَ ) * متصل است ب * ( أَوْحَيْنا ) * يعنى وحى كرديم بيوسف در حالتى كه برادران نميدانستند كه ما وحى به او فرستاده‌ايم و چون جبرئيل خواست كه بمقام خود رود مقربى از حضرت عزت در رسيد كه اى جبرئيل دو سه روزى در تك چاه قرار گير و سر يوسف در كنار گير كه غريب است و تنها از يار و ديار خود دور افتاده و دل بر كربة غربت و حرقت فرقت نهاده آورده‌اند كه فرزندان يعقوب آن شب بكنعان نرفتند يعقوب همه روزه بانتظار يوسف در زير شجرة الوداع نشسته بود و با خواهر يوسف سخن شوق در پيوسته نماز شام در آمد و اثر آمدن فرزندان پيدا نشد دود از نهاد يعقوب بر آمده گفت اى دينا برادرانت را چه شد كه دير آمدند و سبب چيست كه ماه رخسار يوسف از مطلع وصال طالع نميشود و شمع جمالش چرا كلبهء تاريك فراق را بلوامع انوار خود روشنى نميبخشد اى دختر از تخيل مفارقت يوسف و تصور مهاجرت او آتش حسرت در التهاب آمد و سفينه قرار و آرام در گرداب اضطراب افتاده دينا پدر را تسلى ميداد و انواع سببها و عذرها ترتيب ميكرد القصه يعقوب شب هم آنجا بسر برده و بامداد بر پشتهء بلند كه بر آن صحرا مشرف بود بنشست و\r\nدختر را نزد خود بنشاند و ديده را بر راه فرزندان نهاد و فرزندان آن شب در سر رمه بودند و خواب بر ايشان غلبه كرد يهودا در خواب نميشد چون ديد كه برادران در خوابند فرصت غنيمت يافته پنهان بر سر چاه شتافت و آواز داد كه اخى يوسف اى برادر من يوسف أ حي انت ام ميت آيا تو زندهء در اين چاه يا مرده يوسف گفت تو كيستى از حال بيچارگان ميپرسى از غريبان و بىكسان ياد ميكنى گفت منم برادر تو يهودا اى برادر با جان برابر حال تو چيست يوسف گريان شد گفت اى بردار چون باشد حال كسى كه از كنار مهر پدر جدا بود و در تك چاه در صدد فوت و فنا بود نه مونسى و نه همدمى و نه غمگسارى نه در روى زمين از زندگان و نه در زير زمين از رفتگانم يهودا از درد دل يوسف در خروش آمد و برخوردى و غريبى و تنهايى و بيكسى او بسيار گريست يوسف از قعر چاه آواز داده كه اى برادر وقت وصيت است نه هنگام تعزيت يهودا گفت چه وصيت دارى يوسف آواز داد كه وصيت من آنست كه چون نماز شام با برادران به خانه رسيديد از بى كسى من برانديشيد و در وقت طعام خوردن از گرسنگى من ياد آوريد و بامداد چون سر از بالين بر داشته و جامه پوشيد از برهنگى من فراموش نكنيد و در وقت شادى با جمعيت كه با هم گفتگو كنيد تنهايى و پريشانى مرا بر خاطر گذرانيد يهودا از سوز اين وصيت خروش بر كشيد و او مردى بلند آواز بود آواز او به گوش برادران رسيد برجستند و بر اثر آن آواز روان شدند چون آنجا رسيدند ديدند كه\r\n","description":"","footnote":"","page_name":" 19 ","page_number":19},
  {"content":"\r\nيهودا بر سر چاه نشسته ميگريد گفتند اى يهودا چرا مىگريى گفت بر حال اين يتيم غريب آوازهء بيچاره ميگريم برادران يهودا را ملامت كردند خواستند كه سنگى چند در چاه افكنند يهودا منع ايشان كرد و آخر سنگى بر سر چاه نهاده روى بكنعان آوردند پيراهن يوسف را به خون گوسفند آلوده ساختند و نزديك بغروب بود كه بحوالى آن پشته رسيدند كه يعقوب بر بالاى آن بود همه روز انتظار برده و ديده ترصد بر راه نهاده ناگاه گردى در آن صحرا بديد آمد يعقوب دختر را گفت اين چه گرد است گفت چه عجب باشد كه برادران من نباشند گفت بنگر تا ايشانند يا نه دينا در نگريست لرزه بر اعضاى وى افتاد يعقوب پرسيد كه اى دختر تو را چه رسيد گفت اى پدر برادران من مىآيند اما يوسف با ايشان نيست يعقوب از استماع اين خبر آه سوزناك از جگر بر كشيد و گفت ايشان را آواز ده تا به بالاى اين پشته بر آيند دينا نعره زد كه اى ابناى يعقوب بيائيد كه پدر بزرگوار شما اينجا انتظار ميبرد چون فرزندان بدانستند كه پدرشان آنجا است از بطن وادى دست بردند و چون صبح كاذب گريبان چاك زدند و چون خروس سحرى خروش بر آوردند * ( وَجاءُو أَباهُمْ ) * و آمدند بجانب پدر خود * ( عِشاءً ) * شبانگاه * ( يَبْكُونَ ) * در حالتى كه مىگريستند و فرياد و فغان ميكردند و خاك بر سر ميريختند و ميگفتند وا حبيباه و وا اخاه و وا يوسفاه يعقوب سراسيمه گشته و متحير فرو مانده و قوة از كار رفته با دختر گفت اين چه فرياد است كه ميآيد و اين چه شيونست كه رك خون از ديده ميگشايد و اينچه شورش است كه از تاثير آن آتش ضجرت در كانون سينه مىافزود و اين چه خروش است كه از هيبت استماع آن آب حسرت از فواره ديده فرو ميريزد دينا گوش فرا داشت و از مضمون فرياد يعقوب را خبر داد مقارن استماع اين خبر آن پير ناتوان از پاى در افتاد و بىهوش شد دينا نعره زد كه اى برادران بشتابيد و پدر پير خود را دريابيد كه حال او دگرگون گشت و عنان از كف اختيار ما بيرون شد و چون اين بگفت وى نيز بيفتاد و بى خود شد ايشان دويدند و چون پدر را بدان حال ديدند فرياد و فغان ايشان مضاعف گشت روبيل بدويد و سر پدر در كنار گرفت و دست به دهان مباركش برد اثر نفس نديد خروش بر كشيد يهودا گفت اى برادران اين چه حركت بود كه با خود كرديد پدر را ضايع ساختيد و برادر را بچاه انداختيد و زبان ملامت خلق بر خود دراز كرديد و\r\nدر هاى تعرض آشنا و بيگانه بر چهرهء خود باز كرديد و پرده خود بدست خود دريديد و رشته پيوند خود بتيغ قطيعه ببريديد پس نعره زنان و فريادكنان پدر را برداشتند و به خانه بردند يعقوب هم چنان بيهوش بود تا صبح بدميد ديده باز گرد و گفت نور چشم من گو ايشان متفق الكلمه گشتند * ( قالُوا ) * گفتند * ( يا أَبانا ) * اى پدر ما * ( إِنَّا ذَهَبْنا ) * بدرستى كه ما رفتيم بصحرا * ( نَسْتَبِقُ ) * پيشى ميگرفتيم بر يكديگر در\r\n","description":"","footnote":"","page_name":" 20 ","page_number":20},
  {"content":"\r\nدويدن و تير افكندن * ( وَتَرَكْنا يُوسُفَ ) * و بگذاشتيم يوسف را تنها * ( عِنْدَ مَتاعِنا ) * نزديك رخت و بار خود * ( فَأَكَلَه الذِّئْبُ ) * پس بخورد او را گرگ * ( وَما أَنْتَ بِمُؤْمِنٍ ) * و نيستى تو باور دارنده * ( لَنا ) * ما را يعنى سخن ما را باور نميكنى * ( وَلَوْ كُنَّا صادِقِينَ ) * و اگر چه هستيم ما راستگويان در همه كارها اما اينجا به جهت بدگمانى كه با ما دارى ما را دروغگوى ميپندارى دليلى ديگر داريم بر خوردن گرگ يوسف را و آن پيراهن او است * ( وَجاءُو ) * و آوردند * ( عَلى قَمِيصِه ) * بر بالاى پيرهن يوسف * ( بِدَمٍ كَذِبٍ ) * خونى دروغ على قميصه در محل نصب است بر ظرفية اى فوق قميصه و كذب بر حذف مضاف است اى ذى كذب بمعنى مكذوب فيه و يا آنكه دم موصوف بمصدر باشد جهة مبالغه و ملخص معنى آنست كه پيراهن يوسف را به خون گوسفندان آلوده ساخته نزد پدر آوردند آن را فرا نمودند كه خون يوسف است يعقوب چون قول ايشان را شنيد و پيراهن خون آلوده ديد باز بىهوش شد دينا بسر بالين پدر آمد گريان گريان دست بر فرق مبارك او نهاده و نعره وا ويلا و وا مصيبتا بر كشيد و قطره از آب ديده او بر چهره يعقوب چكيد ديده بر گشاد و گفت انا اين من كجاام گفتند در منزل كرامت و مقر سعادت خود در ميان فرزندان و عترت خود گفت يوسف من اينجا است گفتند نه فرزندان ديگر هستند گفت چه حاصل بيت\r\n\r\nگل و شكوفه همه هست و يار نيست چه سود\r\nبت شكر لب من در كنار نيست چه سود\r\n\r\nپس پيرهن يوسف را طلبيد و آن را بوئيد و آهى زد و بيهوش شد و بيفتاد چون با خود آمد آن را بر روى خود افكند و چندان گريه كرد كه روى وى به خون پيرهن تر گشت و رنگين شد چون نيك در آن نگريد هيچ جا از آن دريده نيافت گفت\r\nو اللَّه ما عهدت كاليوم ذئبا احلم من هذا اكل ابنى و لم يمزق قميصه\r\nعجب گرگ حليمى بوده كه يوسف را خورده و تعرض بپيراهنش نرسانيده پس از فرط غم و غصه و اندوه روى بپسران كرده * ( قالَ بَلْ ) * گفت نه چنين است كه شما مىگوئيد بلكه * ( سَوَّلَتْ لَكُمْ ) * آراسته است براى شما * ( أَنْفُسُكُمْ ) * نفسهاى شما اشتقاق ( تسويل ) از سؤل است بمعنى ( استرخا ) يعنى نفسهاى شما آسان گردانيده در چشمهاى شما * ( أَمْراً ) * كارى بزرگ را كه هلاك يوسف است * ( فَصَبْرٌ جَمِيلٌ ) * پس كار من صبريست نيكو يعنى شكيبايى كه با آن شكايتى نباشد مگر با خداى يا * ( فَصَبْرٌ ) * نيكوتر از همه چيزيست بر تقدير اول خبر مبتداء محذوفست اى ( فامرى صبر جميل ) است و بر تقدير ثانى مبتداء خبر محذوفست اى ( فصبر جميل اجمل ) و در حديث آمده كه\r\nالصبر الجميل و هو الذي لا شكوى فيه الى الخلل\r\n* ( وَاللَّه الْمُسْتَعانُ ) * خدايست يارى خواسته شدهء از او يعنى يارى از او ميخواهم * ( عَلى ما تَصِفُونَ ) *\r\n","description":"","footnote":"","page_name":" 21 ","page_number":21},
  {"content":"\r\nبر آنچه شما صفة ميكنيد از هلاك يوسف مرويست كه چون برادران اين سخن از او شنيدند منفعل گشتند روز ديگر با چراگاه رفتند و با خود گفتند تدبيرى بايد كرد تا اين انديشه از دل پدر بيرون رود و ما را در آنچه مىگوييم تصديق كند بعضى گفتند كه صلاح اين كار آنست كه برويم و يوسف را از چاه بيرون آوريم و اعضاء او را پاره پاره استخوانهاى وى نزد پدر آريم تا اين تهمت از ما دفع شود يهودا گفت نه با من عهد كرده‌ايد كه يوسف را نكشيد پس ايشان را از آن حرف منع كرد نماز شام كه به خانه آمدند پدر ايشان را گفت اگر چنانست كه راست مىگوييد اين گرگ كه يوسف را خورده بگيريد نزد من آوريد تا صدق قول شما را از او معلوم كنم ايشان بصحرا رفتند و گرگى بگرفتند و دست و پاى وى را ببستند و نزد پدر آورده بيفكندند و گفتند اين گرگى است كه يوسف را خورده يعقوب گفت دست و پاى او را بگشائيد چون وى را گشودند يعقوب گفت اى گرگ نزد من آى آن گرگ بيامد و نزد يعقوب بايستاد يعقوب گفت اى گرگ شرم ندارى كه ميوه دل و روشنى هر دو چشم مرا بخوردى گرگ بآواز آمد كه ( لا به حق شيبتك يا نبى اللَّه ما اكلت ولدك و ان لحومكم و دمائكم معاشر الانبياء محرمة علينا و انى لمظلوم مكذوب على غريب فى بلادكم ) به حق پيرى و موى سفيد تو كه من فرزند تو را نخورده ام بدرستى كه خون و گوشت شما كه پيمبرانيد بر ما حرام است و من مظلومم و بر من دروغ بسته‌اند و در اين زمين غريبم گفت براى چه به اين زمين آمده گفت ( يا نبى اللَّه ) مرا اينجا خويشانند ديروز به زيارت ايشان آمده بودم پسران تو مرا گرفتند و بر بستند و نزد شما آوردند و اين دروغ بر من بستند يعقوب نزد ديدن اينحال و شنيدن اين مقال از گرگ گفت كه * ( بَلْ سَوَّلَتْ لَكُمْ أَنْفُسُكُمْ ) * القصه يعقوب در فراق يوسف چندان بگريست كه همه فرشتگان بفرياد آمدند و گفتند الهى يوسف را به دو باز داده و يا يعقوب را تسلى كرامت فرما يا ما را اجازت ده تا به دنيا رويم و با يعقوب در آه و ناله موافقت كنيم و مرويست كه هر بامداد يعقوب بصحرا بيرون آمدى و بر حوالى كنعان ميگشتى و ميگفتى يا بنى اى فرزند دل بند من و\r\nيا قرة العين\r\nاى نور ديده رمد ديده من\r\nو يا ثمرة فؤادى\r\nاى ميوه باغ دل پر داغ من\r\nيا فلذة كبدى\r\nاى گوشه جگر خون شده من\r\nباى ثبر طرحوك\r\nآيا تو را در كدام چاه انداختند\r\nباى سيف قتلوك\r\nتو را بكدام تيغ هلاك ساختند\r\nفى اى بحر غرقوك\r\nآيا بكدام دريا بغرقاب فنا افكندند\r\nو فى اى ارض دفنوك\r\nبكدام بقعه از زمين تو را دفن كردند سر گشته در آن وادى ميگشت و آب حسرت از ديده ها ميباريد و بسوزى كه آتش در افلاك زدى ميزاريد جبرئيل در رسيد كه يا يعقوب\r\nابكيت الملائكة ببكائك\r\nفرشته گان را بگريه خود بگريانيدى و مقدسان ملاء اعلا را بناله و زارى در آوردى يعقوب جواب داد كه اى جبرئيل چكنم كه نگريم بيت\r\n\r\nجان غم فرسوده دارم چون ننالم آه آه\r\nآه درد آلوده دارم چون نگريم زار زار\r\n\r\n","description":"","footnote":"","page_name":" 22 ","page_number":22},
  {"content":"\r\nآورده‌اند كه جبرئيل در چاه تا مدت سه روز رفيق يوسف بود و در تسلى او ميكوشيد و او را بر صبر امر ميفرمود و انواع مژدها به او ميرسانيد و چون خواست كه از او مفارقت كند يوسف از وحشت و بيكسى خود بناليد جبرئيل فرمود كه يوسف ايندعا بخوان تا از زندان اين چاه خلاصى يا بى\r\nيا صريخ المستصرخين يا غوث المستغيثين يا مفرج كرب المكروبين قد ترى مكانى و تعرف حالى و لا يخفى عليك شيء من امرى\r\nو در بعضى از روايات آمده كه در اين سه روز هفتاد فرشته بگرد او در آمد انيس او بودند و در روز آخر جبرئيل بيامد و از براى خلاصى او از چاه اين دعا تعليم وى كرد\r\nيا صانع كل مصنوع و يا جابر كل كسير و يا حاضر كل ملاء و يا شاهد كل نجوى و يا قريبا غير بعيد و يا مونس كل وحيد و يا غالبا غير مغلوب و يا حيا لا يموت و يا محيى الموتى لا إله الا انت اللهم انى اسالك بان لك الحمد لا إله الا انت بديع السماوات و الارض ذو الجلال و الاكرام ان تصلى على محمد و آل محمد و ان تجعل لى من امرى فرجا و مخرجا و ان ترزقنى من حيث احتسب و من حيث لا احتسب\r\nحقتعالى ببركت اين كلمات شريفه او را از حضيض چاه باوج جاه رسانيد و در كتاب شواهد النبوة از حسن بن محبوب روايت كرده كه حسن بن عماره گفت كه مسمع بن ابى سيار گفت كه صادق ع فرمود كه چون برادران يوسف را در چاه انداختند جبرئيل به او نازل شد و گفت اى پسر كه تو را در چاه انداخت فرمود برادران من به جهت حسد بردن بر منزلت و تقرب من نزد پدر جبرئيل گفت اگر مىخواهى از اين چاه بلا خلاصى يا بى اين كلمات بگو كه\r\nاللهم انى اسئلك بان لك الحمد لا إله الا انت\r\nتا آخر حقتعالى به جهت اين او را پادشاه مصر گردانيد و على بن ابراهيم روايت كرده كه يوسف در قعر چاه اين دعا كرده كه\r\nيا إله ابراهيم و اسحاق و يعقوب ارحم ضعفى و قلت حيلتى و صغرى\r\nروز چهارم نويد نجات از مهب لطف الهى بوزيد * ( وَجاءَتْ سَيَّارَةٌ ) * و آمدند كاروان نزديك آن چاه و ايشان جمعى بودند كه از مدين بمصر ميرفتند * ( فَأَرْسَلُوا وارِدَهُمْ ) * پس فرستادند وارد خود را بسوى آن چاه و وارد كسيست كه آب كشيدن كاروان متعلق به او باشد و وارد ايشان مالك بن زعر خزاعى بود از اهل مدين بسر چاه آمد * ( فَأَدْلى دَلْوَه ) * پس فرو گذاشت در چاه دلو خود را وحى رسيد بيوسف كه در دلو نشين كه اين دلو براى تو در چاه آمد و يوسف در دلو نشست و در معالم گفته كه ديوارهاى چاه بر فراق يوسف بگريستند در انس المريد فرموده كه مالك در كشيدن دلو حيران بماند چه دلو را بغايت گران ديد بچاه فرو نگريست و آن ماه را در ميان چاه در دلو مشاهده كرد * ( قالَ ) * گفت بر وجه تعجب * ( يا بُشْرى ) * اى مژده و شادمانى بشارت را ندا كرد براى نفس خود و يا براى قوم خود گوييا گفته اى بشارت حاضر شو كه\r\n","description":"","footnote":"","page_name":" 23 ","page_number":23},
  {"content":"\r\nهنگام حضور است و گفته‌اند كه بشرى نام صاحب او بوده كه براى اعانت در اخراج او را طلبيد يعنى اى بشرى در بيرون آوردن دلو گران امداد من كن * ( هذا غُلامٌ ) * كه اين پسريست كه دلو را گران ساخته پس بمددكارى او يوسف را از چاه بيرون آورد * ( وَأَسَرُّوه ) * و پنهان داشتند وارد و اصحاب او يوسف را از ساير رفقا * ( بِضاعَةً ) * در حالتى كه متاع تجارت بود يعنى ايشان را براى فروختن مناسب نمود يا پنهان ساختند مر او را از كاروانيان و گفتند كه اهل آب او را بما داده‌اند تا براى ايشان بمصريان فروشيم و گويند كه ضمير اسروه راجع است ببرادران يعنى برادران حال او را پنهان داشتند و گفتند بنده ما است و آن چنان بود كه از حال يوسف خبر يافته بسوى كاروان آمدند و گفتند اين غلام از ما گريخته است او را بخريد * ( وَاللَّه عَلِيمٌ ) * و خدا دانا است * ( بِما يَعْمَلُونَ ) * به آنچه ميكرده‌اند يعنى مخفى نبود بر او اسرار و اجفاء كاروانيان يوسف را و يا كيد و مكر اولاد يعقوب با پدر و برادر خود\r\nآورده‌اند كه يهودا را عادت بود كه هر روز يك بار بر سر چاه آمدى و يوسف را آواز دادى و طعام به او دادى در اينروز كه كاروان آنجا رسيدند و يوسف را بيرون آوردند يهودا بر سر چاه آمد كه طعام به او دهد هر چند آواز داد جوابى از چاه نشنيد بطلب يوسف بميان كاروان آمد و او را در ميان ايشان در نزديك مالك بن زعر يافت برادران را خبر داد بيامدند و مالك را گفتند كه اين غلام ما است كه از ما گريخته مالك گفت اگر او را خواهيد او را با شما دهم و اگر نه وى را بما بفروشيد گفتند او را به تو ميفروشيم ليكن به اين شرط كه غلاميست گريز پاى و ما او را به اين عيب ميفروشيم مالك گفت با اين عيب او را به چند ميفروشيد گفتند هر چه ميخواهيد بدهيد اما به شرط آنكه وى را از اين ولايت بيرون بريد و غل در گردنش نهيد و دست و پايش در زنجير كشيد كه گريز پايست و او را گرسنه و تشنه داريد كه غلامى متجبر و سركش است تا رام گردد و يوسف در برادران مىنگريست و سخنان غضب آميز ايشان ميشنيد و قوت و ياراى سخن كردن نداشت پس به زبان عبرى به يوسف گفتند اگر در آنچه ما مىگوييم و ميكنيم تمرد كنى و خلاف آن گويى با شمشير آبدار سر تو را از بدن جدا كنيم يوسف خاموش شد القصه او را بمعرض بيع در آوردند مالك گفت من درمى كه داشته‌ام بضاعت خريده‌ام و با من درمى چند ناسره مانده است گفتند تو مىدانى كه بهاى غلام بسيار است اما ما با تو ميسازيم بهر چه دارى پس دست يوسف ع بدست او دادند * ( وَشَرَوْه ) * و بفروختند او را * ( بِثَمَنٍ بَخْسٍ ) * ببهاى ناسره اندك بىاعتبار * ( دَراهِمَ مَعْدُودَةٍ ) * درهمى چند شمرده شده اين بدل ثمنست عادة اهل آن روزگار چنان بود كه ما دون چهل درم همه را ميشمردند و ما فوق آن را وزن ميكردند مالك\r\n","description":"","footnote":"","page_name":" 24 ","page_number":24},
  {"content":"\r\nدرمهاى خود را بشمرد هفده عدد بود و گويند بيست و دو يا بيست عدد هر برادرى دو عدد برداشتند و يا چهل درهم و گفتند كه كمتر از ده درهم بود از ابو عبد اللَّه ( ع ) مرويست كه هيجده درهم بود و در وسيط آورده كه يهودا هيچ نگرفت القصه مالك يوسف را بخريد * ( وَكانُوا ) * و بودند برادران * ( فِيه ) * در يوسف * ( مِنَ الزَّاهِدِينَ ) * از بىرغبتان از آن درهم از غايت قلت و يا نميخواستند كه يوسف با ايشان باشد و يا كاروانيان در خريدن او بىرغبت بودند به جهت گريختن و نافرمانى و در خبر آمده كه روزى يوسف در آينه نگاه كرده جمال خود را بديد از آن تعجب كرده و با خود گفت اگر من بنده بودمى بهاى من از عدو حصر متجاوز بودى پس حقتعالى بر سبيل امتحان ثمن بخس را به او نمود ابو حمزه ثمالى در تفسير خود آورده كه چون مالك يوسف را بخريد در جميع سفر انواع خير به او ميرسيد تا آنكه در مصر او را بفروخت آن خير و بركت از او مفقود شد او بدانست كه از بركات يوسف بوده پس نزد او آمد و گفت من انت تو چه كسى گفت\r\nانا بن يعقوب بن اسحاق بن ابراهيم\r\nمالك او را در بر گرفت و بسيار بگريست و مالك مردى عاقر بود هرگز او را فرزندى نميشد از يوسف التماس كرد كه دعا كند تا حقتعالى او را فرزندى دهد يوسف دعا كرد حقتعالى دوازده پسر به او داد هر بطنى دو پسر القصه بعد از آنكه مالك يوسف را بخريد بياران خود گفت كه غل و زنجير حاضر كنيد چون يوسف را چشم بر غل و زنجير افتاد فغان بر داشت مالك گفت اى غلام اضطراب مكن كه بندگان گريزپاى را از ذل غل و تشويش زنجير چاره نيست يوسف فرمود كه من نه از غل و زنجير بفغان آمده‌ام بلكه از آن حال ياد كردم كه ملك تعالى زبانيه دوزخ را فرمايد كه بگيريد اين بنده عاصى را و غل بر گردن او نهيد كه گردن از طوق خدمت ما پيچيده است پايش در زنجير كشيد كه قدم از دايرهء فرمان ما بيرون نهاده است مالك از گفتار او متحير شد آهسته به دو گفت اى غلام من ترا در نظر خواجگان تو بند ميكنم دل خوشدار كه چون ايشان بروند و از اين منزل كوچ كنم بند از پاى و غل از گردن تو بردارم پس در حضور برادران\r\n\r\nز آهن بند بر سيمش نهادند\r\nبه گردن طوق تسليمش نهادند\r\n\r\nپلاس كهنه اش پوشانيدند و انواع تهديد و وعيدش شنوانيدند و فرزندان يعقوب خاطر جمع كرده روى بكنعان نهادند يوسف ديگر باره گريه آغاز كرد مالك گفت اى غلام چرا مىگريى و اضطراب مىنمايى و در صبر و سكون بر خود نميگشايى گفت اى مالك تحمل فراق ندارم مرا دستورى ده تا بروم و فروشندگان خود را ببينم و ايشان را وداع كنم مالك گفت اى غلام من از ايشان اثر مهر و محبتى نسبت به تو نديدم و جز تفرقه و وحشت از تو چيزى ديگر از ايشان در نيافتم تو چه رغبت بديشان مىكنى گفت اگر ايشان را از من تفرقست مرا بديشان رغبت است و اگر ايشان مرا دوست نميدارند من ايشان\r\n","description":"","footnote":"","page_name":" 25 ","page_number":25},
  {"content":"\r\nرا دوست ميدارم تو كرمى فرماى و ايشان را بگوى تا توقف كنند مالك آواز داد كه اى جوانان آهسته باشيد كه اين غلام ميخواهد كه از شما بحلى طلبد و يوسف را دستورى داد كه برو و خواجگانت را وداع كن يوسف زنجيركشان نزد برادران آمد و گفت اى عزيزان هر چه كرديد تحمل كردم توقع من آنست كه در وقت گريه پدر مرا تسلى دهيد و بهر نوع توانيد مراعات آن پير مبتلاى هجران كنيد و من غريب را از ياد مگذاريد يهودا بگريه در آمد و يوسف را در كنار گرفت و گفت اى جان برادر مردانه باش و كار خود را با خدا واگذار پس شترى آوردند و يوسف را با پلاس و غل زنجير بر بالاى آن شتر افكندند و غلامى زشت روى بد خوى را بر وى موكل ساختند و كاروان بجانب مصر روان شد و يوسف از عقب نگاه ميكرد و مىگفت اى پدر بدرود باش كه به درد غريبى و دل بندگى گرفتارم اى خواهر از من فراموش مكن كه شفقت و دلسوزيهاى تو را ياد دارم كاروانيان همه شب ميراندند سحرى بود كه بمقابر آل اسحاق رسيدند يوسف در نگريست و قبر مادر را ديد بىاختيار خود را از بالاى شتر بسر قبر مادر افكند و از تربيت عهد كودكى ياد كرد و مهر و شفقت مادرى بخاطر آورد قطرات عبرات چون باران نيسانى بر روى ارغوانى ريختن بگرفت آواز داد كه اى مادر مهربان ارفعى راسك سر خود را بردار و پرده خاك از پيش نظر دور كن\r\nانظر الى ابنك\r\nو نگاه كن به حال فرزند دلبند خود\r\nانا ابنك المغلول\r\nمنم پسر تو كه غل بر گردنم نهاده‌اند و اسيروار پلاس پوشانيده‌اند و دست و پايم بزنجير بسته‌اند و بتهمت بندگى مر افروخته دل پدر پير مرا به آتش هجران سوخته‌اند از قبر راحيل صيحه بر آمد كه يا ولداه و قرة عيناه اى فرزند پسنديده من و اى نور ديده من اكثرت همى بسيار گردانيدى غم مرا ازددت حزنى افزون ساختى اندوه مرا اى فرزند ناز پرور من عم مرا بسيار گردانيدى و جانم بتيغ درد افكار كردى فاصبر پس صبر كن ان اللَّه مع الصابرين بدرستى كه يارى و مددكارى خدا با صابرانست و در وقت ورود سهام سپر صبر در روى كش تا علم ظفر در ميدان مراد بر توانى افراشت اما چون روز روشن شد غلامى كه موكل يوسف بود نگاه كرد يوسف را بر شتر نديد باز پس دويد او را ديد بر سر قبرى نشسته زار زار ميگريد آن پسر بيرحم جفا كار از روى قهر طپانچه بر روى عزيز يوسف زده رخسار نازكش از زخم آن طپانچه بشكافت و روى مباركش خراشيده و خون آلوده شد و گفت اى غلام خواجگانت راست ميگفتند كه تو گريزپايى يوسف هيچ نگفت اما چنان به درد بناليد كه غلغله در صوامع ملكوت و ولوله در جوامع جبروت افتاد فى الحال تندبادى بر آمد و گرد و غبارى برخواست صاعقه بىابر در هوا پيدا شد و خروش رعد و سوز برق بىسحاب ظاهر گشت كاروانيان گفتند ما از خود در اين چند روز گناه تازه نميبينيم كه موجب\r\n","description":"","footnote":"","page_name":" 26 ","page_number":26},
  {"content":"\r\nاين عقوبت باشد آن غلام سنگدل بيامد و گفت بشومى معامله منست چه من اين ساعت طپانچه بر روى اين غلام عبرى زدم و او آب در ديده بگردانيد و بدردل ناله كرد مقارن اين حال اين صورت واقع شد مالك گفت اى غلام سبب اين تاديب چه بود گفت او خود را از شتر انداخته بود و داعيه گريختن داشت مالك گفت اى بىعقل چگونه كسى با غل و زنجير تواند گريخت پس پيش يوسف آمد و گفت اى جوان قصد گريختن دارى گفت اى مالك من سر ستيز و پاى گريز ندارم اما به خاك ما در رسيدم صبر و تحمل از من رميده گشت و رشتهء طاقتم به تيغ اضطراب بريده گشت مادرم هرگز انديشه نكرده بود كه من با غل و زنجير بر سر خاكش خواهم رسيد يا داغ بندگى بر رخ جگر گوشهء او خواهند كشيد چون قبر وى را ديدم بىاختيار خود را از بالاى مركب در انداختم و غم دل به او ميگفتم و قصه غصه خود را بر او ميخواندم كه اين غلام بيامد و طپانچه بر روى من زد و من نفرين نكردم همين بود كه آهى از دل پر درد بر آوردم كاروانيان بگريه در آمدند و آغاز تضرع و زارى كردند كه اى جوان عاليشان اين گردى كه بر انگيخته فرونشان يوسف به هوا نگريست و لب بجنبانيد في الحال باد بياراميد و هوا صافى شد مالك اين حال را مشاهده كرد در زمان بفرمود تا غل از گردن و بند از دست و پاى يوسف برداشتند و جامهاى نيكو در او پوشانيدند و بر راحله تيزرو نشانيدند القصه مالك او را نيز بمصر آورد و در آن زمان پادشاه مصر ريان بن وليد عمليقى بود از اولاد عملاق بن لاوى بن سام بن نوح بود و گويند كه او بيوسف ايمان آورد و پيش از يوسف فرمان يافت و پس از او پادشاهى بقابوس بن مصعب افتاد كه فرعون زمان موسى بود و اول زمان اواخر زمان يوسف بود يوسف او را بايمان دعوت كرد او قبول ننمود و زمام امور ملك خود را بدست قطفير يا اطفير مصرى باز داده بود به جهت ارتفاع مكانة و مزية منزلت نزد مالك مصر او را عزيز گفتندى و چون كاروان مدين بمصر آمد گماشتگان عزيز بسر راه كاروان آمده يوسف را ديدند از لمعه جمال او آشفته و حيران باز گشته خبر بعزيز مصر بردند و او زنى داشت راعيل نام يا نكار و نام مشهور او زليخا بود و در عين المعانى بضم زاى و فتح لام تصحيح كرده و در السنه بفتح زاى و كسر لام شهرت گرفته و چون عزيز خبر يوسف شنيد به مالك پيغام داد كه غلام را بنحاس آورد و روزى ديگر مالك يوسف را بحمام برده سر و تن او را بشست و جامها قيمتى بر او پوشانيد و بآراستگى تمام او را ببازار آورد و بجلوه آن\r\nجمال شيرين شور از مصريان بر آمد خريداران بميدان من يزيد در آمده هر كس در بها چيزى اضافه ميكرد تا بدانجا رسيد كه همسنگ او زر و نقره و مشك و ديبا بدهند عزيز مصر قدم خريدارى پيش نهاده او را به آن مبلغ خريده به خانه آورد * ( وَقالَ الَّذِي اشْتَراه ) * و گفت آن كس كه خريد يوسف را * ( مِنْ مِصْرَ ) * از اهل مصر يعنى عزيز * ( لِامْرَأَتِه ) * مر زن خود را يعنى زليخا * ( أَكْرِمِي\r\n","description":"","footnote":"","page_name":" 27 ","page_number":27},
  {"content":"\r\n* ( مَثْواه ) * گرامى دار جاى نشستن اين غلام كنعانى را يعنى از حسن تعهد و نيكو داشت او ملاحظه تمام كن چه نشاندن كسى را بجاى نيكو دليل عزت و احترام است * ( عَسى أَنْ يَنْفَعَنا ) * شايد كه سود رساند ما را در كار ما از ضياع و عقار و سرانجام روزگار ما و به او مستظهر شويم در مصالح حال و مآل خود چه علامات رشد از جبين او لايح است * ( أَوْ نَتَّخِذَه ) * يا فرا گيريم وى را * ( وَلَداً ) * فرزند گويند عزيز عقيم بود و نزد بعضى عنين بوده و به جهت اين گفت او را بفرزندى گيريم چه آثار رشد در بشرهء او ظاهر است از بعضى اكابر نقل است كه عزيز زليخا را امر كرد كه يوسف را بموضعى فرود آور كه نيكوترين اماكن باشد زليخا جايى كه احسن منازل باشد بهتر از درون دل خود نيافت پس يوسف را در خانه دل خود فرود آورد * ( وَكَذلِكَ ) * و هم چنان كه عزيز را بر يوسف مهربان گردانيديم او را بر تعهد حال او داشتيم و يا او را در منزل او فرود آورديم و يا وى را از بند چاه و تعب راه نجات داديم * ( مَكَّنَّا لِيُوسُفَ ) * جاى داديم يوسف را و متمكن ساختيم * ( فِي الأَرْضِ ) * در زمين مصر * ( وَلِنُعَلِّمَه ) * عطفست بر مضمر تقدير اينكه ليتصرف فيها و لنعلمه يعنى يوسف را در زمين مصر جايداديم تا تصرف كند در آن ولايت بمعدلة و تا بياموزانيم ما او را * ( مِنْ تَأْوِيلِ الأَحادِيثِ ) * از تعبير خوابها و يا معانى كتب الهى ملخص معنى آنست كه غرض از رهانيدن يوسف از چاه و رسانيدن او را بمصر و تمكين دادن در آنجا اين بود كه بعدل قيام نمايد و بتدبير مردمان اقدام كند و از ما تعليم معانى كتب و احكام آن گرفته انفاذات كند و ايشان را به آن ارشاد فرمايد و يا تعبير منامات نموده تنبيه ايشان كند از حوادث واقعه تا مستعدان شوند و بتدبير آن مشغول شوند قبل از آنكه واقع شود مانند تدبير او در سالهاى قحط ايشان بر تفصيلى كه بيايد * ( وَاللَّه غالِبٌ ) * و خداى غالب است * ( عَلى أَمْرِه ) * بر كار خود هيچ كس چيزى را از امر او رد نتواند كرد و در شيء از آن منازعه نتواند نمود و يا غالب است بر امر يوسف كه برادران را در او مطلوبى بوده و مشيت خدا بر خلاف آن واقع نشد مگر آنچه خدا خواست * ( وَلكِنَّ أَكْثَرَ النَّاسِ ) * و ليكن بيشتر مردمان * ( لا يَعْلَمُونَ ) * نميدانند كه زمام امور بقبضه اقتدار و مشيت او است يا اكثر ايشان علم ندارند بلطايف صنع و خفاياى لطف او سبحانه * ( وَلَمَّا بَلَغَ ) * و آن هنگام كه يوسف رسيد * ( أَشُدَّه ) * بمنتهاى اشتداد و جسامت و قوت خود كه آن را سن وقوف گويند و آن ما بين سى است تا چهل و گويند مراد سن شباب است كه مبدء آن بلوغ است و گويند مبدء آن\r\n","description":"","footnote":"","page_name":" 28 ","page_number":28},
  {"content":"\r\nبيست سالگى است يا سى و سه سالگى و بروايت مأثوره از ابن عباس هيجده سالگى است تا سى سالگى * ( آتَيْناه ) * داديم او را * ( حُكْماً ) * نبوت يا حكمت كه آن علمى است مؤيد به عمل يا حكم كردن بميان مردمان * ( وَعِلْماً ) * و دانشى كه آن تاويل احاديث است كه عبارت است از علوم دينيه و علم بمصالح مردمان و يا تعبير منامات و مرويست كه مردمان تحاكم و ترافع بعزيز ميكردند ايشان را بيوسف اشارت ميكرد بجهة ظهور كمال عقل و اصابة رأى او * ( وَكَذلِكَ ) * و مانند اين * ( نَجْزِي الْمُحْسِنِينَ ) * پاداش ميدهيم نيكوكاران را اين تنبيه است بر آنكه حقتعالى بجهة پاداش احسان او در عمل اينمرتبه رفيعه را در عنفوان جوانى به او ارزانى فرمود از ضحاك نقلست كه مراد به محسنان صابرانند بر نوائب و مصائب و ابن عباس فرموده كه مراد مؤمناناند و نزد محمد بن جريح مراد محمد است ( ص ) يعنى هم چنان كه قدر يوسف را بر افراشتيم و او را بر همه مسلط گردانيديم همچنين اى محمد ( ص ) مرتبه ترا برافرازيم\r\nو همهء بندگان را منقاد و مطيع تو گردانيم و در بعضى روايت آمده كه يوسف هفده ساله بود كه عزيز وى را بخريد و سى و سه ساله بود كه ريان بن وليد وى را وزارت داد و چهل ساله بود كه حقتعالى وى را نبوت داد و صد و بيست ساله بود كه متوفى شده آورده‌اند كه چون يوسف به خانه عزيز در آمد سلطان عشق رخت به خانه زليخا فرستاد و لشگر محبتش متاع صبر و سكون او را بيغما داد و چون هر روز جمال يوسف زياد ميشد عشق زليخا متزايد ميگشت تا آنكه تعشق بغايت رسيد و تشوق بنهايت انجاميد صورت حال با يوسف در ميان نهاد * ( وَراوَدَتْه ) * و طلب مراد خود كرد يوسف را * ( الَّتِي هُوَ فِي بَيْتِها ) * آن زنى كه يوسف در خانه او بود يعنى زليخا * ( عَنْ نَفْسِه ) * از نفس او و اشتقاق مراوده از راد يرود است بمعنى ( جاه و ذهب بطلب شيء و منه الزايد ) يعنى بجهة حيله گرى ميآمد و ميرفت تا تدبير امر خود را كند و بانواع حيل مطلوب خود از يوسف حاصل كند از ابن عباس مرويست كه از جمله مراوده وى آن بود كه با يوسف ميگفت كه چه موى نيكو دارى يوسف گفت اول چيزى كه در خاك پراكنده شود و بريزد موى باشد گفت اى يوسف چه روى نيكو دارى گفت ( احسن الخالقين ) آن را در رحم مادر نگاشته گفت اى يوسف حسن روى تو تن مرا لاغر كرده جوابداد كه شيطان ترا به اين داشته گفت اى يوسف عشق تو آتش در دل من زده اين آتش را به آب تلطف فرو نشان گفت اگر آبى بر آتش تو ريزم به آتش دوزخ سوخته شوم گفت برخيز و باندرون آن خانه رو و آبى بيار كه من بغايت تشنه‌ام غرض او آن بود كه چون به خانه رود از پس او در آيد و مراد خود حاصل كند يوسف گفت در خانه كسى رود كه صاحبخانه باشد من مملوكم و مالك چيزى نيستم گفت اى يوسف در آن خانه بستر حرير گسترده در آنجا درآ و مراد مرا حاصل كن گفت چگونه خود را مستوجب دوزخ گردانم و منزل خود را در بهشت از دست دهم گفت اى يوسف با من در آن پرده درآ كه\r\n","description":"","footnote":"","page_name":" 29 ","page_number":29},
  {"content":"\r\nكسى را در آن پرده راه نيست گفت خداى من بر همه سراير و خفيات مطلع است چگونه از او پوشيده شود گفت دست بر دل من نه تا اطمينان يابم\r\n\r\nز روى لطف دستى بر دلم نه\r\nببين كز دست تو چون ميطپد دل\r\n\r\nگفت عزيز به آن اولى است گفت اى يوسف من عزيز را شربتى دهم تا بميرد و من حليله تو شوم گفت چگونه از عقاب و عذاب دوزخ خلاصى يا بى از سدى و ابن اسحاق روايتست كه مراوده او بيوسف آن بود كه خود را مىآراست و بر وى عرض ميكرد و وى را با خود دعوت ميكرد و گاهى ترغيب و زمانى ترهيب و ميگفت اى يوسف بحسن و جمال من نمينگرى فرمود چگونه به چيزى نگرم كه عنقريب در خاك پوسيده شود گفت مشاهده مويهاى مجعد من نميكنى گفت چه فايده كه با خاك آميخته خواهد شد چون نزد يوسف بنشستى يوسف روى بگردانيدى و چون از تدابير مراوده عاجز شد شروع در حيلهء ديگر كرد به اين وجه كه خانه بساخت كه زير و بالاى و در و ديوار آن آينه بود و صورت خود و يوسف را در آن نقش كرد كه هر دو معانقه كرده بودند چون تمام شد از يوسف التماس كرد كه اندرون خانه در او ببين كه هرگز مثل اين خانه را ديدهء يوسف بالتماس او در آن خانه در آمد و زليخا در عقب او روان شد و در خانه در آمد * ( وَغَلَّقَتِ الأَبْوابَ ) * و ببست درها را تشديد براى تكثير است و يا براى مبالغه در اغلاق و مرويست كه آن هفت خانه بودند در يكديگر در هر خانه درى نشانده زليخا همه درهاى آن را بست * ( وَقالَتْ هَيْتَ لَكَ ) * و گفت پيش من آى و بشتاب كه من ترا ام اين كلمه اسم فعل است مبنى بر فتح چون اين و لا و براى تبيين چون لام سيقالك و چون يوسف اينكلمه بشنيد * ( قالَ مَعاذَ اللَّه ) * گفت پناه ميگيرم به خدا پناه گرفتنى * ( إِنَّه رَبِّي ) * بدرستى كه شان اينست كه پروردگار من * ( أَحْسَنَ مَثْوايَ ) * نيكو ساخته است منزل مرا نزديك بارگاه قرب خود و مرا مرتبه\r\nجليله و درجه رفيعه داده و چگونه در حق او عاصى شده به اين امر قبيح اقدام نمايم و خود را از آن مرتبه محروم گردانم و يا عزيز تربيت كننده منست و ترا بنيكو داشت من فرموده پس چگونه حرمت و حق نعمة او را رعايت نانموده دست خيانت در حرم او دراز كنم * ( إِنَّه ) * بدرستى كه شان اينست * ( لا يُفْلِحُ الظَّالِمُونَ ) * رستگار نميشوند ستمكاران يعنى حقناشناسان كه در عوض نيكويى بدى كنند يا فايز نگردند زناكاران چه زنا بدترين ظلمهاست * ( وَلَقَدْ هَمَّتْ بِه ) * و بدرستى كه قصد كرد آن زن يعنى زليخا بمخالطه يوسف * ( وَهَمَّ بِها ) * و قصد كرد يوسف ( ع ) بدفع او بطريق فرار ( لولا أن رأى ) اگر نديدى و نيافتى يوسف * ( بُرْهانَ رَبِّه ) * راه روشن پروردگار خود را هر آينه قصد مخالطه\r\n","description":"","footnote":"","page_name":" 30 ","page_number":30},
  {"content":"\r\nاو كردى و آن برهان بقول اصح نور عصمة الهى و لمعه نبوت يوسفى بود كه حايل شد ميان يوسف و ميان آنچه سبب خشم خداى بود پس يوسف به قوت نبوت و مدد فتوت در آن حال خود را نگاه داشت و بدانكه اصحاب حديث و حشويه و ساير مخالفان گفته‌اند كه شيطان بيامد و دست بر پهلوى يوسف نهاد و يك دست بر پهلوى زليخا و ايشان را جمع كرد در يك خانه و زليخا چندان تضرع و زارى كرد كه دل يوسف را نرم كرد تا عزم بر معصيت نمود پس همت در هر دو موضع بيكمعنى حمل كرده‌اند كه آن قصد است بمخالطه و نيز گفته‌اند كه يوسف با زليخا چنان نشست كه زانيان با يكديگر نشستند تا كار بگشودن ازار رسيد و نشستن او ميان هر دو رجلين زليخا و به پشت افتادن زليخا چون يوسف عزيمت را در اين امر مصمم كرد حقتعالى برهان به او نمود و آن اين بود كه جبرئيل بانك بر وى زد و او را ترسانيد و قول ديگر از ايشان آنست كه فرشته بانك بر وى زد و گفت نام تو در آسمان از جمله صديقانست و پيغمبران و تو در زمين ميخواهى كه به اين امر اقدام نمايى و نيز گفته‌اند كه فرشته را ديد به صورت يعقوب كه انگشت بدندان گرفته بود لگد بر پشت او زد چنان كه آب پشت او از پيشانى او آمد و گويند كه لگد بر سينهء او زده كه شهوت از دست او بيرون جست و بجهة نقض اين شهوت او را يازده فرزند شد نه دوازده چنان كه يعقوب را بود چون بدلايل عقليه و نقليه و براهين يقينيه ثابت شده كه انبيا مطهر و معصوم اند از جميع صغاير و كباير و مبرا از قصد ماثم و معاصى پس اقوال مذكوره محض اقاويل و افترا باشد و عين خطا و قول اهل الحاد ( نعوذ باللَّه من هفوات اللسان و سوء عقايد الجنان ) و ميتواند بود كه مراد بهمت ميل طبع و منازعه شهوت باشد نه قصد اختيارى كه در تحت تكليفست و منع نفس و طبع از آن موجب مدح است و مؤثر اجر جزيل از ملك جليل و مثل ذلك قولك قتلته لو لم يخف اللَّه و بنا بر اين همت بمعنى ( خطور الشيء بالبال ) باشد و اگر چه عزم به آن نباشد چنان كه در جاى ديگر فرموده إِذْ هَمَّتْ طائِفَتانِ مِنْكُمْ أَنْ تَفْشَلا وَاللَّه وَلِيُّهُما چه اگر اين همت عزم بودى بر معصيت حقتعالى ولى ايشان نبودى زيرا كه او سبحانه ولى كسى نيست كه عازم معصيت باشد و لهذا كسانى كه اين عزم كرده‌اند در حق ايشان فرمود كه وَمَنْ يُوَلِّهِمْ يَوْمَئِذٍ دُبُرَه إِلَّا مُتَحَرِّفاً لِقِتالٍ أَوْ مُتَحَيِّزاً الى قوله وَبِئْسَ الْمَصِيرُ و حسن بصرى را از اين آيه سؤال كردند گفت ( اما همها خبث الهم و اما همه فما طبع عليه الرجال من شهوة النساء ) پس اطلاق هم بر يوسف ( ع ) بمعنى عدم عزم است و ميل طبع كه انسان را با محبوب است مگر گاهى كه عزم بمعنى دفع باشد چنان كه گذشت و نسبت بزليخا بمعنى عزم است بمخالطت يوسف اگر گويند * ( لَوْ لا أَنْ رَأى بُرْهانَ رَبِّه ) * دالست بر آنكه يوسف قصد زليخا كرده باشد بر وجه اختيار باشد چه اگر مراد ان همت معنى مذكور مىبود ذكر\r\n","description":"","footnote":"","page_name":" 31 ","page_number":31},
  {"content":"\r\nاين قول بعد از آن لا طايل و بىفايده بود بلكه اين منافى قول مذكور است گوئيم مراد آنست كه عزم يوسف بر منع طبع خود و كراهت داشتن او از آن ببرهان خدا بود كه آن نور عصمت الهى بود و توفيق و لطف او سبحانه در\r\nبارهء او و نيز اگر يوسف در حين مراودت زليخا او را بزدى و بعنف او را از خود دفع كردى ممكن بودى كه مدافعت منجر بقتل زليخا شدى و يوسف را به جهت آن قصاص كردندى و يا تهمت زنا بر وى نهادندى پس ببرهان الهى و لطف حضرت ربانى بر وجه سهولت از او خلاصى يافت و از جملهء شواهد داله بر عدم عزم يوسف بمخالطت هم و حمل بميل طبع كه از تحت قدرت خارج است و يا بمعنى منع نفس از مخالطت زليخا قول او است كه إِنَّه لا يُفْلِحُ الظَّالِمُونَ و قوله ذلِكَ لِيَعْلَمَ أَنِّي لَمْ أَخُنْه بِالْغَيْبِ و قوله تعالى حاشَ لِلَّه ما عَلِمْنا عَلَيْه مِنْ سُوءٍ و قوله تعالى * ( كَذلِكَ ) * و مانند اين تثبيت ثابت گردانيديم او را بر طريق عفت و عصمت ببرهان روشن * ( لِنَصْرِفَ عَنْه السُّوءَ ) * تا بگردانيم از او بدى را يعنى خيانت در حرم عزيز * ( وَالْفَحْشاءَ ) * و عمل زشت * ( إِنَّه ) * بدرستى كه او * ( مِنْ عِبادِنَا الْمُخْلَصِينَ ) * از بندگان خالص ما است يعنى پاك كرده شده از هر ناشايست و نابايست باطن و ظاهر و از جمله بديها عزم است بر فاحشه كه از اكبر سوء و اعظم قبيح است و منافى خلاصى از قبايح و در مجمع آورده كه علما را در برهان مذكور اختلافست يكى حجت داله بر تحريم زنا از جانب حقتعالى و استحقاق عذاب زانى چه اين صارف بندهء مؤمن است از فعل قبيح و اين قول محمد بن كعب است و جبائى دوم اعطاء آداب انبياء و اخلاق اصفيا در عفاف و صيانت نفس از ادناس و اين از ابو مسلم مرويست سوم نبوتست كه عايق است از ارتكاب فواحش و حكمت كه صارفست از قبايح و اين از صادق ( ع ) مرويست چهارم آنكه در آن خانه بتى بود زليخا در حين مراودت چيزى بر سر آن انداخت يوسف فرمود چرا چنين كردى گفت تا او بر حال ما واقف نشود و بنزد او نباشيم يوسف فرمود\r\nفانا احق ان استحيى من الواحد القهار\r\nپس من سزاوارترم از آن كه شرم دارم از خدايى كه يكتا است و قهار بر عاصيان و اين از على بن الحسين زين العابدين عليهما السلام ماثور است پنجم لطف حق بود به او در زمان مراودت يا پيش از آن بجهة امتناع كردن از معاصى و اين لطف عصمت او بود كه مستلزم تنزيهست از قبايح و امتناع از انواع مقابح و ميتوان بود كه رؤيت بمعنى علم باشد هم چنان كه جايز است كه بمعنى ادراك باشد و اما آنچه ذكر كرده باشد در معنى برهان از اشياء بعيده مثل آنكه از قابلى شنيد كه ميگفت اى پسر يعقوب هم چه مرغى مباش كه او را پرها بوده باشد و چون اين عمل قبيح كند پرهاى او از او جدا شود و قادر نشود بر طيران بمراتب عليه و بدرجات رفيعه و يا آنكه صورت يعقوب در برابر او آمد و انگشت بدندان گرفته و يا كف دست بىساعد\r\n","description":"","footnote":"","page_name":" 32 ","page_number":32},
  {"content":"\r\nبر او ظاهر شد بر آن جا نوشته بود كه إِنَّ عَلَيْكُمْ لَحافِظِينَ كِراماً كاتِبِينَ يوسف از آن متنبه نشد پس در آيهء لا تَقْرَبُوا الزِّنى إِنَّه كانَ فاحِشَةً وَساءَ سَبِيلًا مشاهده كرد از آن نيز متنبه نشد بعد از آن آيهء وَاتَّقُوا يَوْماً تُرْجَعُونَ فِيه إِلَى اللَّه مشاهده كرد از اين نيز متاثر نشد حقتعالى جبرئيل را فرمود كه بندهء مرا درياب و مگذار كه در خطيئه افتد جبرئيل آمد و انگشت را بدندان ميگزيد همهء اين افترا و گمانست بر انبيا و مع ذلك منافى تكليفست و مقتضى به آنكه انبيا مستحق مدح و ذم نباشند بر ترك فعل قبيح زيرا كه اين ترك بر وجه الجا است و الجا منافات دارد به تكليف چه بر ملجاء مدح و ثواب مترتب نيست باتفاق امت و مرويست كه چون زليخا مراودت كرد با يوسف يوسف از او روى بگردانيد و به جانب ديگر نگريست صورت خود و زليخا را ديد كه دست در گردن يكديگر كرده‌اند روى از آن نيز بگردانيد و بسقف نگاه كرد همين ديد كه در هم آويخته‌اند و بهر طرف كه مينگريست همين را مشاهده كرد مضطرب شد بسرعت تمام روى به بيرون نهاد و زليخا در پى او روان شد * ( وَاسْتَبَقَا الْبابَ ) * و پيشى گرفتند بسوى در حذف حرف جر كه الى است به جهت آنست كه استبقا متضمن ابتدا است مراد آنست كه يوسف به جهت فرار از زليخا ميل خروج كرد و زليخا مسارعت نمود در پى او تا منع او نمايد از خروج و توحيد باب با سبق جمع آن كه وَغَلَّقَتِ الأَبْوابَ به جهت آنست كه مراد از اين باب آخرين است كه خارج خانه است چنان كه از كعب الاحبار مرويست كه چون يوسف روى بگريز نهاد و بهر در كه ميرسيد قفل آن بىگشاينده وا مىشد و به زمين مىافتاد تا آنكه بدر آخرين رسيد زليخا به او رسيد دست در او زده پيراهن او را باز پس كشيد * ( وَقَدَّتْ ) * و دريد در وقت كشيدن * ( قَمِيصَه ) * پيراهن يوسف را * ( مِنْ دُبُرٍ ) * از پس آن قد شق است طولا و قط شق است عرضا يعنى زليخا پيراهن يوسف را در طول بدريد * ( وَأَلْفَيا سَيِّدَها ) * و يافتند هر دو عزيز را * ( لَدَى الْبابِ ) * نزديك در بيرون چون عزيز يوسف و زليخا را مضطرب ديد دانست كه تى روى نموده كه هر دو آشفته‌اند پيش از آن كه بتفحص ايشان مشغول شود زليخا پيشدستى كرد و دليرانه بسخن در آمد * ( قالَتْ ) * گفت بعزيز كه * ( ما جَزاءُ مَنْ أَرادَ ) * چيست جزاى كسى كه خواهد * ( بِأَهْلِكَ سُوءاً ) * باهل تو بدى را مراد از اين سخن اين بود كه براءت ذمه كند از گناه و چنان فرا نمايد كه گناه از يوسف است و ميتواند بود كه ماء نافيه باشد يعنى نيست مكافات كسى كه قصد حرم تو كند * ( إِلَّا أَنْ يُسْجَنَ ) * مگر آنكه بزندان كرده شود يعنى پاداش او زندانست * ( أَوْ عَذابٌ أَلِيمٌ ) * يا عذاب دردناك يعنى ادب كردن و زدن بتازيانه اين سخن را به جهت انتقام كشيدن از يوسف از منع مراودت و براءت\r\n","description":"","footnote":"","page_name":" 33 ","page_number":33},
  {"content":"\r\nساحت خود بر زبان راند چون اين سخن تهديده آميز شنيد به جهت دفع سخن و عذاب * ( قالَ ) * گفت يوسف يا عزيز كه * ( هِيَ راوَدَتْنِي ) * زليخا درخواست مرا * ( عَنْ نَفْسِي ) * از نفس من و من از او امتناع كردم و گريختم عزيز گفت راستى اين سخن بچه دانيم هيچكس از اين واقعه خبردار نيست يوسف گفت در آن خانه كودكى چهار ماهه در گهواره است گواه منست و آن\r\nكودك پسر خالهء زليخا بود عزيز گفت كودك چهارماهه چه داند و چگونه سخن گويد يوسف فرمود كه خداى من قادر است بر آنكه او را بسخن آرد و در لطايف آورده كه عزيز از آن كودك پرسيد كه تو چه گويى بقدرت الهى بسخن آمده گفت يوسف راست ميگويد كما قال اللَّه تعالى * ( وَشَهِدَ ) * و گواهى داد * ( شاهِدٌ مِنْ أَهْلِها ) * گواهى از كسان زليخا و گويند گواه پسر عم زليخا بود كه از روى حكمت گفت اى عزيز * ( إِنْ كانَ قَمِيصُه ) * اگر هست گريبان پيرهن يوسف * ( قُدَّ مِنْ قُبُلٍ ) * دريده شده از پيش * ( فَصَدَقَتْ ) * پس زليخا راست ميگويد * ( وَهُوَ مِنَ الْكاذِبِينَ ) * و يوسف از دروغ گويانست چه اين صورت دليلست بر آنكه زليخا دفع يوسف مىكرد از خود گريبان از پيش دريده شده * ( وَإِنْ كانَ قَمِيصُه ) * و اگر هست پيراهن يوسف * ( قُدَّ مِنْ دُبُرٍ ) * از پس دريده شده * ( فَكَذَبَتْ ) * پس زليخا دروغ ميگويد * ( وَهُوَ مِنَ الصَّادِقِينَ ) * و يوسف از راستگويان است چه اين حال دلالت دارد كه يوسف از وى گريخته و او در پس او در آمده وى را به خود كشيده پيراهن از پس دريده و اصح آنست كه كودك چهارماهه بجهة براءت ساحت يوسف به سخن در آمد و اين سخن گفت و از حضرت رسول ( ص ) مرويست كه حقتعالى چهار كودك پيش از وقت تكلم بسخن در آورده يكى پسر ماشطهء فرعون دوم گواه يوسف سوم صاحب جريح چهارم عيسى ( ع ) چنانچه تفسير اين در سورة البروج بيايد انشاء اللَّه تعالى پس حقتعالى القاء شهادت كرد به زبان كودك شيرخواره كه از اهل زليخا بود تا الزام باشد در حجت بر زليخا و بدان كه شرطيه محكيّه ست بر ارادهء قول يا آنكه فعل شهادت از مقولهء قولست و تسميهء اين كلام بشهادت به جهت آنست كه ادا شده است در مؤداى شهادت و جمع ميان آن كه براى استقبالست و كان به جهت آنست كه كلام بر تاويل ان يعلم انه كان است و نظير اينست ان احسنت الى فقد احسنت اليك من قبل چه در تقدير اينمعنى است ان تمنن على باحسانك امنن عليك باحسانى السابق * ( فَلَمَّا رَأى ) * پس آن هنگام كه بديد عزيز * ( قَمِيصَه ) * پيراهن يوسف را * ( قُدَّ مِنْ دُبُرٍ ) * دريده شده از پس روى بزليخا كرد از روى غضب * ( قالَ إِنَّه ) * گفت بدرستى\r\n","description":"","footnote":"","page_name":" 34 ","page_number":34},
  {"content":"\r\nكه گفتار ما جَزاءُ مَنْ أَرادَ بِأَهْلِكَ سُوءاً يا اين بدى با اينكارها * ( مِنْ كَيْدِكُنَّ ) * از مكر و حيلهء شما زنانست خطاب مر زنان را است يا خطاب مر زليخا را و امثال او راست از زنان مكاره * ( إِنَّ كَيْدَكُنَّ ) * بدرستى كه كيد شما * ( عَظِيمٌ ) * بزرگست چه كيد زنان زود در دل مىآويزد و بسيار در نفس تاثير مىكند و نيز كيد زنان با رجال بمواجهه است و وسوسهء شيطان بر وجه مكاتمه و از بعضى علما منقولست كه خوف من از زنان اكثر از خوف منست از شيطان زيرا كه حقتعالى در قرآن مجيد كيد شيطان را بر سمت ضعف وصف كرده كه إِنَّ كَيْدَ الشَّيْطانِ كانَ ضَعِيفاً و در بارهء كيد زنان گفته كه * ( إِنَّ كَيْدَكُنَّ عَظِيمٌ ) * در خبر است كه يوسف را چون نبوت و پادشاهى قرار گرفت روزى جبرئيل بنزد وى نشسته بود جوانى كه از خدمهء وى بود نزد وى آمد جامهء چرب پوشيده بود و چيزى ازالة مطبخ بدست گرفته بود جبرئيل فرمود اى يوسف اين جوان را ميشناسى كه چه كس است فرمود نه گفت اينكودك همان كودكست كه براى تو گواهى داد در گهواره يوسف گفت وى را بر من حقى ثابتست بفرمود تا آن جامه از وى بر كندند و خلعتى گرانمايه در وى پوشانيدند پس او را وزير خود گردانيد القصه چون صدق يوسف و كذب زليخا بر عزيز ظاهر شد متوجه يوسف شد بر وجه اعتذار گفت كه * ( يُوسُفُ أَعْرِضْ عَنْ هذا ) * اى يوسف اعراض كن و در گذر از اينسخن و پنهاندار اين كار را * ( وَاسْتَغْفِرِي ) * و اى زليخا آمرزش طلب * ( لِذَنْبِكِ ) * براى گناه خود و در بعضى از تفاسير آمده كه معنى آنست كه عذر خواه از يوسف كه غريب است و تو او را بىگناه بيازردى * ( إِنَّكِ كُنْتِ ) * بدرستى كه تو بودى * ( مِنَ الْخاطِئِينَ ) * از گروه گناه كاران تذكير براى تغليب است\r\nآورده‌اند اگر چه عزيز اينقصه را تسكين داد اما سخن عشق نهان كى ماند شمهء از اينواقعه در السنه و افواه مرد و زن افتاده بعضى از خواتين مصر زبان ملامت بر زليخا دراز كردند * ( وَقالَ نِسْوَةٌ ) * و گفت گروهى از زنان نسوة اسم مفرد است براى جمع مرأة و تانيث آن به اين اعتبار غير حقيقى است و لهذا فعل آن مجرد از تاء تانيث است در كشاف آورده كه آنها پنج زن بودند از زنان خواص ملك ريان يعنى صاحب و ساقى و خباز و زندانبان و صاحب دواب و دربان كه با يكديگر نشسته گفتند * ( فِي الْمَدِينَةِ ) * در شهر مصر بموضعى كه عين الشمس مىگويند و سخن ايشان آنكه * ( امْرَأَتُ الْعَزِيزِ ) * زن عزيز زليخا * ( تُراوِدُ فَتاها ) * طلب كرده است غلام خود را * ( عَنْ نَفْسِه ) * از نفس او يعنى از او درخواست كه كام وى دهد * ( قَدْ شَغَفَها ) * بدرستى كه شكافته است يوسف پردهء دل او را\r\n","description":"","footnote":"","page_name":" 35 ","page_number":35},
  {"content":"\r\n* ( حُبًّا ) * از روى دوستى شغاف قلب بمعنى پردهء دلست يعنى محبت يوسف پردهء دل او را شكافته و بدرون او در آمده * ( إِنَّا لَنَراها ) * بدرستى كه ما مىبينيم زليخا را * ( فِي ضَلالٍ مُبِينٍ ) * در گمراهى هويدا يعنى دورى از راه صواب و خطاى روشن كه با وجود عزيز شيفتهء درم خريدهء خود شده * ( فَلَمَّا سَمِعَتْ ) * پس چون بشنيد زليخا * ( بِمَكْرِهِنَّ ) * مكر ايشان را تسميهء قول ايشان بمكر باعتبار آنست كه آن را از او اخفا ميكردند هم چنان كه ماكر مكر خود را پنهان كند و يا آنكه غرض ايشان از اين آن بود كه يوسف را ببينند چه يوسف هرگز از خانه بيرون نميآمد و يا آنكه زليخا عشق خود را از ايشان پوشيده و ايشان افشاى آن كردند حاصل كه چون زليخا سخن ايشان را شنيد * ( أَرْسَلَتْ إِلَيْهِنَّ ) * فرستاد بسوى ايشان و استدعاى آن نمود كه بدعوت وى حاضر شوند آورده‌اند كه چهل زن را طلبيد و آن پنج زن كه ملامت او ميكردند در ميان ايشان بودند پس چون به منزل وى در آمدند مراسم اعزاز بجاى آورد * ( وَأَعْتَدَتْ لَهُنَّ ) * و آماده كرده براى ايشان * ( مُتَّكَأً ) * تكيه گاه از بالش لطيف يا مهيا گردانيد طعام پاكيزه يا بساخت مجلس طعام چه در خبر است كه ايشان تكيه زده طعام ميخوردند و گويند متكا طعامى است كه در خوردن احتياج بكارد داشته باشد و در حين بريدن آن منحنى شده تكيه بر چيزى كنند مانند گوشت و اقسام فواكه و بنا بر معنى اخير تسميهء متكا بطعام بر سبيل استعاره باشد * ( وَآتَتْ كُلَّ واحِدَةٍ مِنْهُنَّ ) * و داد هر يكى را از زنان * ( سِكِّيناً ) * كاردى تا گوشت ريزه كرده تناول فرمايند و ترنج را به آن بريده دهن به آن خوش سازند پس نزديك يوسف آمده جامهء ملمع مرصع در او پوشانيد و تاج مكلل بر فرق او نهاد و بآراستگى تمام و زينت لا كلام او را مزين ساخته محلى گردانيد و گويند جامهء سفيد در وى پوشانيد تا زنان نگويند كه حسن يوسف بجهة جامهاى گرانمايه است و مرويست كه زنان را در صفهء خانه بنشاند كه يوسف در اندرون آن خانه بود * ( وَقالَتِ اخْرُجْ عَلَيْهِنَّ ) * و گفت بيرون آى بر اين زنان جهت خدمت يا سلام كردن بر ايشان يوسف به جهت آنكه رقبهء او بذل عبوديت و انقياد در بند بود ابا نتوانست نمود بالضروره بيرون آمد بيت\r\n\r\nز خلوتخانه آن گنج نهفته\r\nبرون آمد چو گلزار شكفته\r\n\r\n* ( فَلَمَّا رَأَيْنَه ) * پس آن هنگام كه زنان او را ديدند * ( أَكْبَرْنَه ) * بزرگ يافتند او را در جمال يعنى حسن او در چشم ايشان گران آمد بيكبار همه شيفته ديدار او گشته از خود فراموش كردند * ( وَقَطَّعْنَ أَيْدِيَهُنَّ ) *\r\n","description":"","footnote":"","page_name":" 36 ","page_number":36},
  {"content":"\r\nو بريدند دستهاى خود را يعنى در آن وقت كه گوشت يا ترنج ميبريدند چون چشم ايشان بر جمال يوسف افتاد بى خود شده كارد بر دستهاى خود نهاده ميبريدند و گمان ايشان آن بود كه گوشت يا ترنج مىبرند و اصلا الم آن را احساس نكردند و مرويست كه زليخا هر يك را ترنجى و كاردى بداده و گفت چون بر شما گذار كند شما هر يك پارهء اين ترنج ببريد و بوى دهيد چون يوسف بمجلس ايشان گذر كرد ايشان محو جمال او شده و مدهوش شدند و دستهاى خود را بجاى ترنج بريدند و از غايت تحير اصلا اثرى در خود نيافتند و گفته‌اند كه اكبرن بمعنى حيضن است ماخوذ از ( اكبرت المراة اذا حاضت لانها تدخل الكبر بالحيض ) يعنى از شدت شوق و فرط شهوت حايض گشتند\r\nو اينقول از ابن عباس مرويست و از وهب منقولست كه از آن چهل زن نه زن بمردند و بعضى از ايشان دست خود را جدا كردند و چون با خود آمدند دستهاى بريده ديدند * ( وَقُلْنَ ) * و گفتند از فرط تعجب * ( حاشَ لِلَّه ) * پاك است خداى از صفت عجز در آفريدن چنين مخلوقى اصل آن حاشا است و حذف الف بجهة تخفيف است و اين حرفى است كه مفيد معنى تنزيه است در باب استثنا و در موضع تنزيه مستعمل شده و لام براى بيانست چون سقيا لك * ( ما هذا بَشَراً ) * نيست اينغلام از جنس آدمى زيرا كه چنين جمال معهود بشر نميباشد مصرع كه اينجمال نه در عهد آدميزاد است * ( إِنْ هذا ) * نيست اين * ( إِلَّا مَلَكٌ كَرِيمٌ ) * مگر فرشته گرامى نزد خدا چه جمال بدين زيبايى و كمال بدين غايت و عصمتى در اينمرتبة از خواص ملكية است صاحب وسيط باسناد خود از جابر انصارى نقل مىكند كه حضرت رسالت پناه ( ص ) فرمود كه جبرئيل فرود آمد بر من و گفت خداى تو را سلام مىرساند و ميگويد اى حبيب من من حسن روى تو را از نور عرش مقرر كردم و حسن يوسف را از نور كرسى كسوت دادم\r\nو ما خلقت خلقا احسن منك\r\nآن حضرت را كمال بود و يوسف را جمال و در شهود جمال يوسف دستها بريده شد و در ظهور كمال محمدى ( ص ) زناهار قطع يافت و اينمعنى گفته اند\r\n\r\nاز حسن روى يوسف دست بريده سهلست\r\nدر پاى دلبر من سرها بريده بينى\r\n\r\n\r\nيوسف نبود چون تو در نيكويى مكمل\r\nنقاش نقش آخر بهتر كشد ز اول\r\n\r\nدر ( حقايق ) سلمى مذكور است كه حقتعالى بدين آيه مدعيان محبت را سرزنش مىكند كه مخلوقى در رؤية مخلوقى بدين مرتبه ميرسد كه احساس الم قطع عضو خود نميكند شما در شهود پرتو جمال خالق بايد از هيچ بلائى و عنائى متالم نشويد القصه چون زليخا حيرت زنان و آشفتگى ايشان مشاهده كرد * ( قالَتْ ) * گفت با ايشان * ( فَذلِكُنَّ الَّذِي ) * اين بندهء كنعانيست كه شما * ( لُمْتُنَّنِي فِيه ) * ملامت كرديد مرا در دوستى او و اكنون دانستيد كه حق به طرف من بوده\r\n","description":"","footnote":"","page_name":" 37 ","page_number":37},
  {"content":"\r\n* ( وَلَقَدْ راوَدْتُه ) * و بدرستى كه من مراوده كردم او را * ( عَنْ نَفْسِه ) * از نفس او و درخواستم كه آرزوى من بدهد * ( فَاسْتَعْصَمَ ) * پس خويش را نگاه داشت و سر به من فرو نياورد * ( وَلَئِنْ لَمْ يَفْعَلْ ) * و اگر چنانچه نكند * ( ما آمُرُه ) * آنچه فرمايم او را به آن از انجام مراد من * ( لَيُسْجَنَنَّ ) * هر آينه زندان كرده شود * ( وَلَيَكُوناً مِنَ الصَّاغِرِينَ ) * و باشد از خوار شدگان يعنى داخل در زندانيان يوسف كه اينسخن بشنيد روى را از آن مجلس برتافت و زنان در عقب وى بيرون رفتند در لباس آنكه تا وى را ملامت كنيم و هر يك جدا جدا او را به خود دعوت كردند يوسف از ملاقات ايشان بتنگ آمده * ( قالَ رَبِّ ) * گفت اى پروردگار من * ( السِّجْنُ أَحَبُّ إِلَيَّ ) * زندان دوستتر است به من * ( مِمَّا يَدْعُونَنِي ) * از آنچه ميخوانند اينزنان مرا * ( إِلَيْه ) * بسوى آن از مطاوعت و ميل بديشان\r\n\r\nعجب درمانده‌ام در كار اينان\r\nمرا زندان به از ديدار اينان\r\n\r\n* ( وَإِلَّا تَصْرِفْ عَنِّي ) * و اگر نگردانى از من * ( كَيْدَهُنَّ ) * مكر و فريب ايشان را يعنى اگر مرا در پناه عصمت خود نگيرى * ( أَصْبُ إِلَيْهِنَّ ) * ميل كنم بسوى ايشان يعنى اجابت ايشان كنم بطبع و مقتضاى شهوت خود * ( وَأَكُنْ مِنَ الْجاهِلِينَ ) * و باشم از نادانان بارتكاب آنچه نشايد * ( فَاسْتَجابَ لَه ) * پس اجابت كرد مر دعاى او را * ( رَبُّه ) * آفريدگار او را * ( فَصَرَفَ عَنْه ) * پس گردانيد از او * ( كَيْدَهُنَّ ) * مگر ايشان را بقوة عصمت * ( إِنَّه هُوَ السَّمِيعُ ) * بدرستى كه او شنوا است مر دعاى كسى را كه به دو پناه برد * ( الْعَلِيمُ ) * دانا به حال كسى كه از همه در او گريزد آورده‌اند كه بعد از نوميدى زنان از وى زليخا را گفتند كه صلاح آنست كه او را دو سه روزى بزندان باز دارى شايد كه بسبب رياضت رام گردد و قدر راحت و نعمت را دانسته سر تسليم بر خط فرمان تو نهد\r\n\r\nچه كوره ساز زندان را بر او گرم\r\nبود زانكوره گردد آهنش نرم\r\n\r\nزليخا اين سخن را قبول كرده نزد عزيز آمد و گفت از اينغلام عبرى بد نام گشته‌ام و طبع مرا از خدمت او نفرتى بديد آمده صلاح آنست كه او را بقيد و بند و زنجير گرفتار كرده در زندان افكنى تا مردم گمان برند كه او گناه كار است و من از ملامت باز رهم عزيز را اينسخن مقبول افتاد حكم كردند كه بزندانش برند كما قال * ( ثُمَّ بَدا لَهُمْ ) * پس ظاهر شد مر ايشان را يعنى عزيز و اهل او را * ( مِنْ بَعْدِ ما رَأَوُا الآياتِ ) * از پس آنكه ديدند دلايل عصمت و شواهد داله بر برائت يوسف چون شهادت صبى و چاك پيراهن و قطع دستها و استعصام او از ايشان و فاعل بدا مضمر است كه مفسر است بقوله * ( لَيَسْجُنُنَّه ) * يعنى با وجود\r\n","description":"","footnote":"","page_name":" 38 ","page_number":38},
  {"content":"\r\nمشاهده اين نشانها راى ايشان قرار گرفت كه براى مصلحت در زندان كنند او را * ( حَتَّى حِينٍ ) * تا هنگامى كه مقرر باشد پس زليخا براى بند يوسف آهنگرى را بخواند و گفت كه بند گران بساز و سلسله محكم ترتيب كن تا بر دست و پاى اين غلام عبرى نهم و چند روزى در زندان وى را گوشمال دهم آهنگر را كه نظر بر دست و پاى يوسف افتاد گفت اى ملكه اين پسر خورد است و طاقت بند گران و قوت رنج زندان ندارد زليخا بانك بر وى زد و گفت كه تو بر زندانيان رحم ميكنى پس آهنگر بند و زنجير ترتيب داد و بر دست و پاى يوسف نهاده زليخا بفرمود كه او را به اين بند و سلسله بر شترى نشانند و در بازار مصر بگردانند و منادى زنند كه هر كه در حرم عزيز اراده خيانت كند سزاى او اينست و خود جامه مجهول پوشيده و بر سر راه يوسف بايستاد تا او چه خواهد گفت پس يوسف را بر مركبى سوار كردند دست بر گردن بسته و\r\nزنجير و بند گران بر پاى نهاده يوسف بناليد كه الهى تو از سر كار آگاهى از غم پدر با ناله و افغانم و از جفاى برادران در غربت سرگردانم و با وجود اين گرفتار ببند و زندانم جز استعانت به حضرت تو چاره نميدانم جبرئيل آمد كه اى يوسف از بند و زنجير غم مخور مصرع\r\n\r\nسلسله بندى است شيران را به گردن زيور است\r\n\r\nزنهار كه از تنگنايى حبس انديشه نكنى و از جفاى قيد اندوه گين نشوى كه نزول در زواياى زندان رياحين رياض خلد خواهد بود چه گل احمر در تنگناى غنچه نكهت جان پرور كسب مىكند و مشك از فراز بستگى نافه شمامه عطر گستر مىيابد اما اى يوسف زليخا آمده و بر ره گذار نشسته تا نظاره كند كه چگونه جزع خواهى كرد و كه را از براى خلاصى خود شفيع خواهى آورد زنهار اى يوسف تا روى ترش نكنى و گره بر ابروان نزنى و سر از پيش بر نيارى و به چپ و راست و پيش و پس ننگرى خندان باشى و تبسمكنان و خود را چنان مدان كه تو را از گلستان بزندان مىبرند تا من آن زندان را بر تو گلستان كنم و چون يوسف را از در سراى عزيز بجانب بازار بردند قريب صد هزار مرد و زن بنظاره بيرون آمدند مردان سنگ بر سينه زدند و زنان روى به ناخن خراشيدند خروش از اهل مصر بر آمد يكى ميگفت كه مظلومست و بىچاره و ديگرى ميگفت محروم است و آواره يكى نعره ميزد كه آه از دست اينغريب كنعانى ديگرى ناله ميكرد كه دريغ از اين اسير زندانى گاهى آن فرياد ميكرد كه اينچه بيرحمى و دل آزاريست و زمانى اين طعنه ميزد كه اين چه بيداد و ستم كاريست كودكى را كه دست حوران زيبا روى براى حمايل او در حسرتست با طوق چه كار دستى را كه گردن دلبران مشكين موى در آرزوى آن مقيد بقيد حسرتست ببند و زنجير چه نسبت است هر كه را چشم بر جمال يوسف افتادى الحال ديوانه و آشفته عشق گشتى دل از دست بدادى مرويست كه چون يوسف برابر زليخا رسيد بر زبان منادى او جارى شد هذا غلام من كنعان اين غلامى\r\n","description":"","footnote":"","page_name":" 39 ","page_number":39},
  {"content":"\r\nاست كنعانى عبرى زبان ( و العزيز عليه غضبان ) عزيز بر وى خشمناك گشت و غضبآلود جبرئيل آمد و گفت اى يوسف جواب منادى باز ده كه ( هذا خير من غضب الرحمن ) اين خارى بهتر است از غضب ربانى و معصيته الريان و اين نافرمانى خوبتر باشد از عصيان سبحانى ( و دخول النيران ) و رسيدن به آتش سوزان ( و سرابيل القطران ) و پوشيدن لباس قطران تا ما بكمال قدرت خود آواز تو را به گوش زليخا رسانيم و هيچ كس ديگر نشنود يوسف جواب داد و زليخا بشنيد و بر خود به پيچيد و برخواست و به خانه باز آمد و پيغام فرستاد بزندانبان كه اين غلام را در جاى تيره و تنگ باز داريد و در ماكول و مشروب بر او تنگگيرى كنيد پس يوسف را بزندان در آوردند * ( وَدَخَلَ مَعَه السِّجْنَ ) * و در آمدند با او بزندان * ( فَتَيانِ ) * دو بنده از بنده گان ريان يكى ساقى ملك كه او را يونا گفتندى و ديگرى طباخ كه او را خجله خواندندى به جهت آنكه ملك بديشان گمان برده بود كه در صدد آنند كه او را زهر دهند و مرويست كه طباخ به عادت خود طعام پيش ملك آورد و بنهاد و شرابدار بيامد و گفت اين را مخور كه زهر آلوده است طباخ گفت اى ملك شراب زهر آلوده است آن را تناول مكن ساقى گفت دروغ ميگويد ملك ساقى را گفت اين شراب را بخور چون بخورد بوى ضررى نرسيد و بطباخ گفت اين طعام را بخور امتناع كرد پس بياوردند مرغى و آن طعام را بوى دادند بخورد در حال بمرد پس ملك حكم كرد تا هر دو را بزندان كنند اتفاقا در آن وقت كه يوسف را بزندان در آوردند ايشان را نيز بزندان كردند و يوسف در زندان تعهد حال زندانيان كردى و تفقد احوال هر يك بجا آوردى و بعيادت بيماران ايشان رفتى و معالجه فرمودى و جامه دريده ايشان را دوختى و دلجويى دادى و در خبر است كه چون يوسف در زندان شد اهل زندان را دلتنگ يافت ايشان را گفت خوشدل باشيد و صبر كنيد كه خدا شما را مزد دهد بفرج عاجل و ثواب آجل ايشان خوشحال گشتند و گفتند رحمة اللَّه عليك تو چه زيبا\r\nرويى و نيكو خويى فمن انت يافتى اى جوان تو چه كسى فرمود\r\nانا يوسف بن يعقوب صفى اللَّه بن اسحاق ذبيح اللَّه بن ابراهيم خليل اللَّه\r\nعامل زندان گفت اى پيغمبر زاده و اللَّه اگر من توانستمى تو را رها كردمى اكنون در خدمت تو تقصيرى نخواهم كرد پس زندانيان و زندانبان همه روز نزد وى فرود آمدندى و حديث وى شنيدندى و با او اظهار مودت و محبت كردندى يوسف فرمود كه اى ياران در محبت من افراط مكنيد كه هر كه با من محبت ورزيد از وى محنت يافتم عمه من مرا دوست داشت و ميخواست تا مرا نزد خود نگه دارد كمرى از ابراهيم كه بميراث بوى رسيده بود در ميان من بست و من خفته بودم و از آن بى خبر آن گاه مرا به آن بدزدى متهم كرد و به جهت اين يك سال مرا نزد خود نگه داشت و جزاء دزد در شرع ايشان چنين بود و پدرم مرا دوست داشت در محنت برادران افتادم تا مرا بچاه انداختند و زليخا به من محبت ورزيد ببند زندان گرفتار شدم گفتند البته ما به تو الفت گرفته‌ايم و\r\n","description":"","footnote":"","page_name":" 40 ","page_number":40},
  {"content":"\r\nنميتوانيم كه بى تو زندگانى كنيم القصه با او مجالست كرده بانواع سخنان او مستفيد شدندى و اگر خوابى ديدندى تعبير فرمودى و موافق افتادى و به جهت اين هر روز زندانيان نزد يوسف آمدندى و خوابهاى خود را تقرير كردندى يوسف تعبير آن فرمودى شبى اين هر دو زندانى خوابها ديدند و گويند هر يك خواب ديگرى را بر خود بستند و اين از على بن ابراهيم منقولست و يا ساقى خواب ديد و طباخ نه و يا مطلقا هيچ كدام خواب ناديده بر وجه امتحان يوسف * ( قالَ أَحَدُهُما ) * گفت يكى از ايشان * ( إِنِّي أَرانِي ) * بدرستى كه من ديدم در خواب خود را كه در باغى يك اصل تاك بود بر او سه خوشه انگور رسيده و پياله ملك بدست من * ( أَعْصِرُ خَمْراً ) * مىافشردم در او انگور را براى خمر تسميه عنب بخمر باعتبار ما يؤل است * ( وَقالَ الآخَرُ ) * و گفت ديگر يعنى طباخ * ( إِنِّي أَرانِي ) * بدرستى كه خود من ميديدم خود را كه در مطبخ ملك * ( أَحْمِلُ فَوْقَ رَأْسِي ) * كه برميداشتم بر بالاى سر خود * ( خُبْزاً ) * نان را و آن سه سفره نان بود * ( تَأْكُلُ الطَّيْرُ مِنْه ) * ميخوردند مرغان از آن نان و مير بودند * ( نَبِّئْنا بِتَأْوِيلِه ) * خبر ده ما را به تعبير اينخواب * ( إِنَّا نَراكَ ) * بدرستى كه ما ترا ميبينيم * ( مِنَ الْمُحْسِنِينَ ) * از نيكوكاران با اهل زندان و غير ايشان و يا نيكو دانا در تعبير چه هر خوابى را كه تعبير فرمودى موافق آن واقع شدى و چون يوسف نخواست كه تعبير خواب ايشان به زودى باز گويد چه در آن هلاكت يكى از ايشان بود پس پيش از تعبير ايشان را بطريق قويم كه توحيد است ارشاد فرمود تا بر اسلام بميرند و اول بيان معجزه خود فرمود كه آن اخبار او بود از غيب تا دلالت كند بر صدق او در دعوت ايشان با سلام و صحت تعبير او هم چنان كه طريقه انبياء است كه اول اظهار معجزه ميكردند و بعد از آن امت را بطريق اسلام دعوت ميكردند پس بجهة اين از تعبير اعراض كرده * ( قالَ لا يَأْتِيكُما ) * گفت نيايد بشما * ( طَعامٌ تُرْزَقانِه ) * خوردنى كه روزى داده شديد بدان * ( إِلَّا نَبَّأْتُكُما ) * مگر كه خبر دهم شما را * ( بِتَأْوِيلِه ) * بعاقبت آن يعنى بگويم كه رنگ و مزه آن طعام چيست * ( قَبْلَ أَنْ يَأْتِيَكُما ) * پيش از آنكه بيايد بشما يعنى اخبار كنم شما را از غيب ايشان گفتند ما هرگز از كاهنان امثال اين نشنيده‌ايم يوسف به جهت رفع كهانت از خود فرمود * ( ذلِكُما ) * اينكه گفتم بشما * ( مِمَّا عَلَّمَنِي ) * از آن چيزيست كه بياموخت مرا * ( رَبِّي ) * آفريدگار من بالهام وحى نه آنكه از قبيل كهانت باشد پس بيان تعليل اينقول كرده بقوله * ( إِنِّي تَرَكْتُ ) * بدرستى كه من ترك كردم و باز\r\n","description":"","footnote":"","page_name":" 41 ","page_number":41},
  {"content":"\r\nگذاشته‌ام * ( مِلَّةَ قَوْمٍ لا يُؤْمِنُونَ ) * كيش گروهى را كه نميگروند * ( بِاللَّه ) * به وحدانيت خدا * ( وَهُمْ بِالآخِرَةِ ) * و ايشان بسراى آخرة * ( هُمْ كافِرُونَ ) * ايشان ناگرويدگانند تكرار ضمير براى تاكيد كفر ايشانست بآخرت * ( وَاتَّبَعْتُ ) * و پيروى كرده‌ام * ( مِلَّةَ آبائِي ) * دين پدران خود را * ( إِبْراهِيمَ وَإِسْحاقَ وَيَعْقُوبَ ) * اظهار آنكه از اهل بيت نبوتست جهت قصد زيادتى رغبت ايشانست باستماع كلام وى و قبول كردن سخن وى در آنچه گويد و لهذا قايل را جايز است كه تعريف خود كند تا مردمان علم بر تبهكاران او پيدا كرده اقتدا به او كنند در قول و فعل * ( ما كانَ لَنا ) * روا نيست ما را كه پيغمبرانيم و نشايد ما را * ( أَنْ نُشْرِكَ ) * آنكه انباز گيريم * ( بِاللَّه مِنْ شَيْءٍ ) * به خدا چيزى را بلكه بطريق وحدانيت و\r\nاو را پرستش ميكنم * ( ذلِكَ ) * اين توحيد * ( مِنْ فَضْلِ اللَّه عَلَيْنا ) * از فضل خدايست بر ما كه بوحى ما را به آن آگاهى داده * ( وَعَلَى النَّاسِ ) * و از فضل او است بر ساير آدميان كه انبيا را به ارشاد ايشان فرستاده * ( وَلكِنَّ أَكْثَرَ النَّاسِ ) * و ليكن بيشتر مردمان كه پيغمبران بديشان آمده‌اند * ( لا يَشْكُرُونَ ) * سپاسدارى نميكنند آن فضل و موهبت را و از آن اعراض ميكنند و به آن متنبه نميشوند و يا معنى آنست كه توحيد از فضل الهيست بر ما و ساير مردمان بنصب ادله عقليه و انزال آيات واضحه و ليكن بيشتر مردمان نظر به آن نميكنند و استدلال به آن نمينمايند تا به آن برسند هم چنان كه كسى كفران نعمت كند و باداء شكر گذارى آن نپردازد و بعد از بيان نبوت خود و اظهار معجزه بر وفق آن بر طريق موافقت ايشان را باسلام دعوت كرده فرمود كه * ( يا صاحِبَيِ السِّجْنِ ) * اى دو ياران زندان يعنى ساكنان آن * ( أَ أَرْبابٌ مُتَفَرِّقُونَ ) * آيا خداوندان پراكنده كه شما داريد از زر و نقره و آهن و چوب و سنگ يا بتان متفرقه در مرتبه از اعلى و اوسط و ادنى * ( خَيْرٌ ) * بهتر است * ( أَمِ اللَّه الْواحِدُ ) * يا خداى يگانه و يكتا در ذات و صفات * ( الْقَهَّارُ ) * غالب بر مكنونات كه هيچكس با او مقاومت نتواند كرد استفهام براى تقرير است يعنى خداى به حق مستحق عبوديت است نه غير او كما قال\r\n* ( ما تَعْبُدُونَ ) * خطاب با هر دو زندانيانست و بهر كه بر دين ايشان بوده يعنى نميپرستيد شما اى مشركان * ( مِنْ دُونِه ) * بدون خداى * ( إِلَّا أَسْماءً ) * مگر نامها يعنى چيزى چند را كه باعتبار اسامى بدون حجتى و برهانى * ( سَمَّيْتُمُوها ) * نام نهاده‌ايد او را * ( أَنْتُمْ وَآباؤُكُمْ ) * شما و پدران شما ميپرستيد چيزها را باعتبار اطلاق اسامى بر\r\n","description":"","footnote":"","page_name":" 42 ","page_number":42},
  {"content":"\r\nايشان بدون حجتى كه دلالت كند بر تحقق مسميات آنها * ( ما أَنْزَلَ اللَّه بِها ) * فرو فرستاده خداى بعبوديت آن * ( مِنْ سُلْطانٍ ) * هيچ حجتى كه دلالت كند بر تحقق مسميات ايشان ملخص معنى آنست كه چيزهايى را كه عقل و نقل دلالت بر استحقاق الوهيت ايشان نميكند اسم الهه بديشان نهاده‌ايد و باعتبار اطلاق اين اسم بر ايشان بىبينتى و حجتى عبادت آنها ميكنيد پس شما نميپرستيد مگر اسمى چند بىمسمى را * ( إِنِ الْحُكْمُ ) * نيست حكم بعبادت * ( إِلَّا لِلَّه ) * مگر خداى را كه مستحق پرستش است * ( أَمَرَ ) * فرمان داده به زبان پيغمبران * ( أَلَّا تَعْبُدُوا ) * آنكه نپرستيد اى كافه مردمان * ( إِلَّا إِيَّاه ) * مگر او را كه حجج بينه دالست بر وجوب عبادت او بوحدانيت * ( ذلِكَ الدِّينُ الْقَيِّمُ ) * اينست دين حق و درست و راست كه خالص از شايبه اعوجاج * ( وَلكِنَّ أَكْثَرَ النَّاسِ ) * و ليكن بيشتر مردمان * ( لا يَعْلَمُونَ ) * نميدانند راه حق را به جهت عدم تدبر و تفكر در دلايل عقليه و حجج نقليه و تبعيت هواجس نفسانى و وساوس شيطانى و بعد از تنبيه بر بطلان كيش آنها و امر بعبوديت معبود يكتا شروع در تعبير خواب ايشان كرده فرمود كه * ( يا صاحِبَيِ السِّجْنِ ) * اى ياران زندان * ( أَمَّا أَحَدُكُما ) * اما يكى از شما كه ساقى ملكست سه روز ديگر خلاصى يابد * ( فَيَسْقِي رَبَّه ) * پس بياشاماند تربيت كننده خود را * ( خَمْراً ) * شراب چنانچه پيشتر ميبوده * ( وَأَمَّا الآخَرُ ) * و اما آن ديگر كه طباخ است * ( فَيُصْلَبُ ) * پس بر آويخته شود بردار و مدتى او را بر آن بگذارند تا مضمحل شود * ( فَتَأْكُلُ الطَّيْرُ ) * پس بخورند مرغان شكارى * ( مِنْ رَأْسِه ) * از كله سر او ايشان يا يكى از ايشان گفت دروغ گفتيم و هيچ خواب نديده بوديم و بازى ميكرديم و يا گفتند كه ما خوابهاى يكديگر را بر خود بستيم يوسف فرمود كه * ( قُضِيَ الأَمْرُ الَّذِي ) * حكم كرده شد و محكم ساخته گشت كار خواب كه شما * ( فِيه تَسْتَفْتِيانِ ) * در آن طلب تاويل كرديد و خلاف آنچه من گفتم نخواهد بود اين دليلست بر اخبار يوسف بغيب بر طريق وحى نه مانند تعبير معبران و در حديث نبوى ( ص ) واقع شده كه\r\nان الرؤيا على رجل طائر ما لم تعبر فاذا عبرت رفعت و ان الرؤيا جزء من سبعة و اربعين جزء من النبوة فلا تقصصها الا على ذى راى\r\nيعنى خواب بر پر مرغى پرنده بسته شده است تا تعبير آن نكرده باشند چون تعبير آن كنند بيفتد يعنى واقع شود بجاى خود و خواب جزئيست از چهل و شش جزء از پيغمبرى بايد خوابى كه بينى جز با خداوندان راى صايب نگويى مرويست كه چون سه روز بر آمد گماشتگان ملك آمدند و ايشان\r\n","description":"","footnote":"","page_name":" 43 ","page_number":43},
  {"content":"\r\nرا از زندان بيرون برند * ( وَقالَ ) * و گفت يوسف در وقت بيرون بردن ايشان * ( لِلَّذِي ظَنَّ ) * مر آن كس را كه دانست * ( أَنَّه ناجٍ ) * آنكه او رستگار است * ( مِنْهُمَا ) * از آن هر دو ظن بمعنى استيقن در كلام عرب بسيار است كما قال إِنِّي ظَنَنْتُ أَنِّي مُلاقٍ حِسابِيَه و نميتواند بود كه بمعنى خود باشد زيرا كه تعبير وى بطريق وحى بود نه بر ثواب ديد و راى حاصل كه ساقى را گفت * ( اذْكُرْنِي ) * ياد كن مرا * ( عِنْدَ رَبِّكَ ) * نزديك مربى خود يعنى بىگناهى مرا بعرض ملك رسان تا مرا از اين محنت باز رهاند وى تقبل اينمعنى نمود پس ملك بفرمود تا طباخ را كه خيانت او ثابت شده بود بر دار كردند و ساقى را كه صفت امانت او متحقق بود همان منصب نخستين به او دادند و در حينى كه يوسف ترك ندب كرده ساقى را وسيله نجات خود گردانيده جبرئيل نازل شد و يوسف را بگوشهء زندان برد و پر خود را بر زمين زد زمين اول تا طبقه دويم شكافته گشت يوسف را گفت فرو نگر تا چه بينى يوسف نگاه كرد فرمود طبقه دويم زمين را مىبينم يك بار ديگر پر بر آن زد زمين سيم پيدا شد همچنين تا طبقه هفتم بر او ظاهر گشت جبرئيل فرمود كه فرو نگر چون نگاه كرد سنگى عظيم ديد گفت سنگ بزرگ را مىبينم جبرئيل پر بر آن زد سنگ شكافته شد و در ميان كرمى بيرون آمد و برگى سبز در دهن گرفته گفت ( يا طاهر الطاهرين يقرئك السلام رب العالمين و يقول اما استحييت منى اذا استقمت برب الآدميين فو عزتى و جلالى لألبثنك فى السجن بضع سنين ) يعنى اى پاكيزه ترين پاكيزگان پروردگار عالميان تو را سلام مىرساند و ميگويد شرم نداشتى از من كه استعانت نمودى بپادشاه آدميان يعنى ملك ريان بعزت و جلال من كه بجهة اين تو را هفت سال در اينزندان نگه دارم يوسف از اينسخن متاثر شده گفت اى جبرئيل خدا از من راضى باشد يا نه فرمود آرى از تو راضى است يوسف فرمود چون او از من راضى است اگر هفتاد سال در اينجا بمانم باك ندارم از ابو عبد اللَّه ( ع ) مرويست كه جبرئيل نزد يوسف آمد و گفت اى يوسف\r\nمن جعلك احسن الناس\r\nكه تو را حسنى چنين داده كه هيچ كس بر روى زمين مانند تو نيست گفت ربى پروردگار من صورتى چنين به من ارزانى فرموده گفت\r\nفمن حببك الى ابيك دون اخوتك\r\nكه محبت تو را در دل پدرت افكنده نه محبت برادرانت را گفت ربى گفت\r\nفمن ساق اليك السيارة\r\nكه كاروان را به تو رسانيد بر سر چاه گفت ربى گفت\r\nفمن صرف عنك الحجارة\r\nكه سنگ را در چاه از تو باز داشت تا برادرانت بر تو نينداختند فرمود ربى گفت\r\nفمن انقذك من الجب\r\nكه تو را از چاه برهانيد گفت\r\nربى\r\nگفت\r\nفمن صرف عنك كيد النسوة\r\nكه كيد زنان را از تو بگردانيد فرمود\r\nربى\r\nگفت\r\nفان ربك يقول فما دعاك ان تنزل حاجتك بمخلوق دونى لتلبث فى السجن بما قلت بضع سنين\r\nيعنى حقتعالى مىفرمايد كه پس چه چيز تو را بر آن داشت كه حاجت خود را بمخلوق\r\n","description":"","footnote":"","page_name":" 44 ","page_number":44},
  {"content":"\r\nعرض كردى نه به من تا به جهت اين مدت هفت سال در زندان مكث كنى و چون يوسف اينسخن از جبرئيل بشنيد چندان گريه كرد كه ديوارهاى زندان را بگريه در آورد و ببايد دانست كه استعانت بمخلوق در دفع مضار و تخلص از مكاره جايز است باجماع و غير قبيح بلكه گاهست كه واجب مىشود و لهذا پيغمبر ما ( ص ) در حين تبليغ رسالت بمهاجر و انصار استعانت ميفرمود پس روايات مذكوره دلالت بر حرمت استعانت نميكند بلكه عتاب مذكور بيوسف به جهت ترك عادت جميله او بود در صبر و توكل بر خداى در جميع امور و لبث او در زندان به جهت تشديد محنت او بود و قبح استعانت در صورتيست كه ترك توكل بر خدا كرده اعتماد كلى بر مخلوق كند و اگر با وجود توكل بر خدا مخلوق را واسطه سازند در دفع بليت موجب اثم نميشود و در اين ترغيب است در اعتصام به خدا و استعانت به او نه بدون او نزد شدة و اگر چه جايز است استعانة به غير او القصه چون ساقى بمرتبه تقرب رسيد و از ساغر جاه و دولت سرخوش گرديد از زندان و اهل آن غافل شد * ( فَأَنْساه الشَّيْطانُ ) * پس اگر فراموش گردانيد بر وى شيطان * ( ذِكْرَ رَبِّه ) * ياد كردن يوسف را نزد تربيت كننده خود كه پادشاه بود اضافه ذكر بربه جهت ادنى ملابسة است و تقدير آن ذكر لربه است از ابن عباس مرويست كه معنى آنست كه شيطان فراموش گردانيد بر يوسف ذكر خداى را و به جهت اين متوسل بمخلوق شد * ( فَلَبِثَ فِي السِّجْنِ ) * پس درنك كرد يوسف در زندان * ( بِضْعَ سِنِينَ ) * چند سال بضع عدديست مبهم ميان سه و نه و گويند يوسف بعد از اينواقعه هفت سال در زندان بماند و مشهور آنست كه از اول تا آخر دوازده سال در زندان بماند و از كلبى نقلست كه يوسف پنج سال قبل از بيرون رفتن ساقى از زندان و هفت سال بعد از رفتن او بزندان مكث فرمود و در اينمدت روز و شب ميگريست تا به حدى كه زندانيان بتنگ آمدند و گفتند اى غلام بروز گريه ميكن و بشب خاموش ميباش تا ما را آرامشى باشد يا شب ميگرى روز خاموش ميباش تا ما را آسايشى باشد زليخا را ازين حال اخبار كردند بفرمود تا در زندان موضعى خالى كردند و دريچه بشارع عام گشودند و حكم كرد تا يوسف را در پيش آن روزنه بنشانيدند تا بديدن مردمان مشغول شده گريه نكند و زندانيان را آرامى پديد آيد قضا را روزنه بر جانب كنعان واقع شده بود چون شب شدى يوسف در پيش پنجره بنشستى و آغاز گريه كردى و هر بادى كه از طرف كنعان وزيدى بزبانحال از حال يعقوب پرسيدى و هر نسيمى كه به طرف كنعان رفتى پيغام درد خود فرستادى شبى نشسته بود و ديده بر راه انتظار نهاده از دور اعرابى ديد كه بر شترى سوار به راه باديه ميرفت شتر سر از او در كشيد و به طرف زندان متوجه شد هر چند اعرابى او را ميزد و مهار او را ميپيچيد او تمكين نميكرد القصه اعرابى بتنگ آمد و پياده شد و شتر زمام از دست او\r\n","description":"","footnote":"","page_name":" 45 ","page_number":45},
  {"content":"\r\nدركشيد و به طرف ديوار زندان توجه نمود و در پيش روزنه كه يوسف در آنجا بود بايستاد و به زبان فصيح بر يوسف سلام كرد و گفت اى سمن چمن خوبى و اى گلبن گلشن يعقوبى از كنعان بمصر آمده بودم و حال از مصر بكنعان ميروم بدان پير محنتزده هيچ پيغامى دارى و براى آن پدر فراق ديده الم كشيده هيچ خبرى ميفرستى يوسف چون نام پدر و ذكر كنعان شنيد خروش و فرياد برداشت و بزارى زار بگريست ناگاه اعرابى از پى شتر برسيد با عصاى كشيده خواست كه بر شتر زند زمين او را بگرفت تا نيمه ساق اعرابى فرو ماند يوسف آواز داد كه با اخا العرب زمانى باش تا با تو سخنى گويم اعرابى گفت زمين مرا گرفته چگونه بجاى ديگر توانم رفت هر چه بخواهى بپرس گفت من اين تجىء از كجا مىآيى گفت از كنعان يوسف پرسيد كه شتر تو در كدام چراگاه ميبود گفت در مرعاى آل يعقوب چريده و آب از چشمه سار كنعان چشيده يوسف فرمود كه زمين كنعان هيچ درختى دانى كه او را دوازده شاخ بود يكى از آن شاخها جدا شده و اكنون چندين سالست بيخ آن\r\nدرخت در فراق شاخ خود مينالد و اصل آن شجره در آرزوى فرع خود بتضرع ميگذراند اعرابى گفت اينكه تو مىگويى صورت حال يعقوب پيغمبر است كه دوازده پسر داشت يكى از آن دوازده غايب شده و او مدتيست كه در فراق او ميگريد و ميزارد و بر سر چهار راه خانه ساخته و بيت الاحزان نام نهاده هر كه از آن راه ميگذرد حال گم شده خود ميپرسد و كسى از نام و نشان او خبر نميدهد يوسف را از استماع اينخبر درد بر درد افزود و گفت اى اعرابى از اينجا عزم كجا دارى گفت بباديه ميروم كه متاع مناسب آنجا خريده‌ام آن را بفروشم و بعد از آن بكنعان روم فرمود در اينمعامله چند سود طمع دارى گفت صد درهم يوسف گفت ياقوتى به تو دهم كه بيست هزار دينار ارزد هم از اينجا برگرد و بكنعان رو و چون بكنعان در آيى در آن بيت الاحزان رو و بگو اى پيغمبر خداى من رسول زندانيان و غريبان و مهجورانم در آن وقت كه دردت بغايت رسيده باشد و سوز فراقت بنهايت انجاميده باشد دست تضرع به حضرت بىنياز بردار و ما را بدعايى ياد كن و چنانچه ما از تو فراموش نكرده‌ايم تو نيز از ما فراموش مكن اعرابى گفت چه نامدارى گفت مرا دستورى نام گفتن نيست اما در روى من نگاه كن و صفت جميله من بر و رق دل ثبت نماى و حرف حرف را از صفت موى و روى من بر صحيفه خيال رقم زن و از اين علامت آن پير صاحب كرامت را خبر نماى و اگر از خالى كه بر رخسار است داشته‌ام خبر پرسيد بگو كه آن مظلوم محروم ميگويد كه آن نقطه خال بر ره گذراب ديده افتاده بود از بس كه در فراق تو خون جگر از ديده بر رخ پالود آن خال محو شد اى اعرابى سلام من غريب و پيام من اسير بدان پير برسان كه ترا از شادى كه بدل او رسد بسيار بركت به تو روى خواهد نمود اى اعرابى چون بمحنتخانه يعقوب رسى چندان صبر كن كه پاسى از شب بگذرد و غوغاى هنگامه مردم فرو نشيند و نفس حيوانى رخت\r\n","description":"","footnote":"","page_name":" 46 ","page_number":46},
  {"content":"\r\nبساط از حواس استيناس برچيند و يعقوب از ورد خود فارغ گردد تو بدر كلبه او رو و بگو\r\nالسلام عليك ايها المغموم\r\nسلام بر تو باد اى خورنده غمهاى دمادم من الغريب المهموم از غريب مبتلا بانواع غم بگو آن مظلوم ميگويد كه تا از خدمت تو محروم مانده‌ام از گريه و ناله نياسوده‌ام تا جمال تو را نه بينم بر بساط راحت و فراش آسايش و فراغت ننشينم اى اعرابى بيا و اين ياقوت قيمتى را از من بستان و از يعقوب هر دعا كه خواهى درخواه كه دعاى آن پير دردمند بدرگاه خداوند مستجابست اعرابى گفت اى جوان چگونه نزد تو آيم كه مرا زمين گرفته است يوسف گفت انديشه زدن شتر از دل بيرون كن تا تو را رها كند و اين شتر را مرنجان كه او ما را از حالات مكروب بيت الاحزان خبر داده و به جهت اين مرا از حال خود بى خبر گردانيده اعرابى گفت از زدن شتر در گذشتم فى الحال پايش از زمين بر آمده نزد يوسف دويد و هم از شعاع رويش نشانهاى كه ميبايست همه بديد و ياقوت از دست مباركش فرا گرفته راه كنعان برگرفت يوسف از عقب او مينگريست و زار زار ميگريست و ميگفت يا ليت راحيل لم تلدنى كاشكى راحيل مرا نزادى تا دل من در ورطه چنين غمى نيفتادى پس اعرابى بكنعان آمد و صبر كرد تا مقدارى از شب بگذشت بدر بيت الاحزان آمد و گفت\r\nالسلام عليك يا نبى اللَّه\r\nيعقوب را از آن ندا راحتى بدل رسيد برجست و از خانه بيرون آمد و گفت\r\nعليك السلام يا عبد اللَّه\r\nچه كسى و از كجا مىآيى گفت پيغامى آورده‌ام گفت رسول كيستى و پيام كه دارى گفت من رسول غريبانم و پيك مهجوران و قاصد زندانيان از زمين مصر مىآيم و تمام قصه باز گفت يعقوب چون آن حكايت استماع نمود فرياد بر آورد و گفت اگر تو رسول غريبانى من نيز در فراق غريبان مبتلايم و اگر تو پيك مهجورانى من نيز سوخته آتش هجران بلايم و اگر تو فرستاده زندانيانى من نيز ساكن بيت الاحزانم اى اعرابى مژدگانى دادى كه از او بوى وصال بمشام من رسيد و خبرى دادى كه بدان گره حسرت از دل من گشادى مژدگانى چه ميخواهى گفت يا نبى اللَّه آنچه مقصود من است از او يافته‌ام از تو توقع دعا دارم يعقوب گفت الهى سكرات موت بر اين بنده آسان گردان شتر اعرابى بسخن در آمده كه سبب اين پيغام من بوده‌ام و اعرابى را بدر زندان من ره نمونى كرده‌ام و در گذاردن اينرسالت مرا نيز شركتى هست و از تو طمع دعا دارم يعقوب فرمود كه الهى اين شتر را از ناقه هاى بهشت گردان اعرابى گفت اى برگزيده خدا آن غريب زندانى را دعائى كن گفت اللهم اطلق عنه خدايا او را از بند خلاصى ده و صله باقاربه و او را بخويشان پيوستگى كرامت فرماى پس اثر دعاى يعقوب بيوسف رسيده مدت محنت او بسر آمد و ملك ريان خوابى مهيب ديده و بام داد تمامى حكما و ندماء خود را طلبيد * ( وَقالَ الْمَلِكُ ) * و گفت ملك ريان * ( إِنِّي أَرى ) * بدرستى كه من بخواب ديدم\r\n","description":"","footnote":"","page_name":" 47 ","page_number":47},
  {"content":"\r\n* ( سَبْعَ بَقَراتٍ سِمانٍ ) * هفت گاو فربه كه از جوى خشكى بيرون آمدند و بعد از آن * ( يَأْكُلُهُنَّ ) * مىخوردند و فرو ميبردند ايشان را * ( سَبْعٌ عِجافٌ ) * هفت گاو لاغر و در شكمهاى ايشان هيچ زياد نشد * ( وَسَبْعَ سُنْبُلاتٍ خُضْرٍ ) * و ديدم هفت خوشه سبزتر و تازه كه دانهاى ايشان منعقد شده بود * ( وَأُخَرَ ) * و هفت خوشه ديگر ديدم * ( يابِساتٍ ) * خشك شده يعنى رسيده و بدر و آمده پس اين خوشهاى خشك بر آن خوشه هاى سبز پيچيدند و در حال آنها را زير كردند و بپوشيدند و ترك بيان اينحال به جهت استعانت از آن به آنچه از حال بقرائت بيان فرموده و بعد از تقرير اين خواب گفت * ( يا أَيُّهَا الْمَلأُ ) * اى گروه كاهنان و معبران كه اشراف قومايد * ( أَفْتُونِي ) * فتوى دهيد يعنى جواب گوئيد مرا * ( فِي رُءْيايَ ) * در تعبير خواب من * ( إِنْ كُنْتُمْ ) * اگر هستيد شما كه از روى دانش * ( لِلرُّءْيا تَعْبُرُونَ ) * مر خواب را عبور مىكند و به عبادت آن عالميد اگر تعبير آن را نيك ميدانيد و تعبير عبارت است از انتقال از صور خياليه بمعانى نفسانيه كه آن صور مثال اين معانيست و اشتقاق آن از عبور است يعنى مجاوزه از صورت بمعنى و لام براى بيانست يا براى تقويت عامل چه فعل هر گاه مؤخر واقع شد از مفعول خود و ضعيف گشت به جهت اين تقويت داده مىشود بلام و چون اهل تعبير از علما و حكما اين واقعه را استماع كردند * ( قالُوا ) * گفتند در جواب ملك كه * ( أَضْغاثُ أَحْلامٍ ) * اين خوابهاى شوريده است * ( وَما نَحْنُ ) * و نيستيم ما * ( بِتَأْوِيلِ الأَحْلامِ ) * بتعبير اين نوع خوابها * ( بِعالِمِينَ ) * دانايان چه ما تعبير منامات صادقه ميدانيم و اين از قبيل منامات باطله است ملك ريان از جواب ايشان متحير گشته در درياى تفكر غوطه خورد كه اين مشكل من كه گشايد و راه تعبير اين واقعه به من كه نمايد مصرع يا رب اينخواب پريشان مرا تعبير چيست ساقى كه ملك را بجهة خواب متفكر و متغير ديد از حال يوسفش ياد آمد كما قال * ( وَقالَ الَّذِي ) * و گفت آن كسى كه * ( نَجا مِنْهُما ) * نجاة يافته بود از آن دو بنده زندانى يعنى ساقى * ( وَادَّكَرَ ) * و ياد كرد از قول يوسف كه اذكرنى عند ربك * ( بَعْدَ أُمَّةٍ ) * پس از زمانى مجتمع الاجزاء الكثيرة يعنى دور و دراز اين جملهء معترضه است و قوله * ( أَنَا أُنَبِّئُكُمْ ) * مقول قال است يعنى بعد از مدت متمادى كه يوسف در خيال او در آمد گفت من خبر دهم شما را * ( بِتَأْوِيلِه ) * بتعبير اينخواب * ( فَأَرْسِلُونِ ) * پس بفرستيد مرا بزندان كه در آنجا كسى هست كه علم تعبير نيكو ميداند ملك از اينخبر شاد گشته حكم فرمود كه\r\n","description":"","footnote":"","page_name":" 48 ","page_number":48},
  {"content":"\r\nزود برو و خبر بياور ساقى سوار شده بزندان آمد و گفت * ( يُوسُفُ ) * اى يوسف * ( أَيُّهَا الصِّدِّيقُ ) * اى نيك راستگوينده وصف او به صديق كه مبالغه است در صدق بجهة آن بود كه احوال او را تجربه كرده\r\nبود و صدق او را دانسته در تاويل رؤياى او و رؤياى مصاحب او فلهذا گفت اى بسيار راستگو * ( أَفْتِنا ) * فتوى ده ما را * ( فِي سَبْعِ بَقَراتٍ سِمانٍ ) * در هفت گاو فربه كه * ( يَأْكُلُهُنَّ ) * بخورند ايشان را * ( سَبْعٌ عِجافٌ ) * هفت گاو لاغر * ( وَسَبْعِ سُنْبُلاتٍ خُضْرٍ ) * و در هفت خوشه سبز * ( أُخَرَ يابِساتٍ ) * و هفت خوشه ديگر كه خشك بر ايشان پيچند و خشك سازند كه همه حكما در اين حيرانند تو جواب گوى * ( لَعَلِّي أَرْجِعُ ) * تا باشد كه باز گردم با جواب تمام و تعبيرى راست * ( إِلَى النَّاسِ ) * بسوى مردمان يعنى ملك و ملازمان او * ( لَعَلَّهُمْ يَعْلَمُونَ ) * شايد كه ايشان ببركت تو بدانند تاويل اين واقعه را يا شرف و فضل تو را معلوم كنند عدم جزم رجوع و علم بجهة امكان وقوع موت بود بر او و قبل از رجوع يوسف ع در صدد تعبير اينواقعه در آمده * ( قالَ ) * گفت با او كه شما * ( تَزْرَعُونَ ) * كشت كنيد * ( سَبْعَ سِنِينَ ) * هفت سال كه بقرات سمان اشارت بديشانست * ( دَأَباً ) * زراعتى بر عادت مستمره خود انتصاب اين بر حاليت است اى دائبين يا بر مصدريه باضمار فعل اى تداون دابا و جمله حال از تزرعون و گويند تزرعون امر است در صورت خبر جهة مبالغه لقوله * ( فَما حَصَدْتُمْ ) * پس آنچه بدرويد از غلات * ( فَذَرُوه ) * پس بگذاريد او را * ( فِي سُنْبُلِه ) * در خوشه آن يعنى چوب را پاك مكنيد تا از شيشه و آفات ايمن باشد و غلات را به آن خوشه ذخيره كنيد * ( إِلَّا قَلِيلًا ) * مگر اندكى يعنى به قدر حاجة * ( مِمَّا تَأْكُلُونَ ) * از آنچه خوريد در اين سالها كه آن را پاك گردانيد يعنى آنچه شما را احتياج افتد از اكل آن در اين هفت سال پاك كنيد و ما بقى را با چوب ذخيره كنيد * ( ثُمَّ يَأْتِي ) * پس بيايد * ( مِنْ بَعْدِ ذلِكَ ) * از پس اين سالها * ( سَبْعٌ شِدادٌ ) * هفت سال سخت كه سبع عجاف عبارت از ايشانست * ( يَأْكُلْنَ ) * بخورند اين سالها مراد اهل آن سالهاست و اسناد آن به سنين بر سبيل مجاز است براى تطبيق معبر و معبر به يعنى كسانى كه در آن زمان باشند * ( ما قَدَّمْتُمْ ) * از آنچه پيش فرستاده باشيد يعنى ذخيره نهاده * ( لَهُنَّ ) * براى آن سالها * ( إِلَّا قَلِيلًا ) * مگر اندكى * ( مِمَّا تُحْصِنُونَ ) * از آنچه نگاه داريد كه ضبط كنيد براى تخم زراعة * ( ثُمَّ يَأْتِي ) * پس بيايد * ( مِنْ بَعْدِ ذلِكَ ) * از پس اينسالهاى قحط * ( عامٌ فِيه ) * سالى كه در آن\r\n","description":"","footnote":"","page_name":" 49 ","page_number":49},
  {"content":"\r\n* ( يُغاثُ النَّاسُ ) * بفرياد رسيده شويد براى مردمان يعنى خدا بفرياد ايشان رسد و يا اشتقاق آن از غيث است نه از غوث يعنى باران داده شوند * ( وَفِيه ) * و در اين سال * ( يَعْصِرُونَ ) * بيفشرند آنچه افشردنى باشد مثل انگور و زيتون و گنجد و امثال آن و اين كنايه از كثرت ثمار است و گفته‌اند كه اشارت بدوشيدن شير است از پستان گاو و گوسفند و اين عبارت از فراخى سالست\r\nحاصل كه يوسف ع بعد از تاويل بقرات سمان و سنبلات خضر بسالهاى فراخ نعمة و عجاف و يابسات بسالهاى قحط و غلا و ابتلاع عجاف و سمان باكل آنچه جمع كرده باشند در سالهاى نعمت در سالهاى قحط بشارت داد ايشان را بفراخ سالى و اين بشارت يا بر وجه وحى بود يا بعلم او به آنكه انتهاى جدب بخصب است و يا به آنكه سنة الهيه جاريست بر آنكه توسيع نعمة كند بر بندگان بعد از تضييق آن بر ايشان و چون يوسف تعبير تمام كرد ساقى باز گشته به خدمت ملك رفت و در وقتى كه جميع اكابر و اصاغر در خدمت پادشاه ايستاد بودند رسيد و در آن محفل عام آن سخنان را كه از يوسف شنيده بود بر همان وجه تقرير نمود ملك را پسنديده آمد و خواست كه به گوش خود از زبان يوسف بشنود كسى را بطلب او فرستاد تا بمشافهه از او بشنود كما قال * ( وَقالَ الْمَلِكُ ) * و گفت ملك * ( ائْتُونِي بِه ) * بياوريد يوسف را به من * ( فَلَمَّا جاءَه الرَّسُولُ ) * پس آن هنگام كه آمد به دو فرستاده يعنى ساقى و گفت اى اى يوسف اجابة ملك كن تا تعبير خواب چنان كه به من گفته اى از تو بشنود يوسف خواست كه اول برائت ساحت و بىگناهى خود را بر ملك آشكار كند تا كسى را در حال او مجال تهمة و وقيعه نماند پس بجهة اين * ( قالَ ارْجِعْ ) * گفت يوسف به او كه باز گرد * ( إِلى رَبِّكَ ) * بسوى مهتر خود * ( فَسْئَلْه ) * پس بپرس او را يعنى درخواست كن تا تفحص كند و بپرسد * ( ما بالُ النِّسْوَةِ اللَّاتِي ) * چه بود حال آن زنانى كه در مجلس زليخا * ( قَطَّعْنَ أَيْدِيَهُنَّ ) * ببريدند دست هاى خود را * ( إِنَّ رَبِّي ) * بدرستى كه آفريدگار من * ( بِكَيْدِهِنَّ ) * بمكر زنان و فريب ايشان * ( عَلِيمٌ ) * دانا است و در اين دليلست بر آنكه سزاوار آنست كه در نفى تهمت از خود اجتهاد كنند و از مواقع آن بپرهيزند از ابن عباس مرويست كه اگر يوسف بدون استكشاف اين حال از زندان بيرون آمدى ملك هر وقت كه او را ديدى تصور اينمعنى كردى كه اين آن مرد است كه با زن عزيز خيانت كرد و ذكر فاسئله در مقام فالتمس منه ان يفتش عن حالهن كه معنى مراد است بجهة تهييج او است بر بحث و تحقيق حال و متعرض زليخا نشد كه سبب حبس او بود بجهة مراعات ادب و فذلكه آيه دليل است بر تعظيم كيد زنان و استشهاد بعلم حق تعالى بر آن و تبرى يوسف از آنچه اقتراف ميكردند به او و وعيد بر مكر\r\n","description":"","footnote":"","page_name":" 50 ","page_number":50},
  {"content":"\r\nو كيد ايشان اما چون رسول باز آمد و پيغام يوسف برسانيد ملك بفرمود تا آن زنان را جمع كردند و زليخا را نيز بياوردند پس از جهة تحقيق اين امر * ( قالَ ) * گفت بايشان كه * ( ما خَطْبُكُنَّ ) * چه بود حال و كار شما * ( إِذْ راوَدْتُنَّ يُوسُفَ ) * وقتى كه طلبكرديد يوسف را * ( عَنْ نَفْسِه ) * از نفس او يعنى كام دل خود را از وى مىجستيد خطب امريست كه سزاوار باشد كه صاحب آن را در آن مخاطب سازند * ( قُلْنَ ) * گفتند آن زنان در جواب كه * ( حاشَ لِلَّه ) * پاك است خدا از آنكه عاجز باشد از آفريدن مردى پاكيزه مانند يوسف اين تعجب است از قدرة او سبحانه بر خلق عفيفى مثل يوسف * ( ما عَلِمْنا ) * ندانستيم * ( عَلَيْه مِنْ سُوءٍ ) * بر يوسف از هيچ بدى نه اندك و نه بسيار و چون زليخا ديد كه جز راستى فايده ندارد او نيز به پاكى يوسف اقرار كرد كما قال * ( قالَتِ امْرَأَةُ الْعَزِيزِ ) * گفت زن عزيز يعنى زليخا * ( الآنَ حَصْحَصَ الْحَقُّ ) * اكنون ثابت و مستقر و پيدا و هويدا گشت آنچه درست و راستست * ( أَنَا راوَدْتُه ) * من مراوده كردم يوسف را * ( عَنْ نَفْسِه ) * از نفس او و آرزوى وصال او كردم * ( وَإِنَّه ) * و بدرستى كه او * ( لَمِنَ الصَّادِقِينَ ) * از راستگويانست آنجا كه با عزيز گفت هى راودتنى از ابو عبد اللَّه عليه السلام مرويست كه جبرئيل در حبس ايندعا را تعليم يوسف كرد بعد از هر نماز كه\r\nاللهم اجعل لى فرجا و مخرجا و ارزقنى من حيث احتسب و من لا احتسب\r\nحقتعالى او را از آن نجات داد شعيب عقرقوقى از آن حضرت نقل كرده كه چون مدت حبس منقضى شد حقتعالى او را اذن داد در دعاى فرج يوسف عليه السلام رخ خود را بر زمين نهاد و گفت\r\nاللهم ان كانت ذنوبى قد اخلقت وجهى عندك فانى اتوجه اليك بوجوه آبائي الصالحين ابراهيم و اسحاق و يعقوب\r\nحقتعالى او را از آن فرج داد من گفتم يا بن رسول اللَّه أ ندعوا نحن بهذا الدعاء ما اين دعا را بخوانيم فرمود اين دعا را بخوانيد كه\r\nاللهم ان كانت ذنوبى قد اخلقت وجهى عندك فانى اتوجه نبيك نبى الرحمة و على و فاطمة و الحسن و الحسين و الأئمة عليهم السلام\r\nالقصه حقتعالى ببركت دعاء مذكور يوسف را از زندان خلاصى داد و ملك ريان به او پيغام داد كه زنان بگناه خويش اعتراف نمودند از زندان بيرون آى تا بحضور تو ايشان را عقوبت كنم يوسف برسول ملك گفت غرض من عقوبت ايشان نبود * ( ذلِكَ ) * اين درخواست براى آن بود كه * ( لِيَعْلَمَ ) * تا بداند عزيز * ( أَنِّي لَمْ أَخُنْه ) * آنكه من خيانت نكردم او را * ( بِالْغَيْبِ ) * در غيب وى و حرمت تربيت وى نگاه داشتم * ( وَأَنَّ اللَّه ) * و ديگر آنكه تا معلوم كند كه خداى * ( لا يَهْدِي ) * راه ننمايد\r\n","description":"","footnote":"","page_name":" 51 ","page_number":51},
  {"content":"\r\nيعنى انفاذ نكند و بصواب نيارد * ( كَيْدَ الْخائِنِينَ ) * مكر خيانت كنندگان را اين تعريض است بزليخا در خيانت او با شوهر و تنبيه بر پاكدامنى و انابة خود الجزء الثالث عشر من الاجزاء الثلاثين يوسف بعد از اشعار بر آنكه بوسيلهء حماية ربانى و توفيق سبحانى و عصمة يزدانى از خيانة مبرا شده نه آنكه نفس او مستبد و مستقل بوده در اين امر اين كلمات را از پى قول مذكور در آورده * ( وَما أُبَرِّئُ نَفْسِي ) * و تنزيه نميكنم نفس خود را يعنى نميگويم كه نفس من بطبعه از ميل بآرزوها مبرا و معراست * ( إِنَّ النَّفْسَ لأَمَّارَةٌ ) * بدرستى كه نفس غدار فرماينده است * ( بِالسُّوءِ ) * ببدى و بالطبع مايلست بشهوات پس قصد معاصى مىكند و قوى و جوارح را به آن ميفرمايد در جميع اوقات * ( إِلَّا ما رَحِمَ رَبِّي ) * مگر وقت رحمت پروردگار من كه اعطاى توفيق و لطف و عصمت او است و يا مگر نفوسى را كه رحمت كند خدا آن را بعصمة خود و گويند اين استثنا منقطع است و ما بمعنى من كقوله ما طابَ لَكُمْ يعنى و ليكن آن را كه ببخشد برو پروردگار من از اسائت منصرف شود و نزد بعضى اين آيه حكايتست از قول زليخا و مراد بمستثنى يوسف است و اتباع او * ( إِنَّ رَبِّي ) * بدرستى كه آفريدگار من * ( غَفُورٌ ) * آمرزنده است بندگان را چون توبه كنند از معاصى * ( رَحِيمٌ ) * مهربان كه بعصمة و توفيق و لطف هداية ايشان كند آورده‌اند كه چون با ملك ريان اين سخنان را كه از يوسف شنيدند باز گفتند اشتياق او بديدار يوسف زياده گشت * ( وَقالَ الْمَلِكُ ) * و گفت ملك مصر * ( ائْتُونِي بِه ) * بياوريد يوسف را نزد من * ( أَسْتَخْلِصْه لِنَفْسِي ) * تا خاص گردانيم او را براى خود و مهمات خود را بوى باز گذارم و در تيسير آورده كه ملك هفتاد حاجب را با هفتاد مركب آراسته با تاج و لباس ملوكانه بزندان فرستاد و بتعظيمى هر چه تمامتر يوسف را از زندان ببارگاه آورده‌اند كه در وقت بيرون آمدن از زندان زندانيان بر مفارقت او به هاىهاى بگريستند و گفتند اى دلنواز و غمگسار ما بى تو چگونه در اينزندان زندگى كنيم و با كه انس گيريم يوسف ايشان را دلنوازى فرمود و در حق ايشان دعا كرد كه\r\nاللهم اعطف عليهم قلوب الاخيار و لا نعم عليهم الاخيار\r\nيعنى بار خدايا دلهاى نيكان بر ايشان مشفق گردان و خيرها بر ايشان پوشيده مگردان و چون از زندان بيرون آمد بر در زندان نوشت ( هذا قبر الاحياء و بيت الاحزان و تجربة الاصدقاء و شماتة الاعداء ) اين قبر زندگانست و خانه اندوه گينان و تجربهء دوستان\r\n","description":"","footnote":"","page_name":" 52 ","page_number":52},
  {"content":"\r\nاست و شماتة دشمنان پس بحمام رفت و خويشتن را شست و خلعة ملك در پوشيد و چون بدر سراى ملك رسيد آنجا بايستاد و گفت\r\nحسبى ربى من دنياى و اخرتى و حسبى ربى من خلقه عز جاره و جل ثناؤه و تقدست اسماؤه و لا إله غيره\r\nچون چشم او بر ملك افتاد گفت\r\nاللهم انى اسئلك بخيرك و اعوذ بك من شره و شر غيره\r\nو چون نزديك ملك رسيد سلام كرد و تحيت فرمود ملك او را احترام نموده استقبال فرمود و او را در كنار گرفت و بانواع اجلال و اكرام او را بر تخت خود نشانيد * ( فَلَمَّا كَلَّمَه ) * پس آن هنگام كه ملك با وى سخن گفت وى به زبان عربى جواب داد ملك گفت اين چه زبانست فرمود اين زبان عمم اسماعيل است پس از لغة عرب منحرف شده و بلغة عبرانى ملك را دعا كرد ملك گفت اين چه زبان است گفت زبان پدران من وهب گفت كه ملك هفتاد زبان ميدانست بهر زبانى كه با يوسف سخن گفت يوسف به همان لغة او را جواب ميداد ملك از اين متعجب شده يوسف آن روز سى ساله بود ملك در جمال او نگريد و حداثت سن و غزارة علم او را مشاهده كرد بر وجه تعجب با نديمان گفت كه اين آن كسيست كه تاويل خواب من كرده پس گفت اى يوسف ميخواهم كه تاويل خواب را من از تو بشنوم يوسف گفت اول خواب ترا بتفصيل بگويم كه چه ديدى و چگونه ديدى و بعد از آن بيان تعبير آن كنم گفت چنين باشد پس گفت اى ملك تو هفت گاو ديدى فربه و سفيد و روشن روى كه رود نيل بشكافته و از آنجا بيرون آمدند پستانها پر از شير تو در ايشان مينگريدى و از حسن ايشان تعجب ميكردى ناگاه ديدى كه آب نيل به زمين فرو شد و زمين پديد آمد و از ميان گل و لاى هفت گاو لاغر پديد آمدند خاك رنگ شكمها باز پس رفته بىشير و پستان هر يك دندانها و پنجهها داشتند چون دندان و پنجه سگان و خرطومها داشتند چون خرطومهاى سباع پس با آن گاوان فربه برآميختند و ايشان را بدريدند و استخوانهاى ايشان را بشكستند و مغز استخوانهاى ايشان را بمكيدند و تو از ان تعجب ميكردى پس هفت خوشه گندم سبز و تازه از زمين بر آمد و هفت ديگر سياه و خشك همه در يك موضع تو از روى تعجب با خود ميگفتى كه چگونه در يك جاى هفت خوشه چنين سبز و خرم و هفت ديگر چنين سياه و خشك رسته بعد از آن بادى بر آمد و خوشه هايى سياه و خشك را بر آن خوشهاى سبز و تر زد آتشى از آن بيرون آمد و آن خوشهاى سبز را بسوخت خواب تو اينست پس از دهشت مخوف اين واقعه از خواب بيدار شدى ملك از اين صورت متعجب و متحير فرو ماند و گفت و اللَّه كه چنين بود و اينكه تو گفتى از خواب من عجيبتر است گوييا كه اين واقعه تو ديده اى به خدا كه همه صواب گفتى و هيچ خطا نكردى و مرا بعضى از آن فراموش شده بود اكنون كه تقرير كردى بخاطرم رسيد پس تعبير آن را بر طريقى كه گذشت تقرير كرد ملك گفت اكنون اى صديق روزگار راى صواب تو در اين امر چه اقتضا مىكند تا بر آن عمل كنيم يوسف ع فرمود كه اى ملك صلاح آنست كه بفرمايى كه هر گندم و جو كه در مملكت تو هست جمع كنى و آنچه كه در خزينه دارى خرج زراعت آن كنى چه اضعاف آن نيز\r\n","description":"","footnote":"","page_name":" 53 ","page_number":53},
  {"content":"\r\nباز خواهى يافت و چون محل درويدن آن رسد بفرمايى تا بدروند و با خوشه در انبارها نهند تا از آفت شپشه ايمن باشد دانهء او براى آدميان باشد و كاه آن براى چهارپايان تا در زمان قحطى چهارپايان نيز بمعرض تلف در نيايند و در اين هفت سال آنچه حاصل شود هر سال خمسى براى قوت آن سال بردار و باقى را ذخيره كن براى سالهاى قحطى و چون اين هفت سال منقضى شود هفت سال قحطى باشد و مردم از اطراف و اكناف عالم آيند و از تو طعام خواهند و آنچه در آن هفت سال فراخى نهاده باشى همه را بمراد خود بفروشى و به جهت آن خزينهء تو از زر و سيم مملو شود به حدى كه هيچ پادشاهى آن را نديده باشد و تصور نكرده ملك كه اين سخنان از يوسف بشنيد * ( قالَ ) * گفت اى يوسف * ( إِنَّكَ الْيَوْمَ ) * بدرستى كه تو امروز * ( لَدَيْنا مَكِينٌ ) * نزد ما با جاه و قدرى و در غايت تقرب * ( أَمِينٌ ) * مؤتمن بر همه چيزها هر چه ميخواهى از مناصب بخواه و آنچه آرزو دارى با من بگو كه بر وفق مدعاى تو ساخته و پرداخته خواهد شد * ( قالَ اجْعَلْنِي ) * گفت يوسف كه گردان مرا حكم كننده\r\n* ( عَلى خَزائِنِ الأَرْضِ ) * بر خزينهاى زمين مصر يعنى مرا بر آنچه حاصل ولايت مصر باشد از نقود و اطعمه خازن گردان تا آن را صرف مزارع كنم * ( إِنِّي حَفِيظٌ ) * بدرستى كه بسيار نگاه دارنده‌ام و نيكو حفظ كننده و چيزى را بطريق مذكور از آن ضايع نگردانم * ( عَلِيمٌ ) * دانا بمصالح ملك و هر چه سازم خالى از صلاحى نباشد يا نگاه دارندهء حسابم و دانا بلغت هر كه با من سخن گويد و در آيه دليلست بر جواز طلب توليه از ظالم و اظهار استعداد براى آن هر گاه متضمن اقامت حق و سياست خلق و وضع حقوق در مواضع آن باشد و عدم قيام غير به آن كما ينبغى در تفاسير معتبره مذكور است كه ملك تختى از زر سرخ مرصع بانواع جواهر به جهت يوسف مقرر كرده و تاج مكلل بر سر وى نهاده و كليدهاى خزائن بوى سپرده زمام اختيار مملكت بقبضهء اقتدار او باز داد و عزيز را عزل نمود و مهمات او نيز بعهدهء يوسف كرد و در اندك زمانى عزيز در گذشت و از ملك از علم و ادب و فضل و حسن معاشرت و معدلت يوسف تعجب كرده هر روز محبت او به او بيشتر ميشد و عبد اللَّه بن عباس از حضرت رسالت صلى اللَّه عليه و آله كه\r\nرحم اللَّه اخى يوسف\r\nاگر او از ملك التماس اينمنصب نكردى در حالى اينمنصب بر او قرار گرفتى و به او ارزانى داشتى و ليكن چون اين التماس كرد بعد از يك سال به اين منصب رسيد و در اين يك سال با ملك مجالست ميكرد و ملك از صحبت او مستفيد ميشد يك روز با يوسف گفت كه آرزو دارم كه هميشه با تو مكالمه و مواكله كنم اما مرا از آن استنكاف ميآيد يوسف گفت من باستنكاف اولى ام چه من پسر يعقوب اسرائيل اللَّه ام كه\r\n","description":"","footnote":"","page_name":" 54 ","page_number":54},
  {"content":"\r\nپسر اسحاق ( ذبيح اللَّه ) است و او پسر ابراهيم ( خليل اللَّه ) است گفت ( صدقت ) يا يوسف پس با او مواكله و مشاربه ميكرد پس چون يك سال بر آمد تاج مكلل بر سر او نهاده و جامهء و خاصهء خود در او پوشانيد و شمشير خاص خود حمايل او كرد و او را بر تخت مرصع بياقوت نشاند و قبه از استبرق بر بالاى سر او بزد و درازى آن سى گز و پهناى آن ده گز و سى بستر بر سرير افكند و او را بر آن نشاند و امرا و سلاطين خود را بخدمتكارى او نصب كرد و خود در خانه بنشست و زمام پادشاهى به كف كفايت او داد و كار مصر به او گذاشت و در آن سال قحط عزيز فوت شد ملك بالتماس تمام زليخا را بيوسف داد بر تفصيلى كه مذكور شود چون زليخا بعد از معاودت نور بصرى بدعاى يوسف عليه السلام طنطنه و كوكبهء يوسف را بديد گفت سبحان من جعل الملوك بالمعصية عبيدا و العبيد بالطاعة ملوكا و چون يوسف به او خلوت كرد او را بكر ديد منشأ آن پرسيد جواب داد كه عزيز عنين بود و او را رجوليت نبود پس حقتعالى يوسف را از او دو پسر ارزانى داشت ميشا و افرائيم روزى با زليخا گفت كه اينمرتبه كه اكنون ما داريم بهتر است يا آنچه مرا به آن استدعا ميكردى زليخا گفت اى صديق مرا به آن ملامت مكن كه من زنى بودم جوان در نعمت پرورده شده با جمال و مال و شوهر مرا بزنان ميلى نبود و هرگز پيراهن من نميگشت و تو نيكوتر از اهل روزگار من بودى و به جهت فرط محبت تو ببلايى گرفتار شدم كه هيچكس به آن مبتلا نبوده القصه پادشاهى بر يوسف قرار گرفت و همهء مردمان روزگار محكوم حكم او شدند كما قال * ( وَكَذلِكَ ) * و همچنين كه يوسف را از بند و زندان خلاصى داديم و او را مقرب پادشاه العصر گردانيديم * ( مَكَّنَّا لِيُوسُفَ فِي الأَرْضِ ) * جاى داديم مر يوسف را در زمين مصر يعنى متمكن ساختيم يوسف را بحكومت و پادشاهى * ( يَتَبَوَّأُ مِنْها ) * جاى ميگرفت از اين زمين كه چهل فرسخ در چهل فرسخ عرصه داشت يعنى تصرف ميكرد در آن * ( حَيْثُ يَشاءُ ) * هر جا كه ميخواست * ( نُصِيبُ بِرَحْمَتِنا ) * ميرسانيم رحمت خود را از نعم دين و دنيا و صورى و معنوى * ( مَنْ نَشاءُ ) * هر كه را كه ميخواهيم * ( وَلا نُضِيعُ ) * و ضايع و باطل نميگردانيم * ( أَجْرَ الْمُحْسِنِينَ ) * مزد نيكوكاران را در دنيا و آخرت * ( وَلأَجْرُ الآخِرَةِ ) * و هر آينه مزد آخرت از حيثيت بقا و دوام * ( خَيْرٌ لِلَّذِينَ آمَنُوا ) * بهتر است مر آنان را كه گرويده‌اند بخداى * ( وَكانُوا يَتَّقُونَ ) * و هستند كه پرهيز ميكنند از فواحش چون يوسف كه باحسان و تقوى از تحت چاه بتخت و جاه رسيد القصه يوسف مهمات ملكى پيش گرفته حكم كرد كه مردم بزراعت اشتغال نمودند و انبارخانهاى عالى بنا كردند و هفت سال از هر غله كه\r\n","description":"","footnote":"","page_name":" 55 ","page_number":55},
  {"content":"\r\nحاصل ميشد به قدر كفاف چيزى بمردم ميداد و باقى را با خوشه مضبوط ميساخت تا سالهاى قحط در آمد در شب اول از سال قحط امر كرد تا در ميان شب طعام پختند طباخان گفتند ايها الصديق ملك را عادت نيست كه در نيمه شب طعام خورد يوسف فرمود شما را به آنچه ميگويم اقدام نمائيد ايشان در شب طعام مهيا ساختند چون نيمه شب بگذشت ملك از خواب در آمد گفت هر طعام كه ميسر شود بياريد كه گرسنگى بر من غالب شده و فرياد الجوع الجوع ميكرد يوسف بفرمود تا طعامهاى ساخته حاضر كردند ملك گفت چگونه دانستيد كه مرا بطعام احتياج خواهد شد گفتند يوسف ما را به اين امر فرموده بود ملك يوسف را گفت كه اى يوسف چون دانستى كه من در اين نيمه شب گرسنه خواهم شد فرمود كه امشب شب اول سالهاى قحط است و از اسباب قحطى يكى آنست كه مردمان را ميل طعام بيشتر\r\nاز سالهاى فراخى باشد و به جهت اين دانستم كه تو را بر خلاف عادت در ميان شب طعام ضرورت شود پس بفرمودم تا طباخان طعام مهيا ساختند ملك در تعجب فرو ماند از علم و ذكاى او ( احمد بن ) محمد بن عيسى از حسن بن على بن الياس از ( امام ضامن على بن موسى ) عليه السّلام روايت كرده كه از آن حضرت شنيدم كه ميفرمود چون سالهاى فراخى منقضى شد و سنوات قحط در رسيد و در زمين مصر و شام قحطى فرو گرفت اهل مصر روى بيوسف آوردند سال اول بنقودى كه داشتند غله بديشان بفروختند سال دوم بحلى و پيرايه و طلا آلات و سال سوم بغلام و كنيز سال چهارم بدواب و مواشى و سال پنجم بضياع و عقار و در سال ششم بفرزندان و در سال هفتم همه خط بندگى به او دادند پس يوسف را ملكى حاصل شد كه هيچ كس را نبود و خزينهء كه كسى چنان نديده بود و چون صورت حال بر ملك عرض كرد ملك گفت همه بندهء تواند و اختيار پيش تست يوسف بحضور ملك همه را آزاد كرد و اموال و اولاد و ضياع و عقار و هر چه از ايشان گرفته بود بديشان باز داد چون ملك اين احسان و كرم از او مشاهده كرد گفت ( انا اشهد ان لا إله الا اللَّه وحده لا شريك له و انك رسوله ) و حكمت در اين آن بود كه مصريان يوسف را بوقت خريد و فروخت او بر صورت بندگى ديده بودند قدرت ازلى همه را طوق بندگى او بر گردن نهاد تا كسى را در باره او سخن بىادبانه نرسد در خبر است كه يوسف در اين هفت سال هرگز طعام سيرى نخوردى تا گرسنگان را فراموش نكند و امر كرده بود كه هر روز نماز پيشين تا نماز ديگر طعام ملك بردندى ملك گفت اى يوسف چرا بر عادت معهوده هر روز طعام در مجلس حاضر نميكنى گفت تا تو نيز طعم گرسنگان بيابى و درويشان را فراموش نكنى ملك گفت نيكو گفتى آورده‌اند كه چون اثر قحط بر زمين كنعان رسيد كار بر اولاد يعقوب تنگ شد گفتند اى پدر در شهر مصر ملكى است كه همه قحط زدگان را مينوازد و كار غربا و ابناء السبيل را بدلخواه ايشان ميسازد اگر فرمايى برويم و طعامى جهت گرسنگان كنعان بياوريم يعقوب اجازت فرمود و بنيامين را كه\r\n","description":"","footnote":"","page_name":" 56 ","page_number":56},
  {"content":"\r\nفراق يوسف را به او تسلى دادى جهت خدمت خود باز گرفت و ده فرزند ديگر را هر يك با شترى و بضاعتى از پشم شتر رنگ كرده و كشك و پنير و امثال آن كه داشتندى روى به راه آوردند و يك شتر به جهت بنيامين با بضاعت او همراه بردند * ( وَجاءَ إِخْوَةُ يُوسُفَ ) * و آمدند برادران يوسف از كنعان بملازمت يوسف عليه السّلام * ( فَدَخَلُوا عَلَيْه ) * پس در آمدند برو و به زبان عبرى تكلم كرده رسم خدمت بجاى آوردند * ( فَعَرَفَهُمْ ) * پس بشناخت يوسف ايشان را در نظر اول * ( وَهُمْ لَه مُنْكِرُونَ ) * و ايشان مر او را ناشناسندگان بودند به جهت طول عهد چه بقول اصح چهل سال از واقعه ايشان بر آمده بود و وى را در كودكى رها كرده بودند و اكنون پادشاهى ديدند بر سرير پادشاهى نشسته و جامهاى ملوكانه پوشيده و تاج مرصع بانواع جواهر بر سر نهاده و طوق زرين در گردن كرده حكما گفته‌اند كه براى آن يوسف را نشناختند كه معصيت كرده بودند و معصيت ديده عاصى را تيره ميگرداند و گويند به جهت آنكه يوسف در پس پرده با ايشان سخن ميگفت پس يوسف از ايشان پرسيد كه شما چه كسانيد گفتند جماعت شبانانيم ولايت ما را قحط رسيده و آمده‌ايم تا ما را نوازشى كنى و از طعام محفوظ گردانى يوسف فرمود مبادا كه جاسوس باشيد و آمده باشيد تا از كيفيات حالات مملكت من واقف شويد و اعلام اعادى كنيد و فتنه در زمين مصر اندازيد گفتند اى ملك معاذ اللَّه ما پسران يك پدريم كه يعقوب صفى اللَّه است گفت پدر شما چند فرزند دارد گفتند دوازده پسر داشت يكى را در صغر سن گرگ بخورد و يكى را كه از مادر او حاصل شده بود پدر براى خدمت نگاه داشته و ماده تن بملازمت آمده‌ايم پس يوسف فرمود كه اينجا كسى باشد كه شما را شناسد گفتند نه مردم مصر ما را نميدانند يوسف گفت تا آن برادر ديگر نيايد صدق و كذب شما در آنچه مىگوييد معلوم نشود گفتند اين نوبت\r\nهمراه بياوريم يوسف گفت يكى از شما اينجا باشد تا برويد و آن برادر را بياوريد و حال شما بر من محقق گردد ايشان قرعه زدند بنام شمعون بر آمد پس وى بايستاد يوسف بفرمود تا بضاعات ايشان بستند و عوض آن گندم بديشان دادند * ( وَلَمَّا جَهَّزَهُمْ بِجَهازِهِمْ ) * و آن هنگام كه بساخت يوسف كار ايشان را و ساز ايشان را سرانجام كرده و چون جهاز هر چيزى است كه مهيا كرده باشند از امتعه براى نقل مانند چيزى كه از بلادى ببلادى برند پس معنى مراد آنست كه چون يوسف ساز سفر ايشان بساخت و هر يك را يك شتر بار داد گفتند يك شتروار ديگر جهت برادر ما كه در خدمت پدر است بدهيد يوسف گفت كه من بشمار مردم مىدهم نه بشمار شتر ايشان مبالغه نمودند * ( قالَ ائْتُونِي ) * گفت يوسف كه بياوريد به من * ( بِأَخٍ لَكُمْ مِنْ أَبِيكُمْ ) * برادرى كه شما راست از پدر شما يعنى علانى نه اعيانى شما * ( أَ لا تَرَوْنَ ) * آيا نمىبينيد\r\n","description":"","footnote":"","page_name":" 57 ","page_number":57},
  {"content":"\r\n* ( أَنِّي أُوفِي الْكَيْلَ ) * آن را كه من تمام ميپيمايم پيمانه را و حق كسى را باز نميگيرم * ( وَأَنَا خَيْرُ الْمُنْزِلِينَ ) * و من بهترين فرود آرندگانم يعنى در فرود آوردن مهمانان و اكرام و احسان با ايشان دقيقه فرو گذاشت نمىكنم\r\n* ( فَإِنْ لَمْ تَأْتُونِي بِه ) * پس اگر نياريد به من آن برادر را * ( فَلا كَيْلَ لَكُمْ عِنْدِي ) * پس شما را نزديك من مكيلى نيست يعنى طعام * ( وَلا تَقْرَبُونِ ) * و نزديك مشويد به من و در ولايت من ميائيد و گرد من مگرديد اين نهى است يا نفى معطوف بر جزاء شرط * ( قالُوا ) * گفتند * ( سَنُراوِدُ عَنْه أَباه ) * زود باشد كه مراوده كنيم از او با پدر يعنى بجد تمام تدبير و حيله كنيم با پدر تا برادر را از دست او انتزاع كنيم * ( وَإِنَّا لَفاعِلُونَ ) * و بدرستى كه ما كنندگانيم آن چيزى را كه مىگوييم و در آن باب سستى و اهمال نكنيم * ( وَقالَ ) * و گفت يوسف * ( لِفِتْيانِه ) * مر غلامان خود را كه كيل غلات تعلق بديشان داشت * ( اجْعَلُوا بِضاعَتَهُمْ ) * بنهيد بار ايشان را كه ببهاى گندم آورده‌اند و گويند كه آن اديمى و كفشى چند بود يوسف نخواست كه گندم ببها بديشان فروشد فرمود كه بضاعتهاى ايشان را درج كنند * ( فِي رِحالِهِمْ ) * در باردانهاى ايشان و ديگر دالست كه ديانت ايشان اقتضاى آن خواهد كرد كه آن بضاعتها چون ثمن گندم بود باز آرند با پدر باز پس فرستد و از اين جهت گفت كه * ( لَعَلَّهُمْ يَعْرِفُونَها ) * شايد ايشان بشناسند بضاعت خود را يعنى حق رد آن را * ( إِذَا انْقَلَبُوا ) * چون باز گردند * ( إِلى أَهْلِهِمْ ) * بسوى كسان خود و بار بگشايند * ( لَعَلَّهُمْ يَرْجِعُونَ ) * شايد كه باز گردند و برادر مرا بيارند * ( فَلَمَّا رَجَعُوا ) * پس آن هنگام كه بازگشتند فرزندان يعقوب * ( إِلى أَبِيهِمْ ) * بسوى پدر خود پدر گفت احوال شما چون گذشت با ملك مصر گفتند اى پدر ما وصف كرم و احسان و فضل ملك مصر نتوانيم كرد با ما چندان احسان و كرم و انعام كرد كه اگر يكى از فرزندان يعقوب بودى همانا بيش از آن نكردى يعقوب گفت شمعون كو * ( قالُوا يا أَبانا ) * گفتند اى پدر ما * ( مُنِعَ مِنَّا الْكَيْلُ ) * منع كرده شد از ما پيمودن طعام يعنى ملك مصر حكم كرد كه ديگر طعام بر ما نه پيمايد اگر بنيامين را نبريم و شمعون را بگرو نزد خود نگه داشت تا بنيامين را نزد او بريم * ( فَأَرْسِلْ مَعَنا ) * پس بفرست با ما * ( أَخانا ) * برادر ما را * ( نَكْتَلْ ) * تا فرا گيريم مكيل را از براى خود و براى او * ( وَإِنَّا لَه لَحافِظُونَ ) * و بدرستى كه ما مرا او را نگه دارانيم از رسيدن مكروه بوى يعقوب گفت ملك مصر چگونه\r\n","description":"","footnote":"","page_name":" 58 ","page_number":58},
  {"content":"\r\nدانست كه شما را برادرى هست گفتند براى آنكه ما را بجاسوسى متهم كردند و چون ما شرح حال خود بگفتيم او گفت شما مىگوييد دوازده برادرانيم يكى را گرگ خورده ديگرى كجا است گفتيم پدر او را به خدمت خود نگه داشته گفت اگر او را نياريد بشما طعام ندهم اكنون ايپدر او را با ما بفرست كه ما حافظ اوئيم و نگذاريم كه مكروهى به او رسد * ( قالَ ) * گفت يعقوب كه اى فرزندان * ( هَلْ آمَنُكُمْ عَلَيْه ) * آيا شما را امين دارم بر او * ( إِلَّا كَما أَمِنْتُكُمْ ) * مگر هم چنان كه امين ساختيم شما را * ( عَلى أَخِيه ) * بر برادر او * ( مِنْ قَبْلُ ) * پيش از آن كه گفتيد كه * ( إِنَّا لَه لَحافِظُونَ ) * يعنى چگونه من بر محافظة شما اعتماد كنم كه شما در حق ان برادر ديگر گفتيد كه ما نگه دارنده اوئيم و آخر گفتيد كه او را گرگ هلاك كرد * ( فَاللَّه خَيْرٌ ) * پس خداى بهتر است * ( حافِظاً ) * از روى نگاه داشتن و حفص حفظا خوانده يعنى او است بهتر در حالتى كه نگهدارنده است پس توكل بر او ميكنم و كار خود به دو ميگذارم * ( وَهُوَ أَرْحَمُ الرَّاحِمِينَ ) * او است بخشاينده ترين بخشايندگان شايد كه بمحافظت وى را بر من بخشايد و مرا بمصيبت دو فرزند مبتلا نسازد يعنى من او را به خدا سپردم نه بشما تا حفظ وى نمايد و او را به من رساند و بر پيرى و ضعف من ببخشايد * ( وَلَمَّا فَتَحُوا ) * آن هنگام كه بگشادند * ( مَتاعَهُمْ ) * بارهاى خود را * ( وَجَدُوا بِضاعَتَهُمْ ) * يافتند بضاعة خود را كه تسليم ملك كرده بودند در بارهاى خويش و به حكم يوسف * ( رُدَّتْ إِلَيْهِمْ ) * باز گردانيده بودند بديشان * ( قالُوا يا أَبانا ) * گفتند اى پدر ما * ( ما نَبْغِي ) * چه چيز طلبيم از احسان و كرم ملك زياده از اين كه * ( هذِه بِضاعَتُنا ) * اين بضاعت ما است كه غله به اين بضاعت بما فروخته‌اند * ( رُدَّتْ إِلَيْنا ) * باز گردانيده شده است بما يعنى زياده از اين از پادشاه طلب احسان نميكنيم كه غله را با بضاعة بما داده و گويند ما نافيه است يعنى زياده از اين احسان از ملك طلب نميكنيم كه هم طعام بما داده\r\nو هم بضاعة بما رد كرده پس به جهت اين اكرام و احسان كه از او ديديم باز گرديم و رجوع كنيم به او * ( وَنَمِيرُ أَهْلَنا ) * و طعام آريم كسان خود را * ( وَنَحْفَظُ أَخانا ) * و نگه بانى كنيم برادر خود را در رفتن و آمدن * ( وَنَزْدادُ ) * و زياده بستانيم * ( كَيْلَ بَعِيرٍ ) * پيمودن شترى يعنى شتروارى بمصاحبت برادر زياده بستانيم و بياوريم * ( ذلِكَ ) * اين يك شتروار * ( كَيْلٌ يَسِيرٌ ) * مكيلىاند كست و ملك با ما مضايقه نخواهد كرد بدين مقدار * ( قالَ ) * گفت\r\n","description":"","footnote":"","page_name":" 59 ","page_number":59},
  {"content":"\r\nيعقوب ع * ( لَنْ أُرْسِلَه مَعَكُمْ ) * نميفرستم بنيامين را با شما * ( حَتَّى تُؤْتُونِ ) * تا بدهيد مرا * ( مَوْثِقاً مِنَ اللَّه ) * پيمانى مؤكد بذكر خدا در تبيان آورده كه او را بشما ندهم تا سوگند خوريد به حق محمد خاتم النبيين و سيد المرسلين ص * ( لَتَأْتُنَّنِي بِه ) * كه هر آينه بياوريد او را به من * ( إِلَّا أَنْ يُحاطَ بِكُمْ ) * مگر آنكه بگرد شما در آورده شود بليه و واقعه كه طاقت آن نداشته باشيد يا مگر كه همه هلاك شويد اين استثنا است از اعم احوال و تقدير اينست كه لتاتننى به على كل حالا الا حال الاحاطة بكم پس ايشان سوگند خوردند بمنزله و شرف پيغمبر ما ص كه در مهم بنيامين غدر نكنند * ( فَلَمَّا آتَوْه ) * پس چون دادند پدر را * ( مَوْثِقَهُمْ ) * پيمان و عهد خود را * ( قالَ اللَّه ) * گفت يعقوب كه خداى * ( عَلى ما نَقُولُ وَكِيلٌ ) * بر آنچه ما گوئيم نگهبانست و مطلع بر اين پس بنيامين را همراه برادران كرد و چون خواستند كه بيرون آيند يعقوب ايشان را وصيت كرد * ( وَقالَ ) * و گفت از روى شفقت بر فرزندان * ( يا بَنِيَّ ) * اى فرزندان من * ( لا تَدْخُلُوا ) * در ميائيد در شهر مصر * ( مِنْ بابٍ واحِدٍ ) * از يكدر يعنى همه برادران از يك دروازه به شهر مرويد تا ناگاه چشم بدى بشما نرسد چون شما را با اين جمال و جاه و هيئت و شوكت و ابهت و تنآور و طول قامت ببينند و مع ذلك دانسته‌اند كه شما در مصر نزد ملك معزز و مكرم و مقربيد * ( وَادْخُلُوا ) * و در آئيد هر دو سه * ( مِنْ أَبْوابٍ مُتَفَرِّقَةٍ ) * از درهاى پراكنده و آن شهر را چهار دروازه بود اين كلام دالست بر آنكه چشم زخم را اثرى تمام است و از اينجا است كه حضرت رسالت صلَّى اللَّه عليه و آله در عوذه خود فرموده كه\r\nاللهم انى اعوذ بكلمات اللَّه التامات من شر كل هامة و عين لامة\r\nچشم بد را با زهر مار و عقرب مقارن ساخته و نيز در تعويذ حسن و حسين عليهما السلام فرموده كه\r\nاعيذكما بكلمات اللَّه من كل هامة و من كل عين لامه\r\nو در لطايف آورده كه يعقوب در اول مهر پدرى بظهور آورد و در آخر عجز بندگى آشكارا كرد و گفت * ( وَما أُغْنِي عَنْكُمْ ) * و من دفع نميكنم از شما بدين نصيحت كه كردم * ( مِنَ اللَّه ) * از حكم و مشيت خدا * ( مِنْ شَيْءٍ ) * چيزى را چه هر چه اراده او بوقوع آن تعلق گيرد لا محاله بفعل آيد * ( إِنِ الْحُكْمُ ) * نيست حكم و فرمان * ( إِلَّا لِلَّه ) * مگر خداى را در هر چه خواهد * ( عَلَيْه تَوَكَّلْتُ ) * بر او توكل كردم نه بر غير او چه او قادر است بر آنكه حفظ شما كند از اصابت عين و حسد و بسلامت شما را به من رساند * ( وَعَلَيْه فَلْيَتَوَكَّلِ الْمُتَوَكِّلُونَ ) * و بر او\r\n","description":"","footnote":"","page_name":" 60 ","page_number":60},
  {"content":"\r\nبايد كه توكل كنند توكل كنندگان و اعتماد بر غير او نكنند چه كفايت مهام و حصول مقاصد و مرام نتيجه تو كلست وَمَنْ يَتَوَكَّلْ عَلَى اللَّه فَهُوَ حَسْبُه جمع بين الحرفين در عطف جمله بر جمله به جهت تقدم صله است كه بر وى اختصاص است پس واو براى عطف است و فا براى افاده سبب چه فعل انبيا سبب آنست كه به آن اقتدا كنند * ( وَلَمَّا دَخَلُوا ) * و آن هنگام كه در آمدند اولاد يعقوب * ( مِنْ حَيْثُ أَمَرَهُمْ ) * از آنجا كه فرموده بود ايشان را * ( أَبُوهُمْ ) * پدر ايشان يعنى از ابواب متفرقه * ( ما كانَ يُغْنِي ) * نبود كه دفع كند * ( عَنْهُمْ ) * از ايشان راى يعقوب ع * ( مِنَ اللَّه ) * از حكم خدا و اراده او كه در باره ايشان واقع شده بود * ( مِنْ شَيْءٍ ) * چيزى را چه حقتعالى بر وجه الجا و اجبار منع اصابة عيون و دفع حسد حساد از ايشان نكرد پس از ره گذر ارباب حسد و اصحاب عين تهمة دزدى بر بنيامين افتاد و برادران اندوهگين شدند و مصيبت يعقوب مضاعف گشت پس تدبير يعقوب در دفع مكاره و منع نوازل فايده ندارد * ( إِلَّا حاجَةً ) * ليكن حاجتى بود * ( فِي نَفْسِ يَعْقُوبَ ) * در نفس يعقوب يعنى شفقت بر اولاد و اضطراب و قلق قلب جهت خوف وقوع نوايب و بلوى بر فرزندان كه از رهگذر چشم بد رسد كه در آن وقت * ( قَضاها ) * ظاهر كرد آن را و به آن وصيت كرد * ( وَإِنَّه لَذُو عِلْمٍ ) * و بدرستى كه يعقوب خداوند دانش بود و ميدانست * ( لِما عَلَّمْناه ) * آن چيزى را كه به دو آموخته بوديم بطريق وحى و نصب حجج و از آن بود كه گفت ( ما اغنى عنكم من اللَّه من شيء ) * ( وَلكِنَّ أَكْثَرَ النَّاسِ ) * و ليكن بيشتر آدميان * ( لا يَعْلَمُونَ ) * نميدانند مرتبه و علوم درجه يعقوبرا نزد ما و ابن عباس در تفسير اين فرموده كه مشركان نميدانند آنچه ما انبيا را به آن الهام مىدهيم و تعليم ميكنيم و گويند معنى آنست كه و ليكن بيشتر مردمان سر قدر را نميدانند و جاهلاند به آنكه تدبير بر تقدير غلبه نمىتواند كرد و حذر دفع قدر نميتواند نمود و بدانكه تكليف فرع اختيار بندگان است بر آنچه كنند از معصيت و طاعت و منافى الجا و اكراه ايشان بر عدم صدور معصيت از ايشان كه از جمله آن حسد بردنست و چشم زخم رسانيدن و غير آن از اقسام اضرار و ايذاء از اين جهت مشيت الهى و اراده پادشاهى متعلق شده بر آنكه بندگان را بر اختيار خود واگذارد در جميع افعال و بر وجه جبر و قسر منع ايشان نكند از عصيان و تعدى و رسانيدن بدى به يكديگر در كشاف آورده كه سيد رضى الدين موسى رحمه اللَّه در مصنفات خود آورده كه بمذهب حق حصول ضرر از ممر اصابة عين به اين وجه است كه حقتعالى به جهت ابتلا و امتحان مصالح عباد نزد نظر كردن ارباب عيون به چيزى بر وجه اعجاب نقصى و\r\n","description":"","footnote":"","page_name":" 61 ","page_number":61},
  {"content":"\r\nخللى را در آن منظور اليه احداث كند تا ارباب حق از اصحاب بطلان متميز شوند چه اهل حق اسناد آن به خدا خواهند كرد و حشويه نسبت آن را باثر عين خواهند داد كما قال وَما جَعَلْنا عِدَّتَهُمْ إِلَّا فِتْنَةً لِلَّذِينَ كَفَرُوا و فايده عوذه آنست كه حقتعالى به جهت ميمنت و بركة آن نزد نظر كردن ارباب عيون نقصى و افتى در منظور اليه احداث نفرمايد و از اين جهت است كه اكثر انبيا و جميع ائمه هدى عليهم السلام متعوذ بعوذه شده‌اند و در كتاب مهج الدعوات عوذه هر يك از ايشان مذكور است و مرويست كه روزى حضرت نبوى ص را عارضه پيدا شد جبرئيل نازل شد و اينرقيه را به آن حضرت دميد كه\r\nبسم اللَّه ارقيك من كل عين حاسد اللَّه يشتيك\r\nشفاء كلى وى را حاصل شد و از آن حضرت منقولست كه\r\nلو كان الشيء يسبق القدر لسبقته العين\r\nاگر چيزى بر قضا سبقت گرفتى هر آينه چشم بد بر آن پيشى گرفتى القصه فرزندان امتثال پدر نموده بابواب متفرقه در مصر در آمدند * ( وَلَمَّا دَخَلُوا ) * و آن هنگام كه در آمدند * ( عَلى يُوسُفَ ) * بر يوسف و ببارگاه او رسيدند يوسف ع بر تخت نشسته بود و نقاب فرو گذاشته پرسيد چه كسانيد گفتند ما كنعانيانيم كه ما را فرموده بودى كه برادر خود را بياوريد او را از پدر درخواستيم بعهد و پيمان بر آنكه تقصيرى و تهاونى در محافظة او نكنيم او را آورديم يوسف ع فرمود كه شما را دانستم پس روى به بنيامين كرد و گفت چه نام دارى بنيامين گفت بنيامين يوسف ع گفت پدر چرا تو را اين اسم نهاد گفت زيرا كه بنيامين بمعنى مصيبت رسيده است و چون متولد شدم مادرم فوت شد از اين جهت به اين اسم نام كرد گفت مادرت كه بود گفت راحيل بنت ليان پس گفت همه بنشنيد ايشان در حاشيه بساط بنشستند و حكم شد كه شش خوان آراسته پيش ايشان نهادند پس يوسف گفت هر دو برادر كه از يك پدر و مادريد بر يك خوان طعام خوريد هر دو كس بر يك خوان نشستند بنيامين تنها مانده بگريه در آمد و ميگريست تا بيهوش شد يوسف بفرمود تا گلاب بر روى وى زدند چون به هوش باز آمد يوسف پرسيد كه اى جوان كنعانى ترا چه شد كه بىهوش شدى گفت اى ملك حكم فرمودى كه هر كس با برادر اعيانى خود بر يك خوان بنشيند مرا برادرى مادر پدرى كه يوسف نام داشت به ياد آمد با خود گفتم اگر او بودى با من بر اين خوان نشستى و من تنها نماندى از شوق اينحال بىطاقت شدم سبب گريه و بىهوشى من اين بود يوسف گفت بيا تا من برادر تو باشم و با تو در يك خوان نشينم پس بفرمود تا خوان وى برداشتند و در پس پرده آوردند او را طلبيد و بدين بهانه * ( آوى إِلَيْه ) * جاى داد بسوى خود * ( أَخاه ) * برادر خود را و يوسف نقاب بسته دست بطعام دراز كرد چون بنيامين را نظر بر دست يوسف افتاد بگريست يوسف باز پرسيد كه اين چه گريه است گفت اى ملك چه مانند است اين دست تو بدست برادر من يوسف همين كه\r\n","description":"","footnote":"","page_name":" 62 ","page_number":62},
  {"content":"\r\nاين كلمه بشنيد بىطاقت شده نقاب از چهره برداشت و بنيامين را * ( قالَ ) * گفت * ( إِنِّي أَنَا أَخُوكَ ) * بدرستى كه منم برادر تو يوسف * ( فَلا تَبْتَئِسْ ) * پس اندوه ناك مباش * ( بِما كانُوا يَعْمَلُونَ ) * به آنچه كردند برادران در حق ما بنيامين چون روى يوسف را بديد و اين سخن بشنيد ديگر باره از هوش رفت و چون با خود آمد دست در گردن يوسف افكند و به زبان حال گفت شعر\r\n\r\nآنچه ميبينم به بيداريست يا رب يا بخواب\r\nخويشتن را در چنين راحت پس از چندين عذاب\r\n\r\nآن گاه دست در دامن يوسف زد و گفت ديگر از تو مفارقت نميكنم يوسف گفت اى برادر اهتمام پدر بشان تو دانسته‌ام اگر تو را بىبهانه باز دارم غم او زياده شود و اگر مصلحت دانى تو را بامر شنيع متهم سازم تا به جهت آن نزد من بمانى بنيامين گفت تو را اذن دادم و هر چه در حق من كنى و بجاى آرى از آن هيچ باك ندارم پس يوسف ع فرمود كه نزد برادران رو و اين امر را مخفى دار بنيامين از پس پرده بيرون آمد و چون شب در آمد و طعام شب حاضر كردند بر طريق اول او را نزد خود طلبيد و با او طعام بخورد و چون وقت خوابيدن ايشان رسيد براى هر دو برادر بسترى بياوردند و بگستردند بنيامين تنها بماند يوسف گفت بيا نزد من خواب كن پس با او در يك جامه خواب بخوابيد روز ديگر با برادران گفت اى فرزندان يعقوب من شما را با يكديگر مالوف ميبينم جز اين برادر كه تنها است و به جهت اين وى را با خود طلبيده‌ام تا در غربت غمزده و محروم و مهموم نباشد\r\nبعد از آن بملازمان حكم كرد كه كارسازى كنعانيان كنيد * ( فَلَمَّا جَهَّزَهُمْ بِجَهازِهِمْ ) * پس آن هنگام كه بساخت كار ايشان را و ساز راه ايشان سرانجام فرمود * ( جَعَلَ السِّقايَةَ ) * بنهاد سقاية را و آن مشربه بود از نقره يا زر يا زبرجد مرصع بجواهر كه ملك از آن آب خوردى و در وقت قحطى به جهت عزت اطعمه آن را پيمانه ساخته بودند يوسف بفرمود تا آن را تعبيه كردند * ( فِي رَحْلِ أَخِيه ) * در بار برادر او و بارهاى ديگر مكمل كرد و ايشان را اجازت رفتن داد و چون از شهر بيرون رفته شروع در راه رفتن كردند و بعضى از راه رفتند جمعى از ملازمان يوسف از عقب كاروان رسيدند * ( ثُمَّ أَذَّنَ مُؤَذِّنٌ ) * پس ندا كرد ندا كننده از ميان ملازمان كه * ( أَيَّتُهَا الْعِيرُ ) * اى كاروانيان * ( إِنَّكُمْ لَسارِقُونَ ) * بدرستى كه شما دزدانيد به اين معنى كه يوسف را از پدر دزديديد و گفته‌اند منادى اين سخن را نه بفرمان يوسف گفت و يا تعبيه سقاية و ندا كردن بر آن برضاى بنيامين بود چنان كه گذشت و يا بر سبيل استفهام گفتند كه * ( إِنَّكُمْ لَسارِقُونَ ) * و يوسف اين را بفرمان خدا كرد نه براى خود چه حقتعالى خواست كه محنت يعقوب بنهايت رسد تا از آن فرح يا به دو عادة اللَّه جاريست كه چون محنت بنهايت رسد فرح و فرج روى نمايد عير بمعنى قافله است و آن اسم ابليست كه احمال و اثقال را بر آن محمول ساخته باشند مشتق از تعير بمعنى تردد و بعد از آن اطلاق آن بر اصحاب آن كرده‌اند كقوله ع يا خليل اللَّه اركبى القصه\r\n","description":"","footnote":"","page_name":" 63 ","page_number":63},
  {"content":"\r\nچون ندا بسمع فرزندان يعقوب رسيد * ( قالُوا ) * گفتند * ( وَأَقْبَلُوا عَلَيْهِمْ ) * در حالتى كه روى آوردند بغلامان يوسف كه شما * ( ما ذا تَفْقِدُونَ ) * چه چيز گم كرده‌ايد كه ميجوئيد * ( قالُوا نَفْقِدُ ) * گفتند ميجوئيم * ( صُواعَ الْمَلِكِ ) * مشربهء ملك را كه پيمانه غله نموده بود و اشتقاق آن از صاع است كه وزنى معين است و بعد از آن منادى ايشان گفت با كاروانيان كه * ( وَلِمَنْ جاءَ بِه ) * و براى هر كس كه بياورد آن را * ( حِمْلُ بَعِيرٍ ) * شتروار طعام است * ( وَأَنَا بِه ) * و من كه ندا كننده‌ام * ( زَعِيمٌ ) * گفتيم و ضامن آن و در اين دليلست بر جواز جعاله قبل از تمامية عمل * ( قالُوا تَاللَّه ) * قسم بمعنى تعجب است و تا بدل با است مختص باسم اللَّه يعنى بر وجه تعجب گفتند كه بخداى * ( لَقَدْ عَلِمْتُمْ ) * شما ميدانيد كه ما مردم امينيم و بضاعتى كه در بار ما نهاده بودند در نوبت اول چون اين كرة كه بيامديم باز آورديم و مىبينيد كه دهن شتران بربسته‌ايم تا از زرع كسان نخورند * ( ما جِئْنا ) * نيامده‌ايم ما از كنعان * ( لِنُفْسِدَ ) * تا تباه كارى كنيم * ( فِي الأَرْضِ ) * در زمين مصر و مال مردم را بنا حق در تصرف خود در آوريم * ( وَما كُنَّا ) * و نبوده‌ايم و نيستيم ما * ( سارِقِينَ ) * دزدان و دزدى كار ما نيست * ( قالُوا ) * گفتند ملازمان يوسف * ( فَما جَزاؤُه ) * پس چيست جزاى دزدى * ( إِنْ كُنْتُمْ كاذِبِينَ ) * اگر باشيد دروغگويان در ابراء ذمة خود يعنى شما مىگوييد كه ما دزد نيستيم اگر رخت ما در ميان بار شما پيدا شود آن را چه مكافات باشد * ( قالُوا جَزاؤُه ) * گفتند جزاى سارق در دين * ( مَنْ وُجِدَ فِي رَحْلِه ) * گرفتن آن كس است كه يافت شود مال دزديده در بار او * ( فَهُوَ جَزاؤُه ) * پس او جزاى دزديست يعنى او را يك سال ببندگى بايد گرفت در دين پدر ما اين كلام براى تقرير حكم مذكور است و الزام آن و يا خبر من است و ذكر فاء جهت تضمن معنى شرط و يا جواب من است اگر شرطيه باشد و جمله خبر جزاؤه بر اقامت ظاهر در مقام ضمير كانه قيل ( جزاؤه من وجد فى رحله فهو هو ) * ( كَذلِكَ نَجْزِي الظَّالِمِينَ ) * همچنين پاداش ميدهيم ستم كاران را يعنى دزدان را پس به جهت تحقيق اينمعنى ايشان را باز گردانيدند بمصر و بر در بارگاه ملك بازداشتند * ( فَبَدَأَ ) * پس آغاز كرد ندا كننده و گفته‌اند يوسف * ( بِأَوْعِيَتِهِمْ ) * بباردانهاى ايشان * ( قَبْلَ وِعاءِ أَخِيه ) * پيش از باردان برادر او يعنى بنيامين جهت رفع تهمت پس چيزى در آن نيافتند و آن گاه بتجسس باردان\r\n","description":"","footnote":"","page_name":" 64 ","page_number":64},
  {"content":"\r\nبنيامين اقدام نمودند * ( ثُمَّ اسْتَخْرَجَها مِنْ وِعاءِ أَخِيه ) * پس بيرون آورد آن را از بار آن برادر و ضمير مؤنث راجع بسقايت است يا صواع چه او مذكر و مؤنث آمده * ( كَذلِكَ ) * مانند اين كيد يعنى تدبير خفى * ( كِدْنا لِيُوسُفَ ) * تعليم داديم يوسف را بالهام تا در باب توقف برادر نزد\r\nخود اين تدبير كرد يا كيدى كه برادران با يوسف كردند ما به اين نوع جزاى كيد ايشا نداديم ايندليلست بر آن كه تدبير مذكور بامر الهى بود و برادران يوسف از حيا سر در پيش انداختند و زبان طعن بر بنيامين گشادند بعد از آن در بيان كيد و تدبير مذكور ميفرمايد كه * ( ما كانَ ) * نبود يوسف يعنى سزاوار نبود او را * ( لِيَأْخُذَ أَخاه ) * تا فرا گيرد برادر خود را و حبس كند نزد خود يك سال جهت دزدى * ( فِي دِينِ الْمَلِكِ ) * در كيش ملك مصر يعنى حكم و قضا ملك مصر در باب سارق نه بر اين وجه بود چه او را حكم در باره كسى كه دزدى كرد تازيانه بود و غرامت گرفتن از او نه بندگى گرفتن پس نگرفت يوسف برادر خود را باسترقاق * ( إِلَّا أَنْ يَشاءَ اللَّه ) * مگر بخواست خدا و دستورى او ابن عباس فرموده كه عادت ملك مصر آن بود كه دزدان را تازيانه زدى و اضعاف آنچه دزديده بودند غرامت بستدى و گفته‌اند كه عادت او آن بود كه دزد را بهر دو پاى بر كشيدى و چشمهاى بمسمار بدوختى پس كيد و تدبير خداى آن بود كه بر زبان برادران جارى سازد كه جزاى دزد نزديك ما آنست كه او را يك سال ببندگى به صاحب متاع دهند تا مراد يوسف حاصل شود و در مجمع گفته كه تسميه آن تدبير بكيد باعتبار آنست كه كيد عبارتست از آنكه كسى فعلى كند تا بسبب آن ايذاى به غير رساند كه ندانسته باشد و يا چيزى از غير خود اخذ كند بدون علم آن غير به اين و چون يوسف اين تدبير را وسيله اخذ برادر گردانيد كه متضمن نفع خودش است و ضرر برادران از اينجهت بكيد مسمى شده * ( نَرْفَعُ دَرَجاتٍ ) * بر ميداريم درجها و مرتبه ها در علم و حكمت * ( مَنْ نَشاءُ ) * هر كه را ميخواهيم هم چنان كه درجه يوسف را برداشتيم و مرتبه او را بر برداران بلند گردانيديم * ( وَفَوْقَ كُلِّ ذِي عِلْمٍ ) * و زبر هر خداوند دانشى * ( عَلِيمٌ ) * دانائيست كه درجه او بلندتر است تا آنكه منتهى شود به او سبحانه كه با لذات بجميع معلومات عالمست و فوق او عالمى نيست و در اين دليلست بر بطلان قول كسى كه ميگويد حقتعالى عالم است بعلم قديم زيرا كه اگر چنين بودى فوق از او عالمى بودى چنان كه مقتضاى ظاهر آيه است پس معلوم مىشود كه عالم با لذاتست نه آنكه علم صفتى باشد زايد بر ذات او و قايم به او و تخصيص آيه بعلم مخلوق خلاف ظاهر است پس\r\n","description":"","footnote":"","page_name":" 65 ","page_number":65},
  {"content":"\r\nكسى را نرسد كه گويد مراد هر مخلوقيست كه ذى علم باشد و بعد از ظهور مشربه از وعاى بنيامين يوسف ( ع ) فرمود كه اى كنعانيان اين چه عمليست كه از شما صادر شده نميگفتيد كه پيغمبرزادگانيم ايشان خجل زده منفعل گشته بر وجه عتاب و خطاب روى به بنيامين كردند كه اى پسر راحيل اينچه فعل شنيع است كه به آن آبروى ما را بردى و به اين عمل قبيح روى ما را سياه كردى و هتك حرمت ما نمودى اينچه محنت و بليت بود كه ما را از ممر پسر راحيل روى نمود آخر اين صاع را چگونه بگرفتى و در ميان بار خود پنهان كردى كه هيچكس بر آن واقف نشد بنيامين گفت لا بل انتم هميشه شما منشأ محنت و بليت پسران راحيلايد نه كه پسران راحيل وسيله بلا و محنت شمااند چه برادر مرا ببرديد و در ميان بيابان در معرض مهلكه بگذاشتيد و گفتيد كه گرگ او را خورده اكنون ميخواهيد كه مرا بدزدى متهم گردانيد پس ايشان روى از آن گردانيده متوجه يوسف شدند بر وجه تقريع بنيامين * ( قالُوا ) * گفتند * ( إِنْ يَسْرِقْ ) * اگر دزدى كند بنيامين عجب نباشد * ( فَقَدْ سَرَقَ ) * بدرستى كه دزدى كرده بود * ( أَخٌ لَه ) * برادر اعيانى كه او را بود * ( مِنْ قَبْلُ ) * پيش از اين يعنى يوسف در مدارك آورده كه در خانهء يعقوب ماكيانى بود سايلى بدر خانه آمد و هيچ كس حاضر نبود يوسف آن مرغ را بسايل داد برادران او را بدزدى تهمت كردند و گويند كه آن بيضه مرغ بود يا بزغالهء بود كه بدرويش داد و يا پدر مادر او را صنمى بود او را دزديده شكست و در كنيسه انداخت و از وهب بن منبه روايتست كه يوسف را عادت بودى كه چون خوان بنهادى پارهء طعام بر گرفتى و پنهان كردى براى سايلان برادران به جهت اين نسبت دزدى به او دادند و قول اصح و اشهر آنست\r\nكه چون مادر يوسف راحيل رحلت كرد يوسف طفل بود يعقوب خواهر خود را كه دختر اسحاق بود بتربيت و حضانت او نامزد كرد چون يوسف پنج شش ساله شد يعقوب خواهر را گفت كه يوسف را به من ده تا من بر او قيام نمايم خواهر امتناع كرده گفت من تاب مفارقت يوسف ندارم يعقوب در اين باب مبالغه كرد خواهر گفت اگر البته او را از من انتزاع خواهى كرد در سه روز ديگر توقف كن تا من وى را نيك ببينم و از وصل او متمتع شوم يعقوب گفت كه چنين باشد شبى يوسف نزد عمه خوابيده بود عمه كمربندى را كه از اسحاق بود بجهة قسمت تركه بوى انتقال يافته بود در ميان يوسف بست چون يعقوب ( ع ) بيامد كه يوسف را به خانه خود برد خواهر را ديد كه ترددى مىكند منشأ آن پرسيد گفت كمربند من پيدا نيست بتجسس آن مشغولم و چون پاره جستجويى كرد گفت هر كه در اين سرا است يك يك را برهنه بايد شد كه تا باشد كسى برداشته باشد پس يك يك برهنه ميكرد تا نوبت بيوسف رسيد چون او را برهنه كرده كمربند در\r\n","description":"","footnote":"","page_name":" 66 ","page_number":66},
  {"content":"\r\nميان او يافت و در مذهب ابراهيم مقرر بود كه دزد را صاحب متاع ببندگى گيرد يعقوب فرمود كه يوسف نزد تو باشد چندان كه خواهى پس وى را نزد خواهر گذاشت و چون برادران نسبت دزدى بيوسف دادند * ( فَأَسَرَّها يُوسُفُ ) * پس پنهان داشت يوسف اينمقاله را يا نسبت سرقت را * ( فِي نَفْسِه ) * در نفس خود * ( وَلَمْ يُبْدِها ) * و ظاهر نكرد آن را * ( لَهُمْ ) * براى ايشان يعنى اينسخن را در دل گرفت و آشكار نكرد و با خود * ( قالَ ) * گفت : كه * ( أَنْتُمْ شَرٌّ مَكاناً ) * شما بدترين مردمانيد از روى منزله در دزدى كه پسر را از پدر دزديديد و از او جدا كرديد و يا در بدى كردار كه از پدر عاق شديد و برادر را دزديديد و در چاه افكنديد و آن گاه او را بفروختيد و بعد از آن هم پيراهن او به خون رنگ كرديد و به پدر نموديد كه گرگ او را خورده * ( وَاللَّه أَعْلَمُ ) * و خداى داناتر است * ( بِما تَصِفُونَ ) * به آنچه صفت ميكنيد يعنى او ميداند كه نه چنانست كه شما مىگوييد چه يوسف ماذون بود از جانب پدر در اطعام سايل و كمربند را عمه در ميان او بسته بود نه كه خود برداشته بود اينكلام دالست بر آنكه ايشان پيغمبر نبودند چنان كه زعم مخالفانست چه انبياء معصوماند از انواع قبايح در خبر آمده كه چون صاع را نزد ملك بردند و آن صاعى بود كه آن را جام گيتىنما گفتندى و چون در وى نگريدند بان كهانت كردندى يوسف در صاع نگريد و انگشت بر وى زد آوازى از آن بيرون آمد روى ببرادران كرد و گفت ميدانيد كه اين صاع چه ميگويد گفتند نه گفت ميگويد كه شما دوازده برادر بوديد يكى را از پدر جدا كرديد و بفروختيد ابن يامين برپاى خاست و گفت ايها الملك از اين صاع بپرس كه برادر من زنده است يوسف دست بر صاع زد و گفت ميگويد كه زنده است و تو او را مىبينى بعد از آن يوسف برخاست و وضوى نماز كرد و باز آمد ابن يامين گفت ايها الملك از اين صاع بپرس كه سه كس او را در بار من نهاده گفتى و خشمگين است ديگر چيزى نخواهد گفت پس بنيامين را بكسان خود سپرده و برادران هر چند در استخلاص او سخن گفتند بجايى نرسيد روبيل را آتش خشم شعله زدن گرفت و مويهاى تن وى سر از جامه بدر كردند گفت اى ملك برادر مرا بگذار و گر نه فريادى كنم كه هر چه زن حامله كه در اينشهر است از هول آن فرياد بار نهد يوسف ديد كه روبيل در غضب است پسر كوچك خود را گفت برو و دست بر پشت وى فرود آر چون دست وى بر پشت روبيل رسيد شعلهء غضب وى انطفا يافت و روى ببرادران كرد كه شما مرا مس كرديد گفتند نه گفت به خدا سوگند كه در اينشهر ولدى از اولاد يعقوب است چه هر گاه كه يكى از ايشان را خشم آمدى چون ديگرى از آل يعقوب او را مس كردى تسكين يافتى در معالم التنزيل آورده كه روبيل ديگر باره در غضب شده آهنگ تخت يوسف كرد يوسف\r\n","description":"","footnote":"","page_name":" 67 ","page_number":67},
  {"content":"\r\nنقاب بسته از تخت فرود آمده او را در ربود و بر سر دست آورده بر\r\nزمين نهاد و گفت اى كنعانيان شما به زور خود مغرور و بقوة خود معجب شديد مىپنداريد كه مهم شما به زور خود از پيش ميرود چون ايشان ديدند كه مهم به زور از پيش نميرود از در زارى و تضرع درآمدند * ( قالُوا يا أَيُّهَا الْعَزِيزُ ) * گفتند اى عزيز * ( إِنَّ لَه ) * بدرستى كه بنيامين را * ( أَباً ) * پدريست * ( شَيْخاً كَبِيراً ) * كه پير و بزرگ سالست و عظيم قدر و بعد از هلاك پسر خود يوسف به دو انس و الفت دارد * ( فَخُذْ أَحَدَنا ) * پس فراگير يكى از ما را به بندگى * ( مَكانَه ) * بجاى او و او را رها كن * ( إِنَّا نَراكَ ) * بدرستى كه ما مىبينيم ترا * ( مِنَ الْمُحْسِنِينَ ) * از نيكوكاران نسبت بما پس احسان خود را باتمام رسان فما الاحسان الا بالتمام و يا عادت تو احسان كردنست پس عادت خود تغيير مفرما * ( قالَ مَعاذَ اللَّه ) * گفت يوسف كه پناه ميگيرم به خدا پناه گرفتنى * ( أَنْ نَأْخُذَ ) * از آنكه بگيريم * ( إِلَّا مَنْ وَجَدْنا ) * مگر آن را كه يافته‌ايم * ( مَتاعَنا عِنْدَه ) * متاع خود را نزد او و اگر بجاى او ديگرى را بگرييم * ( إِنَّا إِذاً ) * بدرستى كه باشيم آن هنگام * ( لَظالِمُونَ ) * هر آينه ستم كاران درم ذهب شما چه بفتوى شما اخذ غير در مقام كسى ظلم است\r\n* ( فَلَمَّا اسْتَيْأَسُوا ) * پس آن وقت كه نوميد شدند * ( مِنْه ) * از يوسف و دانستند كه برادر را بايشان نميدهد * ( خَلَصُوا نَجِيًّا ) * بيك كناره شدند در حالتى كه رازگويان بودند و از هر گونه تدبير كنندگان بدانكه استيأسوا بمعنى يئسوا است و زيادتى سين و تا جهت مبالغه است و نجيا حالتست بمعنى يناجين و توحيدان به جهت آنست كه مصدر است و يا بر وزن او است كقولهم هم صديق و از جمله اسرار ايشان به يكديگر در خلوت اين بود * ( قالَ كَبِيرُهُمْ ) * گفت بزرگ ايشان در سن يعنى روبيل يا در خرد يعنى يهودا و على بن ابراهيم گفته كه لاوى بود گفت كه * ( أَ لَمْ تَعْلَمُوا ) * آيا نميدانيد شما * ( أَنَّ أَباكُمْ ) * آن را كه پدر شما * ( قَدْ أَخَذَ عَلَيْكُمْ ) * بتحقيق كه فرا گرفته است از شما * ( مَوْثِقاً ) * عهدى و پيمانى محكم * ( مِنَ اللَّه ) * از خداى يعنى سوگند خورده‌ايد به خدا و عهد كرده‌ايد كه محافظة ابن يامين كنيد و يا سوگند خورده‌ايد بمحمد ( ص ) كه پيغمبر آخر الزمانست كه شما دربارهء وى غدر نكنيد اكنون اين صورت واقع شده * ( وَمِنْ قَبْلُ ما فَرَّطْتُمْ ) * و پيش از اين تقصير كرديد * ( فِي يُوسُفَ ) * در شان يوسف ما مزيده است يا مصدريه و چون صورتحال بر اين منوالست * ( فَلَنْ أَبْرَحَ الأَرْضَ ) * پس من جداى نميشوم از زمين مصر يعنى از اينشهر بيرون\r\n","description":"","footnote":"","page_name":" 68 ","page_number":68},
  {"content":"\r\nنميروم * ( حَتَّى يَأْذَنَ ) * تا وقتى كه دستورى دهد * ( لِي ) * مرا بآمدن * ( أَبِي ) * پدر من * ( أَوْ يَحْكُمَ اللَّه ) * يا خدا حكم كند * ( لِي ) * براى من يعنى به پدر من وحى كند برخصت رجوع من بكنعان و ترك برادر و يا برادر را خلاص كند از دست ملك مصر و يا بموت من و يا امر كند بمحاربه كردن من با مصريان تا برادر را از ايشان بستانم يا كشته گردم * ( وَهُوَ خَيْرُ الْحاكِمِينَ ) * و او بهترين حكم كنندگانست چه براستى حكم كند و ميل و مداهنه در حكم او نيست * ( ارْجِعُوا ) * شما باز گرديد * ( إِلى أَبِيكُمْ ) * بسوى پدر خود * ( فَقُولُوا يا أَبانا ) * پس بگوئيد ايپدر ما * ( إِنَّ ابْنَكَ ) * بدرستى كه پسر تو بنيامين * ( سَرَقَ ) * دزدى كرد * ( وَما شَهِدْنا ) * و ما گواهى نميدهيم * ( إِلَّا بِما عَلِمْنا ) * مگر به آنچه دانسته‌ايم كه صواع ملك از بار او بيرون آمد * ( وَما كُنَّا ) * و نيستيم ما * ( لِلْغَيْبِ ) * مر باطن حال را * ( حافِظِينَ ) * نگاه دارندگان يعنى به ظاهر دزدى او ديديم اما از نفس الامر خبر نداريم كه بر او تهمت كرده‌اند و صاعرا در بار او نهادند و يا خودش مباشر اين امر بوده و يا در حينى كه با تو اينعهد ميكرديم و پيمان را موثق ميگردانيديم نميدانستيم كه او دزدى كند يا عالم نبوديم به آنكه تو بمصيبت و مفارقت او گرفتار شوى هم چنان كه به يوسف * ( وَسْئَلِ الْقَرْيَةَ الَّتِي ) * و بپرس از اهل اينديه كه * ( كُنَّا فِيها ) * بوديم در او يعنى در مصر مراد آنست كه بفرست و از مصريان بپرس * ( وَالْعِيرَ الَّتِي ) * و از آن كاروان نيز سؤال كن كه ما * ( أَقْبَلْنا فِيها ) * روى نهاده بوديم بكنعان در ميان ايشان جمعى بودند از كنعانيان كه همسايه يعقوب بودند * ( وَإِنَّا لَصادِقُونَ ) * و بدرستى كه ما راستگويانيم پس فرزندان يعقوب به حكم روبيل يا يهودا يا لاوى روى بكنعان نهادند و به خدمت پدر آمده آنچه برادر گفته بود بموقف عرض رسانيدند يعقوب اين را باور نكرده * ( قالَ ) * گفت با ايشان كه نه چنين است كه شما مىگوييد * ( بَلْ سَوَّلَتْ ) * بلكه بياراسته است * ( لَكُمْ ) * براى شما * ( أَنْفُسُكُمْ ) * نفسهاى شما * ( أَمْراً ) * كارى را كه خواسته‌ايد و با هم قرار داده‌ايد و اگر نه ملك مصر چه ميداند كه جزاى سارق استرقاقست * ( فَصَبْرٌ جَمِيلٌ ) * پس بر منست شكيبايى نيكو آن گاه انديشه كرد كه محنت من بغايت رسيده و بليهء من بنهايت انجاميده و عادة اللَّه جاريست كه هر گاه محنت بنهايت انجامد فرح و فرج روى نمايد از اين جهت فرمود كه * ( عَسَى اللَّه أَنْ يَأْتِيَنِي ) * شايد كه خداى تعالى بياورد * ( بِهِمْ جَمِيعاً ) * همه ايشان را به من يعنى يوسف و بنيامين و آن برادر ديگر\r\n","description":"","footnote":"","page_name":" 69 ","page_number":69},
  {"content":"\r\nرا كه در مصر است * ( إِنَّه هُوَ الْعَلِيمُ ) * بدرستى كه او است دانا به حال من و حال شما * ( الْحَكِيمُ ) * راست كار در آنچه مىكند يعقوب از غايت ملال توجه به بيت الاحزان فرمود * ( وَتَوَلَّى عَنْهُمْ ) * و روى بگردانيد از فرزندان * ( وَقالَ يا أَسَفى ) * و گفت اى اندوه و شدت حزن من * ( عَلى يُوسُفَ ) * بر فراق يوسف اسف اشد حزنست و حسرت و الف بدل يا متكلم و در تقدير اينست كه ( يا اسفى تعالى فهذا او انك ) يعنى اى\r\nشدت و حزن و اندوه توجه به من نماى كه وقت تست و حصر تاسف بر يوسف و عدم ذكر اخوان به جهت آن بود كه مصيبت يوسف ( ع ) مجامع قلب او را احاطه كرده بود و نيز علم بحيات بن يامين و روبيل داشت و بحياة يوسف عالم نبود و در حديث آمده كه حقتعالى كلمه استرجاع كه إِنَّا لِلَّه وَإِنَّا إِلَيْه راجِعُونَ است نزد مصيبت به هيچ امتى عطا نفرمود مگر امت مرحومه را و از اينجا است كه يعقوب در حين مصيبت فرزندان استرجاع نكرده و گفت يا اسف على يوسف صاحب كشاف آورده كه حضرت رسالت ( ص ) از جبرئيل پرسيد كه شدت حزن و اندوه يعقوب بچه مرتبه بود در مفارقت يوسف جبرئيل فرمود كه برابر هفتاد مادر فرزند مرده حضرت فرمود كه او را چه مزد دادند گفت مزد صد شهيد آرى هيچكس را در مفارقت برابر يعقوب دل نسوخت چهل سال و بقول حسن بصرى هشتاد سال از ابتداء زمان فراق يوسف تا وقت وصال او چشم يعقوب از گريه خشك نشد و از ياد فراق جگر گوشه پشت مبارك او خميدگى يافت * ( وَابْيَضَّتْ عَيْناه ) * و سفيد شد هر دو چشم او * ( مِنَ الْحُزْنِ ) * از اندوه يعنى به جهت بسيارى اندوه و گريه روشنى از او زايل گشت و گويند كه مشرف بر عمى شد و چيزى نمىديد مگر اندكى و نزد بعضى سفيدى چشم كنايه از بعد انتظار است هم چنان كه كسى گويد كه چندان چشم به راه داشتم كه هر دو چشمم سفيد شد و قول اصح آنست كه او نابينا شد * ( فَهُوَ كَظِيمٌ ) * پس او پر بود از خشم فرزندان و دلش ممتلى بود از غيظ اولاد و از مقاتل مرويست كه يعقوب شش سال اعمى بود و در ايندليلست بر جواز تاسف و بكا نزد تفجع و شايد كه امثال اين در تحت تكليف داخل نباشد چه نزد شدائد مهلكه و مصائب مفرطه مالك نفس خود نميتوان شد و حضرت رسالت ( ص ) در فراق فرزند خود ابراهيم بغاية گريان شد و فرمود\r\nالقلب يحزن و العين تدمع و ما نقول ما يسخط الرب و انا عليك يا ابراهيم لمحزون\r\nيعنى دل من محزون شد و چشم من گريان گشت و نميگويم چيزى را كه خدا را بغضب آورد و اى ابراهيم من بر فراق تو بسيار غمگين و اندوهناك شده‌ام القصه چون فرزندان فرياد يا اسفى شنيدند و اضطراب پدر را مشاهده نمودند * ( قالُوا ) * گفتند * ( تَاللَّه تَفْتَؤُا ) * به خدا قسم كه\r\n","description":"","footnote":"","page_name":" 70 ","page_number":70},
  {"content":"\r\nهميشه باشى بناله و زارى * ( تَذْكُرُ يُوسُفَ ) * ياد كنى يوسف را * ( حَتَّى تَكُونَ حَرَضاً ) * تا وقتى كه بيمار شوى بيمارى مشرف بر موت * ( أَوْ تَكُونَ مِنَ الْهالِكِينَ ) * يا باشى از جمله هلاك شدگان بدانكه * ( تَفْتَؤُا ) * بمعنى لا تفتؤا است و حذف لا به جهت عدم التباس است باثبات چه قسم هر گاه كه با آن علامت اثبات نباشد بر معنى نفى خواهد بود و حرض بمعنى مشرف بر هلاك است يقال ( رجل حرض و حارض اى فاسد فى جسمه و عقله ) الَ گفت اى فرزنداننَّما أَشْكُوا بدرستى كه جز اين نيست كه شكايت ميكنمثِّي وَحُزْنِي شدة غم و اندوه خود را كه قادر نيستم بر صبر كردن بر آنلَى اللَّه به خدا و قصهء اندوه و رنج خود با وى ميگويم نه بشما و نه غير شما زيرا كه كس بىكسان و چاره بيچارگان او است نه غير او پس مرا با حزن و اندوه خود باز گذاريد بث اندوهى است كه پوشيدن آن فوق الطاقة باشد و حزن اندوهى كه بر كتمان آن قادر نتوان بود و در بعضى تفاسير آمده كه چون يعقوب گفتنَّما أَشْكُوا بَثِّي وَحُزْنِي إِلَى اللَّه حقتعالى وحى فرستاد به او كه اى يعقوب بعزت و جلال من كه اگر يوسف و بنيامين هر دو مرده بودند من بدين ناله كه كردى ايشان را زنده ساخته به تو رسانيدمى و به جهت اينمژده يعقوب گفت أَعْلَمُ و ميدانمنَ اللَّه از وحى خداا لا تَعْلَمُونَ آنچه شما نميدانيد از حيات يوسف و رسيدن وى به من و گويند روزى همسايه نزد يعقوب آمد و گفت اى يعقوب بسى شكسته و درهم رفته ات ميبينم و تو هنوز به اين سن نرسيده كه چنين شوى گفت آنچه خداى مرا به آن مبتلا كرده از غم يوسف مرا بدين مرتبه رسانيده حقتعالى بوى وحى فرستاد كه يا يعقوب\r\nأ تشكوني الى خلقى\r\nآيا شكايت مرا با خلقان من ميكنى يعقوب گفت بار خدايا به تو انابت كردم و عهد كردم كه من بعد با هيچ كس غم يوسف نگويم و شكايتى از آن نكنم مگر به تو بعد از آن هر كه از حال او پرسيدى گفتىشْكُوا بَثِّي وَحُزْنِي إِلَى اللَّه و در خبر است كه بعد از اين آية از بيت الاحزان بيرون نيامد و سوز و نياز جز بدرگاه خداوند كارساز عرض نكرد و در آثار آمده كه روزى مردى يعقوب را گفت كه از كجا اين چشم ترا آفت رسيد گفت بگريه يوسف گفت چرا پشتت خميده گشته گفت بغم يوسف گفت چرا چنين درهم افتاده و ضعيف و نحيف شده گفت بفراق يوسف وحى آمد بوى كه أ تشكو الى خلقى شكايت من با بندگان من ميكنى بعزة و جلال من كه اين غم از تو كشف نكنم تا آنكه شكايت خود را به من عرض نكنى و غير مرا نگذارى يعقوب نزد اين حال گفتشْكُوا بَثِّي وَحُزْنِي إِلَى اللَّه حقتعالى بوى وحى كرد كه بجلال و كبريايى من كه اگر يوسف مرده بودى او را زنده كردمى و با تو دادمى و در احاديث موثقه ثابت شده كه سبب اين امتحان و كشف آن\r\n","description":"","footnote":"","page_name":" 71 ","page_number":71},
  {"content":"\r\nاين بود كه بوى خطاب رسيد كه اى يعقوب ياد دارى كه روزى سايلى در سراى تو آمد و طلب چيزى كرده بوى ندادى و من از همه خلق پيغمبران را دوستتر دارم چون اين صورت از تو سانح شد من تو را به اين بليت ممتحن ساختم و چون سبب اين ابتلاء منع طعام بوده بسايل طعامى وافى سرانجام نما و همه فقراى بلد را بطلب تا آن را بخورند و ببركت اين فراق تو بوصال مبدل گردد پس يعقوب طعامى مهيا كرد و بفرمود تا منادى در شهر ندا كرد كه هر درويشى كه هست امروز بايد كه به خانه يعقوب آيد پس همه حاضر شدند و طعام بخوردند حقتعالى از او كشف اين محنت كرد ( و از وهب بن منبه روايتست ) كه در وقتى كه يوسف در زندان بود جبرئيل نزد وى آمد و گفت ايها الصديق مرا ميشناسى گفت نه الا آنست كه روى نيكو دارى و از تو بوى خوش ميشنوم گفت من روح الامينم و رسول رب العالمين پس گفت اى يوسف در اينكه حق تعالى خانها را بمردان صالح مطهر گرداند و هر آن زمين كه شما در آنجا باشيد بهترين زمينها باشد و حق تعالى اين زندان و پيرامن او را پاك كرده به جهت نزول تو در آن ايستيد پاكيزگان و ذريهء صالحان و مخلصان يوسف گفت اى جبرئيل چگونه است كه مرا صديق ميخوانى و از جمله پاكان و مخلصان ميشمارى و حال آنكه من در جاى گناه كاران گرفتارم و بقهر قهاريه در زندان گفت چون تو مخالفت هواى نفس كردى و فرمان نبردى كسى را كه تو را به معصيت خوانده و به جهت اين تو را در زمره صديقان نوشتند و از جمله مخلصان شمردند و درجه پدرانت به تو ارزانى داشتند گفت اى روح الامين خبر از يعقوب چه دارى گفت خدا او را صبر داده است بر مفارقت تو و او را مبتلا ساخته است بحزن و اندوه تو گفت اى جبرئيل حزن او چه مقدار است گفت هفتاد برابر مادرى كه فرزند عزيزش بميرد گفت اى جبرئيل اجر او چه باشد گفت مزد صد شهيد گفت مرا با او ملاقات خواهد بود گفت آرى يوسف گفت پس از اين باك ندارم و از بند و زندان و ساير بلايا كه به من رسيده و ميرسد انديشه نميكنم و چون پدر و پسر بر مصائب و شدايد تسليم شدند و سپر صبر در سر كشيدند از اينجهت محن ايشان به آخر رسيده و بشاد كامى مبدل گشت و بعضى گفته‌اند كه يعقوب از خواب يوسف دانسته بود كه آخر به يكديگر رسند و واقعه او بفعل آيد و گويند كه روزى ملك الموت بديدن وى آمده بود يعقوب ( ع ) سوگند به او داد كه روح يوسف را قبض كردهء گفت\r\nلا و اللَّه و هو فى الاحياء\r\nنه به خدا بلكه او از جمله زندگانست يعقوب بدان اميدوار شد و انتظار ملاقات ميكشيد و در اخبار آمده در روزى گرگى بيامد و بر يعقوب پيغمبر سلام كرد گفت تو آن نهء كه ميوه دل من و راحت جان و روشنايى چشم مرا بخوردى گفت ( لا و اللَّه ) گوشت پيغمبران و فرزندان ايشان بر ما حرام است يعقوب بحياة يوسف اميدوار شد و گفت * ( يا بَنِيَّ اذْهَبُوا ) *\r\n","description":"","footnote":"","page_name":" 72 ","page_number":72},
  {"content":"\r\nاى پسران من برويد * ( فَتَحَسَّسُوا ) * پس تفحص كنيد و طلب احساس و ادراك نمائيد * ( مِنْ يُوسُفَ وَأَخِيه ) * از حال يوسف و برادر او * ( وَلا تَيْأَسُوا ) * و نوميد مشويد * ( مِنْ رَوْحِ اللَّه ) * از رحمت و فضل خدا كه مستلزم روح و راحت بنده است * ( إِنَّه لا يَيْأَسُ ) * بدرستى كه نااميد نشوند * ( مِنْ رَوْحِ اللَّه ) * از روح و رحمت خدا * ( إِلَّا الْقَوْمُ الْكافِرُونَ ) * مگر قوم ناگرويدگان كه به خدا و صفات او عارف نيستند چه عارف به او سبحانه و صفات او از رحمت او نااميد نميشود در جميع احوال اين دالست بر آنكه فساق اهل ايمان بايد كه از رحمت الهى مايوس نباشند مرويست كه يعقوب نامه نوشت بيوسف به اين مضمون كه نامه ايست از يعقوب اسرائيل اللَّه ابن اسحاق ذبيح اللَّه ابن ابراهيم خليل اللَّه بجانب ملك مصر اما بعد بدان اى ملك كه ما اهل بيتى هستيم كه هميشه بلا را موكل ما گردانيده‌اند جدم ابراهيم را دست و پا بر بسته در آتش نمرود افكندند حقتعالى او را نجات داد پدرم اسحاق را كارد بر خلق نهادند حقتعالى براى او ندا فرستاد و مرا پسرى بود دوستترين همه فرزندان من برادران او را بصحرا بردند و پيراهن خون آلود آوردند و گفتند گرگ او را بخورد و من در فراق او چندان گريسته‌ام كه چشمم سفيد شده و او را برادرى اعيانى بود كه من بوى تسلى داشتم او را بدزدى گرفتهء و نزد خود نگاه داشته ما از آن خاندان نيستيم كه از ما دزدى صادر شود اگر اين فرزند مرا به من فرستادى فبها و الا بر تو دعائى كنم كه اثر آن به فرزند هفتمين تو برسد و السلام پس نامه را بفرزندان داد و اندك بضاعتى از پشم و روغن و كشك و امثال آن ترتيب نموده ايشان را بمصر فرستاد ايشان بمصر آمده با برادر خود كه آنجا بود ملاقات كردند و باتفاق روى ببارگاه يوسف نهادند * ( فَلَمَّا دَخَلُوا ) * پس آن هنگام كه در آمدند برادران يوسف * ( عَلَيْه ) * بر وى * ( قالُوا يا أَيُّهَا الْعَزِيزُ ) * گفتند اى عزيز * ( مَسَّنا ) * رسيده ما را * ( وَأَهْلَنَا الضُّرُّ ) * و كسان ما را سختى و بينوايى و گرسنگى * ( وَجِئْنا بِبِضاعَةٍ ) * و آورده‌ايم ببضاعتى * ( مُزْجاةٍ ) * اندك و بىاعتبار اين مشتق از ( از جاء ) است بمعنى ( سوق و دفع و منه قوله تزجى سحابا ) يعنى چيزى را كه از غايت درائة و قلت بهر كسى كه دهند آن را از خود دفع كند و قبول نكند عبد اللَّه بن عباس گفته كه درهمى چند مغشوش بود كه كسى آن را نستدى و نزد حسن ماسينه بود و آنچه بدويان و شبانان را باشد از روغن و پشم و موى و نزد كلبى و بعضى ديگر ( صنوبر ) و حبة الخضرا بود و ضحاك بر آنست كه سويق المقل بوده و بر هر تقدير گفتند بضاعت ما اينست نظر به اين مكن * ( فَأَوْفِ لَنَا الْكَيْلَ ) * پس تمام كن راى ما كيل طعام را * ( وَتَصَدَّقْ عَلَيْنا ) * و تصدق كن بر ما زياده از بهاى اين متاع اين جريح و\r\n","description":"","footnote":"","page_name":" 73 ","page_number":73},
  {"content":"\r\nضحاك گفته‌اند كه تصدق كن برد ابن يامين بر ما * ( إِنَّ اللَّه ) * بدرستى كه خداى * ( يَجْزِي الْمُتَصَدِّقِينَ ) * پاداش ميدهد بنيكويى آنان را كه از روى تفضل و احسان تصدق مينمايند آن گاه نامه يعقوب را بر گوشه تخت نهادند يوسف چون نامه پدر را بخواند گريه بر وى غلبه كرده بر چشم نهاده و عنان تمالك از دست داده ضبط خود نتوانست كرد روى به برادران كرده * ( قالَ ) * گفت اى برادران من * ( هَلْ عَلِمْتُمْ ) * آيا ديديد * ( ما فَعَلْتُمْ ) * كه چه كرديد * ( بِيُوسُفَ وَأَخِيه ) * با يوسف و برادر او * ( إِذْ أَنْتُمْ جاهِلُونَ ) * وقتى كه كه شما نادانان بوديد يعنى نورسيده و شوخ و يا جاهل بوديد بعقوق پدر و قطع رحم و موافقت هواى نفس اين سخن را بر وجه نصح و تحريص بر توبه ايشان و شفقت بر ايشان گفته به جهت مشاهده عجز و مسكت و اذلال ايشان نه بر وجه معاتبه و سرزنش و فعل ايشان با يوسف دور گردانيدن او بود از پدر و\r\nانداختن او در چاه فروختن او را بثمن بخس و با بنيامين آن بود كه آن را خوار و بىمقدار و بىاعتبار مىداشتند\r\nپس يوسف بعد از اين قول نقاب برفكند و تاج از سر برداشت ايشان را كه نظر بر شكل و شمايل او افتاد * ( قالُوا ) * گفتند * ( أَ إِنَّكَ لأَنْتَ يُوسُفُ ) * استفهام براى تقرير است و ذكر ان و لام دالست بر آن يعنى البته تويى يوسف كه اين جمال كمال ديگرى را نتواند بود ابن عباس فرموده كه يوسف برقع برداشت و تبسم فرمود ايشان از دندانهاى او كه مانند مرواريد منظوم بود و در وقت تبسم از برق آن دندانها نورى پيدا شدى بدانستند كه او يوسف است و گفته‌اند كه يوسف ( ع ) بر سر علامتى داشت كه آن علامت آبا و اجداد وى را بودى چون تاج از سر برداشت ايشان آن علامت بديدند گفتند * ( أَ إِنَّكَ لأَنْتَ يُوسُفُ ) * * ( قالَ أَنَا يُوسُفُ ) * گفت منم يوسف * ( وَهذا أَخِي ) * و اين برادر من است بنيامين * ( قَدْ مَنَّ اللَّه ) * بتحقيق كه منت نهاد خداى * ( عَلَيْنا ) * بر ما بسلامت و كرامت * ( إِنَّه مَنْ يَتَّقِ ) * بدرستى كه هر كه بترسد از خداى * ( وَيَصْبِرْ ) * و صبر كند بر طاعت يا بر بليت و شكيبايى نمايد از معصيت * ( فَإِنَّ اللَّه ) * پس بتحقيق كه خداى * ( لا يُضِيعُ ) * ضايع نكند * ( أَجْرَ الْمُحْسِنِينَ ) * مزد نيكوكاران را وضع مظهر در موضع مضمر تنبيه است بر آنكه محسن آنست كه جمع كند ميان تقوى و صبر چون برادران يوسف را بشناختند روى بتخت آوردند خواستند كه پاى يوسف ببوسند يوسف از تخت فرود آمد ايشان را در كنار گرفت * ( قالُوا تَاللَّه ) * گفتند بخداى سوگند * ( لَقَدْ آثَرَكَ اللَّه ) * هر آينه برگزيد ترا خداى * ( عَلَيْنا ) * بر ما بحسن صورت و كمال سيرت و غايت جاه و مرتبه * ( وَإِنْ كُنَّا لَخاطِئِينَ ) * و بدرستى كه ما هستيم گناه كاران بدان عملها كه\r\n","description":"","footnote":"","page_name":" 74 ","page_number":74},
  {"content":"\r\nكرده‌ايم * ( قالَ ) * گفت يوسف در جواب ايشان * ( لا تَثْرِيبَ ) * هيچ سرزنشى نيست * ( عَلَيْكُمُ الْيَوْمَ ) * بر شما امروز و من هرگز گناه شما را بر وى شما نيارم * ( يَغْفِرُ اللَّه لَكُمْ ) * بيامرزد خدا شما را كه اعترافكرديد بگناه تثريب از ثرب مشتق است كه آن شحمى است كه مغشى گوش است و هم چنان كه همزه باب افعال از براى سلب آمده تضعيف عين نيز به آن معنى واقع شده پس استعارهء آن براى تقريع باعتبار تمريق عرض است و اذهاب ماء وجه و قوله اليوم ميتوان بود كه متعلق به * ( يَغْفِرُ اللَّه لَكُمْ ) * باشد نه به تثريب يعنى امروز خداى بيامرزد شما را * ( وَهُوَ أَرْحَمُ الرَّاحِمِينَ ) * و او بخشاينده ترين بخشايندگانست از ابن عباس روايتست كه روز فتح مكه رسول خدا ( ص ) حلقه در خانه بدست گرفت و مردم مكه آن روز از ترس اهل اسلام پناه به خانه كعبه داده بودند فرمود كه\r\nالحمد للَّه الذى صدق وعده و بصر عبده و هزم الاحزاب وحده\r\nاى اهل مكه مرا رنجانيديد و تكذيب من كرديد و از شهر خودم بيرون كرديد آيا امروز گمان شما به من چيست و ظن شما آنست كه با شما چه خواهم كرد گفتند گمان خير به تو داريم كه كريمى و پسر كريمى و امروز قادرى بر آنكه ما را مستاصل سازى و قطع حيات ما كنى اما اعتماد بر كرم عميم و خلق عظيم تو داريم حضرت فرمود كه من امروز همان ميكنم كه برادرم يوسف صديق با برادران بجاى آورد و گفت * ( لا تَثْرِيبَ عَلَيْكُمُ الْيَوْمَ يَغْفِرُ اللَّه لَكُمْ ) * و چون يوسف بنوازش بزرگانه برادران را تازه ساخت به كار پدر دل فكار خود پرداخت و گفت * ( اذْهَبُوا بِقَمِيصِي هذا ) * ببريد اين پيراهن مرا و آن پيراهن خليل بود كه جبرئيل در قعر چاه بوى پوشانيده بود و چون امر شد كه مژده به يعقوب رسانند جبرئيل آمد و گفت اى يوسف اين پيراهنيست كه در او بوى بهشت است بر هيچ بيمارى و مبتلايى واقع نشود مگر كه شفا يابد اين را بكنعان فرست تا پدر بر چشم ماليده روشن شود از اينجهت يوسف فرمود كه ببريد آن را * ( فَأَلْقُوه ) * پس بيفكنيد آن را * ( عَلى وَجْه أَبِي ) * بر روى پدر من * ( يَأْتِ بَصِيراً ) * تا باز گردد بينا و چشمش روشن شود و به حال اول عود كند * ( وَأْتُونِي ) * و بيائيد به من * ( بِأَهْلِكُمْ أَجْمَعِينَ ) * به همه كسان خود از ذكور و اناث اراحفا و خدم آورده‌اند كه يهودا گفت اى يوسف پيراهن خون آلود تو را پيش پدرت برده‌ام پيرهن به من حواله كن كه ببرم شايد كه فرج اين پيرهن تدارك آن پيرهن كند يوسف ع پيرهن را بوى داد و اسباب راه جهت پدر و متعلقان مهيا ساخته ببرادران تسليم كرد و مرويست كه دويست راحله با ما يحتاج سفر بايشان داد و يهودا از مصر بيرون آمده با برادران متوجه كنعان شدند و در مجمع آورده كه يهودا بكاروان نه ايستاد و هفت عدد نان را بر ميان بست و سر و پاى برهنه روى بكنعان نهاد و\r\n","description":"","footnote":"","page_name":" 75 ","page_number":75},
  {"content":"\r\nمسافت ميان مصر و كنعان هشتاد فرسخ بود و بروايت ابو عبد اللَّه ( ع ) ده روز راه يهودا از غايت شعف و شادى در راه نصفى از يك نان خورده و بسرعت تمام خود را بحوالى كنعان رسانيد * ( وَلَمَّا فَصَلَتِ الْعِيرُ ) * در آن وقت كه جدا شد كاروان يعنى بيرون آمد از عمارت مصر و به فضاى صحرا رسيد باد صبا از حق سبحانه دستورى خواسته بوى پيراهن يوسف بمشام يعقوب رسانيد و از اينجا است كه شعرا مژده بشارت را بباد صبا اسناد كرده‌اند و چون بوى يوسف بمشام يعقوب رسيد * ( قالَ أَبُوهُمْ ) * گفت پدر ايشان يعقوب جمعى را كه حاضر بودند نزد او از نبيرگان كه * ( إِنِّي لأَجِدُ ) * بدرستى كه من مييابم * ( رِيحَ يُوسُفَ ) * بوى يوسف را * ( لَوْ لا أَنْ تُفَنِّدُونِ ) * اگر شما مرا بنقصان عقل نسبت نكنيد و نگوئيد كه پير شده و بسن خرافت رسيده و اشتقاق تفنيد از فند است بمعنى نقصان عقل كه از فرط پيرى مرد حادث شده باشد و لهذا اطلاق آن بر عجوزه نميكنند زيرا كه نقصان عقل او ذاتيست جواب لو محذوفست اى لصدقتمونى يعنى اگر مرا بنقصان خود نسبت ندهيد هر آينه تصديق من كنيد در آنچه ميگويم * ( قالُوا تَاللَّه إِنَّكَ ) * گفتند آنها كه به خدا سوگند كه تو هنوز * ( لَفِي ضَلالِكَ الْقَدِيمِ ) * در همان حيرت قديمى و از راه صواب دور افتاده به جهت افراط در محبت يوسف و از بسيارى ذكر او و توقع ملاقات او بعد از چهل سال يا هشتاد سال * ( فَلَمَّا أَنْ جاءَ الْبَشِيرُ ) * پس آن هنگام كه آمد مژده دهنده يعنى يهودا سر و پاى برهنه دويدن آغاز كرده بكنعان رسيده نزد پدر آمد فَأَلْقِيه بيفكند پيرهن يوسف را * ( عَلى وَجْهِه ) * بر روى پدر خود و روايتى از ابن عباس آمد كه مالك بن اذعر كه خريدار يوسف بود از برادران پيرهن يوسف را بيعقوب آورده بر روى يعقوب افكند * ( فَارْتَدَّ بَصِيراً ) * پس گشت بينا و در مجمع نقل از ضحاك كرده كه پيرى او نيز بجوانى باز آمد و با نبيرگان * ( قالَ ) * گفت اى فرزندان * ( أَ لَمْ أَقُلْ لَكُمْ ) * آيا نمى گفتم شما را * ( إِنِّي أَعْلَمُ ) * بدرستى كه من ميدانم * ( مِنَ اللَّه ) * از الهام خدا * ( ما لا تَعْلَمُونَ ) * آنچه شما نميدانيد از حياة يوسف و ملاقات من با او پس به تهيه راه مشغول شدند و هر كه اندك علاقه قرابت داشت با يعقوب از ذكور و اناث متوجه مصر شدند و برادران ديگر رسيدند و در\r\nدست و پاى پدر افتادند * ( قالُوا ) * گفتند * ( يا أَبانَا ) * ايپدر ما * ( اسْتَغْفِرْ لَنا ) * آمرزش طلب براى ما از خداى * ( ذُنُوبَنا ) * گناهان ما را * ( إِنَّا كُنَّا ) * بدرستى كه هستيم * ( خاطِئِينَ ) * گناه كاران و چون از حق معترف بذنب آنست كه از سر\r\n","description":"","footnote":"","page_name":" 76 ","page_number":76},
  {"content":"\r\nاو بگذرند و براى او سؤال مغفرت كنند پس قلم عفو بر سر جريمهء ما كش و از سر گناهان ما درگذر و براى ما از حقتعالى استغفار كن * ( قالَ ) * گفت يعقوب كه * ( سَوْفَ أَسْتَغْفِرُ لَكُمْ ) * زود باشد كه آمرزش خواهيم براى شما * ( رَبِّي ) * از پروردگار خود * ( إِنَّه هُوَ الْغَفُورُ ) * بدرستى كه او آمرزنده است تائب را بمحو ذنوب * ( الرَّحِيمُ ) * مهربانست بر بندگان بكشف كروب و از ابو عبد اللَّه و ابن عباس و طاوس مرويست كه سبب در توقف استغفار و تاخير آن اين بود كه ميخواست كه در شب جمعه وقت سحر براى ايشان استغفار كند چه دعا در اينوقت باجابت اقربست و از وهب منقولست كه يعقوب زياده از بيست سال در هر شب جمعه براى فرزندان استغفار ميكرد تا حقتعالى از سر گناهان ايشان در گذشت و مرويست كه چون وقت سحر جمعه ميرسيد فرزندان را امر مىكرد تا در پس او صف ميكشيدند و او دعا و استغفار مىكرد براى ايشان و ايشان آمين مىگفتند تا بعد از بيست سال توبه ايشان قبول شد و در روايت آمده كه جبرئيل ايندعا را تعليم يعقوب فرمود كه\r\nيا رجاء المؤمنين لا تخيب دعائى يا غوث المؤمنين اغثنى و يا عون المؤمنين اعنى و يا حبيب التوابين تب على ما استجيب لهم\r\nحقتعالى ببركت ايندعا از سر فرزندان او در گذشت و بعضى از علماى تفسير گفته‌اند كه يعقوب ( ع ) تاخير دعا كرد تا بداند كه يوسف از ايشان عفو كرده يا نه و بعد از آنكه بمصر آمد علم بعفو يوسف حاصل كرده شب به نماز برخاست و بعد از تهجد روى به قبله بايستاد و يوسف را در قفاى خود و برادران را در عقب او بداشت و دست بدعا برداشت و ايشان آمين كردند تا حق سبحانه اجابت فرمود يكى از اصحاب روايت كرده كه سحرگاهى بدر حجره عبد اللَّه مسعود ميگذشتم شنيدم او ميگفت ( اللهم انك دعوتنى فاجبت و امرتنى فاطعت و هذا سحرنا فاغفر لى ) او را گفتم يا بن مسعود سحر را چه تخصيص است گفت وقت اجابت دعا است نمىبينى كه يعقوب ( ع ) پسران را وعده سحر داد فى قوله * ( سَوْفَ أَسْتَغْفِرُ لَكُمْ رَبِّي ) * القصه چون يعقوب با اولاد و احفاد و ساير اقربا بنزديك مصر رسيد يوسف ( ع ) با ملك ريان گفت كه مرا پدريست كه پيغمبر خدا است و پيغمبرزاده و پدران ما همه پيغمبرانند و امروز وى با جميع اهل البيت خود از كنعان مىرسد توقع آنست كه باستقبال وى بيرون آيى پس ملك ريان با چهار مرد از خواص خود با زينت تمام و شوكت لا كلام بر نشست و يوسف اكابر و اشراف مصر را امر كرد تا ايشان نيز بآراستگى تمام باستقبال بيرون آمدند و يعقوب با فرزندان بر بالاى تلى بر آمده تفرج آن كوكبه و شوكة ميكردند و از آن تعجب مىفرمود جبرئيل نازل شده گفت از تجمل و كوكبه اين لشگر تعجب ميكنى به بالا نگر كه جنود ملائكه از زمين تا فلك بتفرج آمده بشادى تو مبتهج و مسرور چنانچه در اينمدت از اندوه تو محزون و رنجور بودند و چون يعقوب يوسف را در زى ملوك مشاهده كرد گفت اين فرعون مصر است يهودا گفت نه پسر تو است يوسف پس يوسف\r\n","description":"","footnote":"","page_name":" 77 ","page_number":77},
  {"content":"\r\nبعد از مشاهده پدر از مركب فرود آمد و يعقوب نيز پياده شد يوسف خواست كه سلام كند جبرئيل گفت بگذار تا پدرت بر تو سلام كند و گويند كه يوسف خواست كه سلام كند يعقوب بر او سبقت گرفته چون چشمش بر جمال يوسف افتاد گفت\r\nالسلام عليك يا مذهب الاحزان\r\nسلام بر تو باد اى زايل سازنده جميع غمهاى و المها پس هر دو دست به گردن يكديگر در آوردند و از غايت شادى به هاىهاى بگريستند و در كتاب النبوة باسناد از محمد بن ابى عمير از هشام بن سالم از ابى عبد اللَّه ( ع ) نقل كرده كه چون يعقوب نزديك مصر رسيد و يوسف با شوكت و كوكبه و عظمت تمام باستقبال بيرون آمد چون پدر را بديد قصد كرد كه پياده شود اما نظر در پادشاهى و شوكت و علو مرتبه خود كرده پياده نشد چون سلام بر پدر كرد و يكديگر را بپرسيدند جبرئيل نازل شد كه حق تعالى مىفرمايد كه چه منع كرد ترا كه براى بنده صالح من فرود نيامدى دست را بگشا يوسف دست را بگشاد نورى از ميان انگشتان او بيرون جست يوسف گفت اينچه نور بود جبرئيل گفت اين نور نبوت بود در صلب تو پس بجهة اين ترك ندب و ادب از صلب تو پيغمبرى بيرون نيايد و حكمت در اينكه يعقوب مامور شده كه نزد يوسف رود نه آنكه يوسف نزد يعقوب رود آنست كه اگر يوسف نزد پدر رفتى بيت الاحزان ديدى و تنگى حال و درويشى و بىنوايى به نظر او در آمدى يوسف نيز از راحت برنج مبتلا شدى پس يعقوب را گفتند كه تو ديريست كه در بند بليه و رنج گرفتارى نزد يوسف رو تا مملكت و ولايت وى را ببينى كه كودكى را از نزد تو برديم امروز پادشاه مصر گردانيده به تو خواهيم سپرد و در خبر است كه در حينى كه خبر منتشر شد بآمدن يعقوب و استقبال كردن يوسف او را زليخا در آن روز پير شده بود و نابينا گشته و در غم يوسف گداخته و ضعيف و زار شده و جمعيت و شوكت او به فقر و فاقه مبدل گشته به كسى شفاعت كرد تا دست او را بگرفت و او را بر راه يوسف برده بنشاند هر گاه جوقى از لشگر بگذار آمدى قايد آن لشگر گفتى كه برخيز كه يوسف رسيد زليخا گفتى هنوز آمدن يوسف نزديك نشده وى را گفتى كه تو چه دانى جواب دادى كه من بوى او را مىشناسم تا چند فوج بگذشتند و چون كوكبه يوسفى ظاهر شد آواز داد كه من بوى يوسف ميشنوم مرا نزد او بريد چون وى را بردند يوسف نگاه كرد زليخا را ديد عنان اسب باز كشيد به جهت حرمت دارى وى و گفت اى زليخا چونى گفت چنين كه مىبينى گفت مالت بكجا رفت جواب داد كه در عرصه حوادث روزگار تلف آمد گفت آن جمالت كو گفت از فراق تو زايل گشت گفت چشمت را چه رسيد گفت از بسيارى گريه در فراق تو تباه گشت گفت ملك و مال و جمال و حسن تو رفت هنوز از محبت من چيزى باقى مانده گفت هر روز كه ميگذرد مضاعف مىشود و زياده ميگردد بعد از آن گفت كه ( سبحان من جعل العبيد ملوكا بطاعته و جعل\r\n","description":"","footnote":"","page_name":" 78 ","page_number":78},
  {"content":"\r\nالملوك عبيدا بمعصيته ) پاك است آن خداوندى كه بنده را بطاعة پادشاه گردانيد و پادشاه را به معصيت در ذل بندگى انداخت جبرئيل نازل گشت كه اى يوسف اكنون وقت آن رسيده كه مرهم راحت بر الم جراحت دل زليخا نهى و بيش از اين او را در آتش مفارقت خود نسوزى دعا كن تا حقتعالى چشم او را روشن گرداند و او را جوان سازد و آن جمال كه داشت زياده از آن به او ارزانى فرمايد يوسف دست بدعا برداشت و از حضرت بارى تعالى اين استدعا فرمود فى الحال تير دعاى او بهدف اجابت رسيد چشم او روشن شد و جوانى و جمال او عود كرد يوسف او را به عقد در آورد و از او دو پسر آورد يكى ميشا كه جد يوشع بن نون بود و ديگرى افرئيم و يك دختر كه حنه نام داشت و زن ايوب پيغمبر بود القصه يوسف در نزديكى مصر موضعى داشت كه قصرى رفيع آنجا بنا كرده بود در آنجا فرود آمد * ( فَلَمَّا دَخَلُوا ) * پس چون كه در آمدند * ( عَلى يُوسُفَ ) * بر يوسف در آن منزل * ( آوى إِلَيْه ) * جاى داد بسوى خود * ( أَبَوَيْه ) * پدر و خاله خود را كه در حرمتدارى بجاى مادر بود و مع ذلك زن پدرش بود و ديگر باره پدر را در كنار گرفت و خاله را پرسش فرمود و برادرزادگان را نوازش نمود * ( وَقالَ ادْخُلُوا مِصْرَ ) * و گفت درآئيد به مصر * ( إِنْ شاءَ اللَّه ) * اگر خواهد خدا و ارادهء او\r\nتعلق گرفته باشد * ( آمِنِينَ ) * در حالتى كه ايمن باشيد از قحط و عنا و مشقت و اصناف مكاره و بلا و مشيت متعلقست بدخولى كه متصف باشد با من يعنى اگر اراده الهى باشد شما بر وجه امنيت و استراحت و فراغت در شهر مصر درآئيد ابن عباس فرمود كه تعليق دخول بمشيت جهت آن بود كه در آن وقت مردمان از ملوك مصر خائف بودند و بىجواز نميتوانستند كه بمصر در آيند و مراد بدخول اول در موضعى بود خارج بلد چنانچه مفسر شد و مرويست كه در حينى كه بمصر در آمدند هفتاد و سه كس بودند و وقتى كه با موسى از مصر بيرون مىرفتند مردان ايشان ششصد هزار و پانصد بودند و زنان و كودكان ايشان دويست هزار و فاصله ميان آن چهار صد سال بود\r\nالقصه چون بمصر در آمدند ايشان را در منزل خود فرود آورد * ( وَرَفَعَ أَبَوَيْه ) * و برداشت پدر و خاله را يعنى بالا برد * ( عَلَى الْعَرْشِ ) * بر تخت خود * ( وَخَرُّوا ) * و به روى افتادند پدر و خاله و برادران * ( لَه ) * براى تعظيم يوسف * ( سُجَّداً ) * در حالتى كه سجده كنندگان بودند از حسن بصرى نقلست كه حقتعالى مادر يوسف راحيل را زنده كرد تا يوسف را سجده كرد تصديقا للرؤيا و مرويست كه تخت شاهى را در ميان ميدان بردند و جمله اهل مصر از مرد و زن حاضر بودند چون يوسف بر سرير نشست جمله مردان و زنان اهل مصر نزد او به سجده رفتند و پدر و مادر چون چنان ديدند ايشان نيز بموافقت مصريان به سجده\r\n","description":"","footnote":"","page_name":" 79 ","page_number":79},
  {"content":"\r\nدر آمدند يعقوب گفت اى يوسف آنها كيستند كه ترا سجده كردند گفت اينهمه بندگان و پرستاران منند همه را در ايام قحطى خريده‌ام و من امروز جهت كرامت ديدار تو همه را آزاد كردم و در خبر است كه جبرئيل اين قصه را با رسول تقرير مىكرد و آن حضرت از كرم يوسف تعجب مىفرمود جبرئيل نوبت ديگر كه نزد رسول ( ص ) آمد گفت حقتعالى تو را سلام مىرساند و ميگويد از اين تعجب مكن بعز و جلال من كه فرداى قيامت چندان ترا اذن شفاعت دهم كه تو گويى حسبى حسبى و بدانكه نزد بعضى اينسجده سجدهء خداى بود و يوسف مانند جهت قبله و نزد بعضى ديگر سجده تعظيم بود نه عبادت مانند سجده ملائكه مر آدم را على بن ابراهيم از محمد بن عيسى بن عبيد بن يقطين روايت كرده كه يحيى بن اكثم از امام محمد بن على بن موسى الرضا ( ع ) مسئله چند پرسيد كه از جمله آن يكى اين بود كه يا بن رسول اللَّه ( ص ) يعقوب و فرزندان چگونه سجده يوسف كردند و حال آنكه يعقوب پيغمبر خدا بود و اولاد او همه مؤمن بودند آن حضرت جواب داد كه سجود يعقوب و اولاد او براى يوسف نبود بلكه آن براى طاعت خدا بود و تحيت يوسف مانند سجود ملائكه مر آدم را كه به جهت طاعت خداى بود و تحيت آدم پس به جهت شكرگزارى خدا بر نعمت مواصلة يوسف يعقوب و فرزندان سجده خدا كردند و كلبى گفته كه سجدهء ايشان در آن زمان مانند هيئت ركوع بود هم چنان كه فعل اعاجم و زجاج نيز گفته كه تحيت و تعظيم ايشان در آن زمان به سجده بود و يوسف كه آن حال مشاهده نمود اظهار مسرت و بهجت فرمود * ( وَقالَ يا أَبَتِ ) * و گفت ايپدر من * ( هذا ) * اينسجده كردن شما مرا * ( تَأْوِيلُ رُءْيايَ ) * تعبير خواب من است كه ديدم * ( مِنْ قَبْلُ ) * پيش از اين در ايام صبا * ( قَدْ جَعَلَها ) * بدرستى كه گردانيد آن را * ( رَبِّي ) * پروردگار من * ( حَقًّا ) * راست و درست و در كتاب النبوة باسناد از ابى عبد اللَّه ( ع ) نقل كرده كه يعقوب بيوسف گفت اى يوسف مرا خبر ده كه برادران با تو چه كردند گفت ايپدر مرا معاف دار يعقوب گفت\r\nاقسمت عليك الا اخبرتنى\r\nسوگند مىدهم تو را كه مرا از اينخبر دهى يوسف گفت ايشان مرا بسر چاه آوردند و گفتند پيراهن را از خود نزع كن من گفتم بحرمت و عزت يعقوب كه پيراهن را از من بيرون مكنيد و كشف عورت من مكنيد پس فلان برادر من كارد را بيرون آورد و گفت پيراهن را بيرون كن و اگر نه اين كارد را به تو زنم چون يوسف ( ع ) اين را بگفت يعقوب بيفتاد و بىهوش شد چون با خود آمد گفت آخر به تو چه كردند يوسف گفت\r\nانى اسئلك باله ابراهيم و اسماعيل و اسحاق الا اعفيتنى\r\nاز تو التماس دارم كه بحرمت خداى ابراهيم و اسماعيل و اسحاق كه مرا از اين معاف دارى پس يعقوب ديگر اين مقوله سخن نكرد و در خبرى ديگر آمده كه يوسف گفت از من مپرس كه برادران با تو چه\r\n","description":"","footnote":"","page_name":" 80 ","page_number":80},
  {"content":"\r\nكردند بلكه از من سؤال كن كه خدا با تو چه كرد يعقوب فرمود كه\r\nما اصنع اللَّه بك\r\nيوسف فرمود كه * ( وَقَدْ أَحْسَنَ بِي ) * نيكويى كرده به من آفريدگار من * ( إِذْ أَخْرَجَنِي ) * چون بيرون آورد مرا * ( مِنَ السِّجْنِ ) * از زندان ذكر جاه نكرد تا برادران منفعل نشوند * ( وَجاءَ بِكُمْ ) * و آورد شما را * ( مِنَ الْبَدْوِ ) * از باديه و آن موضعى بود از زمين فلسطين در ولايت شام كه يعقوب آنجا نشستى و آن قريب بكنعان بود و يوسف بجهة شكر نعمت فرمود كه حقتعالى مرا از زندان بتخت پادشاهى رسانيد و شما را از باديه نزديك من آورد تا با يكديگر نشستيم * ( مِنْ بَعْدِ أَنْ ) * از پس آنكه * ( نَزَغَ الشَّيْطانُ ) * افساد كرد شيطان و مخالفت افكند * ( بَيْنِي ) * ميان من * ( وَبَيْنَ إِخْوَتِي ) * و ميان برادران من * ( إِنَّ رَبِّي ) * بدرستى كه آفريدگار من * ( لَطِيفٌ ) * لطيف التدبير است و بر وجه دقت رساننده نيكويى * ( لِما يَشاءُ ) * راى هر كه ميخواهد چه هيچ امر صعبى نيست مگر كه مشيت او در آن نافذ است * ( إِنَّه هُوَ الْعَلِيمُ ) * بدرستى كه او است دانا بوجوه تدبيرات * ( الْحَكِيمُ ) * حكم كار در تعيين مواقع تقديرات مرويست كه يوسف يعقوب را در خزاين خود ميگردانيد و اسباب و اموال پادشاهى خود بر او عرض ميكرد چون گذار او بر دفتر خانه افتاد كاغذى بسيار در آنجا بود گفت اى يوسف چه چيز تو را غافل ساخت كه در اينمدت پارچه كاغذى به من نفرستادى با آنكه ميان من و تو هشت منزل بود گفت امرنى جبرئيل جبرئيل مرا امر كرده بود كه به تو كتابتى نفرستم گفت وجه اين را از او سؤال نميكنى گفت كه تو به او گستاخترى از وى معلوم كن يعقوب از جبرئيل پرسيد جواب داد كه حقتعالى مرا چنين امر كرد به جهت آنكه در وقت مفارقت تو از يوسف گفتى أَخافُ أَنْ يَأْكُلَه الذِّئْبُ ميترسم كه او را گرگ بخورد او سبحانه فرمود\r\nهلا خفتنى\r\nچرا از گرگ ترسيدى و از من نترسيدى در لطايف آورده كه چون بيست و چهار سال از اين واقعه بگذشت يعقوب عليه السّلام را وفات رسيد ابو حمزه ثمالى از ائمه هدى عليه السلام روايت كرده كه يعقوب صد و چهل و شش سال داشت و در حينى كه بمصر آمد صد و سى سال عمر داشت و نزد يوسف هفده سال بماند و بروايت ابن اسحاق بيست و چهار سال با يوسف بسر برد و چون وفات كرد يوسف او را به زمين شام بر دو در بيت المقدس دفن كرد و باز بمصر مراجعت كرد سعيد جبير روايت كرده كه يعقوب را در تابوتى نهادند از ساج و به بيت المقدس آوردند اتفاقا همان روز عيص فرمان يافته بود هر دو را در يك قبر نهادند و هر دو با هم زاده بودند و باسناد از ابى خالد از ابى عبد اللَّه عليه السّلام مرويست كه يوسف دوازده ساله بود كه ببند زندان گرفتار شد هيجده سال در آن مكث كرده بعد از آنكه از زندان بيرون آمد هشتاد سال ديگر بزيست پس عمر او صد و ده سال بود و\r\n","description":"","footnote":"","page_name":" 81 ","page_number":81},
  {"content":"\r\nدر بعضى تفاسير آمده كه چون بيست و سه سال از وفات يعقوب بر آمد در واقعه ديد كه پدر او را ميگفت كه اى يوسف بغاية مشتاق لقاى توام بشتاب تا سه روز ديگر نزد من ايى يوسف از خواب در آمده برادران را طلبيد و وصيتها كرد يهودا را ولى عهد ساخته فرزندان را به دو سپرد بطريق مناجات گفت * ( رَبِّ ) * اى پروردگار من * ( قَدْ آتَيْتَنِي ) * بدرستى كه دادى مرا * ( مِنَ الْمُلْكِ ) * بعضى از پادشاهى و مملكتدارى كه آن پادشاهى مصر است * ( وَعَلَّمْتَنِي ) * و بياموختى مرا * ( مِنْ تَأْوِيلِ الأَحادِيثِ ) * از تعبير خوابها و يا احكام حلال و حرام و شرايع اسلام اين من نيز براى تبعيض است زيرا كه همه تاويل بودى نداده بودند * ( فاطِرَ السَّماواتِ وَالأَرْضِ ) * اى پديد آورنده آسمانها و زمينها * ( أَنْتَ وَلِيِّي ) * تو يار من و متولى كار منى * ( فِي الدُّنْيا وَالآخِرَةِ ) * در اينسراى و در آن سراى * ( تَوَفَّنِي مُسْلِماً ) * بميران مرا در حالتى كه گردن نهاده باشم امر تو را يعنى مرا مسلمان بميران * ( وَأَلْحِقْنِي ) * و در رسان مرا * ( بِالصَّالِحِينَ ) * بپدران شايسته من يا بعامهء صلحا در رتبه و كرامت آورده‌اند كه بعد از سه روز از واقعه كه ديده بود بروضه وصال انتقال فرمود إِنَّا لِلَّه وَإِنَّا إِلَيْه راجِعُونَ و او را در رود نيل دفن كردند و در صندوقى از رخام و سبب آن بود كه چون وفات كرد اهل مصر با يكديگر مخالفة كردند هر يكى مىگفتند كه ما او را در محله خود دفن ميكنيم تا آنكه نزديك بود كه كار بمقاتله كشد پس قرار دادند كه او را در رود نيل دفن كنند تا آب بر او بگذرد و بهر محله كه ميرسد بركت و خير يوسف بآنمحله مىرساند و چون موسى مبعوث شد او را از آنجا بيرون آورد و در مقبره اباء او دفن كرد و حقتعالى بعد از اتمام قصه يوسف خطاب به حضرت صلَّى اللَّه عليه و آله و سلَّم كرده فرمود كه * ( ذلِكَ ) * آنچه ياد كرده شد از قصه يوسف * ( مِنْ أَنْباءِ الْغَيْبِ ) * از خبرهاى غيب است كه ما به جهت ظهور دلايل اعجاز * ( نُوحِيه إِلَيْكَ ) * وحى ميكنيم آن را به تو بعد از آن اجراء دليل مىكند بر آنكه آن از اخبار غيبى است بقوله * ( وَما كُنْتَ لَدَيْهِمْ ) * و تو نبودى نزديك برادران يوسف * ( إِذْ أَجْمَعُوا أَمْرَهُمْ ) * آن هنگام كه جمع كردند رايهاى خود را بر افكندن يوسف بچاه * ( وَهُمْ يَمْكُرُونَ ) * و ايشان مكر ميكردند بيعقوب و يوسف عليها السلام تا يوسف را از پدر جدا سازند و با خود ببرند و چون تو آنجا نبوده و مكذبان تو ميدانند كه از كسى نشنيده و از آن خبر ميدهى بر وجهى كه بوده پس اين دليلى روشن است بر آنكه بوحى الهى\r\n","description":"","footnote":"","page_name":" 82 ","page_number":82},
  {"content":"\r\nدانسته * ( وَما أَكْثَرُ النَّاسِ ) * و نيستند اكثر مردمان * ( وَلَوْ حَرَصْتَ ) * و اگر چه حرص ورزى بر ايمان ايشان در اظهار آيات و معجزات روشن * ( بِمُؤْمِنِينَ ) * گرويدگان به جهت فرط عناد و تصميم و اصرار ايشان در كفر و فساد مراد بحرص در اين مقام طلب چيزيست بغايت اجتهاد و نهايت كوشش * ( وَما تَسْئَلُهُمْ عَلَيْه ) * و نميخواهى از ايشان بر تبليغ رسالت و اداء احكام شريعت يا بر خواندن قصص قرآنى * ( مِنْ أَجْرٍ ) * مزدى چنان كه قصه جوانان ميخوانند تا صارف ايشان باشد از\r\nاجابت دعوت * ( إِنْ هُوَ ) * نيست قرآن * ( إِلَّا ذِكْرٌ ) * مگر پندى از خداى * ( لِلْعالَمِينَ ) * مر عالميان را كه بخوانند و بدانند و بدان متعظ شوند * ( وَكَأَيِّنْ مِنْ آيَةٍ ) * و بسا نشانهاى قدرت و دلايل داله بر وجود صانع و حكمة بالغه او و توحيد او * ( فِي السَّماواتِ وَالأَرْضِ ) * در آسمانهاى و زمينها است كه آن معاندان * ( يَمُرُّونَ عَلَيْها ) * ميگذرند بر آن * ( وَهُمْ عَنْها ) * و ايشان از آن آيتها * ( مُعْرِضُونَ ) * روى گردانندگاناند يعنى نه در آن تفكر مىكنند و از آن عبرت ميگيرند و آيات آسمان مثل خلق آفتاب و ما هست و ستارگان و سير ورود ايشان بر يك و تيره كه از آن وضع مختلف نميشوند و متضمن فوايد بسيار و منافع بيشمار است بر بندگان و آيات زمين چون انواع حيوانات و نباتات از اشجار و انوار و اثمار و از ساير جمادات كه مصالح و حكم بسيار در آن مندرجست و هر يك دلالت واضحه دارند بر صانع حكيم قدير عليم و بر وحدانيت و قاهريت او و غير آن از آثار امم سابقه كه به جهت نافرمانى مستاصل شدند * ( وَما يُؤْمِنُ أَكْثَرُهُمْ ) * و نميگروند بيشتر مردمان * ( بِاللَّه ) * به حق تعالى و صفات كمال و نعوت جلال او و اقرار نميكنند بوجود او و خالقيت او * ( إِلَّا وَهُمْ مُشْرِكُونَ ) * مگر كه ايشان شرك آورندگاناند بعبادت غير او و گويند مراد از اين گروه كفار مكه‌اند كه گفتند ربنا اللَّه و در عقب آن در آوردند كه الملائكة بنات اللَّه يا يهود كه ايمان آوردند به خدا و گفتند عزيز ابن اللَّه يا نصارى كه به خدا گرويدند و گفتند المسيح بن اللَّه و از ابن عباس نيز مرويست كه مراد مشركان مكه‌اند كه چون ايشان را گفتند شما را كه آفريد گفتند خدا بعد از آن با اين اقرار بت ميپرستدند و ميگفتند كه اينها انبازان خدايند و شفيعان ما و بروايتى ديگر از ابن عباس مراد شركت ايشانراست در قلبيه كه ميگفتند لبيك لا شريك لك الا شريك هو لك تملكه و مالكه از عطا روايتست كه چون ايشان را رنجى از قحطى و بيمارى و غير آن رسيدى استكشاف آن از خداى كردندى كقوله وَإِذا غَشِيَهُمْ مَوْجٌ كَالظُّلَلِ دَعَوُا اللَّه الايه و چون حقتعالى كشف آن فرمودى باز بر سر شرك و كفر خود شدندى و خداى\r\n","description":"","footnote":"","page_name":" 83 ","page_number":83},
  {"content":"\r\nرا فراموش كردندى و از امام محمد باقر صلوات اللَّه عليه مروى است كه مراد شركست در طاعة نه عبادت يعنى با آنكه خداى را بوحدانيت پرستند شيطان را طاعت كنند و فرمان او برند در ارتكاب معاصى و دارم بن قبيصه از على بن موسى الرضا عليه السّلام نقل كرده كه آن حضرت از جد بزرگوار خود از ابو عبد اللَّه روايت كرده كه مراد اهل كتابند كه ايمان داشتند به خدا و بروز جزا و توريت و انجيل و بعد از آن شرك آوردند به جهت انكار قرآن و نبوت پيغمبر ما صلَّى اللَّه عليه و آله و سلَّم و بروايت ديگر از ابو عبد اللَّه عليه السّلام آمده كه اين آيه در حق كسى است كه گويد اگر فلان وسيله روزى من نميشد من هلاك ميشدم و اگر فلان نميبود عيال من ضايع ميماندند چه اين شرك مخلوقست به خدا در روزى و دفع بلا و از او پرسيدند كه چه مىفرمايى در حق كسى كه گويد اگر حقتعالى منت نمينهاد بر من بفلان هلاك ميشدم فرمود لا باس بهذا آنكه بر سبيل تهديد ميفرمايد * ( أَ فَأَمِنُوا ) * آيا ايمن شدند مشركان * ( أَنْ تَأْتِيَهُمْ ) * از آنكه بيايد بديشان * ( غاشِيَةٌ ) * عقوبتى پوشيده يعنى فرد گيرنده ايشان را * ( مِنْ عَذابِ اللَّه ) * از عذاب خدا يعنى عذاب استيصال كه جميع ايشان را فرو گيرد و هيچكس را فرو نگذارد * ( أَوْ تَأْتِيَهُمُ السَّاعَةُ ) * يا بيايد بديشان قيامت * ( بَغْتَةً ) * ناگهان بدون سبق علامت آن * ( وَهُمْ لا يَشْعُرُونَ ) * و ايشان ندانند آمدن آن را و كارسازى آن نكرده باشند * ( قُلْ ) * بگو اى محمد * ( هذِه ) * اين دعوت به تو رسيد و اعداد براى معاد * ( سَبِيلِي ) * راه منست و بر اين راه ثابتم * ( أَدْعُوا إِلَى اللَّه ) * ميخوانم بندگان را به راه خداى كه طريق اسلام است * ( عَلى بَصِيرَةٍ ) * در حالتى كه مطلع و ديده درم بر بيان هويدا و حجة روشن بر وجه عميا * ( أَنَا ) * تأكيد ضمير مستتر است در ادعوا يعنى ميخوانم من * ( وَمَنِ اتَّبَعَنِي ) * و هر كه پيروى كرده است مرا به اين راه حق و ميتواند بود كه انا مبتدا باشد و على بصيرة خبران يعنى بر بيان روشنام من و آنهايى كه\r\nبا منند از اهل ايمان * ( وَسُبْحانَ اللَّه ) * و پاك است خدا از شرك كه شما او را بدان وصف ميكنيد * ( وَما أَنَا ) * و نيستم من * ( مِنَ الْمُشْرِكِينَ ) * از شرك آورندگان يعنى او را منزه و مبرا ميدانم از شركاء در آيه دلالت است بر فضل دعوة بندگان به خدا و به توحيد و عدل او و مؤيد اينست حديث حضرت نبوى صلَّى اللَّه عليه و آله و سلَّم كه\r\nالعلماء امناء الرسل على عباده\r\nو نيز دلالت است بر آنكه آن حضرت در جميع اوقات داعى بندگان بود و بر آنكه واجبست داعى با بصيرة و دلالة قاطعة باشد و اين متضمن آنست كه تقليد باطل و فاسد است آورده‌اند كه كافران گفتند خداى را فرشتگان هستند چرا آدمى را برسالت فرستد اگر خواستى ملائكه را فرستادى حقتعالى رد ايشان كرده فرمود كه\r\n","description":"","footnote":"","page_name":" 84 ","page_number":84},
  {"content":"\r\n* ( وَما أَرْسَلْنا ) * نفرستاديم * ( مِنْ قَبْلِكَ ) * پيش از تو برسالت * ( إِلَّا رِجالًا ) * مگر مردانى را كه يوحى إليهم وحى فرستاده شد بديشان و حفص نُوحِي ميخواند يعنى ما وحى كرديم بايشان * ( مِنْ أَهْلِ الْقُرى ) * از اهل شهر ها و ديهها زيرا كه اهل بلاد و قرى اعلم و اعقلاند از اهل به دو و مع ذلك قساوة و ظلم غالب است بر اهل باديه و در وسيط از حسن بصرى نقل كرده كه حقتعالى هرگز پيغمبرى بخلق نفرستاد كه از اهل باديه باشد يا جن و يا از زنان * ( أَ فَلَمْ يَسِيرُوا ) * آيا سير نميكنند كافران * ( فِي الأَرْضِ ) * در زمين شام و يمن بر ديار عاد و ثمود نميگذرند يعنى بايد كه بر آن بگذرند * ( فَيَنْظُرُوا ) * پس همه ببينند به نظر عبرت كه * ( كَيْفَ كانَ ) * چگونه بود * ( عاقِبَةُ الَّذِينَ ) * آخر كار و سرانجام آنان كه * ( مِنْ قَبْلِهِمْ ) * پيش از ايشان بودند از مكذبان و متكبران تا از ايشان پند گرفته از تكذيب پيغمبر و قرآن حذر كنند و يا از كسانى كه مشعوف بودند به دنيا و متهالك در آن و آخر از آن منقلع شدند و آن را بگذاشتند * ( وَلَدارُ الآخِرَةِ ) * و هر آينه سراى آخرت يعنى بهشت و نعمة آن * ( خَيْرٌ ) * بهتر است از لذات فانيه دنيا * ( لِلَّذِينَ اتَّقَوْا ) * مر آنان را كه پرهيز كنند از شرك و نافرمانى پس اى محمد ايشان را بگوى * ( أَ فَلا تَعْقِلُونَ ) * آيا تعقل نميكنيد و نميانديشيد تا بدانيد كه بهتر است آخرة صفت موصوف محذوفست از قبيل صلاة الاولى اى و الدار الحال الآخرة و الساعة الآخرة او الحياة الآخرة پس براى تسليه حضرت رسالت صلَّى اللَّه عليه و آله بيان احوال مكذبان امم سابقه مىكند بقوله * ( حَتَّى إِذَا اسْتَيْأَسَ الرُّسُلُ ) * اين غايت محذوفست و كلام سابق دالست بر آن يعنى بايد كه معاندان زمان تو بتمادى ايام حياة و دولة خود مغرور نشوند كه ما امم ماضيه را مهلت داده‌ايم تا آن گاه كه نوميد شدند فرستادگان ما از ايمان ايشان * ( وَظَنُّوا ) * و دانستند رسولان * ( أَنَّهُمْ ) * به آنكه ايشان * ( قَدْ كُذِبُوا ) * بدرستى كه مكذب شدند يعنى كفار بوعده ايمان ايشان را دروغگوى گفتند يا كافران گمان بردند كه رسولان با ايشان دروغ ميگويند در وعد و وعيد * ( جاءَهُمْ نَصْرُنا ) * آمد به پيغمبران يارى كردن يعنى عذاب بر آن قوم فرود آمد * ( فَنُجِّيَ ) * پس رهانيده شد * ( مَنْ نَشاءُ ) * هر كرا خواستيم يعنى پيغمبر و متابعان او * ( وَلا يُرَدُّ ) * و باز گردانيده نشود * ( بَأْسُنا ) * عذاب ما * ( عَنِ الْقَوْمِ الْمُجْرِمِينَ ) * از گروه كافران وقتى كه بديشان فرود آيد * ( لَقَدْ كانَ ) * بدرستى كه هست * ( فِي قَصَصِهِمْ ) *\r\n","description":"","footnote":"","page_name":" 85 ","page_number":85},
  {"content":"\r\nدر قصص ابنيا و امم ايشان يا در قصه يوسف و برادران او * ( عِبْرَةٌ ) * اعتبارى و پندى * ( لأُولِي الأَلْبابِ ) * مر خداوند عقول خالصه را كه از مثل آنچه برادران او كردند اجتناب كنند و بر بليات و مصايب صابر باشند تا بسعادت دارين فايز گردند سلمى از امام جعفر صادق نقلكرده كه مراد از الباب اسرار است پس اعتبار گرفتن از اين قصه ها ارباب اسرار را باشد و حقايق كلام در آينه دل بىغل ايشان روى نمايد * ( ما كانَ ) * نيست قرآن * ( حَدِيثاً يُفْتَرى ) * سخنى كه بر بافته شده باشد * ( وَلكِنْ ) * و ليكن هست * ( تَصْدِيقَ الَّذِي ) * مصدق آن چيزى كه بوده * ( بَيْنَ يَدَيْه ) * پيش از او از كتب الهى يعنى موافق آن در راستى و درستى * ( وَتَفْصِيلَ كُلِّ شَيْءٍ ) * و بيان كننده همه چيزها كه محتاج اليه باشد در دين و دنيا چه هيچ امر دينى نيست مگر كه مستند است به قرآن بىواسطه يا بواسطه * ( وَهُدىً ) * و راه نماينده است مر سالكان طريق حقرا * ( وَرَحْمَةً ) * و وسيله رحمت و بخشش است * ( لِقَوْمٍ يُؤْمِنُونَ ) * مر گروهى را كه بگروند بتوحيد خدا و نبوة خاتم الانبياء صلَّى اللَّه عليه و آله و سلَّم .\r\n\r\nسورة الرعد\r\nمكى است همه آن نزد ابن عباس و عطا و پيش كلبى و مقاتل آية آخرين مد نيست و در حق عبد اللَّه بن سلام نازل شده و حسن و عكرمه و قتاده گفته‌اند كه اين سوره مدنيست مگر آية وَلَوْ أَنَّ قُرْآناً سُيِّرَتْ بِه الْجِبالُ و آيتى كه بعد از آنست كه اين هر دو آيه در مكه نازل شده و عدد آيات آن چهل و هشت است نزد شامى و چهل و هفت بعدد بصرى و چهل و چهار نزد اهل حجاز و چهل و سه بعدد كوفى و اختلاف در پنج آيه است لَفِي خَلْقٍ جَدِيدٍ الظُّلُماتُ وَالنُّورُ از غير كوفى الأَعْمى وَالْبَصِيرُ و سُوءُ الْحِسابِ شامى مِنْ كُلِّ بابٍ عراقى و شامى ابى بن كعب از پيغمبر ص روايت كرده است كه هر كه سوره رعد را بخواند حقتعالى بعدد هر ابرى كه بر روى آسمان واقع شده و خواهد شد تا روز قيامت براى وى حسنه بنويسد و روز قيامت از جمله موقنان باشد بعهد خداى و ابو عبد اللَّه ع فرمود كه هر كه سورة الرعد را بسيار خواند حق تعالى او را بيحساب ببهشت بر دو شفاعت دهد او را در جميع اهل البيت و برادران دينى او كه او ايشان را شناسد و بدانكه چون حقتعالى ختم سوره يوسف كرد بذكر قصص انبياء عليهم السلام افتتاح اين سوره كرد به آنكه جميع آن از آيات كتابست و انزال آن به حق و صدق و فرموده سورة الرعد سبع و اربعون آيات مكيه\r\n","description":"","footnote":"","page_name":" 86 ","page_number":86},
  {"content":"\r\n* ( بِسْمِ اللَّه الرَّحْمنِ الرَّحِيمِ المر ) * نزد بعضى علماى تفسير حروف مقطعه مختصرات كلماتاند كه دلالت بر صفات الهى مىكند چنان كه در المر الف الاء او است و لام لطف بىمنتهاى او است و ميم ملك بىزوال او است و را رافت پر كمال اوست قول بعضى آنست كه برخى از اينحروف دلالت بر اسماء الهى دارد و بعضى بر افعال چنانچه المرا كه بمعنى انا اللَّه اعلم و ارى است يعنى منم خداى كه ميدانم احوال خلقان را و ميبينيم افعال و اقوال بندگان را * ( تِلْكَ ) * اين آيات * ( آياتُ الْكِتابِ ) * آيتهاى قرآنست يا آيات سوره كامله است * ( وَالَّذِي أُنْزِلَ ) * مجرور المحل است بر معطوف بر كتاب يعنى اين آيات از آيتهاى آن چيزى است كه فرو فرستاده شده است * ( إِلَيْكَ ) * بسوى تو * ( مِنْ رَبِّكَ ) * از نزد پروردگار تو يعنى همه قرآن اين عطف احدى الصفتين است بر ديگرى بنا بر آنكه مراد بكتاب قرآن باشد و يا عطف عام بر خاص بر تقدير اينكه مراد به آن كتاب سوره باشد * ( الْحَقُّ ) * خبر مبتداى محذوفست اى هو الحق يعنى كتاب مذكور درست و راست است و مىتواند بود كه الذى مرفوع المحل باشد بابتدائية و قوله الحق خبر ان يعنى آن چيزى كه حقتعالى به تو انزال كرده حق است و صدق پس بدان متمسك شو و بدان عمل كن اين جمله بمشابه حجت است بر جمله اولى و تعريف خبر دالست بر اختصاص منزل بحقيت كه هيچ مزيتى بر آن نيست * ( وَلكِنَّ أَكْثَرَ النَّاسِ ) * و ليكن بيشتر مردمان از اهل مكه * ( لا يُؤْمِنُونَ ) * نميگروند بدان به جهت عدم تفكر در معانى آن * ( اللَّه ) * خداى به حق * ( الَّذِي رَفَعَ السَّماواتِ ) * آنست كه برداشت آسمانها را يعنى بيافريد آن را بر داشته * ( بِغَيْرِ عَمَدٍ ) * بيستونها * ( تَرَوْنَها ) * كه ببينيد شما آن را اين صفت عمد است كه جمع عماد است چون اهب و اهاب و يا جمع عميد چون اديم و ميتواند بود كه جملهء مستانفه باشد براى استشهاد برؤيت ايشان سماوات را يعنى شما مىبينيد آسمانها را مرفوع بىستون و بنا بر اول لازم مىآيد كه آسمانها را ستون باشد اما مرئى نشود و گويند كه او ستون قدرت كامله او است سبحانه كه آسمان بدان مرفوع است و در فوايد السلوك آورده كه بارى تعالى سقوف عاليه و سطوح مرتفعه سماوات را بىقائمه كه ادراك بتوانيد كرد برافراشت و بيستونى كه مشاهده توانيد نمود بلند برداشت يعنى ستون هست اما مخفى است و قائمه موجود است و ليكن غير مرئيست و آن عدالت او سبحانه است كه\r\nبالعدل\r\n","description":"","footnote":"","page_name":" 87 ","page_number":87},
  {"content":"\r\nقامت السماوات\r\nدر انوار گفته كه در آية دليلست بر وجود صانع حكيم زيرا كه ارتفاع سماوات بر ساير اجسام مساوية آن در حقيقة جرميه و اختصاص آن به آنچه مقتضى آنست ناچار است از مخصصى كه جسم جسمانى نباشد و مرجح بعضى از ممكنات باشد بر بعضى و آن اراده او سبحانه است و بر اين منهاج است ساير آنچه مذكور شده در اين آية از ايات باهره بر كمال قدرت و اراده او اعنى قوله * ( ثُمَّ اسْتَوى عَلَى الْعَرْشِ ) * پس قصد كرد بآفريدن عرش يا مستولى شد بر او باقتدار و نفاذ حكم يا مراد بعرش ملك است يعنى او سبحانه قصد فرمود به آن بحفظ و تدبير و مزيت تفصيل اينمعنى در سورة البقره مذكور شد * ( وَسَخَّرَ الشَّمْسَ وَالْقَمَرَ ) * و رام كرد آفتاب و ماه را جهت مصالح عباد بر حركات مستمره كه آن نافع است در حدوث كاينات و بقاى آن * ( كُلٌّ ) * هر يك از آنها * ( يَجْرِي ) * ميرود و حركت مىكند * ( لأَجَلٍ مُسَمًّى ) * تا وقتى نام برده شده يعنى مدت معين كه دور خود را باتمام رساند يعنى آفتاب دوازده برج خود را در عرض يك سال تمام مىكند و ما مدت يك ماه و هر يك هر روز از مطلعى ديگر برايند و بمغربى ديگر فرو روند يا جريان دارد تا زمانى كه سير او منقطع گردد يعنى تا قيام قيامت * ( يُدَبِّرُ الأَمْرَ ) * تدبير مىكند كار ملكوت خود را از ايجاد و اعدام و اذلال و اعزاز و احيا و اماته * ( يُفَصِّلُ الآياتِ ) * بيان مىكند آيتهاى قرآن را يعنى مفصل ميسازد بامر و نهى يا احداث دلايل قدرت مىكند يكى بعد از ديگرى * ( لَعَلَّكُمْ ) * شايد كه شما * ( بِلِقاءِ رَبِّكُمْ ) * به رسيدن بجزاء پروردگار خود در قيامت * ( تُوقِنُونَ ) * بىگمان گرديد و دانيد كه هر كه قادر است بر آفريدن اين اشياى قدرت دارد بر اعاده احيا و در آيه دليلست بر وجوب نظر كه مؤدى بمعرفة اللَّه است و بر بطلان تقليد زيرا كه اگر نظر واجب نميبود ذكر تفصيل آيات بىمعنى مىبود و چون حقتعالى ذكر نعما و الاء خود فرموده بر عباد و رفع سماوات و تسخير شمس و قمر و بان دلالت فرموده بر وحدانيت و كمال قدرت خود در عقب آن ذكر زمين مىكند و آنچه در او است بقوله * ( وَهُوَ الَّذِي مَدَّ الأَرْضَ ) * و او است آنكه بكشيد زمين را بر روى آب يعنى بسط آن كرده به طول و عرض بعد از آنكه مجتمع بود در زير كعبه تا حيوان بر آن منقلب شود و اقدام آن بر آن ثابت شود * ( وَجَعَلَ فِيها ) * و بيافريد در آن * ( رَواسِيَ ) * كوه هاى محكم پاى بر جا را كه ميخ زميناند اين جمع راسيه است مشتق از ( رسى اذا ثبت ) و تا براى مبالغه است يا صفة جبل است يعنى كوه هاى پا بر جا را بيافريد تا آنكه زمين بر روى آب قرار گيرد و متحرك نشود * ( وَأَنْهاراً ) * و پيدا كرد در زمين جويهاى آب روان ضم انهار بر جبال به جهت آنست كه كه جبال اسباب تولد انست * ( وَمِنْ\r\n","description":"","footnote":"","page_name":" 88 ","page_number":88},
  {"content":"\r\n* ( كُلِّ الثَّمَراتِ ) * متعلق است بما بعد يعنى از همه ميوه ها * ( جَعَلَ فِيها ) * گردانيد در زمين يعنى آفريد در آن از جميع انواع ثمرات * ( زَوْجَيْنِ اثْنَيْنِ ) * دو صنف چون سياه و سفيد و خورد و بزرگ و ترش و شيرين و حار و بارد و برى و بوستانى و زمستانى و تابستانى و امثال آن بدانكه زوج بمعنى يكى از زوجين است و ذكر اثنين براى تاكيد زوجين است هم چنان كه داب عربست * ( يُغْشِي اللَّيْلَ النَّهارَ ) * مىپوشاند و در ميكشد شب را بروز تا هوا بعد از آنكه روشن بوده تاريك مىشود اين اكتفاء باحد الضدين است چه از اينجا در ميتوان يافت كه تغشيه روز در شب تيره تا هوا بعد از تيرگى روشن گردد هم از جانب او است * ( إِنَّ فِي ذلِكَ ) * بدرستى كه در اين آثار و قدرت كه مذكور شد * ( لآياتٍ ) * هر آينه نشانهاى روشن است * ( لِقَوْمٍ يَتَفَكَّرُونَ ) * براى گروهى كه تفكر كنند و دانند كه تكون اين اشياء و تخصيص هر يك به چيزى دليلى روشن است بر وجود صانع حكيم * ( وَفِي الأَرْضِ ) * و در زمين * ( قِطَعٌ مُتَجاوِراتٌ ) * پاره ها است پيوسته به يكديگر يعنى اين نيز يكى از دلايل قدرتست كه قطعهاى مختلفه زمين به يكديگر پيوسته بعضى شايسته زراعت و برخى شوره زار و پاره ريك آميز و قطعهء سنگستان بعضى سخت و پارهء نرم و پاره صالح زرع نه غرس و به عكس و اگر قادر مختار تخصيص هر يك نميكرد بر\r\nصفتى دون صفتى ديگر و بر وفق اراده افعال خود را بر آن واقع نميگردانيد بوجهى دون وجه ديگر اختلاف در آن راه نمىيافته به جهت اشتراك اين قطع در طبيعت ارضيه و آنچه لازم آنست * ( وَجَنَّاتٌ مِنْ أَعْنابٍ ) * و ديگر دال بر قدرت كامله او است اينكه در اين زمين بوستانها است از انگور بسيار * ( وَزَرْعٌ ) * و كشتها * ( وَنَخِيلٌ ) * و خرمابنان * ( صِنْوانٌ ) * چند شاخ از يك اصل جسته * ( وَغَيْرُ صِنْوانٍ ) * و نه چنان بلكه متفرق الاصول يعنى هر يك شاخ از بيخى رسته توحيد زرع به جهت آنست كه در اصل مصدر است و صنوان جمع صنو است كه آن نخله ايست كه آن را دو شاخ باشد و اصل آن يكى و حفص زرع و نخل تا آخر برفع ميخواند معطوف بر جنات و صنوان را بضم صاد ميخواند و اين لغت از تميمست مانند قنوان كه جمع قنو است * ( يُسْقى بِماءٍ واحِدٍ ) * آب داده مىشود اين اشجار و زرع بيك آب * ( وَنُفَضِّلُ بَعْضَها ) * تفضيل ميدهيم بعضى را از آن * ( عَلى بَعْضٍ ) * بر بعضى ديگر * ( فِي الأُكُلِ ) * در ميوه بحسب شكل و لون و رايحه و طعم يعنى با وجود آنكه همه يك آب ميخورند مختلف الصفاتاند پس اين نيز دالست بر وجود صانع حكيم چه اختلاف آن با اتحاد اصول و اسباب نيست مگر بتخصيص قادر مختار\r\n","description":"","footnote":"","page_name":" 89 ","page_number":89},
  {"content":"\r\nعاصم يسقى بتذكير ميخواند بر تاويل ما ذكر * ( إِنَّ فِي ذلِكَ ) * بدرستى كه در آن چه ذكر كرده شده * ( لآياتٍ ) * هر آينه دلالتهاى واضح است * ( لِقَوْمٍ يَعْقِلُونَ ) * مرقومى را كه تعقل كنند و تامل نمايند كه اختلاف ميوه ها بر اشجار با آنكه از يك آب پرورش مىيابند نمىتواند بود الا بارادهء قادر مختار در تبيان آورده كه اين مثل بنى آدم است در اختلاف الوان و اشكال و هيئات و اصوات و اخلاق با وجود آنكه پدر همه يكيست و ابو هارون عبدى نيز روايت كرده كه از ابو سعيد خدرى سؤال كردم ابا سعيد مرا از حال على بن ابى طالب ع آگاه كن و آنچه از فضايل او ميدانى خبر ده جواب داد كه يا ابا هارون بدان و آگاه باش كه من از رسول خدا ص شنيدم كه فرمود كه مردمان از درختان متعددند و من و على از يك درختيم و من اصل آن درختم و على بن ابى طالب فرع آن درخت ( فطوبى لمن استمسك باصلها و اكل من فرعها ) پس خوشا حال آن سعادتمندى كه تمسك باصل آن شجره نمايد و از ثمار اغصان آن محفوظ گردد و عبد الرحمن بن ابى حماد كه يكى از روات معتبره اهل سنت و جماعتست روايت كرده از اسحاق بن ابراهيم عطار از عبد اللَّه بن محمد بن عقيل از جابر بن عبد اللَّه كه جابر فرمود كه من از رسول خدا شنيدم كه خطاب بعلى ابن ابى طالب نموده فرمود كه\r\nيا على الناس من شجر شتى و انا و انت من شجرة واحدة\r\nيعنى اى على همه مردمان از درختان متعدده‌اند و من و تو از يك درختيم و نيز از مجاهد نقل است كه حقتعالى در ميوه ها تفاضل نهاد كه در بنى آدم كه از يك پدر و مادرند و مع ذلك يكى دراز است يكى كوتاه و يكى سفيد و ديگر سياه و غير آن و از حسن بصرى نقلست اين مثل اختلاف قلوب است در اختلاف آثار و عقايد چنانچه زمين بعضى از قطع او باران آن را قبول مىكند به جهت رخاوه و نرمى و بعضى قبول نميكند بسبب صلابت و خستى همچنين باران الطاف كه از كتاب او سبحانه بر دلها ريزان مىشود بعضى قبول ايمان ميكنند به جهت رخاوت و نرمى و برخى قبول نميكنند بواسطهء قساوت سختى و چون ذكر ادله فرموده بر قدرت كامله خود بر انشا و اعاده در عقب آن تعجب مىكند از تكذيب ايشان ببعث و نشور بقوله * ( وَإِنْ تَعْجَبْ ) * و اگر عجب ميدارى اى محمد از انكار كافران بعث و نشور را و عدم تدبر ايشان در دلايل وحدت و قدرت * ( فَعَجَبٌ قَوْلُهُمْ ) * پس حقيق و سزاوار است كه تعجب كرده شود از قول ايشان يعنى تعجب تو بجاى خود است چه هر كه قادر باشد بر انشاى آنچه بر تو خوانديم هر آينه اعاده بر او آسانتر خواهد بود به جهت آنكه آيات معدوده هم چنان كه دالند بر وجوب مبدء دالند بر امكان اعاده از حيثيت آنكه دلالت دارند بر كمال و قدرت او سبحانه و مواد قابل انواع تصرفات اويند پس جاى آنست كه تعجب كنى از سخنان ايشان كه ميگويند بر سبيل انكار كه * ( إِذا كُنَّا تُراباً ) * آيا آن وقت كه ما باشيم خاك يعنى بعد از مرگ كه ما خاك شويم * ( إِنَّا لَفِي\r\n","description":"","footnote":"","page_name":" 90 ","page_number":90},
  {"content":"\r\n* ( خَلْقٍ جَدِيدٍ ) * آيا باشيم مادر آفرينش تو يعنى باز ما را زنده گردانند * ( أُولئِكَ ) * آن گروه كه با وجود آنكه خدا را خالق آسمان و زمين ميدانند و به جهت عناد هيچ فكر نميكنند كه هر كه بر ابداء قادر باشد بر اعاده قادر تواند بود * ( الَّذِينَ ) * آناناند كه * ( كَفَرُوا بِرَبِّهِمْ ) * نگرويدند بپروردگار خود به جهت ناگرويدن ايشان بقدرت او بر حشر و نشر * ( وَأُولئِكَ الأَغْلالُ ) * و آن گروه غلها * ( فِي أَعْناقِهِمْ ) * در گردنهاى ايشان است يعنى مقيدند باغلال ضلال و به جهت فرط عناد از آن خلاصى ندارند و يا روز قيامت غل آتشين بر گردن ايشان نهند و اين از علامات كفار باشد در دوزخ * ( وَأُولئِكَ ) * و آن گروه * ( أَصْحابُ النَّارِ ) * ملازمان آتش دوزخاند * ( هُمْ فِيها ) * ايشان در آن * ( خالِدُونَ ) * جاويدانند بدانكه ميان علما اختلافست در ما يعاد به ابو القاسم بلخى بر آنست كه حقتعالى جميع اجزاء شخص را اعاده كند و ابو هاشم گفته كه اجزايى كه به آن زنده از غير خود متميز مىشود اعاده كرده شود بعد از آن از اين قول برگشته و قايل باعاده حيات شد با بينه و نزد قاضى ابو الحسن اعاده در بينه است و ما عداى آن تبدل در آن جايز است و اين اصح اقوال است در خبر است كه نضر بن حارث و اشباه آن استعجال عذاب ميكردند بر سبيل استهزاء و انكار حق تعالى فرمود * ( وَيَسْتَعْجِلُونَكَ ) * و طلب تعجيل ميكنند از تو * ( بِالسَّيِّئَةِ ) * بعقوبتى كه خداى براى ايشان مقرر كرده * ( قَبْلَ الْحَسَنَةِ ) * پيش از عافيت و چون حق تعالى عذاب استيصال را از اين امت صرف كرده و تعذيب مكذبان آن حضرت را تاخير فرموده و با قيامت افكنده پس آن تاخير حسنه است و آن استيصال سيئه و كافران استعجال عذاب استيصال ميكردند قبل از احسان الهى بر ايشان بتاخير آن و بر وجه انكار و استهزاء در آن استعجال ميكردند * ( وَقَدْ خَلَتْ ) * و حال آنكه گذشته است * ( مِنْ قَبْلِهِمُ الْمَثُلاتُ ) * پيش از ايشان عقوبتهاى امثال ايشان از مكذبان چون خسف و مسخ و رجفه پس ايشان چرا بدان اعتبار نميگيرند و تجويز مثل آن نميكنند بر خود مثلات جمع مثلست بفتح تا و ضم آن چون صدقه و صدقه و تسميه عقوبت به آن به جهت آنست كه آن مثل معاقب عليه است و منه المثال للقصاص كما يقال ( امثلت الرجل من صاحبه اذا اقتصصته ) * ( وَإِنَّ رَبَّكَ ) * و بدرستى كه پروردگار تو * ( لَذُو مَغْفِرَةٍ ) * هر آينه خداوند آمرزش است * ( لِلنَّاسِ ) * براى مردمان يعنى كافران چون ايمان آرند و تصديق كنند خداى بيامرزد ايشان را و ببخشايد * ( عَلى ظُلْمِهِمْ ) * بر ستم ايشان يعنى كفر ايشان بيامرزد و از سر معاصى ايشان\r\n","description":"","footnote":"","page_name":" 91 ","page_number":91},
  {"content":"\r\nدر گذرد چه ايمان هادم جرايم زمان كفر\r\nاست مراد حقوق اللَّه است نه حقوق الناس چه اسلام رفع حقوق مردمان نميكند باجماع * ( وَإِنَّ رَبَّكَ ) * و بدرستى كه آفريدگار تو * ( لَشَدِيدُ الْعِقابِ ) * سخت عقوبت است بر كافران اگر مصر باشند بر كفر و تكذيب و گفته‌اند ذو مغفرتست بر مؤمن بتوبه و استغفار و سخت عقوبت است بر كافران بانكار و استكبار محققان بر آنند كه تمهيد قواعد خوف و رجاء در اين آيه است چه آن حضرت ذكر مغفرت فرموده تا از رحمت او نااميد نشوند و بيان عقوبت نموده تا از هيبت او ايمان نباشند و از سعيد بن مسيب روايتست كه چون اين آيه نازل شد حضرت رسالت فرمود كه اگر عفو خداى نبودى عيش هيچ احدى گوارنده نشدى و اگر وعيد حق نبودى همه كس تكيه بر عفو كرده از عمل باز ماندى و بعد از آن فرمود كه اگر بندگان قدر رحمت الهى و عفو و تجاوز او را دانستندى چشمهاى ايشان بدان روشن شدى و اگر قدر عذاب و عقوبت و نكال او سبحانه شناختندى هرگز چشم ايشان از گريه باز نه ايستادى و چشم ايشان هيچ روشن نگشتى علم الهدى رحمه اللَّه فرموده كه آيه دالست بر جواز مغفرت عصات اهل قبله و چون مغفرت در اين آيه متعلق بمشيت نيست و مقيد به آن نه بلكه على الاطلاق واقع شده پس اميدوارى تمام بمغفرت او سبحانه ميتوان داشت * ( وَيَقُولُ الَّذِينَ كَفَرُوا ) * و ميگويند آنان كه كافر شدند * ( لَوْ لا أُنْزِلَ ) * چرا فرو فرستاده نميشود * ( عَلَيْه ) * بر محمد * ( آيَةٌ مِنْ رَبِّه ) * نشانه از پروردگار او يعنى معجزه كه ما مىطلبيم چون عصاى موسى و احياء عيسى * ( إِنَّما أَنْتَ مُنْذِرٌ ) * جز اين نيست كه تو بيم كننده يعنى فرستاده شده براى بيم كردن و بر تو همين بلاغست و بس يا اظهار معجزه داله بر وفق آن و ترا در اظهار آيات مقترحه بدون اراده ما چه اختيار * ( وَلِكُلِّ قَوْمٍ ) * و مر هر گروهى را * ( هادٍ ) * راه نماينده ايست يعنى پيغمبرى كه مخصوص باشد بمعجزى در صورت آنچه غالب بود بر قوم او چون سحر در زمان موسى و طب در وقت عيسى پس معجزه موسى و عيسى كه شما ميطلبيد اختصاص به زمان ايشان داشته و چون فصاحت بر شما غالب است قوىترين معجزه من قرآنست فَأْتُوا بِسُورَةٍ مِنْ مِثْلِه بدان كه فخر الدين رازى كه يكى از اعاظم اهل سنت است در تفسير كبير خود آورده است كه چون اين آيه نزول يافت پيغمبر ص دست مبارك بر سينه شريف خود نهاد و فرمود منم نبى منذر و بعد از آن دست مبارك بر دوش على نهاد و به او خطاب كرد و فرمود كه\r\nيا على بك يهتدى المهتدى بعدى\r\nبعد از من مردمان به تو مهتدى شوند نه به غير تو حافظ ابو نعيم اصفهانى كه از مشاهير اهل سنت است نيز در تفسير خود آورده و نقل از عطاى بن سايب كه عطا روايت كرده از سعيد بن جبير و سعيد از ابن عباس كه چون اين آيه نزول يافت سرور انبياء فرمود كه\r\nانا المنذر و على الهادى\r\nمنم منذر خلقان و على بن ابى طالب هادى و رهنماى\r\n","description":"","footnote":"","page_name":" 92 ","page_number":92},
  {"content":"\r\nايشان و ثعلبى در تفسير خود ذكر كرده است از اسد اللَّه الغالب على بن ابى طالب عليه السّلام كه فرمود\r\nالمنذر النبى و الهادى رجل من بنى هاشم\r\nيعنى نفسه تفسير معنى حديث آنست كه آن حضرت فرمود كه نبى منذر سرور انبيا است و هادى مردى از آل بنى هاشم است كه منم و سعيد بن مسيب روايت كرده از ابو هريرة كه او گفت\r\nهادى هذه الامة على بن ابى طالب ع\r\nو از ابن عباس نيز روايتست كه بعد از نزول اين آيه حضرت رسالت دست بر سينه خود نهاد و گفت\r\nانا المنذر\r\nو دست بر سينه امير المؤمنين ع نهاد و گفت\r\nانت الهادى يا على بك يهتدى المهتدون من بعدى\r\nو اينروايت را حاكم ابو القاسم الخسكانى در كتاب شواهد التنزيل باسناد از ابراهيم ابن حكم بن ظهير از پدر خود از حكم بن جبير از ابى برده اسلمى روايت كرده كه حضرت رسالت ص دست امير المؤمنين ع را به سينه خود نهاد و گفت\r\nانما انا منذر\r\nو بعد از آن دست خود را به سينه امير المؤمنين نهاد و گفت\r\nو لكل قوم هاد\r\nو بعد از آن فرمود كه\r\nانا منارة الأنام و غايه الهدى و امير الغراء اشهد على ذلك انك كذلك\r\nو نيز در بيان كمال علم و قدرت خود ميفرمايد كه * ( اللَّه يَعْلَمُ ) * خدا ميداند * ( ما تَحْمِلُ ) * آنچه بر ميدارد * ( كُلُّ أُنْثى ) * هر زنى از فرزندان نر و ماده و سياه و سفيد و خوب و زشت و دراز و كوتاه و غير آن و يا عالم است بعلم ازلى بشقاوت و سعادت فرزند * ( وَما تَغِيضُ الأَرْحامُ ) * و داند آنچه بكاهد رحمها يعنى حقتعالى بكاهاند در رحم از كودك كه تمام خلقة بيرون نيايد * ( وَما تَزْدادُ ) * و آنچه زياده سازد يعنى خداى فزون گرداند در جثه ولد از اعضاى زايده و گفته‌اند مراد از زياده و كم عدد ولد است چه رحم مشتمل است بر يك فرزند تا چهار و نهاية اولاد در رحم چهار است نزد حنفى و در انوار از شافعى نقل مىكند كه در يمن زنى پنج بطن بزاد در هر بطن پنج دختر و از بعضى از ثقات منقولست كه در جزاير عرب زنى از يك شكم ده پسر آورد و آن خانه كه در آن وضع ايشان نموده آن را بيت العشر نام نهاده‌اند و اللَّه قادر على ما يشاء و يا مراد مدت حمل است و اقل آن باتفاق ششماه است و اكثر آن نزد حنفى دو سال و نزد شافعى چهار سال و بيش مالك پنجسال و نزد اهل حق ده ماه و برواية موثقه در عهد عمر زنى فرزند ششماهه آورد عمر حكم برجم او كرد و امير المؤمنين ع فرمود\r\nخاصمتك بكتاب اللَّه غلبتك\r\nاگر زن با تو بكتاب خدا خصومت كند بر تو غلبه كند گفت چگونه فرموده زيرا كه حقتعالى ميفرمايد كه وَحَمْلُه وَفِصالُه ثَلاثُونَ شَهْراً و در جاى ديگر فرموده كه وَالْوالِداتُ يُرْضِعْنَ أَوْلادَهُنَّ حَوْلَيْنِ كامِلَيْنِ هر گاه كه دو سال را كه مدت رضاع است از سى ماه كم كنى شش ماه بماند پس مدت حمل ششماه باشد عمر گفت صدقت راست گفتى پس بفرمود تا زن را رها كردند * ( وَكُلُّ شَيْءٍ عِنْدَه ) * و همه خيزى نزد او * ( بِمِقْدارٍ ) * به اندازه ايست كه\r\n","description":"","footnote":"","page_name":" 93 ","page_number":93},
  {"content":"\r\nاز آن زياد و كم نميشود كقوله إِنَّا كُلَّ شَيْءٍ خَلَقْناه بِقَدَرٍ چه حقتعالى مخصوص ساخته است هر حادثى را بوقتى و حالى معين و مهيا ساخته براى آن اسباب كه مقتضى آنست * ( عالِمُ الْغَيْبِ ) * او است داننده پوشيده ها از حس * ( وَالشَّهادَةِ ) * و آشكارا يعنى ظاهر بر حواس * ( الْكَبِيرُ ) * بزرگوار و عظيم الشان * ( الْمُتَعالِ ) * مستغنى بر همه بقدرت كامله يا بلند مرتبه از نعت مخلوقات و متعالى از آن\r\n* ( سَواءٌ مِنْكُمْ ) * يكسانست از شما در پيش علم او * ( مَنْ أَسَرَّ الْقَوْلَ ) * هر كه بپوشد سخنى را در نفس خود * ( وَمَنْ جَهَرَ بِه ) * و هر كه آشكارا كند آن را با ديگرى * ( وَمَنْ هُوَ مُسْتَخْفٍ ) * و هر كه او طلب كننده خفا است و پوشيده عمل خود * ( بِاللَّيْلِ ) * در شب * ( وَسارِبٌ ) * و هر كه ظاهر و آشكارا كننده قول و فعل خود است * ( بِالنَّهارِ ) * در روز يعنى هيچ چيز از قول و فعل سر او علانية بر او پوشيده نيست سارب عطفست بر من و يا بر مستخف و آن هنگام ترك من با آنكه مفيد معنى استوا است باعتبار آنست كه در معنى اثنين است كانه قال سواء منكم اثنان مستخف بالليل و سارب بالنهار كقوله تكن مثل من ناديت يصطحبان آيه مقر و كمال علم اوست و شمول آن بر جميع امور * ( لَه ) * مر آن كسى را كه مىپوشد يا آشكارا مىكند قول و فعل خود را و يا خدا را * ( مُعَقِّباتٌ ) * فرشتگانند كه در پى در آيند آن كس را در حفظ او و افعال و اقوال او و آن جمع معقبه است ماخوذ از عقب مبالغه عقبه اذا جاء على عقبه * ( مِنْ بَيْنِ يَدَيْه ) * از پيش روى او * ( وَمِنْ خَلْفِه ) * و از پس او * ( يَحْفَظُونَه ) * نگاه ميدارند او را * ( مِنْ أَمْرِ اللَّه ) * بفرمان خدا و بتدبير او و آنچه از او صادر شود مينويسند و ايشان را بر ره و كرام الكاتبين گويند و در تبيان آورده كه ايشان ده ملكند بروز و ده ملكند بشب و اصح و اشهر آنست كه دو ملكاند بروز و دو بشب و گفته‌اند حقتعالى فرشتگانى آفريده تا بندگان او را نگاه ميدارند از مضار و مكاره و در زاد المسير از كعب الاحبار نقل مىكند كه اگر خداى تعالى ملائكه را موكل آدميان نكردى جنيان ايشان را بربودندى از روى زمين و در خبر است كه خداى تعالى را فرشتگانىاند موكل بحفظ ما تا شياطين را از ما ميرانند چنان كه كسى مگس را از انگبين ميراند و در آثار آمده كه يكى از بزرگان صحابه از رسول ص پرسيد كه بر ما چند فرشته موكل است فرمود دو فرشته يكى بر راست و ديگرى بر چپ آنكه بر راستست امير است بر آنكه بر چپ است چون بنده حسنه كند فرشته دست راست يكى را ده نويسد و اگر سيئه كند فرشته دست چپ گويد كه بنويسم گويد نه توقف كن تا باشد كه پشيمان شود يا استغفار كند و توبه نمايد اگر استغفار كند و توبه\r\n","description":"","footnote":"","page_name":" 94 ","page_number":94},
  {"content":"\r\nكند و بر وى چيزى ننويسد و اگر نه وى را گويد كه بنويس كه خداى ما را از اين برهاناد كه بد قرينى است ما را نه خداى را مراقبة مىكند و نه از ما شرم ميدارد ذلك قوله ما يَلْفِظُ مِنْ قَوْلٍ إِلَّا لَدَيْه رَقِيبٌ عَتِيدٌ و دو فرشته ديگرند كه ما را نگاه ميدارند و ذلك قوله * ( مُعَقِّباتٌ مِنْ بَيْنِ يَدَيْه وَمِنْ خَلْفِه ) * و فرشته ديگر هست كه موى پيشانى بدست او است يعنى مسلط است بر تو چون تواضع كنى ترا رفيع كند و اگر تكبر كنى ترا وضيع كند و فرشته ديگر هست بر لب تو حفظ هيچ چيز از اقوال تو نميكند مگر صلوات تو بر محمد و آل او صلَّى اللَّه عليه و آله و سلَّم و دو فرشته ديگر موكلند تا مار در دهن تو نشود و دو فرشته ديگر بر چشمهاى تو موكلاند و اين ده فرشته موكلند بر هر آدمى بشب و ده ديگر در روز چون ده شب بيايند ده روز بروند و مجموع بيست فرشته‌اند و ابليس بروز متعرض وسوسه آدميان باشد و فرزندش در شب در خبر است كه چون شب در آيد فرشتگان روز بروند حقتعالى گويد كه بنده مرا چگونه گذاشتيد گويند خدايا تو داناترى وى را در نماز رها كرديم و با فرشتگان شب گويد بنده مرا در چه وقت دريافتيد گويند كه او را در نماز دريافتيم حقتعالى گويد گواه باشيد كه من او را مستغرق رحمة خود گردانيدم از ائمه هدى عليه السّلام مرويست كه مراد دو فرشته روز و دو فرشته شباند كه در وقت نماز صبح نزد بنده حاضر ميباشند و هو معنى قوله إِنَّ قُرْآنَ الْفَجْرِ كانَ مَشْهُوداً سعيد بن جبير از عبد اللَّه عباس روايت كرده كه مراد بقوله * ( لَه مُعَقِّباتٌ ) * پادشاهى است كه او را نگاهبانان باشند بشب و روز بتوهم آنكه او\r\nرا از نازله و حادثه كه اراده الهى بوقوع آن تعلق گرفته باشد نگاه توانند داشت و برواية ضحاك مراد پادشاهان كافرند كه گمان برند كه حارس ايشان را از خدا نگاه تواند داشت و بنا بر اين وجه مورد آيه تهكم باشد ابن جريح بر آنست كه ضمير راجع برسولست يعنى او را نگهبانان باشد كه وى را نگاه ميدارند از شر جنيان و از طوارق شب و روز و ابن زيد بر آنست كه اين آيه در قصه عامر بن طفيل و ازيد بن ربيعه نازل شده و صورت آن بر اينوجه است كه در سال نهم از هجرت كه رسول صلَّى اللَّه عليه و آله و سلَّم در مسجد نشسته بود با جمعى از اصحاب ايشان در مسجد در آمدند مردمان بر خواستند يكى از صحابه گفت يا رسول اللَّه ابن عامر بن طفيل است كه متوجه تو است فرمود بگذاريد كه بيايد اگر خدا خيرى به او دهد مهتدى شود وى بيامد و نزد رسول صلَّى اللَّه عليه و آله و سلَّم بايستاد و گفت اى محمد صلَّى اللَّه عليه و آله و سلَّم اگر من اسلام آرم مرا چه باشد فرمود آنچه ديگر مسلمانان راست و آنچه بر ايشانست گفت خلافت را از پس خود به من دهى فرمود آن به من تعلق ندارد بلكه اين بامر او سبحانه است بهر كه اراده او باشد بوى دهد گفت مرا امير اهل و بر ميكنى تا تو امير اهل مدر باشى و من امير اهل و بر فرمود نه گفت مرا چه منصب ميدهى فرمود عنان اسبان در دست تو نهم تا بر آن غزا كنى گفت عنان اسبان خود در دست منست در اين باب مرا با تو حاجتى نيست و ليكن برخيز تا با يكديگر مناظره كنيم\r\n","description":"","footnote":"","page_name":" 95 ","page_number":95},
  {"content":"\r\nتا به بينيم كه حق بجانب كيست حضرت برخواست و با او بموضعى بنشست و مناظره آغاز كردند و عامر ازيد را نيز گفته بود كه چون با او خصومت و نزاع كنم او از من بلند شود تو از پس من در آى و تيغى بكش و او را بكش پس بر آن اتفاق كردند چون ميان عامر و رسول مناظره و خصومت اشتداد يافت از يد بر خواست تا پس پشت رسول رفت كه تيغ فرود آورد چون شبيرى از تيغ از غلاف بيرون كشيد حضرت دريافته گفت\r\nاللهم اكفينهما بما شئت\r\nبار خدايا شر اينها را از من كفايت كن بر وجهى كه خواهى حقتعالى صاعقه را بفرستاد و ازيد را بسوخت و عامر بگريخت و گفت اى محمد صلَّى اللَّه عليه و آله و سلَّم خداى خود را بخواندى تا ازيد را بكشت بلات و عزى قسم كه من اينشهر را بر تو پر از لشگر كنم رسول گفت خداى من آن را كفايت كند پس عامر بسراى زن سلوليه فرود آمد و بام داد برخواست و سلاح در پوشيد از مدينه بيرون آمد و در صحرا مىتاخت و ميگفت بلات و عزى كه اگر محمد صلَّى اللَّه عليه و آله و سلَّم با من بصحرا بيرون آيد او را صاحبش را يعنى ملك الموت را بنيزه بر دوزم حقتعالى فرشته را فرستاد تا يك پر بر وى زد و او را بينداخت در حال غده بزرگ از زانوى وى بيرون آمد پس به خانه زن سلوليه رفت و گفت غدة كغدة البعير و الموت فى بيت سلوليه پس بر اسب سوار شد تا بقبيله خود رود در راه بر پشت اسب بمرد و بجهنم رفت حقتعالى دعاى رسول را در باره او اجابة كرد و آيه سَواءٌ مِنْكُمْ الى قوله وَما دُعاءُ الْكافِرِينَ إِلَّا فِي ضَلالٍ در اين قصه نزول فرمود بعد از آن گفت كه * ( إِنَّ اللَّه ) * بدرستى كه خداى * ( لا يُغَيِّرُ ) * تغيير نكند * ( ما بِقَوْمٍ ) * آنچه به آن كرده باشد از عافيت و نعمة * ( حَتَّى يُغَيِّرُوا ما ) * تا وقتى كه آن گروه تغيير دهند * ( ما بِأَنْفُسِهِمْ ) * آنچه در نفسهاى ايشانست يعنى بدل كنند احوال جميله را باخلاق دنيه سلمى گفته كه تغيير دهند زبان را از ذكر او و متغير گردانند دلها را از ياد او و ما دام كه دل و زبان با او راست دارند و غفلة نورزند آثار فيض بديشان رسد در خبر است كه چون تحريم خمر مؤكد شد رسول صلَّى اللَّه عليه و آله و سلَّم در كوچه از كوچهاى مدينه ميگذشت جوانى انصارى مىآمد قرابه شراب در سر داشت چون رسول صلَّى اللَّه عليه و آله و سلَّم را بديد متغير شد و بترسيد و راه گريز نيافت كه فرار كند در دل نيت را با خداى خالص گردانيد و گفت بار خدايا اگر يك بار ديگر پرده بر روى كار من بكشى ديگر بر سر اينمعصيت نروم پس ترسان و لرزان مىآمد تا رسول صلَّى اللَّه عليه و آله و سلَّم به او رسيد سلام كرد رسول صلَّى اللَّه عليه و آله و سلَّم فرمود كه اى فلان چيست اينكه در سر دارى جوان از ترس گفت يا رسول اللَّه اين پاره سر كه است فرمود بيار تا به چشم وى با خوف تمام و دست لرزان قرابه را از سر برگرفت و پاره از آن بر دست رسول ريخت راوى گويد كه آن سركه صافى پاكيزه شده بود رسول صلَّى اللَّه عليه و آله و سلَّم از آن بچشيد و ياران نيز بچشيدند آن مرد متعجب فرو ماند گفت يا رسول اللَّه صلَّى اللَّه عليه و آله و سلَّم به آن خدا كه تو را به حق بخلق فرستاد كه\r\n","description":"","footnote":"","page_name":" 96 ","page_number":96},
  {"content":"\r\nمن خمر در قرابه كرده بودم فرمود راست گفتى و لكن چون مرا ديدى و در دل قصد توبه نصوح كردى و از صميم قلب با خدا عهد كردى كه اگر مرا رسوا نكنى من بعد بر سر اين خطا نروم پس حقتعالى بصدق نيت تو نظر فرموده خمر را سركه كرد پس اين آيه تلاوت فرمود كه * ( إِنَّ اللَّه لا يُغَيِّرُ ما بِقَوْمٍ حَتَّى يُغَيِّرُوا ما بِأَنْفُسِهِمْ ) * ابن عباس فرموده كه هر گاه حقتعالى بر قومى نعمتى عطا فرمايد و ايشان بشكرگذارى آن قيام نمايند حقتعالى آن نعمت را بر ايشان زياد گرداند و اگر كفران نمايند از ايشان سلب كند و الى هذا المعنى اشار امير المؤمنين ( ع ) بقوله\r\nاذا اقبلت عليكم اطراف النعم فلا تنفروا اقصاها بقلة الشكر\r\n* ( وَإِذا أَرادَ اللَّه ) * و چون خواهد خداى يعنى حكمت او مقتضى اين باشد كه برساند * ( بِقَوْمٍ سُوْءاً ) * بگروهى عذاب و عقوبت و هلاكت * ( فَلا مَرَدَّ لَه ) * پس باز گردانيدن نيست آن را يعنى كسى نتواند كآن را رد كند از خود يا ديگرى آن را از او باز نتواند داشت * ( وَما لَهُمْ ) * و نيست مر آن قوم را * ( مِنْ دُونِه ) * بجز از خداى * ( مِنْ والٍ ) * كسى كه متولى امر ايشان شود و در رفع عذاب يارى ايشان كند تسميه عقاب به سوء جهة آنست كه منشأ آن فعل بد است و در اين آيه دليلست بر آنكه خلاف مراد اللَّه محال است و نيز از كمال قدرت خود اخبار ميفرمايد بقوله * ( هُوَ الَّذِي ) * او است آنكه * ( يُرِيكُمُ الْبَرْقَ ) * بشما نمايد برق و او آن لمعانيست سريع الزوال كه از سحاب ظاهر گردد و نشانه باران باشد پس خدا برقيرا مينمايد * ( خَوْفاً ) * براى ترس مسافر و كسى كه باران او را ضرر رساند * ( وَطَمَعاً ) * و براى طمع مقيم و جمعى كه بباران محتاج باشند در انوار گفته كه انتصاب اين هر دو اسم بر عليه است بتقدير مضاف اى اراده خوف و طمع تا شرط مفعول له كه آن اتحاد فاعل فعل معلل و معلل له است متحقق شود و يا بر تاويل اخافة و اطماع و يا حالست از برق يا مخاطبين بر اضمار و يا اطلاق مصدر بمعنى مفعول يا فاعل براى مبالغه * ( وَيُنْشِئُ ) * و بديد آرد در هوا بر سبيل ابتداء و اختراع * ( السَّحابَ الثِّقالَ ) * ابرهاى را كه به آب گران بارند و اين جمع ثقيله است و وصف سحاب به آن بجهة آنست كه اسم جنس است در معنى جمع * ( وَيُسَبِّحُ الرَّعْدُ ) * و تسبيح ميگويد رعد * ( بِحَمْدِه ) * متلبس به حمد خداى يعنى تسبيح را با تحميد مقترن ميسازد و ابن عباس از پيغمبر ( ص ) روايت كرده كه رعد ملكيست كه سحاب را ميراند و برق تازيانه او است كه ابر را ميراند و در حقايق سلمى از ابن ريحانى نقل مىكند كه رعد صاعقه فرشتگانست و برق آه پر سوز و باران گريه ايشان و در انوار گفته كه در كلام مضاف مقدر است اى يسبح سامعوه يعنى شنوندگان رعد بجهة ترس بآواز بلند تسبيح و تحميد ميكنند خداى را و يا آنكه مراد آنست كه حال رعد ذاكر\r\n","description":"","footnote":"","page_name":" 97 ","page_number":97},
  {"content":"\r\nوحدانيت و كمال قدرت او است و دال بر فضل و نزول رحمت او و بنا بر اين تسبيح و حمد ايشان مانند سجده جمادات است يعنى مكنونات دالند بر وجود آفريدگارى كه مستجمع جميع صفات كمالست سعيد بن جبير از عبد اللَّه بن عباس روايت كرده كه جمعى يهود نزد پيغمبر ( ص ) آمدند و گفتند اى محمد ( ص ) ما آمده ايم تا از تو مسئله چند بپرسيم اگر جواب بصواب دهى ايمان آوريم فرمود عهد كرديد كه خلاف اين نكنيد گفتند آرى بر عهد خوديم گفتند ما را خبر ده كه رعد چه چيز است فرمود فرشته ايست موكل بر ابرها تازيانه در دست گرفته به آن ابر را ميراند هر جا كه خدا ميخواهد و گفتند اين صدا او را چيست فرمود كه زجر او است تا ابر را آنجا برد كه خواهد گفتند راست گفتى و مرويست كه امير المؤمنين ( ع ) در حين سماع رعد خطاب ميكرد و ميگفت\r\nسبحان من سبحت له\r\nو پيغمبر ( ص ) چون آواز رعد شنيدى فرمود كه\r\nاللهم لا تقتلنا بغضبك و لا تهلكنا بعدلك و عافنا قبل ذلك\r\nابو هريره گفت كه چون رعد واقع شدى رسول ( ص ) گفتى كه\r\nسبحان من تسبح الرعد بحمده\r\n* ( وَالْمَلائِكَةُ مِنْ خِيفَتِه ) * يعنى پاكا خداوندى كه تسبيح و حمد او مىكند رعد و تسبيح او مىكند مجموع فرشتگان يا آنها كه اعوان رعدند از ترس خدا از ابن عباس منقولست كه هر كه آواز رعد بشنود و بگويد ( سبحان الذى يسبح الرعد بحمده و الملائكة من خيفته و هو على كل شيء قدير ) اگر او را صاعقه رسد دية او بر من و هم از ابن عباس منقولست كه رعد فرشته ايست كه چون آواز بردارد بتسبيح در آسمان هيچ فرشته نماند مگر كه آواز بتسبيح خداى بردارد و نزد آن حال حقتعالى باران ميفرستد * ( وَيُرْسِلُ الصَّواعِقَ ) * و فرو مىآورد صاعقه ها از ابر * ( فَيُصِيبُ بِها ) * پس مىرساند آن را * ( مَنْ يَشاءُ ) * هر كه را ميخواهد كه بدان هلاك سازد مانند از يدين ربيعه كه صاعقه به او آمد و وى را بسوخت از امام محمد باقر ( ع ) منقولست كه فرموده صاعقه بمؤمن و كافر رسد اما به كسى نرسد كه او نزد آن ذاكر خداى بوده باشد و مرويست كه مردى از طواغيت عرب رسول خداى جمعى از اصابه را نزد او فرستاد تا او را باسلام دعوت كند چون وى را به آن دعوت كردند گفت بگوئيد كه خداى محمد كه شما مرا به او دعوت ميكنيد از چه چيز است از مرواريد است و از ياقوت و يا از زر سرخ گفتند خدا بىمثل و شبه است وى را به هيچ چيز تشبيه نشايد كرد و انقياد نكرد پس بازگشتند و رسول را به آن اخبار كردند فرمود برويد و ديگر باره وى را دعوت كنيد چون دعوت كردند گفت من اجابت نكنم تا خداى محمد را معاينه نه بينم و ندانم كه او از چه چيز است اصحاب معاودت نمودند و صورت حال بموقف عرض رسانيدند فرمود يك بار ديگر وى را دعوت كنيد تا حجة بر او لازم شود و بيامدند و با وى مناظره كردند همان\r\n","description":"","footnote":"","page_name":" 98 ","page_number":98},
  {"content":"\r\nمقاله گفت و بنياد جدال كرد فى الحال از سحاب قهر الى صاعقة ظاهر شد و او را بسوخت و حقتعالى اين آيه را فرستاد كه صاعقه بهر كس كه خواهد فرستد از كافران و چون آن ملعون بسوخت و اعيانى كه نزد او بودند آن حال را مشاهده كردند بسرعت تمام آمدند تا رسول را به آن خبر دهند بعضى از اصحاب پيش ايشان دويده گفتند چگونه صاعقه بسوخت آن معاند را گفتند شما چه دانيد جواب دادند كه حقتعالى آيه فرستاد و رسول را خبر داد كه بهر كس كه مىخواهد صاعقه مىفرستد از كافران * ( وَهُمْ يُجادِلُونَ ) * و ايشان جدال ميكنند * ( فِي اللَّه ) * در حق خداى كه او از چه چيز است يا جدال ايشان تكذيب پيغمبر است در آنچه خداى را به آن وصف مىكند از كمال علم و قدرت و تفرد در الوهيت و به آنچه ذكر روز معاد مىكند و مجازات مردمان در آن جدال بمعنى تشدد است در خصومت مشتق از جدل بمعنى محكم يافتن ريسمان و واو براى عطف جمله است بر جمله يا حالست * ( وَهُوَ شَدِيدُ الْمِحالِ ) * و خداى سخت قوت است در تعذيب مجادلان بر وجهى كه ايشان گمان آن نداشته باشند به اين معنى كه يك بار ايشان را بگيرد و امير المؤمنين ( ع ) تفسير آن ( بشديد القوة ) كرده و حسن گفته ( شديد النقمة ) و نزد زجاج بمعنى ( شديد القدرة و العذاب ) و زجاج گفته كه شديد الكيد الكفار و آن مصدر باب مفاعله است بمعنى ( المماحلة و المكايدة لاعدائه ماخوذ از محل بفلان اذا كاده و عرضه للهلاك من حيث لا يحتسب و منه تحمل اذا تكلف استعمال الحيلة ) و يا فعال است ماخوذ از محل بمعنى قوة و يا مفعل ماخوذ از حول يا حيله و يا بمعنى فقاد پس اينمثل باشد در قوت و قدرت * ( لَه ) * مر خدايراست * ( دَعْوَةُ الْحَقِّ ) * خواندن به حق كه كلمه لا إله الا اللَّه است يا مر او راست سزاوار بودن آنكه مردمان را بعبادت او خوانند يا مر خداى را است اجابت كسى كه باخلاص او را بخواند و كلام ما بعد دالست بر اينمعنى و صاحب كشاف گفته كه در دعوت الحق دو وجه است يكى آنكه دعوت مضاف باشد به حق كه نقيض باطلست هم چنان كه اضافه كلمه به آن به جهت دلالت بر آنكه دعوت ملابس حقست و مختص به آن يا تقدير آن باشد كه ( له دعوة المدعو الحق ) و معنى آنكه چون بنده او را بخواند اجابت دعوت او كند و اعطاى مسئول او نمايد اگر مصلحت و حكمت مقتضى آن باشد و دعوت\r\nداعى ملابس حق باشد دوم آنكه دعوت مضاف باشد به حق كه او سبحانه است و معنى آنكه هر كه او را بخواند بشنود و اجابت كند با شرايط اجابت و از حسن نقل است كه ( الحق هو اللَّه و كل دعاء اليه دعوة الحق ) و مراد به اين هر دو جمله اگر آيه در حق عامر و ازيد باشد اهلاك ايشانست بر وجهى كه شعور به آن نداشتند و اجابت دعوت رسول ( ص ) كه ميفرمود\r\nاللهم اكفينها بما شئت\r\nو دلالت بر آنكه او سبحانه بر حقست و اگر عامست وعيد كفره است بر مجادلهء ايشان با رسول\r\n","description":"","footnote":"","page_name":" 99 ","page_number":99},
  {"content":"\r\nو تهديد ايشان باجابت دعوت رسول بر ايشان و يا بيان ضلال و فساد راى ايشان * ( وَالَّذِينَ يَدْعُونَ ) * آنان كه مىخوانند * ( مِنْ دُونِه ) * بجز از وى يعنى بتان را كه مشركان مىخوانند حذف مفعول به جهت دلالت من دونه است بر او * ( لا يَسْتَجِيبُونَ لَهُمْ ) * اجابت نميكنند بتان مر ايشان را * ( بِشَيْءٍ ) * به چيزى از مرادات * ( إِلَّا كَباسِطِ كَفَّيْه ) * مگر هم چه اجابت كسى كه بگشايد هر دو كف خود را * ( إِلَى الْماءِ ) * بسوى آب از چاهى كه آب از او دور باشد مانند تشنه كه بر سر چاهى رسد و او را دلو و ريسمان همراه نبود و هر دو دست خود را بسوى چاه بگشايد و بفرياد و زارى و دعا آب را طلبد * ( لِيَبْلُغَ فاه ) * تا بدهن او برسد * ( وَما هُوَ ) * و نيست آب * ( بِبالِغِه ) * رسنده بدهن او زيرا كه آب جماد است و دانا نيست بخواننده و قدرت ندارد بر اجابت آن و بخلاف طبع نميتواند بود كه از مركز بمحيط حركت كند اصنام نيز نسبت بداعيان خود همين حال دارند و يا بمعنى آنست كه هم چنان كه كسى دستها و انگشتان را بگشايد آب بر كف دست او قرار نگيرد تا بدهن برساند اجابت اصنام دعاى كفره را نيز چنين است حضرت امير المؤمنين ( ع ) در اينباب فرمود كه\r\nو من يصحب الدنيا يكن مثل قابض على الماء خانته فروج الاصابع\r\n* ( وَما دُعاءُ الْكافِرِينَ ) * و نيست خواندن كافران مر بتان را * ( إِلَّا فِي ضَلالٍ ) * مگر در گمراهى و بطلان و نااميدى و ضايع بودن بعد از آن بيان كمال قدرت و سعهء ملكت خود مىكند بقوله * ( وَلِلَّه يَسْجُدُ ) * و مر خداى را سجده مىكند * ( مَنْ فِي السَّماواتِ ) * هر كه در آسمانها است * ( وَالأَرْضِ ) * و هر كه در زمين است * ( طَوْعاً ) * از روى فرمان بردارى مراد مؤمنان اند از ملائكه جن و انس كه در آسانى و دشوارى فرمان برند و سجده كنند خداى را * ( وَكَرْهاً ) * و از روى كراهت و بىرغبتى مراد كافرانند كه در وقت شدت و محنت بضرورت سجده كنند * ( وَظِلالُهُمْ ) * و سجده ميكنند سايه هاى اهل آسمان و زمين مر خداى را به تبعيت اشخاص * ( بِالْغُدُوِّ ) * بامداد بسوى مغرب * ( وَالآصالِ ) * و ما بين عصر و مغرب بسوى مشرق مراد دوامست و تخصيص وقتين به جهت آنست كه امتداد ظل در ايشان اظهر باشد گويند مراد بسجود خضوع است يعنى هر كه در آسمان و زمينست خضوع مىكند براى خدا اما مؤمنان بطوع و رغبت و اما كافران بضرورت و كراهت به جهت حلول آلام و شدايد بر او و قول اول اظهر است و در صفر سابع از فتوحات كه ذكر سجود قرآنى مىكند اينسجده را سجود الظلال و سجود العام گفته و فرموده كه لازمست كه بنده تصديق كند خداى را در اينخبر و سجده آرد در باب دهم از صفر\r\n","description":"","footnote":"","page_name":" 100 ","page_number":100},
  {"content":"\r\nثانى آورده كه از اسرار اين عالم يكى آنست كه هيچ حادثى نيست الا كه او را سايه است و آن ساجد است مر حق را و قايمست بعبادت او خواه از حادث مطيع باشد و خواه عاصى اگر از اهل موافقست او با ظل خود در آن سجده يكىاند هم وفاق باشد و اگر از اهل مخالفتست ظل او در آن طاعت نايب مناب او است و حقيقت آنست كه طوع و رغبت صفت آنها است كه لطف الهى شامل حال او شده نهال ايمان در دل او روئيده گشته و نفرت و كراهت خاص است به آنان كه به جهت فرط عناد و قهر لم يزلى تخم خذلان در مزرعهء نفس نافرمان ايشان افشانده و چون حقتعالى در آيه مذكوره بيان فرموده كه او مستحق عبادتست و سجده در سماوات و ارض براى او است در عقب آن بيان حجت مىكند بر آن بقوله * ( قُلْ ) * بگو اى محمد ( ص ) * ( مَنْ رَبُّ السَّماواتِ وَالأَرْضِ ) * كيست آفريدگار آسمانها و زمينها يعنى از كافران بپرس كه خالق آسمان و زمين كيست پس از قبل ايشان * ( قُلِ اللَّه ) * بگو آفريدگار عوالم علوى و سفلى خدايست چه ايشان را جز اين جوابى نيست و چون جواب ايشان اين خواهد بود الزام كن ايشان را و بر وجه تبكيت و تقريع * ( قُلْ أَ فَاتَّخَذْتُمْ ) * بگو آيا فرا ميگيريد * ( مِنْ دُونِه أَوْلِياءَ ) * بجز از وى معبودان كه ايشان را دوست داريد يعنى چون بدانيد كه آفريننده آسمان و زمين او است چرا غير او را ميپرستيد و فرا مگيريد ايشان را دوستان كه * ( لا يَمْلِكُونَ ) * نميتوانند و مالك نيستند * ( لأَنْفُسِهِمْ ) * براى نفسهاى خود * ( نَفْعاً وَلا ضَرًّا ) * سودى و نه زيانى يعنى براى خود نفع هيچ نمىتوانند كرد و مالك نيستند بر دفع ضررى از خود پس سود به ديگرى چگونه توانند رسانيد و بچه نوع زيان از او باز توانند داشت اين دليلست بر ضلال و فساد راى ايشان در آنكه اتخاذ اصنام ميكنند باميدوارى بشفاعت ايشان و بعد از الزام حجت * ( قُلْ هَلْ يَسْتَوِي الأَعْمى ) * بگو آيا برابر مىباشد نابينا كه عابد صنم است و در تاريكى كفر و شبهه گرفتار * ( وَالْبَصِيرُ ) * و بينايى كه پرستنده خداست و با بصيرت بروشنايى ايمان و حجت و برهان آشكار يا برابر باشد معبودى كه غافلست از شما با معبودى كه مطلع است بر احوال ايشان * ( أَمْ هَلْ تَسْتَوِي الظُّلُماتُ ) * يا برابر باشد تاريكيهاى شرك و انكار * ( وَالنُّورُ ) * و روشنى توحيد و معرفت * ( أَمْ جَعَلُوا لِلَّه ) * همزه براى انكار است يعنى آيا كافران ساختند براى خدا * ( شُرَكاءَ خَلَقُوا ) * انبازانى كه بيافريدند * ( كَخَلْقِه ) * مانند آفريدن خداى * ( فَتَشابَه الْخَلْقُ ) * پس متشابه شد آفريده * ( عَلَيْهِمْ ) * بر ايشان و ندانستند كه آفريدهء خدا كدام است و آفريدهء شركاء كدام حاصل معنى آنست كه\r\n","description":"","footnote":"","page_name":" 101 ","page_number":101},
  {"content":"\r\nايشان شريكانى نگرفتند براى خدا كه مثل او آفريننده باشد و امتياز ميان آفريدگار هر يك مشتبه شود و به جهت اين گويند كه ايشان نيز مىآفرينند چنان كه خدا آفريننده است پس مستحق عبادت باشند چنان كه او است لكن\r\nايشان فرا گرفتند شريكانى كه قادر نيستند بر آنچه خلق خدا بر آن قادرند چه جاى آنكه قادر باشند بر آنچه خالق آن بر آن قادر است * ( قُلِ اللَّه ) * بگوى اى محمد ( ص ) كه خدا * ( خالِقُ كُلِّ شَيْءٍ ) * آفريننده همه چيزها است از آسمان و زمين و حيوانات و جمادات و اصناف خلق از جواهر و اعراض و شريك ندارد در آفريدن اينها تا شريك او باشند در پرستيدن حقتعالى خلق را موجب عبادت گردانيده و لازم استحقاق آن ساخته و بعد از آن نفى خلق كرده از ما عداى خود تا دلالت كند بر آنكه * ( وَهُوَ الْواحِدُ ) * و اوست يگانه در الوهيت * ( الْقَهَّارُ ) * غالب بر همه چيزها بدانكه مجبره را نميرسد كه بر مذهب خود بعموم اللَّه خالق شيء استدلال كنند و به جهت اين گويند كه افعال عباد مخلوق حق تعالى است زيرا كه آيه مذكوره حجت است بر كفار به آنكه حقتعالى خالق همه اشياء است نه اصنام پس ايشان را ميرسد كه گويند چون حقتعالى خالق همه چيزها است پس او خلق عبادت اوثان كرده باشد در ما فحينئذ توبيخى بر ما متوجه نباشد و چگونه معقول باشد كه خدا خلق عبادت اصنام كرده باشد در ما و بعد از آن ما را بر آن توبيخ كند كه چرا عبادت اصنام مىكنيد و عبادت من نمى كنيد پس فايده آيه باطل باشد و نيز اكثر اصحاب ما لفظ خلق را بر غير حق اطلاق نميكنند چه جاى آنكه گويند فلان يخلق كخلق اللَّه بلكه ميگويند فلان يفعل و يحدث و يعمل و معنى خلق نزد ايشان اختراع و ابداع است و اين مقدور عباد نيست و كسانى كه تجويز اطلاق لفظ خلق بر عباد مىكنند ميگويند كه او سبحانه در آيه نفى كرده است كه احدى خلق چيزى نمايد كه مانند خلق او باشد و ما به اين تجويز قايل نيستيم زيرا كه خلق خدا اختراع و ابداع است پس افعال عبد مفعول او است و در محل قدرت او سبحانه بر آن و اسناد آن به خدا از حيثيت آنست كه قدرت عبد بر آن از او سبحانه است بعد از آن بيان مثل مىكند براى حق و باطل بقوله * ( أَنْزَلَ مِنَ السَّماءِ ) * فرو فرستاد از ابر يا از جانب آسمان * ( السَّماءِ ) * آبى را كه * ( فَسالَتْ أَوْدِيَةٌ ) * پس روان شد رودخانه ها از آن آب * ( بِقَدَرِها ) * به اندازه خود يعنى هر وادى به مقدار خود بخوردى و بزرگى و تنگى و فراخى برابر داشت يا به اندازه كه خدا مقرر كرده كه آن سود رساند و زيان نكند و دية جمع واديست و آن موضعيست كه آب در آن سيلان مىكند با كثرت و بر سبيل تجوز از براى آب جارى مستعمل شده و تنكيران به جهت آنست كه باران بر سبيل تفاوت در ميان بقاع واقع شود * ( فَاحْتَمَلَ السَّيْلُ ) * پس برداشت اين آب روان * ( زَبَداً رابِياً ) * كف بلندى را يعنى كف را بر زير آورد از غايت تموج و غليان\r\n","description":"","footnote":"","page_name":" 102 ","page_number":102},
  {"content":"\r\n* ( وَمِمَّا يُوقِدُونَ ) * و بعضى از آنچه در كوره نهاده مىافروزيد و حفص بغيبت مىخواند يعنى مردمان مىافروزند * ( عَلَيْه ) * بر او * ( فِي النَّارِ ) * در آتش يعنى مىگذارند از فلزات چون زر و نقره و آهن و غير آن * ( ابْتِغاءَ حِلْيَةٍ ) * براى طلب پيرايه * ( أَوْ مَتاعٍ ) * يا براى اوانى و آلات محاربه و ادوات محارسه مقصود بيان حال منافع آنست و قوله * ( زَبَدٌ ) * مبتداست و خبر آن مما يوقدون يعنى از آنچه آتش بر آن مىافروزند از فلزات كفى است * ( مِثْلُه ) * مثل آن كف كه بر روى آبست * ( كَذلِكَ ) * هم چنان كه ذكر كرده شد * ( يَضْرِبُ اللَّه ) * مثل مىزند خداى * ( الْحَقَّ وَالْباطِلَ ) * حق را و باطل را تشبيه كرده سخن حق را در افادة و ثبات بآبى كه از جهت منافع خلق از آسمان فرود آيد و رودخانها به آن جارى شود بر قدر حاجت و مصلحت و در زمين مكث كند به اين وجه كه بعضى در منابع رود و بعضى در عروق ارض بعيون و آباد رسد و بفلزى كه براى پيرايه و امتعه مختلفه محتاج اليه باشد و قول باطل را در قلت نفع و سرعت زوال بكفى كه بر روى آب و بر زبر فلز باشد كما بين ذلك بقوله * ( فَأَمَّا الزَّبَدُ ) * پس اما كف روى آب و خبث بالاى فلز * ( فَيَذْهَبُ جُفاءً ) * پس برود در حالتى كه مطروح و ساقط باشد * ( وَأَمَّا ما يَنْفَعُ النَّاسَ ) * و اما آنچه سود رساند مردمان را چون آب صافى يا فلز گداخته بىغش * ( فَيَمْكُثُ فِي الأَرْضِ ) * پس بماند در زمين\r\nتا بدان منتفع شوند ملخص سخن آنست كه اهل باطل اگر چه بسيار باشند مانند كف رودخانه ها و كف فلزات در حين جوشيدن در اندك مدتى جوش و خروشى كند و باندك فرصتى ناچيز و مضمحل گردند و اهل حق اگر چه اندك باشند مانند آب صافى مكث طويل نمايند و بمردمان نفع رسانند * ( كَذلِكَ ) * همچنين كه ذكر كرده * ( يَضْرِبُ اللَّه الأَمْثالَ ) * مىزند خداى مثلها را براى تعقل و تامل در آن و نزد بعضى از ارباب تاويل و تحقيق مراد از آب صافى قرآنست كه حيات دل اهل ايمانست و اوديه دلهااند كه اگر چه اندك باشند فرا خور استعداد خود از آن فيض مىگيرند و زبد تيره بر روى آب هواجس نفسانى و وساوس شيطانيست و در مجمع آورده كه مراد تشبيه مؤمن و اعتقاد او است به آب صافى كه منتفع به است در نباتات ارض و عيون و آبار منتفعه به آن و سبب حياة هر شيء است و بذهب و فضه و ساير اعيان منتفع بها و تشبيه كافر و كفر او بزبد تيره باطل و غير منتفع به و بخبث حديد و ذهب و فضه كه منتفع به نيست بعد از آن بر سبيل استيناف بيان مآل حال هر يك از اهل حق و باطل مىكند بقوله * ( لِلَّذِينَ اسْتَجابُوا ) * مر آنان را\r\n","description":"","footnote":"","page_name":" 103 ","page_number":103},
  {"content":"\r\nكه اجابت نمودند * ( لِرَبِّهِمُ ) * مر فرمان پروردگار خود را * ( الْحُسْنى ) * مثوبت نيكو است يا دار حسنى كه بهشت است * ( وَالَّذِينَ لَمْ يَسْتَجِيبُوا لَه ) * و آنان كه اجابت ننمودند مر خداى را يَقُولُونَ لَهُمْ اگر باشد مر ايشان را * ( ما فِي الأَرْضِ ) * آنچه در زمين است * ( جَمِيعاً ) * همهء آن از نقد و جنس و امتعه و ضياع * ( وَمِثْلَه ) * و مانند اينها * ( مَعَه ) * با آن باشد يعنى اگر آن قدر كه نقود و اقمشه دنيا است به آن اضافه كنند و همه در تصرف كافران باشد روز قيامت * ( لَافْتَدَوْا بِه ) * هر آينه فدا كنند آن را يعنى خواهند كه خود را به اين جمله باز خرند و از عذاب برهند اما كسى از ايشان نستاند و آن فديه قبول نكند * ( أُولئِكَ ) * آن گروه * ( لَهُمْ ) * مر ايشانراست * ( سُوءُ الْحِسابِ ) * بدى شمار يعنى سختى حساب چه حسنات ايشان را قبول نكنند و سيئات ايشان را نيامرزند ابراهيم نخعى گفته كه سوء حساب اخذ ايشان باشد به همهء ذنوب بدون آنكه بعضى آن را آمرزند و مؤيد اينست حديث نبوى ( ص ) كه من نوقش فى الحساب عذب پس مراد بسوء حساب منقاشه و سختگيرى باشد جبائى بر آنست كه سوء حساب محاسبه باشد بر وجه تقريع و توبيخ چه كافر را به اين وجه حساب كنند و مؤمن را بر وجه يسير و سهولت حساب نمايند و مراد بسوء حساب سوء جزا است كه عبارت است از شدت عذاب و عقوبت و قول اول از ابى عبد اللَّه ( ع ) مرويست * ( وَمَأْواهُمْ ) * و بازگشت ايشان * ( جَهَنَّمُ ) * دوزخ باشد * ( وَبِئْسَ الْمِهادُ ) * و بد جائيست آن مستقر و نيز در مزيت بيان امتياز مؤمن و كافر ميفرمايد كه * ( أَ فَمَنْ يَعْلَمُ أَنَّما أُنْزِلَ ) * آيا كسى كه ميداند آنچه فرو فرستاده‌اند * ( إِلَيْكَ ) * بسوى تو * ( مِنْ رَبِّكَ ) * از پروردگار تو * ( الْحَقُّ ) * درست و رست است * ( كَمَنْ هُوَ أَعْمى ) * همچون كسيست كه نابينا باشد بدل و انكار قرآن كند و همزه براى انكار است يعنى شبهه نيست در عدم تساوى ايشان بعد از ضرب مثل براى هر يك هم چنان كه شبهه نيست در عدم تساوى زبده تيره با آب صافى * ( إِنَّما يَتَذَكَّرُ ) * جز اين نيست كه پند پذير مىشوند به قرآن * ( أُولُوا الأَلْبابِ ) * خداوندان عقلهاى صافى شده از معارضه و هم\r\n* ( الَّذِينَ يُوفُونَ ) * آنان كه وفا مىكنند * ( بِعَهْدِ اللَّه ) * بپيمان خدا كه در روز ميثاق بسته‌اند * ( وَلا يَنْقُضُونَ الْمِيثاقَ ) * و نميشكنند آن پيمان را يعنى نقض پيمان نميكنند كه عقول ايشان به آن دلالت كرده از اعتراف بربوبيت و وحدانيت حضرت عزت و يا عهدى كه خداى تعالى در كتب خود از ايشان فرا گرفته نقض آن نميكنند * ( وَالَّذِينَ يَصِلُونَ ) * و آنان كه مى -\r\n","description":"","footnote":"","page_name":" 104 ","page_number":104},
  {"content":"\r\nپيوندند * ( ما أَمَرَ اللَّه بِه ) * به آنچه امر كرده است خدا به آن * ( أَنْ يُوصَلَ ) * آن كه پيوندند به آن از صله رحم و موالات مؤمنان و ايمان بجميع انبيا و كتب و امثال آن از مراعات جميع حقوق اللَّه و حقوق الناس * ( وَيَخْشَوْنَ رَبَّهُمْ ) * و ميترسند از عذاب پروردگار خود عموما * ( وَيَخافُونَ ) * و خوف دارند * ( سُوءَ الْحِسابِ ) * از سختى حساب خصوصا پس محاسبه نفس خود ميكنند قبل از آنكه محاسبه ايشان كنند ابو ايوب انصارى روايت كرده كه رسول ( ص ) مردى را گفت كه خداى را بپرست و با او شرك مياور و نماز به پاى دار و زكات بده و صله ارحام بجاى آور و از خداى بترس تا هم چنان باشى كه بر راحله ببهشت روى و كعب الاحبار روايت كرده كه به آن خدايى كه دريا بشكافت براى موسى كه در تورية نوشته است كه اى فرزند آدم از خدا بترس و با پدر و مادر نيكويى كن و برحم بپيوند تا عمرت دراز شود و كارهاى تو را آسان كنم و بلا از تو بگردانم جابر از ابى جعفر ( ع ) روايت كرده كه رسول ( ص ) فرمود كه بر والدين و صله ارحام آسان ميگردانند حساب را و بعد از آن اين آيه را تلاوت فرمود و نزد حسن مراد از * ( يَصِلُونَ ما أَمَرَ اللَّه بِه أَنْ يُوصَلَ ) * صله محمد است و موازره و معاونت او در جهاد و نزد ابن عباس مراد صله رحم است و مرويست كه چون ابو عبد اللَّه را وفات نزديك رسيد وصيت كرد كه هفتاد دينار را به حسن بن على بن الحسين كه بافطس مشهور است بدهند كنيزى كه ام ولد آن حضرت بود گفت كه تعطى رجلا حمل عليك بالشفرة به مردى عطا ميكنى كه شمشير را بر تو حمله كرد فرمود\r\nويحك اما تقرئين قول اللَّه تعالى * ( الَّذِينَ يَصِلُونَ ما أَمَرَ اللَّه بِه أَنْ يُوصَلَ ) *\r\nالايه و محمد بن الفضل از موسى بن جعفر الكاظم ( ع ) روايت كرده كه مراد بقوله يصلون الى آخر رحم آل محمد است كه معلق است بعرش و ميگويد\r\nاللهم صل من وصلنى\r\nو اين صله در هر رحمى جاريست و لهذا وليد بن ابان روايت كرده كه از ابى الحسن الرضا ع پرسيدم كه يا بن رسول اللَّه غير از زكات حقى ديگر در اموال هست فرمود كه\r\nاين مال قال اللَّه * ( وَالَّذِينَ يَصِلُونَ ) *\r\nالايه * ( وَالَّذِينَ صَبَرُوا ) * و آنان كه صبر كردند و بر مكاره نفس و مخالفت هواى يا بر جهاد * ( ابْتِغاءَ وَجْه رَبِّهِمْ ) * براى طلب رضاى پروردگار خود نه بريا و سمعه * ( وَأَقامُوا الصَّلاةَ ) * و بپاى داشتند نماز مفروضه را * ( وَأَنْفَقُوا ) * و نفقه كردند * ( مِمَّا رَزَقْناهُمْ ) * بعضى از آنچه بديشان داده بوديم يعنى نفقه واجبه را از آن اخراج كردند * ( سِرًّا ) * پنهان همچه كسى كه معروف المال نيست * ( وَعَلانِيَةً ) * و آشكارا مانند شخصى كه مشهور است بتمول * ( وَيَدْرَؤُنَ ) * و دفع كردند * ( بِالْحَسَنَةِ السَّيِّئَةَ ) * بنيكويى بدى را يعنى در عوض بدى نيكويى كردند و\r\n","description":"","footnote":"","page_name":" 105 ","page_number":105},
  {"content":"\r\nگفته سفاهت را بحلم مقابله نمودند و فحش را بسلام و منكر را بمعروف يا گناه را دفع كردند بتوبه يا معصية را بطاعت چنانچه در حديث آمده\r\nاتبع السيئة الحسنة تمحها\r\nنيكويى در پس بدى بجاى آور تا محو آن بدى كند و بعضى از اهل تحقيق گفتند كه آن مانند ظلميست كه بر ايشان واقع شد ايشان آن را عفو كردند و با وجود آن عطا دادند و اگر كسى از ايشان ببريد به او پيوستند * ( أُولئِكَ ) * خبر موصولاتست يعنى اينگروه كه بدين صفات موصوفند * ( لَهُمْ عُقْبَى الدَّارِ ) * مر ايشان راست سر انجام نيكو يعنى جزاى عمل دادن در عاقبت و آن چه چيز است * ( جَنَّاتُ عَدْنٍ ) * بوستانهاى با اقامت كه هميشه در آن باشند و گويند كه جنات عدن حقيقى وسط جنت است * ( يَدْخُلُونَها ) * در آيند در آن * ( وَمَنْ صَلَحَ ) * عطفست بر ضمير مرفوع در يدخلون و عدم تكرار ضمير به جهت فصل است بضمير مفعول و يا آنكه مفعول معه است يعنى در آيند در بهشت كسانى كه شايسته باشند بايمان و طاعت * ( مِنْ آبائِهِمْ ) * از پدران ايشان * ( وَأَزْواجِهِمْ ) * و زنان ايشان * ( وَذُرِّيَّاتِهِمْ ) * و فرزندان ايشان يعنى صلحاء اهل ايشان بايشان ملحق شوند و اگر چه بفضل ايشان نرسند به جهت تبعيت و تعظيم شان ايشان در اين دلالتست بر آنكه درجه بشفاعت مزلفى مىشود و موصوفين بصفات مذكوره قرين خويشان خود باشند در بهشت به جهت علاقه قرابت و صله و قيد صلاحيت دلالتست بر آنكه مجرد انساب نفع نميدهد * ( وَالْمَلائِكَةُ يَدْخُلُونَ عَلَيْهِمْ ) * و فرشتگان در آيند بديشان * ( مِنْ كُلِّ بابٍ ) * از هر درى از درهاى منازل ايشان در عين المعانى آورده كه مقدار شبانه روزى از دنيا سه نوبت نزد ايشان آيند و گويند * ( سَلامٌ عَلَيْكُمْ ) * سلامتى از آفات بر شما باد اين بشارتست بر دوام سلامت يعنى هميشه سالم خواهيد بود * ( بِما صَبَرْتُمْ ) * بسبب آنچه صبر كرديد اين متعلقست به عليكم يا بمحذوف اى هذا بما صبرتم نه بسلام زيرا كه خبر فاصله است و با براى سببيت است يا بدليه در قوة القلوب آورده كه معنى آنست كه شكيبا بوديد بر فقر در دنيا و فقر دوستترين صفتى است نزد حقتعالى چنانچه در اخبار آمده كه حضرت رسالت صلَّى اللَّه عليه و آله بلال را گفت چنان كن كه از فقيرى به خدا پرستى نه از غنا كه آنجا فقرا از همه مقبولترند * ( فَنِعْمَ عُقْبَى الدَّارِ ) * پس نيكو است سر انجام آن سراى كه ايشان يافتند مرويست كه انس بن مالك چون اين آيه تلاوت كرد گفت جنات عدن خيمهء از دو مجوفست طول آن در هوا شش ميل در آن شكافى و پيوندى نيست و در هر زاويه از آن جمعى از اتقياى اهل ايمان باشند و آن را چهار هزار مصراعست از زبرجد و بر هر درى هفتاد هزار فرشته است با\r\n","description":"","footnote":"","page_name":" 106 ","page_number":106},
  {"content":"\r\nهر فرشته تحفه و هديه براى اهل ايمان كه مغاير تحفه ديگرى باشد و بعد از بيان حال درجات موفين بعهد اللَّه ذكر احوال ناقضان آن مىكند بقوله * ( وَالَّذِينَ يَنْقُضُونَ ) * و آنان كه ميشكنند * ( عَهْدَ اللَّه ) * پيمان خداى را * ( مِنْ بَعْدِ مِيثاقِه ) * از پس محكم كردن آن باعتراف و قبول * ( وَيَقْطَعُونَ ) * و مىبرند * ( ما أَمَرَ اللَّه بِه ) * آن چه خداى فرموده است به آن چيز * ( أَنْ يُوصَلَ ) * آنكه پيوند كنند يعنى رحم يا ايمان به همه پيغمبران و كتاب ها و غير آن از حقوق اللَّه و حقوق الناس * ( وَيُفْسِدُونَ فِي الأَرْضِ ) * و تباهى مىكنند در زمين بكفر يا ظلم و يا معصيت يا فتنه انگيزى * ( أُولئِكَ ) * آن گروه * ( لَهُمُ اللَّعْنَةُ ) * مر ايشانراست دورى از رحمت * ( وَلَهُمْ ) * و مر ايشانراست * ( سُوءُ الدَّارِ ) * بدى سرايى كه دوزخ است يا بدى عاقبت در دنيا و آخرت مفسران گفته‌اند كه مراد به * ( يَقْطَعُونَ ما أَمَرَ اللَّه بِه أَنْ يُوصَلَ ) * خارجيانند كه بغى كنند و بر امام عدل بيرون آيند و مراد به * ( يُفْسِدُونَ فِي الأَرْضِ ) * محاربان بعد از آن بيان رازقيت خود ميفرمايد كه * ( اللَّه يَبْسُطُ الرِّزْقَ ) * خداى گشاده ميگرداند روزى را * ( لِمَنْ يَشاءُ ) * براى هر كه ميخواهد بر طبق مصلحت * ( وَيَقْدِرُ ) * و تنگ مىسازد بر كسى كه اراده مىكند بر وفق حكمت * ( وَفَرِحُوا ) * و شاد شدند اهل مكه * ( بِالْحَياةِ الدُّنْيا ) * بزندگانى دنيا و به آنچه بايشان داده‌اند از متاع دنيوى * ( وَمَا الْحَياةُ الدُّنْيا ) * و نيست زندگانى اينسراى * ( فِي الآخِرَةِ ) * در جنب آن سراى * ( إِلَّا مَتاعٌ ) * مگر برخوردارى اندك يا متاعى از امتعه كه دوامى و بقايى ندارد چون ادوات خانه * ( وَيَقُولُ الَّذِينَ كَفَرُوا ) * و گويند آنان كه نگرويدند * ( لَوْ لا أُنْزِلَ ) * چرا فرو فرستاده نميشود * ( عَلَيْه ) * بر محمد * ( آيَةٌ مِنْ رَبِّه ) * آيتى از پروردگار او بر آن وجه كه ما ميخواهيم * ( قُلْ إِنَّ اللَّه ) * بگو بدرستى كه خداى * ( يُضِلُّ مَنْ يَشاءُ ) * فرو\r\nميگذارد و خذلان مىكند هر كه را مىخواهد مراد آنهااند كه اقتراح آيات كردند بعد از ظهور معجزات * ( وَيَهْدِي إِلَيْه ) * و راه مينمايد به وسيله الطاف بسوى خود * ( مَنْ أَنابَ ) * هر كه را كه باز گردد بوى و آنها چه كسانند * ( الَّذِينَ آمَنُوا ) * آنان كه گرويدند به خدا * ( وَتَطْمَئِنُّ ) * و آرام مييابد * ( قُلُوبُهُمْ ) * دلهاى ايشان * ( بِذِكْرِ اللَّه ) * به ياد خداى يعنى چون ذكر خداى شنوند بدان آرام يابند و انس گيرند بدان و اميدوار باشند بفضل او و يا دل ايشان بتوحيد او مطمئن است يا بذكر رحمت او بعد از فلق آن از خشية او آرام گيرند و يا بذكر دلايل داله بر وجوب\r\n","description":"","footnote":"","page_name":" 107 ","page_number":107},
  {"content":"\r\nوجود و وحدانيت او و يا بكلام او كه قويترين معجزات است و در فصول از ابن عيينه نقل مىكند كه مراد از ذكر حضرت رسالت است ( ص ) كه دلهاى مؤمنان به دو آرام دارد گوييا در تسبيحات او يكى از نامهاى آن حضرت ذكر است يا صفت باشد بمصدر چون زيد عدل پس مراد از ذكر ذاكر است * ( أَلا بِذِكْرِ اللَّه ) * بدانيد كه بذكر خداى * ( تَطْمَئِنُّ الْقُلُوبُ ) * آرام مىگيرد دلهاى مؤمنان * ( الَّذِينَ آمَنُوا ) * آنان كه گرويده‌اند * ( وَعَمِلُوا الصَّالِحاتِ ) * و كردند عملهاى شايسته * ( طُوبى لَهُمْ ) * زندگانى خوش است ايشان را * ( وَحُسْنُ مَآبٍ ) * و نيكويى بازگشت باسانيد صحيحه ثابت شده كه طوبى درختى است در بهشت عدن كه بيخ آن در منزل حضرت پيغمبر ( ص ) است و در هيچ غرفه و قصرى نيست كه شاخى از آن نبود و هيچ شكوفه و ميوه نباشد مگر كه بر آن بود و چشمه سلسبيل و كافور از زير آن منفجر است و سعيد بن جبير از عبد اللَّه عباس روايت كرده طوبى نام بهشت است بلغة حبشه و ابو سعيد خدرى روايت كرده كه مردى از رسول ( ص ) پرسيد كه طوبى چيست فرمود نام درختى است در بهشت سايه او صد سال راه باشد جامهاى اهل بهشت از شكوفه هاى آن بيرون آيد از مقاتل نقلست كه هر برگى از آن خلايق را سايه افكند و فرشته برو موكلست كه خداى را تسبيح مىكند بانواع لغت وهب بن منبه گفته كه در بهشت درختى است كه آن را طوبى گويند اگر سوار نيك رو صد سال در سايه وى رود از آن در نگذرد و زمينش از ياقوتست و گل او از مشك از اصل آن جوى شير و مىو انگبين برمىآيد و آن موضع اهل بهشت است ايشان در مجلس خود نشسته باشند كه فرشتگان با ايشان آيند يا بتحيتهاى از نور باز مامهاى زر بر پشتهاى ايشان زينها باشد كه الواح آن از ياقوت بود و روى آن از زر و جامهاى آن از سندس و استبرق و آن ناقه ها را فرو خوابانند و گويند حقتعالى ما را به زيارت شما فرستاده است تا بر شما سلام كنيم بعد از آن آنها را بر آن ناقه ها نشانند و آنها بر پهلوى ايشان روند و با يكديگر راز گويند تا بمقر عز خود رسند و گويند\r\nاللهم انت السلام و منك السلام و حق لك الجلال و الاكرام\r\nحقتعالى فرمايد\r\nانا السلام و عليكم رحمتى و محبتى\r\nمرحبا و طوبى بندگانى را كه در غيبت از من بترسيدند و طاعة من داشتند گويند بار خدايا ما ترا پرستيديم اما چنانچه حق پرستيدن و تعظيم تو بود عاجز بوديم بار خدايا دستورى باشد كه تو را سجده كنيم حقتعالى فرمايد اين سراى رنج و تعب نيست بلكه سراى ملك و نعيم است من قلم تكليف از شما برداشتم هر چه خواهيد از من بخواهيد تا من جميع آرزوهاى شما را بشما كرامت كنم ايشان عرض آرزوهاى خود كنند حقتعالى بفرشتگان گويد كه ببندگان من دهيد آنچه در و هم و خاطر ايشان نگذشته باشد و بدل ايشان خطور نكرده باشد و از جمله آنچه بايشان دهند اسبانى از نور باشند\r\n","description":"","footnote":"","page_name":" 108 ","page_number":108},
  {"content":"\r\nو شترانى كه بر جهاز هر يك سريرى باشد از يك دانه ياقوت و بر هر سريرى قبه از زر و در هر قبه فرشهاى بهشت گسترده و در هر يك از آن دو كنيزك از حور العين بر هر كنيزى دو جامه از جامهاى بهشت كه هيچ لونى نباشد در بهشت كه بر آن جامه نباشد و هيچ لونى نبود مگر كه از آن نيايد و روشنايى روى ايشان از وراى قبه درخشد و ايشان در لطافت چنان باشند كه مغز استخوان ايشان در استخوان پيدا بود مانند مرواريد سفيد كه درخشد در ميان ياقوت سرخ پس مؤمنان دست در گردن آنها كنند و گويند كه و اللَّه ما گمان نبرديم كه حقتعالى مانند شما خلقى آفريده باشد پس بفرشتگان خطاب رسد كه ايشان را بمنازل و درجات خودشان رسانيد با جلال و اكرام تمام و ثعلبى در تفسير خود از كلبى نقل كرده كه ابو صالح از عبد اللَّه بن عباس روايت كرده كه درخت طوبى در سراى على بن ابى طالب ( ع ) باشد و در سراى هر مؤمنى از آن شاخى باشد و همين روايت را ابو بصير از ابو عبد اللَّه ( ع ) روايت كرده و على بن ابراهيم از پدر خود از حسن بن محبوب از على بن رباب از ابو عبيده حداد كه ابو عبد اللَّه ( ع ) فرمود كه پيغمبر ( ص ) هر روز بام داد فاطمه عليهم السلام را ميبوسيد و او را ميبوئيد بعضى منكر اين صورت شده اظهار اين معنى كردند فرمود كه شبى كه مرا بمعراج بردند به بهشت در آمدم و جبرئيل مرا به زير درخت طوبى آورد و سيبى از آن درخت جدا كرد و به من داد چون آن را خوردم حق تعالى آن را در پشت من آب گردانيد و بعد از آنكه به زمين آمدم با خديجه مواقعه كردم بفاطمه ( ع ) حامله شد پس هر گاه مشتاق بهشت ميشوم فاطمه را ميبويم چه هر گاه او را ميبويم بوى درخت طوبى را مىشنوم پس فاطمهء من حوراء انسيه است و حاكم ابو القاسم حسكانى باسناد از موسى ابن جعفر عليه السّلام روايت كرده كه آن حضرت از اباء گرام خود عليهم السلام نقل كرده كه حضرت رسالت صلَّى اللَّه عليه و آله را از درخت طوبى سؤال كردند فرمود\r\nشجرة اصلها فى دارى و فروعها على اهل الجنة\r\nدرختى است كه اصل آن در سراى منست و شاخهاى آن بر اهل بهشت منبسط شده نوبة ديگر از او پرسيدند فرمود\r\nفى دار على\r\nگفتند يا رسول اللَّه نوبة اول فرمودى كه اصل آن در سراى منست و اين نوبت گفتى در سراى على است فرمود كه\r\nان دارى و دار على فى الجنة به مكان واحد\r\nبدرستى كه سراى من و سراى على در بهشت در يك موضع باشد\r\nو بدانكه چون حقتعالى ذكر نعمة فرمود به ثواب و حسن ماب در عقب آن ذكر نعمة ارسال حضرت خاتم الانبياء ( ص ) ميفرمايد كه وساطه است در وصول بنعم جنان و ميگويد * ( كَذلِكَ ) * هم چنان كه رسل پيش از تو فرستاديم براى هداية * ( أَرْسَلْناكَ ) * فرستاديم تو را * ( فِي أُمَّةٍ قَدْ خَلَتْ مِنْ قَبْلِها أُمَمٌ ) * بسوى امتى كه گذشته‌اند پيش از ايشان امتان ديگر * ( لِتَتْلُوَا عَلَيْهِمُ ) * تا بخوانى بر ايشان * ( الَّذِي أَوْحَيْنا إِلَيْكَ ) * آن چيزى را كه وحى كرده‌ايم به تو\r\n","description":"","footnote":"","page_name":" 109 ","page_number":109},
  {"content":"\r\nيعنى قرآن تا از وادى ضلالت بهداية رسند * ( وَهُمْ يَكْفُرُونَ ) * و حال آنكه ايشان نميگروند * ( بِالرَّحْمنِ ) * بخداى كه رحمن نام او است يعنى بليغ الرحمة كه نعمة او محيط است به همه بندگان و رحمة او واسع به همه چيز و از جمله انعام نعمة رسالتست و انزال قرآن كه مناط جميع منافع دينيه و دنيويه است مراد مشركان مكه‌اند كه چون ايشان را گفتند سجده كنيد رحمن قالوا و ما الرحمن و در صلح حديبيه نيز حضرت رسالت ( ص ) امير المؤمنين را گفت كه بنويس بسم اللَّه الرحمن الرحيم سهل بن عمرو گفت ما رحمن را نميشناسيم * ( قُلْ هُوَ رَبِّي ) * بگو اى محمد كه رحمن آفريدگار منست * ( لا إِله إِلَّا هُوَ ) * هيچ معبودى سزاوار پرستش نيست مگر او * ( عَلَيْه ) * بر او نه بر غير او * ( تَوَكَّلْتُ ) * توكل كردم در يارى دادن و مرا بر شما غالب ساختن * ( وَإِلَيْه مَتابِ ) * و بسوى او است بازگشت من و شما آورده‌اند كه جمعى از قريش چون ابو جهل و عبد اللَّه ابن اميه و اتباع ايشان در پس خانه كعبه بنشستند و رسول را حاضر كردند و گفتند تو دعوى ميكنى كه من رسول خدايم و اين قرآن از نزد خدا به من فرود مىآيد اگر ميخواهى كه تو را متابعت كنيم پس به اين قرآن خود كوه هاى مكه را از حوالى مكه بردار تا زمين بر ما گشاده گردد و بان زمين را بشكاف تا چشمها و جويها پديد آيد و ما زراعت كنيم و قصى بن كلاب را كه جدتست زنده گردان با پدران ما تا در حقية تو با ما سخن گويند چه تو مىگويى كه من بهتر از عيسىام و براى عيسى مرده زنده ميشد پس تو نيز اين نوع معجزات بنما تا تصديق تو كنيم آيه آمد كه * ( وَلَوْ أَنَّ قُرْآناً ) * و اگر بودى كتابى در عالم * ( سُيِّرَتْ بِه الْجِبالُ ) * كه ببركة آن رانده شدى كوه هاى يعنى در وقت خواندن وى كوه ها از مواضع خود برفتى * ( أَوْ قُطِّعَتْ بِه الأَرْضُ ) * پا شكافته شدى به او زمين چون بر او خواندندى * ( أَوْ كُلِّمَ بِه الْمَوْتى ) * يا بسخن در آورده شدى ببركت تلاوت آن مردگان هر آينه اين قرآن بودى كه در غاية اعجاز است و در نهاية تذكير و انذار يا اگر به قرآن جبال روان شدى و زمين شكافته گشتى و مردگان بسخن در آمدندى كفار مكه ايمان نياوردندى حذف جواب شرط بقرينهء سؤال مذكور است و مراد از اين تعظيم بيان قرآنست و مبالغه در عناد كفره و تصميم ايشان و نزد بعضى جواب شرط مقدمست و هو قوله وَهُمْ يَكْفُرُونَ بِالرَّحْمنِ و ما بينهما اعتراض است و تذكير كلم خاصة بجهة آنست كه موتى مشتمل است بر مذكر حقيقى و گويند معنى آنست كه اگر بانذار كتابى كوه ها از اماكن خود متزعزع شدى و بركنده گشتى و زمين شكافته شدى و پاره پاره گشتى و مردگان بسخن در آمده اجابت آن كردندى هر آينه اين قرآن بودى كه در نهاية انذار و تخويف است كما قال لَوْ أَنْزَلْنا هذَا الْقُرْآنَ عَلى\r\n","description":"","footnote":"","page_name":" 110 ","page_number":110},
  {"content":"\r\nجَبَلٍ لَرَأَيْتَه خاشِعاً مُتَصَدِّعاً مِنْ خَشْيَةِ اللَّه و قوله * ( بَلْ لِلَّه الأَمْرُ جَمِيعاً ) * اضرابست از آنچه كلمه لو متضمن آنست از معنى نفى يعنى نه آن چنانست كه حقتعالى بر آيات مقترحهء ايشان قادر نباشد بلكه مر خدايراست همه كارها يعنى قدرت او به همه چيز رسيده پس اگر خواهد و مصلحة داند آن آيتهاى را ظاهر گرداند و چون مصلحت او مقتضى اظهار آن نيست بجهة علم او بعدم ايمان مقترحان نزد وقوع آن از اينجهت اظهار آن نميكنند كما قال جل ذكره * ( أَ فَلَمْ يَيْأَسِ الَّذِينَ آمَنُوا ) * آيا نااميد نشده‌اند آنان كه گرويده‌اند يعنى مؤمنان از ايمان مقترحان آيات اكثر مفسران بر آنند كه أ فلم ييأس بمعنى او لم يعلم است به جهت آنكه در روايت واقع شده كه امير المؤمنين ( ع ) و ابن عباس و جمعى از صحابه و تابعين أ فلم يتبين قرائت كرده‌اند كه بمعنى أ فلم يعلم است و استعمال يئس بمعنى علم\r\nجهة آنست كه ياس است مسبب از علم به آنكه مايوس عليه نمىباشد مگر معلوم يعنى آيا ندانستند گرويدگان * ( أَنْ لَوْ يَشاءُ اللَّه ) * آن را كه اگر خواهد خدا * ( لَهَدَى النَّاسَ جَمِيعاً ) * هر آينه راه نمايد همهء مردمان را بر وجه قسر و جبر يا بخلق علم ضرورى و بنا بر معنى اول ان لو يشاء اللَّه متعلقست بمحذوف تقدير آنكه ( أ فلم ييأس الذين امنوا من ايمانهم علما منهم ان لو يشاء اللَّه لهدى الناس جميعا ) يعنى آيا مايوس نشدند مؤمنان از ايمان كفار مكه به جهت علم ايشان به آنكه اگر خواستى خداى همه كفار را بهدايت ملجا ساختى يا ايشان را علم ضرورى تا نزد آن گرويدندى و چون اين هر دو منافى تكليفست از اين جهت اراده آن نفرموده و يا اگر خواستى خدا همه را راه بهشت نمودى و ببهشت در آوردى بدون واسطه تكليف ليكن بر ايشان تكليف كرده بر وجه مصلحت تا بطاعت ببهشت رسند بر وجه استحقاق نه ابتدا * ( وَلا يَزالُ الَّذِينَ كَفَرُوا ) * و هميشه آنان كه كافر شدند * ( تُصِيبُهُمْ ) * بر سد ايشان را * ( بِما صَنَعُوا ) * بسبب آنچه كردند از تكذيب و عناد * ( قارِعَةٌ ) * راهيهء كه كوبنده و نازله كه از بيخ بركننده است از قحطى و قتل و اسر و غارت * ( أَوْ تَحُلُّ ) * يا فرود آى تو كه محمدى * ( قَرِيباً ) * بموضعى كه نزديك است * ( مِنْ دارِهِمْ ) * از سراى ايشان يعنى بموضع حديبيه و همين بلايا و وقايع و فوارع بديشان رسد مراد كفار مكه‌اند كه بشامت تكذيب ببلايا و مصايب گرفتار مىشدند و سراياى آن حضرت بحوالى ايشان رفته اموال و مواشى ايشان را غارت كردندى و يا ضمير تحل راجع بقارعة است يعنى راهيه كه ايشان را بكوبد و از جاى بركند و يا فرود آيد نزديك سراهاى ايشان و ايشان از آن خايف شوند و فزع نمايند كه مبادا شرر آن بايشان رسد غرض كه هميشه بلا بديشان خواهد رسيد * ( حَتَّى يَأْتِيَ وَعْدُ اللَّه ) * تا وقتى كه بيايد وعده خداى كه موت\r\n","description":"","footnote":"","page_name":" 111 ","page_number":111},
  {"content":"\r\nاست يا قيامت يا فتح مكه * ( إِنَّ اللَّه ) * بدرستى كه خدا * ( لا يُخْلِفُ الْمِيعادَ ) * خلاف نكند وعده را بجهة امتناع كذب در كلام او اين آيه مدنيست پس براى تسليه حضرت رسالت ( ص ) تهديد مقترحان او ميفرمايد كه * ( وَلَقَدِ اسْتُهْزِئَ ) * و بدرستى كه استهزا گرديده شد * ( بِرُسُلٍ ) * بر پيغمبران * ( مِنْ قَبْلِكَ ) * پيش از تو چنان كه اينقوم ميكنند * ( فَأَمْلَيْتُ ) * پس مهلت دادم * ( لِلَّذِينَ كَفَرُوا ) * مر آنان را كه نگرويدند املا بمعنى ترك ملا و تست و ردعة و امن و ملاوة بمعنى زمانست و ملوان كه بمعنى شب و روز است از اين مشتق است يعنى مدتى ايشان را بگذاشتيم در راحت و آسانى تا شايد كه متنبه شوند * ( ثُمَّ أَخَذْتُهُمْ ) * پس بگرفتيم ايشان را بعقوبت به جهت فرط عناد و انكار * ( فَكَيْفَ كانَ عِقابِ ) * پس چگونه بود عقوبة من ايشان را اينسخن بر سبيل تعظيم و تهويل است بعد از آن بيان احتجاج مىكند بر كفار بقوله * ( أَ فَمَنْ هُوَ ) * آيا كسى كه او باشد * ( قائِمٌ عَلى كُلِّ نَفْسٍ ) * نگهبان بر هر نفسى يا پاداش دهنده بر او * ( بِما كَسَبَتْ ) * به آنچه كند آن نفس از نيكى و بدى برابرست با كسى كه چنين نباشد استفهام بر سبيل انكار است يعنى خداى كه نگاه دارنده و سازنده كار بندگانست برابر نيست با كسى كه عاجز و ضعف و ناتوانست يعنى بتان و حذف خبر بجهة قرينه مقامست پس بر سبيل استيناف ميفرمايد * ( وَجَعَلُوا ) * و ميسازند كافران * ( لِلَّه ) * مر خداى را * ( شُرَكاءَ ) * انبازان يعنى بتان كه ميپرستند * ( قُلْ ) * بگو اى محمد ( ص ) * ( سَمُّوهُمْ ) * نام بنهيد و وصف كنيد اين شركاء را باسماء و اوصاف لايق ايشان و بنگريد كه استحقاق شركت و اهليت عبادت دارند يا نه مراد آنست كه حقتعالى حى و قادر و خالق و رازق و سميع و بصير و عليم و حكيم است و به جهت اين مستاهل عبوديت است پس شما بتان خود را بصفاتى متصف سازيد كه در ايشانست و به بينيد كه به آن اهليت شركت دارند و يا اطلاق صفات خدا بر ايشان كنيد و ببينيد كه در ايشان هست تا مستحق پرستش باشند و يا نام بريد كه چه چيز است كه ايشان آفريده‌اند تا به آن سزاوار عبوديت شده‌اند كقوله تعالى أَرُونِي ما ذا خَلَقُوا مِنَ الأَرْضِ * ( أَمْ تُنَبِّئُونَه ) * ام منقطعه است كقولك ( لرجل قل لى من زيد ام هو اقل من ان يعرف ) يعنى بلكه خبر مىدهد خداى را * ( بِما لا يَعْلَمُ ) * به آنچه نميداند * ( فِي الأَرْضِ ) * در زمين يعنى علم بشريك خود\r\nندارد و يا علم ندارد بصفات بتان كه به آن مستحق پرستشاند نفى علم به جهت نفى معلومست يعنى هر گاه كسى كه عالمست بجميع مكونات زمين\r\n","description":"","footnote":"","page_name":" 112 ","page_number":112},
  {"content":"\r\nو آسمان علم بوجود شريك خود نداشته باشد بجهه انتفاى ان فى نفس الامر پس چگونه او را شريك باشد * ( أَمْ بِظاهِرٍ مِنَ الْقَوْلِ ) * يا نام مينهيد بتان را شركاء به ظاهر سخن يعنى به مجرد تسميهء بى حقيقة و بى اعتبار معنى چون تسميه زنگى بكافور اين احتجاج بليغ است بر اسلوبى عجيب كه منادى مىكند بر اعجاز * ( بَلْ زُيِّنَ ) * بلكه آراسته شده است يعنى شيطان آراسته * ( لِلَّذِينَ كَفَرُوا ) * براى آنان كه نگرويدند * ( مَكْرُهُمْ ) * كيد و مكر ايشان را و اباطيل را در نظر ايشان به صورت صواب در آورده * ( وَصُدُّوا ) * و باز داشته شده‌اند يعنى وساوس شيطانى و هواجس نفسانى ايشان را باز داشته * ( عَنِ السَّبِيلِ ) * از راه راست و دين درست * ( وَمَنْ يُضْلِلِ اللَّه ) * و هر كه فرو گذارد او را خدا و تخليه او نمايد در وادى خذلان بجهة فرط عناد و جحود او * ( فَما لَه ) * پس نيست او را * ( مِنْ هادٍ ) * هيچ راه نماينده يعنى توفيق دهنده او در هدايت لَهُمْ مر كافرانراست عَذابٌ فِي الْحَياةِ الدُّنْيا عذابى در زندگانى دنيا بقتل و اسر و قحط و ساير مصايب وَلَعَذابُ الآخِرَةِ و هر آينه عذاب آن سراى أَشَقُّ دشوارتر و سختتر است بر ايشان از روى شدة و دوام وَما لَهُمْ و نيست ايشان را مِنَ اللَّه از عذاب خدا مِنْ واقٍ نگه دارنده كه نگذارد تا معذب شوند و بعد از وعيد كفار در وعد ابرار ميفرمايد كه * ( مَثَلُ الْجَنَّةِ الَّتِي ) * صفت آن بهشتى كه * ( وُعِدَ الْمُتَّقُونَ ) * وعده داده شده‌اند پرهيزكاران كه در روز قيامت بوى در آيند * ( تَجْرِي ) * ميرود پيوسته * ( مِنْ تَحْتِهَا الأَنْهارُ ) * از زير درختان يا از تحت مساكن بهشتيان جويها * ( أُكُلُها ) * ميوه آن بوستان * ( دائِمٌ ) * هميشه باشد و هرگز منقطع نشود بخلاف ميوه هاى دنيا و يا نعيم و لذت آن انقطاع نيابد بموت و آفت * ( وَظِلُّها ) * و سايه آن نيز منسوخ نگردد چنان كه سايه هاى دنيا سمت نسخ مىپذيرد بآفتاب بلكه ممدود باشد قشيرى گفته كه اهل ايمان امروز در ظل رعايتاند و فردا در ظل حمايت و عارفان به دنيا و عقبى در ظل عنايت كه ظل ظليل است * ( تِلْكَ ) * آن بهشت موصوف * ( عُقْبَى الَّذِينَ اتَّقَوْا ) * مال و حال و منتهاى كار آنان است كه پرهيزكارى كردند * ( وَعُقْبَى الْكافِرِينَ ) * و عاقبت مهم كافران * ( النَّارُ ) * آتش دوزخ است نه غير آن ترتيب نظمين اطماع متقيانست و اقناط كافران و بعد از ذكر وعد و وعيد اخبار ميفرمايد از حال متقيان و كافران در دار تكليف بقوله * ( وَالَّذِينَ آتَيْناهُمُ الْكِتابَ ) *\r\n","description":"","footnote":"","page_name":" 113 ","page_number":113},
  {"content":"\r\nو آنان را كه عطا كرده‌ايم كتاب مراد مؤمنان اهل كتابند چون عبد اللَّه سلام و اصحاب او از يهود و هشتاد تن از نصارى كه چهل نجرانى بودند و هشت يمنى و سى و دو حبشى و امثال و اشباه ايشان * ( يَفْرَحُونَ ) * شاد ميشوند * ( بِما أُنْزِلَ إِلَيْكَ ) * به آنچه فرو فرستاده مىشود به تو از قرآن * ( وَمِنَ الأَحْزابِ ) * و از لشگر هاى كفر و ضلالت يعنى اهل كتاب چون حى بن اخطب و كنانة بن ربيع و اتباع ايشان از يهود و سيد و عاقب و اتباع ايشان از نصارى * ( مَنْ يُنْكِرُ بَعْضَه ) * كسى هست كه انكار مىكند بعضى از آن را كه مخالف شريعت ايشانست در سبب نزول اين آيه آورده‌اند كه حقتعالى در بدايت اسلام ذكر رحمن كمتر كرده بود چون عبد اللَّه سلام ايمان آورده جمعى از اصحاب او گفتند يا رسول اللَّه در تورية ذكر رحمن بسيار است و در قرآن اندك حقتعالى آية قُلِ ادْعُوا اللَّه أَوِ ادْعُوا الرَّحْمنَ أَيًّا ما تَدْعُوا فَلَه الأَسْماءُ الْحُسْنى فرو فرستاد قريش گفتند محمد تا امروز ما را با يك خدا ميخواند اكنون ما را به دو خدا دعوت مىكند اللَّه و رحمن و ما رحمن را نميشناسم مكر رحمن يمامه را يعنى مسيلمه كذاب حقتعالى اين آيه فرستاد كه از احزاب كسى هست كه انكار مىكند برخى از آنچه به تو نازل مىشود يعنى ذكر رحمن كما قال وَهُمْ يَكْفُرُونَ بِالرَّحْمنِ * ( قُلْ إِنَّما أُمِرْتُ ) * بگو اى محمد مر ايشان را كه جز اين نيست كه من مامور شده‌ام * ( أَنْ أَعْبُدَ اللَّه ) * به آنكه خداى را بيگانگى پرستم * ( وَلا أُشْرِكَ بِه ) * و شرك نيارم بوى چنانچه شما آورده‌ايد * ( إِلَيْه ) * به خدا نه به غير او * ( أَدْعُوا ) * ميخوانم خلق را * ( وَإِلَيْه مَآبِ ) * و بسوى او است بازگشت من * ( وَكَذلِكَ ) * و هم چنان كه فرستاده‌ام كتب\r\nبر انبياى سابقه بر زبان امم ايشان * ( أَنْزَلْناه ) * فرستادم به تو قرآن را * ( حُكْماً ) * كتابى محكم كه نسخ و تغيير به دو راه نيابد يا حكم كننده ميان حق و باطل * ( عَرَبِيًّا ) * مترجم بلغة عرب تا ايشان را فهم و حفظ وى آسان باشد * ( وَلَئِنِ اتَّبَعْتَ ) * و اگر بر سبيل فرض متابعت كنى * ( أَهْواءَهُمْ ) * آرزوهاى مشركان را كه تو را بدين آبا دعوت ميكنند يا امانى يهود را كه تو را برجوع به قبله خود ميخوانند * ( بَعْدَ ما جاءَكَ ) * پس از آنكه آمد به تو * ( مِنَ الْعِلْمِ ) * از دانش يعنى بطلان كيش ايشان يا نسخ حكم صلاة به قبله يهود * ( ما لَكَ ) * نباشد مر تو را * ( مِنَ اللَّه ) * از عذاب خداى * ( مِنْ وَلِيٍّ ) * هيچ يارى كه نفع رساند * ( وَلا واقٍ ) * و نه نگه دارى كه عقاب حق از تو باز دارد ذكر اين براى اطماع است و تهيّج مؤمنان بر ثبات دين اسلام آورده‌اند كه عبد اللَّه بن اميه و جمعى\r\n","description":"","footnote":"","page_name":" 114 ","page_number":114},
  {"content":"\r\nاز مشركان و يهودان سرزنش ميكردند حضرت رسول ( ص ) را و ميگفتند همت اين مرد همه بامر نكاح مصروف است و همواره به ازدواج و امتزاج با زنان مشعوف است اگر او پيغمبر ( ص ) بودى هر آينه امر نبوت او را از اشتغال بمهم زنان باز داشتى آيه آمد كه * ( وَلَقَدْ أَرْسَلْنا ) * و هر آينه ما فرستاديم * ( رُسُلًا مِنْ قَبْلِكَ ) * پيغمبران را پيش از تو * ( وَجَعَلْنا لَهُمْ ) * و داديم مر ايشان را * ( أَزْواجاً ) * زنان * ( وَذُرِّيَّةً ) * و فرزندان زياده از زنان و فرزندان تو مانند سليمان كه سيصد مهيره و هفتصد سريه داشت و داود صد زن در نكاح در آورده بود پس اين منافى نبوت نيست * ( وَما كانَ ) * و نباشد و نشايد * ( لِرَسُولٍ ) * مر هيچ فرستاده را يعنى در وسع او نباشد * ( أَنْ يَأْتِيَ بِآيَةٍ ) * به آنكه بياورد معجزهء كه از او اقتراح كنند * ( إِلَّا بِإِذْنِ اللَّه ) * مگر باذن خدا و ارادهء او اين جواب مشركان است كه بتحكم طلب معجزات ميكردند ميفرمايد كه هيچ پيغمبرى به خود معجزه نتواند آورد مگر كه خدا خواهد و بقدرت خود پديد كند در وقتى كه صلاح داند * ( لِكُلِّ أَجَلٍ ) * مر هر وقتى و مدتى را * ( كِتابٌ ) * حكميست نوشته شده بر عباد بر وفق آنچه مقتضى استصلاح مردمان آن روزگار باشد مراد فروع شرايع ملل است يا هر اجلى را از اجال خلايق كتابيست نزديك خدا كه جز وى كسى بر اجال خلق اطلاع ندار * ( يَمْحُوا اللَّه ) * محو مىكند خداى * ( ما يَشاءُ ) * آنچه ميخواهد يعنى صواب ميداند نسخ آن را * ( وَيُثْبِتُ ) * و اثبات مىكند آنچه ميخواهد يعنى آنچه مقتضى حكمت او است * ( وَعِنْدَه ) * و نزديك او است * ( أُمُّ الْكِتابِ ) * اصل كتاب كه لوح محفوظ است و هيچ كائنى نباشد مگر كه نوشته بود در آن جابر بن عبد اللَّه از پيغمبر ( ص ) روايت كرده كه محو كند از ديوان حفظه آنچه هيچ جزائى بدان متعلق نباشد و بگذارد غير آن را يعنى چون حفظه و بر ره آنچه از بنده صادر شود از اقوال و افعال و احوال همه را بنويسند و اندفتر را بموقف عرض رسانند حقتعالى هر قول و فعل را كه ثواب و عقاب بر آن متفرع نيست محو كند و باقيرا مثبت بگذارد و بروايت ديگر از او اين محو از دو چيز باشد در ارزاق و اجال يا سيئات تايب را محو كند و بدل آن حسنات را اثبات نمايد يا بعضى از احكام شرايع را بحسب زمان نسخ كند و حكمى ديگر اثبات فرمايد يا محو قرنى كند و اثبات قرنى ديگر نمايد و يا محو فاسدات كند و اثبات مصلحات كند يا محو كند تازگى و قوت جوانى را و اثبات كند پژمردگى و ضعف پيرى را از بعضى علما و مفسرين نقل است كه محو كند آنچه خواهد الا شش چيز كه رقم محو بدان نرسد يكى سعادت دويم شقاوت سوم موت چهارم حيات پنجم رزق ششم اجل و در زاد المسير آورده كه نزد حقتعالى دو كتاب است غير از ام الكتاب محو اثبات تعلق بدان دو كتاب دارد اما تغيير\r\n","description":"","footnote":"","page_name":" 115 ","page_number":115},
  {"content":"\r\nبام الكتاب راه نيابد ابو دردا رضى اللَّه عنه از حضرت رسالت ( ص ) نقل مىكند كه چون سه ساعت از شب باقى ماند حق تعالى نظر كند در كتابى كه غير او هيچ كس در آن نظر نميكند و هر چه خواهد از او محو كند و هر چه خواهد در او ثبت كند و در فصول فرموده كه محو كند و قوم انكار از قلب ابرار و اثبات كند بجاى آن رموز\r\nاسرار شبلى رحمه اللَّه فرموده كه محو كند آنچه خواهد از شهود عبوديت و لوازم آن و اثبات كند آنچه خواهد از شهود ربوبيت و لوامع آن كه انكشاف تمام عبارت از اينست و در كشف آورده كه از دل خايف ريا ميسترد و اخلاص مينهد شك ميبرد و يقين ميآورد بخل محو مىكند جود ثابت ميسازد حرص ميبرد قناعت ميآورد حسد ميسترد و شفقت مىنهد از دل راجى اختيار ميبرد و تسليم مىنهد تفرقه محو مىكند جمع اثبات مينمايد از دل محب رسوم انسانيت و حيوانيت ميسترد نعوت ربوبيت مىنهد از قشيرى نقل است كه محو حظوظ نفسانى مىكند و اثبات حقوق ربانى مىكند يا شهود خلق مىبرد و شهود حق ميآورد و يا آثار بشريت محو مىكند و انوار حديث ثابت ميسازد از بنده ميكاهد و از خود مىافزايد چنانچه به اول خود بود بآخرهم خود باشد از امير المؤمنين صلوات اللَّه عليه مرويست كه فرمودند\r\nلو لا آية في كتاب اللَّه لاخبرتكم بما هو كاين الى يوم القيمة\r\nاگر نه آيتى بودى كه در كتاب خداى من خبر داد مىشما را بهر چه خواهد بود تا روز قيامت و آن اينست كه * ( يَمْحُوا اللَّه ما يَشاءُ وَيُثْبِتُ ) * و بعد از آن فرمود كه مراد از اين قرونست قرنا بعد قرن و هر عصرى فانى باشد چون مدت ايشان بسر آيد نام ايشان بستر دو نام قرنى ديگر بنويسد مجاهد گفته كه سبب نزول اين آيه آنست كه چون حقتعالى آيه فرستاد كه ما كانَ لِرَسُولٍ أَنْ يَأْتِيَ بِآيَةٍ إِلَّا بِإِذْنِ اللَّه قريش گفتند اى محمد چون كه همه كارها پرداخته و ساخته شده و بر وفق مراد اللَّه بفعل ميآيد پس بعثت تو فايده مترتب نشود حقتعالى اين آية فرستاد كه لِكُلِّ أَجَلٍ كِتابٌ يعنى اگر چه جميع امور بقبضه الهى است و آن را ضبط كرده و بىارادهء او بفعل نميآيد اما تغيير و تبديل در آن راه دارد آنچه خواهد اثبات مىكند و آنچه ميخواهد محو مينمايد و آن را بر پيغمبر خود مىرساند تا به بندگان تبليغ نمايد عطا از ابن عباس روايت كرده كه حقتعالى از يكدر سفيد لوحى آفريده است كه آن را لوح محفوظ گويند درازى آن پانصد ساله راه است هر روز هزار و سيصد و شصت بار در آن نظر مىكند آنچه خواهد محو مىكند و آنچه نميخواهد ميگذارد بحسب مصلحت اشخاص مثل آنكه حقتعالى اجلى براى بنده نوشته و چون دعا كند يا صدقه بدهد يا طاعتى كند مصلحت او مقتضى آنست كه مدت آن را درازتر از آن گرداند پس اين مدت مكتوبه را محو كند و بجاى آن زياده بر آن بنويسد چنانچه در عدة الداعى مذكور است كه عيسى ( ع ) در اول روزى بموضعى نشسته بود و حواريين در خدمت او مردى هيمه كش را ديدند كه نانى چند با خود داشت آن را مىخورد و نشاط ميكرد جبرئيل حاضر بود گفت يا\r\n","description":"","footnote":"","page_name":" 116 ","page_number":116},
  {"content":"\r\nروح اللَّه عجب است از اينمرد كه نشاط چنين مىكند و حال آنكه او را يك ساعت عمر بيش نمانده عيسى بر وجه تعجب حواريان را از اين خبر داد آخر روز آن مرد را ديدند كه هيزم بر دوش بسته ميآيد گفتند يا روح اللَّه در اول روز فرمودى كه اينمرد را يك ساعت عمر بيش نمانده و اكنون به صحت و سلامت پشتهء هيزمى بر دوش كشيده مىآيد عيسى ( ع ) جواب داد كه جبرئيل مرا چنين گفته بود گفتند از جبرئيل سؤال كن تا سبب اين را بيان كند عيسى ( ع ) از او سؤال كرده گفت يا روح اللَّه در آن وقت كه من نزد تو مىآمدم در لوح نگاه كردم عمر او يك ساعت بيش نمانده بود چون از نزد ما بگذشت سائلى از او نان طلبيد آنچه در دست وى مانده بود بسائل داد حقتعالى بفرمود تا انقضاى اجل وى را از لوح محفوظ محو كردند و پنجاه سال در عمر وى افزودند و چنان مقرر شده بود كه موت او بگزيدن مار قتال سياه باشد كه در ميان هيزم او است و اكنون بر دوش دارد چون آن نان را تصدق كرد حقتعالى منع آن مار كرد و نگذاشت كه او را بگزد عيسى ( ع ) آن مرد را طلبيد و گفت پشته هيزم را بر زمين نه پس بگشادند مارى سياه از ميان آن بيرون آمد سنگى در دهان او مانده عيسى ( ع ) فرمود حقتعالى آن پارهء نان را كه به درويش داده سنگى گردانيد در دهن اين مار نهاد تا نتواند كه ضررى به تو رساند حواريان متعجب شدند آن مرد چون بر اينقضيه مطلع شد در صدقه افزود و حقتعالى در مال و نعمت و زندگى او بركت فرمود و بدانكه صاحب مجمع در آيه لِكُلِّ أَجَلٍ كِتابٌ سه وجه ايراد فرموده يكى آنكه مر هر اجلى را كه مقدر است كتابيست كه در آن اثبات اجل فرموده پس آنچه در اين ثبت شده از آيات و معجزات كه بر يد پيغمبر خود ( ص ) اظهار كند به آن امر كند و آنچه در آن مسطور نشده چون آيات مقترحه آن را ظاهر نمىگرداند و اين قول بلخى است دوم آنكه مر حكم الهى را كتابيست چون اجل و حيات و موت و غير آن و اين قول جبائيست سوم آنكه مقلوب است و معنى اينكه مر هر كتابى را كه از آسمان نازل مىشود اجل مقدر است كه در چه قرن نازل شود پس تورية را وقتى است و انجيل را وقتى و قرآن را وقتى و\r\nاينقول ضحاكست و همچنين آيه يَمْحُوا اللَّه ما يَشاءُ وَيُثْبِتُ را هشت وجه تفسير كرده‌اند يكى آنكه اينمعنى در احكام ناسخ و منسوخ است و اين از ابن عباس و قتاده و ابن زيد و ابن جريح مرويست و مختار ابو على فارسى دوم آنكه محو مىكند از كتاب حفظه مباحات را و ثبت مىكند در آن آنچه متضمن جزا است از معاصى و طاعات و اينقول حسن و كلبى و ضحاك است و منقول از ابن عباس و جبائى نيز بر اينست سوم از ذنوب مؤمنان محو مىكند بر وجه فضل و اسقاط عذاب از آن ميفرمايد و اثبات ذنوب كسانى مىكند كه اراده عقاب ايشان فرموده بر وجه عدل و اين از سعيد بن جبير مرويست ( چهارم ) در هر سالى محو بعضى از رزق و اجل مىكند و بعضى را اثبات مىكند و محو شقاوت مىنمايد و اثبات سعادت ميفرمايد و اين\r\n","description":"","footnote":"","page_name":" 117 ","page_number":117},
  {"content":"\r\nقول ابن مسعود و ابى وايل و قتاده است محمد بن مسلم روايت كرده كه از ابى جعفر ( ع ) شنيدم كه ميفرمود حقتعالى در شب قدر ملائكه و كتبه را به آسمان دنيا ميفرستد پس بر وفق مشيت مينويسد آنچه در آن سال واقع مىشود از اقسام نعمت و نقمت و بعضى حوادث را محو ميكنند و بعضى را اثبات ميكنند و فضيل نيز از آن حضرت نقل كرده كه علم بر دو قسم است علمى كه حقتعالى ملائكه را تعليم داده و علمى كه نزد او مخزونست و كسى را بر آن اطلاع نداده در اينعلم احداث مىكند آنچه ميخواهد پنجم مراد از آن تغيير ارزاقست و محن و مصائبى كه بدعا و صدقه تغيير ميدهد ششم بتوبه محو مىكند جميع ذنوب را و بدل آن حسنات ثبت ميفرمايد كما قال إِلَّا مَنْ تابَ وَآمَنَ وَعَمِلَ عَمَلًا صالِحاً فَأُوْلئِكَ يُبَدِّلُ اللَّه سَيِّئاتِهِمْ حَسَناتٍ هفتم محو مىكند قرون ماضيه را و اثبات مىكند قرون ديگر را كقوله تعالى ثُمَّ أَنْشَأْنا مِنْ بَعْدِهِمْ قَرْناً آخَرِينَ اينقول از امير المؤمنين ( ع ) مرويست چنان كه گذشت هشتم محو قمر مىكند و اثبات شمس ميفرمايد كقوله فَمَحَوْنا آيَةَ اللَّيْلِ وَجَعَلْنا آيَةَ النَّهارِ مُبْصِرَةً و اين قول سديست بعد از آن تهديد كفار ميفرمايد بقوله * ( وَإِنْ ما نُرِيَنَّكَ ) * و اگر بنمايم تو را بر سبيل مصلحت * ( بَعْضَ الَّذِي ) * برخى از آنچه * ( نَعِدُهُمْ ) * وعده داده‌ايم ما كافران را از عذاب چون قتل و اسر و قحط * ( أَوْ نَتَوَفَّيَنَّكَ ) * يا بميرانيم ترا پيش از آن بر وفق مصلحت تو را به آن كارى نيست * ( فَإِنَّما عَلَيْكَ الْبَلاغُ ) * پس جز اين نيست كه بر تو رسانيدن پيغام و تبليغ احكام است و بس * ( وَعَلَيْنَا الْحِسابُ ) * و بر ما است شمار كردار فجار و ابرار و پاداش آن مراد آنست كه مجازات همه بر ما است نه بر تو پس تو اعراض مكن از تبليغ و استعجال عذاب ايشان مكن كه ما البته ايشان را بجز او سزا خواهيم رسانيد يا در زمان تو يا بعد از تو در اين دليلست بر آنكه اسلام بر ساير اديان غالب شود و رسوم شرك در ايام آن حضرت بعد از آن باطل و منهدم گردد و اين مخبر به بر وفق مخبر واقع شده بعد از آن تنبيه بر اينمعنى كرده مىفرمايد كه * ( أَ وَلَمْ يَرَوْا ) * آيا نمىبينند اهل مكه و نميدانند * ( نَأْتِي الأَرْضَ ) * آنكه ما مىآئيم يعنى فرمان ما مىآيد بر زمين كفار * ( نَنْقُصُها ) * مىكاهانيم پاره پاره * ( مِنْ أَطْرافِها ) * از گناههاى آن يعنى از تصرف ايشان بيرون ميكنيم و به حوزه تصرف مسلمانان در ميآوريم و گويند اينسخن راجع بيهود است يعنى ما زمين ايشان را كه آن حصارها و ضياغ و عقار يهود است به مسلمانان ميدهيم * ( وَاللَّه يَحْكُمُ ) * و خداى حكم مىكند بنقصان اراضى يهود و ادبار ايشان و ازدياد اهل اسلام و اقبال ايشان * ( لا مُعَقِّبَ ) * در حالتى كه هيچ باز پس دارنده و رد كننده نيست * ( لِحُكْمِه ) * مر\r\n","description":"","footnote":"","page_name":" 118 ","page_number":118},
  {"content":"\r\nحكم او را * ( وَهُوَ سَرِيعُ الْحِسابِ ) * و اوست زود حساب يعنى زمانى بسيار نگذشته باشد از عذاب ايشان در دنيا بقتل و جلا كه حقتعالى حساب ايشان كند در آخرت از ابن عباس مرويست كه نقصان زمين و خرابى آن بمرگ علما باشد ابو دردا روايت كرده كه رسول خدا ( ص ) فرمود\r\nخذوا العلم قبل ان يذهب\r\nفرا گيريد علم را پيش از آنكه برود گفتند ذهاب آن چگونه باشد و حال آنكه قرآن در ميان ما است و در دلهاى ما و پيوسته آن را ميخوانيم و بفرزندان تعليم مىدهيم حضرت در غضب شد و فرمود\r\nان اللَّه لا يقبض العلم بين الناس مزغه و لكن يقبض العلم بقبض العلماء\r\nباز نگيرد ميان مردمان بلكه عالمان را قبض كند\r\nحتى اذا لم يبق عالم اتخذ الناس رؤساء جهالا فافتوا به غير علم فضلوا و اضلوا\r\nتا آن گاه كه عالمى نماند مردمان پيشوايان جاهل فرا گيرند و ايشان فتوى دهند بدون علم پس گمراه شوند و گمراه گردانند و از آن حضرت مرويست كه\r\nموت العالم ثلمة فى الدين لا يسدها شيء الى يوم القيمة\r\nمرگ عالم رخنه باشد در مسلمانى كه آن را كه هيچ چيز نه بندد تا روز قيامت و بعضى از اكابر گفته‌اند كه موت الانبياء يفرح به للعين و موت الآباء مصيبة للنبيين و موت الأبناء يقطع الوتين و موت الاكفاء يعرق منه الجبين و موت العلماء ثلمة فى الدين بعد از آن بر سبيل تسليه حضرت رسالت ميفرمايد كه * ( وَقَدْ مَكَرَ الَّذِينَ مِنْ قَبْلِهِمْ ) * و بدرستى كه مكر كردند يهودان يا مشركان كه پيش از يهود يا كفرهء زمان تو بودند با پيغمبران خود * ( فَلِلَّه الْمَكْرُ جَمِيعاً ) * پس مر خدايراست يعنى نزد او است همه تدبير و امر پس مكر ايشان را بر ايشان رد كند يا نزد او است جزاء مكر همهء ايشان چه هيچكس دفع عذاب كفار مكار از او نتواند كرد * ( يَعْلَمُ ما تَكْسِبُ كُلُّ نَفْسٍ ) * و مىداند هر چه مىكند هر نفسى از خير و شر و جزاى او آماده ميسازد پس بر سبيل تهديد ميفرمايد كه * ( وَسَيَعْلَمُ الْكُفَّارُ ) * و زود باشد كه بدانند كافران از يهود و عبدهء اصنام كه فردا در قيامت يا در دنيا در وقت نزول عذاب استيصال يا عذاب قبر * ( لِمَنْ عُقْبَى الدَّارِ ) * مرگ را باشد عاقبت پسنديده در آن سراى اين تفسير جزاى خداست مكر ايشان را و ذكر لام براى دلالتست بر آنكه مراد بعقبى عاقبت محموده است و اضافه آن بدار نيز دالست بر اين * ( وَيَقُولُ الَّذِينَ كَفَرُوا ) * و ميگويند آنان كه ناگرويدگانند از مشركان مكه يا رؤساى يهود كه تو كه محمدى * ( لَسْتَ مُرْسَلًا ) * نيستى فرستاده شده از نزد خدا بنبوت و دعوت * ( قُلْ كَفى بِاللَّه ) * بگو خداى تعالى پسنديده و كافيست * ( شَهِيداً ) * در حالتى كه گواه باشد * ( بَيْنِي وَبَيْنَكُمْ ) * ميان من و شما به آنكه من پيغمبر اويم\r\n","description":"","footnote":"","page_name":" 119 ","page_number":119},
  {"content":"\r\nبشما كه او اظهار معجزات نمود بر دست من براى تصديق دعوى من * ( وَمَنْ عِنْدَه عِلْمُ الْكِتابِ ) * و ديگر كسى كه نزديك او است علم كتاب يعنى لوح محفوظ كه نزد جبرئيل است كه وحى از لوح فرا ميگيرد يا علم قرآن و آن نزد مؤمنانست و يا علم تورية كه نزد ابن سلامست و اصحاب او و در زاد المسير گفته كه ( من عنده ام الكتاب ) على ابن ابى طالب ( ع ) است و خلف از عطيهء عوفى و او از ابى سعيد خدرى روايت كرده كه او گفت من از حضرت رسالت ( ص ) پرسيدم كه يا رسول اللَّه مرا خبر ده از آنچه خداى تعالى در محكم كتاب خود فرمود كه * ( قُلْ كَفى بِاللَّه شَهِيداً بَيْنِي وَبَيْنَكُمْ وَمَنْ عِنْدَه عِلْمُ الْكِتابِ ) * فرمود كه\r\nذاك اخى على بن ابى طالب ع\r\nيعنى مراد حقتعالى از ( مَنْ عِنْدَه عِلْمُ الْكِتابِ ) على بن ابى طالب ( ع ) است و ابو معاويه كه يكى از فضلاى اهل سنت است روايت كرده است از اعمش و او از ابى الصلاح كه او گفت مراد از ( مَنْ عِنْدَه عِلْمُ الْكِتابِ ) على ابن ابى طالب است زيرا كه او عالم بود بعلم تفسير و تاويل و ناسخ و منسوخ و حلال و حرام و ثعلبى نيز كه يكى از رؤساى اهل سنت است در تفسير كبير خود آورده است كه عبد اللَّه بن سلام از پيغمبر ( ص ) سؤال كرد كه يا رسول اللَّه مرا خبر كن از تفسير ( مَنْ عِنْدَه عِلْمُ الْكِتابِ ) فرمود\r\nانما ذلك على بن ابى طالب\r\nو از اين احاديث صحيحه واضح گشت كه اينكه بعضى گفته‌اند كه مراد از آية عبد اللَّه بن سلام است سخنى است ضعيف و كلاميست سخيف و خبر محدث خبلى كه در بعضى از تصانيف او مذكور است موافق روايت ثعلبى است و بيشتر مفسران از قدما و محدثان و اهل علم از مخالفان بر اينقول اند كه مراد حضرت امير المؤمنين است و از ابو جعفر محمد بن على الباقر ( ع ) نيز مرويست كه راوى خبر گويد كه با ابو جعفر نشسته بودم عبد اللَّه سلام در گوشهء نشسته بود آن حضرت را پرسيدم كه مردمان ميگويند كه ( من عنده ام الكتاب ) اين مرد است فرمود\r\nلا بل ذلك على بن ابى طالب\r\nو عبد الرحمن بن كثير روايت كرده كه ابو عبد اللَّه دست بر سينهء مبارك خود نهاد و گفت كه\r\nعندنا و اللَّه علم الكتاب\r\nو شعبى نيز روايت كرده كه ( ما احد اعلم من كتاب اللَّه بعد نبى اللَّه من على بن ابى طالب ) و يزيد بن معويه از ابى عبد اللَّه نقلكرده كه\r\nعلى اولنا و افضلنا و خيرنا بعد النبى ص\r\nو عاصم بن ابى السجود از عبد الرحمن سلمى روايت كرده كه ( ما رايت احدا اقرا من على بن ابى طالب )\r\n\r\nسورة ابراهيم\r\nمكى است نزد ابن عباس و قتادة و حسن الا دو آية كه در باره مشركانى نازل شده كه در بدر كشته شدند يكى أَ لَمْ تَرَ إِلَى الَّذِينَ بَدَّلُوا نِعْمَتَ اللَّه كُفْراً الى قوله فَبِئْسَ الْقَرارُ و عدد آيات آن پنجاه و پنج است بعدد شامى و پنجاه چهار بعدد حجازى و پنجاه و دو كوفى و پنجاه و يك بصرى خلاف در هفت آية است الى النور در دو موضع حجازى\r\n","description":"","footnote":"","page_name":" 120 ","page_number":120},
  {"content":"\r\nو شاميست و عاد و ثمود حجازى و بصرى بِخَلْقٍ جَدِيدٍ كوفى و شامى و مدنى الاول و فَرْعُها فِي السَّماءِ غير مدنى الاول اللَّيْلَ وَالنَّهارَ غير بصرى عَمَّا يَعْمَلُ الظَّالِمُونَ شامى ابى ابن كعب از حضرت رسالت روايت كرده كه هر كه سورة ابراهيم ( ع ) قرائت كند حقتعالى براى او بعدد هر كه عبادت اصنام كرده و هر كه عبادت او نكرده ده حسنه بنويسد و عيينه بن مصعب از ابى عبد اللَّه ( ع ) روايت كرده كه هر كه سورة ابراهيم ( ع ) و حجر در هر نماز جمعه بخواند درويشى و ديوانگى و بليه به او نرسد و بدانكه چون حقتعالى ختم سورهء رعد كرد باثبات رسالت و انزال كتاب افتتاح اين سوره كرد ببيان غرض در رسالت ( ص ) و كتاب فرمود كه سورة ابراهيم مكيه خمس و خمسون آيات\r\n* ( بِسْمِ اللَّه الرَّحْمنِ الرَّحِيمِ الر ) * در اول سوره البقره مذكور شد كه قول اصح آنست كه اين حروف اسامى قرآنند پس بنا بر اينمعنى آنست كه اين قرآن * ( كِتابٌ أَنْزَلْناه ) * كتابيست كه فرستاديم او را * ( إِلَيْكَ ) * بسوى تو * ( لِتُخْرِجَ النَّاسَ ) * تا بيرون آورى مردمان را بسبب دعوت كردن بمضمون آن * ( مِنَ الظُّلُماتِ ) * از تاريكى هاى كفر يا نفاق يا شك يا بدعة و يا از جميع ضلالت * ( إِلَى النُّورِ ) * بروشنى ايمان يا اخلاص يا يقين يا سنت يا هداية * ( بِإِذْنِ رَبِّهِمْ ) * بفرمان پروردگار ايشان يعنى بتوفيق و تيسير او اين صله لتخرج است يا حالست از فاعل آن يا مفعول آن و قوله تعالى * ( إِلى صِراطِ الْعَزِيزِ الْحَمِيدِ ) * بدلست از قوله الى النور بتكرير عامل يعنى تا بيرون آرى مردمان را از جميع انواع گمراهى به راه خداوند غالب كه ستوده است يعنى راه اسلام يا آنكه استيناس است بر آنكه جواب كسى باشد كه سؤال كند از آن و اضافه صراط به اللَّه يا بجهة آنست كه مقصد او است يا مظهر او و تخصيص وصفين به جهت تنبيه است بر آنكه او سبحانه سالك خود را ذليل نگرداند وسايل خود را خايب نسازد و قوله تعالى * ( اللَّه الَّذِي ) * عطف بيان عزيز است زيرا كه عزيز در حكم علمست به جهت اختصاص آن بمعبود به حق يعنى به راه خداى به حق كه متصف است به اين كه * ( لَه ما فِي السَّماواتِ ) * مر او راست آنچه در آسمانها است از موجودات علويه * ( وَما فِي الأَرْضِ ) * و آنچه در زمين است از مبدعات سفليه * ( وَوَيْلٌ لِلْكافِرِينَ ) * و رنج و مشقت مر ناگرويدگان راست به قرآن * ( مِنْ عَذابٍ شَدِيدٍ ) * از عذابى سخت كه بديشان رسد اين وعيد است مر منكران قرآن را كه به آن از ظلمات ضلالت بنور هدايت نرسند و ويل نقيض وال است كه بمعنى نجاتست و اصل آن نصب است بجهة\r\n","description":"","footnote":"","page_name":" 121 ","page_number":121},
  {"content":"\r\nآنكه مصدر است لكن مرفوع شده به جهت افاده ثبات * ( الَّذِينَ ) * كافران آنانند كه از فرط ضلالت و غواية * ( يَسْتَحِبُّونَ الْحَياةَ الدُّنْيا ) * دوست ميدارند و برميگزينند زندگانى دنيا را * ( عَلَى الآخِرَةِ ) * بر آن سرا * ( وَيَصُدُّونَ ) * و باز ميدارند مردمان را * ( عَنْ سَبِيلِ اللَّه ) * از راه خدا يعنى منع ميكنند از ايمان بپيغمبر و قرآن * ( وَيَبْغُونَها ) * و ميطلبند مر آن راه حق را * ( عِوَجاً ) * كجى يعنى قدح ميكنند در آن و ميگويند كه اين راه كج است و به منزل مقصود نميرسد كلام در تقدير يبغون لها است پس حذف جار شده و ايصال فعل بضمير شده * ( أُولئِكَ ) * آن گروه كه به اين صفاتها مذموماند * ( فِي ضَلالٍ بَعِيدٍ ) * در گمراهىاند دور از حق بعد فى الحقيقه صفت ضلالست و وصف ضلال به دو از قبيل اسناد مجازيست در زاد المسير آورده كه قريش ميگفتند چه حالست كه همه كتب منزله بلغت عجمى فرود آمده و كتابى كه بمحمد ( ص ) ميآيد عربيست اين آيه آمد كه * ( وَما أَرْسَلْنا ) * و نفرستاديم ما * ( مِنْ رَسُولٍ ) * هيچ پيغمبرى * ( إِلَّا بِلِسانِ قَوْمِه ) * مگر به زبان قوم او يعنى گروهى كه او از ايشان بوده و در ميان ايشان متولد شده و بر ايشان مبعوث گشته چه هر پيغمبرى را اول دعوت نزديكان خود بايد كرد و لهذا حضرت رسالة ( ص ) اول مامور شد به اينكه كه وَأَنْذِرْ عَشِيرَتَكَ الأَقْرَبِينَ پس پيغمبر به زبان قوم مبعوث شده * ( لِيُبَيِّنَ لَهُمْ ) * تا بيان كند براى ايشان او امر و نواهى الهى را و ايشان فهم كنند و عذر نگويند كه سخن اين پيغمبر را در نمييابيم و گفته‌اند ضمير قومه راجع به حضرت رسالتست چه جميع كتب بلغت عرب منزل شده و جبرئيل ( ع ) با پيغمبر هر قومى ترجمه كرده بلغة منزل عليهم در لباب گفته كه نفرستاديم هيچ پيغمبرى مگر به زبان قومى كه بديشان مبعوث شود و تو را فرستاديم به زبان قوم تو بهمهء مردمان و در جواب كسى كه گويد پيغمبر ما ( ص ) كه مبعوث گشت بامم مختلفه كما قال وَما أَرْسَلْناكَ إِلَّا كَافَّةً لِلنَّاسِ بايستى كه بر او كتب متعدده بر السنه ايشان فرود آمدى گفته‌اند كه اختلاف السنه مؤدى باختلاف كلمه است وضاعه فضل اجتهاد در تعلم الفاظ و معانى لغتى كه نه به زبان ايشانست و حرمان از علوم منشعب از آن پس نزول آن بيك لغت محض فضلست و عين حكمت * ( فَيُضِلُّ اللَّه ) * پس تخليه كند و خذلان نمايد * ( مَنْ يَشاءُ ) * هر كه را خواهد يعنى بجهة فرط عناد او را فرو گذارد و نظر لطف و توفيق از او باز گيرد تا نزد آن گمراه گردد * ( وَيَهْدِي مَنْ يَشاءُ ) * و راه نمايد هر كه را خواهد\r\nيعنى توفيق دهد مستهدى را تا راه بيابد مراد بضلالت حكم بضلالت است و تسميهء حرمان از ثواب و منع از طريق بهشت و اهلاك و مراد بهداية حكمتست به آن و تسميه راه بهشت نمودن و ثواب دادن چنان كه مكرر\r\n","description":"","footnote":"","page_name":" 122 ","page_number":122},
  {"content":"\r\nسمت ذكر يافته * ( وَهُوَ الْعَزِيزُ ) * و او است غالب در حكم خود * ( الْحَكِيمُ ) * راست كار و صواب كردار در همهء افعال بعد از آن بيان ارسال موسى ميفرمايد * ( وَلَقَدْ أَرْسَلْنا مُوسى ) * و بتحقيق كه ما فرستاديم موسى را * ( بِآياتِنا ) * با دلايل قدرت و معجزات روشن چون عصا و يد بيضا و امثال آن * ( أَنْ أَخْرِجْ ) * بيان ارسالست كه در معنى قولست يعنى اى موسى بيرون آر * ( قَوْمَكَ ) * گروه خود را كه بنى اسرائيل اند * ( مِنَ الظُّلُماتِ ) * از تاريكيهاى جهالت و شبهه * ( إِلَى النُّورِ ) * به روشنايى علم و يقين و يا بيرون آر قوم قبط را كه بديشان مبعوثى از تاريكى كفر بنور روشنايى ايمان * ( وَذَكِّرْهُمْ ) * و پند ده ايشان را * ( بِأَيَّامِ اللَّه ) * بروزهاى خدا يعنى بوقايع و نوازل او بر امم سابقه واقع شده و عرب حروب و نوائب را ايام خوانند و يا مراد نعما و بلوى است و يا روزهايى كه بنى اسرائيل در آن گرفتار بودند بدست فرعونيان و ببركت تو از او خلاصى يافتند و با روزگار خود را به ياد ايشان ده تا بشكر گذارى آن قيام نمايند و در سپاس دارى بيفزايند و اين قول از ابن عباس و ابى بن كعب و حسن و مجاهد و قتاده است و مروى از ابى عبد اللَّه ( ع ) * ( إِنَّ فِي ذلِكَ ) * و بدرستى كه در آنچه ياد كرديم * ( لآياتٍ ) * هر آينه دلالتها است بر قدرت الهى * ( لِكُلِّ صَبَّارٍ ) * مر هر صبر كننده را در بلا * ( شَكُورٍ ) * شكر گوينده بر آن جمع ميان اين دو صفت بجهة آنست كه مؤمن هرگز از دو حالت خالى نيست يا سختى كه واجبست صبر بر آن و يا نعمتى كه واجبست شكر بر آن * ( وَإِذْ قالَ مُوسى ) * و ياد كن اين را كه گفت موسى * ( لِقَوْمِه ) * مر گروه خود را يعنى بنى اسرائيل را * ( اذْكُرُوا ) * اى گروه من ياد كنيد * ( نِعْمَةَ اللَّه ) * نعمتهاى خداى را كه انعام فرموده * ( عَلَيْكُمْ ) * بر شما * ( إِذْ أَنْجاكُمْ ) * در وقتى كه برهانيد شما را * ( مِنْ آلِ فِرْعَوْنَ ) * از كسان فرعون * ( يَسُومُونَكُمْ ) * مىچسبانيدند شما را * ( سُوءَ الْعَذابِ ) * بدى عذاب را يعنى عذابهاى بد بشما ميرسانيدند و ببندگى گرفته كارهاى سخت بشما ميفرمودند * ( وَيُذَبِّحُونَ أَبْناءَكُمْ ) * و ميكشتند پسران شما را وقتى كه منجمان گفته بودند كه در بنى اسرائيل پسرى متولد شود كه هلاك فرعون بسبب او بود پس بسبب اين پسران شما را ميكشتند * ( وَيَسْتَحْيُونَ نِساءَكُمْ ) * و زنده ميگذاشتند دختران شما را تا خدمت زنان ايشان كنند * ( وَفِي ذلِكُمْ ) * و در آن محنت و شدت * ( بَلاءٌ ) * آزمايشى بود شما را * ( مِنْ رَبِّكُمْ ) * از آفريدگار\r\n","description":"","footnote":"","page_name":" 123 ","page_number":123},
  {"content":"\r\nشما يا در نجات حقتعالى شما را از آن نعمتى بود * ( عَظِيمٌ ) * بزرگ و با مقدار و بعد از ذكر نعمت ايشان را بشكر گذارى امر فرمود كما قال اللَّه تعالى * ( وَإِذْ تَأَذَّنَ ) * و ياد كنيد اى بنى اسرائيل آن را كه اعلام كرد و آگاه گردانيد شما را * ( رَبُّكُمْ ) * پروردگار شما * ( لَئِنْ شَكَرْتُمْ ) * اگر شكر كنيد بر نعمتهاى من كه آن انجا است و غير آن از توفيق ايمان و عمل صالح و اجتناب از معاصى * ( لأَزِيدَنَّكُمْ ) * هر آينه افزون كنم بر شما نعمت را * ( وَلَئِنْ كَفَرْتُمْ ) * و اگر ناسپاسى كنيد بر آن * ( إِنَّ عَذابِي لَشَدِيدٌ ) * بدرستى كه عذاب من سخت است بر ناسپاسان و شدت عذاب سلب نعمة بود در دنيا و وقوع عقوبت در عقبى و در بعضى از احاديث قدسيه مرويست كه اگر شكر كنيد بر نعمت اسلام زياده كنم آن را بايمان و اگر سپاس دارى كنيد بر ايمان افزون كنم باحسان و اگر بر آن شكر گوئيد زياده سازم آن را بمعرفت و اگر بدان شاكر باشيد برسانم بمقام وصلت و اگر آن را شكر كنيد شما را برسانم بدرجهء قربت و بشكر آن نعمت در آرم بخلوتگاه انس و غايت مرتبة و از اين معلوم مىشود كه شكر مرقاة ترقى و معراج تصاعد بر درجاتست و بدانكه اگر چه در مقابله ( لازيدنكم لاعذبكم على الكفر ) است ليكن چون عادت اكرم الاكرمين جاريست بر آنكه تصريح بوعد كند و تعريض بوعيد از اين جهت در مقام آن فرمود كه * ( إِنَّ عَذابِي لَشَدِيدٌ ) * و در حديث آمده كه\r\nالشكر قيد نعمة و صيد لها\r\nشكر قيد نعمت است و صيد نعمت يعنى نعمت حاصله را بند كند و نگذارد كه زايل شود و ناآمده را صيد كند و نگاه دارد و از امير المؤمنين ( ع ) مرويست كه\r\nاذا وصل اليكم اطراف النعم فلا تنفروا اقصاها بقلة الشكر لها\r\nيعنى چون اوايل نعمت بشما رسد اواخر آن را مرمانيد باندك گردانيدن شكر * ( وَقالَ مُوسى ) * و گفت موسى كه اى گروه من * ( إِنْ تَكْفُرُوا أَنْتُمْ ) * اگر كافر شويد يا ناسپاسى كنيد شما * ( وَمَنْ فِي الأَرْضِ جَمِيعاً ) * و هر كه هست در زمين همهء ايشان از جن و انس * ( فَإِنَّ اللَّه لَغَنِيٌّ ) * پس بدرستى كه خداى بينياز است از عبادت و شكر گذارى شما * ( حَمِيدٌ ) * ستوده است و مستحق ستايش فى ذاته و اگر چه شما سپاس او نكنيد چه ذرات مخلوقات بنعم او ناطقند و السنهء ملائكه و جميع اشيا بتسبيح و حمد او جارى پس بكفران شما ضررى نرسد مگر بشما بجهة محروم ماندن شما از مزيد انعام و استحقاق شما مر عذاب شديد را و ابو ذر غفارى از حضرت نبوى نقل كرده كه حقتعالى در بعضى از كتب خود فرموده كه\r\nعبادى و ان اولكم و اخركم و جنكم و انسكم اجتمعوا على اتقى قلب رجل لم يزدد ذلك فى ملكى شيئا عبادى لو ان اولكم و آخركم و جنكم و انسكم اجتمعوا على افجر قلب رجل لن ينقص ذلك فى ملكى شيئا عبادى لو ان\r\n","description":"","footnote":"","page_name":" 124 ","page_number":124},
  {"content":"\r\nاولكم و آخركم و جنكم و انسكم اجتمعوا فى صعيد تسالونى حوايجكم فاعطيت كلا منكم ما سال لم ينقص ذلك فى ملكى الا به مقدار ما يغمس احدكم الإبرة فى اليم فلينظر لم يرجع\r\nبعد از آن بر سبيل تنبيه فرمود كه * ( أَ لَمْ يَأْتِكُمْ ) * آيا نيامد بشما اين تتمه كلام موسى است يا ابتداء سخن است از حقتعالى باهل زمان حضرت رسالت ( ص ) و همزه براى تقرير است يعنى البته آمد * ( نَبَؤُا الَّذِينَ مِنْ قَبْلِكُمْ ) * خبر آنان كه پيش از شما بودند * ( قَوْمِ نُوحٍ ) * گروه نوح * ( وَعادٍ ) * و قبيله عاد * ( وَثَمُودَ ) * و قوم ثمود * ( وَالَّذِينَ مِنْ بَعْدِهِمْ ) * و خبر آنان كه بعد از ايشان بودند * ( لا يَعْلَمُهُمْ ) * نميداند عدد ايشان را از بسيارى * ( إِلَّا اللَّه ) * مگر خداى در تبيان آورده كه حق تعالى بسيار امم را از عرب و عجم هلاك كرده و آثار ايشان منقطع ساخته كه غير خدا كسى بر آن اطلاع ندارد و لهذا چون ابن مسعود اين آية تلاوت كرد فرمود كه كذب النسابون و در معالم از ابن عباس نقل مىكند كه ميان عدنان و ابراهيم ( ع ) سى قرن گذشته و از اهل آن قرون هيچكس خبر ندارد الا حقتعالى و از اينجاست كه حضرت رسالت ( ص ) در انتساب خود از معد بن عدنان تجاوز نميفرمود به جهت عدم معرفت به حال ايشان * ( جاءَتْهُمْ رُسُلُهُمْ ) * آوردند به پيشينيان رسولان و پيغمبران ايشان * ( بِالْبَيِّناتِ ) * حجتهاى روشن كه كتب الهى بود يا معجزات ايشان * ( فَرَدُّوا أَيْدِيَهُمْ فِي أَفْواهِهِمْ ) * پس باز گردانيدند دستهاى خود را در دهنهاى خود يعنى امتان دستهاى خود را بدندان گرفتند از ختم رسل كقوله عَضُّوا عَلَيْكُمُ الأَنامِلَ مِنَ الْغَيْظِ يا دست بر دهان نهادند بتعجب از آن يا استهزا بر آن هم چنان كه كسى كه ضحك بر او غلبه مىكند و يا به جهت اشارت باسكات رسل دستهاى خود را بر دهن نهادند و حسن گفته كه ايدى خود را بر افواه رسل نهادند تا سخن نگويند و نزد مجاهد مراد بيد نعمت است يعنى نعمت پيغمبران كه عبارت از مواعظ و حكم و شرايع بود رد ميكردند به دهنهاى ايشان چه ايشان چون تكذيب ميكردند و قبول نميكردند پس گوييا كه رد آن ميكردند از آنجا كه صادر شده بود * ( وَقالُوا إِنَّا كَفَرْنا ) * و گفتند بدرستى كه ما نگرويده‌ايم * ( بِما أُرْسِلْتُمْ بِه ) * به آن چيزى كه شما فرستاده شده‌ايد به آن بر زعم خود * ( وَإِنَّا لَفِي شَكٍّ ) * و بدرستى كه ما در شكيم * ( مِمَّا تَدْعُونَنا ) * از آنچه ميخوانيد ما را * ( إِلَيْه ) * بسوى آن از توحيد و ايمان * ( مُرِيبٍ ) * شكى در تهمت اندازنده كه آن غلق نفس است و عدم اطمينان آن به شيئى از سخنان پيغمبران يا با وجود شك رسولان را متهم ميداشتند به اغراض فاسده\r\n* ( قالَتْ رُسُلُهُمْ ) * گفتند رسولان ايشان كه ما شما را به خدا دعوت ميكنيم * ( أَ فِي اللَّه شَكٌّ ) *\r\n","description":"","footnote":"","page_name":" 125 ","page_number":125},
  {"content":"\r\nآيا در وجود خدا شكى هست همزه براى انكار است يعنى از كثرت ادله بر وجود او شك را مجال نمانده بعد از آن اشارة كردند بانكار شك در وجود او بقولهم * ( فاطِرِ السَّماواتِ وَالأَرْضِ ) * اين صفت است يا بدل و شك مرفوع است بظرف يعنى خداى تعالى كه آفرينندهء آسمانها و زمينهاست * ( يَدْعُوكُمْ ) * ميخواند شما را بايمان * ( لِيَغْفِرَ لَكُمْ ) * تا بيامرزد شما را چون ايمان آريد يعنى به شرط ايمان بيامرزد * ( مِنْ ذُنُوبِكُمْ ) * بعضى از گناهان شما را مراد تقصير است در حقوق اللَّه نه در حقوق الناس چه اسلام قطع آن نميكند و گويند كه نكته در ايراد من در خطاب كفره و عدم ايراد آن در خطاب مؤمنان در جميع قرآن تفرقه است بين الخطابين و ميتواند بود كه چون در كفار مراد مغفرت ذنوبيست كه مرتب بر ايمان ايشانست و در مؤمنان مغفرت در حالات ايمانست كه باعث طاعت است و تجنب از معصيت پس متناول خروج از مظالم نيز بوده باشد از اينجهة ايجاد ذكر من نفرموده حاصل كه رسولان ميگفتند كه ايمان آريد تا حقتعالى گناهان شما بيامرزد * ( وَيُؤَخِّرَكُمْ ) * و تا باز پس دارد شما را يعنى مهلت دهد شما را و عذاب نكند * ( إِلى أَجَلٍ مُسَمًّى ) * تا وقت نام برده شده كه آخر اعمار شما باشد * ( قالُوا ) * گفتند ايشان در جواب رسولان * ( إِنْ أَنْتُمْ ) * نيستيد شما * ( إِلَّا بَشَرٌ مِثْلُنا ) * مگر آدمى مثل ما در صورت و هيئت و هيچ فضلى نيست شما را بر ما از روى ظاهر پس چرا شما مخصوصيد بنبوت از ميان ما و اگر خداى خواستى كه پيغمبرى فرستد بآدميان از جنسى فرستادى كه افضل از بشر باشد * ( تُرِيدُونَ ) * ميخواهيد * ( أَنْ تَصُدُّونا ) * آنكه باز داريد ما را بدعوى پيغمبرى * ( عَمَّا كانَ يَعْبُدُ ) * از آنچه بودند كه ميپرستيدند * ( آباؤُنا ) * پدران ما از اصنام * ( فَأْتُونا ) * پس بياوريد بما * ( بِسُلْطانٍ مُبِينٍ ) * حجتى روشن بر صحت دعوى خود يا بر استحقاق بر فضيلة نبوت و مزيت رسالت ايشان اگر چه معجزه ميديدند ليكن اعتبار نميكردند و از روى لجاج و عناد اقتراح معجزات ديگر ميكردند چنان كه معاندان زمان پيغمبر ما ( ص ) در آية دليلست بر آنكه خدا نيست بلكه مريد ايمان و خير است و بعث بر آنكه رسل محض رحمت و انعامست بر بندگان تا ايمان آرند كما قال * ( يَدْعُوكُمْ لِيَغْفِرَ لَكُمْ ) * * ( قالَتْ لَهُمْ رُسُلُهُمْ ) * گفتند مر ايشان را رسولان ايشان * ( إِنْ نَحْنُ ) * نيستيم ما * ( إِلَّا بَشَرٌ مِثْلُكُمْ ) * مگر آدمى مثل شما يعنى مشاركت در جنسيت مسلم ميداريم * ( وَلكِنَّ اللَّه ) *\r\n","description":"","footnote":"","page_name":" 126 ","page_number":126},
  {"content":"\r\nو ليكن خدا * ( يَمُنُّ ) * منت مينهد بنعمت نبوت و كرامت رسالت * ( عَلى مَنْ يَشاءُ ) * بر هر كه ميخواهد * ( مِنْ عِبادِه ) * از بندگان خود * ( وَما كانَ لَنا ) * و نيست ما را و نميتوانيم * ( أَنْ نَأْتِيَكُمْ بِسُلْطانٍ ) * آنكه بياريم براى شما حجتى يعنى معجزه كه ميطلبيد بر وجه اقتراح * ( إِلَّا بِإِذْنِ اللَّه ) * مگر بفرمان خدا و بمشيت او يعنى از نزد خود بىاراده خدا كارى نميتوانيم كرد و مهمى نميتوانيم ساخت بلكه آن متعلق بمشيت اللَّه است فلهذا تخصيص ميگرداند هر پيغمبرى را بنوعى از معجزات * ( وَعَلَى اللَّه ) * و بر خداوند نه بر غير او * ( فَلْيَتَوَكَّلِ الْمُؤْمِنُونَ ) * بايد كه توكل كنند گرويدگان در صبر بر معانده و معادات شما تعميم از جهت اشعار است به آن چه موجب توكل است و مراد ايشان به اين نفسهاى خودشان بود و لهذا در عقب اين گفتند * ( وَما لَنا ) * و چيست ما را يعنى چه داريم * ( أَلَّا نَتَوَكَّلَ ) * در آنكه توكل نكنيم * ( عَلَى اللَّه ) * بر خداى تعالى * ( وَقَدْ هَدانا ) * و حال آنكه راه نموده است ما را * ( سُبُلَنا ) * براههاى راست يعنى راهى كه بدان ميشناسيم او را و ميدانيم كه اذمه امور بدست قدرت او است * ( وَلَنَصْبِرَنَّ ) * و به خدا كه صبر خواهيم كرد * ( عَلى ما آذَيْتُمُونا ) * بر آن چه ايذا ميرسانيد ما را از تكذيب و مخالفت * ( وَعَلَى اللَّه ) * بر خدا نه غير او * ( فَلْيَتَوَكَّلِ الْمُتَوَكِّلُونَ ) * بايد كه ثابت باشند توكل كنندگان و بر آن راسخ باشند و بر هر چه بر ايشان ميرسد واقدى باسناد خود از ابى مريم و او از ابى دردا روايت كرده كه پيغمبر ( ص ) فرمود كه هر كه در شب از كيك متاذى باشد بايد كه قدحى از آب پر كند و هفت بار آيهء * ( وَما لَنا أَلَّا نَتَوَكَّلَ ) * را بر او خواند و آن را در حوالى فراش خود بپاشد آن شب از شر كيك ايمن\r\nباشد * ( وَقالَ الَّذِينَ كَفَرُوا ) * و گفتند آنان كه كافر بودند * ( لِرُسُلِهِمْ ) * مر رسولان خود را * ( لَنُخْرِجَنَّكُمْ ) * هر آينه بيرون كنيم شما را * ( مِنْ أَرْضِنا ) * از زمين خود * ( أَوْ لَتَعُودُنَّ ) * يا آنكه عود كنيد يعنى موافقت نمائيد با ما * ( فِي مِلَّتِنا ) * در كيش ما سوگند خوردند بر آن كه يكى از اين دو امر صادر شود يا اخراج ايشان رسولان را از بلاد خود يا عود رسولان بملت ايشان و عود اينجا بمعنى صيرورتست زيرا كه رسل هرگز بر ملت ايشان نبوده‌اند و ميتواند بود كه خطاب بهر رسولى بوده باشد و بهر كه به او ايمان آورده پس تغليب جماعة بر واحد كرده باشد و چون ايشان در كيش خود راسخ شدند و در صدد اخراج و اضرار پيغمبر خود شدند * ( فَأَوْحى إِلَيْهِمْ ) * پس وحى كرد\r\n","description":"","footnote":"","page_name":" 127 ","page_number":127},
  {"content":"\r\nبه پيغمبران * ( رَبُّهُمْ ) * پروردگار ايشان و سوگند ياد فرموده كه * ( لَنُهْلِكَنَّ الظَّالِمِينَ ) * هر آينه هلاك گردانيم ستمكاران را يعنى كافران را كه در كفر متوغل و غالى شده‌اند * ( وَلَنُسْكِنَنَّكُمُ الأَرْضَ ) * و ساكن گردانيم شما را در زمين ايشان * ( مِنْ بَعْدِهِمْ ) * از پس هلاكت ايشان اين مصدق قول نبويست ( ص ) كه\r\nمن اذى جار اورثه اللَّه داره\r\nيعنى هر كه همسايهء خود را برنجاند خداى تعالى وى را آواره گرداند و سراى وى به ديگرى گذارد * ( ذلِكَ ) * اين امر مقرر و وعده راست است * ( لِمَنْ خافَ ) * براى هر كه بترسد * ( مَقامِي ) * از ايستادن در موقف حكم من يعنى از آنكه روز قيامت او را در موقف كه من حكم كنم بر بندگان باز دارند يا از قيام من بر او حفظ اعمال او را * ( وَخافَ وَعِيدِ ) * و براى كسى كه ترسان گردد از وعيد من به عذاب يا عذاب من كه موعود است براى كفار * ( وَاسْتَفْتَحُوا ) * و طلب فتح كردند پيغمبران يعنى نصرت خواستند از خدا بر هلاك دشمنان اشتقاق آن از فتاحة است بمعنى حكم يعنى حكم طلبيدند ميان خود و اعادى يا انبيا و امم طلب حكم كردند يعنى گفتند هر كه از ما باطلست عذاب به دو فرود آيد يا كفار از پيغمبر خود طلب حكم كردند و حقتعالى حكم فرمود و انبيا و مؤمنان نجات يافتند * ( وَخابَ ) * و نوميد ماند و بىبهره گشت از خلاصى * ( كُلُّ جَبَّارٍ ) * هر گردنكش متكبر بر خدا * ( عَنِيدٍ ) * ستيزه كننده با حق و معرض از طاعة او * ( مِنْ وَرائِه جَهَنَّمُ ) * از پس حياة او دوزخ است يعنى بعد از انقطاع نفس تا روز حشر رجوع او بر آن خواهد بود و گذار او بر آن وراء چيزيست كه متوارى و پوشيده باشد و قوله * ( وَيُسْقى ) * عطفست بر مقدر تقدير اينكه و يلقى فيها و يسقى يعنى بيندازند او را در دوزخ و بياشامانند او را * ( مِنْ ماءٍ صَدِيدٍ ) * از آبى كه روان شود از پوست دوزخيان يعنى ريم و زردابه كه از تن دوزخيان و از فروج زانيان چكد و اين قول اكثر مفسرانست و مروى از ابو عبد اللَّه ( ع ) و گويند آبى مثل صديد * ( يَتَجَرَّعُه ) * بتكلف و رنج تمام جرعه جرعه ميخورند آن را * ( وَلا يَكادُ يُسِيغُه ) * و نزديك نباشد و نتواند كه بگلو فرو برد از غاية تلخى و گندگى بلكه در گلوى او منقض شود و فرو شكند و هميشه به آن عذاب گرفتار باشد سوغ جواز شرابست بر حلق به سهولت و قبول نفس يعنى به سهولت آن صديد در حلق او فرو نرود و ابو امامه از رسول ( ص ) روايت كرده كه آن شربتى باشد كه چون نزديك روى برد گوشت و پوست روى و سرش پخته شود و چون باز خورد امعايش پاره پاره گردد و از زيرش بيرون\r\n","description":"","footnote":"","page_name":" 128 ","page_number":128},
  {"content":"\r\nآيد كقوله وَسُقُوا ماءً حَمِيماً فَقَطَّعَ أَمْعاءَهُمْ * ( وَيَأْتِيه الْمَوْتُ ) * و بيايد به دو آلام و شدايد مرگ * ( مِنْ كُلِّ مَكانٍ ) * از هر جانبى از جوانب او يعنى احاطه كرده باشد به همه اطراف او اسباب عذاب و شدايد عقاب و يا از هر موضعى از بدن او و يا آنكه از بيخ مويها و انگشتان و در مجمع از پيغمبر ( ص ) نقل كرده كه هر كه شرب خمر كند چهل روز نماز او مقبول نشود و اگر بميرد و در شكم او خمر باشد بر حقتعالى واجب شود كه او را از صديد اهل دوزخ و آنچه از فروج زناة بيرون مىآيد به او آشامند پس شدايد موت بر او نازل شود * ( وَما هُوَ بِمَيِّتٍ ) * و نباشد او مرده يعنى مردنى كه به آن بياسايد و از اين عذاب خلاص شود و در عين المعانى آورده كه روح او در حنجره او مانده باشد نه بيرون آيد تا او بميرد و نه بتن باز گردد تا زنده باشد بلكه به حكم لا يَمُوتُ فِيها وَلا يَحْيى ميان مردگى و زندگى باشد و گويند مراد آنست كه هر گاه بميرد باز او را زنده گردانند كه كُلَّما نَضِجَتْ جُلُودُهُمْ بَدَّلْناهُمْ جُلُوداً غَيْرَها لِيَذُوقُوا الْعَذابَ * ( وَمِنْ وَرائِه ) * و در پس او است با وجود چنين محنتى * ( عَذابٌ غَلِيظٌ ) * عذابى سخت يعنى از آن بدتر و آن چنان باشد كه در هر وقت عذاب او سختتر از عذابى شود كه قبل از آن به اين معذب بوده باشد و يا آنكه مراد به آن خلود او است در دوزخ و يا حبس انفاس و گويند اين آيه منقطع است از قصه رسل و نازل شد در اهل مكه يعنى كفار مكه طلب فتح كردند كه آن باران باشد در سالهاى قحط كه به جهت دعاء پيغمبر بر ايشان نازل شده بود حقتعالى ايشان را از آن خائب گردانيد و باران بر ايشان نبارانيد و وعيد ايشان فرمود كه در جهنم آب صديد را بديشان خورانند بدل آب بارانى كه ميطلبند و قوله * ( مَثَلُ الَّذِينَ كَفَرُوا ) * مبتداى خبر محذوفست اى\r\nمما يتلى عليك صفتهم التي هى مثل فى الغرابة يعنى از آنچه بر تو خوانده مىشود صفة غريبه آنان است كه كافر شدند * ( بِرَبِّهِمْ ) * بآفريدگار خود و آن صفة غريبه اينست كه * ( أَعْمالُهُمْ ) * و ميتواند بود كه مثلهم مبتدا باشد و اعمالم خبر و يا اعمالهم بدل مثل باشد يعنى مثل كردارهاى ايشان * ( كَرَمادٍ اشْتَدَّتْ ) * همچه خاكستريست كه سخت بگذرد * ( بِه الرِّيحُ ) * به دو باد * ( فِي يَوْمٍ عاصِفٍ ) * در روزى كه سخت باشد باران عصوف اشتداد باد است و زمان را به آن وصف كردن غاية مبالغه است و ملخص معنى آنست كه عملهاى كافران كه در صورت خير مينمايد چون صله رحم و آزاد كردن بنده و اكرام مهمان و امثال آن از تصدقات مانند تودهء خاكستر است كه بادى سخت بر آن وزد و به هوا برده در اطراف پراكنده سازد و هيچ كس بر جمع كردن آن قادر نباشد و از آن نفع نگيرد\r\n","description":"","footnote":"","page_name":" 129 ","page_number":129},
  {"content":"\r\nو همچنين در روز قيامت * ( لا يَقْدِرُونَ ) * قادر نباشند كافران * ( مِمَّا كَسَبُوا ) * از آنچه كرده‌اند در دنيا * ( عَلى شَيْءٍ ) * بر هيچ چيز و هَباءً مَنْثُوراً كشته مطلقا اثرى از ثواب آن پيدا نه به جهت آنكه اعمال ايشان بر وفق قربة نبوده باشد تا ثوابى بر آن مترتب شود * ( ذلِكَ ) * آن ضلال يا پنداشت ايشان كه نيكويى كرده‌اند * ( هُوَ الضَّلالُ الْبَعِيدُ ) * آنست گمراهى دور يعنى در غايت بعد از راه حق و مثل اينست آيهء وَقَدِمْنا إِلى ما عَمِلُوا مِنْ عَمَلٍ فَجَعَلْناه هَباءً مَنْثُوراً در اين آيه دلالت واضحه است بر بطلان قول مجبره زيرا كه اضافه عمل بايشان كرده و اگر مخلوق خدا ميبود اضافه صحيح نميبود و بدانكه اگر چه ظاهر آيه دلالة بر احباط مىكند اما بعد از تامل بر خلاف آنست زيرا كه احباط عبارتست از آنكه عبادتى بر وفق قربة از بنده واقع شود و بعد از آن به جهت صدور معصية از او ثوابى بر آن مترتب نشود و چون هيچ عمل از اعمال كفار بر وفق قربت نيست پس احباط نباشد بعد از آن بيان مىكند كه غرض از خلق اشياء عبادتست و ايمان نه معصية و كفر و ميفرمايد * ( أَ لَمْ تَرَ ) * آيا نديدى اى بيننده و يا ندانستى يا خطاب بحضرتست و مراد امتند يعنى اى بندگان در نگريد * ( أَنَّ اللَّه ) * آن را كه خدا * ( خَلَقَ السَّماواتِ وَالأَرْضَ ) * بيافريد آسمانها و زمينها را * ( بِالْحَقِّ ) * بر وجهى كه حق آنست يعنى بر نهجى كه حكمت و مصلحة مقتضى آنست كه بر آن طريق باشد نه بر وجه باطل يا عبث و بدون غرض صحيح بلكه معلل بغرض است كه آن عبارتست كقوله وَما خَلَقْتُ الْجِنَّ وَالإِنْسَ إِلَّا لِيَعْبُدُونِ * ( إِنْ يَشَأْ ) * اگر خواهد خدا و حكمت تقاضا كند * ( يُذْهِبْكُمْ ) * ببرد شما را اى اهل مكه و معدوم گرداند همهء شما را * ( وَيَأْتِ بِخَلْقٍ جَدِيدٍ ) * و بيارد آفريدهء نو بجاى شما كه مثل شما نباشند در كفر و تكذيب بلكه همه مؤمن مصدق باشند\r\n* ( وَما ذلِكَ ) * و نيست اين اعدام و ايجاد * ( عَلَى اللَّه بِعَزِيزٍ ) * بر خداى دشوار چه او قادر بالذات است و قدرت او اختصاص ندارد بمقدورى دون مقدورى بلكه نسبت بجميع ممكنات يكسان است * ( وَبَرَزُوا ) * و ظاهر شدند ايراد برزو به صيغه ماضى جهة تحقيق وقوعست و اگر نه مراد آنست كه ظاهر شوند و بيرون آيند از قبور * ( لِلَّه ) * براى امر خدا و محاسبه او * ( جَمِيعاً ) * همه مردگان از كفار و مؤمنان و ابن عباس فرمود كه معنى آنست كه همه پيشوايان با اتباع خود در روز قيامت محشور شوند * ( فَقالَ الضُّعَفاءُ ) *\r\n","description":"","footnote":"","page_name":" 130 ","page_number":130},
  {"content":"\r\nپس گويند عاجزان از اهل كفر يعنى اتباع و سفله * ( لِلَّذِينَ اسْتَكْبَرُوا ) * مر آنان را كه تكبر كردند از رؤسا و اشراف قوم يعنى آنان كه پيروى ائمه كفر كرده باشند پيشوايان خود را گويند * ( إِنَّا كُنَّا ) * بدرستى كه ما بوديم در دنيا * ( لَكُمْ تَبَعاً ) * مر شما را پيروان در تكذيب رسل و اعراض از فرمان ايشان تبع جمع تابع است چون غيب و غياب يا مصدر است كه مفعول به واقع شده جهت مبالغه * ( فَهَلْ أَنْتُمْ ) * آيا هستيد شما * ( مُغْنُونَ عَنَّا ) * دفع كنندگان از ما * ( مِنْ عَذابِ اللَّه مِنْ شَيْءٍ ) * از عذاب خدا چيزى را من اول بيانيه است و ثانى تبعيضيه يعنى چون كه مادران عالم تابع شما بوديم شما در اين عالم از عذاب خدا چيزى دفع كنيد و برداريد * ( قالُوا ) * گويند آن متكبران بطريق اعتذار كه اى قوم * ( لَوْ هَدانَا اللَّه ) * اگر خداى بنمودى ما را طريق نجات از عذاب * ( لَهَدَيْناكُمْ ) * هر آينه ما نيز شما را راه مينموديم بدان اما طريق خلاصى مسدود است و شفاعت ما بر اين درگاه مردود ايشان نااميد شده گويند بيائيد تا باتفاق بخروشيم و جزع كنيم شايد كه بر كار بسته مادرى بگشايند و راه خلاصى بما نمايند پس پانصد سال بانك و خروش كنند ايشان را سودى ندهد گويند صبر كنيم شايد كه بكليد صبر ابواب فرج مفتوح گردد و پانصد سال ديگر شكيبايى ورزند مژده نجات نرسد گويند * ( سَواءٌ عَلَيْنا ) * يكسانست بر ما * ( أَ جَزِعْنا ) * بخروشيم و جزع كنيم * ( أَمْ صَبَرْنا ) * يا صبر كنيم يعنى هر دو مساوىاند در عدم فايده * ( ما لَنا ) * نيست ما را * ( مِنْ مَحِيصٍ ) * هيچ گريزگاهى و پناهى از عذاب دوزخ اشتقاق اين از حيص است بمعنى عدول از جهة فرار * ( وَقالَ الشَّيْطانُ ) * و گويد ديو سركش يعنى ابليس * ( لَمَّا قُضِيَ الأَمْرُ ) * آن هنگام كه گذارده شود كار يعنى حساب خلق بكنند و حكم الهى نافذ گردد به آنكه اهل بهشت ببهشت در آيند و اهل دوزخ را بدوزخ اندازند دوزخيان مجتمع شده زبان ملامت بر ابليس دراز كنند ابليس بر منبرى از آتش بر آيد و گويد اى اشقياء انس كه ملامت كنندگان منيد * ( إِنَّ اللَّه وَعَدَكُمْ ) * بدرستى كه خداوند وعده داد شما را * ( وَعْدَ الْحَقِّ ) * وعده راست و درست كه حشر و جزا خواهد بود * ( وَوَعَدْتُكُمْ ) * و من وعده دادم شما را وعده بدروغ كه نه قيامت باشد و نه حساب و اگر بر سبيل فرض باشد بتان شما شفاعت خواهند كرد * ( فَأَخْلَفْتُكُمْ ) * پس وعده كج دادم شما را تبيين خلاف وعده را اخلاف گفته كه بمعنى وعدهء دروغ دادنست يعنى امروز ظاهر شد كه دروغ گفته بودم * ( وَما كانَ لِي ) * و نبود مرا * ( عَلَيْكُمْ ) *\r\n","description":"","footnote":"","page_name":" 131 ","page_number":131},
  {"content":"\r\nبر شما * ( مِنْ سُلْطانٍ ) * هيچ تسلطى كه شما را اكراه و اجبار كنم بر كفر و معصيت يا حجتى نبود مرا بر صحت قول من * ( إِلَّا أَنْ دَعَوْتُكُمْ ) * مگر آنكه شما را بخواندم بوسوسه و فريب بىحجتى و برهانى اين كلام از جنس سلطان نيست ليكن بر طريقهء ( تحية بينهم ضرب وجيع ) واقع شده يا استثناى منقطع است يعنى لكن شما را دعوت كردم بكفر و ضلال * ( فَاسْتَجَبْتُمْ لِي ) * پس اجابت كرديد شما مرا به زودى و تامل نكرديد در عواقب امور خود * ( فَلا تَلُومُونِي ) * پس مرا ملامت مكنيد به مجرد وسوسه كه كردم زيرا كه دشمن شما بودم پس بدين مقدار كه كردم مستحق ملامت نيستم چه دشمن هر چه از آن بدتر نباشد در حق دشمن مىكند * ( وَلُومُوا أَنْفُسَكُمْ ) * و ملامت كنيد نفسهاى خود را كه مرا فرمان برديد و قول خداى را كه گفته بود * ( لا يَفْتِنَنَّكُمُ الشَّيْطانُ ) * نشنيديد * ( ما أَنَا بِمُصْرِخِكُمْ ) * من نيستم امروز رهاننده شما و فرياد رس شما از عذاب * ( وَما أَنْتُمْ بِمُصْرِخِيَّ ) * و شما نيز نيستيد رهاننده و فريادرس من اين دليلست بر فساد قول مجبره چه اگر خداى كفر و معاصى در ايشان آفريده بودى ابليس نگفتى كه خود را ملامت كنيد بلكه\r\nگفتى خدا را ملامت كنيد كه كفر را در شما آفريده پس مرا و شما را در آن گناهى نباشد * ( إِنِّي كَفَرْتُ ) * بدرستى كه من امروز كافر شدم * ( بِما أَشْرَكْتُمُونِ ) * به آنچه انباز گرفتيد مرا با خدا * ( مِنْ قَبْلُ ) * پيش از اين در دنيا كقوله وَيَوْمَ الْقِيامَةِ يَكْفُرُونَ بِشِرْكِكُمْ يا كافر شده بوديم به خدا پيش از اشراك شما در وقتى كه قبول امر خدا نكردم در سجدهء پدر شما يا ماء مصدريت است يعنى كافر شدم امروز پيش از شريك گردانيدن شما مرا با خدا در دنيا و يا كافر شدم در دنيا پيش از آنكه شما مرا شريك خدا گيريد يعنى در وقت امتناع از سجود پس امروز بيزارم از شرك شما * ( إِنَّ الظَّالِمِينَ ) * بدرستى كه ظالمان يعنى مشركان * ( لَهُمْ عَذابٌ أَلِيمٌ ) * مر ايشان راست عذاب دردناك موصوف به دوام و خلود اين تتمه كلام ابليس است يا ابتداى كلامست از خداى تعالى و در حكايت امثال اين لطف است مر سامعان را و ايقاظ ايشان تا تدبر كنند در عواقب امر خود ابن عامر روايت كرده از رسول خدا ( ص ) در باب حديث شفاعت كه آن حضرت فرمود كه عيسى ( ع ) در عرصه قيامت به من اشاره كند و باصحاب خود گويد\r\nذلكم النبى الامى\r\nاين آن پيغمبر امى است كه من بوى بشارت دادم شما را پس مرا گويد يا خاتم النبيين برخيز و شفاعت عصات اهل ايمان خود كن من برخيزم براى شفاعت از مجلس من بويى پيدا شود كه شنوندگان بويى از آن خوشتر نشنيده باشند پس شفاعت كنم و حقتعالى اجابت فرمايد و مرا نورى دهد از فرق تا قدم كه همه اهل عرصات آن را به بينند و چون\r\n","description":"","footnote":"","page_name":" 132 ","page_number":132},
  {"content":"\r\nكافران آن را ببينند و بدانند كه شفاعت من بايشان نميرسد نوميد شوند و نزد ابليس روند و گويند كه اهل ايمان را شفيعى پديد آمد و ايشان را شفاعت كرد و ما را جز تو كسى نيست برخيز و براى ما شفاعت كن وى برخيزد و از مجلس او نتنى عظيم پديد آيد كه هيچكس نتنى چنان نشنيده باشد و گويد معشر الكفار * ( إِنَّ اللَّه وَعَدَكُمْ وَعْدَ الْحَقِّ ) * الايه پس همه را طعمهء دوزخ كنند و حقتعالى بعد از وعيد كفار در وعد اهل ايمان ميفرمايد كه * ( وَأُدْخِلَ الَّذِينَ ) * و در آورده شوند آنان كه * ( آمَنُوا ) * گرويده‌اند بما جاء من عند اللَّه * ( وَعَمِلُوا الصَّالِحاتِ ) * و كرده‌اند كردارهاى شايسته و پذيرفته * ( جَنَّاتٍ تَجْرِي ) * در بهشتهايى كه ميرود * ( مِنْ تَحْتِهَا الأَنْهارُ ) * از زير درختان و مساكن آن جويهاى آب و شير و انگبين * ( خالِدِينَ فِيها ) * در حالتى كه جاويدان باشند در آن و در آرنده مؤمنان ببهشت فرشتگان باشند كه ايشان را با اكرام و تعظيم تمام بر رياض دار السلام درارند * ( بِإِذْنِ رَبِّهِمْ ) * بدستورى و فرمان پروردگار ايشان را * ( تَحِيَّتُهُمْ ) * تحيت ملائكه بر ايشان * ( فِيها ) * در بهشت يا تحيت خدا بر ايشان يا تحيت هر يك از ايشان بر يكديگر * ( سَلامٌ ) * سلام باشد كه دالست بر سلامتى از جميع آفات بعد از آن ايراد ضرب المثل مىكند كه بافهام نزديكتر است و مرغب ارباب عقول در اتباع حق و ميفرمايد كه * ( أَ لَمْ تَرَ ) * آيا نديدى و ندانستى اى بندهء بينا و دانا كه براى تفهيم شما * ( كَيْفَ ضَرَبَ اللَّه مَثَلًا ) * چگونه زد خداى مثلى را يعنى گردانيد خدا * ( كَلِمَةً طَيِّبَةً ) * كلمه پاكيزه را كه كلمه توحيد است يا دعوت اسلام يا هر كلامى كه دال بر حق باشد * ( كَشَجَرَةٍ طَيِّبَةٍ ) * مانند درخت پاك كه آن نخل است يا شجره ايست در بهشت اين تفسير * ( ضَرَبَ اللَّه مَثَلًا ) * است و ميتواند بود كه بدل مثلا باشد و كشجرة صفت آن يا خبر مبتداى محذوف اى هى كشجرة و بنا بر تفسير اول جارى مجرى مفعول جعل است ابو العاليه روايت كرده كه بام دادى برخواستم و نزد مالك بن انس رفتم طبقى از رطب نزد او حاضر كردند گفت بخور يا ابا العاليه كه اين از آن درخت است كه حقتعالى فرموده كه * ( أَ لَمْ تَرَ كَيْفَ ضَرَبَ اللَّه مَثَلًا كَلِمَةً طَيِّبَةً كَشَجَرَةٍ طَيِّبَةٍ ) * زيرا كه روزى طبقى از بسر نزد پيغمبر ( ص ) آوردند اين آيه بر خواند كه * ( كَشَجَرَةٍ طَيِّبَةٍ ) * و گويند هر درختى است كه ميوهء خوش مزه و خوش صورت داشته باشد و بر هر تقدير ميفرمايد كه كلمة طيبة مانند شجرهء طيبة است * ( أَصْلُها ثابِتٌ ) * كه بيخ آن در زمين است و از او محكم و پا بر جا باشد چه اگر اصل ثابت نداشته باشد در زمين بر جاى نماند و ميوه نيارد * ( وَفَرْعُها ) * و شاخ آن از غايت رفعت و بلندى * ( فِي السَّماءِ ) * در جانب آسمان كشيده اينمبالغه است در رفعت و ميتواند بود كه مراد بفرع فروع\r\n","description":"","footnote":"","page_name":" 133 ","page_number":133},
  {"content":"\r\nباشد به جهت آنكه فرع اسم جنس است كه كسب استغراق از اضافه كرده يعنى شاخهاى بلند آن بغايت ارتفاع رسيده * ( تُؤْتِي أُكُلَها ) * مىدهد ميوهء خود را * ( كُلَّ حِينٍ ) * در هر وقتى كه خدا حكم كرده بميوه دادن و بر آن تقدير كه درخت خرما باشد گفته‌اند كه حين ششماه است از وقت شكوفه او تا پخته شدن و رسيدن يعنى در اين مدت از بسر و رطب و ثمر نفع ميدهد * ( بِإِذْنِ رَبِّها ) * باراده و تكوين آفريدگار و پروردگار آن * ( وَيَضْرِبُ اللَّه الأَمْثالَ ) * و مىزند خداى مثلها را يعنى بيان مىكند * ( لِلنَّاسِ ) * براى مردمان * ( لَعَلَّهُمْ يَتَذَكَّرُونَ ) * شايد كه ايشان دريابند زيرا كه مثل تصوير معانى است در آينه افهام و نزديك گردانيدن معقول محسوس محصل معنى اين مثل آنست كه هم چنان كه درخت در زمين ثابت و راسخ گشته و عروق به زير زمين رسانيده آب از آن مىخورد و شاخ آن در رفعت و بلندى سر باوج كشيده همچنين معنى كلمه شهادت در دل مؤمن ثابت و راسخ شده و آب از\r\nسرچشمه تصديق مىخورد و فرع او كه گفتار است به زبان چون از زبان آيد به آسمان رسد بدون حاجبى و مانعى لقوله إِلَيْه يَصْعَدُ الْكَلِمُ الطَّيِّبُ وَالْعَمَلُ الصَّالِحُ يَرْفَعُه و در تفسير كاشفى آورده كه حقتعالى تشبيه كرده درخت ايمان را كه اصل آن در دل مؤمن ثابتست و اعمال او بجانب اعلى عليين مرتفع و ثواب در هر زمانى به دو و اصل بدرخت خرما كه بيخ آن مستقر است در منبت خود و فرع آن متوجه بجانب علو و نفع آن در هر وقت رسندهء بخلق و در حديث نبوى ( ص ) وارد شده كه\r\nمثل الاسلام كشجرة ثابته الايمان باللَّه اصلها و الصلاة الخمس جذعا و الزكاة فرعها و صيام شهر رمضان لحاؤها و حسن الخلق ورقها\r\nمثل اسلام چون درختى است رسته اصل آن ايمانست به خدا و تنهء آن پنجگانه است و زكات شاخ آنست و روزهء رمضان پوست آنست و خوشخويى برگهاى آن ابن عباس از رسول خدا ( ص ) روايت كرده كه\r\nان للَّه عمودا من نور اسفله تحت الارض السابع و راسه تحت العرش فاذا قال العبد اشهد ان لا إله الا اللَّه و اشهد ان محمدا عبده و رسوله اهتز العرش و تحرك العمود فيقول اللَّه عز و جل اسكن فيقول كيف اسكن و انت لم تغفر لقائلها حقتعالى گويد يا ملائكتى و سكان سماواتى اشهد انى قد غفرت له\r\nو اين حديث در صحيفه رضويه نيز مسطور است اهل تحقيق گفته‌اند كه حكمت در تشبيه اسلام و ايمان به درخت از آنجاست كه درخت تمام نباشد الا بسه چيز عرقى ثابت و اصلى قايم و فرعى عالى همچنين اسلام و ايمان بسه چيز تمام شود ( تصديق بالقلب و اقرار باللسان و عمل بالاركان ) بيانش قول امام رضا است از اباء گرام خود كه امير المؤمنين ( ع ) از رسول ( ص ) پرسيد فرموده كه\r\nالايمان معرفة بالقلب و اقرار باللسان و عمل بالاركان\r\nروايت ديگر از رسول ( ص )\r\nمثل هذا الذين كمثل شجرة ثابته الايمان اصلها و\r\n","description":"","footnote":"","page_name":" 134 ","page_number":134},
  {"content":"\r\nالزكاة فرعها و الصيام عرقها و التأخي فى اللَّه ثباتها و حسن الخلق و رقها و الكف عن محارم اللَّه ثمرها فكما لا يكمل الشجرة الا بثمرة طيبة لا يكمل الايمان الا بالكف عن محارم اللَّه\r\nگفت مثل اين دين چون درختيست رسته ايمان به خدا اصل آنست و زكات شاخ و روزه بيخ و برگ آنست و مواخاة با يكديگر براى خدا اثبات اوست و خوى نيكو برگ او است باز ايستادن از محارم ميوه او است و چنانچه درخت تمام نشود مگر بميوه همچنين ايمان تمام نشود الا بباز ايستادن از محارم و گويند تشبيه بدرخت خرما براى آنست كه در صفات متعدده بآدمى ميماند چه هر درختى كه سرش را قطع كنند شاخ ديگر بيرون كند مگر درخت خرما كه چون سرش را قطع كنند خشك گردد و درخت خرما را تا كش ندهند بار نياورد و رسول ( ص ) فرمود كه\r\nاكرموا عماتكم\r\nعمه هاى خود را گرامى داريد گفتند عمه هاى ما كداماند فرمود درختان خرما بعد از آن فرمود چون آدم را بيافريد از گل او فضلهء بماند از آن درخت خرما بيافريد از ابى جعفر ( ع ) روايتست كه مراد بشجره رسول خدايست و فرع آن على و عنصر شجره فاطمه و ثمرهء آن اولاد اويند و أغصان و اوراق او شيعهء او بعد از آن فرمود كه هر مردى كه از شيعهء ما است چون بميرد از آن درخت برگى بيفتد و چون يكى از ايشان متولد شود جاى آن برگ افتادگى برويد و از ابن عباس مرويست كه پيغمبر ( ص ) فرمود كه جبرئيل مرا گفت كه تو شجره و على غصن آن و فاطمه و رق آن و حسن و حسين ثمار آن و نيز در روايت معتبره واقع شده كه\r\nتُؤْتِي أُكُلَها كُلَّ حِينٍ بِإِذْنِ رَبِّها ) * ما يفتى به الأئمه من آل محمد شيعتهم من الحلال و الحرام\r\n* ( وَمَثَلُ كَلِمَةٍ خَبِيثَةٍ ) * و مثل سخن ناپاك كه كلمهء كفر است يا دعوت بعبادت اصنام * ( كَشَجَرَةٍ خَبِيثَةٍ ) * مانند درخت ناپاكست چون حنظل كه تلخست و ناخوش بوى و مكروه طباع سليمه و با وجود خبائث و كراهت * ( اجْتُثَّتْ ) * جنبان شده و بريده و بركنده شده جثه آن بالكلية * ( مِنْ فَوْقِ الأَرْضِ ) * از روى زمين * ( ما لَها مِنْ قَرارٍ ) * نيست او را ثبات و استحكام يعنى نه بيخ دارد در زمين و نه شاخ در هوا خلاصه معنى آنست كه حقتعالى تمثيل فرموده كلمه كفر و عبادت اصنام را يا دل كافر مقلد را كه به جهت عدم حجت و برهان بر آن ثباتى ندارد و عملى نيز كه بمصعد قبول رسد از او صادر نميشود بشجره حنظل كه نه اصل او را قراريست و نه فرع او را اعتبارى از ابى جعفر ( ع ) مرويست كه\r\nان هدا مثل بنى اميه\r\nو بعد از ذكر كلمه طيبه بيان صاحب آن مىكند لقوله * ( يُثَبِّتُ اللَّه ) * ثابت ميگرداند خدا * ( الَّذِينَ آمَنُوا ) * آنان را كه ايمان آوردند و استحكام ميدهد * ( بِالْقَوْلِ الثَّابِتِ ) * بسخن راست و محكم كه بحجة قاطعه نزد ايشان ثابت شده و در دلهاى ايشان متمكن گشته * ( فِي الْحَياةِ\r\n","description":"","footnote":"","page_name":" 135 ","page_number":135},
  {"content":"\r\n* ( الدُّنْيا ) * در زندگانى دنيا تا در زمان ابتلا و افتتان صبورى ورزند و از جادهء مستقيمه توحيد نلغزند چنان كه ذكريا و يحيى و جرجيس و شمعون و امثال ايشان از انبياء و اولياء عليهم السلام و گويند ثبات دهد مؤمنان را در دنيا يعنى نزديك مرگ تا ختم حيات ايشان بر كلمهء توحيد باشد * ( وَفِي الآخِرَةِ ) * و ثابت دارد ايشان در آن سرا يعنى در قبر كه منزل او است و منزل اولست از منازل اخروية تا جواب منكر و نكير بطريق صواب باز دهد و يا در موقف و مشاهده اهوال قيامت دهشت بر او غالب نشود و گويند مراد از دنيا قبر است و آخرت موقف مرويست از حضرت رسالت ( ص ) كه چون قبض روح مؤمن كنند روح او در قبر عود كند دو ملك نزد او آيند و او را بنشانند و گويند او را كه\r\nمن ربك و من نبيك و من امامك\r\nاگر جواب مطابق گويد منادى از آسمان ندا كند كه\r\nان عبدى صدق فذلك * ( يُثَبِّتُ اللَّه الَّذِينَ آمَنُوا بِالْقَوْلِ الثَّابِتِ ) *\r\nو از مقاتل نيز مرويست كه مراد به اين تثبيت آنست كه چون بندهء مؤمن را در قبر نهند و خاك بر سر او ريزند حقتعالى فرشته را فرستد بقبر او اسم او دودمان و بر وى سلام كند و گويد همين ساعت دو فرشته سياه و منكر بالين تو خواهند آمد تو را از دين و اعتقاد پرسند بايد كه از ايشان نترسى و چنان كه در دنيا ميدانستى جواب دهى از خدا و رسول و امام و كتاب اين بگويد و برود پس بر اثر او دو فرشته بيايند غليظ و منكر و ازرق چشم چشمهاى ايشان چون برق خاطف و آواز ايشان چون باد عاصف هر يكى مقمعه از آتش بدست گرفته حقتعالى آن بنده را زنده كند پس او را باز نشانند و گويند\r\nمن ربك و من نبيك و من امامك و ما دينك و ما كتابك\r\nوى چنانچه داند جواب دهد فرشتگان او را گويند\r\nمرحبا عشت سعيد او مت شهيدا\r\nتا زنده بودى صعيد بودى چون به مردى شهيدى\r\nاللهم ارضه كما ارضاك\r\nبار خدا او را خوشنود كن چنان كه تو را خوشنود گردانيد آن گه دريچه از بهشت در قبر او گشايند تا نسيم بهشت برو جهد و تحفهاى بهشت نزد او آرند و او را گويند\r\nنم نومة العروس\r\nبخسب چنانچه عروس در خوابگاه خود خسبد فذلك قوله * ( يُثَبِّتُ اللَّه الَّذِينَ آمَنُوا ) * و اگر مرده كافر باشد ناگاه منكر و نكير در قبر او در آيند و او را گويند\r\nمن ربك و من نبيك\r\nتا آخر او گويد\r\nلا ادرى\r\nنميدانم به او گويند\r\nلا دريت و لا كنت هدينا عشت عصيا و مت شقيا\r\nتا زنده بودى عاصى بودى و چون مردى شقى مردى\r\nنم نومة النهوس\r\nبخسب چنان كه مار گزيده خسبد پس درى از درهاى دوزخ در گور او بگشايند و از آن مقمعهء آتش يكى بسر او فرو كوبند چنان كه همه قبر او پر از آتش شود او شهقه زند كه همه حيوانات زمين بشنوند مگر جن و انس و هر كه بشنود او را لعنت كند فذلك قوله * ( وَيُضِلُّ اللَّه الظَّالِمِينَ ) * و فرو گذارد خدا ظالمان را يعنى كافران معاند را پس در دنيا به كلمه توحيد ره نيابند و در وقت سؤال قبر و حساب فرو\r\n","description":"","footnote":"","page_name":" 136 ","page_number":136},
  {"content":"\r\nمانند * ( وَيَفْعَلُ اللَّه ) * و مىكند خداى * ( ما يَشاءُ ) * آنچه ميخواهد از هداية اهل استرشاد و تخليه اصحاب عناد ابو هريره روايت كرده از پيغمبر خدا ( ص ) كه چون بنده را در قبر نهند او از پاى آنان كه از جنازه او برگردند بشنود اگر مؤمن باشد نماز بر بالاى سر وى بود و زكات بر راستش و روزه بر جانب چپ و خيرات و احسانش بر پائين چون فرشتهء عذاب خواهد از بالين وى بدر آيد نماز مانع او شود و از جانب راست زكات مانع او شود و از طرف چپ روزه وى را باز دارد و از پائين خيرات و مبرات حاجب گردد و راهش ندهند پس منكر و نكير بخوبترين صورتى نزد او آيند و وى را بنشانند وى چنان تصور كند كه آفتاب فرو خواهد رفت گويد مرا بگذاريد تا نماز بگذارم و از من فوت نشود گويند نماز را در توقفدار و آنچه از تو ميپرسيم جواب ده گويد چه ميپرسيد گويند چه گويى در حق آن مردى كه بيامد و دعوت كرد گويد محمد ( ص ) گويند آرى جواب دهد كه گواهى مىدهم كه او پيغمبر خدا است صادق القول گويند بر اين اعتقاد مردى گويد آرى پس قبر بر وى فراخ كنند به مقدار هفتاد گز و آن را نورانى كنند پس حجاب دوزخ بردارند و آن را به او نمايند و گويند بنگر كه حقتعالى اين را از تو صرف كرد اگر عاصى بودى جاى تو اين جا بودى آن گاه روح او را در حوصله مرغى از مرغان بهشت نهند و گويند ببهشت رو و در آنجا ساكن شو و از جميع ملاذ آن ملتذ مىشو تا روز حشر ابو رافع گويد با رسول خدا ( ص ) بودم در بقيع ميگذشتم حضرت سه بار گفت لا هديت من پنداشتم مرا گويد گفتم يا رسول چه جرم از من صادر شده فرمود خطاب با تو نيست صاحب اين قبر را از نبوت من ميپرسند ميگويد وى را نميشناسم چون نگاه كردم قبرى را ديدم كه همانساعت انباشته بودند و آب بر آن ريخته محمد بن يعقوب الكلينى در كتاب كافى باسناد از سويد بن عقله از امير المؤمنين نقل مىكند كه آن حضرت فرمود كه فرزند آدم را چون آخر روز باشد از دنيا و اول روز از آخرت مال و ولد و عمل او را به نظر وى در آورند وى بمال خود نگرد و گويد كه بخداى من بر تو حريص و بخيل بودم پس امروز مرا نزد تو چه چيز است مال گويد اگر ميتوانى كفنى از من قبض كن و با خود نگاه دار پس به فرزند خود نگرد و گويد اى فرزندان من بسيار محب و مشفق شما بودم و پيوسته غم شما را ميخوردم امروز چه يارى من خواهيد كرد گويند تو را برداريم و بقبر در آريم و برگرديم پس نظر به عمل خود كند و گويد تو بر من گران بودى و با وجود تكلف و مشقت بامر تو قيام مىنمودم امروز با من چگونه سلوك ميكنى گويد من قرين توام در قبر تو و در روز نشر تو تا آنكه من و تو را بخداى عرض كنند بعد از آن فرمود اگر ميت مؤمن و صالح باشد عمل صالح او بخوبترين وجهى و خوشبوترين چيزى خود را به او نمايد و گويد بشارت باد تو را بروح و ريحان و جنت نعيم و مقدم خير وى گويد تو چه كسى گويد من عمل صالح توام همراه تو خواهم بود تا ببهشت\r\nو انه ليعرف غاسله و ينشد حامله ان يعجله\r\nيعنى بدرستى\r\n","description":"","footnote":"","page_name":" 137 ","page_number":137},
  {"content":"\r\nكه وى غاسل خود را شناسد و حامل خود را داند و سوگند دهد او را كه ببرد تا بقبر در آورد و چون او را در قبر نهند هر دو فرشته قبر بانياب خود زمين را بشكافد و بآوازى چون رعد عاصف و چشمى چون برق خاطف نزد وى آيند و او را گويند\r\nمن ربك و ما دينك و من نبيك\r\nاو گويد\r\nاللَّه ربى و دينى الاسلام و نبى محمد ( ص )\r\nگويند\r\nثبتك اللَّه فيما تحب و ترضى و هو قوله تعالى * ( يُثَبِّتُ اللَّه الَّذِينَ آمَنُوا بِالْقَوْلِ الثَّابِتِ فِي الْحَياةِ الدُّنْيا وَفِي الآخِرَةِ ) *\r\nپس قبر را بر او به مقدار مد بصر فراخ سازند و درى از درهاى بهشت بر او گشايند گويند به او كه\r\nنم قرير العين نوم الشاب الناعم\r\nخواب كن بفراغت و راحت و خوشحالى مانند خواب جوان متنعم پس حقتعالى به او ندا كند كه أَصْحابُ الْجَنَّةِ يَوْمَئِذٍ خَيْرٌ مُسْتَقَرًّا وَأَحْسَنُ مَقِيلًا و اگر ميت دشمن خدا و رسول باشد عمل او را در صورتى كه از آن قبيح تر با نتنى كه از آن گنديده تر نباشد نزد او آيد گويد ( ابشر بنزل من حميم و تصلية جحيم ) و او غاسل خود را داند و آواز حاملان نعش خود را شنود و چون او را در قبر در آرند منكر و نكير بيايند و كفن از آن بردارند و گويند\r\nمن ربك و ما دينك\r\nگويد\r\nلا ادرى\r\nگويند\r\nلا دريت و لا هديت\r\nپس مقمعه آتش بر كلهء سر او زنند كه آواز آن را هر دابه كه بر روى زمين باشد بشنود مگر جن و انس پس درى از دوزخ بر او بگشايند و او را گويند\r\nنم بسوء حال فيه من الضيق\r\nخواب كن به بدترين حال از تنگى قبر پس زمين بهم آيد و او را چنان بفشرد كه دماغ او از ميان انگشتان و گوشت او بيرون آيد پس مارهاى زمين و عقارب و هوام را بر او مسلط گردانند تا او را مىگزند و زهر بر او ريزند تا وقتى كه از قبر مبعوث شود نعوذ باللَّه من عذاب القبر بعد از آن بيان سوءة احوال اهل كفر و جدال مىكند بقوله * ( أَ لَمْ تَرَ ) * آيا نديدى و نگاه نكردى اى محمد ( ص ) * ( إِلَى الَّذِينَ ) * بسوى آنان كه * ( بَدَّلُوا ) * تبديل كردند * ( نِعْمَتَ اللَّه كُفْراً ) * شكر نعمت خداى را بكفران يعنى وضع كفر كردند در موضع شكر يا بدل كردند نفس نعمت را بكفر يعنى چون در نعمت كافر شدند آن نعمت از ايشان مسلوب شد و جز كفر بدست ايشان چيزى نماند مراد باهل كفر اهل مكه‌اند كه حقتعالى ايشان را سكان حرم خود گردانيده ابواب رزق بر ايشان گشاد و ايشان را بنعمت وجود حضرت رسالت ( ص ) مشرف ساخت ايشان ناسپاسى كردند لا جرم هفت سال بمحنت قحط درماندند خوار و بيمقدار گشتند و بعضى از آنها در حرب بدر مقتول و منكوب گشتند و از امير المؤمنين ( ع ) منقولست كه مراد از اين قوم دو قبيله‌اند كه فاجرترين قبايل قريشند يعنى بنى مغيره و بنى اميه كه نعمت حق را تغيير دادند اما بنى مغيره در روز بدر بقتل رسيدند و بنو اميه از متاع دنيا ممتنع شدند و اخر مستاصل گشتند و از صادق ( ع ) مرويست كه\r\nنحن و اللَّه نعمة اللَّه التي انعم اللَّه بها على عباده و بنا يفوز من نار\r\n","description":"","footnote":"","page_name":" 138 ","page_number":138},
  {"content":"\r\nبه خدا سوگند كه مائيم نعمت خدا بر بندگان و بما فايز ميشوند هر كه رستگار ميگردد مخالفان ما را بگذاشتند و اتباع خود را در مخالفت و ضلالت افكندند * ( وَأَحَلُّوا قَوْمَهُمْ ) * و فرود آوردند قوم خود را يعنى اتباع خود را به جهت حمل آنها بر كفر و ضلال * ( دارَ الْبَوارِ ) * بسراى هلاك * ( جَهَنَّمَ ) * عطف بيانست يعنى دار البوار دوزخ است * ( يَصْلَوْنَها ) * در حالتى كه در آيند در آن * ( وَبِئْسَ الْقَرارُ ) * و بد قرارگاهيست دوزخ\r\n* ( وَجَعَلُوا لِلَّه ) * و فرا گرفتند براى خداى كه بىهمتا است * ( أَنْداداً ) * همتايان در عبادت يا در تسميه كه ايشان را الهه نام كردند * ( لِيُضِلُّوا ) * تا گمراه گردانند مردمان را * ( عَنْ سَبِيلِه ) * از راه خداى كه طريق توحيد است غرض ايشان در اتخاذ انداد ضلال و اضلال نبود تا لام غرض باشد ليكن چون اين نتيجه اتخاذ انداد بود پس گوئيا كه در حكم غرض است * ( قُلْ تَمَتَّعُوا ) * بگو اى محمد بر خوريد بآرزوهاى خود يا بگذرانيد عمر را بعبادت بتان كه از قبيل شهواتست كه متمتع بها باشد امر از براى تهديد است يعنى روزى چند به وسوسه شيطانى و هواجس نفسانى بگذرانيد * ( فَإِنَّ مَصِيرَكُمْ ) * پس بدرستى كه بازگشت شما * ( إِلَى النَّارِ ) * به آتش دوزخ است * ( قُلْ ) * بگو اى محمد ( ص ) يعنى امر كن * ( لِعِبادِيَ الَّذِينَ آمَنُوا ) * مر بندگان مرا كه ايمان آورده‌اند تخصيص ايشان باضافه به جهت تنويه و تعظيم ايشانست و تنبيه بر آنكه ايشان اقامت نمايندگان حقوق عبوديتاند و مفعول قل محذوفست و جواب آن دالست بر آن اى ( قل لعبادى الذين آمنوا اقيموا الصلاة و انفقوا ) يعنى بگو بندگان گرويدهء مرا كه نماز بپاى داريد و نفقه كنيد * ( يُقِيمُوا الصَّلاةَ ) * تا ايشان بامر تو نماز فريضه گذارند * ( وَيُنْفِقُوا ) * و نفقه دهند مرا در زكات مفروضه است و ساير نفقات واجبه يعنى اخراج حقوق واجبه كنند * ( مِمَّا رَزَقْناهُمْ ) * از آنچه عطا داده‌ايم ايشان را * ( سِرًّا ) * نفقه كردن پنهان * ( وَعَلانِيَةً ) * و نفقه آشكارا يعنى در همه احوال بانفاق اشتغال نمايند و نزد اكثر مراد بسر صدقة تطوعست و بعلانيه صدقه واجب زيرا كه در نفل اخفا است به جهت آنكه از ريا ابعد است و در فريضه علانيه به جهت رفع تهمت حاصل كه حقتعالى ميفرمايد كه امت را امر كن تا نماز بگذارند و انفاق نمايند در وجوه البر * ( مِنْ قَبْلِ أَنْ يَأْتِيَ ) * پيش از آنكه بيايد * ( يَوْمٌ لا بَيْعٌ فِيه ) * روزى كه در خريد و فروخت نباشد تا مقصر چيزى بخرد كه به آن تدارك تقصير تواند نمود * ( وَلا خِلالٌ ) * و نه دوستى كردن با يكديگر تا دوست او شفيع او باشد و در مجمع گفته كه مراد ببيع اعطاى بدلست تا به آن خلاص شود از نار نه آنكه\r\n","description":"","footnote":"","page_name":" 139 ","page_number":139},
  {"content":"\r\nمبايعه باشد و خلال بمعنى محابه و مصادقه است يعنى كفار به جهت فقد مصادقه نتوانند كه خليلى و صديقى در آن روز بگيرند تا شفاعت ايشان كنند چه همه دوستان ايشان دشمن گردند و هذا مثل قوله الأَخِلَّاءُ يَوْمَئِذٍ بَعْضُهُمْ لِبَعْضٍ عَدُوٌّ إِلَّا الْمُتَّقِينَ بعد از آن بيان استحقاق الوهيت خود مىكند بقوله * ( اللَّه الَّذِي خَلَقَ ) * خداى به حق آنست كه بيافريد * ( السَّماواتِ وَالأَرْضَ ) * آسمانها و زمينها را * ( وَأَنْزَلَ مِنَ السَّماءِ ) * و فرو فرستاد از آسمان * ( السَّماءِ ) * آبى مراد بارانست * ( فَأَخْرَجَ ) * پس بيرون آورد به آن آب * ( مِنَ الثَّمَراتِ ) * از ميوه ها * ( رِزْقاً لَكُمْ ) * روزى را براى شما كه بدان روزگار گذرانيد و آن شامل مطعوم و ملبوس است و اين مفعول اخرج است و من الثمرات بيان آن و يا حال از آن و احتمال عكس نيز دارد * ( وَسَخَّرَ لَكُمُ الْفُلْكَ ) * و رام گردانيد براى انتفاع شما كشتى را * ( لِتَجْرِيَ فِي الْبَحْرِ ) * تا ميرود در درياها * ( بِأَمْرِه ) * بفرمان او هر جا كه ميخواهد * ( وَسَخَّرَ لَكُمُ الأَنْهارَ ) * و مسخر گردانيد براى شما جويهاى آب را يعنى آماده ساخت براى شما چون فراث و سيحون و جيحون و نيل و غير آن از انواع و عيون و انهار * ( وَسَخَّرَ لَكُمُ الشَّمْسَ وَالْقَمَرَ ) * و مسخر گردانيد براى نفع گرفتن شما و استضاءة شما از آفتاب و ماه * ( دائِبَيْنِ ) * در حالتى كه مستمرند بر داب و عادت خود در سير و انادت خود و در اصلاح آنچه بصلاح ميآرند از مكونات از پختن ميوه و پروردن كشت و غير آن از منافع و مصالح و اصلا در تدابير و مصالح عباد و فتور و قصور در آن راه نمىيابد * ( وَسَخَّرَ لَكُمُ اللَّيْلَ وَالنَّهارَ ) * و رام گردانيد براى شما شب و روز را تا متعاقب يك ديگر ميرسند يكى براى نوم و راحت و ديگرى براى كسب معيشة * ( وَآتاكُمْ ) * و بداد شما را * ( مِنْ كُلِّ ما سَأَلْتُمُوه ) * از هر چه خواستيد از او يعنى حقتعالى بسؤال شما همه چيز را كه متضمن مفسده نبود در دين يا در دنيا و مخالف مصلحت و حكمت نبود بشما داد پس هر كه از او عافيت خواست و يا سؤال نجات كرد يا طلب غنا نمود يا طلب ولد و عزت كرد يا تيسير امر و شرح صدر همه\r\nرا بمطالب خودش رسانيد ما دام كه انجاح آن مخل حكمت و مصلحت نبود و من تبعيضيه دالست بر اين چه معنى آنست كه بعضى از آنچه سؤال كرديد از او بشما ارزانى داشت نه مطلقا به جهت فقد شرط اجابت بر آن كه آن موافقه مصلحة است و عدم مفسده و ميشايد كه مراد بما سالتموه هر چيزى باشد كه سزاوار باشد كه از آن سؤال كنند به جهت احتياج مردمان به آن خواه آنكه از او سؤال كنند يا نكنند يعنى هر چه ما يحتاج شما بود خواسته\r\n","description":"","footnote":"","page_name":" 140 ","page_number":140},
  {"content":"\r\nو نخواسته بشما عطا فرموده و يا اكتفاء باحد ضدين شده باشد كقوله سرابيل تقيكم الحر و معنى آنست كه تقيكم الحر و تقيكم البرد * ( وَإِنْ تَعُدُّوا ) * و اگر خواهيد كه شماره كنيد * ( نِعْمَتَ اللَّه ) * نعمت خداى را كه بفضل و كرم بشما داده * ( لا تُحْصُوها ) * شمار نتوانيد كرد آن را و قدرت بر احصاى انواع آن نتوانيد داشت چه جاى افراد آن چه نعم الهى غير متناهيست در اين دليلست كه مفرد مفيد استغراقست به اضافه سلمى آورده كه مراد از اين نعمت حضرت پيغمبر ما ( ص ) است كه سفير بزرگتر و واسطه نزديكتر ميان حق و خلق است و فى نفس الامر حصر صفات كمال و شرح انوار جمال آن حضرت از حيز تصور و تخيل بيرونست و از اندازهء تفكر و تامل افزون * ( إِنَّ الإِنْسانَ ) * بدرستى كه آدمى * ( لَظَلُومٌ ) * بسيار ستمكار است * ( كَفَّارٌ ) * سخت ناسپاس ظلم مىكند بر نعمت به ترك شكرگزارى آن و كفر آن ميورزد در حق منعم حقيقى يا ظلوم است بر نفس خود كه در محنت جزع مىكند و شكايت مينمايد كفار است كه در نعمة بخل ميورزد و در خير نميگشايد و بعد از نهى از عبادت اصنام امر مىكند بندگان را بر ملت ابراهيم خليل ( ع ) كه دين اسلام است و ميفرمايد كه * ( وَإِذْ قالَ إِبْراهِيمُ ) * و ياد كن چون گفت ابراهيم در مناجات خود * ( رَبِّ اجْعَلْ ) * اى پروردگار من بگردان * ( هَذَا الْبَلَدَ ) * اين شهر مكه را * ( آمِناً ) * ذا امن يعنى ايمن از مخارف و مكاره تا آنكه گرگ و ميش و كبوتر و باز با يكديگر باشند و اگر كسى خوفى داشته باشد چون در آنجا گريزد تعرضى بوى نرسانند حق تعالى دعاى او را اجابت گردانيد و آن را امن گردانيد بر وجهى كه اگر كسى قاتل پدر خود را آنجا بيند تعرضى به او نميتواند رسانيد و وحوش از مردمان نميرمند و فرق ميان اين آيه و آيه * ( اجْعَلْ هَذَا الْبَلَدَ آمِناً ) * آنست كه مراد از آيه ثانيه آنست كه حقتعالى آن را از جمله بلاد امنه گردانيد و بآية اولى آنكه خوف را از آن زايل گردانيده و او را امن گردانيد كانه قال هو بلد مخوف فاجعله امنا * ( وَاجْنُبْنِي ) * و دور گردان مرا * ( وَبَنِيَّ ) * و فرزندان مرا * ( أَنْ نَعْبُدَ الأَصْنامَ ) * از آنكه بپرستيم بتان را يعنى الطافى كن كه نزد آن از عبادت اصنام اجتناب كنند ابن عيينه گفته كه فرزندان اسماعيل به جهت دعاى حضرت خليل عليه صلوات الرحمن بت نپرستيدند بلكه ايشان را سنگى بوده دوار نام كرده گرد آن گرديدندى و گفتندى خانه كعبه از حجر است پس ما هر جا حجرى نصب كنيم بمنزله خانه باشد پس حجر را بمثابه محراب خود ميدانستند و كاشفى بعد از نقل اين خبر گفته كه اين قول غريب است و مخالف جمهور چه بىشبهه قريش از نسل اسماعيل بوده‌اند و بتپرستى ايشان مشهور است و صاحب مجمع ذكر كرده كه چون دعاى انبياء مردود نميشود و لا محاله مستجاب ميگردد پس بنا بر اين سؤال او مخصوص\r\n","description":"","footnote":"","page_name":" 141 ","page_number":141},
  {"content":"\r\nاست به كسانى كه علم الهى تعلق گرفته باشد كه مؤمن باشند و غير او را پرستش نكنند و او سبحانه ابراهيم را اذن داده باشد كه دعا كند در حق ايشان و او دعا كرده باشد و مستجاب گشته و در تنزيه الانبياء نيز مذكور است كه اگر مخالف اعتراض كند كه مذهب شما آنست كه دعاى انبياء البته مستجاب مىشود و حال آنكه ابراهيم اين دعا كرد كه * ( وَاجْنُبْنِي وَبَنِيَّ أَنْ نَعْبُدَ الأَصْنامَ ) * و بسيارى از فرزندان او عبده اصنام بودند و كريمه رَبِّ اجْعَلْنِي مُقِيمَ الصَّلاةِ وَمِنْ ذُرِّيَّتِي نيز مناقض قول شما است جواب از آن آنست كه مفسران اين دعا را حمل كرده‌اند بر خصوص نه بر عموم و آن را متناول كسانى گردانيده‌اند كه در علم اللَّه بوده باشد كه ايمان آرند و پرستش اصنام نكنند تا دعاء او مستجاب بوده باشد و\r\nبيان كرده‌اند كه عدول از ظاهر آيه كه مقتضى عموم است بخصوص بدلائل عقليه و نقليه واجب است پس اين جا حمل آيه بر خصوص واجب باشد و مخالف را نميرسد كه گويد ابراهيم ع هر گاه دانسته باشد كه در علم اللَّه هست كه لا محاله ايشان ايمان آرند و هرگز مرتكب كفر نشوند پس دعا كردن در اين باب بىفايده و عبث باشد گوئيم ممتنع نيست كه دعاى او به آنچه دانسته باشد كه سيفعله اللَّه على كل حال لا محاله بر سبيل انقطاع او باشد به خدا و تذلل و تعبد او و قوله رَبِّ اجْعَلْنِي مُقِيمَ الصَّلاةِ وَمِنْ ذُرِّيَّتِي دافع شبهه اولست بجواب مذكور چه من تبعيضيه مقتضى خصوص است و در ميان ذريه او بسيار كس اقامه صلاة ميكرد و بوحدانيت الهى معترف بود و بعد از آن فرمود كه * ( رَبِّ ) * اى پروردگار من * ( إِنَّهُنَّ ) * بدرستى كه بتان * ( أَضْلَلْنَ كَثِيراً ) * گمراه كردند بسيارى را يعنى سبب گمراهى بسيار كس شدند * ( مِنَ النَّاسِ ) * از مردمان و لهذا به تو استعاذه ميكنم از اضلال ايشان و از تو سؤال عصمت ميكنم از آن اسناد اضلال باصنام باعتبار سببيت است كقوله وَغَرَّتْهُمُ الْحَياةُ الدُّنْيا * ( فَمَنْ تَبِعَنِي ) * پس هر كه پيروى كند مرا در دين من * ( فَإِنَّه مِنِّي ) * پس بدرستى كه او از من است يعنى از اهل بيت من * ( وَمَنْ عَصانِي ) * و هر كه نافرمانى كند مرا در ما دون شرك * ( فَإِنَّكَ غَفُورٌ ) * پس بدرستى كه تو آمرزنده * ( رَحِيمٌ ) * مهربان يا قادر كه بيامرزى ايشان را و رحمت كنى بر ايشان بتوفيق ايمان و طاعة و توبه از كفر و معصيت * ( رَبَّنا ) * اى پروردگار ما * ( إِنِّي أَسْكَنْتُ ) * بدرستى كه من ساكن گردانيدم * ( مِنْ ذُرِّيَّتِي ) * بعضى از فرزندان خود را باتفاق مراد اسماعيل است كه بعد از تولد او از هاجر در زمين شام ساره خواتون را كه زن خليل الرحمن بود رشك آمد و ابراهيم را فرمود كه دل من چنان ميخواهد كه پسر هاجر را ببرى بموضعى كه در او آب و آبادانى نباشد خليل متامل شد جبرئيل وحى آورد كه هر چه ساره ميگويد چنان كن پس ابراهيم بر براق نشسته و هاجر و اسماعيل را سوار كرده باندك زمانى از شام به زمين حرم آمد و در وادى مكه ايشان را بى انيسى و رفيقى بگذاشت و تفصيل اين قصه در سوره البقره سمت تحرير پذيرفته القصه چون ابراهيم\r\n","description":"","footnote":"","page_name":" 142 ","page_number":142},
  {"content":"\r\nايشان را در زمين حرم فرود آورد و دعا فرمود كه خدايا من اينان را بفرمان تو اينجا ساكن ساختم * ( بِوادٍ غَيْرِ ذِي زَرْعٍ ) * برود خانه كه خداوند زرع نيست يعنى آب ندارد كه در او كشت توان كرد * ( عِنْدَ بَيْتِكَ الْمُحَرَّمِ ) * نزديك خانه تو كه حرام گردانيده شده است در او صيد و قتال و يا حرام است تهاون و هتك آن و تعرض جبابره در آن و غير آن از امور محرمه و يا محرم بمعنى عظيم الحرمة است و مراد موضع خانه صراخ است كه در زمان آدم ( ع ) بوده چه در وقت دعاى ابراهيم خانه نبوده و اضافه خانه به او سبحانه تعظيم آنست و يا بجهة آنكه آن زمين در تحت تصرف هيچكس نبوده و تسميه بيت به آن با آنكه بنائى آنجا نبود بجهة علم ابراهيم بود به آنكه در سابق علم الهى مقرر شده كه آنجا خانه شود كه مردم عالم بطواف آن متوجه شوند فكان قال ( عند بيتك الذى مضى فى سابق علمك كونه بيتا ) و يا آنكه ميدانست كه قبل از اينزمان خانه بوده و طيم و جدنس آن را خراب كرده‌اند و بروايت صحيحه ثابت شده كه آن خانه را وقت طوفان نوح به آسمان بردند از صادق ( ع ) مرويست كه در حين تلاوت اين آيه فرمود كه\r\nنحن بقية تلك العشرة و كانت دعوة ابراهيم لنا خاصة\r\nپس تكرار ندا كرده بجهة اشعار بر آنكه اقامهء صلاة مقصود بالذاتست از اسكان ايشان در آن و فرموده كه * ( رَبَّنا ) * اى پروردگار ما ايشان را در اين مسكن ساكن گردانيدم * ( لِيُقِيمُوا الصَّلاةَ ) * تا بپاى دارند نماز را و پرستش تو بجاى آورند * ( فَاجْعَلْ ) * پس بگردان * ( أَفْئِدَةً مِنَ النَّاسِ ) * دلهاى بعضى از مردمان را كه بكشش محبت * ( تَهْوِي إِلَيْهِمْ ) * بشتابد بسوى ايشان از غاية شوق و و داد حقتعالى دعاى آن حضرت را مستجاب فرمود و بعد از رفتن خليل و گذاشتن ايشان در آن وادى باندك زمانى چشمه زمزم بركض جبرئيل يا باثر قدم اسماعيل بديد آمد چنان كه تفصيل آن در سوره مزبوره مسطور شده و قبيله جرهمه آنجا داعيه اقامة كردند و روز بروز شوق مردم بدانجانب در تزايد است بعضى براى طواف و برخى براى تجارت و اگر حقتعالى دلهاى خلقان را به آنجا مايل نساختى هيچكس بآنصوب توجه ننمودى از صادق ( ع ) مرويست كه مردمان مأمور شده‌اند بطواف اين احجار تا بعد از مراجعت متوجه ما شوند و نصرت و ولايت خود را بر ما عرض كنند محققان بر آنند كه اگر من تبعيض در من الناس نبودى فارس و روم و ترك و هند و يهود و نصارى در حرم ازدحام كردندى و پروانه وار سوخته شعله آن شمع شدندى و ديگر حضرت ابراهيم دعا كرد كه * ( وَارْزُقْهُمْ ) * و روزى ده اهل اين بلد غير ذى ذرعرا * ( مِنَ الثَّمَراتِ ) * از انواع ميوه ها * ( لَعَلَّهُمْ يَشْكُرُونَ ) * شايد كه ايشان سپاس دارى كنند نعمتهاى تو را اين دعا نيز بشرف اجابة رسيده با آنكه مكه وادى غير ذى زرع است انواع\r\n","description":"","footnote":"","page_name":" 143 ","page_number":143},
  {"content":"\r\nثمرات در او پيدا شود و در انوار گفته كه فواكه ربيعيه و صيفيه و خريفيه و شتويه در يك روز در مكه توان يافت و چون تكرار ندا در دعا دليل تضرع و نياز است ديگر باره فرمود كه * ( رَبَّنا ) * اى پروردگار ما * ( إِنَّكَ تَعْلَمُ ) * بدرستى كه تو ميدانى * ( ما نُخْفِي ) * آنچه پنهان ميكنيم * ( وَما نُعْلِنُ ) * و آنچه آشكارا مىسازيم يعنى نهان و آشكاراى ما را ميدانى و باحوال و مصالح ما اعلم از مايى و بنفسهاى ما ارحم از مايى پس حاجت نيست ما را طلب مقاصد خود كردن از تو لكن تو را ميخوانيم و از روى تضرع مقاصد خود را به تو عرض ميكنم بجهة اظهار عبودية تو و افتقار برحمة واسعهء تو و استعجال به نيل آنچه نزد تست از نعم جليله بعد از آن بجهة تأكيد قول مذكور فرمود كه * ( وَما يَخْفى ) * و پوشيده نيست * ( عَلَى اللَّه مِنْ شَيْءٍ ) * بر خداى هيچ چيزى * ( فِي الأَرْضِ ) * در زمين * ( وَلا فِي السَّماءِ ) * و نه در آسمان براى آنكه عالم است بعلم ذاتى و نسبت آن علم به همه معلومات ما يكسانست و من براى استغراق است جبائى گفته كه اين ابتداء كلام است از حقتعالى بر سبيل حكاية از ابراهيم و بعد از آن باز نقل كلام ابراهيم مىفرمايد بقوله * ( الْحَمْدُ لِلَّه الَّذِي ) * شكر و سپاس آن خداى را كه بمحض فضل خود * ( وَهَبَ لِي ) * ببخشيد و عطا كرد مرا * ( عَلَى الْكِبَرِ ) * بر سر پيرى و بزرگسالى يعنى در وقتى كه پير بودم و نااميد از فرزند به من بخشيد دو پسر را * ( إِسْماعِيلَ وَإِسْحاقَ ) * اسماعيل را در شصت و چهار سالگى يا در نود و نه سالگى و اسحاق را در نود سالگى يا در صد و دوازده سالگى و از سعيد بن جبير مرويست كه ابراهيم را فرزند نشد مگر در حالت صد و هفده سالگى * ( إِنَّ رَبِّي ) * بدرستى كه پروردگار من * ( لَسَمِيعُ الدُّعاءِ ) * شنونده يعنى اجابت كننده دعا است من قولك سمع الملك كلامى اذا اعتد به و مثل اينست سمع اللَّه لمن حمده و سميع از ابنيه مبالغه است كه عاملند به مثل عمل فعل خود و اضافه آن بمفعول فعل است يا فاعل آن بر اسناد سماع بدعا بر سبيل مجاز و در اين اشعار است به آنكه حضرت ابراهيم ( ع ) فرزندان را بدعا از خدا در خواسته و حقتعالى ايشان را بجهة آن به او عطا فرمود\r\n* ( رَبِّ اجْعَلْنِي ) * اى آفريننده من گردان مرا بر وجه الطاف * ( مُقِيمَ الصَّلاةِ ) * بپاى دارنده نماز * ( وَمِنْ ذُرِّيَّتِي ) * و فرزندان مرا نيز توفيق ده بر مواظبة بر نماز ابن عباس فرموده كه هميشه اولاد ابراهيم ( ع ) بر فطرة اسلام بودند و خواهند بود تا روز قيامت و در انوار گفته كه اين جار و مجرور عطف است بر ضمير منصوب اجعلنى و تبعيض بجهة علم او بود باعلام الهى يا باستقرار عادت در امم ماضيه كه در ميان ذرية او بعضى كفار باشند * ( رَبَّنا ) * اى آفريدگار ما كرم\r\n","description":"","footnote":"","page_name":" 144 ","page_number":144},
  {"content":"\r\nفرما * ( وَتَقَبَّلْ دُعاءِ ) * و فرا پذير يعنى اجابة كن دعاى مرا * ( رَبَّنَا اغْفِرْ لِي ) * اى پروردگار ما بيامرز مرا * ( وَلِوالِدَيَّ ) * و پدر و مادر مرا در مجمع آورده كه اصحاب استدلال كرده‌اند به اين آيه بر آنكه پدر و مادر ابراهيم كافر نبودند زيرا كه آن حضرت سؤال مغفرت كرده براى ايشان در روز قيامت كه اگر كافر بودند ايندعا نميفرمود زيرا كه حقتعالى فرموده كه فَلَمَّا تَبَيَّنَ لَه أَنَّه عَدُوٌّ لِلَّه تَبَرَّأَ مِنْه پس معلوم شد كه مراد به پدر او كه كافر بود جد مادرى او بود يا عم او على الخلاف و اينكه بعضى گفته‌اند كه وقوع ايندعا از او بجهة وعده پدرش بود باسلام آوردن و چون بر كفر بمرد از او تبرى كرد قوليست فاسد زيرا كه صدور ايندعا از ابراهيم بعد از كبر سن بود و بعد از تولد اسماعيل و اسحاق در سن صد و دوازده يا صد و هفده سالگى و در اين وقت عداوت پروردگار بر او ظاهر شده بود پس معلوم مىشود كه مراد به پدر او كه وعدهء اسلام به او داد عم او يا جد مادرى او بوده و بعضى گفته‌اند كه مراد از والدين آدم و حوا است و اين قوليست بعيد و بنا بر اين معنى آنست كه بيامرز مر او آدم و حوا را * ( وَلِلْمُؤْمِنِينَ ) * و ساير مؤمنانرا * ( يَوْمَ يَقُومُ الْحِسابُ ) * در روزى كه قايم شود حساب خلايق يعنى ثابت گردد و اين مستعار است از قيام على الرجل كقولهم قامت الحرب على ساق و قامت السوق ابن عباس فرمود كه مراد مؤمنان اند از امت محمد ( ص ) و چون حقتعالى ذكر روز حساب كرد بعد از آن بيان مىكند كه امهال ظالمان نه بجهة غفلت است بلكه براى تاكيد حجت است پس ميفرمايد كه * ( وَلا تَحْسَبَنَّ اللَّه ) * و مپندار اى محمد ( ص ) مراد امتاند يعنى اى بندگان مپنداريد خداى را * ( غافِلًا عَمَّا يَعْمَلُ الظَّالِمُونَ ) * بى خبر از آنچه ميكنند ستمكاران يعنى ثابت باشيد بر آنچه دانسته‌ايد از عقابى كه متوجه ظالمانست و در انوار گفته كه خطاب با حضرتست و مراد تثبيت او است بر آنچه بر او است از اطلاع او سبحانه بر احوال ظلمه و افعال ايشان و عدم خفاء خافيهء بر او و وعيد به آنكه او معاقب ايشانست بر ظلم قليل و كثير و يا خطاب بهر كسيست كه در او توهم غفلة او سبحانه از روى جهل بصفات او سبحانه باشد و اغترار بامهال او باشد و گويند اين تسليهء مظلومست و تهديد ظالم پس ميفرمايد * ( إِنَّما يُؤَخِّرُهُمْ ) * جز اين نيست كه تاخير مىكند خدا عذاب ايشان را * ( لِيَوْمٍ تَشْخَصُ فِيه ) * براى روزى كه خيره شود در او * ( الأَبْصارُ ) * ديدها از مشاهدهء اهوال * ( مُهْطِعِينَ ) * در حالتى كه خداوندان اين ديدها شتابندگان باشند بسوى داعى خود كه آن اسرافيل باشد كه ايشان را بعرصهء محشر خوانده * ( مُقْنِعِي رُؤُسِهِمْ ) * بر داشتگان سرهاى خود را به بالا\r\n","description":"","footnote":"","page_name":" 145 ","page_number":145},
  {"content":"\r\nهم چنان كه عادت اهل تحير است * ( لا يَرْتَدُّ إِلَيْهِمْ ) * باز نميگردد بديشان * ( طَرْفُهُمْ ) * چشمهاى ايشان يعنى خيره باشند و بازمانده بر وجهى كه نتوانند بر خود نگريستن و يا بر اطراف خود نگاه كردن * ( وَأَفْئِدَتُهُمْ هَواءٌ ) * و دلهاى ايشان خالى باشد از فهم و خرد بواسطهء غلبه دهشت و حيرت و منه يقال للاحمق و الجبان قلبه هواء اى لا رأى فيه و لا قوة يا دلهاى ايشان خاليست از خير كه اعتقادات حقه است و سعيد جبير در تفسير اين آيه فرموده كه دلهاى مرتفع شده باشد بحلوق ايشان كه بيرون نيايد و عود با ما كن خود نكند مانند شيء كه در ميان هوا ايستاده باشد و بجهات مختلفه نرود * ( وَأَنْذِرِ النَّاسَ ) * و بيم كن مردمان را يعنى اهل مكه را بترسان و يا مستمر باش بر انذار همه بندگان * ( يَوْمَ يَأْتِيهِمُ الْعَذابُ ) * از روزى كه بيايد بديشان عذاب و آن عذاب استيصال يا روز مرگست يا روز قيامت * ( فَيَقُولُ الَّذِينَ ظَلَمُوا ) * پس گويند آنان\r\nكه ستم كردند بشرك و تكذيب * ( رَبَّنا ) * اى پروردگار ما * ( أَخِّرْنا ) * باز پس دار ما را يعنى عذاب ما را تاخير كن و ما را به دنيا فرست و مهلت ده * ( إِلى أَجَلٍ قَرِيبٍ ) * تا مدت نزديك كه آن مدت زندگانى دنيا است يا آن مقدار زمانى كه ايمان توان آورد * ( نُجِبْ دَعْوَتَكَ ) * تا اجابت كنيم خواندن تو را يعنى آن كس را كه ما را به تو خواند * ( وَنَتَّبِعِ الرُّسُلَ ) * و پيروى كنيم فرستادگان را اين دالست بر آنكه آخرت سراى تكليف نباشد و نيز دلالت دارد بر آنكه ايمان فعل بنده است چه اگر از فعل خدا ميبود تمناى عود به دنيا نميكردند * ( أَ وَلَمْ تَكُونُوا ) * بر اراده قول است يعنى فرشتگان گويند در جواب ايشان كه آيا نبوديد شما كه از روى مبالغه * ( أَقْسَمْتُمْ مِنْ قَبْلُ ) * سوگند ميخورديد پيش از اين در دنيا كه شما هميشه خواهيد بود * ( ما لَكُمْ مِنْ زَوالٍ ) * نباشد شما را هيچ زوالى مراد آنست كه ميگفتيد ما در دنيا خواهيم بود بسراى ديگر نقل نخواهيم كرد اين قول را بر سبيل بطر يا غرور ميگفتند و يا حال ايشان از طول امل و بناى عمارات مشدده و جمع اموال كثيره زياده بر قدر معيشت دال بود بر آن و يا ميگفتند كه چون بميريم از اينحال به حال ديگر منتقل نشويم و دايم بر اين صفت باشيم از تنعم و كثرت جاه و ثروت و قبايل و عشيره * ( وَسَكَنْتُمْ ) * و ساكن بوديد شما * ( فِي مَساكِنِ الَّذِينَ ) * در مسكنهاى آنان كه * ( ظَلَمُوا أَنْفُسَهُمْ ) * ستم كردند بر نفسهاى خود بكفر و شرك چون عاد و ثمود * ( وَتَبَيَّنَ لَكُمْ ) * و ظاهر شد شما را بمشاهده در منازل ايشان از آثار آنچه بايشان نازل شد از\r\n","description":"","footnote":"","page_name":" 146 ","page_number":146},
  {"content":"\r\nعذاب و باخبار متواتره از حال ايشان * ( كَيْفَ فَعَلْنا بِهِمْ ) * چگونه كرديم بديشان يعنى بچه وجه ايشان را مستاصل ساختيم و بناهاى ايشان را از پاى در آورديم بجهة كفر و عصيان ايشان * ( وَضَرَبْنا لَكُمُ الأَمْثالَ ) * و مثل زديم براى شما از احوال ايشان يا بيان كرديم كه ايشان امثال شما بودند در كفر و استحقاق عذاب * ( وَقَدْ مَكَرُوا مَكْرَهُمْ ) * و بدرستى كه كوشش كردند در حيله آنچه نهايت مكر ايشان بود در ابطال حق و تقرير باطل * ( وَعِنْدَ اللَّه ) * و نزديك خدايست * ( مَكْرَهُمْ ) * جزاى مكر ايشان و يا نزد او مكتوب است فعل ايشان پس او جزا دهنده ايشانست بر آن * ( وَإِنْ كانَ مَكْرُهُمْ ) * و بدرستى كه بود مكر ايشان در شدت و عظمت ساخته و پرداخته * ( لِتَزُولَ مِنْه الْجِبالُ ) * تا از جاى برود از آن مكر كوه ها اين مستعار است براى احكام شرايع انبياء و يا معجزات رسل و يا امر قرآن يا شريعت حضرت رسالت ( ص ) يعنى كافران حيلها انگيختند تا چيزى را كه در ثبات و رسوخ چون جبال راسياتست از احكام شرايع و يا حجج قرآن و يا ساير معجزات زايل گردانند و اكثر بر آنند كه ان نافيه است و لام مؤكده كقوله وَما كانَ اللَّه لِيُعَذِّبَهُمْ يعنى مكر ايشان نبود كه زايل گرداند كوه ها را كه احكام شرايعست در معالم و بعضى تفاسير از امير المؤمنين ( ع ) نقل كرده‌اند كه اين آيه در قصهء نمرود بن گوش بن كنعانست و صورت اين قصه بر اينوجه است كه چون نمرود سلامتى ابراهيم خليل على نبينا و عليه السلم از آتش مشاهده كرد و گفت بزرگ خدايى دارد ابراهيم كه او را از اين آتش عظيم نگاه داشت و برهانيد من ميخواهم كه بر آسمان روم و او را ببينم اشراف مملكت گفتند آسمان بغايت مرتفع است و بر او رفتن به آسانى ميسر نيست نمرود بشنيد و بفرمود تا صرحى بساختند بغاية بلند در مدت سه سال و چون آنجا بر آمد آسمان را هم چنان ديد كه از زمين مىديد روز ديگر آن بنا بيفتاد و به جهت آن خلق بسيار هلاك شدند و افتادن آن در سوره النمل رقم تحرير خواهد يافت القصه چون آن صرح از پاى در آمد نمرود به جهت افتادن آن و هلاك شدن قوم خود بسيار خشم گرفت و گفت بر آسمان روم و با خداى ابراهيم كه مناره مرا بيفكند جنگ كنم پس چهار كركس را پرورش داد تا قوت تمام گرفتند و صندوقى چهار گوشه بساخت و دو در يكى فوقانى و ديگرى تحتانى در او راست كرد و بر چهار طرف او چهار نيزه نصب كرد كركس را چند روز گرسنه داشتند و چهار مردار بر نيزه ها كرده اطراف صندوق بر كركسان\r\nبستند ايشان از غاية جوع ميل به بالا كردند و بجانب مردار پرواز نمودند و صندوق را كه نمرود و يك تن ديگر در آنجا نشسته بود به هوا بردند بعد از شبانه روزى نمرود در فوقانى گشاده كرد آسمان را به همان صورت ديد\r\n","description":"","footnote":"","page_name":" 147 ","page_number":147},
  {"content":"\r\nكه بر زمين ميديد رفيق خود را گفت تا در تحتانى را بگشاد و گفت بنگر تا چه ميبينى آن كس نگاه كرد جواب داد كه غير از آب چيزى نميبينم و بعد از يك شبانه روز ديگر باب فوقانى بگشاد حال همان بود كه روز سابق مشاهده نموده رفيق وى كه باب تحتانى بگوشد بجز دود و تاريكى چيزى ديگر نديد نمرود بترسيد و در اينحال آوازى شنيد كه ( ايها الطاغية اين تريد ) اى طاغى كجا ميروى از عكرمه نقلست كه رفيق خود را گفت تيرى بينداز وى تيرى بينداخت آن تير خون آلود باز آمد پس گفت كفيت امر السماء كار آسمان را كفايت كردم و گفته‌اند آن تير بر ماهى آمد در دريايى از درياهاى آسمان و بروايت ديگر مرغى آمد در هوا القصه نمرود نيزه ها را با مردار سرنگون ساخت و كركسان ميل به زير كردند و در وقت فرود آمدن كركسان او از مهيب از اجنحه كركسان ظاهر شد كه كوه ها از فزع آن نزديك بود كه از اماكن خود زايل گردند و حقتعالى از اين خبر داد كه مكر نمرود بر وجهى بود كه نزديك بود كه كوه ها از آن زايل گردد و بعد از آن خطاب به پيغمبر كرده فرمود كه * ( فَلا تَحْسَبَنَّ اللَّه ) * پس مپندار خداى را * ( مُخْلِفَ وَعْدِه ) * خلاف كننده وعدهء خود * ( رُسُلَه ) * مر پيغمبران خود را يعنى وعدهء نصرت كه رسل را ( ص ) فرموده كما قال إِنَّا لَنَنْصُرُ رُسُلَنا و لأَغْلِبَنَّ أَنَا وَرُسُلِي اصل كلام مخلف رسله وعده است و تقديم مفعول ثانى بجهة آنست كه تا ايذان باشد به آنكه او سبحانه خلاف نميكند اصلا لقوله إِنَّ اللَّه لا يُخْلِفُ الْمِيعادَ و هر گاه كه خلاف وعده نكند با هيچكس پس چگونه با رسل خود خلاف كند * ( إِنَّ اللَّه عَزِيزٌ ) * بدرستى كه خداى غالبست بر همه * ( ذُو انتِقامٍ ) * خداوند انتقام يعنى خواهنده كينهء اولياء از اعدا پس كينه كشد از ظالمان * ( يَوْمَ تُبَدَّلُ الأَرْضُ ) * در روزى كه تبديل كرده شود زمين * ( غَيْرَ الأَرْضِ ) * زمينى ديگر اين ظرف انتقام است يا مقدر يا ذكر يا ظرف لا يخلف وعده يا بدل يوم ياتيهم و نميتواند بود كه منصوب باشد بمخلف زيرا كه ما قبل آن عمل در ما بعد آن نميكند حاصل كه حق سبحانه در روز قيامت متبدل سازد زمين را بزمينى ديگر * ( وَالسَّماواتُ ) * و آسمانها را بآسمانى ديگر در انوار گفته كه تبديل در ذات شيء مىباشد كقولك ( بدلت الدراهم بالدنانير ) و عليه قوله تعالى بَدَّلْناهُمْ جُلُوداً غَيْرَها و در صفت مىباشد كقولك ( بدلت الحلقة خاتما اذا اذيتها و غيرت شكلها ) و عليه قوله يُبَدِّلُ اللَّه سَيِّئاتِهِمْ حَسَناتٍ و آيهء مذكوره احتمال هر دو دارد و از امير - المؤمنين ( ع ) مرويست كه زمين را بدل كنند بزمينى از نقره و آسمان را بآسمانى از زر و از ابن مسعود و انس منقولست كه مردمان محشور شوند بزمينى كه هيچكس بر آن گناه نكرده باشد ابن عباس گفته كه زمين\r\n","description":"","footnote":"","page_name":" 148 ","page_number":148},
  {"content":"\r\nقيامت همين زمين باشد اما متغير الصفات باشد و دال بر اينست روايت ابو هريره از حضرت رسالت صلَّى اللَّه عليه و آله كه تبديل ارض به غير ارض ببسط آنست و مد آن مانند اديم عكاظى كه در او عوجى نباشد و در تيسير نيز گويد كه تبديل ارض بتسويه جبالست و انهار و اشجار و تبديل آسمان بتكوير شمس و تناثر ستارگان و در معالم آورده كه آسمانها را بهشت سازند و زمينها را دوزخ و در تفسير اهل البيت ( ع ) باسناد از زراره و محمد بن مسلم و حمران بن اعين از ابى جعفر و ابى عبد اللَّه عليهما السلام كه فرمودند\r\nتبدل ارض خبزة نقية ياكل الناس منها حتى تفرغ من الحساب\r\nقال اللَّه تعالى ما جَعَلْناهُمْ جَسَداً لا يَأْكُلُونَ الطَّعامَ و اين قول از سعيد بن جبير و محمد بن كعب نيز مرويست و سهل ساعدى از پيغمبر ( ص ) نقل كرده كه مردمان روز قيامت محشور شوند بر زمين سفيد كه به هيچ رنگ ديگر مخلوط نباشد و ابن مسعود گفته كه حضرت فرمود كه زمين در آن روز تبديل شود به آتش پس همهء زمين آن روز آتش باشد و بهشت در پس آن زمين باشد و عرق از سر مردمان بدهن ايشان برود * ( وَبَرَزُوا ) * و ظاهر شوند مردمان از قبرهاى خود * ( لِلَّه الْواحِدِ الْقَهَّارِ ) * براى محاسبه خداى يگانه قهر كننده توصيف حقتعالى به اين دو صفت دلالت مىكند بر فرط صعوبت و شدت آن روز كقوله تعالى لِمَنِ الْمُلْكُ الْيَوْمَ لِلَّه الْواحِدِ الْقَهَّارِ * ( وَتَرَى الْمُجْرِمِينَ ) * و بينى گناهكاران يعنى مشركان را * ( يَوْمَئِذٍ ) * در آن روز * ( مُقَرَّنِينَ ) * با هم بسته و جمع كرده بحسب مشاركت در عقايد و اعمال يا قرين ساخته هر يكى را با ديوى كه موسوس او بوده * ( فِي الأَصْفادِ ) * در بندها يا غلها يعنى دستها و پايهاى ايشان را باغلال بر گردنها بسته باشند يا بعضى با قرين خود باز بسته باشند بحسب مشاركت در عقايد و اعمال لقوله وَإِذَا النُّفُوسُ زُوِّجَتْ يا كفار مقارن شيطان باشند و يا به آن چيزى باشند كه كسب كرده‌اند از عقايد زايغه و ملكات باطله * ( سَرابِيلُهُمْ ) * پيراهنهاى ايشان * ( مِنْ قَطِرانٍ ) * از قطرانست و آن روغنى باشد سياه و گويند كه صمغ ابهل است كه مىپزند و بر شتر گرگين طلا ميكنند تا به آن حدت جر را بسوزاند فردا بر جلود دوزخيان اندود كنند تا بحدت و شدت و چسبندگى آن و فتن رايحه و سرعت اشتعال آتش به آن معذب گردند و گفته‌اند كه تفاوت ميان قطران دوزخ و قطران دنيا مانند تفاوتست ميان آتش دوزخ و آتش دنيا * ( وَتَغْشى وُجُوهَهُمُ النَّارُ ) * و فرو گيرد و بپوشد رويهاى ايشان را آتش يعنى در آن پيچد و روىهاى ايشان را كه محل مشاعر و حواس ايشانست و آن را در تدابير امور آخرت كار نفرموده باشند بسوزانند هم چنان كه بر افئده ايشان مطلع شوند به جهت آنكه فارغ بوده باشند از معرفت و مملو بجهالات و نظير اينست أَ فَمَنْ يَتَّقِي بِوَجْهِه سُوءَ الْعَذابِ يَوْمَ الْقِيامَةِ و قوله يَوْمَ يُسْحَبُونَ فِي النَّارِ عَلى وُجُوهِهِمْ * ( لِيَجْزِيَ اللَّه ) * متعلق است به برزوا يعنى بيرون ايند از قبرها تا جزاى دهد خداى و يا متعلق است بفعل محذوف اى يفعل\r\n","description":"","footnote":"","page_name":" 149 ","page_number":149},
  {"content":"\r\nبهم ذلك ليجزى يعنى به آنها اين عمل كند تا جزا دهد * ( كُلَّ نَفْسٍ ) * هر تنى را * ( ما كَسَبَتْ ) * جزاى آنچه كسب كرده است * ( إِنَّ اللَّه ) * بدرستى كه خداى تعالى * ( سَرِيعُ الْحِسابِ ) * زود حسابست مر بندگان را زيرا كه حساب يكى او را از حساب ديگرى باز نميدارد * ( هذا ) * اين قرآن يا آنچه در اين سوره است از مواعظ * ( بَلاغٌ لِلنَّاسِ ) * كفايتست مردمان را تا پند داده شوند به آن * ( وَلِيُنْذَرُوا بِه ) * و تا بيم كرده شوند بدان معطوف عليه اين مقدار است اى لينصحوا و لينذروا * ( وَلِيَعْلَمُوا ) * و تا بدانند بتامل در دلايل قدرت كه در او مذكور است * ( أَنَّما هُوَ ) * آنكه او است * ( إِله واحِدٌ ) * خداى يگانه * ( وَلِيَذَّكَّرَ ) * و هر آينه بايد كه پند گيرند * ( أُولُوا الأَلْبابِ ) * خداوندان خرد و باز ايستند از مناهى و قيام كنند باوامر الهى حقتعالى به اين بلاغ سه فايده ذكر كرده و آن غايت حكمت است در انزال كتب يكى تكميل رسل مردمان را دوم استكمال ايشان بقوة نظريه كه منتهاى كمال آن توحيد است سوم استصلاح قوت عمليه كه آن تدرع است به لباس تقوى ( جعلنا اللَّه من الفائزين بها ) الجزء الرابع عشر من الاجزاء الثلاثين\r\n\r\nسورة الحجر\r\nمكيست نزد قتاده و مجاهد و حسن گفته كه مگر آيه وَلَقَدْ آتَيْناكَ سَبْعاً مِنَ الْمَثانِي وَالْقُرْآنَ الْعَظِيمَ و قوله كَما أَنْزَلْنا عَلَى الْمُقْتَسِمِينَ الَّذِينَ جَعَلُوا الْقُرْآنَ عِضِينَ و باجماع آيات آن نود و نه است ابى بن كعب از پيغمبر ( ص ) روايت كرده كه هر كه اين سوره بخواند حق تعالى بعدد مهاجر و انصار و مستهزيان محمد ( ص ) ده حسنه بنويسد و بدانكه چون حق سبحانه و تعالى او ختم سوره ابراهيم ( ع ) كرد بذكر قرآن و ذكر بلاغ و كفايت آن براى اهل اسلام افتتاح اينسوره كرد بذكر قرآن و بيان آنكه آن مبين احكامست و فرمود كه سورة الحجر و هى مكيه تسع و تسعون آية\r\n* ( بِسْمِ اللَّه الرَّحْمنِ الرَّحِيمِ الر ) * از حضرت امير المؤمنين ع و امام المتقين معنى حروف مقطعه پرسيدند فرمود كه اگر در وى سخن گويم متكلف باشم و حقتعالى پيغمبر خود را فرمود كه بگو وَما أَنَا مِنَ الْمُتَكَلِّفِينَ و نزد بعضى هر حرفى اشاره است به اسمى چنانچه در الر الف اشاره است باسم اللَّه و لام باسم جبرئيل و را باسم رسول صلَّى اللَّه عليه و آله يعنى اين كلام از خدا بواسطهء جبرئيل برسول رسيده * ( تِلْكَ ) * اين آيتها كه ميآيد * ( آياتُ الْكِتابِ ) *\r\n","description":"","footnote":"","page_name":" 150 ","page_number":150},
  {"content":"\r\nآيتهاى اين سوره است * ( وَقُرْآنٍ مُبِينٍ ) * و آيتهاى قرآن روشن يا پيدا كننده حق از باطل و جدا كنندهء آن از اين يعنى مبين حلال و حرام و اوامر و نواهى و مراد بقران و كتاب يكيست كه آن عبارتست از اين سوره يا جميع كلام قرآنى و اينكه به دو نام مذكور گشته جهت آنست كه هر نامى دلالت بر معنى دارد و تنگير قرآن جهت تعظيم و تفخيم است يعنى آيات كلامى كه جامع است ميان اين كتابيست كامل و قرآنى است مبين رشد از غى ببيان عربى و نزد قتاده مراد بكتاب كتب منزله است قبل از قران و نزد مجاهد تورية و انجيل است * ( رُبَما يَوَدُّ الَّذِينَ كَفَرُوا ) * اى بسا وقت كه در آن دوست دارند آنان كه نگرويدند يعنى كافران را آن آرزو دارند * ( لَوْ كانُوا مُسْلِمِينَ ) * كه كاشكى بودندى مسلمانان و اين آرزوى ايشان در دنيا باشد بوقت نصرت مؤمنان يا نزديك حلول موت كفار يا در قبر و يا در روز قيامت يا وقت حساب يا در وقتى كه عصاة موحد آن را از دوزخ بيرون آرند و درهاى جهنم بر كفار در بندند دانند كه خروج ايشان از آن ميسر نيست تمنا كنند كه كاش از اهل اسلام ميبودند چنان كه در آثار آمده كه چون در روز قيامت اهل دوزخ را بدوزخ برند در ميان ايشان فاسقان اهل نماز باشند كفار بر سبيل طعن گويند نه شما مسلمانان بوديد و روزه داشتيد و نماز كرديد امروز نماز و روزه شما را هيچ نفع نرسانيد و با ما در عذاب شريك شديد اين سخنان بر مسلمانان شاق آيد و بناله و زارى در آيند حقتعالى بر كافران خشم را زياده كند و بفرمايد تا همهء مسلمانان را كه از اهل قبله باشند از دوزخ بيرون آرند و نزد آن حال كافران تمنا كنند كه كاش مسلمان مىبوديم تا از دوزخ بيرون ميآمديم و از صادق ( ع ) مرويست كه روز قيامت منادى ندا كند بر وجهى كه همهء خلايق بشنوند\r\nلا يدخل الجنة الا مسلم\r\nدر آن وقت همه كس آرزو كنند كه كاش مسلمان مىبوديم و بدانكه ربما مخفف ربماست و ما كانه به جهت منع آن از دخول بر فعل و حق آن آنست كه بر فعل ماضى داخل شود ليكن چون مترقب در اخبار الهى مانند ماضى است در تحقق جارى مجراى آن واقع شده و معنى تقليل در ربما ايذانست به آنكه چون بالآخره آرزوى اسلام كنند سزاوار آنست كه مسارعت كنند به آن پيش از آنكه در هر ساعت تمناى آن كنند و گويند اهوال قيامت ايشان را مدهوش ساخته باشد اگر بر سبيل اتفاق افاقه ايشان را حاصل شود تمناى اسلام كنند و غيبة در حكايت و داد ايشان مانند عينية است در قول عرب كه ( حلف باللَّه ليفعلن ) بعد از آن بر سبيل تهديد و وعيد رسول خود را فرموده كه * ( ذَرْهُمْ ) * بگذار ايشان را يا امر براى تهوين و تحقير باشد يعنى كافران در چه حسابند دست از ايشان باز دار تا در دنيا * ( يَأْكُلُوا ) * بخورند آنچه خواهند * ( وَيَتَمَتَّعُوا ) * و برخوردارى يابند از انواع ملاذ و منافع آن * ( وَيُلْهِهِمُ\r\n","description":"","footnote":"","page_name":" 151 ","page_number":151},
  {"content":"\r\n* ( الأَمَلُ ) * و مشغول گرداند ايشان را آرزو يعنى توقع طول عمر و استقامت حال ايشان را باز دارد از استعداد معاد و تفكر در آمال * ( فَسَوْفَ يَعْلَمُونَ ) * پس زود باشد كه بدانند عاقبت و وخامت كردار و گفتار خود را و آن در روز عرض اكبر باشد غرض اقناط رسولست از ايمان ايشان و ايذان به آنكه ايشان از اهل خذلانند و عدم نفع نصح ايشان بعد از اشتغال ايشان به آنچه نفعى نرساند بآخرت بلكه عين ضرر آخرت باشد و اين متضمن الزام حجتست و تحذير از ايثار تنعم و آنچه مؤدى به طول املست و وجوب قصر همت بر امور آخرت و استعداد موت بمسارعت بتوبه و اشتغال بطاعت و از امير صلوات اللَّه عليه مرويست كه\r\nان اخوف ما اخاف عليكم اثنان اتباع الهوى و طول الامل فان اتباع الهوى يصد عن الحق و طول الامل ينسى الآخرة\r\nمن بر شما از دو چيز ميترسم پيروى هواى نفس و درازى امل چه پيروى هوا باز ميدارد بنده را از حق و درازى امل آخرت را از ياد او ميبرد * ( وَما أَهْلَكْنا ) * و ما هلاك نكرديم * ( مِنْ قَرْيَةٍ ) * هيچ ديهى را * ( إِلَّا وَلَها ) * مگر كه مر هلاكت ايشان را * ( كِتابٌ مَعْلُومٌ ) * زمانى مقدر بوده نوشته و ثبت گشته در لوح محفوظ كه مهلت ايشان چند باشد و هلاك ايشان كى باشد مستثنى كه جمله اسميه است صفت قريه است و اصل عدم دخول و او برانست كقوله إِلَّا لَها مُنْذِرُونَ لكن چون صورت آن مشابه صورت حالست و او در او داخل شده به جهت تاكيد لصوق او بموصوف * ( ما تَسْبِقُ ) * پيشى نگرفتند * ( مِنْ أُمَّةٍ ) * هيچ گروهى * ( أَجَلَها ) * مدت هلاك خود را * ( وَما يَسْتَأْخِرُونَ ) * و باز پس نماندند از آن يعنى هلاك نشدند نه پيش از وقت مقدور و نه بعد از اجل مقرر تذكير ضمير يستاخرون كه راجع بامة است به جهت حمل آنست بر معنى پس بايد كه كفار از امهال من مغرور نشوند چه لا محاله نزول عذاب در وقت مكتوب مقدر بايشان خواهد رسيد * ( وَقالُوا ) * و گفتند كفار عرب * ( يا أَيُّهَا الَّذِي نُزِّلَ عَلَيْه ) * اى آن كس كه فرود آمده است بر او * ( الذِّكْرُ ) * قرآن * ( إِنَّكَ لَمَجْنُونٌ ) * بدرستى كه تو ديوانهء كه ما را از نقد بنسيه ميخوانى اين كلام را بطريق تهكم و استهزاء ميگفتند چه اعتقاد بنزول ذكر و نسبت جنون با هم راست نيايد و نداى ايشان پيغمبر را بعنوان رسول و نبى نيز بر سبيل تهكم است و نظير اينست قول فرعون كه إِنَّ رَسُولَكُمُ الَّذِي أُرْسِلَ إِلَيْكُمْ لَمَجْنُونٌ و حقيقة معنى آنست كه قول تو در دعوى نبوت و نزول كتاب بر تو از مقول مجانين است * ( لَوْ ما تَأْتِينا ) * تركيب لو با ما مانند تركيب ان است با لا و آن از براى دو معنى موضوعست يكى براى امتناع شيء نزد وجود غير آن و ديگر براى تخصيص كقوله تعالى لَوْ لا أُنْزِلَ إِلَيْه مَلَكٌ فَيَكُونَ مَعَه نَذِيراً يعنى چرا نمىآرى بما\r\n","description":"","footnote":"","page_name":" 152 ","page_number":152},
  {"content":"\r\n* ( بِالْمَلائِكَةِ ) * فرشتگان را بگواهى بر رسالت خود * ( إِنْ كُنْتَ مِنَ الصَّادِقِينَ ) * اگر هستى از راست گويان در اين دعوى يعنى اگر راست مىگويى كه پيغمبرى فرشتگان را حاضر كن تا بحضور ما گواهى دهند بر رسالت تو حقتعالى در جواب ايشان ميگويد كه * ( ما نُنَزِّلُ الْمَلائِكَةَ ) * فرود آمده نشوند ملائكه و حفص به صيغه متكلم و نصب ملائكه ميخواند يعنى ما فرو فرستيم فرشتگان را * ( إِلَّا بِالْحَقِّ ) * مگر فرو فرستادنى ملبس به حق يعنى بوجهى كه تقدير آن كرده و حكمت او اقتضاء آن نموده و در اينكه ايشان را به صورتى فرستيم كه مشاهد ايشان حكمى نيست به جهت آن كه نزد اين حال ايمان ايشان بر وجه اضطرار باشد و الجاء و يا آنكه مر ايشان را زياده نشود مگر لبس و اشتباه و گويند مراد به حق وحى است يا نزول عذاب يعنى ملك را به صورت اصلى وقتى توانند ديد كه به جهت عذاب نازل شوند چنان كه قوم ثمود جبرئيل را در زمان صيحه ديدند يا بوقت مرگ چنانچه همه كس ميبيند * ( وَما كانُوا إِذاً ) * و نباشد آن هنگام كه ملائكه را بدين صورت فرو فرستيم * ( مُنْظَرِينَ ) * از مهلت داده شدگان يعنى فى الحال معذب شوند چه ايمان ايشان در اين صورت بر طريق الجاء و اجبار باشد نه اختيار و اين منافى تكليفست اذا جواب ايشانست و جزاء شرط تقدير آنكه ( و لو نزلنا الملائكة و ما كانوا اذا منظرين ) بعد از اين جهت رد انكار و استهزاء ايشان بيان حقيقت قرآن كرده بوجوه مؤكده و فرمود كه * ( إِنَّا نَحْنُ ) * بدرستى كه * ( نَزَّلْنَا الذِّكْرَ ) * فرو فرستاديم قرآن را كه ياد كردن مؤمنانست و ذكر بمعنى شرف نيز آمده يعنى كتابى كه موجب شرف خوانندگانست * ( وَإِنَّا لَه ) * بدرستى كه ما مر او را * ( لَحافِظُونَ ) * نگه بانانيم از تحريف و تبديل و زياده و نقصان يعنى شياطين جن و انس نتوانند كه در او چيزى از باطل بيفزايند يا چيزى از حق كم كنند كقوله لا يَأْتِيه الْباطِلُ مِنْ بَيْنِ يَدَيْه وَلا مِنْ خَلْفِه يا نگهدار اوئيم از تطرق خلل تا روز قيامت به جهت آنكه حجة مكلفان است بخلاف كتب مقدمه كه حافظ آن احبار و علماء عصر بودند و به جهت وقوع خلاف ميان ايشان راه تحرف درو گشاده شد و يا حافظ آنيم در دل مؤمنان و گويند ضمير راجع به حضرت رسالتست ( ص ) يعنى نگه دار اوئيم از مضرت اعادى كمال قال وَاللَّه يَعْصِمُكَ مِنَ النَّاسِ\r\n* ( وَلَقَدْ أَرْسَلْنا ) * حذف مفعول بجهة دلالة فعل است بر آن يعنى بتحقيق كه فرستاديم رسولان را * ( مِنْ قَبْلِكَ ) * پيش از تو * ( فِي شِيَعِ الأَوَّلِينَ ) * در گروه پيشينيان و در ميان ايشان پيغمبران را تعيين كرديم شيع جمع شيعه است بمعنى تابع يقال شاعه اذا اتبعه * ( وَما يَأْتِيهِمْ ) * و نيامد بديشان * ( مِنْ رَسُولٍ ) * هيچ فرستاده * ( إِلَّا كانُوا ) * مگر كه بودند كه از روى كبر و عناد * ( بِه ) * به آن\r\n","description":"","footnote":"","page_name":" 153 ","page_number":153},
  {"content":"\r\nپيغمبر * ( يَسْتَهْزِؤُنَ ) * استهزا ميكردند چنان كه اين معاندان مىكنند يعنى از ميان انبيا تو مخصوص نيستى بايذاء قوم بلكه همه ايشان بدين مبتلا بودند ما موضوعست براى حال و در مضارع داخل نميشود مگر كه بمعنى حال باشد و يا در ماضى كه قريب به حال باشد و اين بر سبيل حكايت است از حال ماضيه و سوق آيه براى تسليه حضرت رسالتست ( ص ) * ( كَذلِكَ ) * هم چنان كه در آورديم ذكر حق را در قلوب كفار پيشين يعنى بدعوت پيغمبران و القاء آن كرديم در قلوب ايشان و ايشان نزد او ايمان نياوردند همچنين * ( نَسْلُكُه ) * در مىآريم ذكر را كه قرآنست * ( فِي قُلُوبِ الْمُجْرِمِينَ ) * در دل هاى كافران زمان تو و ايشان از فرط عناد * ( لا يُؤْمِنُونَ بِه ) * نميگروند به آن يعنى با وجود اعراض ايشان از ذكر ما آن را در قلوب ايشان در مىآريم بجهة تاكيد حجت بر ايشان و گويند معنى آنست كه استهزا را در قلوب ايشان در ميآوريم به جهت عقوبت ايشان بر كفر و قول اول صحيح است در نزد جمعى از ارباب تفسير معنى آنست كه ما شر و كفر را در قلوب ايشان داخل ميگردانيم و اين نيز غير صحيح است زيرا كه ذكر در آيهء متقدمه بمعنى قرآنست باتفاق و نيز آن منافى لا يؤمنون است چه اسناد عدم ايمان بايشان شده و ديگر آنكه حقتعالى ايجاد كفر و شرك كرده باشد در قلوب ايشان پس مذموم نمى بودند بلكه معذور ميبودند و حال آنكه سوق آيه بر سبيل ذم است و نيز به آن معذب نميشدند زيرا كه آن از فعل خداست و ايشان را در آن دخلى نيست و ديگر آنكه حقتعالى نميگفتى بر سبيل تعجب كه ( كيف تكفرون باللَّه و انتم تتلى عليكم آيات اللَّه و لقد جئتم شيئا اذ تكاد السماوات يتفطرن ) و چگونه انكار كردى بر ايشان و حال آنكه خود واضع آن بوده باشد و بچه وجه امر كردى ايشان را باخراج كفر با آنكه خود وضع آن نموده باشد در قلوب ايشان ( تعالى اللَّه عن ذلك علوا كبيرا ) نعوذ باللَّه من العقائد الباطلة و الآراء الضالة * ( وَقَدْ خَلَتْ ) * و بدرستى كه گذشته است * ( سُنَّةُ الأَوَّلِينَ ) * عادت خدا در هلاك پيشينيان يعنى هر كه از ايشان هلاك شده به ترك قبول حق و تكذيب رسل بوده اين وعيد اهل مكه است كه تكذيب پيغمبر ( ص ) نمودند و بعد از ظهور معجزات واضحة اقتراح آيات ميكردند و در نزول ملائكه بجهة گواهى مبالغه ميكردند و از ابن عباس مرويست كه معنى آنست كه گذشته است عادت پيشينيان در تكذيب يعنى عادت امم سابقه آن بوده كه تكذيب پيغمبران خود كنند و از روى عناد نظر در معجزات ايشان نكرده بر وجه اقتراح طلب معجزه ديگر كنند * ( وَلَوْ فَتَحْنا عَلَيْهِمْ ) * و اگر بگشائيم بر اين مشركان مقترح * ( باباً مِنَ السَّماءِ ) * درى از آسمان * ( فَظَلُّوا ) *\r\n","description":"","footnote":"","page_name":" 154 ","page_number":154},
  {"content":"\r\nپس باشند همه روز كه * ( فِيه يَعْرُجُونَ ) * در آن بالا روند و عجايب و غرايب قدرت ما را معاينه بينند * ( لَقالُوا ) * هر آينه از غاية عناد و تشكيك در حق گويند كه * ( إِنَّما سُكِّرَتْ أَبْصارُنا ) * جز اين نيست كه بربسته‌اند ديدهاى ما را و چشم بندى ما كرده‌اند و اين صورت در خارج وجود ندارد و بروايت ابن عباس ضمير ظلموا راجع بملائكه است كه در آيه لَوْ ما تَأْتِينا بِالْمَلائِكَةِ مذكور شده و معنى اينكه اگر بابى از ابواب آسمان بگشائيم و هميشه فرشتگان بر آن بالا روند و پائين آيند و كفاران را بر وجه معاينه مشاهده كنند گويند كه چشمهاى ما را بر بسته‌اند و خيره ساخته * ( بَلْ نَحْنُ ) * بلكه ما * ( قَوْمٌ مَسْحُورُونَ ) * گروهى جادويى كرده شدگانيم يعنى محمد ( ص ) ما را جادويى كرده هم چنان كه در ظهور آيات ديگر ميگفتند كه چشمهاى ما را بربسته‌اند و خيره ساخته بسحر كما قال و يقولوا سحر مستمر و در كلمه حصر و اضطراب دلالتست بر اصرار ايشان به آنكه آنچه مىبينند حقيقتى ندارد بلكه خيالى و وهمى است و مخيل بنوعى از سحر بعد از آن بيان ادله توحيد مىكند جهت مزيت و احتجاج بر\r\nاهل شرك و كفر و عناد ميفرمايد * ( وَلَقَدْ جَعَلْنا ) * و بدرستى كه ما آفريديم و پيدا كرديم * ( فِي السَّماءِ بُرُوجاً ) * در آسمانها برجهاى دوازده گانه بهيئات و صفات و خواص مختلفه كه منازل شمس و قمرند چنانچه رصد دالست بر آن * ( وَزَيَّنَّاها ) * و آراستيم آن را بصورتها يا آسمان را مزين ساختيم به نيرين و ساير كواكب * ( لِلنَّاظِرِينَ ) * براى نگرندگان كه بعبرت در آن نگرند و بر آن بقدرت مبدع و وحدانيت صانع آن استدلال كنند * ( وَحَفِظْناها ) * و نگه داشتيم آسمان را * ( مِنْ كُلِّ شَيْطانٍ رَجِيمٍ ) * از هر ديوى رانده شده از رحمت تا نتوانند بر آن صعود كنند و بر احوال اخبار علويه مطلع شوند * ( إِلَّا مَنِ اسْتَرَقَ السَّمْعَ ) * استثنا است از مِنْ كُلِّ شَيْطانٍ يعنى مگر كسى كه بر آسمان رود و به دزدد و بربايد سخنى مسموع به اين وجه كه بجهة مناسبت ميان او و ملائكه در جوهر سخنى را از ايشان بشنود و يا باستدلال از اوضاع كواكب و حركات آن چيزى معلوم كند * ( فَأَتْبَعَه ) * پس از پى درآيد او را و به دو رسد و بسوزدش * ( شِهابٌ مُبِينٌ ) * ستاره روشن و درخشان مر بينندگان را نزد اكثر استثنا منقطع است يعنى لكن هر ديوى كه به آسمان رسيده سخن ملائكه را بربايد شهاب ثاقب به او رسيده بسوزاند وى را و شهاب شعله نار ساطعه است و گاه است اطلاق آن بر كواكب ميكنند به جهت شرك براقت بينهما از ابن عباس منقولست كه از زمان آدم ( ع ) تا وقت عيسى ع ديوان بر آسمان ميرفتند و از ملائكه اخبار لوح محفوظ درس ميكردند سخنان مير بودند و به زمين آمده با دوستان خود از كاهتان ميگفتند چون روح اللَّه متولد شد ايشان را از سه آسمان منع كردند و\r\n","description":"","footnote":"","page_name":" 155 ","page_number":155},
  {"content":"\r\nچون ولادت با سعادت خاتم الانبياء ( ص ) دست داد از همه آسمانها ممنوع گشتند و بجهة رجم ايشان شهب ثاقبه مقرر شده ابواب كهانت بالكلية مسدود گشت و چون هر ديوى به آسمان ميرفت شهاب ثاقب بر او ريزان ميشد در اين باب مضطر شدند و نزد ابليس مجتمع شده اين حال با وى طرح كردند گفت در زمين حادثه واقع شده برويد و در اقطار عالم منتشر شده خبرى بگيريد چون ديوان در زمين پراكنده شده تفحص ميكردند تا مكه معظمه رسيدند رسول ( ص ) را ديدند كه قرآن ميخواند دانستند كه به جهت اينست ممنوع شده‌اند از صعود بر آسمان و از حسن نقلست كه شهاب ايشان را ميسوزاند و هلاك مىكند و از ابن عباس نقلست كه ايشان را نميسوزد بلكه عضوى از اعضاى ايشان را فاسد مىكند بعضى را مخيل ميگرداند تا مثل غول بيابان مىشود * ( وَالأَرْضَ مَدَدْناها ) * و زمين را باز كشيديم بر روى آب از زير خانهء كعبه * ( وَأَلْقَيْنا ) * و در افكنديم و پيدا كرديم * ( فِيها رَواسِيَ ) * در زمين كوه هاى بر افراخته پا بر جاى * ( وَأَنْبَتْنا فِيها ) * و رويانيديم در زمين * ( مِنْ كُلِّ شَيْءٍ مَوْزُونٍ ) * از هر چيزى سنجيده به ميزان حكمت يعنى مقدر به مقدار معين بر وجهى كه مقتضاى مشيت بىعلت است يا موزون بمعنى مستحسن است و منه كلام موزون يعنى برويانيديم از زمين چيزهاى نيكو مشتمل بر منافع كليه از اشجار و مزروعات و امثال آن و يا مراد هر چيزيست كه به وزن در آرند و بپيماونند از انواع حبوب و ساير اطعمه و غير آن از موزونات و ذكر مكيل نكرد به جهت آنكه وزن اعم از كيلست و شامل وزن طلا و نقره و امثال آن\r\n* ( وَجَعَلْنا لَكُمْ ) * و گردانيديم براى شما * ( فِيها ) * در زمين * ( مَعايِشَ ) * اسباب معيشت يعنى آنچه قوام عيش شما به آن باشد از مطاعم و ملابس از براى شما مقرر كرديم * ( وَمَنْ لَسْتُمْ ) * و هم براى شما ساختيم آن را كه نيستيد شما * ( لَه بِرازِقِينَ ) * مر وى را روزى دهندگان يعنى اولاد و خدم و ممالك و ساير اشيايى كه تو هم آن مىشود كه مرزوق شما باشند نه مرزوق ما از انعام و مراكب و ذكر من جهت تغليبست عقلا را بر غير آن و بدانكه مد ارض و شكل معين كه مختلف الاجزا است در وضع و احداث انواع نباتات و حيوانات مختلفه در آن با جواز عدم اين نهج خاص دالست بر كمال قدرت و منتهاى حكمت او و تفرد در الوهيت و امتنان بر عباد بما انعم عليهم تا بوحدانيت او معترف شده او را بپرستند و بعد از آن به جهت مبالغه در اين ميفرمايد كه * ( وَإِنْ مِنْ شَيْءٍ ) * و نيست هيچ چيز از مكونات * ( إِلَّا عِنْدَنا ) * مگر كه نزديك ما است يعنى در تحت فرمان * ( خَزائِنُه ) * خزينه هاى آن اين ضرب المثل است براى اقتدار چه تشبيه كرده مقدورات غير متناهيه خود را باشياء مخزونه كه در اخراج آن احتياج بكلفة\r\n","description":"","footnote":"","page_name":" 156 ","page_number":156},
  {"content":"\r\nو زحمت نيست و معنى مراد آنست كه ما قادريم بر ايجاد همه مكونات و تكوين جمع مكونات كه از جمله آن چيزيست كه شما به آن محتاجيد از مطاعم و ملابس و امتعه * ( وَما نُنَزِّلُه ) * و فرو نميفرستيم آن را از خزانه قدرت خود * ( إِلَّا بِقَدَرٍ مَعْلُومٍ ) * مگر به اندازه دانسته شده كه نه كم از آن شايد و نه زياده بر آن بايد يعنى بارتفاع قدرت آنچه حكمت مقتضى آنست ايجاد ميكنيم و اين دالست بر حكمت بالغه و قدرت كامله او چه تخصيص بعضى از آن در بعض اوقات ببعضى صفات و حالات ناچار است آن را از مخصصى كه حكيم و قدير و عليم باشد و در مجمع گفته كه نزد بعضى مراد بشيء آب بارانست كه از آن نبات رسته مىشود چه آن مخزونست نزد او و فرو نميفرستد مگر به قدر احتياج نباتات و اكثر بر آنند كه او سبحانه استعاره فرموده خزاين را براى قدرت خود بر ايجاد اشياء و تعبير كرده آن را ايجاد زيرا كه انزال در معنى عطا است و معنى آنست كه همه چيز نزد حقتعالى است ايجاد آن نميكند و اعطاى آن نميفرمايد مگر بحسب مصلحة و حاجة و بعد از آن بيان كيفيت انزال مىكند بقوله * ( وَأَرْسَلْنَا الرِّياحَ ) * و فرستاديم بادها را * ( لَواقِحَ ) * آبستنان بابر يعنى بر دارندگان ابرها يا آبستن كنندگان درختها را بميوه چه لواقح لازم و متعدى هر دو آمده * ( فَأَنْزَلْنا مِنَ السَّماءِ ) * پس برو فرستاديم از آسمان * ( السَّماءِ ) * آبى كه بارانست * ( فَأَسْقَيْناكُمُوه ) * پس خورانيديم شما را از آن آب و شما را متصرف ساختيم در آن * ( وَما أَنْتُمْ لَه ) * و شما نيستيد مر آن آب فرو فرستاده را * ( بِخازِنِينَ ) * نگه دارندگان در چاه و غدير و چشمه يعنى قدرت نداريد كه آن را در خزانه ذخيره كنيد براى روز احتياج بلكه ما حافظ آنيم به اين وجه آن را از آسمان انزال ميكنيم و در زمين حفظ آن ميكنيم و بعد از آن به قدر حاجت از عيون بيرون مىآريم اين نيز دالست بر وجود مدبر حكيم چه طبيعة آب مقتضى غور است پس وقوف آن بدون حدى ناچار است آن را از مخصصى كه قادر و حكيم است در تاويلات مذكور است كه شما نيستيد مر خداى را خزينه داران يعنى خزاين او در دست شما نيست چه آنچه شما در خزانه نهيد همه از آن او است * ( وَإِنَّا لَنَحْنُ ) * و بدرستى كه ما * ( نُحْيِي ) * زنده ميكنيم اجسام قابله را بايجاد حياة در آن تكرير ضمير جهة دلالتست بر حصر * ( وَنُمِيتُ ) * و ميميرانيم اجسام حيه را بازاله حيات از آن در بحر آورده كه احياى قلوب اولياى كنيم بانوار لمعات جمال و اماتة نفوس ايشان مينمائيم بسطوات نظرات جلال * ( وَنَحْنُ الْوارِثُونَ ) * و ما وارثانيم يعنى باقى بعد از افتاى خلايق چه ميراث چيزى را گويند كه بعد از مردن ديگرى به ديگرى رسد\r\n","description":"","footnote":"","page_name":" 157 ","page_number":157},
  {"content":"\r\nپس همه در معرض فنااند و حقتعالى موصوف است بصفة بقا * ( وَلَقَدْ عَلِمْنَا الْمُسْتَقْدِمِينَ ) * و هر آينه ميدانيم پيشى گرفتگان را * ( مِنْكُمْ ) * از شما در اسلام * ( وَلَقَدْ عَلِمْنَا الْمُسْتَأْخِرِينَ ) * و بتحقيق ميدانيم واپس افتادگان را از آن و يا ميدانيم پيشينيان و پسينيان را از شما كه آدميانيد هر كه مرده است\r\nاز زمان آدم تا اين وقت و هر كه خواهد مرد تا قيامت يا هر كه متولد شده از گذشتگان و هر كه خواهد زاد از زايندگان يا دانستيم قرون ماضيه را و ميدانيم امت محمد ( ص ) را يا آن را كه مقدم است در صف جهاد يا در سبقت بطاعت و آن را كه مؤخر است از اينها اين بيان كمال علم او است بعد از احتجاج بر كمال قدرت خود چه آنچه دالست بر قدرت او دليلست بر علم او در اسباب نزول آورده كه زنى جميله در عقب حضرت پيغمبر ( ص ) نماز ميگذارد در صفوف نساء بعضى از اهل جماعة در صفهاى پيش رفتند تا او را نه بينند جمعى باز پس ميامدند تا در وقت ركوع از زير بغل خود تماشاى او كنند حقتعالى فرمود كه مقدم و مؤخر اهل صفوف را ميدانيم و بر من پوشيده نيست و قصد و نيت هر دو را ميدانم و از اينجا است كه رسول ( ص ) فرموده كه\r\nخير صفوف الرجال اولها و شرها آخرها و خير صفوف النساء اخرها و شرها اولها\r\nربيع انس گفته سبب نزول اين آيه آن بود كه رسول ( ص ) مردمان را تحريص كرده بر صف اول مردم مبادرت ميكردند و بنو عذره را سراهايى دور بود و چون برسيدندى صف اول را مردم گرفته بودندى گفتند يا رسول اللَّه ( ص ) سراهاى خود را بفروشيم و در جوار مسجد سراها بخريم تا فضل صف اول از ما فوت نشود حق تعالى اين آية فرستاد و فرمود من عالمم باحوال و نيات شما و احوال آنان كه پيشتر از شما به مسجد آيند اگر چه سراى شما دور است تا به مسجد و بجهة آن گامهاى شما بيشتر است ليكن حقتعالى بهر گامى شما را حسنه مينويسد ايشان خوش دل شدند * ( وَإِنَّ رَبَّكَ ) * و بدرستى كه پروردگار تو * ( هُوَ يَحْشُرُهُمْ ) * او جمع كند متقدمين و متاخرين را و جزاى هر يك به دو رساند * ( إِنَّه حَكِيمٌ ) * بدرستى كه او باهر الحكمه است و متقن در افعال يعنى كه درست كرار و راست كار است * ( عَلِيمٌ ) * داناى نهان و آشكارا و چون حقتعالى ذكر احيا و اماته و نشاه آخرت گردد و عقب آن بيان نشانه اولى نموده ميفرمايد كه * ( وَلَقَدْ خَلَقْنَا الإِنْسانَ ) * و بدرستى كه ما آفريديم انسان را يعنى آدم را * ( مِنْ صَلْصالٍ ) * از گل خشك كه چون دست بر او زنند آواز كند و آن گل باشد * ( مِنْ حَمَإٍ ) * از گلى متغير و سياه رنگ * ( مَسْنُونٍ ) * بوى گرفته بواسطه بسيار بودن آن در آب چون لاى كه در تك\r\n","description":"","footnote":"","page_name":" 158 ","page_number":158},
  {"content":"\r\nحوض و جوى باشد صاحب تبيان گفته كه حقتعالى آدم را از خاك آفريد بر آن وجه كه آب بر خاك بارانيد تا گل شد و مدتى بگذشت تا گل سياه گشت پس آن را تصوير كرد و مسنون بمعنى مصور است ( من سنه الوجه اذا صورة ) و آن گاه بگذاشت تا خشك شد و بمرتبه صلصال گشت * ( وَالْجَانَّ خَلَقْناه ) * جان كه پدر پريانست و گويند كه آن ابليس است بيافريديم او را * ( مِنْ قَبْلُ ) * پيش از آفريدن انسان * ( مِنْ نارِ السَّمُومِ ) * از آتش بىدود كه از غاية لطافت در مسام نفوذ مىكند و صواعق از آن متكون مىگردد و ابن مسعود رضى اللَّه عنه فرمود كه سموم دنيا جزئيست از هفتاد و دو جزء از سموم كه جان از آن آفريده شده در انوار آورده كه ممتنع نيست خلق حياة در اجرام بسيطه هم چنان كه ممتنع نيست خلق آن در جواهر مجرده و ميتواند بود كه من نار باعتبار غالب باشد كقوله خَلَقَكُمْ مِنْ تُرابٍ و مساق آية هم چنان كه دلالت مىكند بر كمال قدرت او سبحانه و بيان بدء و خلق ثقلين تنبيه است بر مقدمه ثانيه كه امكان حشر موقوفست بر آن و آن قبول مواد است براى جمع و احيا * ( وَإِذْ قالَ ) * و ياد كن آن را كه گفت * ( رَبُّكَ لِلْمَلائِكَةِ ) * پروردگار تو مر فرشتگان را كه به جهت خلافت زمين * ( إِنِّي خالِقٌ ) * بدرستى كه من آفريننده‌ام * ( بَشَراً ) * آدمى را * ( مِنْ صَلْصالٍ ) * از گل خشك كه كافيست * ( مِنْ حَمَإٍ مَسْنُونٍ ) * از لاى گنديده يا مصور * ( فَإِذا سَوَّيْتُه ) * پس چون راست كنم صورت و هيئت او را بر وجهى كه مستعد نفخ روح باشد * ( وَنَفَخْتُ فِيه ) * و در آرم در وى * ( مِنْ رُوحِي ) * از روح كه آفريده من است و او بدان زنده گردد اصل نفخ اجراى ريحست در تجويف جسم ديگر و چون روح اول متعلق مىشود ببخار لطيف كه منبعث است از قلب و فايض مىشود بر او حيوانيت پس سريان مىكند در تجاويف شرائين باعماق بدن از اين جهت تعلق آن را به بدن نفخ نام نهاده و اضافه آن بذات خود بر آن وجه است كه در سورة النساء مذكور شد حاصل كه با ملائكه امر كرد كه چون آدم را زنده كنم * ( فَقَعُوا لَه ) * پس بيفتيد براى او * ( ساجِدِينَ ) * سجده كنندگان سجده تعظيم و تكريم\r\nو چون در آدم نفخ روح فرمود * ( فَسَجَدَ الْمَلائِكَةُ ) * پس سجده كردند فرشتگان * ( كُلُّهُمْ أَجْمَعُونَ ) * همهء ايشان به تمام تاكيد به دو آلة تاكيد جهة مبالغه است در تعميم و منع تخصيص و گويند تاكيد بكل براى احاطه است و اجمعين براى دلالت بر آنكه همه مجتمع شده بيكدفعه سجده كردند و در اين نظر است زيرا كه بنا بر اين مناسب اجمعين اين\r\n","description":"","footnote":"","page_name":" 159 ","page_number":159},
  {"content":"\r\nبود كه حال باشد نه تاكيد همه سجده كردند * ( إِلَّا إِبْلِيسَ ) * مگر ابليس كه از روى استكبار * ( أَبى أَنْ يَكُونَ ) * سرباز زد از آنكه باشد * ( مَعَ السَّاجِدِينَ ) * از سجده كنندگان مر آدم را * ( قالَ يا إِبْلِيسُ ) * گفت خداى كه اى ابليس * ( ما لَكَ ) * چيست ترا و غرض تو در اين چه بود * ( أَلَّا تَكُونَ ) * در آنكه نباشى * ( مَعَ السَّاجِدِينَ ) * از سجده كنندگان * ( قالَ ) * گفت ابليس كه * ( لَمْ أَكُنْ لأَسْجُدَ ) * نيستم من كه سجده كنم لام براى تاكيد نفى است يعنى صحيح نيست از من و منافى حال من است كه سجده كنم * ( لِبَشَرٍ خَلَقْتَه ) * مر آدمى را كه آفريدهء * ( مِنْ صَلْصالٍ ) * از گل خشك كه آن * ( مِنْ حَمَإٍ مَسْنُونٍ ) * از لاى سياه بوى ناكست يعنى او را از اخس عناصر آفريدى كه خاكيست ظلمانى و مرا از اشرف آن آفريدهء كه آتشى است نورانى پس روحانى لطيف چرا فرمان جسمانى كثيف برد و او را سجده كند ابليس نظر به ظاهر آدم داشت و از باطل او غافل بود صورتش را ويرانه ديد ندانست كه گنج اسرار در اين خزانه مدفونست * ( قالَ ) * گفت خدا مر ابليس را بعد از ابا و امتناع او از سجدهء آدم كه * ( فَاخْرُجْ ) * پس بيرون رو * ( مِنْها ) * از آسمان يا از بهشت يا از زمرهء ملائكه يا از صورت فلكى يا از مرتبه كه داشتى و تحقق اينكه ابليس از جنس ملائكه بوده يا نه در سوره البقره مذكور شد * ( فَإِنَّكَ رَجِيمٌ ) * پس بدرستى كه تو رانده شدهء از خير و كرامت * ( وَإِنَّ عَلَيْكَ اللَّعْنَةَ ) * و بدرستى كه بر تست دورى و راندگى من * ( إِلى يَوْمِ الدِّينِ ) * تا روز جزاى مراد آنست كه تا روز قيامت بر تو لعنت كنند و بعد از آن عذابى به تو رسد كه از لعنت فراموش كنى و در انوار گفته كه * ( يَوْمِ الدِّينِ ) * منتهى آمد لعن است زيرا كه لعن مناسب ايام تكليف است و * ( يَوْمِ الدِّينِ ) * زمان جزا و يا مراد بقوله * ( إِلى يَوْمِ الدِّينِ ) * تاييد است چه آن ابعد غايت است و عرب در ضرب المثل امر مؤبد را به آن تعبير مىكند مثل اينست ما دامَتِ السَّماواتُ وَالأَرْضُ * ( قالَ رَبِّ ) * گفت ابليس كه اى پروردگار من * ( فَأَنْظِرْنِي ) * پس مهلت ده مرا * ( إِلى يَوْمِ يُبْعَثُونَ ) * تا روزى كه برانگيخته شوند مردم فاء متعلق است بمحذوفى كه فَاخْرُجْ مِنْها فَإِنَّكَ رَجِيمٌ دالست بر آن و غرض ابليس از اينسخن آن بود كه نميرد چه ميدانست كه بعد از بعثت مرگ نيست و حقتعالى اجابت اينمعنى كرده * ( قالَ ) * گفت در جواب او * ( فَإِنَّكَ ) * بدرستى كه تو * ( مِنَ الْمُنْظَرِينَ ) * از مهلت داده شدگانى * ( إِلى يَوْمِ الْوَقْتِ الْمَعْلُومِ ) * تا روز وقت\r\n","description":"","footnote":"","page_name":" 160 ","page_number":160},
  {"content":"\r\nدانسته شده يعنى نام برده و مقرر گشته و آن زمان انقراض همه مردمان باشد در نفخه اولى كه آن را نفخهء صعقه گويند چه قول جمهور آنست كه نفخه اولى نفخه موت باشد و نفخه ثانيه نفخه احيا و ميان نفختين بقول اشهر چهل سال باشد پس بنا بر اين ابليس چهل سال مرده باشد و بعد از آن مبعوث شود و در انوار آورده كه ميتواند بود كه مراد بايام ثلثه كه آن يوم الدين و يوم بعث و يوم معلومست روز قيامت باشد و اختلاف عبادات جهت اختلاف اعتبارات باشد پس اولا تعبير فرموده باشد بيوم جزا جهت وقوع مجازاة اعمال در آن و ثانيا بيوم بعث زيرا كه به آن علم حاصل مىشود بانقطاع تكليف و ياس از تضليل و ثالثا بمعلوم جهت وقوع آن بعد از يومين مذكورين كه عبارت از روز قيامت است و از اينجا موت ابليس لازم نمىآيد امامى شايد در اول روز بعث بميرد و خلايق در تضاعيف آن روز مبعوث گردند و مخاطبه مذكوره اگر چه بىواسطه است اما دلالت بر منصب ابليس نميكند زيرا كه خطاب حق سبحانه به او بر سبيل اهانت و اذلالست و حكمت در امهال شيطان آنست كه تا به جهت اغوا و اضلال مردمان مستوجب عذاب شديد و عقاب اليم گردد و بعقوبت دائمى گرفتار گردد و بندگان به جهت عدم متابعت او بسعادت ابدى فايز گردند و بسبب متابعت او بشقاوت اخروى رسند و مدار\r\nتكليف بر اينست القصه چون ابليس مهلت داده شد تا روز قيامت * ( قالَ رَبِّ ) * گفت اى پروردگار من * ( بِما أَغْوَيْتَنِي ) * سوگند ميخورم باغواى تو مرا * ( لأُزَيِّنَنَّ لَهُمْ ) * كه هر آينه آراسته گردانم براى آدميان گناه را * ( فِي الأَرْضِ ) * در زمين دنيا كه دار غرور است كقوله اخلد الى الارض در مدارك آورده كه ابليس دو نوبت سوگند ياد كرده براى اغواى آدميان يكى بصفت ذات كه خلافست نزد بعضى آنست كه سوگند بصفات ذاتيه چون قدرت و عظمت و عزت يمين است و سوگند به صفات فعليه چون رحمت و سخط و امثال آن يمين نيست و اصح آنست كه يمين منعقد نميشود مگر بلفظ جلاله كه آن اللَّه است و اسماء مختصه چون رحمن يا غالبه چون رحيم نه مشتركه چون عزيز و حق و نزد بعضى باء در فَبِما أَغْوَيْتَنِي باء سببيه است يعنى بسبب آنكه مرا اغوا كردى بيارايم معاصى را در چشم بندگان تو * ( وَلأُغْوِيَنَّهُمْ أَجْمَعِينَ ) * و هميشه ايشان را گمراه گردانم\r\n* ( إِلَّا عِبادَكَ مِنْهُمُ ) * مگر بندگان تو از ايشان * ( الْمُخْلَصِينَ ) * كه خالص شدگان باشند از شوائب شرك جلى و خفى كه مكر و فريب من در ايشان ثرى نباشد مراد اهل عصمتاند از انبياء و ائمه عليهم السلام و بدانكه مراد باغواء در اغويتنى يا بمعنى اضلالست از طريق جنة بجهة امتناع از سجود او و يا مهلة دادن حقتعالى او را كه سبب زيادتى غى او بوده و تسلط او بر اغواى بنى آدم نه آنكه مراد باغوا معنى حقيقى خودش باشد زيرا كه آن فعل قبيح است و حقتعالى از آن مبرا است\r\n","description":"","footnote":"","page_name":" 161 ","page_number":161},
  {"content":"\r\nچنانچه مجبره ميگويند و به نظر تامل صادق معلوم مىشود كه ابليس در جبر از مجبره با انصافتر است چه او اغواى خود را با خدا حواله كرد و اغواى ديگران را به خود بخلاف مجبره كه ميگويند منشأ ضلالت همه بندگان از خداست ( تعالى اللَّه عن ذلك علوا كبيرا ) و چون ابليس در اغواى خود مصمم شد بندگان خالص او سبحانه را از آن مستثنى كرده * ( قالَ ) * گفت حقتعالى * ( هذا ) * اين اخلاص در ايمان و اقوال و افعال * ( صِراطٌ ) * راهى است كه حق است * ( عَلَيَّ ) * بر من رعاية آن * ( مُسْتَقِيمٌ ) * راستست يعنى كجى ندارد و زود صاحب خود را به منزل مراد مىرساند و گويند على بمعنى الى است يعنى اخلاص راهيست راست بسوى من و نزد مجاهد و قتاده اين كلام بر وجه تهديد است كما تقول لغيرك افعل ما شئت و طريقك على و مثله قوله تعالى إِنَّ رَبَّكَ لَبِالْمِرْصادِ و يا معنى آنست كه ما تذكره من امر المخلصين و الغاوين طريق ممر على اى ممر من سلك على مستقيم لا عدول فيه عينى و اجازى كلا من الفريقين * ( إِنَّ عِبادِي ) * بدرستى كه بندگان من يعنى مخلصان * ( لَيْسَ لَكَ ) * نيست مر تو را * ( عَلَيْهِمْ سُلْطانٌ ) * بر ايشان قوتى و تسلطى در اغوا و اضلال چه ايشان بعصمت و لطف من از مكايد و وساوس تو معصوم باشند * ( إِلَّا مَنِ اتَّبَعَكَ ) * مگر آن كس كه متابعة تو كند * ( مِنَ الْغاوِينَ ) * از گمراهان كه تو بر او مسلط توانى شد و در نوار گفته كه اينكلام تصديق ابليس است در آنچه استثنا كرد و تغيير وضع براى تعظيم مخلصانست نيز مقصود بيان عصمت ايشانست و انقطاع مخالب شيطان از ايشان و يا اين كلام تكذيب او است در آنچه موهم آنست كه او را سلطنتى هست بر غير مخلصان از بندگان چه منتهاى منية او تحريص و تدليس است كما قال وَما كانَ لِي عَلَيْكُمْ مِنْ سُلْطانٍ إِلَّا أَنْ دَعَوْتُكُمْ فَاسْتَجَبْتُمْ لِي و بنا بر اين استثنا منقطع باشد و سفيان عيينه در تفسير اين آيه گفته كه تو بندگان مرا در گناهى نيفكنى كه عفو من به آن نرسد و او را زايل نگرداند از تو اغوا و از من غفران تا هر چه تو به طول عمر خود اغوا كنى من بيك ساعت بيامرزم لكن آن كس كه پيروى تو كند از عاديان و بيراهان در اصل مذهب حق ترا بر ايشان سلطنتى و قوتى باشد بعد از آن وعيد ابليس و اتباع او كرده فرمود كه * ( إِنَّ جَهَنَّمَ ) * و بدرستى كه دوزخ * ( لَمَوْعِدُهُمْ ) * وعده گاه همه ايشانست يعنى متابعان تو * ( أَجْمَعِينَ ) * * ( لَها ) * مر دوزخ را * ( سَبْعَةُ أَبْوابٍ ) * هفت در است * ( لِكُلِّ بابٍ ) * مر هر درى را * ( مِنْهُمْ ) * در حالتى كه آن از گمراهان باشد يعنى نام زادايشان باشد * ( جُزْءٌ مَقْسُومٌ ) * بهره ايست قسمت كرده شده كه از آن در آيند بجهة كثرت ايشان يا مراد از ابواب طبقاتست كه بحسب مراتب در متابعت در آن نزول كنند هر يكى بر بالاى ديگرى طبقه اول جهنم است و آن جاى گناه كارانست از اهل توحيد دوم\r\n","description":"","footnote":"","page_name":" 162 ","page_number":162},
  {"content":"\r\nلظى كه مقام ترسايانست سوم حطمه كه ماواى جهودانست چهارم سعير كه از آن صائبانست پنجم سقر كه مقر گبرانست ششم جحيم كه منزل مشركان است هفتم هاويه كه آن را درك الاسفل گويند نامزد جميع منافقانست كه إِنَّ الْمُنافِقِينَ فِي الدَّرْكِ الأَسْفَلِ مِنَ النَّارِ و اين قول حسن بصريست و نزد بعضى چون مؤمنان در دوزخ جاويد نيستند ايشان را طبقه نباشد پس طبقه اول نام زد دهريه است و دوم از آن ثنويه و مشركان عرب سوم از آن براهمه كه منكر مطلق رسلاند چهارم از آن يهود پنجم از آن نصارى ششم از آن مجوس هفتم از آن منافقان و در ترجمه رشف مذكور است كه دوزخ را هفت در از آنست كه اعضاى هفت گانه آدمى كه چشم و گوش و زبان و بطن و فرج و دست\r\nو پايست هفت در بدان گشوده‌اند و هر عضوى را از بابى مورد طريقى گردانيده از امير المؤمنين ( ع ) مرويست كه آن حضرت فرمود كه دوزخ را هفت بابست كه اطباق بعضى فوق بعضى باشد پس يك دست را بر بالاى دست ديگر نهاد و فرمود كه به اين وجه طبقات بعضى بر بالاى بعضى ديگر است اسفل آن جهنم است و فوق آن لظى و فوق آن حطمه و فوق آن جحيم و فوق آن سقر و فوق آن هاويه و بعد از آن فرمود كه وضع جنان بر عرض است و وضع نيران بعضى فوق بعضى و در روايتى اسفل طبقات دوزخ هاويه است و اعلاى آن جهنم و بروايت ابن عباس اول جهنم است دوم سعير سوم سقر چهارم جحيم پنجم لظى ششم حطمه هفتم هاويه و در خبر است كه روزى رسول ( ص ) در مسجد تنها نماز ميگذارد و زن اعرابيهء ميگذشت رسول را در مسجد بديد بيامد و ده ركعت نماز در عقب آن حضرت بگذارد و رسول نميدانست كه كسى در پس او نماز ميگذارد و بعد از فاتحه بقرائت اينسوره اشتغال فرمود چون بدين آيه رسيد زن اعرابيه نعره زد و بىهوش شد چون رسول از نماز فارغ شد و آن حال را مشاهده فرمود امر كرد تا آب حاضر كردند بر روى او زدند تا به هوش آمد حضرت فرمود اى اعرابيه تو را چه حالتست گفت يا رسول اللَّه چون تو را در نماز ديدم و خاطرم ميل كرد كه در پس تو دو ركعة نماز بگذارم چون بدين آيه رسيدى كه * ( وَإِنَّ جَهَنَّمَ لَمَوْعِدُهُمْ أَجْمَعِينَ لَها سَبْعَةُ أَبْوابٍ لِكُلِّ بابٍ مِنْهُمْ جُزْءٌ مَقْسُومٌ ) * بىطاقت شده بىهوش گشتم بعد از آن گفت واويلا هر عضوى از اعضاى من منقسم خواهد شد بهر درى از درهاى هفتگانه دوزخ رسول فرمود نه چنانست مراد آنست كه هر فرقه از مكلفان را بر درى از درهاى دوزخ عذاب كنند بر قدر كردار ايشان گفت يا رسول اللَّه من زنى درويشم و مال ندارم مگر هفت بنده تو را گواه گرفتم كه همه را آزاد كردم هر يكى براى خلاصى درى از درهاى دوزخ جبرئيل نازل شد و گفت يا رسول اللَّه بشارت ده اعرابيه را كه حقتعالى همه درهاى دوزخ را بر تو حرام كرده و درهاى بهشت بر تو بگشاد و چون حقتعالى ذكر دوزخ كرد و وعيد آن در عقب آن بيان بهشت و نعيم آن كرده فرمود كه * ( إِنَّ الْمُتَّقِينَ ) * بدرستى كه پرهيز كنندگان از معاصى ابن عباس\r\n","description":"","footnote":"","page_name":" 163 ","page_number":163},
  {"content":"\r\nفرموده كه پرهيزكاران از پيروى شيطان در كفر و فواحش نه در بواقى ذنوب چه صلاة خمس مكفر آنست * ( فِي جَنَّاتٍ وَعُيُونٍ ) * در بوستانهااند و چشمهاى يعنى در باغهاى پر از اشجار كه در آن چشمهاى روان باشد از آب و شير و خمر و جز آن كه به وصف درنيايد * ( ادْخُلُوها ) * بر اراده قولست يعنى گويند فرشتگان متقيان را كه در آئيد بدين بوستانهاى * ( بِسَلامٍ آمِنِينَ ) * مقرون بسلامت از خدا در حالتى كه ايمن باشيد از زوال * ( وَنَزَعْنا ) * و بيرون كنيم * ( ما فِي صُدُورِهِمْ ) * آنچه در سينه هاى بهشتيان باشد * ( مِنْ غِلٍّ ) * از كينه و غل كه در دنيا با هم داشته باشند و گفته‌ايد صفت حسد را از ايشان نزع كند تا بدرجات و مراتب بر يكديگر رشك نبرند * ( إِخْواناً ) * حالست از ضمير فى جنات يا فاعل ادخلوها يعنى در آيند در بهشت در حالتى كه برادران باشند يكديگر را يعنى در مهربانى و دوستدارى نشستگان * ( عَلى سُرُرٍ ) * بر تختهاى از زر و مكلل بجواهر * ( مُتَقابِلِينَ ) * رويها به يكديگر آورده باشند و در آثار آمده كه بهشتيان قفاى يكديگر را نه بينند اينها حالات متعاقبه‌اند و همچنين قوله * ( لا يَمَسُّهُمْ ) * نرسد ايشان را * ( فِيها ) * در بهشت * ( نَصَبٌ ) * رنجى و مشقتى چه آن سراى تنعم و راحتست * ( وَما هُمْ مِنْها ) * و نيستند ايشان از بهشت * ( بِمُخْرَجِينَ ) * بيرون كرده شدگان يعنى جاويد در بهشت باشند چه تماميت نعمت بخلود است ابن رياح روايت كرده كه روزى حضرت نبوى ( ص ) از باب بنى شيبه به مسجد حرام درآمد جمعى از اصحاب را ديد كه ميخندند فرمود\r\nما لى اريكم تضحكون\r\nچيست كه شما را خندان مىبينم صحابه رايحهء عتابى از اين سخن استشمام نمودند و آن حضرت از آنجا در گذشت و هنوز بحجره نارسيده بازگشت و گفت جبرئيل به من آمد و پيغام آورد كه چرا بندگان مرا نااميد ميسازى * ( نَبِّئْ عِبادِي ) * خبر ده بندگان مرا * ( أَنِّي أَنَا الْغَفُورُ ) * به آنكه آمرزنده‌ام كسى را كه آمرزش طلبد * ( الرَّحِيمُ ) * بخشنده‌ام بر كسى كه توبه كند\r\n* ( وَأَنَّ عَذابِي ) * و به آنكه عذاب من بر عاصى است كه از توبه و استغفار منحرفست * ( هُوَ الْعَذابُ الأَلِيمُ ) * آن عذابى است دردناك محققان گفته‌اند كه در توصيف خود بمغفرت و رحمت دون تعذيب و عقوبت ترجيح وعده لطف است و تاكيد صفت عفو در ذكر مغفرت دليلى است بر آنكه مراد بمتقيان كسانى نيستند كه از جميع ذنوب صغيره و كبيره اجتناب كنند و خاتمه آيه فذلكه ما سبق است از وعد و وعيد و تقرير آن و قوله * ( وَنَبِّئْهُمْ عَنْ ضَيْفِ إِبْراهِيمَ ) * كه عطف است بر قوله نبئ تحقيق وعد و وعيد است به آنچه اعتبار كنند به آن چه قصه ابراهيم و قوم لوط\r\n","description":"","footnote":"","page_name":" 164 ","page_number":164},
  {"content":"\r\nمصدق قول مذكور است يعنى اى محمد ( ص ) خبر ده بندگان مرا از مهمانان ابراهيم يعنى سه فرشته يا هشت يا دوازده كه ببشارت ابراهيم و هلاك قوم لوط بر وى نازل شدند * ( إِذْ دَخَلُوا عَلَيْه ) * چون در آمدند بر او * ( فَقالُوا سَلاماً ) * پس گفتند سلام ميكنيم بر تو سلام كردنى * ( قالَ ) * گفت ابراهيم * ( إِنَّا مِنْكُمْ ) * بدرستى كه ما از شما * ( وَجِلُونَ ) * ترسانيم و سبب ترس آن بود كه بىوقت و بىاذن آمده بودند يا آنكه ما حضر وى نخوردند فرشتگان اين سخن شنيدند * ( قالُوا لا تَوْجَلْ ) * گفتند كه مترس * ( إِنَّا نُبَشِّرُكَ ) * بدرستى كه ما تو را مژده ميدهيم * ( بِغُلامٍ ) * بپسرى اسحاق نام * ( عَلِيمٍ ) * دانا يعنى وقتى كه ببلوغ رسد علم نبوت بوى خواهد رسيد وجل اضطراب نفس است براى توقع مكروه * ( قالَ أَ بَشَّرْتُمُونِي ) * گفت بر سبيل تعجب آيا بشارت ميدهيد مرا * ( عَلى أَنْ مَسَّنِيَ الْكِبَرُ ) * بر آنكه رسيده است يعنى در وقتى كه به من رسيده بزرگ سالى تعجب وى در اينبود كه پير بزرگسال را پسرى بچه وجه حاصل شود يعنى باز جوان گردد يا بر همان حالت كه هست اين صورت وجود گيرد * ( فَبِمَ ) * پس بچه نوع و چگونه * ( تُبَشِّرُونَ ) * مژده مىدهيد مرا استعجاب به اعتبار عادت بود نه قدرت حضرت عزت * ( قالُوا بَشَّرْناكَ ) * گفتند مژده داريم تو را * ( بِالْحَقِّ ) * براستى و درستى بيشك و شبهه * ( فَلا تَكُنْ مِنَ الْقانِطِينَ ) * پس مباش از نااميدان يعنى اميدوار باش بر اين مژده كه آنكه قادر است بر خلق بشر بى ابوين هر آينه توانا است بر اخراج ولد از پير و عجوز و عاقر * ( قالَ ) * گفت ابراهيم من نااميد نيستم از رحمت پروردگار * ( وَمَنْ يَقْنَطُ ) * و كيست كه نااميد شود * ( مِنْ رَحْمَةِ رَبِّه ) * از بخشش آفريدگار خود * ( إِلَّا الضَّالُّونَ ) * مگر گمراهان كه طريق معرفت را نشناخته‌اند وسعت رحمت و كمال علم و قدرت را ندانسته و چون ابراهيم دانست كه جهت بشارت فرزند يك ملك كافيست و مع ذلك ملائكه بسيار ديد متعجب و متحير شد و در تامل افتاد كه آيا آمدن اين همه ملك همين به جهت بشارت يك فرزند است يا در ضمن آن مهمى ديگر خواهد بود * ( قالَ فَما خَطْبُكُمْ ) * گفت پس چيست كار بزرگ شما غير از اين بشارت * ( أَيُّهَا الْمُرْسَلُونَ ) * اى فرستادگان و چه مهم داريد و بكجا مىرويد * ( قالُوا إِنَّا أُرْسِلْنا ) * گفتند بدرستى كه ما را فرستاده‌اند * ( إِلى قَوْمٍ مُجْرِمِينَ ) * بسوى گروه كافران يعنى قوم لوط كه ايشان را هلاك كنيم * ( إِلَّا آلَ لُوطٍ ) * ليكن آل لوط يعنى خاندان او استثناء منقطع است زيرا قوم كه مستثنى منه\r\n","description":"","footnote":"","page_name":" 165 ","page_number":165},
  {"content":"\r\nاست مقيد باجرام است و اگر استثنا از ضمير مجرمين باشد متصل خواهد بود و تقدير آنكه ( انا ارسلنا الى قوم اجرم كلهم الا ال لوط منهم ) يعنى فرستاده شده‌ايم بگروهى كه همه مجرمند مگر آل لوط از ايشان تا هلاك كنيم مجرمان را و نجات دهيم آل لوط را و يدل عليه قوله * ( إِنَّا لَمُنَجُّوهُمْ أَجْمَعِينَ ) * بدرستى كه ما نجات دهندگانيم ايشان را همه\r\n* ( إِلَّا امْرَأَتَه ) * مگر زن او را * ( قَدَّرْنا إِنَّها ) * قضا كرديم ما آن را كه آن زن * ( لَمِنَ الْغابِرِينَ ) * از بازماندگان باشد در شهرستانها براى عذاب اسناد كردن ملائكه تقدير را به خود با آنكه فعل اللَّه است از جهت قرب و اختصاص تواند بود * ( فَلَمَّا جاءَ ) * پس آن هنگام كه آمدند * ( آلَ لُوطٍ ) * بخانواده لوط * ( الْمُرْسَلُونَ ) * فرستاده شدگان * ( قالَ ) * گفت لوط * ( إِنَّكُمْ ) * بدرستى كه شما * ( قَوْمٌ مُنْكَرُونَ ) * گروهى بيگانگانيد يعنى شما را نمىشناسم و ميترسم كه از شما به من شرى برسد * ( قالُوا ) * گفتند ما بيگانه نه‌ايم و از ما ضرر به تو متوقع نيست * ( بَلْ جِئْناكَ ) * بلكه آمده ايم به تو * ( بِما كانُوا ) * به آن چيزى كه بودند قوم تو كه از روى كفر و عناد * ( فِيه يَمْتَرُونَ ) * در آن شك ميكردند يعنى آمده‌ايم بعذابى كه ايشان را به آن وعده داده بودى * ( وَأَتَيْناكَ بِالْحَقِّ ) * و آورده‌ايم به تو راستى را يعنى عذاب ايشان را كه حق است و متيقن الحصول * ( وَإِنَّا لَصادِقُونَ ) * و بدرستى كه ما راستگويانيم در آن چيز * ( فَأَسْرِ بِأَهْلِكَ ) * پس بيرون بر از اين شهر اهل خود را بشب * ( بِقِطْعٍ مِنَ اللَّيْلِ ) * بپاره كه از شب بگذرد * ( وَاتَّبِعْ أَدْبارَهُمْ ) * و برو از پس ايشان يعنى همهء كسان خود را پيش انداز و در عقب ايشان برو تا بشتاب تمام آنها را از اين شهر دور كنى * ( وَلا يَلْتَفِتْ ) * و بايد كه باز پس ننگرند * ( مِنْكُمْ أَحَدٌ ) * يكى از شما تا هول عذاب را نبيند * ( وَامْضُوا حَيْثُ تُؤْمَرُونَ ) * و برويد از آنجا كه فرموده شده‌ايد يعنى بشام يا مصر يا صفرا كه شهرستان پنجم است و اهل آن هلاك نخواهند شد * ( وَقَضَيْنا إِلَيْه ) * و حكم كرديم ما و وحى فرستاديم بسوى او * ( ذلِكَ الأَمْرَ ) * آن كار را كه تفسيرش اينست كه * ( أَنَّ دابِرَ هؤُلاءِ ) * بدرستى كه بنياد اينگروه * ( مَقْطُوعٌ ) * بريده و بركنده شده است * ( مُصْبِحِينَ ) * در حالتى كه بصبح درآيند يعنى قوم تو در سحر مستاصل خواهند شد كه يكى از ايشان باقى نماند اين مالست از هؤلاء و در ذكر ابهام و تفسير آن بعد از آن تفخيم امر است و تعظيم آن و چون قضينا متضمن وحى است از اين جهت بالى متعدى گشته\r\n","description":"","footnote":"","page_name":" 166 ","page_number":166},
  {"content":"\r\nمرويست كه چون زن لوط مهمانان نيكو روى را ديد خبر بقوم فرستاد * ( وَجاءَ أَهْلُ الْمَدِينَةِ ) * و آمدند اهل شهر سدوم بدرخانهء لوط ( ع ) * ( يَسْتَبْشِرُونَ ) * مژده دادند يكديگر را بدان مهمانان هر يك طمع فساد داشتند با ايشان * ( قالَ ) * گفت لوط ( ع ) * ( إِنَّ هؤُلاءِ ضَيْفِي ) * بدرستى كه اين گروه مهمانان منند * ( فَلا تَفْضَحُونِ ) * پس مرا رسوا نكنيد بفضيحت ايشان چه اسائة مهمانان موجب اسائة مهمانداراست * ( وَاتَّقُوا اللَّه ) * و بترسيد از خدا در ارتكاب فاحشه * ( وَلا تُخْزُونِ ) * و خوار و خجل مسازيد مرا در پيش مهمانان اشتقاق آن يا از خزى است بمعنى هوان يا از خزاية بمعنى حيا\r\n* ( قالُوا أَ وَلَمْ نَنْهَكَ ) * گفتند ايا ما تو را نهى نكرده‌ايم * ( عَنِ الْعالَمِينَ ) * از حمايت عالميان يعنى غريبان چه فاحشه ايشان مخصوص بغربا بوده * ( قالَ هؤُلاءِ بَناتِي ) * گفت اينك دختران منند يعنى زنان قوم من چه هر پيغمبرى امت را بمنزله پدر است يا گفت كه دختران صلبى خود را بشما دهم به شرط اسلام * ( إِنْ كُنْتُمْ فاعِلِينَ ) * اگر هستيد كنندگان آن چيزى را كه من ميگويم * ( لَعَمْرُكَ ) * قسم بزندگانى تو اى محمد * ( إِنَّهُمْ ) * بدرستى كه بودند قوم لوط * ( لَفِي سَكْرَتِهِمْ ) * كه در بيهوشى و گمراهى خود * ( يَعْمَهُونَ ) * سرگردان ميشدند و از مستى غفلت گمراه ميگشتند در تبيان از ابن عباس نقل ميكنند كه خداى نيافريد هيچ كس را گرامىتر از حضرت پيغمبر ما ( ص ) و به جهت اين بحيات هيچ كس سوگند نخورد مگر بحيات او ترمذى گفت كه خداى تعالى بهر چه خواهد از مخلوقات قسم ياد كنند و هيچ مخلوق را نرسد كه بجز بر خداى سوگند خورد و گفته‌اند كه خطاب بلوط است يعنى ملائكه لوط را گفتند كه سوگند بعمر تو كه قوم تو در غوايت و شدت ضلالت خود متحيرند پس چگونه نصيحت تو بشنوند * ( فَأَخَذَتْهُمُ الصَّيْحَةُ ) * پس فرا گرفت ايشان را صيحهء هايله جبرئيل يعنى بآواز بلند بانك بر ايشان زد * ( مُشْرِقِينَ ) * در حالتى كه بروشنى روز در آمده گان بودند يعنى بوقت شروق آفتاب صوت هايل مهلك ايشان را فرو گرفت و مرويست كه جبرئيل اجنحهء خود را در زير شهرهاى ايشان كرد و آن را برداشت و نزديك آسمان برد و آن را سرنگون كرد * ( فَجَعَلْنا ) * پس گردانيديم ما * ( عالِيَها ) * زير آن شهرها * ( سافِلَها ) * زير آن يعنى زير و زبر گردانيديم آن را * ( وَأَمْطَرْنا عَلَيْهِمْ ) * و ببارانيديم بر ايشان و گفته‌اند كه بر قومى از ايشان كه غايب بودند از آن بلاد * ( حِجارَةً مِنْ سِجِّيلٍ ) * سنگى از گل محكم شده يا سنگى كه بر آن نوشته نام هر كس كه نامزد او بوده\r\n","description":"","footnote":"","page_name":" 167 ","page_number":167},
  {"content":"\r\nاست و تفصيل اين قصه در سورة الاعراف و سورة هود مذكور شد * ( إِنَّ فِي ذلِكَ ) * بدرستى كه در هلاك كردن ما قوم لوط را * ( لآياتٍ ) * هر آينه نشانهاست براى عبرت * ( لِلْمُتَوَسِّمِينَ ) * مر خداوندان توسم و فراست را كه بفطانت در نگرند و حقيقة ايشان را بسمات آن و علامات بشناسند و بتفكر در آن عبرت گيرند و فراسة از صفات مؤمنانست چنان كه در حديث آمده كه\r\nاتقوا فراسة المؤمن فانه ينظر بنور اللَّه\r\nو نيز فرموده كه\r\nان للَّه عباد ليعرفون الناس بالتوسم\r\nو بعد از آن اين آيه را تلاوت فرموده و مرويست از ابى عبد اللَّه ( ع ) كه\r\nنحن المتوسمون\r\n* ( وَإِنَّها ) * و بدرستى كه شهرستانهاى مؤتفكه * ( لَبِسَبِيلٍ مُقِيمٍ ) * به راه دايم السلوكست يعنى براهى كه قافله ها ميروند و آثار آن را مىبينند * ( إِنَّ فِي ذلِكَ ) * بدرستى كه در آنچه ياد كرديم * ( لآيَةً لِلْمُؤْمِنِينَ ) * هر آينه نشانه ايست گرويدگان را بر قدرت ربانى تخصيص مؤمنان به جهت آنست كه ايشان منتفع ميشوند نه غير ايشان * ( وَإِنْ كانَ ) * و بدرستى كه بودند * ( أَصْحابُ الأَيْكَةِ ) * يارانى كه يعنى قوم شعيب * ( لَظالِمِينَ ) * ستم كارانى كه درختان بسيار و درهم رفته را گويند و بلد ايشان را باعتبار اينكه در ميان بيشه ها و مرغزارها بود ايكه ميگفتند و شعيب باهل بابل و باهل ايكه مبعوث بود اهل مدين تكذيب وى نموده بصيحه هلاك شدند چنانچه در سوره هود گذشت و اصحاب ايكه نيز نافرمانى كردند * ( فَانْتَقَمْنا مِنْهُمْ ) * پس انتقام كشيديم از ايشان به عذاب يَوْمِ الظُّلَّةِ و آن در سوره شعرا مذكور خواهد شد * ( وَإِنَّهُما ) * و بدرستى كه سدوم و ايكه و يا ايكه و مدين * ( لَبِإِمامٍ مُبِينٍ ) * به راه روشن و هويداست كه مردم ميگذرند و ميبينند امام اسم ما يؤتم به است و تسميه طريق به آن باعتبار آنست كه طريق ما يؤتم به است به رسيدن بسر حد مقصود\r\n* ( وَلَقَدْ كَذَّبَ ) * و بدرستى كه تكذيب نمودند * ( أَصْحابُ الْحِجْرِ ) * اهل ديار حجر يعنى ثمود * ( الْمُرْسَلِينَ ) * فرستادگان يعنى صالح را و تكذيب يكى از رسل تكذيب جميع رسل است و ميشايد كه مراد به مرسلين صالح باشد و هر كه با او بوده از مؤمنان حجر واديست ميان مدينه و شام كه در آن ساكن ميبودند * ( وَآتَيْناهُمْ ) * و داديم ما ثمود را * ( آياتِنا ) * آيتهاى كتاب خود را كه بر نبى ايشان منزل بوده و چون صالح را كتاب منزل معلوم نيست اكثر مفسران آيات را بر معجزات حمل كرده و خروج ناقه از سنگ معجزه ايست مشتمل بر بسيارى از غرايب چون بزرگى خلقت كه هرگز شترى بعظمة او نبوده و زادن او بعد از خروج بسيارى شير كه همه نمود را كافى بود و بسر چاه آب آمدن در روز نوبت و\r\n","description":"","footnote":"","page_name":" 168 ","page_number":168},
  {"content":"\r\nخوردن تمام آب را بيك نوبة حاصل كه ما اينهمه نشانها بثمود داديم * ( فَكانُوا عَنْها ) * پس بودند از آن آيات * ( مُعْرِضِينَ ) * روى گردانندگان * ( وَكانُوا يَنْحِتُونَ ) * و بودند كه مىبردند و ميتراشيدند * ( مِنَ الْجِبالِ ) * از كوه ها * ( بُيُوتاً ) * خانها * ( آمِنِينَ ) * در حالتى كه ايمن بودند از انهدام و نقب بريدن دزدان در آن يا پنداشتند كه آن خانها حمايت خواهد كرد ايشان را و در آن ايمن خواهند بود از عذاب * ( فَأَخَذَتْهُمُ الصَّيْحَةُ ) * پس فرا گرفت ايشان را صيحه عذاب * ( مُصْبِحِينَ ) * در حالتى كه در آيندگان بودند بصباح يعنى اول روز يك شنبه بصيحه عذاب جبرئيل هلاك شدند چنان كه در سورة هود گذشت * ( فَما أَغْنى عَنْهُمْ ) * پس دفع نكرد از ايشان * ( ما كانُوا يَكْسِبُونَ ) * آنچه بودند كه كسب مىكردند از امتعه و اموال به آنچه ميساختند از بناى بيوت * ( وَما خَلَقْنَا السَّماواتِ وَالأَرْضَ ) * و نيافريديم آسمان و زمين را * ( وَما بَيْنَهُما ) * و آنچه ميان ايشان است * ( إِلَّا بِالْحَقِّ ) * مگر آفريدنى متلبس به حق كه ملايم استمرار فساد و دوام شرورتيست و لهذا حكمت مقتضى هلاك امثال آن جماعت شده و ازاحه فساد ايشان از زمين * ( وَإِنَّ السَّاعَةَ ) * و بدرستى كه قيامت * ( لآتِيَةٌ ) * هر آينه آينده است پس خدا انتقام تو از مكذبان خواهد كشيد * ( فَاصْفَحِ الصَّفْحَ الْجَمِيلَ ) * پس در گذر در گذشتى نيكو يعنى بعقوبت ايشان تعجيل مكن و در صدد مكافات ايشان مباش و عفو حق نفس خود كن گويند كه اين آيه منسوخ است بآيهء السيف از امير المؤمنين ( ع ) مرويست كه\r\nان الصفح الجميل هو العفو من غير عتاب\r\nو گويند هو العفو من غير تعنيف و توبيخ * ( إِنَّ رَبَّكَ ) * بدرستى كه پروردگار تو * ( هُوَ الْخَلَّاقُ ) * او است آفريننده تو و آفريننده جميع خلايق و بيد قدرت او است امر تو و امر ايشان * ( الْعَلِيمُ ) * دانا به اهل وفاق و نفاق و به حال تو و به حال ايشان پس او حقيق است به آنكه توكل به او كنى تا حكم كند ميان شما و در اسباب النزول آورده كه حضرت رسالت ( ص ) را در ازرعات هفت كاروان را ديد از بنى قريظه و بنى نضير كه انواع طيب و جواهر و امتعه و جامهاى فاخر بار داشتند و در تيسير آورده كه هفت كاروان قريش در يك روز به مكه در آمدند و يا مطاعم بسيار و ملابس بيشمار و بر هر تقدير برخى از صحابه گفتند كه در خاطر مبارك حضرت پيغمبر ( ص ) خطور كرد كه مؤمنان بگرسنگى و برهنگى اوقات گذرانند و مشركان را اينهمه مال باشد آيه آمد * ( وَلَقَدْ آتَيْناكَ ) * و بدرستى كه ما داديم تو را * ( سَبْعاً مِنَ الْمَثانِي ) * هفت آيه از مثانى\r\n","description":"","footnote":"","page_name":" 169 ","page_number":169},
  {"content":"\r\nكه قرانست و اين هفت بهتر است از آن هفت قافله مراد هفت آية فاتحه است و گفته‌اند مراد هفت سوره است از اول قرآن كه سبع طوال گويند كه سابع آن سوره انفال است و توبه چه اين هر دو در حكم سورهء واحداند و لهذا به بسمله فاصله نشده‌اند يا حواميم سبعه كه عرايس قرآناند و قرآن را مثانى گفته به جهت آنكه احكام و قصص در و مثنى شده يعنى تكرار يافته و در انوار گفته كه من المثانى بيان سبع است يعنى هفت آيه كه آن مثانيست و بنا بر اين مراد فاتحه باشد و تكرار آن از حيثيت قراءة آنست در نماز دو بار و يا الفاظ و يا مواعظ آن مثنى است و مثنى عليه است ببلاغت و اعجاز و يا به اعتبار كثرت صفات عظمى و اسماء حسنى او سبحانه در آن و اگر مراد از آن قرآن يا همهء كتب الهى باشد هم چنان كه قول بعضى است پس من براى تبعيض خواهد بود و اكابر صحابه از رسول روايت كرده‌اند كه الْحَمْدُ لِلَّه رَبِّ الْعالَمِينَ تا آخر هفت ايتست و بِسْمِ اللَّه الرَّحْمنِ الرَّحِيمِ يكى از آن آيات است و آن سبع المثانى و ام القرآن و فاتحة الكتابست و از ابى بن كعب روايتست كه رسول فرمود كه بدان خدا كه جان من در قبضهء فرمان او است كه حقتعالى در تورية و انجيل و زبور و قران هيچ سوره از اين فاضلتر نفرستاده كه تو قرائت كردى و من فاتحه را بر رسول خوانده بودم بعد از آن فرمود كه اين سبع مثانى و قرآن عظيم است كه مرا داده و اگر اينسوره را فضل نبودى حقتعالى آن را در مقابل قران نگردانيدى و نگفتى * ( وَلَقَدْ آتَيْناكَ سَبْعاً مِنَ الْمَثانِي ) * * ( وَالْقُرْآنَ الْعَظِيمَ ) * يعنى داديم تو را فاتحه الكتاب و قران بزرگوار و اتصاف قرآن بعظمت جهت مبالغه است در كمال عظم سوره فاتحه كه در مقابل آن واقع شده و اين از قبيل عطف عام است بر خاص در انوار آورده كه مراد بسبع مثانى فاتحه است يا سور طوال پس اين از عطف كلست بر بعض يا عطف عام بر خاص و قول اصح و اكثر مراد از آن فاتحة الكتابست عبادة بن صامت از رسول ( ص ) روايت كرده كه فاتحه عوض همهء قرآنست و هيچ سوره عوض آن نيست و از اينجا است كه همه قران را در يك ركعت نماز بخوانند روا نباشد و اگر فاتحه را تنها خوانند صحيح باشد و گويند تسميهء آن بمثانى جهت آنست كه نصفى در بيان صفات خالق است و نصفى در حق مخلوق هم چنان كه در حديث قدسى وارد شده كه\r\nقسمت الصلاة بينى و بين عبدى نصفها لى و نصفها لعبدى\r\nو يا آنكه دو بار نازل شده يك بار در مكه و بار ديگر در مدينه به جهت آنكه در حينى كه هفت كاروان متعاقب با امتعه و جواهر بيشمار بمدينه آمدند و چنان كه دانستهء مسلمانان تمنا كردند كه كاش اين اموال از آن ما بودى تا در راه خدا صدقه مىكرديم جبرئيل نازل شد و يك بار ديگر انزال اين سوره فرمود و در مجمع گفته كه بروايت موثوقه از امير المؤمنين ( ع ) و ابن عباس و حسن و ابو العاليه و سعيد بن جبير و ابراهيم و مجاهد و قتاده مراد بسبع مثانى فاتحة الكتاب است و از ابو عبد اللَّه و ابو جعفر عليهم السلام نيز اين روايت ماثور است حاصل كه حقتعالى بعد از تمناى اصحاب به اموال كاروانيان بنى قريظه و بنى نضير انزال اين آيه فرمود\r\n","description":"","footnote":"","page_name":" 170 ","page_number":170},
  {"content":"\r\nو گفت فاتحة الكتاب و قران عظيم بهتر است از جميع اموال و امتعه دنيويه و بعد از آن فرمود كه * ( لا تَمُدَّنَّ عَيْنَيْكَ ) * باز مكش هر دو چشم خود را * ( إِلى ما مَتَّعْنا ) * بسوى آن چيزى كه برخوردارى داديم * ( بِه ) * به آن چيز * ( أَزْواجاً ) * صنفها * ( مِنْهُمْ ) * از كفار نهى از رغبة است نه از نظر يعنى آنچه اصناف كفره از يهود و نصارى و مجوس و عبده اصنام را داده‌ايم مايل مشو كه آن بغايت حقير و خوار و قليل و بىاعتبار است نسبت به آنچه به تو ارزانى داشته‌ايم از مرتبه عليه و درجه رفيعه كه آن نعمت نبوت است و كمال قرب بدرگاه احديت از براى اهل ايمان و تقوى مدخر است از نعم جليله اخرويه * ( وَلا تَحْزَنْ ) * و اندوه مخور * ( عَلَيْهِمْ ) * بر كفار به جهت عدم ايمان ايشان با وجود استغراق ايشان در نعم الهيه و يا غمگين مشو بر آنچه به ايشان داده‌ايم از نعمت دنيويه و تو را از آن نداده‌ايم و گويند ضمير راجع به اصحابست يعنى اندوهناك مباش ببينوايى و درويشى ياران خود * ( وَاخْفِضْ جَناحَكَ ) * و فرو گير بال خود را يعنى تواضع كن * ( لِلْمُؤْمِنِينَ ) * مر مؤمنان و رفق نما با ايشان و در كشف گفته كه خفض جناح كنايت است از خوشخويى و مقرر است كه بموجب آيهء كريمه إِنَّكَ لَعَلى خُلُقٍ عَظِيمٍ خلقه خلق عظيم جز بر بالاى آن حضرت راست نيامده و انس روايت كرده كه روزى در ايام ربيع كله شتر نيكو در غايت حسن بر رسول ( ص ) بگذشت آن حضرت چشم بر هم نهاده و گفت حقتعالى مرا چنين فرموده بعد از آن اين آيه تلاوت فرمود * ( لا تَمُدَّنَّ عَيْنَيْكَ ) * الخ * ( وَقُلْ ) * و بگو كه * ( إِنِّي أَنَا النَّذِيرُ ) * بدرستى كه من بيم كننده‌ام * ( الْمُبِينُ ) * هويدا و آشكارا يعنى ببيان و برهان شما را بيم ميكنم و از خدا بشما ميرسانم كه او سبحانه ميفرمايد كه اگر ايمان نياريد عذاب بشما نازل شود\r\n* ( كَما أَنْزَلْنا ) * مثل آن عذاب كه فرستاديم * ( عَلَى الْمُقْتَسِمِينَ ) * بر بخشكنندگان * ( الَّذِينَ جَعَلُوا الْقُرْآنَ ) * كه ساختند قرآن را * ( عِضِينَ ) * پاره پاره يعنى بخش كردند قرآن را و به چندين وصف باز نمودند از سحر و شعبده و كهانت و مفترى و ( اساطير الاولين ) مراد صناديد كفار مكه‌اند كه در بدر كشته شده‌اند عضين جمع عضه است و اصل آن عضو است ( من عضى الشاة اذا جعلها اعضاء ) و ايراد آن به صورت جمع ذوى العقول به جهت جبر آن چيزى است كه از او محذوف شده در عين المعانى آورده كه بعضى كفار از روى استهزا و سخريه ميگفتند كه سورة البقره از من و باقى از شما و ديگرى ميگفت كه نمل را به من دهيد و باقى را نگه داريد و برخى ديگر عنكبوت را به خود تخصيص ميدادند و گويند مقتسمان دوازده تن بودند كه وليد بن مغيره ايشان را در موسم بعقبات مكه فرستاد تا با هر قافله از حاج كه ملاقات كنند ايشان را از صحبت حضرت رسالة تنفير داده گويند كه ساحر و شاعر و كاهن است و قرآن را بدان صفتها كه گذشت ذكر كنند از ابن عباس مرويست\r\n","description":"","footnote":"","page_name":" 171 ","page_number":171},
  {"content":"\r\nكه مقتسمان يهودان و ترسايان بودند كه قرآن را قسمت كردند ببعضى ايمان آوردند و ببرخى كافر شدند قتاده گفته كه ايمان آوردند به آنچه موافق دين ايشان بود از احكام فروع و كافر شدند به آنچه مخالف دين ايشان بود و گويند مراد بقران ما يقرأ به است از ساير كتب منزلت و معنى آنست كه اهل كتاب بتحريف و تبديل تقسيم تورية و انجيل كردند و يا ببعضى از آن ايمان آوردند و ببعضى ديگر كه از جمله آن صفات حضرت رسالت بود كافر شدند و بنا برين سوق آيه براى تسليه حضرت رسالت است از آنچه كفار مكه مىكردند از نسبت دادن سحر و شعر و كذب و اساطير الاولين بقران يعنى اى محمد از اين اندوه ناك مباش كه يهود و نصارى نيز در حق تورية و انجيل چنين ميگفتند * ( فَوَ رَبِّكَ ) * پس به حق پروردگار تو * ( لَنَسْئَلَنَّهُمْ أَجْمَعِينَ ) * كه هر آينه همه ايشان را سؤال خواهيم كرد * ( عَمَّا كانُوا يَعْمَلُونَ ) * از آنچه بودند كه ميكردند از تقسيم و تكذيب و بر وفق آن هر يك را بجزا و سزا خواهيم رسانيد و بروايت انس سؤال از كلمه توحيد باشد و ابن مسعود گفته كه هيچكس نباشد مگر كه حقتعالى از وى پرسد آنچه كرده و گويد\r\nيا بن آدم ما ذا غرك عنى\r\nچه مغرور كرد ترا از من\r\nيا بن آدم ما ذا عملت و ما اجبت المرسلين\r\nچه كردى و چرا كردى و پيغمبران را چه جواب گفتى از صادق ( ع ) روايت است كه فرمود هيچكس نباشد مگر كه در روز قيامت آن را از چند چيز پرسند\r\nعن عمره فيما افناه و عن شبابه فيما ابلاه و من ماله من اين اكتسبه و اين وضعه و عن ولايتنا اهل البيت\r\nو اين آيه منافى آيه لا يُسْئَلُ عَنْ ذَنْبِه إِنْسٌ وَلا جَانٌّ نيست زيرا كه مواقف در قيامت متعدد باشد در بعضى از آن سؤال كنند و در بعضى ديگر از آن سؤال نكنند پس هر يك از آيتين بر عموم خود باشند و يا آنكه مراد آنست كه آنچه در طفوليت و نقصان عقل كرده باشند از آن سؤال نكنند و از آنچه در حال تكليف كرده باشند سؤال كنند و در نقل آمده كه حضرت رسالت بعد از بعثت مردم را بخفيه دعوت ميفرمود تا سه سالگى بگذشت جبرئيل نازل شد اين آيه آورد كه * ( فَاصْدَعْ ) * پس آشكارا كن و به ظاهر قيام نما * ( بِما تُؤْمَرُ ) * به آنچه فرموده شدهء از تبليغ اوامر و نواهى * ( وَأَعْرِضْ ) * و روى بگردان * ( عَنِ الْمُشْرِكِينَ ) * از شرك آرندگان و استعانت مكن بديشان و به آنچه ميگويند ملتفت مشو بدانكه صدع در اصل لغت بمعنى انابه است و تميز و اينجا مراد آنست كه بآواز بلند تبليغ حجة كن و دعوت نبوت فرما و يا جدا گردان ميان حق و باطل يعنى احكام حلال و حرام را بر همه برسان و بگو كه فلان حلالست و فلان حرام است و فلان حق است و فلان باطل تا بندگان هر يك از حق و باطل را از يكديگر امتياز كنند آورده‌اند كه پنج تن از اشراف قريش وليد مغيره مخزومى و عاص بن وابل سهمى و اسود بن المطلب كه پيغمبر بر او دعا كرده بود كه\r\nاللهم اعم بصره\r\nبار خدايا چشمش كور كن و بمرگ فرزندانش\r\n","description":"","footnote":"","page_name":" 172 ","page_number":172},
  {"content":"\r\nمبتلا كن و اسود بن عبد يغوث و حارث بن قيس و طلاطله در ايذا و آزار سيد عالم ( ص ) بسيار كوشيدندى و هر جا كه وى را ديدندى بفسوس و استهزا پيش آمدندى روزى آن حضرت در مسجد الحرام نشسته بود با جبرئيل ( ع ) اين پنج تن در آمدند و بدستور معهود سخنها گفته بطواف مشغول شدند جبرئيل گفت يا رسول اللَّه مرا فرموده‌اند كه شر اينها كفايت كنم پس اشارت كرد بساق وليد بن مغيره و به كف پاى عاص بن وابل و به بينى حارث بن قيس و به روى اسود بن عبد يغوث و به چشم اسود بن مطلب و هر پنج تن باندك زمانى هلاك شدند اما وليد از روى تكبر جامه بر زمين ميكشيد و مىرفت چون بدكان تير تراشى بگذشت پيكانى بدامن او آويخت و وى از روى كبر سر به زير نكرد كه او را از جامه باز كند آن پيكان ساق وى را مجروح كرد و رك شريان او بريده گشت و بدوزخ پيوست و خارى در كف پاى عاص خليده پايش ورم كرد و بر آن بمرد و از بينى حارث قيح روان شد و جان بداد و اسود بن عبد يغوث مستسقى شد و ورم سر و روى او را فرا گرفت و روى به زمين ميماليد تا هلاك شد و گويند در زير درختى سر او بر درخت خورد و خارى از آن بر روى وى نشست و به آن هلاك گشت و چشم اسود ابن عبد المطلب نابينا شد و از غضب سر خود را بر زمين زد تا جانش بدر آمد و آيه نازل شد كه * ( إِنَّا كَفَيْناكَ الْمُسْتَهْزِئِينَ ) * بدرستى كه ما كفايت كرديم از تو شر استهزا كنندگان را * ( الَّذِينَ يَجْعَلُونَ ) * آنان كه ميگردانند يعنى شريك مىسازند * ( مَعَ اللَّه ) * با خداى به حق * ( إِلهاً آخَرَ ) * خداى ديگر بباطل * ( فَسَوْفَ يَعْلَمُونَ ) * پس زود باشد كه بدانند عاقبت كار را و ببينند مكافات كردار خود را در دنيا و آخرت * ( وَلَقَدْ نَعْلَمُ ) * و بدرستى كه ما مىدانيم * ( أَنَّكَ يَضِيقُ صَدْرُكَ ) * آنكه تنك مىشود سينه تو * ( بِما يَقُولُونَ ) * به آنچه كافران ميگويند از شرك خدا و طعن قران و استهزا به تو يعنى بر تو شاق مىنمايد و دشوار ميآيد گفتار كفار * ( فَسَبِّحْ بِحَمْدِ رَبِّكَ ) * پس ملتجى به خدا شده تسبيح كن تسبيحى مقترن به حمد پروردگار خود يعنى بگوى ( سبحان اللَّه و بحمده ) * ( وَكُنْ مِنَ السَّاجِدِينَ ) * و باش از نماز گذارندگان تا كشف غم تو كند و شر اشرار از تو كفايت كند يا تنزيه كن خداى را از آنچه مىگويند و حمد او كن بر آنكه تو را به حق هدايت كرده و به نماز قيام نماى مرويست كه چون اندوهى به آن حضرت مىرسيد مشغول نماز ميشد آن غم از او زايل ميگشت صاحب كشف الاسرار گفته كه ما از تنگ دلى تو آگاهيم و از آنچه به تو مىرسد از غصه بيگانگان خبر داريم تو بحضور دل به نماز مشغول شو تا ما دل تو را از آن انديشه فارغ سازيم * ( وَاعْبُدْ رَبَّكَ ) * و پرستش كن پروردگار خود را * ( حَتَّى\r\n","description":"","footnote":"","page_name":" 173 ","page_number":173},
  {"content":"\r\n* ( يَأْتِيَكَ الْيَقِينُ ) * تا وقتى كه بيايد بر تو مرگ كه متيقن است رسيدن آن بهر مخلوقى زنده مراد آنست كه ما دام كه زندهء لحظهء ترك عبادت او مكن و دست از پرستش او باز مدار از امير المؤمنين ( ع ) مرويست كه فرموده\r\nما رايت يقينا اشبه من الموت\r\nهيچ يقين نديدم كه اشبه از موت باشد در خبر است كه چون اين آيه آمد رسول ( ص ) فرمود مرا نفرموده‌اند كه مال جمع كن و از جملهء تاجران باش بلكه فرموده‌اند كه تسبيح كن به حمد خداوند و از جمله ساجدان و نمازگذارندگان باش\r\n\r\nسورة النحل\r\nبروايت حسن و قتاده چهل ايه از اول اينسوره مكيست و بواقى كه آن وَالَّذِينَ هاجَرُوا فِي اللَّه مِنْ بَعْدِ ما ظُلِمُوا است تا آخر سوره مدنى و نزد ابن عباس و عطا و شعبى همه آن مكيست غير از سه آيه كه در حين انصراف حضرت رسالت ( ص ) از احد ميان مكه و مدينه نازل شده و آيات ثلاث وَإِنْ عاقَبْتُمْ فَعاقِبُوا بِمِثْلِ ما عُوقِبْتُمْ بِه است تا آخر سوره و در روايت ديگر از ابن عباس منقولست كه بعضى از آن مكى است و بعضى مدنى اول آن تا بقوله وَلَكُمْ عَذابٌ عَظِيمٌ مكيست و قوله وَلا تَشْتَرُوا بِعَهْدِ اللَّه ثَمَناً قَلِيلًا الى قوله بِأَحْسَنِ ما كانُوا يَعْمَلُونَ مدنى و عدد آيات آن صد و بيست و هشت است بلا خلاف ابى بن كعب از پيغمبر ( ص ) روايت كرده كه هر كه اينسوره را قرائت كند حقتعالى محاسبه او نكند بر هر نعمتى كه در دنيا بر او انعام كرده باشد و او را مزد آن كسى دهد كه در وقت موت وصيتى نيكو كرده باشد و محمد بن مسلم از ابو جعفر ( ع ) روايت فرموده كه هر كه در هر ماهى سورة النحل بخواند حقتعالى او را از هفتاد نوع بلا نگه دارد كه آسانترين آن جنون و جذام و برص باشد مسكن او در جنت عدن باشد كه وسط جناتست و بدانكه چون حقتعالى ختم سورة الحجر كرد بوعيد كفار افتتاح اين سوره نيز به وعيد ايشان كرده فرمود سورة النحل ثمان و عشرون مائة ايات و هى مكية و مدينة\r\n* ( بِسْمِ اللَّه الرَّحْمنِ الرَّحِيمِ ) * ارباب تفاسير آورده‌اند كه معاندان بر وجه استهزاء تعجيل مىنمودند در آنچه پيغمبر ايشان را بدان وعيد ميفرمود از قيام ساعت يا عذاب دنيا و ميگفتند كه اگر بر سبيل فرض آنچه مىگويى واقع شود شريكان حق كه بتانند ما را از آن خلاصى خواهند داد آيه آمد كه * ( أَتى أَمْرُ اللَّه ) * رسيد يعنى نزديكست كه برسد و واقع شود فرمان خدا بقيام قيامت يا به عذاب كفار * ( فَلا تَسْتَعْجِلُوه ) * پس بشتاب طلب آن مكنيد تا وقت آن در آيد مراد آنست كه امر موعود به به جهت وجوب وقوع آن بمنزله آنست كه\r\n","description":"","footnote":"","page_name":" 174 ","page_number":174},
  {"content":"\r\nآمده است و متحقق شده پس بتعجيل طلب آن ننمائيد كه بلا شك و ريب واقع خواهد شد * ( سُبْحانَه ) * پاك است خداوند * ( وَتَعالى عَمَّا يُشْرِكُونَ ) * و برتر از آنچه ايشان انباز ميگيرند يعنى مبرا و منزه و متعاليست از آنچه او را شريك وى ميدانند و ميگويند كه فردا ايشان منع عذاب خدا كنند از ما و رجوع از خطاب به غيبة بطريق التفات است يا آنكه خطاب باهل ايمانست كه عذاب كفار را از پيغمبر ( ص ) در مىخواستند از ابن عباس نقلست چون حقتعالى آيه اقْتَرَبَتِ السَّاعَةُ وَانْشَقَّ الْقَمَرُ نازل ساخت كافران يكديگر را گفتند كه محمد ميگويد كه قيامت نزديك شده پس از آن خائف شدند و چند روزى ترك جحود و انكار كردند و انتظار آن كشيدند و چون اثرى از آن نيافته باز بر سر عناد و جحود خود رفتند آيه آمد كه اقْتَرَبَ لِلنَّاسِ حِسابُهُمْ وَهُمْ فِي غَفْلَةٍ مُعْرِضُونَ از اين بترسيدند و مترصدان بودند و چون نتيجه از آن بظهور نرسيد زبان استهزا گشودند و گفتند اى محمد ( ص ) آنچه گفتى اثرى از آن پيدا نشد آيه آمد كه * ( أَتى أَمْرُ اللَّه ) * راوى خبر گويد كه چون اين آيه نازل شد رسول از جاى بجست و ياران از آن بترسيدند پس سر بسوى آسمان كردند و گمان چنان بردند كه اين ساعت قيامت خواهد بود جبرئيل فرمود كه فلا تستعجلوه تعجيل مكنيد در آمدن آن حضرت اطمينان يافت و مردمان بيارميدند و گويند اين جواب نضر بن حارث است كه گفت اللهم ان كان هذا هو الحق من عندك الايه و او را در آخر روز بدر بكشتند و بدانكه تسبيح بر چهار معنى آمده است يكى بمعنى تنزيه و تعبيد مثل قوله تعالى سُبْحانَ الَّذِي أَسْرى دوم بمعنى استثنا كقوله ( لو لا يسبحون ) و بمعنى نماز كقوله فَلَوْ لا أَنَّه كانَ مِنَ الْمُسَبِّحِينَ و بمعنى نور چنان كه در حديث آمده است كه لو لا سبحات وجهه اى نور وجهه و چون بيان امر موعود نمود و دنو تحقق آن در عقب آن بيان طريقى نمود كه آن حضرت ( ص ) عالم بوقوع آن و وجوب وجود آن گشته و به آن ازاحه استبعاد ايشان نموده از اختصاص آن حضرت بعلم امر موعود و فرمود كه * ( يُنَزِّلُ الْمَلائِكَةَ ) * فرو ميفرستد فرشتگان را * ( بِالرُّوحِ ) * بوحى يا به قرآن كه سبب حيات قلوبست كه به جهت جهالت در حكم ميته است يا به آن چيزى كه در دين قايم مقام روح است در بدن و آن احكام حلال و حرام است و گويند مراد بروح جبرئيل است يعنى ملائكه را با جبرئيل نازل ميسازد و در تبيان گفته هيچ ملكى فرود نيايد مگر كه روح با او باشد و رقيب بر او چنانچه بر آدميان حفظه مىباشد و بر هر تقدير ميفرمايد كه فرود ميفرستد ملائكه را با روح * ( مِنْ أَمْرِه ) * از فرمان خود يعنى از جهة فرمان گذارى خود * ( عَلى مَنْ يَشاءُ ) * بر هر كه ميخواهد * ( مِنْ عِبادِه ) * از بندگان كه استحقاق نبوت او را ثابت باشد * ( أَنْ أَنْذِرُوا ) * اين بدل روح است كه بمعنى وحى\r\n","description":"","footnote":"","page_name":" 175 ","page_number":175},
  {"content":"\r\nاست يعنى فرو ميفرستد ملائكه را بر انبيا به آنكه اعلام كنند خلقان را و آگاه سازند * ( أَنَّه لا إِله إِلَّا أَنَا ) * آنكه شان اينست كه نيست خدايى مستحق عبادت مگر من كه آفريننده و روزى دهنده همه‌ام و يا آنكه تفسير ينزل الملائكة بالروح است كه در معنى قولست يعنى مىگوييم انبياى خود را كه آگاه گردانيد بندگان مرا هيچ خداى نيست كه مستحق پرستش باشد مگر من * ( فَاتَّقُونِ ) * پس بترسيد از من و جز مرا مپرستيد و انذار در اينمقام بمعنى اعلامست مشتق از انذرت بكذا اذا اعلمته و آيه دالست بر آنكه نزول وحى بوساطة ملائكه است و حاصل آن تنبيه است بر توحيد كه منتهاى كمال قوة علميه است و بر امر بتقوى كه اقصى كمال قوهء عمليه است و\r\nبر آنكه نبوت عطائيست و آياتى كه بعد از اينست دليل وحدانيت او سبحانه است از حيثيت آن كه دالست بر آنكه او سبحانه موجد اصول و فروع آنست بر وفق حكمت و مصلحت و اگر او را شريكى بودى قادر ميبود بر خلق آن پس تمانع لازم ميآيد و هى قوله * ( خَلَقَ السَّماواتِ وَالأَرْضَ ) * بيافريد آسمان و زمين را * ( بِالْحَقِّ ) * بحكمت درست و غرض صحيح يعنى ايجاد آنها كرد بر مقدار و شكل و اوضاع و صفات مختلفه كه تقدير آن فرموده و تخصيص آن كرد بحكمت بالغه خود * ( تَعالى عَمَّا يُشْرِكُونَ ) * برتر است خدا و بزرگتر از آنچه انباز ميگيرند براى وى از امور مذكوره كه از آن چيزيست كه مفتقرند در وجود و بقاء آيه دليلست بر آنكه حق تعالى از قبيل اجرام نيست * ( خَلَقَ الإِنْسانَ ) * بيافريد آدمى را * ( مِنْ نُطْفَةٍ ) * از آب منى كه جماديست بىحس و فهم و سيالست كه وضع و تشكل نپذيرد پس آن را فهم و عقل داد * ( فَإِذا هُوَ ) * پس آن گاه او * ( خَصِيمٌ مُبِينٌ ) * جدل كننده ايست آشكارا يعنى مناظره مىكند و ميخواهد كه سخن خود را بحجت ثابت سازد مراد ابى بن خلف است كه استخوان آدمى كهنه پوسيده ريزيده را بنزد پيغمبر ( ص ) آورد و گفت مَنْ يُحْيِ الْعِظامَ وَهِيَ رَمِيمٌ حق تعالى اين آيه فرستاده كه او جمادى بود و ما او را حس و نطق داديم اكنون با ما مجادله مىكند چرا استدلال نميكنيد بابداء بر اعاده كه هر كه بر آن قادر بود هر آينه بر اين نيز قدرت دارد * ( وَالأَنْعامَ ) * و چهارپايان را كه اصناف ثمانيه‌اند * ( خَلَقَها لَكُمْ ) * آفريد براى شما و گويند لكم متعلق است بقوله * ( فِيها دِفْءٌ ) * يعنى شما را است در آن چهار پايان پوشش گرم كننده يعنى جامها از پشم و موى كه سرما باز دارد * ( وَمَنافِعُ ) * يشان منفعتها هست از نتاج و شير و كرايه و ركوب و تجارت و جز آن * ( وَمِنْها تَأْكُلُونَ ) *\r\n","description":"","footnote":"","page_name":" 176 ","page_number":176},
  {"content":"\r\nو از ايشان مىخوريد شير و روغن و كشك و گوشت و پيه و غير آن از آنچه توان خورد تقديم ظرف جهت محافظت است برؤس الهى و يا بجهة آنكه اكل انعام معتاد است و معتمد عليه در معاش و اما اكل غير آن از ساير حيوانات ماكوله چون طيور و صيور بر و بحر بر سبيل تداوى و تفكه است * ( وَلَكُمْ فِيها ) * و شما را در آن چهارپايان * ( جَمالٌ ) * زينتى و آرايشى است يعنى درهاى خانه شما روزى در وقت بدين انعام زينت مىيابد * ( حِينَ تُرِيحُونَ ) * هنگامى كه باز ميگردانند آنها را از چرا بآرامگاه خود يعنى آخر روز * ( وَحِينَ تَسْرَحُونَ ) * و در وقتى كه بيرون مىكنند آنها را بمراعى خود يعنى بامداد تقديم اراحة بجهة آنست كه جمال در آن اظهر است چه انعام در اينوقت با شكمهاى پر علف و پستانهاى پر شير بمنازل خود مراجعت ميكنند و در خظاير نزد اهل خود حاضرند * ( وَتَحْمِلُ أَثْقالَكُمْ ) * و برميدارند بارهاى گران يا ابدان شما را * ( إِلى بَلَدٍ لَمْ تَكُونُوا ) * بشهرى كه نباشيد شما * ( بالِغِيه ) * رسنده بدان با بارهاى گران يا پياده * ( إِلَّا بِشِقِّ الأَنْفُسِ ) * مگر برنج و سختى كه ببدنهاى شما رسد و گويند شق چيزى نيم آن باشد يعنى شما نتوانيد تحمل بارهاى گران كردن مگر كه بجهة تعب نصفى از قوة شما كم گردد * ( إِنَّ رَبَّكُمْ ) * بتحقيق كه آفريدگار شما * ( لَرَؤُفٌ ) * مهربانست كه پىسابقه خدمتكارى شما را نعمت داد * ( رَحِيمٌ ) * بخشاينده است كه بآفريدن چهارپايان كار بر شما آسان كرد * ( وَالْخَيْلَ ) * و بيافريد اسبان را * ( وَالْبِغالَ ) * و استران را * ( وَالْحَمِيرَ ) * و خران را * ( لِتَرْكَبُوها ) * تا بر نشينيد او را * ( وَزِينَةً ) * و تا آرايش كنيد روزگار خود را بدان آرايش كردنى اين مفعول مطلق فعل محذوفست و تقدير اينكه لتزينوا بها زينة و گويند اين معطوفست بر محل * ( لِتَرْكَبُوها ) * و تغيير نظم به جهت آنست كه زينت بفعل خالق است و ركوب بفعل او نيست و ديگر آنكه مقصود از خلق آن ركوبست و اما تزين آن بالعرض است اين آيه دلالت بر تحريم اكل لحوم خيل و بغال و حمير نمىكند چه سوق آيه دليل الخطابست و دليل الخطاب نزد اهل تحقيق درست نيست و بخارى در صحيح نقلكرده مرفوع باسماء بنت ابو بكر كه گفت ( اكلت لهم فرس على عهد رسول اللَّه ) * ( وَيَخْلُقُ ) * و ميآفريند چنانچه ايشان را آفريده * ( ما لا تَعْلَمُونَ ) * نچيزى را كه شما نمىدانيد از حشرات و هوام و طيور و ساير جانوران و گفته\r\nمراد نعيم جنت است\r\nلقوله فيها ما لا عين رات و لا اذن سمعت و لا خطر على قلب بشر\r\nابن عباس گفت مراد آنست كه بر راست عرش جوييست چند مقابل هفت آسمان و هفت زمين و هفت دريا جبرئيل هر وقت سحر در وى رود\r\n","description":"","footnote":"","page_name":" 177 ","page_number":177},
  {"content":"\r\nنور بر نورش بيفزايد و جمال بر جمال او افزون گردد بعد از آن خود را بيفشاند بهر قطرهء كه از او بچكد چند هزار فرشته آفريده شود هر روز هفتاد هزار در بيت المعمور شوند و هفتاد هزار در خانهء كعبه تا بروز قيامت نوبه به اول ايشان نرسد و گويند مراد ملائكه حافات و صافاتاند يا مخلوقات ما وراء قاف و در لباب آورده كه سكوت از تفسير آنچه حقتعالى مىفرمايد كه ما لا تعلمون اولى است * ( وَعَلَى اللَّه ) * و بر خداست * ( قَصْدُ السَّبِيلِ ) * بيان كردن راه ميانه براى بندگان يعنى راه راست كه موصل است به حق كه طريق اسلام است بواسطه آن الطاف و ساير مقدمات تكليف از اقدار و تمكين و ازاحهء علت و نصب ادله و مثل اينست قوله إِنَّ عَلَيْنا لَلْهُدى قال سبيل قصد و قاصد اى مستقيم كانه طريق يقصده السالك لا يميل عنه و مراد به سبيل اسم جنس است و لهذا قصد را بدان اضافه كرده و بعد از آن فرموده كه * ( وَمِنْها ) * و بعضى از راهها * ( جائِرٌ ) * كج است و منحرف از مقصد يعنى ملل كفر يا اهوا و بدع * ( وَلَوْ شاءَ ) * و اگر خواستى خداى كه بر وجه الجاء و قسر راه نمايد * ( لَهَداكُمْ أَجْمَعِينَ ) * هر آينه راه نمودى همه شما را تا همه سايران بر وجه قسر به قصد السبيل رسيدندى ليكن اين الجاء منافى تكليف است و خلاف حكمت و مصلحت اين مبطل قول مجبره است چه ايشان قايلند بر آنكه هم چنان كه هداية از خدا است ضلالت نيز از او است كه اگر چنين بودى و على اللَّه جائرها واقع شدى بر طبق و على اللَّه قصد السبيل صاحب كشاف گفته كه تغيير اسلوب در كريمه و منها جاير جهت آنست كه تا معلوم شود جواز اضافه قصد سبيل به او و عدم جواز اضافه قصد جاير به او و اگر حق با مجبره مىبود عبارت به اين طريق واقع ميشد كه و على اللَّه قصد السبيل و عليه جائرها و گويند معنى آيت آنست كه خدا خواستى همه را هداية كردى بجنت و ثواب بر وجه تفضل اين معترضه است ميان تعداد\r\nنعم بعد از آن بيان نعم ديگر مىكند بقوله * ( هُوَ الَّذِي أَنْزَلَ ) * او است آنكه فرو فرستاده * ( مِنَ السَّماءِ ) * از آسمان يا سحاب يا از آسمان بسحاب و از سحاب به زمين * ( ماءً لَكُمْ ) * آبى يعنى باران براى شما * ( مِنْه شَرابٌ ) * از آنست آشاميدن درخت يعنى آب آن سبب روئيدن و پرورش يافتن درختان شما است كه بعضى از آن درختان ميوه دار است و بعضى هيزم * ( فِيه تُسِيمُونَ ) * مىچرانيد در آن چهارپايان را بدون كلفت علف دادن شما آنها را بدانكه لكم صلت انزل است و يا خبر شراب و من تبعيضيه است متعلق به شراب و تقديم آن موهم حصر مشروب فيه است و اين بعيد نيست زيرا كه مياه عيون و آبار از آنست كقوله فَسَلَكَه يَنابِيعَ و قوله فَأَسْكَنَّاه فِي الأَرْضِ و مراد بشجر هر درختى است كه مواشى از ان\r\n","description":"","footnote":"","page_name":" 178 ","page_number":178},
  {"content":"\r\nچرا ميكنند يعنى هر نباتى كه بر روى زمين است و بر ساق خود ايستاده و يا مراد مطلق نباتست و سوم بمعنى رعى است يقال ( سامت الماشيه و اسامها صاحبها ) و اصل آن سومه است كه علامتست چه آن علامت رعى است * ( يُنْبِتُ ) * ميرويانيم و غير بكر بيا ميخوانند يعنى ميروياند خداى * ( لَكُمْ ) * از براى شما * ( بِه الزَّرْعَ ) * به آن آب كشت را مراد حبوب غاذيه است كه مزروع مىشود * ( وَالزَّيْتُونَ ) * و درخت زيتون را * ( وَالنَّخِيلَ ) * و خرمابنان را * ( وَالأَعْنابَ ) * و تاكهاى انگور را * ( وَمِنْ كُلِّ الثَّمَراتِ ) * و بعضى از همه ميوه ها كه در زمين ممكن باشد زيرا كه همه ميوه ها موجود نباشد مگر در بهشت و ميشايد كه تقديم ما يسام فيه و يا توكل منه بجهة آن باشد كه بالآخره غذاى حيوانى مىشود كه اشرف اغذيه است و از اينجهه است تقدم زرع و تصريح به اجناس ثلثه و ترتيب آن * ( إِنَّ فِي ذلِكَ ) * بدرستى كه در اين انبات حبوب و اشجار * ( لآيَةً ) * هر اينه دليليست روشن بر قدرت و حكمت الهى * ( لِقَوْمٍ يَتَفَكَّرُونَ ) * مر گروهى را كه تفكر كنند و تامل نمايند در آنكه دانه در زمين افتد و آب در او نفوذ كرده متعفن گردد و اعلاى آن منشق گشته ساقى از آن در هوا تصاعد نمايد و اسفل آن شكافته بيخى از آن در زمين مترسخ شود و بنشو و نما ساعت بساعت زياد ميگردد تا وقتى كه ازهار و انوار ميوه بر او پديد ميآيد هر ميوه را شكلى و لونى و مزه ديگر باشد با وجود اتحاد مواد و نسبت طباع سفليه در آن و معلوم است كه اختلاف الوان و اشكال و طعوم نيست مگر بفعل فاعل مختار جلت قدرته و عظمته * ( وَسَخَّرَ لَكُمُ ) * و رام گردانيد براى انتفاع شما * ( اللَّيْلَ وَالنَّهارَ ) * شب و روز را يكى براى آرايش و ديگرى براى آسايش * ( وَالشَّمْسَ وَالْقَمَرَ ) * و آفتاب و ماه را بجهة انضاج فواكه و ادراك زرع و معرفه حساب سنين و شهود * ( وَالنُّجُومُ ) * و ستارگان را براى شناختن راهها و زينت يعنى اينهمه شما را نفع ميرسانند در حالتى كه هستند * ( مُسَخَّراتٌ بِأَمْرِه ) * رام شدگان بامر خداى كه پروردگار همه است و حفص و النجوم مسخرات برفع خوانده كه مبتدا و خبر باشد يعنى ستارگان رام كرده شدگانند براى تدابير و مصالح بفرمان خدا و بنا بر اين كلام تعميم حكمت است بعد از تخصيص و در انوار گفته كه در آيه اى دانست بجواب كسى كه گويد مؤثر در تكوين نبات حركات كواكب است و اوضاع آنچه بر تقدير تسليم شبهه نيست در آنكه اينها نيز ممكنة الصفات و الذاتاند و واقع بر بعضى وجوه محتمله پس ناچار آن را موجدى مخصص بايد كه مختار و واجب الوجود باشد بجهة رفع دور و تسلسل * ( إِنَّ فِي ذلِكَ ) * بدرستى\r\n","description":"","footnote":"","page_name":" 179 ","page_number":179},
  {"content":"\r\nكه در اينها * ( لآياتٍ ) * هر آينه علامتها و دليلها است بر وحدانيت صانع حكيم * ( لِقَوْمٍ يَعْقِلُونَ ) * مر گروهى را كه تعقل كنند ذكر تفكر در اول و ذكر تعقل در اينجا جهت آنست كه چون در احوال نباتات خالى از خفايى نيست ذكر مناسب تفكر است و در اين دلالات كه بغايت ظاهر است مناسب ذكر عقل * ( وَما ذَرَأَ ) * عطفست بر ليل يعنى ديگر رام گردانيد آن چيزى را كه آفريده است * ( لَكُمْ ) * براى نفع شما * ( فِي الأَرْضِ ) * در زمين از هر چه بدان محتاجيد يعنى آسان گردانيد براى شما نفع گرفتن بدانها از مطاعم و مشارب و ملابس و مراكب و مناكح و امثال آن از ساير حيوانات و نباتات و معدنيات * ( مُخْتَلِفاً أَلْوانُه ) * در حالتى كه مختلفست هيئات و اشكال\r\nو اصناف آن * ( إِنَّ فِي ذلِكَ ) * بدرستى كه در اختلاف مخلوقات از روى طبايع و هيئات و مناظر و خواص * ( لآيَةً ) * هر آينه دلالتست و نشانه بر قدرت صانع حكيم و وحدانيت او * ( لِقَوْمٍ يَذَّكَّرُونَ ) * گروهى را كه ياد كنند و در آن تامل نمايند * ( وَهُوَ الَّذِي ) * و اوست آنكه بقدرت كامله * ( سَخَّرَ الْبَحْرَ ) * مسخر گردانيد دريا را بحيثيتى كه متمكنيد بر ارتفاع بدان يكى آنكه در او صيد كنيد * ( لِتَأْكُلُوا مِنْه ) * تا بخوريد از آن * ( لَحْماً طَرِيًّا ) * گوشت تازه را يعنى ماهى وصف آن بطراوت بجهة آنست كه ارطب لحوم است و اسرع بفساد تا مسارعة كنند باكل آن و از اين اظهار قدرتست در خلق آنچه گوشت عذب طريرا از آب شور ايجاد فرموده و باجماع فقها مراد به آن ماهى است كه ذى فلس باشد چه غير ذى فلس حرام است باتفاق * ( وَتَسْتَخْرِجُوا ) * و ديگر غوص ميكنيد در او تا بيرون آريد * ( مِنْه ) * از آن * ( حِلْيَةً تَلْبَسُونَها ) * پيرايه كه پوشيد يعنى استخراج ميكنيد آنچه از آن پيرايه ميسازيد چون لؤلؤ و مرجان كه مىپوشند آن را زنان شما و چون تزيين نساء براى رجال باشد پس به جهت اين حليه را برجال نسبت داد * ( وَتَرَى الْفُلْكَ ) * و مىبينى كشتيها را * ( مَواخِرَ ) * راننده و شكافنده آب * ( فِيه ) * در دريا اشتقاق آن از مخر است كه بمعنى شق ماء است و گويند آن صورت جريان سفينه است * ( وَلِتَبْتَغُوا ) * و ديگر تسخير بحر كرد مر شما را براى آنكه بجوئيد بر كوب در كشتى * ( مِنْ فَضْلِه ) * از سود كه سبب سعة رزقست * ( وَلَعَلَّكُمْ تَشْكُرُونَ ) * و شايد كه شكر گوئيد خداى را بر نعمة تسخير دريا و ترتيب كشتى و اينكه تخصيص اين نعمة كرده به تعقيب شكر بجهة آنست كه اقوى است در باب انعام از حيثيت آنكه مهالك را سبب انتفاع و تحصيل معاش گردانيده صاحب كشف الاسرار\r\n","description":"","footnote":"","page_name":" 180 ","page_number":180},
  {"content":"\r\nآورده كه حق سبحانه بر وجه ظاهر در زمين درياها آفريده چون قلزم و عمان و محيط و جز آن و براى عبور بر آن كشتيها مقرر فرموده و از روى باطن در نفس آدمى درياها پديد كرده چون درياى شغل و غم و حرص و غفلة و تفرقه و براى عبور از آن كشتيها تعيين نموده هر كه در كشتى توكل نشيند از درياى شغل بساحل فراغة رسد و هر كه بكشتى رضا در آيد از بحر غم بساحل فرح رسد و هر كه در كشتى قناعة جا كند از درياى حرص بساحل زهد رسد و هر كه در كشتى ذكر نشيند از درياى غفلة بساحل آگاهى رسد و هر كه در كشتى توحيد در آيد از درياى تفرقه بساحل جمعيت رسد پس در بيان نعمت ديگر ميفرمايد * ( وَأَلْقى فِي الأَرْضِ ) * و افكند در زمين * ( رَواسِيَ ) * كوه هاى بلند و بزرگ * ( أَنْ تَمِيدَ بِكُمْ ) * جهة كرامت آنكه ميل كند بشما زمين يعنى متحرك و مضطرب نگردد و شما را نگرداند و اين بجهة آنست كه زمين قبل از آنكه كوه ها مخلوق گردند بالطبع كره حقيقة بسيطه بود كه از شان او تحرك بالاستداره است چون افلاك و تحرك آن بادنى سبب تحريكست پس چون كه كوه ها مخلوق گشتند بر وجه آن جوانب آن متفاوت شد و جبال بثقلها مانند مركز ارض شد و همچه اوتاد انگشت منع حركة آن كرد و در اخبار وارد شده كه چون حقتعالى زمين را بيافريد بر روى آب متحرك بود و بىقرار ملائكه گفتند اين بساط مقر هيچكس نميتواند بود حقتعالى كوه ها را بر آن بيافريد تا قرار گرفت و در تيسير آورده كه چون زمين آفريده شد بغايت متحرك و مضطرب بود حقتعالى فرشته كه او را صاعد يا هابيل گويند بيافريد تا پاى بر زمين نهاد و بگرانى پاى او بر جاى خود قرار گرفت پس كوه ها را ميخ زمين ساخت تا بايستاد * ( وَأَنْهاراً ) * و ديگر در زمين بيافريد جويها را چون نيل و فرات و دجله و جيحون و سيحون و امثال آن اين عطف است بر رواسى چه القى در معنى جعل و خلق است * ( وَسُبُلًا ) * و ديگر پديد كرد در زمين راهها را از مواضعى بموضعى بجهة مقاصد شما يا مراد طرق معرفة خداست * ( لَعَلَّكُمْ تَهْتَدُونَ ) * تا باشد كه شما راه يابيد بمنازل و مقاصد خود * ( وَعَلاماتٍ ) * و ديگر پيدا كرد نشانهاى راه براى روندگان از كوه ها و پشتها و مانند آن تا در بوادى هلاك نشوند و به منزل مراد رسند * ( وَبِالنَّجْمِ ) * و بستارگان چون ثريا و بنات النعش و جدى و\r\nفرقدين و شعربين و سماكين و مانند آن * ( هُمْ يَهْتَدُونَ ) * ايشان يعنى آدميان راه مىيابند در خشگى و ترى و ميتواند بود كه ضمير راجع بقريش باشد و اگر چه اهتدا بنجوم همه مسافران را ميسر است اما ايشان مشهور بودند در حلة الشتاء و الصيف و كثير الاسفار براى تجارت و مشهور بستاره شناسى يعنى بهتر از مردمان راه را بستاره ميدانستند و اخراج كلام از سنن خطاب و تقديم نجم\r\n","description":"","footnote":"","page_name":" 181 ","page_number":181},
  {"content":"\r\nو اقحام ضمير براى تخصيص است كانه قيل و بالنجم خصوصا ( هؤلاء يهتدون ) پس عبرت گرفتن به اين و شكر كردن بر اين الزم و واجب باشد بر ايشان از قتاده مرويست كه ستارگان براى سه چيز مخلوق شده‌اند يكى زينت آسمان دويم رجوم شياطين سيم علامات كه به آن راه برند و نزد مجاهد مراد باهتدا بنجم شناختن قبله است و ابن عباس فرموده كه اين را از رسول ( ص ) پرسيدم فرمود كه\r\nالجدى علامة قبلتكم و به يهتدون فى بر كم و بحركم\r\nو از صادق عليه السلام مرويست كه قوله تعالى علامات مائيم كه اهل بيت رسول خدائيم و نجم رسول خداست ( ص ) * ( أَ فَمَنْ يَخْلُقُ كَمَنْ لا يَخْلُقُ ) * انكار بعد از اقامت دلايل متكاثره بر كمال قدرت و تناهى حكمت و تفرد او سبحانه بخلق يعنى آيا پس كسى كه مىآفريند اين همه مخلوقات را كه مذكور شد همچه كسى باشد كه نمىآفريند مراد آنهااند كه مشركان ايشان را بدون خداى ميپرستند چون عيسى و عزير و اصنام يعنى خالق را با مخلوق هيچ مشابهتى نيست پس عاجزى را شريك قادر ساختن غايت عناد و نهايت ضلال باشد * ( أَ فَلا تَذَكَّرُونَ ) * آيا ياد نميكنيد اينها را يعنى ياد كنيد تا در يابيد فساد اعتقاد خود را چه فساد راى شما بر وجهى ظاهر است كه باندك تاملى و تذكيرى مشاهده عقل مىشود بدانكه اگر چه حق اين كلام آن بود كه ( ا فمن لا يخلق كمن يخلق ) لكن معكوس واقع شده تا تنبيه باشد بر آنكه ايشان به جهت اشراك خدا را گردانيده‌اند از جنس مخلوق كه در كمال عجزند و تشبيه كرده‌اند او سبحانه را به آنها و مراد به من لا يخلق هر معبوديست كه غير او سبحانه باشد بر طريق تغليب پس شامل ذوى العلم و غير آن باشد و يا مراد از آن ذوى العلم باشند چون عيسى و عزير و يا اصنام باشد و بنا بر اين اجزاء آنها در مجراى اولوا العلم به جهت اين باشد كه مشركان آنها را الهه نام نهاده بودند و از حق إله آنست كه عالم باشد باشياء و يا به جهت مشاكلة ميان آن و ميان من يخلن و يا به جهت مبالغه فكانه قيل ( ان من يخلق ليس كمن لا يخلق من اولى العلم فكيف بما لا يعلم ) * ( وَإِنْ تَعُدُّوا ) * و اگر خواهيد شما كه بشماريد * ( نِعْمَةَ اللَّه ) * نعمتهاى خداى را كه بشما ارزانى داشته * ( لا تُحْصُوها ) * نتوانيد شمرد آن را و ضبط عدد آن نتوانيد كرد و چون از شمار نعمت عاجزيد پس چگونه بشكر آن قيام توانيد نمود ذكر اين در عقب تعداد نعم ازو الزام حجت بر تفرد خود باستحقاق عبادت جهت تنبيه است بر آنكه ما وراى آنچه عد آن فرموده از نعم از حدا حصاء بيرونست و حق عبادت او غير مقدور است * ( إِنَّ اللَّه لَغَفُورٌ ) * بدرستى كه خداى تعالى آمرزنده است اگر در اداء شكرگزارى او تقصير كنيد * ( رَحِيمٌ ) * مهربانست كه بتقصير بر شكرگزارى نعمت را از شما باز نگيرد و بر كفران معاجلة بعقوبت نميفرمايد و چون\r\n","description":"","footnote":"","page_name":" 182 ","page_number":182},
  {"content":"\r\nبر بندگان بيان وجوب عبادت خود فرمود بذكر نعم و كمال قدرت خود در عقب آن بيان علم خود ميفرمايد بسر و علانيه هر كسى از ما سوى و بعد آن ذكر بطلان اشراك مىكند در عبادت و ميگويد * ( وَاللَّه يَعْلَمُ ) * و خدا ميداند * ( ما تُسِرُّونَ ) * آنچه پنهان مىكنيد از عقايد حقه و باطله * ( وَما تُعْلِنُونَ ) * و آنچه آشكارا مىنمائيد از اعمال حسنه و سيئه و همه را بر وفق آن مجازات خواهد داد\r\n* ( وَالَّذِينَ يَدْعُونَ ) * و آنان كه ميخوانند كفار مكه و ميپرستند * ( مِنْ دُونِ اللَّه ) * بجز از خداى يعنى بتان * ( لا يَخْلُقُونَ شَيْئاً ) * نميافرينند چيزى را يعنى نميتوانند آفريد و چگونه توانند آفرينند * ( وَهُمْ يُخْلَقُونَ ) * و حال آنكه ايشان آفريده شده‌اند و هر كه مخلوق باشد محتاج بود در وجود به ديگرى و محتاج ممكن باشد و خالق واجب الوجود بايد پس ايشان شركت حق را نشايند اول نفى مشاركه فرموده ميان ( من لا يخلق و من لا يخلق ) و بعد از آن جهة تأكيد امر مذكور اثبات صفات من لا يخلق نموده كه منافى الوهيت است و فرمود كه ايشان مخلوقاند و در وجود خود محتاج به غير و با وجود مخلوقيت * ( أَمْواتٌ غَيْرُ أَحْياءٍ ) * ايشان مردگاناند نه زندگان يعنى حياة عارض ايشان نشده چه به جهت آنكه جمادند نميشنوند و نمىبينند هم چنان كه احيا ميشنوند و مىبينند و خداى عالم بايد كه حى بالذات باشد و اصلا موت بر او طارى نشود * ( وَما يَشْعُرُونَ ) * و نميدانند * ( أَيَّانَ يُبْعَثُونَ ) * كه كى بر انگيخته شوند يا وقت بعث عبدهء خود نميدانند و چون وقت بعث خود را نميدانند چگونه جزا توانند داد بپرستندگان خود چه معبود بايد كه بغيوب عالم باشد و بحشر بندگان خود دانا و بر ايصال جزا بديشان توانا و دمياطى گفته كه روز قيامت بتان را برانگيزند تا از عبده خود تبرا كنند * ( إِلهُكُمْ إِله واحِدٌ ) * خداى شما خداى يكتا و يگانه است اين تكرار مدعا است بعد از اقامت حجج * ( فَالَّذِينَ لا يُؤْمِنُونَ ) * پس آن كسانى كه نميگروند * ( بِالآخِرَةِ ) * بسراى ديگر يعنى تصديق بعث نميكنند * ( قُلُوبُهُمْ مُنْكِرَةٌ ) * دلهاى ايشان ناشناسنده است و راستى را ناپذيرنده اضافه انكار بقلوب بجهة آنست كه محل فعل و آلت انكار است * ( وَهُمْ مُسْتَكْبِرُونَ ) * و ايشان سركشانند از متابعت پيغمبر و گردنكش از قبول ايمان اين بيان اقتضاء اصرار ايشانست بعد از وضوح حق كه آن عدم ايمان ايشانست بآخرت چه مؤمن بالآخرة طالب دلائلى است و متامل در آنچه شنود تا منتفع شود به آن و حال كافر بآخرت بر عكس اينست چه انكار قلوب ايشان به آن چه شناخته نميشود مگر ببرهان بسبب اتباع اسلاف منافى نظر است و مقتضى استكبار از اتباع رسول و تصديق او * ( لا جَرَمَ ) * هر آينه راستست و درست * ( أَنَّ اللَّه يَعْلَمُ ) * آنكه خداى داند\r\n","description":"","footnote":"","page_name":" 183 ","page_number":183},
  {"content":"\r\n* ( ما يُسِرُّونَ ) * آنچه پنهان ميسازند از مكر بر رسول و غير آن از عقايد فاسده * ( وَما يُعْلِنُونَ ) * و آنچه آشكار مىكند از حرب و مخاصمه با وى پس جزا و سزاى ايشان خواهد داد اصل جرم بمعنى كسب است و كانه قال ( لا يحتاج فى معرفة هذا الامر الى اكتساب علم بل معلوم ان اللَّه يعلم ما يسرون و ما يعلنون ) * ( إِنَّه ) * بدرستى كه خدا * ( لا يُحِبُّ الْمُسْتَكْبِرِينَ ) * دوست نميدارد مستكبران را كه از توحيد خدا و تصديق پيغمبر ( ص ) سركشى كنند و در حديث قدسى آمده كه\r\nالكبرياء ردائى و العظمة ازارى فمن نازعنى واحدا منهما عذبته بنارى\r\n* ( وَإِذا قِيلَ لَهُمْ ) * و چون گويند كافران يعنى اتباع و سفله پرسند از رؤسا و اشراف كه * ( ما ذا أَنْزَلَ ) * چه چيز فرستاده * ( رَبُّكُمْ ) * پروردگار شما بمحمد ( ص ) اينسخن بر سبيل استهزاء و تحكم است چه ايشان بنزول قران مقر نبودند اما چون كسى به استهزاء پرسيدى كه خدا چه فرستاده است * ( قالُوا ) * گفتند * ( أَساطِيرُ الأَوَّلِينَ ) * آن فرستاده شده سرگذشت پيشينيانست يعنى هيچ فرو نفرستاده و آنچه او ميخواند اساطير الاولين است يا آنكه چون وافدان بر ايشان وارد شده اينسخن ميپرسيدند تا حقيقة و بطلان قران بديشان محقق شود ايشان اضلال ايشان كرده گفتند كه اساطير الاولين است و گويند قائلان اين مقتسمان بودند و بر هر تقدير بدين سخن قوم بسيار را گمراه ساختند حقتعالى فرموده كه اين عمل كردند * ( لِيَحْمِلُوا أَوْزارَهُمْ ) * تا بردارند بار گناهان خود را * ( كامِلَةً ) * بتمامى و كمال * ( يَوْمَ الْقِيامَةِ ) * در روز رستخيز * ( وَمِنْ أَوْزارِ الَّذِينَ ) * و بردارند بعضى از گناهان آنان كه * ( يُضِلُّونَهُمْ ) * گمراه ميساختند ايشان را * ( بِغَيْرِ عِلْمٍ ) * بىدانشى اين حالست از مفعول يعنى گمراه ميكردند كسانى را كه نميدانستند اينها كه متبوعان ايشان گمراه‌اند مراد آنست كه متبوعان هم عقوبت كفر خود خواهند كشيد به تمام و هم حصهء تسبب و اضلال قومى كه ايشان را گمراه كرده‌اند و در اينمعنى است قول پيغمبر\r\nمن سن سنة سيئة فله وزرها و وزر من عمل بها الى يوم القيمة من غير ان ينقص من وزره شيء\r\nهر كه او سنت بد وضع كند وزر و و بال آن بر او باشد و وزر و و بال آنكه بر آن عمل كند تا روز قيامت بى آنكه از عقوبت وى چيزى بكاهانند و فايده قيد به غير علم دلالتست بر آنكه جهل اتباع بضلالت متبوعان عذر نميشود زيرا كه بر اتباع واجب است كه بحث كنند و تميز نمايند ميان محق و مبطل * ( أَلا ساءَ ) * بدانيد كه بد باريست * ( ما يَزِرُونَ ) * آن بارى كه ايشان ميكشند از عقوبت ضلالت و و بال اضلال بعد از آن بر سبيل تهديد كفار مكه و تسليه حضرت ( ص ) ميفرمايد كه * ( قَدْ مَكَرَ الَّذِينَ ) * بدرستى كه مكر كردند آنان كه بودند\r\n","description":"","footnote":"","page_name":" 184 ","page_number":184},
  {"content":"\r\n* ( مِنْ قَبْلِهِمْ ) * پيش از اهل مكه كه قصد ايذا و اضرار انبياء كردند و در تكذيب ايشان كوشيدند * ( فَأَتَى اللَّه ) * پس آمد فرمان خدا * ( بُنْيانَهُمْ ) * به آن بناها كه برافراشته بودند يعنى امر خداى تعالى به خرابى ابنيه ايشان صادر شد * ( مِنَ الْقَواعِدِ ) * از جانب اساس و يا عمدى كه بنا بر آن موضع بود به اينكه نخست متحرك و متزلزل شد قواعد خانها * ( فَخَرَّ عَلَيْهِمُ السَّقْفُ ) * پس بيفتاد بايشان سقف خانها * ( مِنْ فَوْقِهِمْ ) * از زبر ايشان يعنى اول بام فرود آمد بر ايشان پس ديوارها و اين اشارتست بانهدام كلى و هلاك همه ايشان در آن نزد بعضى مراد از اين بنا صرح نمرود است كه در بابل ساخته بود ارتفاع ان پنجهزار گز بود و گويند كه دو فرسخ عرض آن بود تا ترصد امور آسمانى كند و بر خداى ابراهيم على نبينا و عليه السلام مطلع شود و با وى مقاتله كند بعد از اتمام صرح بادى از مهب هيبت الهى بوزيد و آن بنا را از بيخ و بنياد بر كند و در تفسير ثعلبى آمده كه سر آن بنا را در دريا افكند و باقى بر خانهاى نمروديان افتاد و آواز مهيب از آن پديد آمد كه زبان قوم به آن متبلبل شد يعنى بهم برآمد و سخن ايشان مختلف گشت و وجه تسميه آن شهر كه كوثام نام داشت ببابل اينست محمد بن جرير طبرى آورده كه تغيير زبان همه مردمان و زبان نمرود سريانى بود چون سقوط صرح واقع شد زبانهاى مردم را اختلاف پديد آمد هر قومى بزبانى سخن گفتن آغاز كردند و هيچ يك زبان آن ديگر ندانست و هفتاد و دو زبان مختلف در عالم پديد آمد پس حقتعالى خبر ميدهد آن قوم كه پيش از اين مكر كردند يعنى نمرود و اتباع او ما حكم كرديم به خرابى بناهاى ايشان * ( وَأَتاهُمُ الْعَذابُ ) * و آمد برايشان عذاب * ( مِنْ حَيْثُ لا يَشْعُرُونَ ) * از آنجا كه ندانستند يعنى وقتى كه فارغ البال بودند و گمان نداشتند از رسيدن عذاب بديشان يا از ممرى به آنها رسيده كه متوقع نبوده و دمياطى آورده كه مراد از اين عذاب بعوضه است كه بر لشگر نمرود مسلط شد و در لباب آورده كه حقتعالى نمرود را مبتلا گردانيد به پشه كه در بينى او رفته بود در مغز سر او جاى گرفت و بزرگ شد و چهار صد سال در آنجا بماند و در اين مدت پيوسته مطرقه بر سر او ميزدند تا فى الجمله آرام مىيافت * ( ثُمَّ يَوْمَ الْقِيامَةِ ) * پس روز قيامت * ( يُخْزِيهِمْ ) * رسوا و خوار گرداند ايشان را يا عذاب كند به آتش دوزخ كقوله رَبَّنا إِنَّكَ مَنْ تُدْخِلِ النَّارَ فَقَدْ أَخْزَيْتَه چنانچه در دنيا معذب گردانيد بافتادن صرح و استيلاى لشگر بعوضه * ( وَيَقُولُ ) * و گويد خداى تعالى در آن روز * ( أَيْنَ شُرَكائِيَ ) * كجااند انبازان من يعنى آنها كه گمان ميبردند كه شريكان منند در انوار گفته كه اضافه شركاء بنفس خود جهت استهزاء است يا حكايت از اضافهء ايشان به جهت زيادتى در توبيخ ايشان يعنى\r\n","description":"","footnote":"","page_name":" 185 ","page_number":185},
  {"content":"\r\nكجااند آن بتانى را كه شريك من ميدانستند * ( الَّذِينَ كُنْتُمْ ) * شريكانى كه بوديد شما كه از روى ستيزه * ( تُشَاقُّونَ ) * خلاف ميكردند با پيغمبر ( ص ) و مؤمنان * ( فِيهِمْ ) * در شان ايشان * ( قالَ الَّذِينَ ) * گويند آنان كه * ( أُوتُوا الْعِلْمَ ) * داده شده‌اند علم را يعنى اهل علم از انبيا و ملائكه يا دانايانى كه خلق را بتوحيد ميخواندند گويند * ( إِنَّ الْخِزْيَ الْيَوْمَ ) * بدرستى كه خوارى و رسوايى در اينروز * ( وَالسُّوءَ ) * و بدى عذاب * ( عَلَى الْكافِرِينَ ) * بر كافرانست و فايده اين قول ايشان اظهار شماتت و زيادتى اهانت است و حكايت آن براى لطفست مر شنوندگان را در دنيا * ( الَّذِينَ ) * صفت كافرانست يعنى ناگروندگان انانند كه * ( تَتَوَفَّاهُمُ الْمَلائِكَةُ ) * به تمام فرا ميگيرند فرشتگان ايشان را يعنى اعوان ملك الموت ارواح ايشان قبض ميكنند * ( ظالِمِي أَنْفُسِهِمْ ) * در حالتى كه ايشان\r\nستمكارانند بر نفسهاى خود بكفر و چون مرگ را ديدند * ( فَأَلْقَوُا السَّلَمَ ) * پس در انداختند صلح را و گردن نهادند و اقرار كردند بربوبيت و وحدانيت حق و گفتند كه * ( ما كُنَّا نَعْمَلُ ) * نبوديم كه عمل كنيم * ( مِنْ سُوءٍ ) * هيچ بدى از كفر و ظلم يعنى منكر شرك و معصيت شوند ملائكه جواب دهند ايشان را * ( بَلى ) * آرى كافر بوديد و معصيت كرديد * ( إِنَّ اللَّه عَلِيمٌ ) * بدرستى كه خدا دانا است * ( بِما كُنْتُمْ تَعْمَلُونَ ) * بدانچه بوديد كه عمل ميكرديد و بر آن شما را پاداشى خواهد بود و پاداش ايشان آنست كه گويند * ( فَادْخُلُوا ) * پس در آئيد * ( أَبْوابَ جَهَنَّمَ ) * بدرهاى دوزخ يا بدركاتى كه آماده است براى شما * ( خالِدِينَ فِيها ) * در حالتى كه جاويد باشيد در او * ( فَلَبِئْسَ مَثْوَى الْمُتَكَبِّرِينَ ) * پس بد مقامى و آرامگاهى است متكبران را دوزخ\r\nو بعد از ذكر اقوال مشركان بيان اقوال مؤمنان ميفرمايد بقوله * ( وَقِيلَ ) * و گفته مىشود يعنى هر گاه گويند * ( لِلَّذِينَ اتَّقَوْا ) * مر آنان را كه پرهيز كردند از شرك يعنى مؤمنان * ( ما ذا أَنْزَلَ رَبُّكُمْ ) * چه چيز فرستاده پروردگار شما * ( قالُوا خَيْراً ) * گفتند فرستاده است نيكويى را مراد قرآنست كه جامع جميع خيرات و مستجمع جميع حسنات و بركاتست و نيكوئيهاى دنيا و دنيوى و خوبىهاى صورى و معنوى ناشى از او يعنى چون مؤمنان را از حال قرآن پرسند ايشان معترف بانزال آن شده گويند كه مجمع خيراتست كه آن احكام حلال و حرام و اوامر و نواهى است بر خلاف اهل كفر كه ميگفتند كه اساطير الاولين است و مرويست كه احياى عرب در موسم كسانى فرستادند به مكه تا خبر حضرت پيغمبر ( ص ) تحقيق كرده بديشان\r\n","description":"","footnote":"","page_name":" 186 ","page_number":186},
  {"content":"\r\nرسانند چون فرستاده از كفار ميپرسيد كه بر محمد ( ص ) چه چيز فرو ميآيد مىگفتند افسانه هاى گذشتگان چنانچه گذشت * ( لِلَّذِينَ أَحْسَنُوا ) * مر آنان را كه نيكويى كردند در اقوال و افعال يا گفتند لا إله الا اللَّه محمد رسول اللَّه * ( فِي هذِه الدُّنْيا حَسَنَةٌ ) * در اين سراى مكافاتست بنيكويى از عصمت خون و مال و حرمت و نصرت * ( وَلَدارُ الآخِرَةِ ) * و ثواب ايشان در سراى ديگر * ( خَيْرٌ ) * بهتر است از اين * ( وَلَنِعْمَ دارُ الْمُتَّقِينَ ) * و نيكو سرائيست مر پرهيزكاران را بهشت حذف مخصوص بمدح به جهت تقدم ذكر آنست * ( جَنَّاتُ عَدْنٍ ) * خبر مبتدا محذوف است يعنى دار المتقين به بهشتهاى با اقامت است * ( يَدْخُلُونَها ) * در آيند در آن * ( تَجْرِي مِنْ تَحْتِهَا الأَنْهارُ ) * ميرود از زير منازل آن بوستان جويهاى آب و شير و مىو انگبين * ( لَهُمْ فِيها ) * مر ايشان راست در بهشت * ( ما يَشاؤُنَ ) * آنچه خواهند از انواع مشتهيات در تقديم ظروف تنبيه است بر آنكه انسان نيابد جميع آنچه خواهد مگر در جنت و در جواب كسى كه گويد شايد كه هر بهشتى كه خواهد بدرجات انبياء و منازل اوليا و مراتب شهدا برسد جواب آن گفته‌اند كه در بهشت حسد كه موجب تمنا باشد نيست بلكه هر يك از بهشتيان بدانچه داشته باشند راضى باشند * ( كَذلِكَ ) * مثل اين جزا * ( يَجْزِي اللَّه الْمُتَّقِينَ ) * پاداش ميدهد خدا متقيان را * ( الَّذِينَ تَتَوَفَّاهُمُ الْمَلائِكَةُ ) * آنان كه قبض روح ايشان كنند فرشتگان بامر خدا * ( طَيِّبِينَ ) * در حالتى كه پاك و پاكيزه باشند از شوائب شرك و عصيان چو اين در مقابل ظالمى انفسهم واقع شده يا خوش حال باشند ببشارت فرشتگان ايشان را به بهشت يا مسرور باشند بقبض ارواح خود تا نفوس ايشان بالكليه متوجه به حضرت قدس شود و فرشتگان بر وجه تعظيم * ( يَقُولُونَ ) * گويند بايشان كه * ( سَلامٌ عَلَيْكُمْ ) * سلام خدا بر شما باد و گويند كه سلام ما بر شما باد و يا سلامتى از هر آفت و بليت و كراهت بر شما باد و بعد از سلام گويند كه چون مبعوث شويد * ( ادْخُلُوا الْجَنَّةَ ) * در آئيد در بهشت كه براى شما آماده است و يا مراد ايشان از اين آن باشد كه شما مستوجب دخول بهشتيد * ( بِما كُنْتُمْ تَعْمَلُونَ ) * بسبب آنچه بوديد كه ميكرديد از خيرات و حسنات محمد بن منذر روايت كرده كه چون روح مؤمن بحنجره رسد و كار بر وى سخت شود فرشته بيايد و گويد السلام عليك يا ولى اللَّه سلام بر تو باد اى دوست خدا در آيه بهشت نعيم و فارغ شو از جميع غموم و هموم و گويند كه بشارت بدخول بهشت در وقت بعث و نشور باشدلْ يَنْظُرُونَ آيا انتظار مىبرند كافران هل براى انكار است يعنى منتظر نيستندلَّا أَنْ تَأْتِيَهُمُ الْمَلائِكَةُ\r\n","description":"","footnote":"","page_name":" 187 ","page_number":187},
  {"content":"\r\nمگر آن را كه بيابند بديشان فرشتگان بقبض ارواحوْ يَأْتِيَ أَمْرُ رَبِّكَ يا بيايد فرمان پروردگار تو به عذاب استيصال ايشان تا قيامت برايشان آيدذلِكَ مانند شرك و تكذيب ايشانعَلَ الَّذِينَ كردند آنان كه بودندنْ قَبْلِهِمْ پيش از ايشان و بدين سبب رسيده بايشان آنچه رسيد ما ظَلَمَهُمُ اللَّه و ستم نكرده خدا بر ايشان بنزول عذاب استيصال و عذاب آخرة برايشان لكِنْ كانُوا أَنْفُسَهُمْ و ليكن ايشانظْلِمُونَ ظلم و ستم كردند بر نفسهاى خود بكفر و معاصى خود كه مؤدى به عذاب شده * ( فَأَصابَهُمْ ) * پس رسيد ايشان را به حكم عدل * ( سَيِّئاتُ ما عَمِلُوا ) * جزاى آن بديها كه كردند * ( وَحاقَ بِهِمْ ) * و فرود آمد بديشان يعنى فرو گرفت ايشان را * ( ما كانُوا بِه ) * جزاى آنچه بودند كه به آن * ( يَسْتَهْزِؤُنَ ) * استهزاى ميكردند يعنى عذاب موعود كلام بر حذف مضاف است يا تسميه جزا باسم سيئات و حيق مستعمل نيست مگر در شر\r\nبخلاف احاطه كه در خير و شر مستعمل است * ( وَقالَ الَّذِينَ أَشْرَكُوا ) * و گفتند آنان كه شرك آوردند * ( لَوْ شاءَ اللَّه ) * اگر خواستى خدا * ( ما عَبَدْنا مِنْ دُونِه ) * نمىپرستيديم بجز از خدا * ( مِنْ شَيْءٍ ) * هيچ چيز * ( نَحْنُ وَلا آباؤُنا ) * نه ما و نه پدران ما * ( وَلا حَرَّمْنا ) * و حرام نميكرديم * ( مِنْ دُونِه ) * بىحكم خدا * ( مِنْ شَيْءٍ ) * هيچ چيز را از بحيره و سائبه و غير آن كفار اين گفتار را بر وجه استهزاى ميگفتند بخلوص عقيده و صفاى طويه و يا به جهت منع بعث و تكليف تمسك نمودند به آنكه آنچه مشيت حقتعالى به او تعلق ميگيرد بفعل ميآيد و اگر نه ممتنع است كه واقع شود پس فايده بعثت و تكليف چه باشد و يا بجهة انكار قبح شرك و تحريم بحاير و مانند آن ميگفتند كه اگر آن مستقبح ميبود حقتعالى نميگذاشت كه آن از ما صادر شود بلكه خلاف آن از ما وقوع مييافت حقتعالى تنبيه بر فساد شبهه ايشان كرده فرمود كه * ( كَذلِكَ ) * مانند كردار اهل مكه * ( فَعَلَ الَّذِينَ مِنْ قَبْلِهِمْ ) * كردند آنان كه پيش از ايشان بودند از شرك و تكذيب رسل و تحريم حلال و تحليل حرام * ( فَهَلْ عَلَى الرُّسُلِ ) * پس آيا هست بر فرستادگان يعنى نيست بر ايشان * ( إِلَّا الْبَلاغُ الْمُبِينُ ) * مگر رسانيدنى پيدا و آشكار را يا تبليغى كه پيدا كننده حق بود يعنى حقتعالى بجهة اعلام كراهة از كفر و معاصى ايشان پيغمبران خود را فرستاده ايشان را گفتند كه حقتعالى منكر اين فعل قبيح شما است و بريست از افعال شما و شما به قصد و اراده خود اختيار اين امر شنيع كرده‌ايد نه آنكه مشيت\r\n","description":"","footnote":"","page_name":" 188 ","page_number":188},
  {"content":"\r\nحقتعالى به آن متعلق باشد بلكه مراد آنست كه شما او را بوحدانيت پرستش نمائيد و از معاصى اجتناب نموده به اوامر او اقدام كنيد و ايشان انقياد نكرده در كفر خود مصر شدند و عناد و جحود پيش گرفتند و تكذيب پيغمبران كردند و به جهت آن بجزا و سزا خواهند رسيد بعد از آن بيان امر بعثت مىكند كه سنة الهيه به آن جارى شده در همه امم تا سبب هدايت و واسطه ارشاد باشند و ضلال را از ضلالة و غوايت به حد هداية رسانند و ميفرمايد كه * ( وَلَقَدْ بَعَثْنا ) * و هر آيه ما فرستاديم * ( فِي كُلِّ أُمَّةٍ ) * در ميان هر گروهى * ( رَسُولًا ) * پيغمبرى را چنان كه تو را بدين امت فرستاده‌ايم و فرموديم همه رسل را تا با قوم خود بگويند * ( أَنِ اعْبُدُوا اللَّه ) * آنكه بپرستند خداى را * ( وَاجْتَنِبُوا الطَّاغُوتَ ) * و پرهيز كنيد و با يك سو رويد از پرستيدن طاغوت يعنى شيطان و هر كه داعى بضلالت باشد * ( فَمِنْهُمْ ) * پس از اين امم * ( مَنْ هَدَى اللَّه ) * كسى بود كه بوسيله الطاف و توفيق راه نمود خداى ايشان را به ايمان يعنى نظر در دلايل هاديه كرده اختيار ايمان كرده و مستحق ثواب شد * ( وَمِنْهُمْ ) * و بعضى از ايشان * ( مَنْ حَقَّتْ ) * كسى بود كه بجهة فرط عناد و جحود او با وجود مشاهده آيات هاديه و معجزات ظاهره واجب شده * ( عَلَيْه الضَّلالَةُ ) * بر او خذلان و تخليه تا نزد آن در ضلالة خود ماند و مستوجب دوزخ گشت * ( فَسِيرُوا ) * پس سير كنيد اى مشركان * ( فِي الأَرْضِ ) * در زمين * ( فَانْظُرُوا كَيْفَ كانَ ) * پس بنگريد اى حاضران عهد رسول كه چگونه بود * ( عاقِبَةُ الْمُكَذِّبِينَ ) * منتهاى كار تكذيب كنندگان يعنى بر ديار عاد و ثمود بگذريد و به نظر فكرت و عبرت در آن نگريد تا بر شما واضح گردد كه هر كه آن كند كه ايشان كردند چنان هلاك شود كه ايشان شدند بعد از آن ذكر عناد قريش و حرص رسول بر ايمان ايشان كرده و فرمود كه * ( إِنْ تَحْرِصْ ) * اگر سخت بكوشى و حرص ورزى اى محمد ( ص ) * ( عَلى هُداهُمْ ) * بر راه يافتن مشركان * ( فَإِنَّ اللَّه ) * پس بدرستى كه خداى * ( لا يَهْدِي مَنْ يُضِلُّ ) * راه ننمايد بر وجه الجا و اضطرار آن كس را كه تخليه كرده و در ضلالت گذاشته و نظر توفيق و لطف از ايشان برداشته بجهة فرط عناد و اصرار جحود و كفر و يا بجهة آن حكم بضلالت ايشان كرده و طريق بهشت بايشان ننموده * ( وَما لَهُمْ ) * و نيست گمراهان را * ( مِنْ ناصِرِينَ ) * هيچكس از يارى كنندگان كه رفع عذاب كند از ايشان در تبيان از ابو العاليه نقلكرده كه يكى از مسلمانان را بر كافرى دينى بود بتقاضاى آن رفته در اثناى مكالمه گفت بدان خداى كه بعد از موت مرا زنده گرداند كافر گفت تو اميد دارى كه بعد از مرگ زنده شوى مسلمان\r\nگفته آرى كافر به ايمان غلاظ و شداد كه در كيش او مقرر بود سوگند\r\n","description":"","footnote":"","page_name":" 189 ","page_number":189},
  {"content":"\r\nياد كرد كه هيچكس بعد از موت زنده نميشود آية آمد كه * ( وَأَقْسَمُوا بِاللَّه ) * عطفست بر قوله وَقالَ الَّذِينَ أَشْرَكُوا به جهت ايذان بر آنكه هم چنان كه منكر توحيدند منكر بعثاند يعنى سوگند خوردند به خدا * ( جَهْدَ أَيْمانِهِمْ ) * سختترين سوگندان خود يعنى جهد كردند در تغليظ سوگند كه * ( لا يَبْعَثُ اللَّه ) * بر نينگيزد خداى * ( مَنْ يَمُوتُ ) * آن را كه بميرد حقتعالى رد كرده بديشان فرمود كه * ( بَلى ) * آرى برانگيخته شوند همه مردمان بر حساب و ثواب و عقاب * ( وَعْداً عَلَيْه ) * وعده كرده است خدا وعده كردنى مر زنده شدن مردگان و رسيدن ايشان به نيران يا جنان * ( حَقًّا ) * وعده درست و راست كه هيچ شبهه در تحقق موعود عليه واقع نيست بجهة عدم تخلف در وعده او و يا بجهة آنكه بعث از مقتضاى حكمت است * ( وَلكِنَّ أَكْثَرَ النَّاسِ ) * و ليكن بيشتر مردمان از غايت جهالة و ضلالة * ( لا يَعْلَمُونَ ) * نمىدانند كه مبعوث خواهند شد و خلف وعده و مخالفت در حكمة از او سبحانه محالست * ( لِيُبَيِّنَ لَهُمُ ) * متعلقست بفعل محذوف اى يبعثهم ليبين يعنى برانگيزد ايشان را تا بيان كند و روشن سازد براى ايشان * ( الَّذِي يَخْتَلِفُونَ ) * آن چيزى را كه اختلاف مىكنند * ( فِيه ) * در آن از امور بعث و حشر * ( وَلِيَعْلَمَ الَّذِينَ كَفَرُوا ) * و تا بدانند آنان كه نگرويدند * ( أَنَّهُمْ كانُوا ) * آنان را كه بودند * ( كاذِبِينَ ) * دروغگويان در انكار قيامت و در آنكه خداى مردگان را زنده نكند و در احاديث قدسيه آمده كه حقتعالى فرمود كه\r\nكذبنى ابن آدم و لم يكن له ان يكذبنى و شتمنى و لم ينبغ له ان يشتمنى\r\nفرزند آدم مرا بدروغ زن پنداشت و او را نرسد كه مرا بدروغزن پندارد و مرا دشنام داد و او را نسزد كه مرا دشنام دهد اما تكذيب او مرا آنست كه سوگند خورد كه مردگان را زنده نخواهم كرد فى قوله وَأَقْسَمُوا بِاللَّه جَهْدَ أَيْمانِهِمْ لا يَبْعَثُ اللَّه مَنْ يَمُوتُ و دشنام او مرا آنست كه گفت اتخذ اللَّه ولدا خداى فرزند گرفت\r\nبعد از آن در بيان امكان بعث و تقرير آن ميفرمايد كه * ( إِنَّما قَوْلُنا ) * جز اين نيست كه گفتار ما * ( لِشَيْءٍ ) * مر چيزى را كه * ( إِذا أَرَدْناه ) * چون خواهيم آفريدن او را * ( أَنْ نَقُولَ لَه ) * آنست كه گوئيم مر آن را * ( كُنْ ) * بباش * ( فَيَكُونُ ) * پس بباشد ملخص معنى آنست كه تكوين ما مر اشيا را موقوف بر ماده و مدت نيست پس كسى كه بر ابداء بىسبق و ماده قادر باشد هر آينه قادر خواهد بود بر اعاده چيزى با وجود ماده چه اين از اول اهون و اسهل است و بدانكه لفظ * ( كُنْ فَيَكُونُ ) * مستعار است براى وجود شيء بلا تاخير بعد از ارادهء او سبحانه به آن مانند كسى كه ببنده مطيع و منقاد خود گويد فلان چيز بكن او فى الحال بلانا خير به آن قيام نمايد و تفصيل\r\n","description":"","footnote":"","page_name":" 190 ","page_number":190},
  {"content":"\r\nاينمعنى و وجوه مختلفه در آن در سوره البقره مذكور شد و اينوجه كه مذكور شد جواب كسى است كه گويد صدور لفظ كن از حقتعالى از دو حال بيرون نباشد يا در حال عدم مقدور گويد و يا در حال وجود آن اگر در حال وجود گويد تحصيل حاصل باشد و اگر در حال عدم گويد خطاب با معدوم بىصورت باشد و از حكيم نالايق و محض خطا باشد * ( وَالَّذِينَ هاجَرُوا ) * و آنان كه بريدند از اوطان خود * ( فِي اللَّه ) * در گذاردن حق و براى رضاى او * ( مِنْ بَعْدِ ما ظُلِمُوا ) * از پس آنكه ستمديده شده بودند مراد اصحاب و احباب حضرت رسالت ( ص ) اند كه به جهت ستمكارى قريش بر ايشان بحبشه هجرت كردند حقتعالى مىفرمايد كه اين مهاجران * ( لَنُبَوِّئَنَّهُمْ ) * هر آينه جاى دهم ايشان را * ( فِي الدُّنْيا ) * در اين سرا * ( حَسَنَةً ) * بلدة نيكويى يعنى مدينهء معظمه على ساكنها الصلاة و السلام و گفته‌اند غنيمتى نيكو * ( وَلأَجْرُ الآخِرَةِ ) * و هر آينه مزد آخرت مر ايشان را * ( أَكْبَرُ ) * بزرگتر است از حطام دنيوى و امتعهء فانيه آن يا از غنيمتهايى كه در دنيا بدست ايشان در آيد * ( لَوْ كانُوا يَعْلَمُونَ ) * ضمير راجع بكفار است و جزاى شرط محذوف يعنى اگر باشد كفار كه بدانند آن چيزى را كه حقتعالى براى مهاجرين آماده كرده از خير دارين موافقت ايشان كنند و يا راجع بمهاجرينست يعنى اگر اهل هجرت بدانند آنچه براى ايشان مدخر است از خير دنيا و عقبا در اجتهاد افزايند و در بلاياى و بعد اوطان صابر باشند بعد از آن صفت مهاجران مىكند كه * ( الَّذِينَ صَبَرُوا ) * مهاجران آنانند كه صبر كردند بر مفارقت وطن و آزار كفار * ( وَعَلى رَبِّهِمْ ) * و بر پروردگار خود * ( يَتَوَكَّلُونَ ) * توكل ميكنند و كار خود را به دو تفويض مىنمايند آورده‌اند كه قريش گفتند خداى تعالى از آن بزرگوارتر است كه بشر را بپيغمبرى فرستد بلكه ملائكه را مبعوث گرداند تا خلق را به دو دعوت كنند حقتعالى رد قول ايشان كرده فرموده كه * ( وَما أَرْسَلْنا ) * و نفرستاديم ما برسالت * ( مِنْ قَبْلِكَ ) * پيش از فرستادن تو * ( إِلَّا رِجالًا ) * مگر مردانى را از آدميان كه به زبان ملائكه يوحى إليهم وحى فرستاده مىشد بايشان حفص به صيغه متكلم مىخواند يعنى بواسطهء فرشتگان وحى ميفرستاديم بر ايشان ملخص سخن آنست كه سنت الهى و عادت ربانى جارى شده كه بشر را برسالت فرستد نه ملك را چنان كه كفار ميگويند * ( فَسْئَلُوا ) * پس بپرسيد * ( أَهْلَ الذِّكْرِ ) * اهل كتاب را يعنى علما و مورخان خود را كه باخبار امم ماضيه عالماند تا شما را از اين اعلام كنند و يا مراد اهل كتاباند و اين قول مجاهد و ابن عباس و جابر است و محمد بن مسلم از ابو جعفر ( ع ) روايت كرده كه آن حضرت فرمود كه ( نحن اهل الذكر )\r\n","description":"","footnote":"","page_name":" 191 ","page_number":191},
  {"content":"\r\nو بنابراين ميتواند بود كه مراد بذكر قرآن باشد يا پيغمبر ( ص ) لقوله ذكرا رسولا يعنى از علماء دين اينمعنى را استفسار كنيد * ( إِنْ كُنْتُمْ لا تَعْلَمُونَ ) * اگر شما هستيد كه نمىدانيد كه انبياى گذشته همه بشر بودند كه مبعوث شدند بامم * ( بِالْبَيِّناتِ ) * با معجزهاى روشن * ( وَالزُّبُرِ ) * و كتابهاى نوشته اين صفت رجالست اى رجالا متلبسين بالبينات و الزير و در آيه دليلست بر آنكه حقتعالى هيچ فرشته و هيچ زنى براى دعوت خلق نفرستاده و اما قوله جاعِلِ الْمَلائِكَةِ رُسُلًا بمعنى رسلا الى الانبياء است و گويند ملائكه بانبيا نميآمدند مگر كه به صورت رجال ممثل مىشدند و اين مردود است به آنچه در روايت صحيحه ثابت شده كه آن حضرت دو مرتبه جبرئيل را بر صورت اصلى خود ديده و ديگر در آية دلالتست بر وجوب مراجعت بعلماء در مسائل مجهوله * ( وَأَنْزَلْنا ) * و فرو فرستاديم * ( إِلَيْكَ الذِّكْرَ ) * به تو قران را كه سبب ياد كردن خداوند است جل اسمه و متضمن موعظه و تنبيه است * ( لِتُبَيِّنَ لِلنَّاسِ ) * به جهت آنكه روشن و هويدا كنى براى مردمان * ( ما نُزِّلَ ) * آنچه فرستاده شده است در قرآن * ( إِلَيْهِمْ ) * بسوى ايشان از اوامر و نواهى از هر چه بر ايشان مشتبه باشد و تبين اعم از آنست كه نص باشد در مقصود يا مرشد چيزى باشد كه دلالت كند بر مقصود چون دليل عقل * ( وَلَعَلَّهُمْ يَتَفَكَّرُونَ ) * و به جهت اراده آنكه شايد ايشان تفكر كنند و تامل نمايند در آن و متنبه شوند بحقايق آن و بدانند كه اين كلام مخلوق نيست و در آية دلالتست بر آنكه حقتعالى از جميع بندگان اراده تفكر كرده تا ايشان را بمعرفت خود رساند بخلاف اهل جبر كه به اين قايل نيستند بعد از آن در تهديد و ايعاد اهل شرك مىفرمايد كه * ( أَ فَأَمِنَ الَّذِينَ ) * آيا ايمن شده‌اند آنان كه * ( مَكَرُوا السَّيِّئاتِ ) * كرده‌اند مكرهاى بد يعنى براى اهلاك انبياء و مؤمنان حيلها انگيخته‌اند و گويند مراد جماعتىاند كه نسبت با پيغمبر ( ص ) مكر كردند و بجهة رسانيدن آزار و ايذا به آن حضرت حيله بازى ميكردند يعنى آيا اينطايفه ايمن گشتند * ( أَنْ يَخْسِفَ اللَّه ) * از آنكه فرو برد خدا * ( بِهِمُ الأَرْضَ ) * ايشان را در زمين چنانچه قارون را فرو برد * ( أَوْ يَأْتِيَهُمُ الْعَذابُ ) * يا ايمن اند بدانكه بيايد بديشان عذاب الهى * ( مِنْ حَيْثُ لا يَشْعُرُونَ ) * از آنجا كه ندانند و اميد ندارند چنانچه بقوم لوط آمد * ( أَوْ يَأْخُذَهُمْ ) * آيا ايمن گشتند از آنكه بگيرد خدا ايشان را * ( فِي تَقَلُّبِهِمْ ) * در حالة تردد و آمد و شد كردن ايشان در متاجر و مساير خود يعنى در وقتى كه در سفر يا سودا و معامله تردد كنند ايشان را بگيرد * ( فَما هُمْ بِمُعْجِزِينَ ) * پس نباشند ايشان عاجز كنندگان خدا در فرار از عذاب او يا منع\r\n","description":"","footnote":"","page_name":" 192 ","page_number":192},
  {"content":"\r\nاو از نزول عذاب * ( أَوْ يَأْخُذَهُمْ ) * يا بگيرد ايشان را * ( عَلى تَخَوُّفٍ ) * بر خوف و ترسى چنان كه گروهى را به عذاب هلاك كند و گروهى را رها كند و بعد از آن به همان عذابى كه ترسيده باشند كه بايشان رسد هلاك گردند و اكثر مفسران بر آنند كه تخوف بمعنى تنقص است ماخوذ از تخوفه إذا تنقصه يعنى بگيرد ايشان را بر كم كردن شيء بعد از شيء در انفس و اموال ايشان تا بر سبيل تدريج همه هلاك شوند و اموال ايشان در معرض تلف آيد * ( فَإِنَّ رَبَّكُمْ ) * پس بدرستى كه پروردگار شما * ( لَرَؤُفٌ ) * هر آينه مهربانست كه بعقاب تعجيل نكند * ( رَحِيمٌ ) * بخشاينده و مهربان كه مهلت دهد ايشان را تا باشد انديشه كنند و به راه حق باز آيند و بعد از آن بيان دلايل قدرت خود ميفرمايد بقوله * ( أَ وَلَمْ يَرَوْا ) * آيا نديدند اين كافران استفهام براى انكار است يعنى البته نظر كردند * ( إِلى ما خَلَقَ اللَّه ) * بسوى آنچه آفريده است خداى * ( مِنْ شَيْءٍ ) * از چيزى يعنى مخلوقاتى كه * ( يَتَفَيَّؤُا ظِلالُه ) * ميگردد سايه هاى ايشان * ( عَنِ الْيَمِينِ وَالشَّمائِلِ ) * از راست و چپ يعنى از هر جانبى توحيد يمين و جمع شمال باعتبار لفظ و معنى است مانند توحيد ضمير در ظلال و جمع آن در قوله * ( سُجَّداً لِلَّه ) * در حالتى كه سايه هاى ايشان سجده كنندگاناند مر خداى را * ( وَهُمْ داخِرُونَ ) * و حال آنكه ايشان خوارانند يعنى خاضع و متواضع و مراد بسجود استسلامست خواه آنكه بطبع باشد يا به اختيار يقال ( سجدت النخلة اذا مالت لكثرة الحمد و سجد البعير اذا طاء طاء رأسه ليركب ) در تفسير زاهد آورده كه معنى آنست كه اگر كافران مرا سجده نكنند به اختيار سايه هاى ايشان مرا بالطبع سجده ميكنند و صاحب مجمع در تفسير\r\nاين آيه گفته كه آيا كفار كه جاحد وحدانيتاند نمينگرند به آنچه آفريده‌اند از شجر و جبل و نبات و غير آن كه سايه او ميگردد از جانب يمين بشمال در حالتى كه مطيع و فرمانبردار است خداى را بر وجه طبع و معنى تفيئوا ضلال از يمين بشمال آنست كه چون آفتاب طلوع كرد جميع ظلال اشخاص بر جانب يمين است و چون بوسط السمار سيده ميل بجانب شمال مىكند و مانند اين ايتست كريمه وَظِلالُهُمْ بِالْغُدُوِّ وَالآصالِ و تفسير آن سمت تحرير يافته و مقصود از اين آيه تنبيه حق تعالى است بر آنكه همه اشياء متخاضعاند و دلالت دارند بر وجوب وجود او سبحانه و در انوار آورده كه * ( وَهُمْ داخِرُونَ ) * حالست از ضمير و معنى راجع است به آنكه ظلال بارتفاع شمس و انحداران و يا باختلاف مغارب و مشارق آن بتقدير الهى از جانبى بجانبى منقاد آن چيزيست كه مقدر شده براى آن از تفيؤا و يا واقع است بر ارض و ملصق به آن بر هيئت ساجد و اجرام نيز فى نفسها داخر و صاغرند و منقاد افعالى كه حق تعالى در ايشان ابداع فرموده و جمع داخرون به واو جهة آنست كه\r\n","description":"","footnote":"","page_name":" 193 ","page_number":193},
  {"content":"\r\nذوى العقول از جمله آنها است و يا باعتبار آنكه دخور از اوصاف عقلا است و گويند مراد از يمين و شمايل يمين و شمائل فلكست يمين جانب شرقى آنست زيرا كه كواكب از آن ظاهر ميشوند بر وجه ارتفاع و سطوع و شمال آن جانب غربى است كه مقابل آنست چه اضلال در اول نهار از مشرق ابتدا ميكنند و واقع ميشوند بر ربع غربى از ارض و نزد زوال ابتدا مىكند از مغرب و واقع مىشود بر ربع شرقى از ارض * ( وَلِلَّه يَسْجُدُ ) * و مر خداى را سجده مىكند * ( ما فِي السَّماواتِ ) * آنچه در آسمانها است * ( وَما فِي الأَرْضِ ) * و آنچه در زمين است * ( مِنْ دابَّةٍ ) * از جنبندگان اين بيان هر دو است زيرا كه رييب حركة جسمانيه است خواه در زمين و خواه در آسمان و مراد بسجود انقياد است اعم از آنكه انقياد ارادى باشد كه تاثير آن بالطبع است و يا انقياد تكليفى كه بالطوع است تا صحيح باشد اسناد آن بعامه اهل سماوات و ارض * ( وَالْمَلائِكَةُ ) * و ديگر سجده ميكنند فرشتگان اين از قبيل عطف جبرئيل است بر ملائكه بجهة تعظيم و يا عطف مجرد است بر جسمانيات و به اين احتجاج كرده آن كسى كه ميگويد ملائكه ارواح مجرده‌اند و يا من دابة ببار * ( ما فِي الأَرْضِ ) * است و ملائكه تكرير است براى آنچه در * ( ما فِي السَّماواتِ ) * است و تعيين آن بجهة اجلال و تعظيمست و يا مراد بملائكه ملائكه ارض است از حفظه و غير ايشان و ما هم چنان كه مستعمل است در غير ذوى العقول در ذوى العقول نيز استعمال ميكنند * ( وَهُمْ لا يَسْتَكْبِرُونَ ) * و فرشتگان سر كشى نميكنند از عبادت او صاحب تبيان گفته كه سجود بر دو نوع است سجود عبادت كه وضع جبهة است بر زمين از روى پرستش و اين سجده ذوى العقول است و سجود تذلل و خضوع و تسخير و اين سجده غير عقلا است و سجده نزد تلاوت اين آيه سنت است و شيخ اعرابى در فتوحات اين را سجود عالم بالا و ادنى خوانده كه در مقام ذلة و خوف حق را سجده ميكنند پس بنده بايد كه در اين حال بدين دو صفت موسوم گشته خود را در زمرهء ساجدان گنجايش دهد\r\n* ( يَخافُونَ ) * ميترسند ملائكه * ( رَبَّهُمْ ) * از عذاب پروردگار خود كه ناگاه فرود آيد * ( مِنْ فَوْقِهِمْ ) * از زبر ايشان و يا ميترسند او را در حالتى كه او فوق ايشانست بقهر و غلبه كقوله * ( وَهُوَ الْقاهِرُ فَوْقَ عِبادِه ) * و اين جمله حالست از ضمير لا يستكبرون يا بيان آنست و تقرير اينكه هر كه خائف است از خدا استكبار نميكند از عبادت او * ( وَيَفْعَلُونَ ) * و ميكنند بطوع و رغبت * ( ما يُؤْمَرُونَ ) * آنچه فرموده شده‌اند از پرستش و ذكر و تدبير امور و در اين دليلست بر آنكه مكلفند و در ميان خوف و رجااند همچه ساير اهل تكليف كلبى در تفسير خود از رسول خدا ( ص ) نقل كرده\r\nان للَّه تعالى ملائكة فى السماء السابعة سجودا منذ خلقهم الى يوم القيمة ترعد فرائصهم من\r\n","description":"","footnote":"","page_name":" 194 ","page_number":194},
  {"content":"\r\nمخافة اللَّه لا يقطر من دموعهم قطرة الا صار ملكا فاذا كان يوم القيمة رفعوا رؤسهم و قالوا ما عبدناك حق عبادتك\r\nيعنى حقتعالى را در آسمان هفتم فرشتگان هست كه در سجودند از آن زمان كه ايشان را آفريده تا روز قيامت گوشتهاى دوش و هر دو پهلوهاى ايشان ميلرزد از خوف خدا هيچ قطره از آب چشم ايشان جدا نميشود مگر كه فرشته از آن آفريده مىشود و چون روز قيامت رسد سر از سجده بردارند و گويند بار خدايا نپرستيديم تو را چنان كه حق پرستيدن تست و چون حقتعالى دلايل قدرت و الوهيت خود بيان كرد در عقب آن ايراد بينه مىكند بر وحدانيت بقوله * ( وَقالَ اللَّه ) * و گفت خداى تعالى * ( لا تَتَّخِذُوا إِلهَيْنِ اثْنَيْنِ ) * فرا مگيريد و خداى را بخدايى ذكر اثنين براى تأكيد است * ( إِنَّما هُوَ ) * جز اين نيست كه خداى تعالى * ( إِله واحِدٌ ) * معبوديست يكتا يعنى وحدت لازم الوهيت است زيرا كه مرتبه الوهيت منافى اثنينية است چنانچه بادله واضحه ثابت گشته پس بايد كه خداى واحد باشد من كل الوجوه و همه اشيا قايم به او و محتاج به او باشند و وى قايم بذات خود باشد و غير محتاج به غير صاحب انوار گفته كه ذكر عدد اثنين با آنكه معدود كه الهين است دلالت بر آن مىكند دلالتست بر آنكه مساق نهى به آنست يا ايما است به آنكه اثنينية منافى الهية است و همچنين ذكر واحد كرده با إله به جهت آنكه دلالت كند بر آنكه مقصود اثبات وحدانيت است نه الهية يا تنبيه بر آنكه وحدت از لوازم الهية است بعد از آن نقل مىكند از غيبت بتكلم جهت مبالغه در ترهيب و تصريح به مقصود و فرموده كه * ( فَإِيَّايَ فَارْهَبُونِ ) * پس بترسيد از من كانه قال ( فانا ذلك الاله الواحد فاياى فارهبون لا غير ) و از بعضى حكما نقل است كه ( نهاك ربك ان تتخذ الهين فاتخذت آلهة عبدت نفسك و هواك و دنياك و طبعك و مرادك و عبدت الخلق فاتى موحد ) * ( وَلَه ) * و مر خدايراست * ( ما فِي السَّماواتِ وَالأَرْضِ ) * آنچه در آسمانها و زمينها است يعنى همه مخلوق و مملوك او است * ( وَلَه الدِّينُ ) * و مر او راست طاعت و فرمانبردارى * ( واصِباً ) * در حالتى كه لازم و واجبست چه مقرر شده كه الوهيت منحصر است در او پس حقيق باشد به آنكه طاعت او كنند و از او ترسند نه از غير او و گويند واصب از وصب مأخوذ است اى ( و له الدين ذا كلفة ) يعنى مر خدايراست دين اسلام در حالتى كه صاحب كلفة و مشقت است و يا دين خبر است يعنى او راست جزاء عمل در حالتى كه دايمست و غير منقطع يعنى ثواب و عقاب او دايم است مر كسى را كه بوى گرويده و كسى را كه به او كافر شده * ( أَ فَغَيْرَ اللَّه ) * آيا بدون خدا * ( تَتَّقُونَ ) * ميترسيد و حال آنكه غير او ضار نيست هم چنان كه كه غير او نافع نيست كما قال * ( وَما بِكُمْ ) * و آنچه بشما رسيده است * ( مِنْ نِعْمَةٍ ) * از نعمتهاى چون صحة\r\n","description":"","footnote":"","page_name":" 195 ","page_number":195},
  {"content":"\r\nو غنا و حضب فَمِنَ اللَّه پس از خدايست چه منعم حقيقى او است و نعمت همه منعمان موقوفست بر نعمت او ما شرطيه يا موصوله متضمن معنى شرط است باعتبار اخبار نه حصول چه استقرار نعمت به ايشان سبب اخبار است به آنكه از خداست نه سبب حصول آن از او * ( ثُمَّ إِذا مَسَّكُمُ الضُّرُّ ) * پس چون برسد بشما سختى چون مرض و فقر و قحط * ( فَإِلَيْه تَجْئَرُونَ ) * پس به دو ميناليد و تضرع و زارى بدرگاه او ميكنيد جؤار رفع صوتست در دعا و استغاثه * ( ثُمَّ إِذا كَشَفَ الضُّرَّ ) * پس چون بردارد آن سختى را كه از وى ميناليد * ( عَنْكُمْ ) * از شما * ( إِذا فَرِيقٌ مِنْكُمْ ) * آن گاه گروهى از شما يعنى كفار * ( بِرَبِّهِمْ يُشْرِكُونَ ) * بپروردگار خود شرك آورند بعبادت غير او اين در صورتيست كه خطاب عام باشد و اگر خاص باشد بمشركان پس من براى بيان خواهد بود كانه قال فاذا فريق و هم انتم و ميتواند بود كه من براى تبعيض باشد به اين وجه كه بعضى از ايشان از آن اعتبار گرفته ايمان آورند كقوله فَلَمَّا نَجَّاهُمْ إِلَى الْبَرِّ فَمِنْهُمْ مُقْتَصِدٌ يعنى چون آن بلا از كفار دفع شود بعضى ايمان آرند و برخى بر كفر خود راسخ شوند محققا گفته‌اند كه اين جا شرك ملاحظهء اسبابست يعنى از سبب غافل شده هر چيزى را از وصول عطا و رد بلا بسببى باز بندند * ( لِيَكْفُرُوا ) * تا كافر شوند و كفران ورزند * ( بِما آتَيْناهُمْ ) * به آنچه داده باشيم ايشان را از نعمت و كشف محنت * ( فَتَمَتَّعُوا ) * امر بر سبيل تهديد است يعنى پس خوريد اى\r\nكافر نعمتان و دو سه روز كام خود برداريد و از دنيا بهره برداريد * ( فَسَوْفَ تَعْلَمُونَ ) * پس زود باشد كه بدانيد عاقبت امر خود را اين آيه سختترين وعيد است مر كافران را * ( وَيَجْعَلُونَ ) * و ميگردانند يعنى مقرر ميكنند اين كافران * ( لِما لا يَعْلَمُونَ ) * براى آنها كه نميدانند و از ذوى العقول نيستند يعنى بتان كه ايشان را عقلى نيست بجهة آنكه جمادند و يا براى آنچه نميدانند و علم به آن ندارند و از شفاعت اصنام تعيين ميكنند براى ايشان * ( نَصِيباً مِمَّا رَزَقْناهُمْ ) * بهرهء از آنچه بديشان داده‌ايم از كشتها و چهارپايان كقوله وَجَعَلُوا لِلَّه مِمَّا ذَرَأَ مِنَ الْحَرْثِ وَالأَنْعامِ نَصِيباً الى اخر الايه و بيان اينكلام در سوره انعام گذشته و حقتعالى بر ايشان رد كرده فرموده كه ما جَعَلَ اللَّه مِنْ بَحِيرَةٍ الاية * ( تَاللَّه لَتُسْئَلُنَّ ) * سوگند به خدا كه پرسيده خواهيد شد روز قيامت * ( عَمَّا كُنْتُمْ تَفْتَرُونَ ) * از آن چيز كه هستيد افترا ميكنيد و دروغ بر ميبافيد كه بتان خدايانند و ما بنصيب زرع و انعام بديشان تقرب ميكنيم اين وعيد و تهديد كفار است به اين عمل * ( وَيَجْعَلُونَ ) * و مىگردانند و\r\n","description":"","footnote":"","page_name":" 196 ","page_number":196},
  {"content":"\r\nميسازند * ( لِلَّه الْبَناتِ ) * براى خدا دختران را خزاعه و كنانه مىگفتند كه ملائكه دختران خدااند و سخن بنو مدلج آن بود كه حقتعالى با جن مصاهره كرده و ملائكه متولد شده‌اند * ( سُبْحانَه ) * پاك است خداى از آنچه ايشان ميگويند كه خداى دختران دارد * ( وَلَهُمْ ما يَشْتَهُونَ ) * و مر ايشانراست آنچه آرزو دارند و بدان نازند از پسران يعنى منزه و مبرا است حق تعالى از اين قسمت كه دختران را نسبت به او دهند و پسران را به خود اسناد كنند و ميتواند بود كه لفظ سبحان براى تعجب باشد از آنكه او سبحانه را دختران باشد و ايشان را پسران * ( وَإِذا بُشِّرَ ) * و چون خبر داده شود * ( أَحَدُهُمْ ) * يكى از ايشان * ( بِالأُنْثى ) * بولادت دختر يعنى چون كسى را از كافران خبر دهند كه تو را دخترى متولد شده * ( ظَلَّ وَجْهُه ) * گردد روى او * ( مُسْوَدًّا ) * سياه از اندوه و غم و شرمندگى در ميان قوم * ( وَهُوَ كَظِيمٌ ) * و او پر باشد از خشم بر زن خود كه چرا تو دختر زادهء * ( يَتَوارى ) * پنهان شود و خود را بپوشد * ( مِنَ الْقَوْمِ ) * از گروه آشنايان و خويشان در انديشه اين باشد كه به آن دختر چكند * ( أَ يُمْسِكُه ) * آيا نگاه دارد اين مولود را * ( عَلى هُونٍ ) * بر خوارى و ذلة كه از قوم كشد و از سرزنش ايشان كه او دختر آورده تذكير ضمير باعتبار لفظ ما است * ( أَمْ يَدُسُّه ) * يا بپوشد آن مولود را * ( فِي التُّرابِ ) * در خاك يعنى آن را زنده در گور كند چنان كه بنى تميم و بنى مضر مىكردند * ( أَلا ساءَ ) * و بدانيد كه بد است * ( ما يَحْكُمُونَ ) * آنچه حكم ميكنند يعنى دختران كه نزد ايشان قدر و حرمتى ندارند و موجب نكوهش و سرزنش ايشان مىشود بخداى نسبت ميدهند كفار در زمان جاهليت دختران را زنده در گور ميكردند به جهت سرزنش قوم بعد از اسلام حضرت رسالت ( ص ) اين عادت قبيحه را از ميان ايشان برانداخت و فرزدق را عمى بود صعصعه نام چون خبر يافتى كه كسى را دخترى آمد چند شتر را بهديه فرستادى تا آن دختر را زنده در گور نكنند بعد از آن فرمود كه\r\n* ( لِلَّذِينَ لا يُؤْمِنُونَ ) * هر آنان را كه نميگروند * ( بِالآخِرَةِ ) * بسراى آخرة * ( مَثَلُ السَّوْءِ ) * و صفت بد است كه آن احتياج ايشان است بزن و فرزند و كراهت ايشان از بنات و زنده در گور كردن آنها به جهت سرزنش و خشيت از درويشى از حضرت رسالت ( ص ) مرويست كه\r\nان اكبر الكباير ان تجعل اللَّه ندا و هو خلقك ثم تقتل ولدك خشية ان ياكل معك ثم ان تزنى بحليلة جارك\r\nبزرگترين گناهان كبيره آنست كه خداى را همتا گيرى\r\n","description":"","footnote":"","page_name":" 197 ","page_number":197},
  {"content":"\r\nو حال آنكه او است كه آفريدگارتست و بعد از آن فرزند خود را بكشى از ترس آنكه با تو طعام خورد و پس از آن با زن همسايه خود زنا كنى چه اينها بزرگترين گناهانند * ( وَلِلَّه الْمَثَلُ الأَعْلى ) * و مر خداى را است صفت كه آن وجوب ذاتيست و غناى مطلق وجود شامل و تقدس از صاحبه و ولد كه از صفات مخلوقست * ( وَهُوَ الْعَزِيزُ ) * و او غالبست و قادر بر هلاك كفار * ( الْحَكِيمُ ) * حكم كننده بمهلت ايشان تا وقت معلوم چه او متفرد است بكمال قدرت و حكمت اين آيه منافى آيه فَلا تَضْرِبُوا لِلَّه الأَمْثالَ نيست زيرا كه مراد از اين تشبيه كفار است خداى را به چيزى از ممكنات و مراد به * ( الْمَثَلُ الأَعْلى ) * وصف او است بصفات كمال و نعوت جلال حاصل كه مراد به مثل الاعلى مضروب است به حق و بقوله فَلا تَضْرِبُوا لِلَّه الأَمْثالَ مضروبه بباطل * ( وَلَوْ يُؤاخِذُ اللَّه النَّاسَ ) * و اگر بگيرد خدا مردمان را يعنى كافران را * ( بِظُلْمِهِمْ ) * بستم يعنى بكفر و معاصى ايشان كه تعدى است از طريق حق * ( ما تَرَكَ عَلَيْها ) * نگذارد و بر روى زمين * ( مِنْ دَابَّةٍ ) * هيچ جنبنده از اهل شرك و عصيان بشومى كفر و معصيت اضمار بدون ذكر مرجع به جهت دلالت ناس و دابه است بر آن و چون اهلاك غير عصاة بسبب عصيان عصاة ظلم است و حقتعالى از آن منزه و مبرا است پس دابه را تخصيص ميبايد كرد بهر جنبنده از اهل تكليف كه مباشر كفر و عصيان شده باشد چنان كه صاحب مجمع فرموده كه اى لما ترك من وجه الارض احدا ممن يستحق ذلك من الظالمين و در انوار نيز گفته كه من دابة ظالمة و صاحب كشاف از ابن عباس روايت كرده كه ما من دابة اى ما من مشركه يدب عليها و مراد آنست كه اگر خدا مردمان را بكفر هلاك كردى ايشان را فرزندى باقى نماندى و مقوى اطلاق صحة دابه است بر انسان قوله إِنَّ شَرَّ الدَّوَابِّ عِنْدَ اللَّه الَّذِينَ كَفَرُوا و سدى و عكرمه در تفسير اين گفته‌اند كه اگر حقتعالى مواخذه كند بذنوب ايشان باران را از ايشان قطع كند تا آنكه به جهت اين همه دابه هلاك شوند و اينكه از ابن مسعود نقل كرده‌اند كه الجعل يهلك بذنب ابن آدم و از أبو هريره مرويست الحبارى لتموت فى و كرها بظلم الظالم محمولست بر اين و ميتواند بود كه حمل كلام بر ظاهر كنند به اين وجه كه عذاب ظالم بجهة عقوبت باشد و غير ظالم بر وجه عبرت و محنت مانند امراض نازله كه باوليا و غير مكلف نازل مىشود و موجب مضاعفه عوض ميگردند در بهشت و يا آنكه معنى آنست كه اگر همه مردمان كافر شوند حقتعالى بعد از استيصال ايشان همه حيوانات را هلاك كند به جهت آنكه خلق حيوانات براى مكلفانست و چون ايشان باقى نمانند حيوانات نيز معدوم شوند * ( وَلكِنْ يُؤَخِّرُهُمْ ) * و ليكن باز پس ميدارد خدا ايشان را و مهلت ميدهد به جهت امكان رجوع ايشان بتوبه * ( إِلى أَجَلٍ مُسَمًّى ) * تا وقتى كه نام برده شده براى موت يا عذاب ايشان * ( فَإِذا جاءَ أَجَلُهُمْ ) * پس\r\n","description":"","footnote":"","page_name":" 198 ","page_number":198},
  {"content":"\r\nچون بيايد وقت مقدر ايشان براى عقوبت يا در رسد وقت مرگ ايشان * ( لا يَسْتَأْخِرُونَ ساعَةً ) * باز پس نيايند ساعتى از آن * ( وَلا يَسْتَقْدِمُونَ ) * و پيشى نگيرند ساعتى بر آن بلكه بميرند يا معذب شوند در همان لحظه * ( وَيَجْعَلُونَ لِلَّه ) * و حكم ميكنند مر خداى را يعنى براى او * ( ما يَكْرَهُونَ ) * آنچه نميخواهند و كراهت دارند كه براى ايشان باشد يعنى دختران يا شركت در مهترى و سردارى * ( وَتَصِفُ ) * و با وجود اين وصف ميكنند * ( أَلْسِنَتُهُمُ الْكَذِبَ ) * زبانهاى ايشان دروغها را يعنى ميگويند * ( أَنَّ لَهُمُ الْحُسْنى ) * آنكه ايشان را است بهشت يا مثوبتى نيكو چه هر يك از كافران ميگفتند كه ان رجعت الى ربى ان لى عنده للحسنى يعنى اگر فرضا رجوع ما با خداى باشد ما را بنزديك او مرتبه نيكو خواهد بود حقتعالى رد قول ايشان و اثبات ضد آن كرده فرمود كه * ( لا جَرَمَ ) * حقا كه واجب و لازم است كه فرداى قيامت * ( أَنَّ لَهُمُ النَّارَ ) * بدرستى كه باشد مر ايشان را دوزخ * ( وَأَنَّهُمْ مُفْرَطُونَ ) * و بتحقيق كه ايشان پيش داشته شوند به آتش دوزخ يعنى قبل از همه ايشان بدوزخ شتابند اشتقاق ان از فرط است يقال افرطت فى طلب الماء اذا قدمته و ابن عباس فرموده كه معنى آنست كه ايشان منسيان و\r\nمتروكان باشند در آتش يعنى حق تعالى ايشان را در دوزخ بگذارد و هرگز ايشان را از آن بيرون نيارند هم چنان كه كسى چيزى را فراموش كند و هرگز بخاطرش نرسد بنا بر اين مشتق است از ( افرطت فلانا خلفى اذا خلفنه و نسينه ) بعد از آن از مال كار كفار خبر ميدهد به جهت تسليه حضرت رسالت ( ص ) و ميفرمايد كه * ( تَاللَّه لَقَدْ أَرْسَلْنا ) * به خدا كه ما بتحقيق فرستاديم پيغمبران را * ( إِلى أُمَمٍ ) * بسوى امتانى كه بودند * ( مِنْ قَبْلِكَ ) * پيش از تو * ( فَزَيَّنَ لَهُمُ الشَّيْطانُ ) * پس بياراست براى ايشان ديو سركش كه ابليس است * ( أَعْمالَهُمْ ) * كردارهاى ايشان را تا به جهت آن اقدام نمودند بر قبايح و كافر شدند برسولان و تكذيب ايشان كردند * ( فَهُوَ ) * پس شيطان * ( وَلِيُّهُمُ الْيَوْمَ ) * دوست ايشان است امروز يعنى در دنيا و تعبير از دنيا بيوم به جهت سرعت زوال آنست و يا هنگامى كه اعمال قبيحه را در نظر ايشان بيار است و ايشان تابع او شدند دوست ايشان شد و يا روز قيامت قرين و يار و مصاحب ايشان باشد در دوزخ پس آية حكايتست از حال ماضيه يا مستقبله و يا آنكه ضمير راجع بقريش باشد يعنى شيطان مزين ساخت افعال قبيحه را در نظر كفره كه پيش از كفار مكه بودند امروز با كافران زمان تو دوستى مىكند و به همان نوع عملهاى زشت را در\r\n","description":"","footnote":"","page_name":" 199 ","page_number":199},
  {"content":"\r\nچشم ايشان ميآرايد تا تكذيب تو ميكنند * ( وَلَهُمْ ) * و مر ايشان راست يعنى ابليس و متابعان او را * ( عَذابٌ أَلِيمٌ ) * عذابى دردناك در قيامت بعد از آن بيان اقامه حجت و ازاله علت مىكند بقوله * ( وَما أَنْزَلْنا عَلَيْكَ الْكِتابَ ) * و نفرستاديم بر تو قرآن را * ( إِلَّا لِتُبَيِّنَ ) * مگر براى آنكه بيان كنى و روشن گردانى * ( لَهُمُ ) * براى مردمان * ( الَّذِي اخْتَلَفُوا ) * آن چيزى را كه اختلاف كردند * ( فِيه ) * در آن از امر توحيد و احوال معاد * ( وَهُدىً وَرَحْمَةً ) * معطوفست بر محل لتبين يعنى نفرستاديم بر تو كتاب را مگر بجهة راه نمودن به حق و براى رحمت يعنى تا سبب رحمة و نعمت دارين باشد * ( لِقَوْمٍ يُؤْمِنُونَ ) * مر گروهى را كه بگروند بر آن بعد از آن اخبار ميفرمايد از انعام و افضال خود بر بندگان لقوله * ( وَاللَّه أَنْزَلَ ) * و خدا فرستاد * ( مِنَ السَّماءِ ماءً ) * از آسمان آبى را * ( فَأَحْيا بِه الأَرْضَ ) * پس زنده گردانيد به آن آب زمين را * ( بَعْدَ مَوْتِها ) * پس از مردگى آن يعنى بباران تازه گردانيد زمين را بانواع نبات بعد از پژمردگى آن و گفته‌اند كه فرستاد از آسمان قرآن را كه سبب حياة مؤمنانست پس زنده گردانيد به آن دلهاى مرده را * ( إِنَّ فِي ذلِكَ ) * بدرستى كه در اين چه مذكور شد * ( لآيَةً ) * هر آينه نشانه ايست آشكار * ( لِقَوْمٍ يَسْمَعُونَ ) * مر گروهى را كه بشنويد به گوش تدبر و استماع كنند بسمع انصاف و نيز در بيان دلايل توحيد و عجايب صنع و بدايع حكمة خود ميفرمايد كه * ( وَإِنَّ لَكُمْ ) * و بدرستى كه مر شما راست * ( فِي الأَنْعامِ ) * در وجود چهارپايان * ( لَعِبْرَةً ) * دلالتى كه بر آن عبور كنيد از جهل بعلم و عبرت گيريد از آن استينافست براى تفصيل اعتبار * ( نُسْقِيكُمْ ) * ميآشامانيم شما را * ( مِمَّا فِي بُطُونِه ) * بعضى از آنچه در شكمهاى ذوات الالبانست از جنس نعم * ( مِنْ بَيْنِ فَرْثٍ وَدَمٍ ) * از ميان سرگين و خون من بيانيه است متعلق به نسقيكم يعنى ميآشامانيم شما را از ميان فرث و دم * ( لَبَناً خالِصاً ) * شيرى پاك از لون دم و رائحه فرث * ( سائِغاً لِلشَّارِبِينَ ) * گوارنده و خوشگوار مر آشامنده گان را و بدانكه تذكير و توحيد ضمير در بطونه باعتبار لفظ است و تأنيث آن در سوره المؤمنين باعتبار معنى چه انعام اسم جمع است و لهذا سيبويه آن را در باب مفردات ذكر كرده و اكياس و اخلاق نيز از اين قبيل است كما يقال ثواب اكياس و كسى كه قائل است كه آن جمع نعم است ضمير را راجع به بعضى ميدارد زيرا كه لبن بعضى از ما فى البطونست نه همه آن و بدانكه لبن مخلوق مىشود از بعضى از اجزاى دم كه\r\n","description":"","footnote":"","page_name":" 200 ","page_number":200},
  {"content":"\r\nمتولد مىشود از اجزاء لطيفه كه دو فرثست و فرث اشياء مأكوله غير تمام الانهضامست در كرش ابن عباس فرموده كه چون بهيمة علفى بخورد در شكم او پخته شود و سه طبقه در او پيدا شود اسفل آن فرث است و اوسط آن لبن اعلى ان دم پس خون در عروق جارى ميگردد و شير بپستان و فرث از ممر خود بيرون ميآيد صاحب انوار گفته كه مراد ابن عباس آنست كه اوسط او\r\nماده لبن است و اعلى ماده دم كه مغذى بدنست زيرا كه لبن و دم در كرش متمكن نميشوند بلكه خلاصه اشياى مأكوله را كه بعضى از آن هضم يافته جگر جذب آن مىكند و ثقل آن را كه فرث ميگويند ميگذارد و آنكيلوس را هضمى تمام ميدهد تا اخلاط اربعه حادث ميگردد و بخش مىكند آنها را بر اعضا به قوت مميزه كه قادر حكيم در او وديعه نهاده پس اگر حيوانى حامله باشد اخلاط او بر قدر غذاى او ميافزايد از جهت استيلاى برودت و رطوبت بر امزجه اناث و آن خلط زايد براى جنين برحم ميرود جهت غذاى او و چون متولد شد آن زايد با بعضى از آن بپستان ميريزد و به جهت آنكه گوشت پستان غددى و سفيد است آن خلط بمجاورت آن سفيد ميگردد و آن را لبن ميگويند و در تكون شير از مأكولات بعضى حيوانات كه خار و خاشاك يا علف سبز است و خروج آن با صفا و لطافت از ميان گوشت و خون آيتى لائج و علامتى واضح است بر حكمت الهى و قدرت پادشاهى\r\n\r\nاز خون سرخ شير سفيد آورد برون\r\nو زخارهاى خشك گلتر كند پديد\r\n\r\nدر قوت القلوب آورده كه تمامى نعمت بخلوص لبن است يعنى اگر در وى يكى از وصفين فرث و دم باشد نعمت تام نبود و طبع آن را قبول نكند همچنين معامله حق با بندگان بايد كه خالص باشد كه اگر بشوب فرث ريا و دم هوا آميخته گردد از خلوص دور و از نظر قبول مهجور خواهد بود زيرا كه ريا در عمل شرك خفى است و صفاى عمل بسبب شوب هوا منتفى در ريا نظر بر مردم است و در هوا بر غرض خود و بر اين وجه عمل خالى از آلودگى نيست و قوله * ( وَمِنْ ثَمَراتِ النَّخِيلِ وَالأَعْنابِ ) * متعلق است بفعل محذوف اى ( و نسقيكم من ثمرات النخيل و الاعناب اذ من عصيرهما ) يعنى ميآشامانيم از ميوه هاى خرما بن و تاكهاى انگور يعنى از شيره هاى اين فاكهة * ( تَتَّخِذُونَ مِنْه ) * استينافست براى بيان اسقاء يا اتخاذ و منه تكرير ظرفست براى تاكيد يا خبر مبتداء محذوفست كه صفت آن تتخذون است يعنى از ثمرات نخيل و اعناب ثمره ايست كه فرا ميگيريد از آن سكرا مست كننده را و بنا بر دو وجه اول تذكير ضمير باعتبار رجوع آنست بمضاف كه آن عصير است و سكر مصدر است كه خمر به آن مسمى شده و آيه دلالت ندارد بر حليت خمر زيرا كه اسناد آن ببندگان كرده و بنده فاعل قبيح و حسن است ابو عبيده گفته كه سكر سركه را گويند بلغت حبشه يعنى سركه را ميگيرند از خرما و انگور\r\n","description":"","footnote":"","page_name":" 201 ","page_number":201},
  {"content":"\r\nو مضعف اين قولست قوله * ( وَرِزْقاً حَسَناً ) * و روزى نيكو چون خرما و مويز و دوشاب و سركه و غير آنچه ايراد رزق حسن در مقابل سكر دالست بر آنكه مراد از آنكه سركه نيست بلكه خمر است و مصرح بر حرمت خمر و نيز از ابن عباس مرويست كه رسول خدا ( ص ) فرمود كه خمر آن باشد كه از انگور گيرند و سكر از خرما و تبع از انگبين مرز از گاورس و عبير از گندم و من كه رسول خدايم شما را نهى ميكنم از هر چه مستى آورد و از شعبى و جبائى نقلست كه مراد بسكر هر چيزيست كه آن را آشامند از انواع اشربه كه حلال باشد و رزق حسن آنچه لذيذ باشد از اشربهء محلله فالمعنى ( تتخذون منه اصنافا من الاشربة و الاطعمة ) * ( إِنَّ فِي ذلِكَ ) * بدرستى كه در اين ميوه هاى تر و خشك و فوايد آن * ( لآيَةً ) * هر آينه دليلى روشن است بر قدرت كامله بارى تعالى * ( لِقَوْمٍ يَعْقِلُونَ ) * مر گروهى را كه تعقل كنند و به نظر تأمل در آن نگرند و نيز در بيان قدرت خود ميفرمايد كه * ( وَأَوْحى رَبُّكَ ) * و الهام كرد پروردگار تو * ( إِلَى النَّحْلِ ) * بسوى زنبوران عسل يعنى در دل ايشان افكند * ( أَنِ اتَّخِذِي ) * آن را كه فرا گيريد * ( مِنَ الْجِبالِ ) * از شكاف كوه ها * ( بُيُوتاً ) * خانهاى مسدس متساوى الاضلاع آراسته بحسن صنعت و صحت قسمت * ( وَمِنَ الشَّجَرِ ) * و از ميان درختان نيز خانه گيريد يعنى در ميان كوه و درخت جاى كنيد تا وقتى كه مالكى و صاحبى نداشته باشيد * ( وَمِمَّا يَعْرِشُونَ ) * و خانه گيريد از آنچه مردمان بنا ميكنند يعنى مالكان شما چون كند و غير آن و بدانكه اتخاذ در معنى قذفست و القا آن جايز است كه مفسره باشد زيرا كه ايحاء\r\nمتضمن قولست و تانيث ضمير با آنكه نحل مذكور اللفظ است باعتبار معنى است و ايراد من تبعيضيه جهت آنست كه مبنى باشد بر آنكه در بعضى امكنه كه مناسب حال ايشان باشد جاى گيرند نه هر مكانى كه يافت شود تسميه مبناى ايشان كه در آن عسل متولد مىشود به بيوت به جهت تشبيه آنست ببناى انسان زيرا كه ابنيه ايشان متضمن حسن صفت و صحت قسمت است كه حذاق مهندسين قدرت بر فعل آن ندارند مگر بالات و انظار دقيقه * ( ثُمَّ كُلِي مِنْ كُلِّ الثَّمَراتِ ) * پس نخوريد اى زنبوران از همه ميوه ها كه خواهيد تلخ يا شيرين مراد انوار و ازهار است * ( فَاسْلُكِي سُبُلَ رَبِّكِ ) * پس در رويد براهى كه پروردگار شما شما را به آن الهام داده و تعليم فرموده يعنى به بيوت خود باز گرديد يا به طرفى سلوك كنيد كه ملهم ساخته شما را در عسل عمل يا بقدرت او مستحيل گردانيد شكوفه تلخ در اجواف خود بعسل * ( ذُلُلًا ) * در حالتى كه منقاد باشيد و رام شده مر امر او را يا در حالتى كه آن راه ها مذلل و رام شما باشد و چون زنبوران امر الهى را كار بسته از شكوفه ها و\r\n","description":"","footnote":"","page_name":" 202 ","page_number":202},
  {"content":"\r\nگلها بچرند در درون ايشان مستحيل گردد بشيرهء شيرين و براى ذخيره زمستان قى كنند * ( يَخْرُجُ ) * بيرون آيد * ( مِنْ بُطُونِها ) * از شكمهاى ايشان بطريق لعاب * ( شَرابٌ مُخْتَلِفٌ أَلْوانُه ) * شربتى كه خلاف يكديگر باشد رنگهاى او يعنى سفيد كه عسل زنبور جوانست و زرد كه از آن ميانه سالست و سرخ كه از آن زنبور پير است و سياه و سبز نادر باشد و گفته‌اند اختلاف الوان عسل بحسب اختلاف فصولست اين عدولست از خطاب نحل بخطاب آدميان زيرا كه محل انعام است برايشان و مقصود از خلق نحل و الهام او به جهت ايشانست و در اين دليل است بر آنكه نحل ازهار و اوراق عطره مىخورد و آن در باطن ايشان مستحيل ميگردد و بعد از آن قى ميكنند براى ذخيره زمستان و تفسير بطون بافواه ميكنند كسانى كه زعم ايشان است كه در افواه نحل اجراى طلحه صغيره متفرق مىشود بر اوراق و ازهار و آن را در بيوت خود وضع ميكنند براى ادخار پس مجتمع مىشود در بيوت آن شيء كثير و از آن عسل مىشود * ( فِيه شِفاءٌ لِلنَّاسِ ) * در آن شراب شفا است مردمان را و آن يا بنفسه است هم چنان كه در امراض بلغميه يا مختلط با غير خود چنان كه در ساير امراض چه كم معجونى باشد كه عسل جزء وى نباشد و تنكير شفا جهت تعظيمست و در اعتقاديه ابن بابويه قمى رحمة اللَّه مذكور است كه اعتقادنا فى العسل انه يشفى الامراض البلغميه و بنا بر اين تنوين تنكير براى تبعيض باشد قتاده روايت كرده كه مردى بملازمت حضرت رسالت ( ص ) آمد و گفت يا رسول اللَّه ( ص ) برادر من از درد شكم مينالد فرمود كه\r\nاسقه عسلا\r\nبرفت و باز آمد و گفت شربة عسل دادم سود نكرد ديگر باره حضرت فرمود او را عسل بده وى برفت و باز آمد و گفت يا رسول اللَّه ( ص ) در اين نوبت نيز اثر نكرد در نوبت سيم و چهارم همين فرمود و بعد از آن گفت\r\nاذهب و اسقه عسلا فقد صدق اللَّه و كذب بطن اخيك\r\nبرو و شربت عسل بخورد او ده كه حقتعالى راست گفت و شكم برادر تو دروغ گفته در اين نوبت شفاى كلى يافت و گويند ضمير فيه راجع به قرآن است كه در او شفاى دلها است كما قال وَنُنَزِّلُ مِنَ الْقُرْآنِ ما هُوَ شِفاءٌ وَرَحْمَةٌ لِلْمُؤْمِنِينَ و از ابن مسعود منقولست كه ( عليكم بالشفائين القران و العسل ) آرى عسل شفاى الام ظاهره است و قرآن دواء اسقام باطنه آن يكى مرضهاى قالب را زايل گرداند و آن ديگر بيماريهاى قلب را علاج كند و حقيقت آنست كه هر دردى كه روى نمايد صورى و معنوى دواء آن از قران حاصل است و هر مرض كه باشد قلبى و قالبى تلاوت قران مر آن را شفاء عاجل كامل و در احاديث صحيحه متواتره از ائمه هدى صلوات اللَّه عليهم وارد شده كه هر آيتى از آيات قرآن را كه براى شفاى هر مرضى از امراض بدنى بخوانند شفاى كلى حاصل شود و در كنز العرفان آورده كه عسل شفاى امراض است چه شفا در مقابل مرض است لقوله و اذا مرضت فهو يشفين و مويد اينست قول حضرت رسالت ( ص )\r\n","description":"","footnote":"","page_name":" 203 ","page_number":203},
  {"content":"\r\nشفاء امتى ثلاثة آية من كتاب اللَّه و مشراط الحجام و لعقة من عسل\r\nاما خواص كلام اللَّه را هيچ كس از اهل اسلام انكار ندارد و احاديث بسيار در آن واقع شده و اما مشراط نزد هيجان دم است و اما عسل با ادويهء حاره شفاء بلغم است و بدون اختلاط او با دواى حاره نيز شفاى امراض بلغميه است و با حموضات شفاى صفراست و با ادهان شفاى سودا است * ( إِنَّ فِي ذلِكَ ) * بدرستى كه در امر نحل عسل * ( لآيَةً ) * هرآينه حجتى است روشن بر قدرت ربانى * ( لِقَوْمٍ يَتَفَكَّرُونَ ) * براى گروهى كه تفكر كنند در اختصاص نحل به اين علوم دقيقه و افعال عجيبه چه هر كه به اين عالم شود هر آينه بداند كه اين صنايع غريبه و امور دقيقه نيست مگر از الهام قادر حكيم كه چندين حكمت در نوعى از جانور ضعيف وديعه نهاده و از جملة آن انقيادى دارند كه هرگز از راه فرمان منحرف نشوند و امانتى كه ميوه تلخ خورند و عسل شيرين باز دهند و ورعى كه جز پاك و پاكيزه نخورند و طاعتى كه هرگز فرمان يعسوب را خلاف نكنند و تمكنى كه فرسخهاى قطع كنند و باز به وطن خود رجوع نمايند طهارتى كه هرگز بر قاذورات ننشينند و از آن نخورند و صناعتى كه اگر تمامت بنايان عالم را جمع سازند كه خانهاى مسدس ايشان را سازند نتوانند و پادشاه ايشان بر طريق پادشاهان روزگار نافذ الامر و مطاع است و جميع زنبوران تابع اويند و بدون فرمان او به هيچ امرى اقدام نميكنند و اگر يكى از آنها از جادهء فرمانبردارى منحرف مىشود بنيش سياست او را بسزا و جزا مىرساند هم چنان كه از عسل ايشان شفاى الم ظاهر حاصل مىشود از تفكر در احوال ايشان شفاى مرض باطن كه جهلست به مقدورات عجيبه الهى دست ميدهد و اينكه حضرت امير المؤمنين ( ع ) فرموده كه\r\nانا يعسوب المؤمنين\r\nاشارتست به آنكه هم چنان كه نحل نميخورد مگر پاك و نمىنشيند بر نجس و ناپاك و بيرون نمىايد از او الا طيب طاهر و لطافت خود را بكثافت بدل نميكند و ذيل طهارت را بلوث نجاسة نمىالايد بر شاخ خوشبو و شكوفه پاكيزه مينشيند و برگها و شكوفه هاى لطيف تناول مينمايد باندك وقتى در درون او به شكل لعاب تازه خوشمزه جمع مىشود و شربتى بيرون بيايد كه در داروخانه حكمت صفت * ( فِيه شِفاءٌ لِلنَّاسِ ) * دواشان او راست مىآيد آن حضرت متسم به همين سمت است و مؤمن نيز كه تابع او است مثل زنبور عسل است در اكل طبيب و اجتناب از نجس و خبيث پس اينكه آن حضرت خود را به يعسوب كه امير زنبوران عسل است تسميه فرموده در كمال لطف باشد\r\n* ( وَاللَّه خَلَقَكُمْ ) * و خداى بيافريد شما را و از عدم بوجود آورد * ( ثُمَّ يَتَوَفَّاكُمْ ) * پس بميراند و ديگر باره شما را بعدم باز برد بآجال مختلفه * ( وَمِنْكُمْ مَنْ يُرَدُّ ) * و از شما كسى هست كه رد كرده مىشود * ( إِلى أَرْذَلِ الْعُمُرِ ) * بسوى خارترين زندگانى يعنى سن پيرى و نقصان\r\n","description":"","footnote":"","page_name":" 204 ","page_number":204},
  {"content":"\r\nقوة و عقل كه مشابه سن طفوليت باشد و آن هفتاد و پنج يا نود است و قول اول را اصبغ بن نباته از امير المؤمنين ( ع ) روايت كرده و قوله لِكَيْلا يَعْلَمَ لام عاقبه است يعنى سر انجام آن پير بزرگ سال به اين ميكشد كه نداند * ( بَعْدَ عِلْمٍ شَيْئاً ) * پس از دانستن چيزى را يعنى به حال طفوليت باز رود كه چيزها را فراموش كند و قوة حافظه و فهم او برود و دمياطى گفته كه مراد كفارند چه مسلمانان زياده نكند طول عمر مگر كرامة و عقل و در طريق ما نيز وارد شده كه مؤمن را هرگز اينحالت دست ندهد * ( إِنَّ اللَّه عَلِيمٌ ) * بدرستى كه خداى تعالى دانا است بمقادير اعمال بندگان * ( قَدِيرٌ ) * توانا است كه شاب نشيط را بميراند و هم فانى را باقى گذارد و در اين تنبيه است بر آنكه تفاوت اجال مردمان نيست مگر بتقدير حكيم قادر با اين وجه كه تركيب ابنيه ايشان كند و تعديل امزجه ايشان نمايد بر قدر معلوم و اگر بمقتضاى طبع باشد تفاوت به اين مرتبه واقع نشود بعد از آن بيان تفاوت ارزاق بندگان مىكند بحسب مصالح و ميفرمايد كه * ( وَاللَّه فَضَّلَ ) * و خدا افزونى داد * ( بَعْضَكُمْ عَلى بَعْضٍ ) * برخى از شما را بر برخى ديگر * ( فِي الرِّزْقِ ) * در روزى يعنى در مال دنيا تا يكى توانگر باشد و ديگرى درويش يكى مهتر و ديگرى چاكر * ( فَمَا الَّذِينَ فُضِّلُوا ) * پس نيستند آنان كه افزونى نيافتند در اموال يعنى آنها كه بسبب مال مهتر و بهتر و توانگر و مالك رقاب جمعى از موالى شده‌اند نيستند * ( بِرَادِّي رِزْقِهِمْ ) * باز گردانندهء روزى و مال خود * ( عَلى ما مَلَكَتْ أَيْمانُهُمْ ) * بر آنها كه مالك شده است دستهاى ايشان يعنى خواجگان مالهاى خود را ببندگان خود نميدهند كه اگر مالكان مملوكان را در مال خود شريك سازند * ( فَهُمْ فِيه سَواءٌ ) * پس باشد ولات و موالى در مالدارى يكسان پس بجهة استيلاى و تسلط بر مماليك و عدم رضا بمساوات بندگان با ايشان مال را بايشان نميدهند و آنها را شريك خود نميگردانند تا موجب نقص ايشان نشود و در تيسير و غيره گفته‌اند كه خطاب با مشركان عربست بر وجه رد و انكار كه در تلبيه ميگفتند لبيك لا شريك لك الا شريك هو لك پس حق تعالى ميفرمايد كه شما تجويز نميكنيد كه بندگان شما شريك شما باشند در اموال كه حق تعالى بشما انعام كرده پس چگونه روا ميداريد كه بتان و عبيد من شريك من باشند در الوهيت چنان كه در جاى ديگر فرموده كه ضَرَبَ لَكُمْ مَثَلًا مِنْ أَنْفُسِكُمْ هَلْ لَكُمْ مِنْ ما مَلَكَتْ أَيْمانُكُمْ مِنْ شُرَكاءَ فِي ما رَزَقْناكُمْ فَأَنْتُمْ فِيه سَواءٌ ابن عباس فرموده كه نزول آيه در نصارى نجرانست كه عيسى را شريك خدا ميدانستند و ميگفتند كه الْمَسِيحُ ابْنُ اللَّه و نزد بعضى ديگر معنى آنست كه آنان كه حقتعالى\r\n","description":"","footnote":"","page_name":" 205 ","page_number":205},
  {"content":"\r\nروزى را بر ايشان تفضل فرموده از احرار و ملاك روزى را بممالك خود نميدهند و رازق ايشان نميشوند بلكه حقتعالى رازق همه ملاك و مماليكست چه انفاق مالك بر مملوك از چيزيست كه حقتعالى روزى او گردانيده پس حقتعالى رازق همه ايشان باشد و همه در مرزوقيت مساوى باشند و قول اول منقولست از ابن عباس و مجاهد و قتاده * ( أَ فَبِنِعْمَةِ اللَّه يَجْحَدُونَ ) * آيا پس بنعمة خداى انكار ميكنيد حفص بغيب ميخواند يعنى كافران انكار نعم او ميكنند و چون ثابت شد كه منعم بجميع نعم او است پس هر كه بت را شريك او گويد منكر نعمة او شده باشد و نيز در تعداد نعم خود ميفرمايد * ( وَاللَّه جَعَلَ لَكُمْ ) * و خدا بيافريد براى شما * ( مِنْ أَنْفُسِكُمْ ) * از جنس شما * ( أَزْواجاً ) * زنان را كه با ايشان آرام گيريد و اولاد مثل اولاد شما باشند و گويند مراد خلق حوا است براى آدم * ( وَجَعَلَ لَكُمْ ) * و آفريد براى شما * ( مِنْ أَزْواجِكُمْ ) * از زنان شما * ( بَنِينَ ) * پسران * ( وَحَفَدَةً ) * و اولاد اولاد يا دختران چه حافد بمعنى مسرع در خدمتست و بنات در بيوت خدمت سكنهء آن ميكنند و از ابن عباس و حسن روايتست كه حفدة خدم و اعوان خانه‌اند و گويند مراد دامادانند بر دختران و\r\nاين قول والبى است از ابى عبد اللَّه ( ع ) و قول ابن مسعود و ابراهيم و سعيد بن جبير و نزد ضحاك فرزندان زنانند كه از شوهر ديگر دارند و محتملست كه مراد بحفده همان بنين باشد و عطف بجهة تغاير وصفين چه اصل حفد بمعنى اسراعست در عمل * ( وَرَزَقَكُمْ ) * و روزى داد شما را * ( مِنَ الطَّيِّباتِ ) * از پاكيزه ها يعنى اموال حلال يا ملاذ مطاعم و ملابس و من براى تبعيض است چه دنيا نمونه طيبات آخرة است پس در دنيا جميع طيبات را با آدميان نداده‌اند * ( أَ فَبِالْباطِلِ يُؤْمِنُونَ ) * آيا به بيهوده ميگروند مشركان عقيده مشركان آن بود كه بتان اعانت ايشان ميكنند در روزى و فردا شفاعت ايشان كنند حقتعالى بر وجه انكار ميفرمايد كه مشركان به اين امر باطل ميگروند * ( وَبِنِعْمَتِ اللَّه ) * و بنعمة خدا * ( هُمْ يَكْفُرُونَ ) * ايشان نميگروند چه اضافه نعمة بر بتان ميكنند گويند باطل آن چيزيست كه حرام كردند از بحيره و سايبه و نعمة آنچه حقتعالى بديشان حلال گردانيده و يا باطل شيطانست و ايشان به دو ميگروند و نعمة حضرت رسالتست ( ص ) كه بدر ايمان نمىآرند و تقديم صله بر فعل يا بجهة اهتمام است و يا ابهام تخصيص جهة مبالغه يا محافظه بر فواصل * ( وَيَعْبُدُونَ مِنْ دُونِ اللَّه ) * و ميپرستند به غير خدا * ( ما لا يَمْلِكُ ) * آن چيزى را كه مالك نيست يعنى نميتواند براى ايشان * ( رِزْقاً ) * روزى دادن را * ( مِنَ السَّماواتِ ) * از آسمان ها يعنى باران * ( وَالأَرْضِ ) * و از زمين يعنى نبات خلاصه معنى آنست كه كافران عبادت بتان ميكنند كه\r\n","description":"","footnote":"","page_name":" 206 ","page_number":206},
  {"content":"\r\nايشان نميتوانند روزى دادن * ( شَيْئاً ) * چيزى را پرستندگان از مطر و نبات اين مفعول رزق است اگر مصدر باشد و الا بدل خواهد بود از آن * ( وَلا يَسْتَطِيعُونَ ) * و اصلا ايشان را استطاعت نيست در منع و اعطا اين نفى استطاعت ايشان است اصلا و راسا بعد از نفى مالكيت ايشان در روزى و يا غرض جمع ميان نفى ملك و استطاعت است بر وجه تاكيد و يا معنى آنست كه ايشان مالك روزى نيستند و ممكن نيست ايشان را كه روزى را مملوك كسى گردانند جمع ضمير در آن و توحيد آن در لا يملك نظر بلفظ و معنى ماء موصوله است كه بمعنى اصنامست و جايز است كه ضمير راجع بكفار باشد يعنى كافران با آنكه زنده‌اند نمىتوانند كه روزى به خود و غير خود دهند چه جاى جمادات و مقرر است كه پرستش اصنام خلاف عقل است زيرا كه عبادت شكر نعمت است هيچ نعمتى عظيمتر از آفريدن و روزى دادن نيست و اين دو صفت خداى تعالى را ثابت است نه اصنام * ( فَلا تَضْرِبُوا ) * پس مزنيد يعنى مسازيد * ( لِلَّه الأَمْثالَ ) * براى خداى امثال و اشباه بر اين وجه كه بتان را مثل او گردانيد و ايشان را شريك او سازيد ضرب مثل عبارتست از تشبيه حالى بحالى يعنى چون كه او بى مثل و نظير است پس چگونه بتان را مثل و شبه او ميگردانيد من لا له المثل لا يضرب له مثلا * ( إِنَّ اللَّه يَعْلَمُ ) * بدرستى كه خدا ميداند فساد قول شما و اعظم جرم شما را در آن چه ميكنيد * ( وَأَنْتُمْ لا تَعْلَمُونَ ) * و شما نميدانيد بطلان قول خود و عظم عقوبت آن را و اگر بر وجه تدبر و تامل بدانيد بر اين اشراك جرات نكنيد يا خدا ميداند كه معبود به حق منزه است از شركا و شما از اينمعنى جاهليد و عقل خود را كار نميفرمائيد تا به اين عالم شويد و يا او عالم است بكنه اشيا و شما نميدانيد پس راى فاسد خود را بگذاريد و تابع نص او شويد و ميتواند بود كه معنى اين باشد كه مثل مزنيد چه او ميداند كه مثل چگونه بايد زد و شما ندانيد و بعد از آن مثلى ايراد مىكند براى خود و مثلى براى معبودان باطل كفار پس اول مىفرمايد كه * ( ضَرَبَ اللَّه مَثَلًا ) * زد خدا يعنى بيان كرد مثلى و آن كدام است * ( عَبْداً مَمْلُوكاً ) * بنده درم خريده غير مكاتب و غير ماذون كه او * ( لا يَقْدِرُ ) * توانايى ندارد * ( عَلى شَيْءٍ ) * بر هيچ چيز از نفع و ضرر * ( وَمَنْ رَزَقْناه ) * و آزادى را كه روزى داده باشيم او را * ( مِنَّا ) * از نزديك خود * ( رِزْقاً حَسَناً ) * روزى نيكو يعنى بسيار و بيمزاحم كه در او تصرف تواند كرد بر حسب دلخواه * ( فَهُوَ ) * پس اينمرد آزاد و مرزوق * ( يُنْفِقُ مِنْه ) * نفقه مىكند از آن روزى * ( سِرًّا وَجَهْراً ) * پنهان و آشكارا يعنى هر نوع كه ميخواهد خرج كند\r\n","description":"","footnote":"","page_name":" 207 ","page_number":207},
  {"content":"\r\nو\r\nاز كسى نميترسد * ( هَلْ يَسْتَوُونَ ) * آيا برابرند يعنى مساوى نيستند بندگان بىاختيار و تصرف در اموال با خواجگان صاحب اقتدار و خداوند مال و منال پس چون مملوك عاجز با مالك قادر متصرف برابر نيست پس بتان كه عجز مخلوقاتاند شريك قادر على الاطلاق چگونه توانند بود و در انوار گفته كه حقتعالى تمثيل فرموده آن چيزى را كه كفار بوى شريك ميگردانند از اصنام بمملوك عاجز از تصرف و ذات خود را تمثيل كرده به چيزى كه او سبحانه او را مالك اموال كثيره گردانيده باشد و او تصرف كند در آن و انفاق نمايد بهر وجه كه خواهد و احتجاج فرموده بامتناع اشراك و تسويه ميان بنده عاجز و حر قادر با وجود تشارك در جنسية و مخلوقيت بر امتناع تسويه ميان اصنامى كه اعجز مخلوقند و ميان خداوندى كه غنى مطلق و قادر على الاطلاقست صاحب كشف المحجوب آورده كه روزى بمجلس شيخ ابو العباس شفائى در آمدم وى را ديدم كه اين آيه ميخواند و ميگريست و نعره ميزد من پنداشتم كه از دنيا بخواهد رفت گفتم اى شيخ اين چه حالتست فرمود كه يازده سال ميگذرد كه تا ورد من اينجا رسيده و از اينجا نمىتوانم گذشت آرى حدوث بقدم نتواند رسيد و ممكن از كنه واجب خبر نتواند داد و گفته‌اند كه اين ضرب المثل است براى مؤمن موافق و كافر مخذول و مراد از مؤمن امير المؤمنين ( ع ) است و از كافر ابو جهل و بدانكه تقييد عبد بمملوك بجهة تميز آنست از حر زيرا كه حر نيز بنده خدا است و سلب قدرت براى تميز است از مكاتب يا ماذون و او را قسيم مالك متصرف گردانيدن دلالت است بر آنكه مملوك مالك هيچ چيز نميتواند شد و اظهر آنست كه من موصوفه باشد نه موصوله تا مطابق عبدا باشد و جمع ضمير در يستوون به جهت آنست كه مراد بعبد و من موصوف جنس است و معنى اينست كه هل يستوون الاحرار و العبيد * ( الْحَمْدُ لِلَّه ) * همه ستايش و ثنا مر خداى را است كه مولى تمام نعمتها است پس هيچكس مستحق حمد نيست مگر او چه جاى آنكه مستحق عبادت باشد يا شكر و سپاس مر خداى را كه ما را بادله توحيد ارشاد فرموده * ( بَلْ أَكْثَرُهُمْ ) * بلكه بيشتر مردمان يعنى همهء مشركان * ( لا يَعْلَمُونَ ) * نميدانند و به جهت جهالة و نادانى اضافه نعم به غير او ميكنند و بواسطهء آن غير او سبحانه را ميپرستند پس مثلى ديگر ايراد مىكند كه * ( وَضَرَبَ اللَّه مَثَلًا ) * و بيان كرد خدا مثلى كه آن اينست * ( رَجُلَيْنِ ) * دو مرد كه * ( أَحَدُهُما أَبْكَمُ ) * يكى از ايشان گنگست و نميفهمد و فهمانيده نميشود و بىشبهه گنگ مادرزاد كه نشنود و نگويد * ( لا يَقْدِرُ ) * قدرت ندارد * ( عَلى شَيْءٍ ) * بر فهم هيچ چيز از صنايع و تدابير بجهة نقصان عقل * ( وَهُوَ كَلٌّ ) * و با اين همه ثقيل و گرانست * ( عَلى مَوْلاه ) * بر كسى كه\r\n","description":"","footnote":"","page_name":" 208 ","page_number":208},
  {"content":"\r\nمتولى امر او است يعنى ولى او برعايت حال او درمانده باشد * ( أَيْنَما يُوَجِّهْه ) * هر جا كه متوجه سازد او را يعنى بهر مهمى كه او را فرستد * ( لا يَأْتِ بِخَيْرٍ ) * باز نيايد بنيكويى يعنى كارى نسازد و كفايتى نكند چه از ما فى الضمير خود خبر نتواند داد و نه جوابى كه گويند در تواند يافت * ( هَلْ يَسْتَوِي هُوَ ) * آيا برابر باشد اين ابكم * ( وَمَنْ يَأْمُرُ ) * و كسى كه ميفرمايد * ( بِالْعَدْلِ ) * براستى يعنى سخنگوى باشد با كفايتى تمام و رشدى كامل و فهمى درست كه امر مىكند بعدل و عدل صفتى است جامع جميع فضايل و مكارم * ( وَهُوَ ) * و او در نفس خود * ( عَلى صِراطٍ مُسْتَقِيمٍ ) * بر راهى راستست و سيرتى درست و طريقه پسنديده كه بهر مطلب كه توجه كند زود به مقصد رسد پس چنان كه ابكم بيحاصل مساوى اين كامل فاضل نيست بتان بىاعتبار را نسبت مساوات با حضرت پروردگار نباشد و گفته‌اند كه اين كامل فاضل نيست بتان بىاعتبار را نسبت مساوات با حضرت پروردگار نباشد و گفته‌اند كه اين مثل نيز براى مؤمن و كافر است مؤمن حضرت امير المؤمنين ( ع ) و كافر ابو جهل ملعون يا مؤمن حمزة بن عبد المطلب و كافر ابى بن خلف و يا عثمان بن مظعون و سيد بن ابى العيص و يا كافر هاشم بن عمرو بن الحرث قرشيست كه معادى حضرت نبوى ( ص ) بود و چون كفار قريش از روى استهزاء استعجال وقوع قيامت ميكردند آيه آمد كه * ( وَلِلَّه ) * و مر خدايراست * ( غَيْبُ السَّماواتِ وَالأَرْضِ ) * دانستن نهانهاى آسمان\r\nو زمين يعنى او داند آنچه بر شما پوشيده است و محسوس شما نميشود و يا مراد مطر و نباتست و يا روز قيامت كه علم آن مخفيست بر اهل سماوات و ارض * ( وَما أَمْرُ السَّاعَةِ ) * و نيست كار قيامت يعنى آمدن آن در سرعة و سهولة آن * ( إِلَّا كَلَمْحِ الْبَصَرِ ) * مگر مانند نگريستن چشم از اعلى حدقه باسفل و باصطلاح آن را چشم بر همزدن گويند يعنى آوردن خدا مر قيامت را آسانتر است از آنكه شما ديده بر هم زنيد * ( أَوْ هُوَ أَقْرَبُ ) * بلكه آن نزديكتر است چه لمح بصر دو فعلست وضع جفن و رفع آن و ايقاع قيامت يك فعلست پس ممكنست وقوع اين در نصف زمان اينحركت و يا مراد سرعت احياء امواتست در قيامت يعنى حقتعالى احياء خلايق كند دفعة و آنچه بدفعه واحدة واقع شود و آن واحد خواهد بود و او يا براى تحيير است و يا بمعنى بل و گوينده معنى آنست كه قيام ساعت اگر چه متراخيست اما نزد حقتعالى همچه شيء ايست كه گويند مانند لمح بصر است يا اقرب از جهت مبالغه در استقراب آن * ( إِنَّ اللَّه ) * بدرستى كه خداى * ( عَلى كُلِّ شَيْءٍ ) * بر همه چيز از بعث و حشر * ( قَدِيرٌ ) * توانا است پس قادر است كه احياى خلايق كند در يك ساعت هم چنان كه قادر است بر احياى ايشان بتدريج پس از ابتداء ظهور\r\n","description":"","footnote":"","page_name":" 209 ","page_number":209},
  {"content":"\r\nايشان خبر ميدهد تا از مبدء بر معاد استدلال كنند و ميفرمايد * ( وَاللَّه أَخْرَجَكُمْ ) * و خدا بيرون آورد شما را * ( مِنْ بُطُونِ أُمَّهاتِكُمْ ) * از شكمهاى مادران شما * ( لا تَعْلَمُونَ شَيْئاً ) * نميدانستيد هيچ چيزى را از جذب منافع به خود و رفع مكاره از خود * ( وَجَعَلَ لَكُمُ السَّمْعَ ) * و داد مر شما را گوش * ( وَالأَبْصارَ ) * و چشمها * ( وَالأَفْئِدَةَ ) * و دلها يعنى ادوات و آلات دانش بشما داد تا جزئيات اشيا را بمشاعر دريابيد و بدلها مشاركات و مبايناتى كه در ميان ايشان باشد بسبب تكرار احساسات تعقل كنيد تا علوم بديهى شما را حاصل شود و به نظر در آن اكتساب علوم نظرى دست دهد پس ادوات استفادات و استفاضات از كلام و كتاب كه اسماع و ابصار است بشما ارزانى داشت و سلاطين قلوب را كه مميز اين مستفادات شمااند بر مسند تعقل متمكن ساخت * ( لَعَلَّكُمْ تَشْكُرُونَ ) * شايد كه شكر گوئيد بر اين نعمتها بعد از آن تنبيه فرمود بر نظر كردن در دلايل قدرت بقوله * ( أَ لَمْ يَرَوْا ) * آيا نمينگرند آدميان براى استدلال قدرت الهى * ( إِلَى الطَّيْرِ ) * بسوى مرغان * ( مُسَخَّراتٍ ) * در حالتى كه رام شدگانند براى پريدن باجنحه و اسباب هوائية * ( فِي جَوِّ السَّماءِ ) * در هوا ميان ارض و سما * ( ما يُمْسِكُهُنَّ ) * نگاه نميدارد ايشان را * ( إِلَّا اللَّه ) * مگر خداى و اگر نه ثقل جسد ايشان مقتضى سقوطست و علامت فوق آن نيست و دعامه در تحت آن نه كه ماسك آنها باشد * ( إِنَّ فِي ذلِكَ ) * بدرستى كه در تسخير طير براى طيران يعنى آفريدن ايشان بر وجهى كه ممكنست طيران ايشان و خلق جو بحيثى كه ممكن است طيران آنها در آن و امساك ايشان در هوا بر خلاف طبع آن * ( لآياتٍ ) * هر آينه نشانها است * ( لِقَوْمٍ يُؤْمِنُونَ ) * براى گروهى كه بگروند چه مؤمنان منتفعاند بر آنچه تفكر ميكنند در آنكه حقتعالى مرغان بر وضعى آفريده كه طيران مىتوانند نمود و هوا بر نمطى مخلوق ساخته كه در آن ممكن است ايشان را در آن پرواز كردن بر خلاف طبيعت پس ببال اين تفكرات در هواى معرفت پرواز نموده خود را باشيانى كرامت نشان\r\nتفكر ساعة خير من عبادة ستين سنة\r\nميرسانند\r\nپس در بيان نعمت ديگر ميفرمايد كه * ( وَاللَّه جَعَلَ لَكُمْ ) * و خداى بساخت از براى شما * ( مِنْ بُيُوتِكُمْ ) * از خانه هاى شما كه مبنى از سنك و خشت و چوب باشد * ( سَكَناً ) * آرامگاهى كه بوقت اقامه در آن ساكن توانيد بود * ( وَجَعَلَ لَكُمْ ) * و ساخت مر شما را * ( مِنْ جُلُودِ الأَنْعامِ ) * از پوست چهارپايان * ( بُيُوتاً ) * خانه ها چون قبه و خيمه كه از اديم سازند و مى\r\n","description":"","footnote":"","page_name":" 210 ","page_number":210},
  {"content":"\r\nتواند بود كه مراد اخذ و بر و صوف و شعر باشد از جلود چه از حيثية آنكه آنها ثابتاند در جلود صادق ميآيد بر آنكه آن جلود انعام است * ( تَسْتَخِفُّونَها ) * سبك مييابيد آن را ببرداشتن و با خود بردن * ( يَوْمَ ظَعْنِكُمْ ) * وقت سفر و رحلت شما * ( وَيَوْمَ إِقامَتِكُمْ ) * و بوقت اقامت شما يعنى حضر و يا نزول در منازل سفر * ( وَمِنْ أَصْوافِها ) * و پيدا كرد براى شما از پشمهاى انعام يعنى آنچه ميش را باشد * ( وَأَوْبارِها ) * و پشمهاى نرم كه شتر را باشد * ( وَأَشْعارِها ) * و مويهاى كه بز را بود * ( أَثاثاً ) * رختها از پوشيدنى و گستردنى * ( وَمَتاعاً ) * و برخوردارى از خريد و فروش آن * ( إِلى حِينٍ ) * تا هنگامى كه برقرار بود و از آن نفع توان گرفت و كهنه و ريزيده نشده باشد تا وقتى كه زنده‌ايد و گويند اين اشارتست به آنكه اين اشياء عنقريب سمت فنا پذيرد و هيچ عاقل امر فانى را بر نعيم باقى اختيار نكند * ( وَاللَّه جَعَلَ لَكُمْ ) * و خدا بپيدا كرده براى راحت شما * ( مِمَّا خَلَقَ ) * از آنچه آفريده از درخت و كوه و بنا * ( ظِلالًا ) * سايه ها تا بدان از تاب آفتاب پناه بريد * ( وَجَعَلَ لَكُمْ مِنَ الْجِبالِ ) * و پديد كرد براى شما از كوه ها * ( أَكْناناً ) * پوششها يعنى غارها و خانهاى تراشيده كه در آن ساكن ميشويد و اين جمع كن است * ( وَجَعَلَ لَكُمْ ) * و ساخت براى شما * ( سَرابِيلَ ) * پيراهنها يعنى پوشيدنيها چون جامه از صوف و كتان و پنبه و غير آن كه * ( تَقِيكُمُ الْحَرَّ ) * باز دارد شما را از ضرر گرما و ذكر سرما نكرد اكتفاء باحد الضدين است و يا تخصيص اين به جهت آنست كه وقابه گرما در بلاد عرب اهم است * ( وَسَرابِيلَ ) * و ديگر ساخت براى شما پيراهن از آهن چون زره و جوشن كه آن * ( تَقِيكُمُ ) * نگاه ميدارد شما را از سلاح دشمنان يعنى تيغ و نيزه و تير ايشان * ( بَأْسَكُمْ ) * در كارزار شما نعم مذكوره بر حسب عادت زندگانى بندگانست در مواضع مختلفه بعضى صحرانشيناند و محتاج سايه بانهااند از خيمه و غير آن تا از گرما و سرما و بارنده گى خود را نگاه دارند و بعضى در كوهستانها و مواضع سردسير تا از خانه هاى گل و چوب و رخنه هاى كوه منتفع شوند و برخى هميشه در كارزارند تا بواسطه پوشيدن زره و جوشن از آلات حرب دشمن ايمن گردند * ( كَذلِكَ ) * هم چنان كه اين نعمتهاى مر شما را تمام كرد * ( يُتِمُّ نِعْمَتَه عَلَيْكُمْ ) * تمام گرداند نعمت و نيكويى خود را بر شما * ( لَعَلَّكُمْ تُسْلِمُونَ ) * تا باشد كه شما نظر در اين امور كرده اسلام آريد و منقاد حكم او گرديد ابن\r\n","description":"","footnote":"","page_name":" 211 ","page_number":211},
  {"content":"\r\nعباس فرموده كه معنى آنست كه اى اهل مكه ميدانيد كه منعم اين نعم مذكوره او سبحانه است نه غير او پس تصديق بوحدانيت او كنيد و او را بيگانگى بپرستيد * ( فَإِنْ تَوَلَّوْا ) * پس اگر برگردند و اعراض كنند از اسلام * ( فَإِنَّما عَلَيْكَ ) * پس جز اين نيست كه بر تست اى محمد ( ص ) * ( الْبَلاغُ الْمُبِينُ ) * رسانيدن پيغام آشكارا و چون تو پيغام بديشان رسانيده باشى اعراض ايشان ترا زيان ندارد اينكلام از قبيل اقامت سبب است در مقام مسبب يعنى اگر از تو اعراض نمايند ضررى به تو نرسد زيرا كه بر تو همين تبليغ است و تو آن را رسانيده * ( يَعْرِفُونَ نِعْمَتَ اللَّه ) * ميشناسند مشركان نعمت خداى را كه شمرده شده برايشان و معترفند كه همه اينها از اوست * ( ثُمَّ يُنْكِرُونَها ) * پس انكار ميكنند آن را بپرستش غير منعم يا ميگويند كه اين نعمت او داده اما بشفاعت بتان يا در وقت سختى ميشناسند و در حال آسانى منكر ميشوند يا به زبان عارفند و بدل منكر و گويند مراد از نعمت حضرت رسالت است ( ص ) كه حقيقة وى را بمعجزات بينه ميشناسند و بعناد انكار او ميكنند و معنى ثم استبعاد انكار است بعد از معرفت * ( وَأَكْثَرُهُمُ الْكافِرُونَ ) * و بيشتر ايشان جاحدند از روى عناد و ذكر اكثر با آنكه همه كافر بودند به جهت آنست كه بعضى از ايشان حق را نميشناختند به جهت نقصان عقل يا تفريط در نظر و يا\r\nعدم قيام حجت برايشان زيرا كه به حد تكليف نرسيده بودند و يا آنكه اكثر در مقام كل واقع شده مانند قوله بَلْ أَكْثَرُهُمْ لا يَعْلَمُونَ * ( وَيَوْمَ نَبْعَثُ ) * و ياد كن روزى را كه برانگيزيم در آن * ( مِنْ كُلِّ أُمَّةٍ ) * از ميان هر گروهى * ( شَهِيداً ) * گواهى بر ايمان و كفر ايشان مراد پيغمبران امتست * ( ثُمَّ لا يُؤْذَنُ ) * پس بعد از اقامة شهادت انبياء بر امم خود دستورى ندهند * ( لِلَّذِينَ كَفَرُوا ) * مر آنان را كه كافر شدند در عذرخواهى يا در رجوع به دنيا و فايده اقامت شهادت انبياء با وجود علم حقتعالى به احوال ايشان شدت هولست در نفس ايشان نزد جميع انام ذكر ثم به جهت زيادتى آن چيز است كه ايشان را فرو گيرد از شدت منع از اعتذار و اقناط كلى از آنچه تمنا داشته باشند به آن از شفاعت بتان يا شهادت انبيا براى ايشان يعنى بالكليه نادم شوند از رستگارى و رشته اميد را از آن قطع كنند * ( وَلا هُمْ يُسْتَعْتَبُونَ ) * و ايشان مطالب نشوند باسترضاء اشتقاق آن از عتبى است بمعنى رضا يعنى نگويند كه شما خوشنود سازيد خداى را به اين وجه كه عملى كنيد كه خدا از شما خوشنود گردد زيرا كه آخرت سراى تكليف نيست بر خلاف معتقد نجار كه قائلست بر آنكه آخرت نيز سراى تكليفست و ماتريدى گفته كه ايشان را دستور اعتذار ندهند و اگر عذر خواهند از ايشان نپذيرند * ( وَإِذا رَأَى ) * و ياد كن چون ببينند\r\n","description":"","footnote":"","page_name":" 212 ","page_number":212},
  {"content":"\r\nروز قيامت * ( الَّذِينَ ظَلَمُوا ) * آنان كه شرك آوردند * ( الْعَذابَ ) * عذاب دوزخ را و دراندازند ايشان را بدوزخ فرياد برآرند و از مالك دوزخ تخفيف عذاب طلبند * ( فَلا يُخَفَّفُ ) * پس سبك كرده نشود * ( عَنْهُمْ ) * از ايشان عذاب دوزخ * ( وَلا هُمْ يُنْظَرُونَ ) * و نه ايشان مهلت داده شوند يعنى زمانى ايشان را مهلت ندهند و بىعذاب نگذارند * ( وَإِذا رَأَى الَّذِينَ أَشْرَكُوا ) * و چون ببينند آنان كه شرك آوردند * ( شُرَكاءَهُمْ ) * انبازان خود را يعنى بتان كه ايشان را شريك خدا ميگفتند يا شياطين جن و انس كه شريك ايشان شده بودند در كفر و ايشان را بر كفر داشته‌اند * ( قالُوا رَبَّنا ) * گويند مشركان اى پروردگار ما * ( هؤُلاءِ شُرَكاؤُنَا ) * اين گروهند شركاء ما * ( الَّذِينَ كُنَّا نَدْعُوا ) * آنان كه بوديم ما كه ايشان را ميپرستيديم * ( مِنْ دُونِكَ ) * بدون تو و يا فرمان ايشان ميشنيديم در كفر اين اعتراف ايشان باشد به آنكه در اين امر مخطى بودند * ( فَأَلْقَوْا ) * پس بيفكنند و القا كنند * ( إِلَيْهِمُ الْقَوْلَ ) * بسوى همه ايشان سخن را يعنى خداى بتان را گويا گرداند تا زود ايشان را جواب دهند و يا شياطين ايشان را گويند * ( إِنَّكُمْ لَكاذِبُونَ ) * بدرستى كه شما دروغ گويانيد يا شما ما را نميپرستيديد بلكه هواى خود را پرستش ميكرديد هرگز ما شما را نفرموديم بپرستش خود و مصداق وجه ثانى است قوله كَلَّا سَيَكْفُرُونَ بِعِبادَتِهِمْ و مقوى وجه اول قوله وَما كانَ لِي عَلَيْكُمْ مِنْ سُلْطانٍ إِلَّا أَنْ دَعَوْتُكُمْ فَاسْتَجَبْتُمْ لِي و در تبيان آورده كه نصارى و يهود و بنى مدلج چون عيسى و عزير و ملائكه را در بهشت بينند وقتى كه خود در دوزخ باشند گويند خدايا ما اينان را ميپرستيديم بامر ايشان پس آن دو پيغمبر و فرشتگان گويند شما دروغ مىگوييد ايشان شرمنده و مخذول گردند و حجة بر ايشان لازم شود انديشه ديگر كنند * ( وَأَلْقَوْا إِلَى اللَّه ) * و بيفكنند بخداى * ( يَوْمَئِذٍ السَّلَمَ ) * در آن روز صلح را يعنى از در صلح در آيند به اين وجه كه معترف شوند بگناه و گردن نهند حكم خداى را يا اسلام آرند و هيچ كدام سود ندارد بعد از استكبار ايشان از دين در دنيا * ( وَضَلَّ عَنْهُمْ ) * و گم گردد از ايشان يعنى باطل و زايل شود * ( ما كانُوا يَفْتَرُونَ ) * آنچه بودند كه دروغ بر ميبافتند از شفاعت بتان و دستگيرى ايشان چه بجاى شفاعت از ايشان تبرى و شناعت بينند و نيز از حال مشركان در آن روز خبر ميدهد * ( الَّذِينَ كَفَرُوا ) * آنان كه نگرويدند به خدا * ( وَصَدُّوا ) * و باز داشتند مردمان را * ( عَنْ سَبِيلِ اللَّه ) * از راه خدا يعنى از ايمان بوحدانيت حق تعالى و نبوت حضرت\r\n","description":"","footnote":"","page_name":" 213 ","page_number":213},
  {"content":"\r\nمصطفى ( ص ) * ( زِدْناهُمْ ) * بيفزايم ايشان * ( عَذاباً فَوْقَ الْعَذابِ ) * عذابى بالاى عذابى * ( بِما كانُوا ) * بسبب آنكه بودند كه بمنع مردمان از ايمان * ( يُفْسِدُونَ ) * تباهى ميكردند پس يك عذاب براى كفر ايشانست و ديگرى براى منع ديگران از اسلام و گفته‌اند زيادتى عذاب آنست كه ماران بزرگ خلقت و عقربان عظيم جثه بر ايشان گمارند و اينان از ايشان گريزان شده خواهند كه ميان آتش پنهان شوند\r\nسعيد بن جبير گفته كه كمترين عقربى كه در دوزخ باشد چند برابر شتر بختى باشد و كمترين مارى چند مقدار درخت خرماى بلند و تناور هر دوزخى را كه زخمى بزند چهل سال در آن باقى باشد و از ابن عباس نيز اين معنى منقولست و در زاد المسير آورده كه پنج جوى از روى گداخته به طرف ايشان روان گردد بسه جوى از آن معذب شوند در مقدار ساعات شبى از شبهاى دنيا و به دو جوى ديگر در مدت اندازه روزى از روزهاى آن جهان و گويند زيادتى عذاب بزمهرير باشد * ( وَيَوْمَ نَبْعَثُ ) * و ياد كن اى محمد ( ص ) روزى را كه برانگيزانيم در آن * ( فِي كُلِّ أُمَّةٍ ) * در ميان هر گروهى * ( شَهِيداً عَلَيْهِمْ ) * گواهى بر گفتار و كردار ايشان * ( مِنْ أَنْفُسِهِمْ ) * از نفسهاى ايشان يعنى پيغمبرى كه هم از ايشان مبعوث بود بديشان يا مؤمنان هر عصر بر كفار گواهى دهند و در اين دلالتست بر آنكه هر عصرى خالى نيست از كسى كه حجة باشد بر مردمان عصر * ( وَجِئْنا بِكَ ) * و بياريم ترا * ( شَهِيداً عَلى هؤُلاءِ ) * گواه بر اينگروه يعنى بر امت تا بر تصديق مؤمنان و تكذيب مشركان گواهى دهى افراد آن حضرت بذكر به جهت مزيت تشريف ويست و قوله * ( وَنَزَّلْنا عَلَيْكَ الْكِتابَ ) * استينافست غير متعلق بما قبل يعنى فرو فرستاديم بر تو قرآن را * ( تِبْياناً ) * در حالتى كه بيانى روشن است * ( لِكُلِّ شَيْءٍ ) * براى هر چيز از امور دين بتفصيل يا اجمال كه بيان آن حواله بسنت مطهره باشد پس بيان آنچه محتاج اليه است از شرعيات در احكام منصوصه ظاهر است اگر غير منصوص باشد ببيان نبوى و ائمه معصومين صلوات اللَّه عليهم اجمعين كما قال أَطِيعُوا اللَّه وَأَطِيعُوا الرَّسُولَ وَأُولِي الأَمْرِ مِنْكُمْ پس قرآن مفصلا و مجملا تبيان همه چيز است * ( وَهُدىً وَرَحْمَةً ) * و راه نمودنست به حق و بخشايش بر همه اگر به دو بگروند چه حرمان محروم از تفريط خودش است از نظر كردن در آن * ( وَبُشْرى ) * و مژده است ببهشت * ( لِلْمُسْلِمِينَ ) * مر مسلمانان را خاصه\r\nبعد از آن بيان طريقه حسنه مىكند كه فاعل آن از مهالك دارين خلاص شده به منزل سعادت كه روضه رضوان\r\n","description":"","footnote":"","page_name":" 214 ","page_number":214},
  {"content":"\r\nاست قرار گيرد و ميفرمايد كه * ( إِنَّ اللَّه يَأْمُرُ بِالْعَدْلِ ) * بدرستى كه خدا ميفرمايد براستى يعنى در همه چيز خواه در اعتقاد چون توحيد كه متوسط است ميان تعطيل و تشريك و فعل كه آن متوسط است ميان جبر و قدر عمل يعنى تعبد به اداء واجب كه متوسط است ميان بطالت و ترهب و خواه در اخلاق چون جود كه متوسط است ميان بخل و تبذير و شجاعت كه متوسط است ميان جبن و تهور * ( وَالإِحْسانِ ) * و ميفرمايد بنيكويى كردن در طاعات بحسب كميت چون تطوع بنوافل و يا به حسب كيفيت چنان كه كلام سيد انام عليه الصلاة و السلام كه\r\nالاحسان ان تعبد اللَّه كانك تراه فان لم تكن تراه فانه تراك\r\nاز آن خبر ميدهد از عبد اللَّه عباس مرويست كه عدل اينجا توحيد است و احسان اداء فرائض و بروايت ديگر عدل گفتار لا إله الا اللَّه است و احسان اخلاص بجاى آوردن و يا عدل در افعال است و احسان در اقوال يعنى در فعل عادل باشند و در قول محسن يا عدل انصاف است و انتصاف و احسان انصافست بدون انتصاف * ( وَإِيتاءِ ذِي الْقُرْبى ) * و ديگر امر مىكند بعطاء دادن خويشاوندان نزديك و رسانيدن بايشان آنچه بدان محتاج باشند اين تخصيص بعد از تعميم است جهت مبالغه و از ابو جعفر ( ع ) مرويست كه مراد قرابت رسولست ( ص ) حقتعالى در آيه كريمه فَأَنَّ لِلَّه خُمُسَه وَلِلرَّسُولِ وَلِذِي الْقُرْبى براى ايشان خمس مفروض ساخته بر بندگان ( و ينهى عن المنكر ) و نهى مىكند شما را از عمل زشت كه افراط است و اصرار در متابعت قوت شهوانى چون زنا و لواطه كه اقبح احوال انسانست و اشنع آن * ( الْمُنْكَرِ ) * و از فعلى كه انكار آن كنند بر مباشر آن در اجراى قوت غضبى در غير موقع آن چون قتل انفس و غصب اموال * ( وَالْبَغْيِ ) * و از ستمكارى يعنى صفت شيطنت كه مقتضاى قوت و هميت مانند استعلا و استيلا بر مردمان و تبختر و تكبر بر ايشان ابن عباس فرموده كه مراد بفحشاء زنا است و بمنكر آنچه در شريعت اسلام نشناسند و جايز نباشد عمل به آن و بغى كبر و ظلم از سفيان بن عيينه نقلست كه عدل استوا سريره است و علانيه و احسان آنكه سريره احسن از علانيه باشد و فحشا و منكرانست كه علانيه احسن باشد از سريره و در مجمع آورده به جمع ميان اوصاف ثلثه در نهى با آنكه هر يك منكر و فاحش است و ظلم به جهت تفصيل آن چيزيست كه منهى عنه است زيرا كه فحشا گاهست كه انسان در نفس خود مىكند از فعل قبيح و اظهار آن نميكند و منكر هر چيزى است كه ظاهر سازد بر مردمان از آنچه واجب شد بر ايشان انكار آن و بغى ظلم بر غير است بر وجه تطاول * ( يَعِظُكُمْ ) * پند ميدهد خدا شما را بامر و نهى و تميز ميان خير و شر * ( لَعَلَّكُمْ تَذَكَّرُونَ ) * شايد كه پند گيريد و بر مأمورات اقدام نمائيد و\r\n","description":"","footnote":"","page_name":" 215 ","page_number":215},
  {"content":"\r\nاز منهيات اجتناب كنيد بدانكه اين آيه جامع خير و شر است چه هيچ چيزى نيست مگر كه مندرجست در اقسام مامورات آن و هيچ شرى نيست الا كه اندراج دارد در منهيات آن و به جهت آنكه موعظه ايست جامعه جميع خطبا روز جمعه در آخر خطبه ميخوانند و از ابن مسعود مرويست كه هى اجمع آية فى القرآن للخير و الشر از عثمان بن مظعون رضى اللَّه منقولست كه من در بدايت حال اسلام نياوردم مگر بواسطه آنكه شرم داشتم از مبالغه پيغمبر ( ص ) و ايمان در دل من قرارى و رسوخى نداشت تا روزى كه نزد آن حضرت بودم و با وى مكالمه ميكردم كه ناگاه رسول ( ص ) چشم را بر آسمان گماشت و بتدريج چشم مبارك فرو ميآورد تا بجانب دست راست آنكه ساعتى نيك بآنجانب متوجه بود و همچه كسى كه گوش با سخن كسى كند و سر ميجنبانيد چون كسى كه مستمع چيزى باشد پس ساعتى به آسمان نگاه ميكرد همچون شخصى كه از پى چيزى نگرد و بعد از آن راست نشست و متوجه من شد گفتم يا رسول اللَّه ( ص ) من بسى با تو نشسته‌ام هرگز از تو اين نوع چيزى را مشاهده نكردم سبب اين چه بود فرمود جبرئيل به من آمد و اين آيه آورد چون حضرت آن را بر من خواند هر شبهه كه داشتم زايل گشت بدين اسلام تصديق كردم و از مجلس آن حضرت بيرون آمده اين آية را بوليد مغيره خواندم گفت اى پسر برادر من ديگر باره اعاده كن باز خواندم گفت ( ان له و اللَّه لحلاوة و ان اعلاه لمثمر و ان اسفله لمعرق و ما هو بقول البشر ) و ابو جهل بعد از استماع اين آيه گفت بتحقيق كه حقتعالى محمد ( ص ) را بمكارم اخلاق امر فرمود و در ضلال الصفا آورده كه سبب اسلام اكثم بن صيفى كه از اكابر عرب و حكماى ايشان بوده همين آيه است قتاده بعد از قرائت اين آيه گفت كه ( امر اللَّه سبحانه بمكارم الاخلاق و نهاهم عن سفاسف الاخلاق ) و نيز از عثمان مظعون مرويست كه من آيه را بر عم پيغمبر ( ص ) ابو طالب بن عبد المطلب خواندم كه يا آل\r\nقريش ( اتبعوا محمدا ترشدوا فانه لا يامركم الا بمكارم الاخلاق ) و در تفسير كاشفى مذكور است كه علما را در بيان اين مامورات و منهيات سخن بسيار است از آن جمله گفته‌اند كه عدل كلمه شهادت است يا خلع انداد يا طاعت در سر و جهر يا انصاف يا اداء فرايض يا حكم بسويه در حقوق و احسان بذل و انعام است يا عفو از جرايم يا صبر بر امر و نهى و يا اداء نوافل يا اداء نيكى فرمودن در عوض بدى يا اخلاص در عمل يا مشاهده در عبادات يا ايثار بر غير يا دوست داشتن براى ديگران آنچه براى خود دوست ميدارد و كار شمردن براى غير آنچه براى نفس خود كار ميشمارد * ( إِيتاءِ ذِي الْقُرْبى ) * صله رحم است و نيكويى كردن با ايشان بدانچه فاضل باشد از معيشت او و اگر درويش است و فضل عيشى ندارد يارى دهد ايشان را در مهمات ايشان بتن خود و اگر ضعيف و عاجز است و آن نيز نتواند در باره ايشان دعا كند فحشا زنا است يا آنچه پوشيده كند از عملهاى زشت يا بخل يا استهانة شريعت يا افراط در گناه يا آنچه در شرع حدى بر آن مترتب است يا\r\n","description":"","footnote":"","page_name":" 216 ","page_number":216},
  {"content":"\r\nمخالفت قول و فعل و منكر شركست يا آنچه عقل او را منكر بود يا در شرع وجهى نداشته باشد يا هر چه بر آن وعيدى من عند اللَّه مقرر بود يا آنچه خداى را بخشم آورد يا اصرار بر گناه و بغى ظلمست يا كبر يا تعظم و تطاول بىسببى يا تجسس عيوب مردمان يا غيبت ايشان يا طعن بر مؤمنان يا تجاوز از حق بباطل در لطايف التقرير در تفسير اين آيه آورده كه استقامت ملك بسه چيز مامور به است و اضطراب آن هم بسه چيز منهى عنه و هر يك از آنها ثمره عدل ظفر و نصرتست و نتيجهء احسان ثنا و مدح است و فايده صله رحم انس و الفت و اما نتيجه فحشا فساد دين و دنيا است و ثمره منكر بر انگيختن اعدا و حاصل بغى محروم ماندن از منتهى و در فصول فرمود كه عدل توحيد است و محبت حقتعالى و احسان دوستى پيغمبر و فرستادن صلوات بر او * ( وَإِيتاءِ ذِي الْقُرْبى ) * محبت اهل بيت عليهم السلام است و در وسيط گفته كه عدل در افعالست و احسان در اقوال پس نبايد كرد مگر آنچه صفت عدل بر آن صادق آيد و نبايد گفت مگر آنچه اسم احسان به روى راست بود و سلمى در حقايق ذكر كرده كه فحشا كذب و بهتانست و هر زشتى كه در اقوال بود و منكر ارتكاب معاصيست و هر بدى كه در افعال باشد و در بحر الحقايق گفته كه عدل آنست كه هر چه به تو داده‌اند از آلات جسمانى و قواى روحانى و علوم و اموال دنيوى همه در طلب حق صرف كنى كه صرف آنها در طلب غير ظلم است و احسان آنكه هر نوع نيكويى كه توانى قولا و فعلا بجاى آرى و ايتاء ذى القربى آنكه با نزديكان نيكى كنى و نزديكتر همه به تو نفس تو است او را از مهالك هوا باز دارى و فحشا چيزيست كه تو را از خدا باز دارد و منكر آنكه ضلال و بدعت بر او مترتب شود و بغى هم صورت صفات نفسانى است آن را به قوت رياضت ببايد شكست تا قواعد سلوك درستى يابد زيرا كه به حكم ( اعدا عدوك اللتى بين جنبيك ) بدترين اعدا نفس است * ( وَأَوْفُوا ) * و وفا كنيد * ( بِعَهْدِ اللَّه ) * به پيمان خداى * ( إِذا عاهَدْتُمْ ) * چون عهد بستيد مراد عهد الست است يا عهود كه ميان مردمان مىباشد نزد بعضى نزول اين آيه در ميان جمعى است كه با حضرت رسالت ( ص ) در مكه عهد بسته و بواسطه غلبه قريش و ضعف مسلمانان جزع و اضطراب در ايشان پديد آمد شيطان خواست كه ايشان را بفريبد تا نقض عهد پيغمبر كنند حقتعالى بدين آيه ايشان را بر منهج وفا ثابت قدم گردانيد و فرمود كه عهد بوفا كنيد * ( وَلا تَنْقُضُوا الأَيْمانَ ) * و مشكنيد سوگندها را يعنى پيمان را * ( بَعْدَ تَوْكِيدِها ) * پس از استوارى آنها بسوگند به خدا * ( وَقَدْ جَعَلْتُمُ اللَّه ) * و حال آنكه گردانيده‌ايد حضرت عزت را * ( عَلَيْكُمْ ) * بر پيمانهاى خود * ( كَفِيلًا ) * گواه * ( إِنَّ اللَّه يَعْلَمُ ) * بدرستى كه خدا ميداند * ( ما تَفْعَلُونَ ) * آنچه ميكنيد از نقض عهد و سوگند و در كنز آورده كه عهد اينجا اعم از آنست كه به نذر\r\n","description":"","footnote":"","page_name":" 217 ","page_number":217},
  {"content":"\r\nباشد يا عهد و\r\nيا يمين لهذا قال * ( وَلا تَنْقُضُوا الأَيْمانَ بَعْدَ تَوْكِيدِها ) * و در اين آيه دو حكم است يكى وجوب وفا بعهد دوم وجوب وفا بمقتضاى يمين و بتواكيد متعدده تاكيد اين فرموده يكى * ( جَعَلْتُمُ اللَّه عَلَيْكُمْ كَفِيلًا ) * اى رقيبا چه كفيل مراعى احوال مكفولست پس حفيظ باشد بر او دويم ( ان اللَّه يعلم ما تفعلون من الوفاء و عدمه ) چه اين متضمن تهديد عظيم است از نكث و حث بر وفا نمودن به آن سوم تشبيه معاهدان در نقض و عدم وفا به حال زنى كه نقض غزل خود كند بعد از قوت و محكمى آن كما قال * ( وَلا تَكُونُوا ) * و مباشيد * ( كَالَّتِي نَقَضَتْ ) * مانند زنى كه بشكافت و باز گشاد * ( غَزْلَها ) * ريسمان رشته خود را * ( مِنْ بَعْدِ قُوَّةٍ ) * پس از قوت يعنى استحكام و شدت قتل آن * ( أَنْكاثاً ) * در حالتى كه آن غزل رسنهاى تاب باز داده باشد و تواند بود كه انكاثا مفعول دويم نقضت باشد چه آن متضمن تصيير است يعنى مانند زنى كه رسنها را بعد از آنكه تاب داده باشد و محكم و قوى ساخته تاب باز دهد و پاره پاره گرداند مرويست كه در عرب زنى بود نام او ريطه بنت سعيد بن نيم و دمياطى گفته كه خطيه نام داشت و ملقب بود بحمقاء يا خضراء يا خرقا و او را كنيزان بودند دوكى داشت مقدار يك ارش و فلكه بزرگ در آن كرده و آن زن از اول بامداد تا نصف النهار خود پشم ميرشت و كنيزان را رشتن ميفرمود و بعد از نصف النهار ميگفت تا از آن ريسمانها تاب باز ميدادند تا خراب و ضايع ميشد و پيوسته عادت او اين بودى حقتعالى تشبيه ميفرمايد شكستن عهد را بپاره كردن ريسمان آن زن و ميفرمايد كه چنانچه آن زن حمقا رسن تاب باز داده خود را ضايع مىكند مردم عاقل بايد كه سر رشته عهد خود را بسر انگشت نقض پاره نكنند تا به حكم وَأَوْفُوا بِعَهْدِي أُوفِ بِعَهْدِكُمْ جزاى وفا بيابند چهارم توبيخ ايشان در نقض عهد بقوله * ( تَتَّخِذُونَ أَيْمانَكُمْ ) * حالست از ضمير و لا تكونوا يعنى ميباشيد همچه آن زن در حالتى كه فرا گيريد عهد و سوگند خود را * ( دَخَلًا بَيْنَكُمْ ) * خيانت و دغلى و مكر در ميان خود اصل دخل آن چيزيست كه در شيء داخل سازند و حال آنكه از آن جنس نباشد و جوهرى گفته كه الدخل هو المكر و الخديعة و هو منقول من قولهم فلان دخل فى بنى فلان اذا انتسب اليهم و لم يكن منهم و قوله * ( أَنْ تَكُونَ أُمَّةٌ ) * مجرور المحل است به حرف جر مقدر يعنى در سوگند و عهود خود مكر و خيانت ميكنيد بسبب آنكه هستيد گروهى يعنى كفار * ( هِيَ أَرْبى مِنْ أُمَّةٍ ) * كه ايشان زياده از گروهى ديگرند در عدد و مال يعنى از مسلمانان مراد آنست كه عذر مياريد در نقض عهد بسبب آنكه قريش را از مسلمانان بيشتر و مال ايشان را وافرتر بينيد و به جهت اين حيله بازى آغاز كرده خواهيد كه باز بكفر خود رجوع كنيد يا معنى آنست كه شما چون\r\n","description":"","footnote":"","page_name":" 218 ","page_number":218},
  {"content":"\r\nسوگند خورديد بر امرى در حين قلت و ضعف خود و بعد از آن كه حقتعالى تكثر عدد و عدد شما كرد مشكنيد ايمان خود را بلكه بر آن ثابت باشيد اربى منصوب المحل است بر خيريه و هى ضمير فصلست پنجم از امور مذكوره مؤكده وجوب وفا بر عهد اينست كه * ( إِنَّما يَبْلُوكُمُ اللَّه ) * جز اين نيست كه خدا ميآزمايد شما را * ( بِه ) * بامر بوفاى عهد يعنى تا بر عالميان ظاهر گردد كه چنك اعتصام در حبل وفاى عهد ميزنيد و بعهد خدا و بيعت پيغمبر ( ص ) وفا ميكنيد يا آنكه بكثرت قريش و شوكت ايشان و قلت مؤمنان و ضعف ايشان مغرور شده نقض آن مىكنيد و يا بر مردمان ظاهر شود كه در حين قوت و شوكت شما بعد از ضعف و قلت شما نقض خواهيد كرد يا بر آن ثابت قدم خواهيد شد گويند ضمير به راجعست بقوله * ( أَنْ تَكُونَ أُمَّةٌ ) * چه آن بمعنى مصدر است يا راجع بربو يعنى اختيار بر شما كند بر بو و كثرت قريش در ثبوت بر بيعت و نقض آن پس بر سبيل تهديد فرمود كه * ( وَلَيُبَيِّنَنَّ لَكُمْ ) * و هر آينه پيدا كند براى شما * ( يَوْمَ الْقِيامَةِ ) * روز رستخيز * ( ما كُنْتُمْ فِيه ) * آنچه هستيد كه در آن * ( تَخْتَلِفُونَ ) * اختلاف ميكنيد در شان بعث و جزا و در وقتى كه پاداش شما دهد بر اعمال شما به ثواب و عقاب و در اين\r\nآيه چند فايده است يكى آنكه در آن اشارتست به آنكه حكم يمين و عهد يكيست و لهذا تعبير فرموده از عهد يمين فى قوله وَلا تَنْقُضُوا الأَيْمانَ بَعْدَ تَوْكِيدِها در عقب وَأَوْفُوا بِعَهْدِ اللَّه دوم آنكه نذر و يمين مشتركند در آنكه مطلق باشند يا مشروط و در آنكه شرط طاعت باشد يا فعل مباح يا زاجر از محرم يا از مكروه و اخيرين مخالف اولند و در آنكه جزا در اول نيست مگر طاعت و جزاء اخيرين اعمست چه آن گاه است كه مباحست با تساوى طرفين در دين و دنيا بمقتضاى عهد يا يمين اما اگر احد طرفين آن راجح باشد در هر دو پس اگر آن متعلق شرط شده وفا به آن واجبست و اگر غير آنست جايز است مخالفت\r\nلقوله ( ص ) من حلف على يمين قراى غيرها خير امنها فليات الذى هو خير\r\nو نزد ما موجب كفاره نميشود بخلاف عامه سيم مدلول لفظ ثلاثه اگر شرعيست واجبست كه عمل بر آن كند و اگر عرفيست بنا بر عرف نهد و اگر نه مدلول آن لغت خواهد بود ( چهارم ) نقض مخالفت آن چيزيست كه يمين و عهد بر آن واقع شده چه فعل و ترك به يمين و عهد واجب مىشود و ترك واجب حرامست پنجم بعد توكيدها كه بمعنى توثيق ايمانست بذكر خدا دالست بر آنكه ناذر و حالف هر گاه كه ذكر نكرده باشد اسم خداى را محلوف عليه و معاهد بر او واجب نميشود و مخالفت آن جايز است بر كراهت و اگر يمين و عهد بر فعل محرم واقع شده باشد واجبست مخالفت آن * ( وَلَوْ شاءَ اللَّه ) * و اگر خواستى خدا يعنى حكمت او تقاضا كردى * ( لَجَعَلَكُمْ ) * هر آينه گردانيدى شما را * ( أُمَّةً واحِدَةً ) * يك\r\n","description":"","footnote":"","page_name":" 219 ","page_number":219},
  {"content":"\r\nگروه متفق بر اسلام بر وجه قسر و جبر * ( وَلكِنْ يُضِلُّ ) * و ليكن فرو ميگذارد در ضلالت و خذلان * ( مَنْ يَشاءُ ) * هر كه را ميخواهد يعنى كسانى كه با وجود ظهور معجزات بينه و دلالات واضحة به جهت فرط عناد نظر در آن نكرده اختيار ايمان نكنند حقتعالى ايشان را فرو گذارد و نظر لطف از ايشان باز گيرد * ( وَيَهْدِي مَنْ يَشاءُ ) * و راه نمايد بتوفيق الطاف هر كه را خواهد يعنى كسانى كه بر طريق استرشاد تامل و تفكر در آيات الهى كنند حقتعالى ايشان را توفيق هدايت كرامت فرمايد و مثل اينست كريمهء وَلَوْ شاءَ اللَّه لَجَمَعَهُمْ عَلَى الْهُدى و ذكر وجوه معانى اضلال و هدايت در سورة البقره مذكور شده * ( وَلَتُسْئَلُنَّ ) * و هر آينه سؤال كرده خواهيد شد در محشر * ( عَمَّا كُنْتُمْ تَعْمَلُونَ ) * از آنچه بوديد كه عمل كرديد مراد سؤال تبكيت و مجازاتست و بعد از تاكيد و مبالغه در قبح نقض عهد تصريح فرموده بنهى از آن و فرمود كه * ( وَلا تَتَّخِذُوا أَيْمانَكُمْ ) * و فرا نگيريد سوگندان خود را * ( دَخَلًا ) * غدر و مكر * ( بَيْنَكُمْ ) * ميان يكديگر * ( فَتَزِلَّ قَدَمٌ ) * كه بلغزد قدم از شارع اسلام * ( بَعْدَ ثُبُوتِها ) * پس از استوارى آن مراد بقدم اقدام است و توحيد و تنكير به جهت دلالتست بر آنكه زلل قدم واحد عظيمست فكيف باقدام كثيرة * ( وَتَذُوقُوا السُّوءَ ) * و بچشيد اندوه و رنج در دنيا * ( بِما صَدَدْتُمْ ) * بسبب باز ايستادن شما * ( عَنْ سَبِيلِ اللَّه ) * از راه خدا يعنى از وفا بعهد و يا بسبب منع كردن شما غير خود را از راه خدا چه اين سنت سيئه مىشود كه مردمان بر آن عمل ميكنند * ( وَلَكُمْ ) * و مر شما راست در آخرت * ( عَذابٌ عَظِيمٌ ) * عذابى بزرگ اين تهديد عظيم است مر ضعفاى اهل اسلام را كه ميخواستند از عهد رسول ( ص ) برگردند و قريش ايشان را وعده ميدادند كه اگر رجوع بدين ما كنيد بر اينوجه منافع بشما رسانيم حقتعالى فرمود كه * ( وَلا تَشْتَرُوا ) * و مخريد يعنى بدل مكنيد * ( بِعَهْدِ اللَّه ) * عهد خدا و بيعت او را * ( ثَمَناً قَلِيلًا ) * ببهاى اندك كه آن مال حقير دنيويست كه قريش شما را وعده ميدادند * ( إِنَّما عِنْدَ اللَّه ) * بدرستى كه آنچه نزديك خدايست براى وفاداران از نصرت و نعيم دنيا و ثواب آخرت * ( هُوَ خَيْرٌ لَكُمْ ) * آن بهتر است شما را از آنچه قريش وعده مىكنند * ( إِنْ كُنْتُمْ تَعْلَمُونَ ) * اگر هستيد كه بدانيد آن را يا اگر از اهل علم و تميزيد از جعفر بن محمد صادق ( ع ) مرويست كه\r\nنزلت هذه الآيات فى ولاية على و ما كان من قول رسول اللَّه ( ص ) سلموا على على بإمرة المؤمنين ( ع )\r\nيعنى آيات مذكوره در ولايت على بن ابى طالب ( ع ) و بيعت او نازل شد چون رسول ( ص ) مردمان را فرموده\r\n","description":"","footnote":"","page_name":" 220 ","page_number":220},
  {"content":"\r\nكه سلام كنيد بر او بامير مؤمنان يعنى بگوئيد كه السلام عليك يا امير المؤمنين و نيز در ترغيب وفا بعهد و بيعت ميفرمايد كه * ( ما عِنْدَكُمْ ) * و آنچه نزديك شما است از اعراض دنيويه * ( يَنْفَدُ ) * منقضى گردد و سپرى گردد * ( وَما عِنْدَ اللَّه ) * آنچه نزديك خدايست از خزاين رحمت * ( باقٍ ) * هميشه است و هرگز منقرض نگردد اين تعليل حكم سابق است و دليل بر آنكه نعيم اهل جنت باقى است * ( وَلَنَجْزِيَنَّ ) * و هر آينه جزا دهيم * ( الَّذِينَ صَبَرُوا ) * آنان را كه صبر كردند بر فاقه و فقر يا بر مشقت تكاليف يا بر آزار كفار يا شكيبايى نمودند بر عهد و پيمان خود يعنى اهل بيت پيغمبر ( ص ) را كه بر بينوايى صبر كردند و از عهد برنگشتند بدهيم * ( أَجْرَهُمْ ) * مزد ايشان را كه نعم بهشت است و مضاعفه ثواب * ( بِأَحْسَنِ ما كانُوا ) * بنيكوترين آنچه بودند كه از روى اخلاص * ( يَعْمَلُونَ ) * عمل ميكردند يعنى به آنچه راجح باشد بر اعمال ايشان چون واجبات و مندوبات يا بجزاى نيكوتر از اعمال ايشان در تفسير زاهد مذكورست كه يكى از ايشان راصد طاعت بود از يك جنس چون نماز يا روزه يا زكات يا صدقه و يكى از ميان آن صد بهتر و تمامتر باشد ثواب آن يكى كه نيكوتر است به تمام بدهيم و باقى را هم بپذيريم و ثواب هر يك مثل آن را بهتر يا برابر دهيم * ( مَنْ عَمِلَ صالِحاً ) * هر كه بكند كردار شايسته * ( مِنْ ذَكَرٍ أَوْ أُنْثى ) * از مرد يا زن * ( وَهُوَ مُؤْمِنٌ ) * و او مؤمن بود چه عمل بدون ايمان استحقاق ثواب ندارد * ( فَلَنُحْيِيَنَّه ) * پس هر آينه زندگانى دهيم او را در دنيا * ( حَياةً طَيِّبَةً ) * زندگانى خوش يعنى او را توانگر گردانيم بنعيم دنيوى و يا توفيق دهيم او را بر صبر بر فاقه و قناعت و رضا بقسمت و مع ذلك متوقع اجر عظيم باشد در آخرت بخلاف كافر كه بعسرت معيشت گرفتار شود و اگر توانگر باشد حرص و خوف فوات منقص عيش او باشد و مع ذلك در آخرت به عذاب دائمى گرفتار شود و گفته‌اند كه حياة طيبه حلاوة طاعتست ضحاك گفته كه هر كه ايمان آورده و عمل صالح كند اگر چه درويش باشد زندگانى او خوش باشد و هر كه فاسق باشد و عمل صالح نكند زندگانى او ناخوش بود اگر چه توانگر باشد و گفته‌اند حياة طيبه در بهشت خواهد بود چه زندگى در دنيا بىشوب تنقيص و تفرقه نيست و نزد محققان حياة طيبه استغفار است باللَّه عما سوى اللَّه\r\n\r\nچون تو دارم همه دارم دگرم هيچ نيايد\r\n\r\n* ( وَلَنَجْزِيَنَّهُمْ أَجْرَهُمْ ) * هر آينه بدهيم مزد ايشان را * ( بِأَحْسَنِ ما كانُوا يَعْمَلُونَ ) * بنيكوترين كارى كه ميكنند تكرير جهت تاكيد است ابو صالح روايت كرده كه جمعى يهودان و ترسايان و بتپرستان با هم مجالست\r\n","description":"","footnote":"","page_name":" 221 ","page_number":221},
  {"content":"\r\nكرده گفتند كه ما بهتر و فاضلتر از مسلمانانيم حقتعالى آيهء * ( مَنْ عَمِلَ صالِحاً ) * تا آخر فرو فرستاد جهة رد قول ايشان و چون حقتعالى امر بطاعت ايشان كرد در عقب آن بندگان را باستعاذه فرموده از شر وسوسهء شيطانى و فرمود كه * ( فَإِذا قَرَأْتَ الْقُرْآنَ ) * پس اى محمد ( ص ) چون كه بخوانى قرآن را * ( فَاسْتَعِذْ بِاللَّه ) * پس پناه جوى بخداى * ( مِنَ الشَّيْطانِ الرَّجِيمِ ) * از شر ديو رانده شده يعنى بگو اعوذ باللَّه من الشيطان الرجيم تا در قرائت از وسوسه و ذلل و خطل ايمن باشى و معنى اذا قرات اذا اردت التلاوه است كقوله إِذا قُمْتُمْ إِلَى الصَّلاةِ فَاغْسِلُوا و قولك اذا صليت فكبر چه همه علماء اهل البيت و جمهور عامه بر آنند كه استعاذه پيش از قرائت است و ابو هريره گفته كه بعد از قرائت و اين مذهب داود است تمسك به ظاهر قرآن و سنت است كه اين را آهسته خوانند تا فرق باشد ميان قرآن و غير ان و اقوال مختلفه در صيغه استعاذه و ترجيح قول اقوى در آن و حقيقة معنى استعاذه و شيطان و رجيم و ثواب مستعيذ در فاتحة الكتاب مذكور شد در كنز آورده كه در اين مقام چند فايده است يكى حقيقة خطاب با پيغمبر ( ص ) است و امت در تحت آن داخلاند بدليل تا سى دوم مرويست از ابن مسعود كه من قرائت ميكردم بر رسول ( ص ) گفتم اعوذ باللَّه السميع العليم من الشيطان الرجيم فرمود\r\nيا بن ام عبد قل اعوذ باللَّه من الشيطان الرجيم هكذا اقرانيه جبرئيل ع عن القلم عن اللوح المحفوظ\r\nو لفظ قرآن نيز موافق اينست و بعضى بطريق اول قرائت كرده‌اند و اصح ثانيست چنان كه مذكور شد سيم اكثر علماء بر آنند كه اينجا امر براى استحبابست و نزد بعضى از علما براى وجوبست و اول اقوى است جهة اصالة برائة و نيز اول قول اكثر است چهارم مستحبّ است اسرار بان و اگر چه در جهريه باشد اجماعا پنجم محل آن نزد مادر ركعت اولست نه غير ان و فعل پيغمبر ( ص ) و ائمه هدى دالست بر اين و غيرها گفته‌اند كه در هر ركعت سنت است ششم نزد علماء حنفيه از سنن صلوات است نه قرائت و نزد ايشان مستحبّ است ماموم را و اگر چه قرائت نكند و همچنين سنتست مسبوق را و اين ممنوعست زيرا كه لفظ قرآن دالست بر خلاف آن بلكه از سنن قرائت است بعد از آن در بيان فايده استعاذه ميفرمايد كه * ( إِنَّه لَيْسَ لَه ) * بدرستى كه نيست مر ابليس را * ( سُلْطانٌ ) * تسلطى و غلبهء * ( عَلَى الَّذِينَ آمَنُوا ) * بر آنان كه گرويده‌اند چه ايشان پناه به حق ميگيرند از شر او * ( وَعَلى رَبِّهِمْ ) * و بر پروردگار خود در رفع وساوس * ( يَتَوَكَّلُونَ ) * توكل مينمايند پس ذكر سلطنة بعد از امر باستعاذه بجهة آنست كه تا توهم نشود كه شيطان را سلطنتى باشد بر اهل ايمان يعنى شيطان قادر نيست بر آنكه بر كفر و معاصى اهل ايمان را\r\n* ( إِنَّما سُلْطانُه ) * جز\r\n","description":"","footnote":"","page_name":" 222 ","page_number":222},
  {"content":"\r\nاين نيست كه تسلط آن * ( عَلَى الَّذِينَ يَتَوَلَّوْنَه ) * بر آنان است كه او را دوست ميدارند و اطاعة او ميكنند و وسوسه او را قبول ميكنند * ( وَالَّذِينَ هُمْ ) * و آنان كه ايشان * ( بِه ) * بسبب شيطان * ( مُشْرِكُونَ ) * شرك آرندگانند به خدا آورده‌اند كه كفار از مكه بوقت نسخ بعضى از احكام گفتند محمد ( ص ) با ياران خود سخريه مىكند و امروز ايشان را كارى ميفرمايد و روزى ديگر از آن نهى مىكند غالب آنست كه او افتراى كند بر خدا و از تلقاى نفس خود سخن ميگويد آيه آمد كه * ( وَإِذا بَدَّلْنا ) * و چون بدل كنيم * ( آيَةً مَكانَ آيَةٍ ) * آيتى ناسخ را بجاى آيتى منسوخ در لفظ يا در حكم * ( وَاللَّه أَعْلَمُ ) * و خدا داناتر است * ( بِما يُنَزِّلُ ) * به آنچه فرو ميفرستد از ناسخ جهة حكمت و مصلحت چه جايز است كه حكمى مصلحة باشد در وقتى يعنى مصالح باختلاف اوقاتست مانند اختلاف اجناس و صفات و بعد از آن مفسده شود در وقت ديگر و به جهت اين نسخ حكمى مىكند به حكم ديگر اين جمله معترضه بود براى بيان حكمت در حسن نسخ و توبيخ كفار بر آن گفتار و تنبيه بر فساد سند ايشانست با پيغمبر ( ص ) و جواب از اينست كه * ( قالُوا ) * گويند كافران * ( إِنَّما أَنْتَ مُفْتَرٍ ) * جز اين نيست كه تو افترا كنندهء بر خدا و از خود سخن مىگويى * ( بَلْ ) * نه چنين است كه ميگويند بلكه * ( أَكْثَرُهُمْ لا يَعْلَمُونَ ) * بيشتر ايشان نميدانند حكمت ناسخ و اثبات احكام را و خطا را از ثواب امتياز نميكنند و نيز بجهة مبالغه در رد قول كفار ميفرمايد * ( قُلْ ) * بگو اى محمد ( ص ) ايشان را كه * ( نَزَّلَه ) * فرود آورد آن را يعنى قرآن را * ( رُوحُ الْقُدُسِ ) * روح پاكيزه كه جبرئيل است * ( مِنْ رَبِّكَ ) * از نزد پروردگار تو * ( بِالْحَقِّ ) * در حالتى كه ملبس بود به حق و صواب نه باطل و خطاب اضافه روح بقدس كه بمعنى طهر است از قبيل حاتم الجود است و مراد جبرئيل است و در تنزيل تنبيه است بر آنكه انزال آن بر سبيل تدريج است بر حسب مصالح مقتضى تبديلست حاصل كه حقتعالى قرآن را بواسطه جبرئيل به تو نازل ساخت * ( لِيُثَبِّتَ الَّذِينَ آمَنُوا ) * تا ثبات دهد آنان را كه ايمان آورده‌اند و اعتقاد ايشان را راسخ سازد به آنكه اين كلام حق است بر وجه لطف و توفيق يعنى چون ناسخ را شنوند در غاية صلاح و حكمة آن را تدبر نمايند دل ايشان مطمئن شود و عقايد ايشان راسخ گردد * ( وَهُدىً وَبُشْرى ) * معطوفست بر محل ليثبت اى تثبيتا و هداية و بشارة يعنى قرآن را نازل گردانيد براى ثابت گردانيدن قلوب اهل ايمان و هدايت كردن و بشارت دادن * ( لِلْمُسْلِمِينَ ) * مر كسانى را كه اسلام آورندگاناند\r\n","description":"","footnote":"","page_name":" 223 ","page_number":223},
  {"content":"\r\nاين تعرض است بحصول اضداد اين مر غير اهل ايمان را در خبر است كه غلام رومى بود مر عامر حضرمى را كه جبر گفتندى و گويند دو غلام بودند جبر و يسار كه شمشيرها را صيقل زدندى و اهل كتاب بودند و پيوسته تورية و انجيل خواندندى چون سيد عالم ( ص ) بر ايشان گذشتى استماع قرائت ايشان فرمودى و گفته‌اند غلامى بود مر حويطب بن عبد العزى را عابس نام از اهل كتاب يا يعيش يا بلعام يا نحيس يا عداس يا سلمان فارسى رحمه اللَّه و اصح آنست كه او را ابو فكيهه گفتندى شبها نزد حضرت رسالة ( ص ) آمدى و قرآن تعليم گرفتى قريش گفتند كه محمد ( ص ) از اين غلام كلام مىآموزد و با ما ميگويد آية آمد كه * ( وَلَقَدْ نَعْلَمُ ) * و هر آينه ما ميدانيم * ( أَنَّهُمْ يَقُولُونَ ) * آن را كه ايشان ميگويند * ( إِنَّما يُعَلِّمُه بَشَرٌ ) * جز اين نيست كه او را مىآموزاند آدمى يعنى جبريا ابو فكيهه بعد از آن او سبحانه در رد قول ايشان ميفرمايد كه * ( لِسانُ الَّذِي ) * زبان يعنى لغة كسى كه * ( يُلْحِدُونَ ) * ميگردانند گفتار خود را از استقامت * ( إِلَيْه ) * بسوى او يعنى نسبت قرآن بوى ميدهند * ( أَعْجَمِيٌّ ) * غير مبين است يعنى فصاحت ندارد * ( وَهذا ) * و اين قرآن * ( لِسانٌ عَرَبِيٌّ مُبِينٌ ) * زبانى يعنى لغة عربى روشن است كه شما با وجود كمال فصاحت و نهاية مهارت بر انشاء عربيه از اتيان به مثل او عاجزيد پس آن دعوايى كه ميكنيد كه ميآموزاند عجمى شكسته زبان مر آن حضرترا كلامى بدين بلاغت و فصاحت ظاهر البطلان است ملخص سخن كه آنچه از جبر ميشنوند كلام اعجمى غير فصيح است كه نه پيغمبر ( ص ) آن را ميفهمد و نه شما و قرآن عربى است بنهايت فصاحت و بلاغت\r\nرسيده كه بادنى تامل آن را ميفهمند پس چگونه پيغمبر ( ص ) آن را از اين كس فرا گرفته باشد و بچه وجه بامثال اين كلمات ركيكه طعن توان كرد در قرآن كه در غاية اعجاز است و بعد از رد شبهه و طعن ايشان در قرآن تهديد ايشان مىكند به قوله * ( إِنَّ الَّذِينَ لا يُؤْمِنُونَ ) * بدرستى كه آنان كه نميگروند * ( بِآياتِ اللَّه ) * بآيتهاى كتاب خدا و تصديق به آن نميكنند بجهة فرط عناد و جحود * ( لا يَهْدِيهِمُ اللَّه ) * راه ننمايد خدا ايشان را بنجات كه وصولست بجنات يعنى بقسر و جبر ايشان را بر ايمان ندارد * ( وَلَهُمْ ) * و مر ايشانراست * ( عَذابٌ أَلِيمٌ ) * عذابى دردناك در آخرت بجهة كفر ايشان به قرآن و نسبت افترا بر آن حضرت و حال آنكه مفترى ايشانند * ( إِنَّما يَفْتَرِي الْكَذِبَ ) * جز اين نيست كه بر مىبافند دروغ را * ( الَّذِينَ لا يُؤْمِنُونَ ) * آنان كه نميگروند * ( بِآياتِ اللَّه ) * بآيتهاى خداى يعنى بجهة فرط عناد و توغل در انكار ميگويند كه محمد ( ص ) بربافته است چه از عقاب الهى انديشه نميكنند تا رادع ايشان باشد از افترى\r\n","description":"","footnote":"","page_name":" 224 ","page_number":224},
  {"content":"\r\n* ( وَأُولئِكَ ) * و بر سبيل حقيقت آن گروه مفتريان * ( هُمُ الْكاذِبُونَ ) * ايشانند دروغ گويان كه ميگويند انما يعلمه بشر با كاملانند در كذب چه تكذيب آيات اللَّه و طعن در آن به اين خرافات اعظم كذبست آورده‌اند كه قريش بعد از تعرض حضرت رسالت ( ص ) بالهه باطله ايشان بايذا و آزار درويشان صحابه كه حمايتى نداشتند چون بلال و حيان و عمار و پدر او ياسر و مادر او سميه رضى اللَّه عنهم مشغول شدند و ايشان در رجوع بكفر اكراه كردند آن جماعت در طريق ايمان ثبات قدم ورزيده بر جفاى قوم شكيبايى نمودند تا حدى كه پدر و مادر عمار را بشكنجه عذاب كشيده شربت شهادت چشانيدند و اين هر دو اول كسى بودند كه در راه اسلام شهيد شدند و عمار از بىطاقتى و ضعف بدن طاقت ايذا نداشت و چون مشرف بر هلاك شد بىاختيار كلمهء كه رضاى قوم در آن بود بگفت خبر به حضرت رسيد كه عمار كيش قوم اختيار كرده از دين خود بيزار شده حضرت فرمود كه\r\nكلا ان عمار املى ايمانا من قربة الى قدمه و اختلط الايمان بلحمه و دمه\r\nنه چنين است سر تا قدم عمار از ايمان پر است و ايمان به گوشت و خون او آميخته يعنى ايمان چنان در باطن او متمكن نشده كه بگفتگوى و هرزه گويى تفاوت پذيرد و عمار گريه كنان بجانب نبوة ( ص ) آمده و آن حضرت بدست مبارك اشك او پاك ميكرد و ميفرمود كه ترا چيست ان عادوا لك فعدلهم اگر باز گردند به تو باكراه باز گرد بديشان به همان كلمه حق سبحانه آيه فرستاد كه * ( مَنْ كَفَرَ بِاللَّه ) * بدلست از ( الذين لا يؤمنون و ما بينهما ) اعتراض يعنى مفترى آن كسى است كه كافر شود پس از ايمان آوردن و يا جزاى شرط محذوفست بجهة دلالت سوق كلام بر آن يعنى هر كه كافر شود به خدا * ( مِنْ بَعْدِ إِيمانِه ) * پس از ايمان خويش و مرتد گردد چون ابن حنظل و طعمه و مقيس و امثال ايشان در معرض غضب ربانى باشند * ( إِلَّا مَنْ أُكْرِه ) * مگر كسى كه اكراه كرده شود بر افترا به قرآن يا محمد ( ص ) يا غير آن از ساير كلمات كفر * ( وَقَلْبُه ) * و حال آنكه دل او * ( مُطْمَئِنٌّ بِالإِيمانِ ) * آرميده باشد بايمان و عقيده او متغير نگردد چون عمار در آيه دليلست بر آنكه كفر و ايمان تعلق بدل دارد و در انوار گفته كه * ( مَنْ كَفَرَ بِاللَّه ) * تا آخر يا بدل * ( الَّذِينَ لا يُؤْمِنُونَ ) * است و ما بينهما اعتراض و يا بدل اولئك يا بدل لكافرين يا مبتداء خبر محذوف كه فعليهم غضب دالست بر آن يا منصوب بذم و شرطيه محذوفه الجواب و بر هر تقدير استثناء متصل است زيرا كه كفر اعم از قول و عقد است چون ايمان و بدانكه اگر چه تكلم بكفر در حين اكراه و خوف تلف نفس جايز است ليكن اولى تجنب است از جهت اعزاز دين هم چنان كه پدر و مادر عمار هر چند ايشان را گفتند كه كافر شويد بوحدانيت خدا و نبوت محمد ( ص ) مىگفتند كه خدا يكيست\r\n","description":"","footnote":"","page_name":" 225 ","page_number":225},
  {"content":"\r\nو محمد ( ص ) رسول او است به حق و بجهة اين ايشان را كشتند و مرويست كه شخصى از اهل اسلام را نزد مسيلمه بردند مسيلمه او را گفت چه گويى در حق محمد ( ص ) گفت هو رسول اللَّه گفت در حق من چه گويى گفت انت ايضا و ديگرى را نزد او بردند گفت در حق محمد ( ص ) چه گويى گفت انا اصم من كرم سه بار آن را اعاده كردند همين جواب گفت پس وى را بكشت خبر به حضرت رسيد فرمود كه\r\nاما الاول فقد اخذ برخصته و اما الثانى فقد صدع بالحق فهنيئا له\r\nاما اول مرخص بود به كلمه كفر بجهة تلف نفس و اما دوم اظهار حق كرد خوش گوارنده باد حال او * ( وَلكِنْ مَنْ شَرَحَ ) * ليكن هر كس كه بگشايد * ( بِالْكُفْرِ صَدْراً ) * بكفر سينه خود را يعنى برضاى و اراده نفس خود كافر شوند و بدان اعتقاد كنند * ( فَعَلَيْهِمْ غَضَبٌ مِنَ اللَّه ) * پس بر ايشانست خشمى از خدا * ( وَلَهُمْ عَذابٌ عَظِيمٌ ) * و مر ايشان را است عذابى بزرگ جهة گناه بزرگ كه ارتداد است * ( ذلِكَ ) * آن عذاب عظيم كه مر ايشان را است * ( بِأَنَّهُمُ اسْتَحَبُّوا ) * بسبب آنست كه ايشان دوست داشتند و برگزيدند * ( الْحَياةَ الدُّنْيا ) * زندگانى دنيا را * ( عَلَى الآخِرَةِ ) * بر نعيم آخرة * ( وَأَنَّ اللَّه ) * و ديگر به جهت آنست كه خداى * ( لا يَهْدِي ) * راه نمينمايد بطريق جنت يا بر وجه الجا هداية نميكند * ( الْقَوْمَ الْكافِرِينَ ) * گروه ناگرويدگان را يعنى مرتدان را * ( أُولئِكَ ) * آن گروه * ( الَّذِينَ طَبَعَ اللَّه ) * آناناند كه مهر نهاده خداى تعالى * ( عَلى قُلُوبِهِمْ ) * بر دلهاى ايشان تا قول حق در نيافتند * ( وَسَمْعِهِمْ ) * و بر گوشهاى ايشان تا سخن حق نشنوند * ( وَأَبْصارِهِمْ ) * و بر ديده هاى ايشان تا آيات حق مشاهده نكردند يعنى چون كفار بر وجه عناد تامل در امر حق نكردند و بديده اعتبار در آن نظر نكردند و بسمع قبول آن را نشنيدند حق تعالى علامتى بر آنها وضع فرمود تا فرشتگان به آن علم بعدم ايمان آنها حاصلكرده ايشان را طعن و لعن كنند و باقى معانى طبع و وجوه محتملات آن در صدر سورة البقره سمت تحرير يافته * ( وَأُولئِكَ ) * و آن گروه * ( هُمُ الْغافِلُونَ ) * ايشانند بيخبران و غافلان يعنى كامل در غفلت چه سرمايه عمر ضايع كرده و در بازار دنيا سودى بدست نياوردند و مفلس را در شهر قيامت جز دست تهى و دل پرحسرت و ندامت نخواهد بود كما قال * ( لا جَرَمَ أَنَّهُمْ ) * حقا كه ايشان بلا شبهه * ( فِي الآخِرَةِ ) * در سراى ديگر كه قيامت است * ( هُمُ الْخاسِرُونَ ) * ايشانند زيان زدگان\r\n* ( ثُمَّ إِنَّ رَبَّكَ ) * پس بدرستى كه پروردگار تو * ( لِلَّذِينَ هاجَرُوا ) * مر آنان را كه هجرت كردند بسوى مدينه چون عمار و صهيب و خياب و سالم و بلال\r\n","description":"","footnote":"","page_name":" 226 ","page_number":226},
  {"content":"\r\n* ( مِنْ بَعْدِ ما فُتِنُوا ) * از پس آنكه عذاب كشيده بودند از كفار ايذاى تمام يافته * ( ثُمَّ جاهَدُوا ) * پس جهاد كردند * ( وَصَبَرُوا ) * و شكيبايى نمودند بر جهاد و ساير امور شاقه * ( إِنَّ رَبَّكَ ) * بدرستى كه آفريدگار تو * ( مِنْ بَعْدِها ) * از پس هجرت و جهاد و صبر * ( لَغَفُورٌ ) * هر آينه آمرزنده است عفو كند از ايشان گذشته را * ( رَحِيمٌ ) * مهربانست ايشان را توفيق طاعة دهد در زمان آينده و يا رحمة كامله خود را بر ايشان نثار كند * ( يَوْمَ تَأْتِي ) * در روزى كه آيد * ( كُلُّ نَفْسٍ ) * هر نفسى يعنى هر انسانى * ( تُجادِلُ عَنْ نَفْسِها ) * جدال كند از نفس خود يعنى با نفس مجادله آغاز كرده ملامت كند خود را مثلا عاصى گويد چرا معصية كردم مطيع گويد كه چرا طاعة بيشتر نكردم و بقول اكثر مفسران هر كسى سعى كند و مجادله نمايد در خلاصى نفس خود و گويد نفسى نفسى * ( وَتُوَفَّى كُلُّ نَفْسٍ ) * و به تمام داده شود هر نفسى را * ( ما عَمِلَتْ ) * جزاء آنچه كرده است * ( وَهُمْ لا يُظْلَمُونَ ) * و ايشان ستمديده نشوند در مكافات در خبر است كه روزى عمر بن الخطاب كعب الاخبار را گفت اى كعب ما را وعظى گوى و پندى ده گفت به آن خدايى كه جان من بدست قدرت او است كه اگر فردا عمل تو مثل عمل هفتاد پيغمبر باشد بر تو حالتى دست دهد و رقتى فرا گيرد كه در آن وقت به هيچ چيز مشغول نباشى مگر بنفس خود و دوزخ زفير زند و هيچ فرشته مقرب و پيغمبر مرسل نماند الا در آن ساعت به زانو در آيند تا آنكه ابراهيم خليل ( ع ) با وجود درجهء خلت گويد بار خدايا من خليل توام از تو هيچ نميخواهم مگر خلاصى نفس خود و مصدق آنچه گفتم قول حقتعالى است كه * ( يَوْمَ تَأْتِي كُلُّ نَفْسٍ تُجادِلُ عَنْ نَفْسِها وَتُوَفَّى كُلُّ نَفْسٍ ما عَمِلَتْ وَهُمْ لا يُظْلَمُونَ ) * * ( وَضَرَبَ اللَّه مَثَلًا ) * و بيان كرد خدا مثلى براى جمع كسانى كه از محض لطف خود ايشان را مستغرق نعمت خود گردانيده باشد ايشان كفران آن نمايند و در مقابله شكرگزارى طغيان و عصيان آغاز كنند حق - تعالى آن نعمت را به نقمت بدل كند و آن مثل اينست * ( قَرْيَةً كانَتْ ) * دهى كه بوده * ( آمِنَةً ) * ايمن از نزول قياصره و قصر جبابره * ( مُطْمَئِنَّةً ) * آرميده و اهل آن آسوده كه هيچ خوف از اعادى نداشته باشند * ( يَأْتِيها ) * ميآمد به آن ديه * ( رِزْقُها رَغَداً مِنْ كُلِّ مَكانٍ ) * روزى اهل آن يعنى اقوات ايشان فراخ و بسيار از هر جاى يعنى از اطراف و جوانب آن * ( فَكَفَرَتْ ) * پس كافر شدند يعنى اهل آن كفران ورزيدند * ( بِأَنْعُمِ اللَّه ) * بنعمتهاى خدا و شكر آن نكردند * ( فَأَذاقَهَا اللَّه ) * پس بچشانيد خدا اهل آن را * ( لِباسَ الْجُوعِ وَالْخَوْفِ ) *\r\n","description":"","footnote":"","page_name":" 227 ","page_number":227},
  {"content":"\r\nپوشش گرسنگى و ترس * ( بِما كانُوا يَصْنَعُونَ ) * به آنچه بودند كه كردند از عملهاى ناشايست و فعلهاى نابايست استعاره فرموده است رزق را براى ادراك اثر ضرب و لباس را براى چيزى كه كسى را فرا گيرد و بپوشد يعنى حقتعالى چنان كرد كه دريافتند ضرر جوع و خوف را كه بر ايشان مشتمل بود ابن عباس فرموده كه مراد از اين مثل اهل مكه‌اند كه ايمن بودند از قتل و غارت و در رفاهيت و خصب ميگذرانيدند همين كه بنعمة نبوت حضرت رسالت ( ص ) كافر شدند حقتعالى مبدل گردانيد فراخى ايشان را بقحط و هفت سال در جدب و خشكسالى مانده از غاية جوع مردار ميخوردند و خون ميآشاميدند حضرت اطراف و جوانب مكه را منع كرده بود از آنكه طعام به مكه برند و آن قحطى بدعاى حضرت بود كه\r\nاللهم اشدد وطاتك على مضر فابعث عليهم سنين كسنى يوسف\r\nو ديگر ايمنى ايشان را بدلكرد بخوف يعنى ترس مسلمانان را در دل ايشان انداخت تا حدى كه از هيبت اهل اسلام ترك تردد به سفر شام كردند و بر نفس و مال خود ايمن نبودند كما قال * ( وَلَقَدْ جاءَهُمْ ) * و بدرستى كه آمد بديشان * ( رَسُولٌ مِنْهُمْ ) * پيغمبرى از ايشان يعنى محمد ( ص ) * ( فَكَذَّبُوه ) * پس تكذيب كردند او را * ( فَأَخَذَهُمُ الْعَذابُ ) * پس فرا گرفت ايشان را عذاب يعنى قحط و ترس يا قتل روز بدر * ( وَهُمْ ظالِمُونَ ) * و حال آنكه ايشان ستمكاران بودند بر نفس خود بشرك و تكذيب و نزد بعضى از مفسران مراد بقريه شهر مكه نيست بلكه قريه لا على التعيين است كه حقتعالى بر سبيل فرض مثل به آن زده بعد از آن خطاب باهل ايمان كرده فرمود * ( فَكُلُوا ) * پس بخوريد اى مؤمنان * ( مِمَّا رَزَقَكُمُ اللَّه ) * از آنچه خدا روزى دهد شما را در بعضى از اخبار آمده كه قريش در حين شدت قحط كسى به حضرت رسالت فرستادند كه اگر مردان با تو دشمنى كردند كودكان و زنان را گناه چيست كه از قحطى به مردن نزديكند حضرت دستورى داد تا چيزى از طعام به مكه بردند و اين آيه را بر ايشان خواندند كه بخوريد اى كودكان و زنان مكه از آنچه خدا روزى شما كرده است بر دست فرستادگان پيغمبر آخر الزمان ( ص ) * ( حَلالًا طَيِّباً ) * در حالتى كه بيشبهه حرمت است و پاك از نجاست در انوار گفته كه حقتعالى امر كرد كه اهل مكه را با كل آنچه بر ايشان حلال كرده و بر شكر آنچه بر ايشان انعام فرموده بعد از اخبار كفر و كفران ايشان و تهديد ايشان بر كفران به آنچه مذكور شد از تمثيل و حلول عذاب بايشان بجهة صدايشان از ضييع جاهليت و مذاهب فاسدهء ايشان و اصح آنست كه حقتعالى بر سبيل اباحه امر به همه بندگان كرده فرمود كه بخوريد روزيهاى حلال و لذيذ را كه بر شما انعام كرده‌ايم * ( وَاشْكُرُوا ) * و سپاس دارى كنيد * ( نِعْمَتَ اللَّه ) * نعمت خداى را * ( إِنْ كُنْتُمْ إِيَّاه ) * اگر هستيد كه خداى را * ( تَعْبُدُونَ ) * ميپرستيد يا اوامر او را فرمان ميبريد و بعد از امر باكل مباحات\r\n","description":"","footnote":"","page_name":" 228 ","page_number":228},
  {"content":"\r\nبيان محرمات مىكند بقوله * ( إِنَّما حَرَّمَ ) * جز اين نيست كه خدا حرام كرد * ( عَلَيْكُمُ الْمَيْتَةَ ) * بر شما مردار را * ( وَالدَّمَ ) * و خون روان را * ( وَلَحْمَ الْخِنْزِيرِ ) * و گوشت خوك و آنچه از آن توان خورد * ( وَما أُهِلَّ ) * و آنچه آواز برداشته شده باشد * ( لِغَيْرِ اللَّه ) * مرغى را خداى را * ( بِه ) * به آن در وقت ذبح آن يعنى آنها را بنام بتان كشته باشند * ( فَمَنِ اضْطُرَّ ) * پس هر كه مضطر شود و محتاج گردد به خوردن يكى از اين محرمات * ( غَيْرَ باغٍ ) * در حالتى كه طالب لذات نباشد يا بيرون آينده نباشد بر امام زمان چون خوارج يا آنكه اقتصار كند برسد رمق در اكل ميته بر او حرام است و موجب عقوبت آخرت * ( وَلا عادٍ ) * و نه در گذرنده از حد سد رمق * ( فَإِنَّ اللَّه ) * پس بدرستى كه خدا * ( غَفُورٌ ) * آمرزنده است گناه مضطر را * ( رَحِيمٌ ) * مهربان است در رخصت دادن اكل محرمات در حين اضطرار تبيين و تفصيل معانى اين آيه در سورة البقرة مذكور شده و بعد از بيان محرمات نهى مىكند از تحريم محللات باهواء و ميفرمايد كه * ( وَلا تَقُولُوا لِما تَصِفُ أَلْسِنَتُكُمُ ) * و نگوئيد آن چيزى را كه وصف ميكنيد بر زبانهاى خود يعنى به مجرد وصف زبان بدون دليل و برهان نگوئيد * ( الْكَذِبَ ) * دروغ را * ( هذا حَلالٌ ) * بيان كذبست يعنى مگوييد كه اين حلالست مراد آن چيزيست كه در شكم بحيره و سائبه باشد حيث قالوا ما فِي بُطُونِ هذِه الأَنْعامِ خالِصَةٌ لِذُكُورِنا وَمُحَرَّمٌ عَلى أَزْواجِنا يا مراد محرمات مذكوره است كه هيچ كدام از محرمات مذكوره را نگوئيد كه حلالست * ( وَهذا حَرامٌ ) * و اين حرام يعنى آنچه خدا حلال ساخته مگوييد كه حرام است و آنچه حرام ساخته مگوييد كه حلالست * ( لِتَفْتَرُوا ) * تا افترا كنيد * ( عَلَى اللَّه الْكَذِبَ ) * بر خدا دروغ را و گوئيد خدا ما را به اين فرموده است * ( إِنَّ الَّذِينَ يَفْتَرُونَ ) * بدرستى كه آنان كه بر بندند * ( عَلَى اللَّه الْكَذِبَ ) * بر خدا دروغ را * ( لا يُفْلِحُونَ ) * رستگارى نيابند از عذاب خدا در دنيا و آخرت در انوار گفته كه سوق كلام در آيتين و قصد بر جمله به انما مقتضى حصر محرماتست در اجناس اربعه مگر دليلى شرعى از سنت قايم شود بر تحريم چيزى همچه اكل سباع و وصف السنهء ايشان بكذب مبالغه است در وصف كلام ايشان بكذب فكان حقيقة كذب مجهول\r\nبوده است السنهء ايشان معرف آن شده و چون مفترى به جهت تحصيل مصلوب دنيوى افترا مىكند از اين جهت نفى فلاح از اهل افترا كرده و بعد از آن تبيين آن فرمود بقوله * ( مَتاعٌ قَلِيلٌ ) * يعنى آنچه افترا ميكنيد براى تحصيل آن برخوردارييست اندك و ناپايدار كه\r\n","description":"","footnote":"","page_name":" 229 ","page_number":229},
  {"content":"\r\nزود منقطع گردد در دنيا * ( وَلَهُمْ ) * و مر ايشان راست * ( عَذابٌ أَلِيمٌ ) * عذابى دردناك در آخرت كه هرگز سمت انقطاع نپذيرد * ( وَعَلَى الَّذِينَ هادُوا ) * و بر آنان كه بدين يهوديه در آمده‌اند * ( حَرَّمْنا ) * حرام گردانيديم * ( ما قَصَصْنا عَلَيْكَ ) * آنچه خوانده‌ايم بر تو * ( مِنْ قَبْلُ ) * پيش از نزول اينسوره يعنى در سورهء انعام و هو قوله وَعَلَى الَّذِينَ هادُوا حَرَّمْنا كُلَّ ذِي ظُفُرٍ الخ * ( وَما ظَلَمْناهُمْ ) * و ستم نكرديم بر ايشان بتحريم آن * ( وَلكِنْ كانُوا ) * و ليكن ايشان بودند كه بواسطه كثرة گناه * ( أَنْفُسَهُمْ يَظْلِمُونَ ) * بر نفسهاى خود ستم كردند تا مستحق عقوبت شده‌اند يعنى به جهت عصيان و كفران بنعم الهى و جحود بانبياء او مستحق اين شده‌اند كه بر ايشان حرام گردانيديم اشياء مذكوره را رد انعام به جهت تغيير مصلحت نزد كفر و معصيت ايشان بعد از آن حسن عاقبت تائبان را بيان مىكند بقوله * ( ثُمَّ إِنَّ رَبَّكَ ) * پس بدرستى كه پروردگار تو * ( لِلَّذِينَ عَمِلُوا السُّوءَ ) * مر آنان را كه كرده‌اند گناه را * ( بِجَهالَةٍ ) * بسبب غفلت و نادانى و عدم تفكر در عواقب امور به جهت غلبه شهوت * ( ثُمَّ تابُوا ) * پس باز نگشتند بخداى تعالى * ( مِنْ بَعْدِ ذلِكَ ) * پس از اين عمل * ( وَأَصْلَحُوا ) * و بصلاح آوردند كار خود را * ( إِنَّ رَبَّكَ ) * بدرستى كه آفريدگار تو * ( مِنْ بَعْدِها ) * پس از توبه * ( لَغَفُورٌ ) * هر آينه آمرزنده است مر آن گناه را بسبب توبه * ( رَحِيمٌ ) * مهربانست كه قبول توبه مىكند از بنده\r\nو بعد از نهى كفار از تحليل محرمات و تحريم محللات امر ميفرمايد ايشان را باقتفا بطريقه ابراهيم خليل كه پدر عربست و همه متفق بحقيقت او بوده‌اند و ميفرمايد * ( إِنَّ إِبْراهِيمَ ) * بدرستى كه ابراهيم ( صلوات اللَّه الرحمن عليه ) * ( كانَ أُمَّةً ) * بوده است جامع كمالات و فضايلى كه يافت نشدى مجموع آن مگر متفرق در اشخاص بسيار و امة بمعنى جماعتست و مجاهد گفته كه براى آتش امة خواند كه پيش از القاى وى در آتش بر روى زمين غير از وى مومنى نبودى او بتنهايى امتى بوده در طريق اسلام و قتاده فرموده كه وجه تسميه او بامة به آن اعتبار است كه همهء امم از يهود و نصارى و عبدهء اوثان و مسلمان معتقد بوده‌اند در صفات حسنه و نعوت پسنديدهء او و شهر بن حوشب بر آنست كه حق تعالى وى را امت گفته كه او سبحانه زمين را در هر عهدى ببركت چهل كس نگاه دارد و بروايتى ديگر چهارده كس و در آن عهد به غير از وى مومنى نبود حقتعالى ببركت وجود او كه قايم مقام چهل كس يا چهارده كس بود زمين را نگه داشت و اصح آنست كه براى آنش امت گفته كه هر خصلتى نيك كه در امتى و عالمى باشد بر طريق انتشار\r\n","description":"","footnote":"","page_name":" 230 ","page_number":230},
  {"content":"\r\nدر وى مجموع بود\r\nكقوله و ليس من اللَّه بمستنكر ان يجمع العالم فى واحد\r\nو در انوار گفته كه آن حضرت رئيس موحدينست و قدوهء محققين جدال با جميع فرق مشركان كرده و مذاهب ذايعه ايشان را بحجج دافعه باطل ساخته و لهذا حقتعالى ذكر او فرمود در عقب وصف مذاهب مشركان بشرك و طعن در نبوت و تحريم أُهِلَّ لِغَيْرِ اللَّه و گويند كه امة فعله است بمعنى مفعول چون رحله و نحبه مشتق از امة اذا قصده او اقتدى به چه مردمان در سيرت حسنه اقتدا به او ميكنند كقوله تعالى إِنِّي جاعِلُكَ لِلنَّاسِ إِماماً حاصل كه او جامع جميع كمالات و فضايل بود * ( قانِتاً لِلَّه ) * فرمانبردار مر خداى را و قايم باوامر او * ( حَنِيفاً ) * مايل از اديان باطله بدين حق * ( وَلَمْ يَكُ مِنَ الْمُشْرِكِينَ ) * و نبود از شرك آرندگان هم چنان كه زعم قريش است چه اعتقاد ايشان آن بود كه بر ملة ابراهيماند * ( شاكِراً ) * سپاس دارنده * ( لأَنْعُمِه ) * مر نعمت هاى خداى را ذكر انعم بلفظ قلة تنبيه است بر آنكه او اخلال نميكرد بشكر نعم قليله چه جاى كثيره * ( اجْتَباه ) * برگزيده خداى او را بنبوت * ( وَهَداه ) * و راه نمود او را در دعوت به خدا * ( إِلى صِراطٍ مُسْتَقِيمٍ ) * براهى راست كه طريقه توحيد است * ( وَآتَيْناه ) * التفاتست از غيبت بخطاب يعنى داديم او را * ( فِي الدُّنْيا ) * * ( حَسَنَةً ) * در دنيا نيكويى كه ذكر جميل است يا اولاد ابرار يا محبت او در دلهاى خلق كه همهء ارباب ملل او را دوست دارند و بر او ثنا گويند يا به طول عمر در سعه و طاعت يا به جهت آنكه حضرت خاتم الانبيا صلى اللَّه عليه و آله از نسل او است يا آنكه صلوات بر او مقرون بصلوات سيد عالم است ( ص ) كه اللهم صل على محمد و آل محمد كما صليت على ابراهيم و آل ابراهيم * ( وَإِنَّه ) * و بدرستى كه ابراهيم * ( فِي الآخِرَةِ ) * در آن سراى * ( لَمِنَ الصَّالِحِينَ ) * از جمله شايستگان است بدرجات عاليه جنان و علو مرتبه و شرف منزلت رضوان * ( ثُمَّ أَوْحَيْنا إِلَيْكَ ) * پس وحى كرديم به تو * ( أَنِ اتَّبِعْ ) * آنكه پيروى كن در توحيد و تبرى از شرك * ( مِلَّةَ إِبْراهِيمَ حَنِيفاً ) * كيش ابراهيم را در حالتى كه او مايل بود از همهء كيشهاى باطل بدين اسلام كه طريق حق است يا متابع اوباش در دعوت به حق يعنى چنانچه او بر وفق و مدارا ايراد دلايل توحيد ميكرد يكى بعد از ديگرى و مجادله با همه كس به قدر فهم او مينمود تو نيز چنان كن و باجماع آن حضرت در فروع تابع هيچ پيغمبرى نبود و اگر بعض از مسائل موافق شريعت پيغمبرى بود بر سبيل اتفاق واقع شده نه بر سبيل اقتدا چه آن حضرت افضل المرسلين است و اقتداء فاضل بمفضول قبيح است و صاحب تيسير گفته كه اتباع سبيل متبوع است پس اتباع آن حضرت مر ابراهيم ( ع ) را بسبب آن بود كه بعد از او مبعوث شده نه به جهت\r\n","description":"","footnote":"","page_name":" 231 ","page_number":231},
  {"content":"\r\nدونى او بوده چه باتفاق آن حضرت از همه انبيا افضل و اكمل است و نصيب او در فضيلت از مجموع اصفيا اجزل و اشمل * ( وَما كانَ ) * و نبود ابراهيم ( ع ) * ( مِنَ الْمُشْرِكِينَ ) * از جمله شرك آورندگان تعريض كفار قريش است كه ميگفتند ما كيش پدر خود داريم آورده‌اند كه حقتعالى امر كرد موسى ( ع ) را كه بنى اسرائيل را بگو تا روز جمعه ترك اشتغال بمهمات نموده پرستش حق نمايند چون فرمان بديشان رسيده اندكى قبول كردند و بسيارى سركشى نمودند و ميان ايشان نيز اختلاف افتاده جمعى گفتند كه روز شنبه را اختيار ميكنيم چه حقتعالى در آن روز از آفريدن خلق عالم فارغ شده و قومى بر آن رفتند كه روز يكشنبه اوليست زيرا كه در آن روز ابتدا بآفرينش خلق كرده و حقتعالى به جهت شئامت و نافرمانى و مخالفت ايشان تعظيم شنبه بر ايشان فرض كرد در آن باب تشددى عظيم فرمود چنان كه ميگويد كه * ( إِنَّما جُعِلَ السَّبْتُ ) * جز اين نيست كه نهاده شد تعظيم سبت يعنى نوشته گشته مفروض شده * ( عَلَى الَّذِينَ اخْتَلَفُوا فِيه ) * بر آنان كه اختلاف كردند در او و تعظيم سبت آن بود كه در او كسب نكنند و به هيچ مهم مشغول نشوند و آن روز را عيد بگيرند و جز پرستش حق ننمايند و اين تكليفى بغايت شاق بود بر ايشان و در زاد المسير آورده كه حضرت موسى ( ع ) يكى را ديد در روز شنبه كه متاعى برداشته بجايى ميبرد بفرمود تا گردنش بزدند و تنش را در محلى بيفكندند كه مرغان مردار خوار چهل روز اجزا و احشاى او را ميخوردند و نزد بعضى\r\nمعنى آيه آنست كه جز اين نيست كه و بال ترك احترام شنبه را كه مسخ است گردانيديم براى كسانى كه اختلاف كردند در آن يعنى يك بار تحليل صيد كردند در آن و بار ديگر تحريم آن كردند و به جهت صيد در آن روز حيله بازى كردند و بنا بر اين ذكر يهود بعد از آيات سابقه براى تهديد مشركانست هم چه ذكر قريهء كه كافر شدند بانعم اللَّه * ( وَإِنَّ رَبَّكَ ) * بدرستى كه پروردگار تو * ( لَيَحْكُمُ بَيْنَهُمْ ) * هر آينه حكم كند ميان ايشان * ( يَوْمَ الْقِيامَةِ ) * در روز رستخيز * ( فِيما كانُوا ) * در آنچه بودند كه * ( فِيه يَخْتَلِفُونَ ) * در آن اختلاف ميكردند يعنى در روز مقرر براى عبادت يعنى در آن روز مجازات دهد هر گروهى را بر اختلاف به آنچه مستحق آن بوده باشند در تبيان از حضرت رسالت ( ص ) نقلكرده كه حقتعالى عبادت روز جمعه را فرض كرد بر جمعى كه پيش از ما بودند و ايشان در آن اختلاف كردند و خداى ما را بدان راه نمود و ما را توفيق و لطف ارزانى فرمود تا بان مواظبت نموديم قلنا اليوم و لليهود غدا و للنصارى بعد غد و ابو هريره نيز از رسول خدا ( ص ) روايت كرده كه او در روز جمعه فرموده\r\nنحن الآخرون السابقون يوم الآخرة\r\nما آخرين امتانيم و سابقان باشيم در روز قيامت امروز ما راست يعنى روز آدينه و فردا يهود راست يعنى شنبه و پس فردا\r\n","description":"","footnote":"","page_name":" 232 ","page_number":232},
  {"content":"\r\nترسايان راست يعنى يكشنبه مكحول روايت كرده كه عمر خطاب را بر يهودى دينى بود و از او مطالبت ميكرد و ميگفت بخدايى كه محمد ( ص ) را بر همه آدميان برگزيده كه از تو مفارقت نكنم تا حق خود را از تو نستانم يهودى گفت خداى محمد ( ص ) را بر نگزيد بر خلقان عمر طپانچه بر روى او زد يهودى گفت حاكم ميان من و تو ابو القاسمست يعنى رسول پس پيش رسول آمدند و آنچه ميان ايشان گذشته بود عرضكردند رسول عمر را گفت به آن طپانچه كه بر او زدى او را خوشنود كن و اما تو اى يهود بدان كه آدم صفى اللَّه بود و ابراهيم خليل و موسى كليم اللَّه است و عيسى روح اللَّه و من حبيب اللَّه اى يهودى حقتعالى امت مرا دو نام نهاد و آن را از نامهاى خود اشتقاق كرد يكى سلام است كه نام ويست و امت مرا مسلم خواند و ديگر مؤمن كه نام او است و امت مرا مؤمن خواند اى يهودى شما طلب روزى كرديد كه خداى تعالى براى ما ذخيره كرده بود و آن روز جمعه است امروز مار است و فردا شما را و پس فردا ترسايان را اى يهودى اگر چه ما آخرينانيم اما روز قيامت از سابقان باشيم بهشت بر پيغمبران حرام باشد تا من درآيم و بر اوصياى پيمبران حرام باشد تا وصى من در او درآيد و بر امتان پيغمبران حرام باشد تا امتان من داخل شوند بعد از آن پيغمبران خود را بدعوت حق و ارشاد صواب امر ميفرمايد كه * ( ادْعُ ) * بخوان اى محمد ( ص ) خلق را * ( إِلى سَبِيلِ رَبِّكَ ) * به راه پروردگار خود كه اسلام است * ( بِالْحِكْمَةِ ) * بمقاله محكمه يعنى دليلى كه حقرا ثابت گرداند و شبهه را زايل سازد * ( وَالْمَوْعِظَةِ الْحَسَنَةِ ) * و بپند نيكو كه خطابات مقنعه و حكايات نافعه است اول براى دعوت خواص امت است كه طالب حقايقاند و دويم براى دعوت عوام ايشان و از آن كه گذشت جدالست براى دفع معاندان كما قال * ( وَجادِلْهُمْ ) * و جدال كن يعنى مباحثه نماى * ( بِالَّتِي هِيَ أَحْسَنُ ) * بطريقه كه نيكوترين طرق مجادله است يعنى برفق و خوشخويى و ترتيب مقدمات ظاهره بر قدر عقول كما\r\nقال انا معاشر الانبياء لا نتكلم الا قدر عقولهم\r\nچه اين انفع است در تسكين لهب عناد خصما و انطفاى آتش شغب ايشان در ترجمه رشف آورده كه طرق ثلاثه دعوت از سه وجه مفتوح گشته اول باب حكمت است و آن مواهب جزيل است كه بىواسطه جبرئيل فايض شده و حقيقت آن عبارت است از كرامتى كه خلق را در آن مجال شركت نباشد پس تخصيص باب حكمت بمورد خفيه مناسب است دوم باب موعظه حسنه و تخصيص آن بعلم طريقة كه مبتنى بر مراعات ادب و نيكويى و محافظت جانب رفق و خوش خوئيست اولى مينمايد سوم باب مجادله بالتى هى احسن و آن مختص به راه شريعت است كه بناى آن بر تكليف احكام و بيان اوامر حلال و حرام است و تبيين و توضيح آن بشواهد و براهين محتاج و بحجج و دلايل مفقر و از اين كلام حقايق نظام كمال دعوت سيد انام\r\n","description":"","footnote":"","page_name":" 233 ","page_number":233},
  {"content":"\r\nصلوات اللَّه عليه و شمول آن بر طوايف خواص و عوام را معلوم و مفهوم ميگردد * ( إِنَّ رَبَّكَ ) * بدرستى كه پروردگار تو * ( هُوَ أَعْلَمُ ) * او داناتر است * ( بِمَنْ ضَلَّ ) * بآنكس كه او گمراه شد * ( عَنْ سَبِيلِه ) * از راه حق كه اسلام است * ( وَهُوَ أَعْلَمُ ) * و او است داناتر * ( بِالْمُهْتَدِينَ ) * به راه يافتگان يعنى اى محمد ( ص ) بر تو كه محمدى ( ص ) همين دعوت و بلاغة احكام است و اما حصول هدايت و ضلال و مجازات بر آن بر تو نيست بلكه خداى عالم است باهل ضلال و اهتداء و او مجازى ايشانست آورده‌اند كه مشركان در جنگ احد بسيارى را از مسلمانان بكشتند و همه را مثله كردند و شكمهاى بشكافتند مگر حنظله بن الراهب را كه پدر او ابو عامر راهب يا ابو سفيان بود براى حرمت وى حنظله را مثله نكردند مسلمانان گفتند اگر ما را دست دهد با ايشان بتر از اين كنيم و چنان مثله كنيم كه در عرب هيچ كس نكرده باشد و در اينروز حمزة بن عبد المطلب را مثله كردند شكمش بشكافتند هند بنت عتبه جگر او را در دهان نهاد تا بخورد در دهنش سنگ شد بينداخت رسول را از اين خبر دادند فرمود حمزه نزد خدا گرامىتر از آنست كه بعضى از او به آتش بسوزد چه حمزه از اهل بهشت است و هند از اهل دوزخ نخواست كه خون حمزه باحشاء هند مختلط شود بعد از آن فرمود\r\nرحم اللَّه حمزه\r\nاگر خدا مرا ظفر دهد هفتاد كس را بعوض حمزه مثله كنم حقتعالى آيه فرستاد * ( وَإِنْ عاقَبْتُمْ ) * و اگر عقوبت كنيد پاداش كسى كه با شما عقوبت كرده * ( فَعاقِبُوا ) * پس عقوبت كنيد * ( بِمِثْلِ ما عُوقِبْتُمْ ) * مانند آنكه عقوبت كرده شده‌ايد * ( بِه ) * بدان يعنى ايشان يكى را مثله كرده‌اند شما در برابر يكى مثله كنيد نه هفتاد تن را * ( وَلَئِنْ صَبَرْتُمْ ) * و اگر صبر كنيد و از عقوبت ايشان در گذريد * ( لَهُوَ ) * هر آينه آن صبر * ( خَيْرٌ لِلصَّابِرِينَ ) * بهتر است مر صابران را از انتقام وضع مضمر مخبر است از مزيت ثنا و مثوبت بر صابران بعد از آن تصريح مىكند بامر بصبر مر رسول را زيرا كه او اولى بمردمان است به آن به جهت زيادتى علم او به خدا و وثوق او بر او و ميفرمايد * ( وَاصْبِرْ ) * و شكيبا شود در آنچه در روز احد به تو رسيد * ( وَما صَبْرُكَ ) * و نيست صبر تو * ( إِلَّا بِاللَّه ) * مگر بتوفيق و تيسير خدا * ( وَلا تَحْزَنْ عَلَيْهِمْ ) * و اندوهناك مباش بر اعراض كافران از تو يا بر تسلط ايشان بر لشگر تو و يا بر مومنان و آنچه بايشان رسيده از قتل و مثله * ( وَلا تَكُ فِي ضَيْقٍ ) * و مباش در تنگدستى * ( مِمَّا يَمْكُرُونَ ) * از آنچه مىسگالند از بدى * ( إِنَّ اللَّه ) * بدرستى كه خدا بنصرت و معونت * ( مَعَ الَّذِينَ اتَّقَوْا ) * با آنان است كه پرهيز كردند از شرك و معصيت * ( وَالَّذِينَ هُمْ ) *\r\n","description":"","footnote":"","page_name":" 234 ","page_number":234},
  {"content":"\r\nو با آنان كه ايشان * ( مُحْسِنُونَ ) * نيكوكارانند يعنى موحدان و مخلصان در طاعت و گفته‌اند تقوى اشارتست بتعظيم امر خدا و احسان عبارت از شفقت بر خلق خدا و مدار كار اسلام و ايمان بر اين دو صفت است الجزء الخامس عشر من الاجزاء الثلاثين\r\n\r\nسورة بنى اسرائيل\r\nاين سوره مكيست نزد حسن مگر پنج آيه و او اينست كه وَلا تَقْتُلُوا النَّفْسَ و لا تَقْرَبُوا الزِّنى أُولئِكَ الَّذِينَ يَدْعُونَ و أَقِمِ الصَّلاةَ و آتِ ذَا الْقُرْبى مدنيست و نزد قتاده و معدل از ابن عباس همه مكيست مگر هشت آيه وَإِنْ كادُوا لَيَفْتِنُونَكَ الى قوله وَقُلْ رَبِّ أَدْخِلْنِي مُدْخَلَ صِدْقٍ و عدد آيات آن صد و سيزده است نزد كوفى و صدوده نزد باقيان و اختلاف در آيه لِلأَذْقانِ سُجَّداً است نزد كوفى ابى ابن كعب از پيغمبر ( ص ) روايت كرده كه هر كه سورة بنى اسرائيل قرائت كند دلش نرم شود آنجا كه ذكر مادر و پدر است و خداى تعالى او را در بهشت دو قنطار مزد بدهد و قنطارى هزار و دويست اوقيه باشد و هر اوقيه بهتر باشد از دنيا و هر چه در او است حسين بن ابى العلا از صادق ( ع ) روايت كرده كه هر كه در هر شب جمعه اين سوره را بخواند نميرد كه تا قايم آل محمد ( ص ) را دريابد و از ياران وى باشد و بدانكه چون حقتعالى ختم سوره كرد بذكر پيغمبر ( ص ) افتتاح سوره بنى اسرائيل كرد نيز بذكر آن حضرت و بيان اسراء او به مسجد اقصى كه مقدمه معراج آن حضرت است و فرموده\r\n* ( بِسْمِ اللَّه الرَّحْمنِ الرَّحِيمِ سُبْحانَ الَّذِي أَسْرى ) * بدانكه سبحان اسمى است بمعنى بسيج و تنزيه و گاهست كه بطريق عمليه آن را استعمال كنند و قطع اضافه او ميكنند و غير منصرف مىشود كقوله قد قلت لما جاءني فحزه سبحان من علقمة الفاجر و انتصاب آن بفعل متروك الاظهار است و تصدير كلام به آن به جهت تنزيه است از عجز از آنچه بعد از آن مذكور شود و از حضرت رسالة معنى سبحان اللَّه پرسيدند فرمود\r\nتنزيه اللَّه عن كل سوء\r\nيعنى پاك ميدانم از همه عيوب و نقص پاك و بىعيب دانستنى آن كسى را كه از روى كرامت * ( أَسْرى بِعَبْدِه ) * ببرد بندهء خود را كه محمد است ( ص ) * ( لَيْلًا ) * در شبى تنكير ليل بجهة دلالتست بر تقليل مدت اسراء يعنى در زمانى اندك از ساعات شب ببرد او را * ( مِنَ الْمَسْجِدِ الْحَرامِ ) * از مسجد حرام كه محيط است بحرم كعبه و نزد اكثر از خانه ام هانى كه حريم مسجد حرامست * ( إِلَى الْمَسْجِدِ الأَقْصَى ) * بسوى مسجد دور تر از اهل مكه يعنى بيت المقدس\r\n","description":"","footnote":"","page_name":" 235 ","page_number":235},
  {"content":"\r\nكه ما وراء آن مسجدى ديگر نيست * ( الَّذِي بارَكْنا ) * آن مسجدى كه بركت كرديم * ( حَوْلَه ) * بر گرداگرد آن كه ارض شام است هم بركت دين كه آن را مهبط وحى و معبد انبيا ساختيم و هم بركت دنيا كه محفوف گردانيديم آن را باشجار و انهار و بسيارى ميوه ها و فراخى معيشت و ارزانى پس محمد ( ص ) را برديم * ( لِنُرِيَه ) * تا بنمائيم او را * ( مِنْ آياتِنا ) * از دلايل قدرت خود چه در اندك زمانى از مكه بشام رفت و بيت المقدس را مشاهده نمود و انبيا را ديده وقوف بر مقامات ايشان حاصل كرد و بر عجايب و غرائب آسمانها كه بعضى از آن بعد از اين مذكور و مسطور خواهد شد اطلاع يافت و اكثر علما بر آنند كه معراج در سال دوازدهم از مبعث بود و در ماه آن اختلاف كرده‌اند كه ربيع الاولست يا ماه رمضان يا شوال يا ربيع الثانى و اشهر اينها شب بيست و هفتم رجب است و رفتن آن حضرت از مكه ببيت المقدس بنص قرآن ثابت شده و منكر آن كافر است و عروج بر آسمانها و وصول بمرتبه قرب باحاديث صحيحه مشهوره كه به حد تواتر ثابت گشته و هر كه انكار آن كند ضال و مبتدع باشد و معتقد اكثر اهل اسلام آن است كه عروج آن حضرت بجسد و روح و معاد در بيدارى بود و آنان كه در اين قصه ثقل جسد را مانع دانند از صعود ارباب بدعتاند و منكر قدرت * ( إِنَّه ) * بدرستى كه خداى * ( هُوَ السَّمِيعُ ) * او است شنوا سخنان كفار را در تكذيب معراج و غير آن * ( الْبَصِيرُ ) * بينا باحوال مؤمنان در تصديق و بقولى سميع و بصير بمعنى مسمع و مبصر است يعنى حقتعالى شنوانيد محمد را كلام خود و بنمود او را آيات قدرت و بعضى ضمير را عايد به آن حضرت دادند و در نفحات مذكور است كه بدرستى كه محمد ( ص ) شنوا بود مر آن چيزى را كه خطابش كردند و بينا بود مر آن چيزى را كه بوى نمودند و در بحر الحقايق آورده كه بنموديم او را از آياتى كه مخصوص است بجلال و جمال ما ( انه السميع بسمعنا و البصير ببصرنا ) و بيان قصه معراج بروايت انس و مالك و عايشه و ابو هريره و ام هانى و غيرهم با اختلاف الفاظ و اتفاق معانى آنست كه رسول ( ص ) فرمود كه من به مسجد حرام بودم در حجره خود و ميان خواب و بيدارى كه جبرئيل نزد من آمد و براق آورد كه سوار شو و بروايت ام هانى چنانست كه در آن شب آن حضرت در خانه من بود چون نماز خفتن بگذارد و من نيز با او نماز خفتن بگذاردم و بخفتم و او را در نماز رها كردم و در خواب رفتم و بيدار نشدم تا كه بامداد حضرت مرا بيدار كرد و گفت برخيز اى ام هانى تا تو را حديثى عجيب گويم من برخاستم و نماز بامداد بگذاردم حضرت فرمود كه بدانكه دوش جبرئيل نزد من آمد و فرمود برخيز و تجديد غسل كن و وضو را مجدد ساز من چنان كردم و روايتى ديگر آنست كه آب كوثر را به آب زمزم ممزوج كردند من به آن غسل و وضو كردم و حديث شكافتن و شستن دل قوليست باطل و از عقل و شرع دور چه آن حضرت از جميع قبح و عيب طاهر و مطهر بود پس از منزل برون آمدم فرشته\r\n","description":"","footnote":"","page_name":" 236 ","page_number":236},
  {"content":"\r\nديدم ايستاده و عنان اسبى در دست گرفته و آن از درازگوش بزرگتر بود و از استر كهتر رويش چون روى آدميان و چشمهايش چون زهره و مريخ و دهانش چون دهان شير دنبالش چون دنبال شتر و پشت او چون پشت اسب و دست و پايش چون دست و پاى شتر و سم او چون سم گاو و سينه اش چون ياقوت سرخ و پشتش چون در سفيد و زينى از زينهاى بهشت بر او نهاده و او را دو\r\nپر بود چون پر طاوس رفتارش چون برق آن اسب را پيش من كشيد و گفت كه برنشين كه اين اسب خليل است كه بر او كعبه را زيارت كردى خواستم برنشينم سر باز زد جبرئيل گفت آرام گير اى براق كه بهترين خلقان بر تو خواهد نشست و اين فخرتر است تا انقراض عالم گفت اين را ميدانم ليكن مدعاى من آنست كه فرداى قيامت بر من نشيند كه من طاقت مفارقت وى ندارم گفتم كه شرط كردم كه روز قيامت بر تو سوار شوم پس دست بر پشت او نهادم از حيا و شرم عرق از وى روان شد و پشت فرا داشت چنان كه نزديك بود كه پشتش به زمين رسد و از امير المؤمنين ( ع ) و عبد اللَّه مسعود مرويست كه رسول فرمود كه چون جبرئيل آمد و مرا از خانه ام هانى بيرون آورد ميكائيل را ديدم عنان اسب بدست گرفته كه آن را براق گويند رويش چون روى آدميان و رخش چون رخ اسبان چشمهايش چون زهره و مريخ اغر و محجل پرهايش چون كركس دنبالش چون دنبال گاو و شكمش چون سيم سفيد و پشتش چون زر سرخ جبرئيل آن را پيش ميكشيد من بر نشستم و روى ببيت المقدس نهادم ساعتى بگام مىرفت و ساعتى ميپريد و در وقت رفتن چون بنشيبى رسيدى دستهايش دراز شدى و پايها كوتاه و هر جا كه بفراز رسيدى پايهايش دراز شدى و دستهايش كوتاه و جبرئيل بر دست راست من بود در اثناى راه پير زنى پيش آمد و گفت اى محمد ( ص ) توقف كن تا چيزى از تو پرسم به او التفات نكردم چون بارهء ديگر از راه برفتم از دست راست آوازى شنيدم كه اى محمد ( ص ) يك ساعت بايست تا از تو سؤالى كنم من التفات ننموده بر افرا بسرعت تمام براندم چون بعضى ديگر از مسافت قطع كردم از دست چپ خود نيز همين آواز شنيدم چون از آنجا در گذشتيم جبرئيل را گفتم آن عجوزه كه بود اول نزد من آمد گفت دنيا بود نيك كردى كه جواب ندادى و گرنه امت تو ميل به دنيا كردندى گفتم شخصى كه در دست راست من ندا كرد چه كس بود گفت داعيه يهودان بود اگر جوابش ميدادى امت تو يهودى ميشدند گفتم آنكه در دست چپ من بود چه كس بود گفت داعيهء ترسايان اگر به او التفات ميكردى امت تو همه ترسا ميشدند چون از آنجا بگذشتم دو اناء نزد من آوردند يكى آب و ديگر خمر من آب بستدم و بخوردم و خمر را گذاشتم جبرئيل گفت اگر خمر ميخوردى همه امت تو بخمر خوردن مولع شدندى چون پاره ديگر از راه قطع كردم جمعى را ديدم كه چيزى ميكشتند چون دانه بر زمين ميكردند فى الحال سبز ميشد به حد درو مىرسيد و ايشان آن را مىدرويدند و ديگر باره ميكشتند گفتم اينها كيستند گفت مجاهدان كه حسنات ايشان را\r\n","description":"","footnote":"","page_name":" 237 ","page_number":237},
  {"content":"\r\nدر هر ساعت زياده ميكنند از آنجا مرور كردم جمعى را ديدم كه گروهى را گرفته بودند و سرهاى ايشان را به سنگ ميكوفتند هر باره كه كوفتندى ديگر باره به حالت اول درست شدى و ايشان باز آن را به سنگ كوفتندى و باز فى الحال درست گشتى جبرئيل گفت اينها كسانىاند كه در نمازهاى فريضه تقصير كنند و كاهلى ورزند و نماز خفتن ناكرده خسبند و به همين طريق ايشان را عذاب ميكنند تا روز قيامت از انجا نيز عبور كردم جمعى را ديدم كه هر يك پاره خرقه بر عورت خود نهاده بودند ايشان را بدوزخ ميكشيدند گفتم اى جبرئيل اينها چه كسانند فرمود كه آنهااند كه زكات مال نداده‌اند پس پارهء ديگر راه برفتم جمعى به نظر من در آمدند كه پاره گوشت پاكيزه پخته در پيش ايشان نهاده بود و پاره گوشت خام نجس ايشان گوشت پاك پخته گذاشته خام پليد را ميخوردند صورت اينحال از جبرئيل به پرسيدم گفت گروهىاند كه زنان پاكيزه حلال خود را بگذارند متعرض زنا شوند و زنانىاند كه شوهران را بگذارند و به مردان اجنبى ميل كنند پس به مردى بگذشتم كه پشته هيزم جمع كرده بود و بر نميتوانست گرفت و باز جمع ميكرد و بر سر آن مينهاد و ميخواست كه برگيرد نميتوانست و باز بر سر آن مينهاد گفتم اين كيست گفت مثال مردى است از امت تو كه امانات مردمان در پيش او باشد و بضبط آن قيام نتواند نمود و باز قبول امانات كند و بر سر ان نهد و از آنجا بگذشتم قومى\r\nرا ديدم كه لبهاى و زبانهاى ايشان بمقاريض آهنى ميبريدند هر گاه ببريدندى با آن هم چنان شدى كه اول بودى گفتم اينها چه كساند گفت خطباء الفتنه خطيبان زمان فتنه‌اند كه منصب خطابت را از اهل حق غصب كرده باشند پس از آنجا در گذشته سوراخى را ديدم كه گاو بزرگ از آنجا بيرون آمد ميخواست كه باز جاى خود رود نميتوانست گفتم اى جبرئيل اين چيست گفت اين مثال مرديست كه سخن بزرگ از دهن بيرون اندازد و پشيمان شود بموضع خود خواهد برگرداند نتواند پس بوادى رسيدم بوى خوش بمشام من رسيد و آواز خوش استماع كردم گفتم اين چه بوى و آواز است گفت بوى بهشت است و آواز خازنان او ميگويند بار خدايا آنچه بما وعده كردهء آن را بما رسان كه شرف و عزت ما تمام گشت سندس و استبرق و حرير و لؤلؤ و مرجان و زر و سيمها بسيار شد اكواب و اباريق و آب و شير و انگبين بغايت رسيد حقتعالى جواب ميدهد كه اى بهشت تو راست هر مؤمنى و مؤمنهء كه بوحدانيت من و نبوت محمد ( ص ) كه پيغمبر من است بگرود و عمل صالح كند هر كه از من ترسد ايمنش گردانم و هر چه از من خواهد بدهم هر كه بر من توكل كند كفايتش كنم چه منم خداوندى كه به غير از من خدايى نيست و هرگز وعدهء خلاف نكنم بهشت ميگويد كه راضى شدم و از آنجا بوادى رسيم بوى ناخوش و آواز زشت را احساس كردم گفتم اين چه بوى و آواز است گفت بوى دوزخ و آواز زبانيهء دوزخ ميگويد بار خدايا آنچه بما وعده كردهء بده\r\n","description":"","footnote":"","page_name":" 238 ","page_number":238},
  {"content":"\r\nكه سلاسل و اغلال و زقوم و حميم و سعير و ضريع و غسلين و غساق من بسيار شد و قعر من دور شد و گرماى من سخت گشت حقتعالى گويد مر تو راست هر مشركى و مشركه و كافرى و كافره و خبيثى و خبيثه و كل جبار لا يؤمن بيوم الحساب گفت راضى شدم بعد از آن بجايى رسيدم جبرئيل مرا گفت فرود آى فرود آمدم و نماز گذاردم گفت دانى كه اين چه موضع است گفتم نه گفت اين طيبه است يعنى مدينه ( و اليها المهاجرة انشاء اللَّه ) اين هجرتگاه تو باشد از آنجا برفتم به موضعى رسيدم گفت فرود آى فرود آمدم و نماز گذاردم گفت اين طور سينا است حقتعالى اينجا با موسى ( ع ) مناجات كرد پس بجاى ديگر توجه كردم گفت فرود آى فرود آمدم و نماز بگذاردم گفت اين انجمست مولد عيسى باز سوار شده به بيت المقدس رسيدم جمعى فرشتگان را ديدم كه از آسمان فرود آمدند بر من سلام كردند و مرا بشارت دادند بكرامت از جانب حضرت عزت و مرا گفتند\r\nالسلام عليك يا اول يا آخر يا حاشر\r\nجبرئيل را گفتم اين چه خطابست گفت مراد آنست كه تو اول كسى باشى كه روز قيامت از قبر برخيزى و اخرى يعنى خاتم پيغمبرانى و حاشرى يعنى بجهة شرف تو اول امتان تو محشور شوند پس به بيت المقدس آمدم جبرئيل گفت فرود آى فرود آمدم و وى اسب مرا در حلقه در مسجد بسته و آن حلقه ايست كه همه پيغمبران كه آنجا رسيدندى مراكب خود را در آن ببستندى چون به مسجد در آمدم همهء پيغمبران را ديدم و در حديث ابو العاليه مذكور است كه رسول ( ص ) فرموده كه حقتعالى ارواح جميع انبيا را از عهد آدم تا روزگار عيسى در مسجد اقصى جمع كرد تا بر من سلام كردند به همان طريق كه فرشتگان كردند گفتم اى جبرئيل اينها چه كسند فرمود برادران تو از رسل و انبياء قريش دعوى كنند كه خداى را شريكست و يهود و ترسا ميگويند كه خداى را فرزند است از اين پيغمبران بپرس كه خداى را شريكى و فرزندى هست و ذلك قوله وَسْئَلْ مَنْ أَرْسَلْنا مِنْ قَبْلِكَ مِنْ رُسُلِنا أَ جَعَلْنا مِنْ دُونِ الرَّحْمنِ آلِهَةً يُعْبَدُونَ ايشان همه بوحدانيت خداى اقرار كردند و تنزيه او نمودند از زن و فرزند پس جبرئيل مرا در پيش ايشان بداشت تا امامة ايشان كردم و دو ركعت نماز بگذاردم بعد از آن پيغمبران بر خدا ثنا كردند بر نعمتى كه حقتعالى به ايشان كرامت كرده بود ابراهيم ع گفت سپاس آن خدايى را كه مرا خليل خود گرفته و آتش بر من سرد و سلامت گردانيد موسى ( ع ) گفت سپاس خداوندى را كه با من سخن گفت و فرعون و قومش را بر دست من هلاك گردانيد و بنى اسرائيل را بوسيله من نجات داد داود ( ع ) گفت سپاس مر خداى را كه ملكى عظيم به من داد و آهن در دست من نرم ساخت و كوه ها را مسخر من گردانيد تا با من تسبيح كردند سليمان گفت ثنا آفريدگارى را كه مرا ملكى داد كه هيچ كس را نداد و باد را مسخر من گردانيد جن و انس و وحش و طير را فرمانبردار من گردانيد و زبان مرغان را به من آموخت عيسى ( ع ) گفت سپاس\r\n","description":"","footnote":"","page_name":" 239 ","page_number":239},
  {"content":"\r\nمر پروردگارى را كه مثل من چون مثل آدم گردانيد كه او را از خاك خلق كرده و مرا از باد و بر دست من مرده زنده ساخت و ذكر مرا رفيع گردانيد و اكمه و ابرص را بدعاى من شفا ارزانى داشت من گفتم سپاس خداوندى را كه مرا رحمت عالميان گردانيد و مرا بر كافه خلايق مبعوث كرده و امت مرا بهترين امتان گردانيد و ذكر مرا رفيع كرده و مرا ختم جميع پيغمبران ساخت ابراهيم گفت\r\nبهذا فضلكم\r\nمحمد ( ص ) به اين بر شما افزون آمد پس سه آنا حاضر كردند آب و شير و مىمن شير بخوردم و از آب اندكى بياشاميدم و خمر نخوردم جبرئيل گفت اگر همه آب خوردى امت تو همه غرقشدندى و اگر خمر خوردى همه امت تو خمار ميشدند پس جبرئيل دست من بگرفت و مرا نزديك آن سنگ برد كه پايه معراج بر او نهاده است و آن صخره بيت المقدس است و بالاى آن به آسمان پيوسته يك پايه او از ياقوت سرخ و ديگر از زمرد و ملك الموت چون قبض ارواح كند از آن معراج به زير آيد و محلى كه ميتراشد چشم پهن بماند و متحير به بالا نگرد آن معراج بر وى ظاهر شود پس مرا بگرفت در آن معراج برد چون به آسمان دنيا رسيدم جبرئيل در را بزد گفتند كيست گفت منم جبرئيل و محمد ( ص ) با من است گفتند\r\nمرحبا به حياه اللَّه من اخ و خليفة فنعم الاخ و نعم الخليفة\r\nدر را بگشادند ما در رفتيم خروسى را ديدم موى گردن او سبز و سرين او سفيد كه از آن نيكوتر سبزى و سفيدى نديده بودم پايهاى او در هفتم زمين و سر او در زير عرش چون شب به آخر رسد بالها بگشايد و بر هم زند و خداى را به اين تسبيح تنزيه كند كه\r\nسبحان الملك القدوس الكبير المتعال لا إله الا اللَّه الحى القيوم\r\nاز آنجا گذشته بفرشتهء رسيدم كه يك نيمه آن از آتش بود و نيمه ديگر از برف نه آتش بر فرا مىگداخت و نه برف آتش را فرو مىنشاند اين تسبيح مىگفت\r\nاللهم يا مؤلفا بين الثلج و النار الف بين قلوب عبادك المؤمنين\r\nگفتم اى جبرئيل اين كيست گفت او را حبيب گويند موكل است بر اكناف آسمان و اطراف زمين و ناصح همهء اهل زمين است و چون از آنجا مرور كردم فرشتهء را ديدم بر سريرى نشسته و لوحى بر كنار نهاده بهيبت تمام و باكره آبرو گفتم اين كيست كه من بر هيچ فرشته نگذشتم كه از او خايف شوم مگر اين گفت ما نيز از او خائفيم اين ملك الموت است من گفتم\r\nكفى بالموت الطامه\r\nوى گفت\r\nما بعد الموت اطم\r\nآنچه پس از مرگ باشد از مرگ عظيمتر است گفتم اى جبرئيل هر كه بميرد او را بيند گفت آرى گفتم ميخواهم كه بر وى سلام كنم و از او چيزى بپرسم جبرئيل مرا نزد او برد و بر او سلام كردم وى به اشاره از جبرئيل پرسيد كه اين كيست وى گفت\r\nنبى الرحمة و رسول العرب\r\nمرا گفت\r\nمرحبا بنى الرحمة\r\nو مرا تحيتى نيكو گفت و بشارت داد و گفت اى محمد ( ص ) من همه آثار خير در امت تو مىبينم گفتم\r\nالحمد للَّه المنان بالنعم\r\nاين لوح چيست كه در دست دارى گفت لوح آجال است و نام آنان كه ارواح ايشان را قبض كرده‌ام در لوح ديگر است گفتم چگونه قبض ارواح اهل زمين كنى كه بر جاى خود نشسته\r\n","description":"","footnote":"","page_name":" 240 ","page_number":240},
  {"content":"\r\nو به هيچ جاى نميروى و تردد نميكنى گفت دست من بهمهء اطراف عالم رسد و دنيا در دست من بمنزله خوانيست كه نهاده هر جا كه خواهم دست دراز كنم و فرا گيرم و اعوان من باشارت من قبض روح كنند از اسفل باعلاى آن چون روح به حلق رسد من دست دراز كنم و بستانم تولى قبض جز من نكند چون وى را وداع كردم فرشتهء را ديدم عابس الوجه كريه المنظر كه شدت خشم بر روى او ظاهر بود در او نگاه كردم بترسيدم گفتم اين كيست كه از او سخت بترسيدم جبرئيل گفت اى محمد ( ص ) ما همه از او ميترسيم و وى مالك دوزخست و خازن او تا خدا وى را آفريده نخنديده است و هر روز خشم وى بر دشمنان افزون مىشود گفتم مرا بنزديك او بر پس جبرئيل مرا نزد او برد و بر وى سلام كردم و جبرئيل نيز بر او سلام كرد سر بر نداشت جبرئيل گفت\r\nيا مالك هذا محمد ( ص ) رسول العرب\r\nسر برداشت و مرا تحية كرد و بشارة داد گفتم چند گاهست كه دوزخ را ميتابى گفت از آن وقتى كه خدا دوزخ را آفريده و تا اكنون و تا روز قيامت خواهم تافت جبرئيل را گفتم بفرما تا بعضى از دوزخ به من نمايد جبرئيل از او اين استدعا كرد وى گوشهء از دوزخ بر گشاد آتشى سياه ديدم و دودى بغايت تيره كه آفاق از آن پر شد هولى در دل من آمد و هوش از من برفت و نزديك بود كه هلاك شوم از آنجا بگذشتم فرشتگان بسيار را ديدم كه عدد ايشان خدا داند در ميان ايشان فرشتهء ديدم كه او را هزار هزار سر بود و بر هر سرى هزار هزار روى و بر هر رويى هزار هزار دهن و در هر دهنى هزار هزار زبان و بهر زبانى بهزار هزار لغة تسبيح خداى مىكرد بر خاطر اين فرشته بگذشت كه همانا در آسمان و زمين هيچكس نباشد كه تسبيح و عبادت او از من بيشتر باشد حقتعالى فرمود كه مرا بنده ايست كه تسبيح و عبادت او برابر تسبيح و عبادت تو باشد و ثواب او بيشتر از ثواب تو گفت بار خدا دستورى ده تا او را ببينم وى بيامد و بر آن بنده سه شبانه روز موكل بود جز فرايض از او چيزى نيافت مگر آنكه در عقب هر فريضه كلماتى ميگفت گفت بار خدايا از او عبادتى چندان نيافتم خطاب آمد كه در عقب نماز كلماتى ميگويد كه ثواب آن زياده از جميع تسبيح تست و آن كلمات اينست كه\r\nسبحان اللَّه كلما سبح اللَّه شيء و كما يحب اللَّه ان يسبح و كما هو اهله و كما ينبغى لكرم وجهه و عز جلاله و الحمد للَّه كلما حمد اللَّه شيء و كما يحب اللَّه ان يحمد و كما هو اهله و كما ينبغى لكرم وجهه و عز جلاله و لا إله الا اللَّه كما هلل اللَّه شيء و كما يحب اللَّه ان يهلل و كما هو اهله و كما هو ينبغى لكرم وجهه و عز جلاله و اللَّه اكبر كلما كبر اللَّه شيء و كما يحب اللَّه ان يكبر و كما هو اهله و كما ينبغى لكرم وجهه و عز جلاله\r\nپس از آنجا گذر كردم مردى را ديدم نيكو صورت و در او ضعفى و نقصانى نبود و بر دست راست او درى بود از آنجا بوى خوش ميآمد و بر دست چپ او درى ديگر بود و از آن بوى گريه بمشام ميرسيد چون با دست راست نگريستى شادمان شدى و بخنديدى و چون با دست چپ نگاه كردى دلتنگ شدى\r\n","description":"","footnote":"","page_name":" 241 ","page_number":241},
  {"content":"\r\nگفتم اى جبرئيل اين كيست گفت پدر تست آدم اين در كه بر راست او است در بهشت است و بر چپ در دوزخ چون بنگرد كه يكى را از فرزندانش به بهشت برند شاد شود و چون يكى را بدوزخ برند دلتنگ گردد و بگريد و به آسمان دوم رسيدم جبرئيل در بزد گفتند كيستى گفت جبرئيلم و محمد ( ص ) با من است گفتند\r\nحياه اللَّه من اخ و من خليفة فنعم الاخ و نعم الخليفة و نعم الهادى\r\nدر بگشادند چون بدرون رفتم دو جوان را ديدم گفتم اينان كيستند گفت يكى عيسى است و ديگرى يحيى مرا تحية كردند از آنجا به آسمان سوم بر آمدم و بطريق مذكور در بگشادند مردى را ديدم كه او را بر خلقان در حسن چندان تفضيل بود كه ماه شب چهارده را بر ستارگان گفتم اين كيست گفت برادر تست يوسف از آنجا به آسمان چهارم رفتم در بگشادند در آنجا مردى را ديدم پشت بموضعى باز داده گفتم اين كيست گفت ادريس است پشت بديوان خلايق باز داده است كه در آنجا امور و احوال ايشانست از آنجا به آسمان پنجم رفتم مردى را ديدم نشسته و در پيرامون او قومى صف زده ايشان را حديث ميكرد گفتم اين كيست گفت هارون است كه محبوب بنى اسرائيل بود و اينها بنى اسرائيلاند كه امت او و امت موسىاند پس به آسمان ششم بر آمدم در آنجا مردى را ديدم با هيبت چون مرا بديد بگريست گفتم اين كيست گفت موسى بن عمرانست گفتم چرا ميگريد گفت براى آنكه بنى اسرائيل دعوى كردند كه از او گرامىتر مر خداى را بنده نيست و مرتبه تو اينست كه ميبيند از آنجا به آسمان هفتم رفتم مرد كهل را ديدم بر در بهشت بر كرسى نشسته و نزديك او جمعى بودند با جامهاى سفيد و رويهاى سفيد و جمعى ديگر را ديدم كه در روى ايشان تيره گى بود ايشان در آب ميرفتند و خويشتن را ميشستند و رنگ روى ايشان صاف ميشد و در جوى ديگر شدند غسل كردند صفا و نورانيت ايشان بيشتر شد و بيامدند و نزد اصحاب خود بنشستند گفتم اينها كيستند و اينمرد كيست و اين جويها چيست گفت پدر تست ابراهيم خليل الرحمن و اين جماعت كه روى ايشان سفيد است آناناند كه ايمان آوردند و بظلم و فسق پوشيده نكردند و آنان كه در رنگ ايشان تيره گى بود آناناند كه معصيت و طاعة بهم مخلوط ساختند و بعد از آن توبه كردند و اين جويها يكى رحمت خدايست و يكى نعمت او و ديگرى شراب طهور و ابراهيم را ديدم كه پشت به خانه باز داده كه آن را بيت العمور خوانند هر روز هفتاد هزار فرشته در او داخل شوند و تا روز قيامت هيچكدام از آنجا بيرون نيايند پس بسدرة المنتهى رسيدم و در زير آن درخت چهار چشمه بيرون مىآمد از آب و مىو شير و انگبين چون در شاخ و برگ آن درخت نگاه كردم دانستم كه سدرة المنتهى است نورى از انوار الهى بر آن درخت ميدرخشيد كه به وصف هيچ واصفى در نيايد و آن را هزار هزار شاخى بزرگ بود بر هر شاخ هزار هزار شاخ كوچك بر هر يك از آن شاخهاى كوچك هزار\r\n","description":"","footnote":"","page_name":" 242 ","page_number":242},
  {"content":"\r\nهزار كردوس بر هر كردوسى هزار هزار فرشته چون آنجا رسيدم جبرئيل بايستاد و مرا گفت كه پيش رو كه مقام من از اين در نميگذرد وَما مِنَّا إِلَّا لَه مَقامٌ مَعْلُومٌ و بروايتى ديگر مرا گفت پيش رو تا من در عقب تو مىآيم من ميرفتم تا بفراشى رسيدم كه آن را فراش زر گويند جبرئيل حجاب بجنبانيد گفتند كيستى گفت جبرئيلم و محمد ( ص ) با منست فرشته كه موكل آن حجاب بود گفت\r\nاللَّه اكبر\r\nو دست از حجاب بيرون كرد و مرا گرفت جبرئيل همانجا باز ايستاد من جبرئيل را گفتم در چنين حال مرا مىگذارى گفت يا رسول اللَّه ( ص ) اينجا نهايت مقام خلقانست هيچكس نيست كه از اين حجاب بگذرد و هيچ فرشته زهره آن ندارد كه گرد اين حجاب بگذرد و بجهة شرف و حرمة تو مرا دستورى دادند تا نزديك اين حجاب آمدم\r\nلو دنوت انملة لاحترقت\r\nاگر به مقدار سر انگشت پيشتر روم سوخته شوم بيت\r\n\r\nاگر يك سر موى برتر پرم\r\nفروغ تجلى بسوزد پرم\r\n\r\nپس آن فرشته كه صاحب حجاب الذهب بود مرا برد تا بحجابى كه آن را حجاب اللؤلؤ گويند و حجاب بجنبانيد صاحب حجاب گفت كيستى گفت منم صاحب حجاب الذهب و محمد ( ص ) با منست آن فرشته تكبير كرد و دست از حجاب بيرون كرد و مرا از آن فرشته حجاب فرا گرفت و به صاحب حجاب ديگر سپرد و همچنين مرا از حجابى بحجابى ميبردند تا از هفتاد حجاب ببردند سطبرى هر حجابى پانصد سال راه و از حجابى تا حجابى پانصد ساله راه پس از آن حجاب رفرف را فرو گذاشتند كه نور آن آفتاب را غلبه ميكرد چشم من در آن نور خيره شد و آنجا براق از رفتار فرو ماند و مرا بر آن رفرف سوار كردند بعرش رسانيدند چون عرش را بديدم هر چه پيش از اين ديده بودم در چشم من حقير گشت و هزار نوبة از حضرت عزت خطاب ادن منى شنيدم يعنى نزديكتر اى و قدم پيشتر نه و در هر نوبة از اين خطاب مرا ترقى ديگر دست داد تا قدم بر سرير دَنا فَتَدَلَّى نهادم و بخلوت خاص فَكانَ قابَ قَوْسَيْنِ أَوْ أَدْنى در آمده استماع فَأَوْحى إِلى عَبْدِه ما أَوْحى كردم حقتعالى مرا بمسند عرش رسانيد و از غرش قطرهء بچكيد و بر زبان من آمد طعمى كه هيچ ذائقه آن چنان شيرين نچشيده باشد و او سبحانه از اخبار اولين و آخرين مرا اخبار فرموده و زبان من بگشاد تا از آن هيئت و عظمت گفتم\r\nالتحيات للَّه و الصلوات الطيبات الطاهرات\r\nحقتعالى فرمود\r\nالسلام عليك ايها النبى و رحمة اللَّه و بركاته\r\nمن گفتم\r\nالسلام علينا و على عباد اللَّه الصالحين\r\nحقتعالى فرمود كه اى محمد دانى كه ملاء اعلى در چه چيز گفتگو كردند گفتم بار خدايا تو عالمترى كه علام الغيوبى فرمود كه گفتگوى ايشان در درجات و حسنات است بعد از آن فرمود اى محمد ( ص ) ميدانى كه درجات و حسنات چيست گفتم تو عالمترى فرمود فاما الدرجات\r\nفاسباغ الوضوء فى المكروهات و المشى على الاقدام الى الجماعات و انتظار الصلاة بعد الصلاة و اما الحسنات فافشاء السلام و اعطاء الطعام و التهجد بالليل و الناس نيام\r\nدرجات اسباغ وضوء است در وقت رسيدن امر مكروه به اين كس و پياده\r\n","description":"","footnote":"","page_name":" 243 ","page_number":243},
  {"content":"\r\nرفتن بجماعات و انتظار نماز پس از نماز و اما حسنات سلام كردن بر همه كس و طعام دادن بهر كس و بيدار بودن در شب كه خلق خفته باشند بعد از آن ندا فرمود كه\r\nيا محمد ( ص ) آمَنَ الرَّسُولُ بِما أُنْزِلَ إِلَيْه مِنْ رَبِّه\r\nمن گفتم\r\nنعم اى رب وَالْمُؤْمِنُونَ كُلٌّ آمَنَ بِاللَّه وَمَلائِكَتِه وَكُتُبِه وَرُسُلِه لا نُفَرِّقُ بَيْنَ أَحَدٍ مِنْ رُسُلِه ) * لا كما فرقت اليهود و النصارى\r\nگفتم بار خدايا رسول تو ايمان آورده و همهء مؤمنان نيز ايمان آوردند به خدا و بهمهء فرشتگان و كتابها و پيغمبران نه چنان كه يهودان و ترسايان گفتند نُؤْمِنُ بِبَعْضٍ وَنَكْفُرُ بِبَعْضٍ فرمود مؤمنان چه گفتند گفتم اينكه\r\nسمعنا و اطعنا او سمعنا قولك و اطعنا امرك\r\nفرمود راست گفتى\r\nسل تعط\r\nبخواه تا داده شوى گفتم غُفْرانَكَ رَبَّنا وَإِلَيْكَ الْمَصِيرُ فرمود\r\nو غفرت لك و امتك\r\nآمرزيدم تو را و امت تو را باز فرمود\r\nسل تعط\r\nگفتم رَبَّنا لا تُؤاخِذْنا إِنْ نَسِينا أَوْ أَخْطَأْنا بار خدايا مگير ما را اگر نسيانى و يا خطايى كنيم فرمود\r\nقد رفعت الخطا و النسيان عن امتك و ما استكرهوا عليه\r\nآمرزيدم تو را و امت ترا و خطا و نسيان از ايشان برگرفتم و آنچه باكراه ايشان را بر امرى دارند گفت رَبَّنا وَلا تَحْمِلْ عَلَيْنا إِصْراً كَما حَمَلْتَه عَلَى الَّذِينَ مِنْ قَبْلِنا بار خدايا بر ما منه بار گران را چنان كه نهادى بر آنان كه پيش از ما بودند يعنى يهودان فرمود كه\r\nذلك لك و لامتك\r\nاين كرامت ترا است و مر امت تو را گفتم رَبَّنا وَلا تُحَمِّلْنا ما لا طاقَةَ لَنا بار خدايا چيزى بر ما منه كه ما را طاقت آن نباشد حقتعالى فرمود كه\r\nذلك لك و لامتك\r\nگفتم\r\nو اعف عنا من الخسف\r\nعفو كن ما را از خسف\r\nو اغفر لنا من القذف\r\nو بيامرز ما را از قذف\r\nو ارحمنا من المسخ\r\nو ببخشا بر ما از مسخ انت مولينا تو خداوند مايى وَانْصُرْنا عَلَى الْقَوْمِ الْكافِرِينَ نصرة ده ما را بر گروه كافران فرمود\r\nذاك لك\r\nو لامتك گفتم بار خدايا با پيغمبران كه پيش از من بودند كرامتها كردى ابراهيم را خليل خود گرفتى و با موسى تكلم فرمودى و ادريسرا مكان بلند دادى و سليمان را ملك عظيم بخشيدى و داود را زبور دادى بار خدايا مرا چيست فرمود تو را حبيب خود گرفتم چنان كه ابراهيم را خليل گرفتم و با تو سخن گفتم چنان كه با موسى و تو را فاتحه و خواتيم سورة البقره دادم و آن از گنجهاى عرش است و پس از تو پيغمبرى نفرستم و بر و بحر را مسجد و طهور تو كردم و امت تو را فيء و غنيمت حلال كردم و تو را بترس نصرت دادم تا دشمنان تو از يك ماهه راه بترسند و قرآن را كه سيد كتابها است به تو فرستادم و ذكر تو را رفيع كردم و بجاى تورية مثانى را به تو ارزانى داشتم و بجاى انجيل ياسين و بجاى زبورا حواميم و تو را بمفضل تفضيل دادم و شرح صدر تو كردم و امتان تو را بهترين امتها گردانيدم\r\nفخذ ما آتيتك و كن من الشاكرين\r\nآنچه تو را دادم بستان و از جمله شاكران باش و بعد از آن با من چيزها گفت و نهى كرد مرا كه آن را بشما گويم و بعد از آن پنجاه ركعت نماز فرض كرد و من در تخفيف آن كوشيدم تا به هفده ركعت مقرر فرمود\r\n","description":"","footnote":"","page_name":" 244 ","page_number":244},
  {"content":"\r\nچون برگشتم مرا بر رفرف سبز نشاندند تا بسدره فرود آمدم جبرئيل را ديدم مرا گفت بشارت باد تو را اى محمد ( ص ) كه بهترين خلقانى و برگزيده پيغمبرانى آنچه تو را داد بفرشتگان مقرب و پيغمبران مرسل نداد و بعد از آن جبرئيل گفت كه بيا تا تو را ببهشت برم و به تو نمايم آنچه حقتعالى براى تو در آن آماده ساخته تا تو را در آن رغبت بيفزايد و بالكليه خاطر خود متوجه آن ساخته از دنيا و حطام آن رغبت بگردانى پس فرود مىآمديم از باد سبكتر و از تير سريعتر تا به بهشت رسيديم و بفرمان الهى خوف و ترس از من زايل شده بود و دهشت از من رفته جبرئيل را اخبار ميكردم از عجايب و غرايب كه ديده بوديم در اعلى عليين از درياهاى آتشى و نورهاى درخشان او گفت\r\nسبحان اللَّه\r\nآن سرا پرده هاى رب العزة است كه بعرش او محيط است و اگر انحجابها نباشد هر چه در زير عرش است از نور عرش بسوزد و آنچه تو نديدهء بيشتر از آنست كه ديدى و عجيب و غريبتر من گفتم\r\nسبحان اللَّه العظيم ما اكثر عجايب خلقه\r\nپس فرشتگان را ديدم صف در صف كشيده بودند چنان كه بناها ازار زير ريخته جبرئيل گفت روحانيانند و روح عظيم در ميان آن است كما قال اللَّه تعالى يَوْمَ يَقُومُ الرُّوحُ وَالْمَلائِكَةُ صَفًّا روز قيامت همهء فرشتگان يك صف بايستند و روح در يك صف و از عقب اينها اسرافيل من گفتم اين صف كه بر بالاى صفها است در بحر اعلى چه صف است كه گرداگرد يكديگر در آمده‌اند گفت كروبياناند كه اشرف و عظماى ملائكه‌اند و هيچ فرشته زهرهء آن ندارد كه برايشان نكرد و شان ايشان از آن عظيمتر است كه من وصف ايشان توانم كرد و وصف ايشان همين بس كه تو معاينه ديدى پس جبرئيل مرا در بهشت بگردانيد كوشكها ديدم از در و ياقوت و زبرجد درختان از زر سرخ شاخها از مرواريد سفيد و بيخ آن از سيم سفيد و زمين آن از مشك ازفر و من آن همه را چنان شناختم كه گوئيا سالها در آن در آمده‌ام و بيرون رفته در بهشت جويى ديدم از شير سفيد تر و از شهد شيرينتر ريك آن از زمرد و مرجان و گل آن از مشك ازفر جبرئيل گفت اين حوضى است كه حقتعالى تو را عطا كرده در كريمهء إِنَّا أَعْطَيْناكَ الْكَوْثَرَ از زير عرش جارى ميشد و در زير كوشكهاى مؤمنان ميرفت بدرختى رسيدم كه از آن نيكوتر درختى در بهشت نبود و هر ميوه كه حقتعالى در آسمان و زمين آفريده بانواع و الوان و روايح مختلفه بر آن درخت بود من از حسن او بتعجب فرو ماندم گفتم اى جبرئيل اين چه درخت است گفت درخت طوبى كه قيلوله امتان تو در سايه ايندرخت باشد و در بهشت چندان نعم را مشاهده كردم كه هيچ گوشى نشنيده و هيچ چشمى نديده و بر دل هيچكس از آدميان نگذشته اين همه ساخته و پرداخته شده و انتظار صاحبان خود ميكشد تا بايشان تسليم كنند گفتم\r\nلمثل هذا فليعمل العاملون\r\nپس از آنجا متوجه دوزخ شدم سلاسل و اغلال آن را بديدم و حياة و عقارب و حميم و زقوم و يحموم و غساق دوزخ\r\n","description":"","footnote":"","page_name":" 245 ","page_number":245},
  {"content":"\r\nبه نظر من در آمد قومى را در دوزخ ديدم لبهاى ايشان چون لبهاى شتر و جمعى بر ايشان موكل بودند لبهاى ايشان ميبريدند و سنگهاى آتش در دهن ايشان مينهادند و از زير ايشان بيرون مىافتاد گفتم اى جبرئيل اينها كيستند گفت كسانىاند كه اموال يتيمان خورده‌اند بظلم و ذلك قوله تعالى إِنَّ الَّذِينَ يَأْكُلُونَ أَمْوالَ الْيَتامى ظُلْماً الايه از آنجا بموضعى ديگر رفتم جمعى را ديدم كه شكمهاى ايشان مانند خانهاى فراخ و بزرگ بود و آنها در ره گذر دوزخيان افتاده بودند چون آل فرعون بايشان رسيدندى پاى بر شكمهاى ايشان نهادندى و بگذشتندى جبرئيل را گفتم ايشان كيستند گفت ربا خواران و كان ذلك قوله الَّذِينَ يَأْكُلُونَ الرِّبا لا يَقُومُونَ الايه از آنجا بناحيه ديگر رفتم زنانى را ديدم از پستانها آويخته و بعضى سرنگون آويخته گفتم اينها كيستند گفت آناناند كه در دنيا زنا كرده‌اند و فرزندان خود را كشته‌اند پس روى به زمين نهادم و از آسمانى بآسمانى مىآمدم و جبرئيل مصاحب من بود تا بخوابگاه خودم آورد و اين همه در يك شب بود و بعد از آن فرموده كه من سيد ولد ادمم و لا فخر فردا لواى حمد بدست من باشد و لا فخر و آدم و هر كه دون او است روز قيامت در زير لواى من باشد و لا فخر از ابن عباس مرويست كه بام داد آن شب كه رسول ( ص ) را بمعراج بردند آن حضرت دلتنگ نشسته بود بجهة آنكه كسى از او باور نكند كه بيكشب هفت آسمان ببريد و بهشت و دوزخ را بديد ابو جهل بيامد و در پهلوى حضرت بنشست و بطريق استهزا گفت بيار تا تو را بتازگى از خدا چه رسيده فرمود مرا دوش به بيت المقدس بردند گفت بيكشب به بيت المقدس رفتى گفت بلى ابو جهل گفت آنچه با من مىگويى با قوم خود نيز بگوى حضرت آواز داد كه يا معشر بنى كعب بن لوى همه جمع شدند و گفتند چه مىگويى اى محمد ( ص ) گفت مرا دوش به بيت المقدس بردند و باز آوردند ايشان از آن متعجب شده يكى دست بر هم ميزد و ديگرى صفير ميداد و جمعى مستضعفان كه مظهر ايمان بودند و مبطن كفر برگشتند و گفتند اين دروغ صريح است ابو جهل با مؤمنان حقيقى گفت ميشنويد كه محمد ( ص ) چه ميگويد گفتند وى آنچه ميگويد راست ميگويد رفتن او به بيت المقدس در يك شب عجب نيست چه خداى او قادر است بر جميع ممكنات در ميان آن جماعت جمعى بودند كه بيت المقدس را ديده بودند و علامات راه آن شناخته گفتند اگر راست مىگويى نشانهاى آن را بگوى حضرت فرمود كه شروع كردم در آثار راه و علامات بيت المقدس و نزديك به آن شد كه بعضى از علامات آن بر من مشتبه شود حقتعالى مثال آن را برابر من تصوير ميكرد من او را ميديدم و آثار و علامات آن را بقوم ميگفتم گفتند اما النعت فقد اصاب يعنى صفة آن راست ميگويد و نشان آن را درست ميدهد پس ميگفتند خبر كاروان ما كه بجانب شام متوجه شده چه دارى فرمود ايشان را در روحا گذاشتم اشترى گم كرده بودند و بطلب آن ميگشتند و در ميان\r\n","description":"","footnote":"","page_name":" 246 ","page_number":246},
  {"content":"\r\nايشان قدرى آب بود و من تشنه بودم آب را از ايشان طلبيدم ايشان قدح آب به من دادند كه من آن را باز خوردم و قدح تهى بايشان رد كردم چون باز گردند اين صورت را از ايشان پرسيد گفتند اين آيتى ديگر است بعد از آن فرمود كه فلان و فلان بر شترى نشسته بودند شتر ايشان از من برميد و فلان بيفتاد و دستش بشكست گفتند اين هم آيتى است بر صدق و كذب او بعد از آن گفتند و صف كاروان ما كن كه هر يك بر چه صفتاند من يك يك را وصف ميكردم چون اوصاف بعضى بر من مشتبه شد حقتعالى مثال ايشان را در برابر چشم من آورد تا ميديدم و از نشانهاى هر يك خبر ميدادم و ميگفتم كه ايشان چند تناند و عدد شتران ايشان چندين و اكنون بحروره رسيده‌اند و در پيش كاروان شتريست خاك رنگ و بر او دو غراده نهاده‌اند چون آفتاب طالع شود ايشان در رسند از پس اين كوه گفتند اين آيتى ديگر است پس\r\nمنتظر بودند كه آفتاب بر آيد و كاروان نيامده باشد آن حضرت را دروغگوى گويند چون وقت طلوع شد يكى گفت و اللَّه قد طلعت الشمس بخداى كه آفتاب برآمد ديگر گفت و اللَّه هذه الإبل قد طلعت يقدمها جمل فيها اورق و فيها و رق فلان كما قال محمد ( ص ) اينك كاروان رسيد شترى اورق در پيش ايشان ميآيد چون از كاروان علاماتى كه حضرت فرموده بود مشاهده كردند گفتند و اللَّه كه ما مانند اين نديديم و نشنيديم إِنْ هذا إِلَّا سِحْرٌ مُبِينٌ اين سحر روشن است و به جهت فرط جهالت و غوايت قريش بود كه حقتعالى اول فرمود كه من محمد ( ص ) را به مسجد اقصى بردم و نگفت كه به آسمان بردم چه اگر در اول بار چنين گفتى تعجب ايشان بيشتر بودى و در تكذيب مبالغه بيشتر كردندى پس اول گفت در اينسوره كه او را به مسجد اقصى بردم و چون بامارات و علامات مذكوره تجويز آن كردند حديث معراج و بردن او را به آسمان و بعرش نزديك گردانيدن او را در سوره النجم بيان فرموده فى قوله فَكانَ قابَ قَوْسَيْنِ أَوْ أَدْنى و در امالى طوسى رحمة اللَّه از ابن عباس رضى اللَّه عنه نقلكرده كه از رسول خدا شنيدم كه ميفرمود حقتعالى پنج چيز را به من عطا فرمود و پنج چيز را بعلى كرامت فرمود مرا جوامع كلم داد و على را جوامع علم و مرا نبى گردانيد و على را وصى و مرا كوثر داد و على را چشمه سلسبيل و مرا وحى داد و على را الهام و در آن شب كه مرا به آسمان بردند همه درهاى آسمان به روى من گشادند و جميع حجابها را از پيش نظر من برداشتند تا كه در آن حال من نظر در على ميكردم و على به من نظر ميكرد و بعد از آن حضرت بگريه افتاد گفتم ما يبكيك فداك ابى و امى پدر و مادرم فداى تو باد چه چيز تو را بگريه در آورد فرمود يا بن عباس بدانكه چون بمقام قابَ قَوْسَيْنِ أَوْ أَدْنى رسيدم اول سخنى كه حقتعالى به من گفت اين بود كه\r\nيا محمد ( ص ) انظر تحتك\r\nاى محمد ( ص ) در پائين خود نگو من نظر كردم ديدم كه جمله حجابها برداشته شده و همه درهاى آسمان گشوده شده على را در مفرش خودش ديدم\r\n","description":"","footnote":"","page_name":" 247 ","page_number":247},
  {"content":"\r\nكه سر را برداشته بود به من مينگريد پس حقتعالى به من تكلم فرمود گفتم يا رسول اللَّه ( ص ) حقتعالى با تو چه گفت فرمود به من خطاب كرد\r\nيا محمد ( ص ) انى جعلت عليا وصيك و وزيرك و خليفتك من بعدك فاعمله بها فانه يسمع كلامك فاعلمته و انا بين يدى ربى عز و جل فقال لى قد قبلت و اطعت\r\nيعنى حق تعالى به من گفت كه اى محمد ( ص ) من على را وصى تو گردانيدم و وزير و خليفه تو ساختم از پس تو پس به او اعلام كن كه سخن تو را ميشنود من نزد پروردگار خود اين معنى را با على گفتم و على در خانه خود بود به من مينگريست و سخن مرا ميشنيد پس به من گفت يا رسول اللَّه من قبول امر الهى كردم و اطاعت و فرمان بردارى او نمودم پس حقتعالى بملائكه امر كرد كه همه بر على سلام كردند و على جواب سلام ايشان باز گفت و من همه فرشتگان را ديدم كه يكديگر را بشارت ميدادند بوصايت و خلافت على و بر هيچ گروهى از فرشتگان نگذشتم مگر مرا تهنيت كردند و گفتند\r\nيا محمد و الذى بعثك بالحق لقد دخل السرور على جميع الملائكة باستخلاف اللَّه عز و جل لك ابن عمك\r\nيعنى اى محمد ( ص ) به حق آن خدايى كه تو را به حق بخلق فرستاد كه همه فرشتگان را سرور و خوشحالى تمام دست داد به آنكه حقتعالى ابن عم تو را خليفه تو گردانيد و حاملان عرش را ديدم همه سرهاى خود را به زير انداخته و در زمين مينگريستند من جبرئيل را گفتم سبب چيست كه همه به زمين مينگرند جواب داد كه\r\nاستأذنوا فى النظر اليه فاذن لهم\r\nاز خداى خود اذن طلبيدند كه نظر در روى على كنند و اكنون متوجه علىاند و روى او را ميبينند و چون از آسمان به زمين آمدم\r\nجعلت اخبره بذلك و هو يخبرنى فعلمت انى لم أطأ الا موطا و قد كشف لعلى ( ع )\r\nيعنى چون از معراج بازگشتم شروع كردم كه آنچه ديده بودم و شنيده با على بگويم على بر من سبقت كرده همه آنچه ديده و شنيده بودم مرا خبر داد من دانستم كه در هيچ جا قدم نزدم و به هيچ جا نرفتم مگر كه حق تعالى آن را بعلى نموده بود و او را از آن واقف ساخته بعد از آن ابن عباس گفت كه من گفتم يا رسول اللَّه ( ص ) مرا وصيتى فرما كه به آن عمل كنم فرمود\r\nعليك بحب على بن ابى طالب\r\nبر تو باد اى پسر عباس كه على را دوست دارى گفتم يا رسول اللَّه ( ص ) اوصينى مرا وصيتى كن فرمود\r\nعليك بمودة على بن ابى طالب\r\nبر تو باد بدوستى على بن ابى طالب\r\nو الذى بعثنى بالحق نبيا ان اللَّه لا يقبل من عبد حسنة حتى يسئله عن حب على بن ابى طالب و هو تعالى اعلم فان جاءه بولايته قبل عمله على ما كان فيه و ان لم يا ته بولايته لم يسأله عن شيء و امر به الى النار\r\nيعنى به حق آنكه مرا به حق بخلق فرستاد كه حقتعالى هيچ حسنه را از بندهء خود قبول نكند تا آنكه اول از وى از دوستى على بن ابى طالب سؤال كند و حال آنكه او عالمتر باشد به آن پس اگر اتيان نمايد بولايت و محبت على بن ابى طالب ( ع ) و گويد كه من محب و دوستدار علىام حقتعالى هر عمل خوبى كه از او صادر\r\n","description":"","footnote":"","page_name":" 248 ","page_number":248},
  {"content":"\r\nشده باشد قبول كند و اگر محب على و دوستان على نبوده باشد از هر عمل خوب او سؤال نكند و بفرمايد تا او را بدوزخ برند بعد از آن فرمود كه\r\nو الذى بعثنى بالحق نبيا النار لاشد غضبا على مبغض على بن ابى طالب ممن زعم ان اللَّه ولد\r\nبه حق خدايى كه مرا برسالت بخلق فرستاد كه آتش دوزخ غضبناكتر است بر دشمن على از آن كس كه دعوى كند كه مر خداى را فرزندى هست و بدان اى ابن عباس كه اگر همه ملائكه مقربين و انبياى مرسلين جمع شوند بر دشمنى على و حال آنكه هرگز چنين نكنند حقتعالى همه آنها را به آتش دوزخ عذاب كند گفتم يا رسول اللَّه ( ص ) كسى باشد كه على را دشمن داشته باشد فرمود\r\nنعم\r\nيا بن عباس قومى باشند كه گمان ايشان آن باشد كه از امت من باشند و حال آنكه ايشان را نصيبى از اسلام نباشد يا بن عباس\r\nان علامة بغضهم له تفضيلهم من دونه عليه\r\nنشانه دشمنى ايشان مر على را آنست كه غير او را بر او تفضيل دهند يا بن عباس حقتعالى هيچ پيغمبرى را گرامىتر از من نيافريد و هيچ وصى را گرامىتر از على خلق نكرده\r\nيا بن عباس خالف من خالف عليا و لا تكونن لهم ظهيرا و لا وليا\r\nاى پسر عباس مخالفت كن با هر كه مخالفت على كند و با آن كس دوستى مكن و يارى او منماى اى پسر عباس اگر خواهى كه با خداى ملاقات كنى و او سبحانه از تو خوشنود باشد پس بطريقة على سلوك نما كه شك در على كفر است به خدا و چون بيان تفضيل جميع احاديث و اخبار معراجيه و روايات مأثوره در آن باب موجب مزيت اطناب مىشود و سبب زيادتى طول كتاب از اينجهة به همين اختصار افتاده و باللَّه المعونة و التوفيق بعد از ذكر معراج ميفرمايد كه ما هم چنان كه محمد ( ص ) را بمعراج برديم و آيات و معجزات به او داديم تا موجب هدايت خلفان باشد موسى ع را نيز بآيات بينه مكرم ساختيم * ( وَآتَيْنا مُوسَى الْكِتابَ ) * و داديم موسى را كتاب تورية * ( وَجَعَلْناه ) * و گردانيديم كتاب موسى را * ( هُدىً لِبَنِي إِسْرائِيلَ ) * راه نماينده مر فرزندان يعقوب را و گفتيم * ( أَلَّا تَتَّخِذُوا مِنْ دُونِي ) * آنكه فرا نگيريد بجز از من * ( وَكِيلًا ) * پروردگارى كه مهم خود بوى گذاريد * ( ذُرِّيَّةَ مَنْ حَمَلْنا ) * از ذرية آن كسى كه برداشتيم او را در كشتى * ( مَعَ نُوحٍ ) * با نوح و ميتواند بود كه نصب ذرية بر اختصاص باشد و يا احد مفعولين لا تتخذوا باشد و من دونى حال از وكيلا و مراد به من حملنا سام است كه جدا بر اهميتست ( ع ) و ابراهيم جد بنى اسرائيل چه همه از نسل يعقوباند كه نبيره ابراهيم است يعنى نجات از طوفان را كه به پدر شما ارزانى داشتيم ياد كنيد و شكر گذارى آن كنيد * ( إِنَّه ) * بدرستى كه نوح ( ع ) * ( كانَ عَبْداً شَكُوراً ) * بود بنده سپاس دارنده كه در همه حالات از اكل و شرب و لبس و قيام و قعود و ركوب و مشى خداى را شكر گفتى اين ترغيبست مر ذرية را باقتداى پدر در شكر نعمة الهى كه مؤدى بمزيد است كه لَئِنْ شَكَرْتُمْ لأَزِيدَنَّكُمْ و ايما است\r\n","description":"","footnote":"","page_name":" 249 ","page_number":249},
  {"content":"\r\nبه آنكه نجات او و كسان او از طوفان ببركت شكر گذارى او بوده و مرويست از ابو عبد اللَّه و ابو جعفر ( ع ) كه نوح در هر صبح و شام گفتى\r\nاللهم انى اشهدك ان ما اصبح و امسى بى من نعمة فى دين او دنيا فمنك وحدك لا شريك لك لك الحمد و لك الشكر بها على حتى ترضى و بعد الرضا\r\nبجهة اين حقتعالى او را بعبد شكور مدح فرموده و در خبرى ديگر آمده كه چون طعام خوردى گفتى\r\nالحمد للَّه الذى اطعمنى و لو شاء اجاعنى\r\nو چون شربتى آب خوردى گفتى\r\nالحمد للَّه الذى سقانى و لو شاء اظمأنى\r\nو چون جامه پوشيدى گفتى الحمد للَّه الذى كسانى و لو شاء اعرابى و چون كفش در پاى كردى گفتى\r\nالحمد للَّه الذى حفانى و لو شاء احفانى\r\nو چون قضاء حاجت كردى گفتى\r\nالحمد للَّه الذى اخرج عنى اذاه فى عافية و لو شاء حبسه على\r\nو چون حقتعالى امر كردى بنى اسرائيل را بتوحيد و ترك اشراك در عقب آن بيان آن چيزى مىكند كه برايشان جارى شد از سوانح حالات و حوادث بليات و فرمود كه * ( وَقَضَيْنا إِلى بَنِي إِسْرائِيلَ ) * قضى بمعنى خلق آمده چون فقضيهن و بمعنى فصل حكم كقوله وَاللَّه يَقْضِي بِالْحَقِّ و بمعنى امر كه وَقَضى رَبُّكَ أَلَّا تَعْبُدُوا إِلَّا إِيَّاه و بمعنى اخبار و اعلام هم چنان كه در اينمقام چه معنى آنست كه خبر داديم و اعلام كرديم و در انوار گفته كه وحى كرديم وحى مقتضى و مجزوم يعنى بر وجه تطمع و جزم پيغام فرستاديم بايشان كه * ( فِي الْكِتابِ ) * در تورية و بيان كرديم كه * ( لَتُفْسِدُنَّ ) * هر آينه فساد كنيد و تباهى از شما پديد آيد * ( فِي الأَرْضِ ) * در زمين شام * ( مَرَّتَيْنِ ) * دو بار يعنى دو فساد از شما ظاهر شود در اول آن مخالفت احكام تورية بوده با شنيدن امر ارمياء پيغمبر ( ص ) كه برايشان مبعوث شده بود بعد از موسى و كشتن ايشان شعياء پيغمبر را و افساد دوم قتل زكريا و يحيى و قصد اهلاك عيسى ع غرض آنست حقتعالى بايشان اخبار كرد كه شما دو بار فساد خواهيد كرد * ( وَلَتَعْلُنَّ ) * و بلند خواهيد شد * ( عُلُوًّا كَبِيراً ) * بلند شدنى بزرگ يعنى بسيار سركشى خواهيد شد از طاعت من و تكبر خواهيد نمود بر آفريدگان من از روى ظلم و ستم * ( فَإِذا جاءَ ) * پس آن هنگام كه بيايد * ( وَعْدُ أُولاهُما ) * وعده عقاب افساد اول از آن هر دو * ( بَعَثْنا عَلَيْكُمْ ) * برانگيزيم و مسلط كنيم بر شما بر وجه تخليه * ( عِباداً لَنا ) * بندگانى كه ما را هستند اين اضافه خلق است نه اضافه مدح يعنى بندگانى كه مخلوق مااند چه مراد بخت نصر بابلى است و جنود او بقول اصح عامل لهراسف بود كه پادشاه بابل بود و گفته‌اند مراد جالوت بوده يا سنجاريب يا رئيس عمالقه و مثل اينست قوله أَرْسَلْنَا الشَّياطِينَ عَلَى الْكافِرِينَ تَؤُزُّهُمْ أَزًّا پس صفة آنها مىكند كه * ( أُولِي بَأْسٍ شَدِيدٍ ) * خداوند\r\n","description":"","footnote":"","page_name":" 250 ","page_number":250},
  {"content":"\r\nكارزار سخت دمياطى گفته معنى آنست كه مهيب باشند و آوازهاى ايشان چون رعد و چشمهاى ايشان چون برق * ( فَجاسُوا ) * پس در آيند * ( خِلالَ الدِّيارِ ) * ميان سراى شما براى قتل و غارت كبار شما را بكشند و صغار شما را سبى كنند و تورية را بسوزانند مسجد را خراب كنند و جاسوا مشتق از جوس است بمعنى تخلل دو دار و مراد بتسليط و بعث در اينمقام تخليه و عدم منع است يعنى ما ايشان را از روى جبر و قسر منع نكنيم چه اين منافى تكليف است بلكه تخليه ايشان كنيم و به اختيار خودشان باز گذاريم و به جهت اين بر شما مسلط گردند * ( وَكانَ ) * و هست اين وعده * ( وَعْداً مَفْعُولًا ) * وعده كرده شده يعنى علم ما تعلق گرفته به آنكه البته اين واقع گردد * ( ثُمَّ رَدَدْنا ) * پس باز گردانيم * ( لَكُمُ الْكَرَّةَ ) * براى شما مداوله و غلبه را تا غالب شويد * ( عَلَيْهِمْ ) * بر ايشان كه شما را قتل و غارت كرده باشند تا مقهور و مغلوب سازيد ايشان را بعد از غلبية ايشان بر شما و اين چنين بود كه بهمن بن اسفنديار در حينى كه پادشاهى را از جد خود كشتاست بن لهراسف بميراث گرفته حقتعالى در دل او افكند كه شفقة ورزيده بر بنى اسرائيل و اسراى ايشان را بشام رد كرد و دانيال بر ايشان پادشاه شده بر اتباع بخت نصر مسلط شدند و يا حقتعالى داود را بر جالوت مسلط ساخت و او را بقتل رسانيد و دولت بر بنى اسرائيل افتاد * ( وَأَمْدَدْناكُمْ ) * و مدد دهيم شما را * ( بِأَمْوالٍ ) * بمالها از هر نوع * ( وَبَنِينَ ) * و بزيادتى پسران * ( وَجَعَلْناكُمْ ) * و سازيم شما را * ( أَكْثَرَ ) * بيشتر از پيشتر * ( نَفِيراً ) * از روى عدد نفران و اين جمع نفر است يعنى عبيد يعنى عدد نفر و جماعت شما را زياده از آن گردانيم كه پيش از قتل بودند تا مجتمع شده توانيد كه با خصمان مقاومت كردن و يا نفير اسم مفرد است بمعنى كسى كه نفور كند با قوم و قبيله خود بهر جا كه خواهد * ( إِنْ أَحْسَنْتُمْ ) * اگر نيكويى كنيد * ( أَحْسَنْتُمْ لأَنْفُسِكُمْ ) * نيكويى كرده باشيد مر نفسهاى خود را چه ثواب نيكى آن بشما رسد * ( وَإِنْ أَسَأْتُمْ ) * و اگر بدى كنيد * ( فَلَها ) * پس و بال آن مر نفسهاى شما راست و بس و ذكر لام در مقام على جهة ازدواج است در مدارك از امير المؤمنين ( ع ) نقلكرده من هرگز با كسى نيكويى نكرده‌ام و بدى نيز به كسى نرسانيده‌ام پس اين\r\nآيه بر خواند يعنى هر چه كسى كند با خود كند * ( فَإِذا جاءَ ) * پس چون بيايد * ( وَعْدُ الآخِرَةِ ) * وعده عقاب نوبت ديگر يعنى افساد دويم و بين الافسادين دويست و ده سال بود حقتعالى ميفرمايد كه چون وعده عقوبة ثانيه در رسد برانگيزيم بر وجه تخليه گروهى را بشما\r\n","description":"","footnote":"","page_name":" 251 ","page_number":251},
  {"content":"\r\nيعنى ططوس رومى يا خرور يا خردوس يا قوم او * ( لِيَسُوؤُا ) * تا آن فرستادن و برانگيختن بد سازد * ( وُجُوهَكُمْ ) * رويهاى شما را يعنى آثار غم و اندوه بر بشره شما پيدا شود و حفص ليسوؤا بجمع ميخواند يعنى آن قوم رويهاى شما را بد سازند و حذف متعلق ليسؤوا كه ان بعثنا است جهة دلالت كلام سابقست بر آن * ( وَلِيَدْخُلُوا الْمَسْجِدَ ) * و تا در آينده به بيت المقدس * ( كَما دَخَلُوه ) * چنان كه در آمدند در وى * ( أَوَّلَ مَرَّةٍ ) * اول بار يعنى هم چنان كه نوبة اول قوم بخت نصر در آمدند و مسجد را خراب كردند لشگر ططوس نيز در آيند * ( وَلِيُتَبِّرُوا ) * و تا هلاك كنند و نيست سازند * ( ما عَلَوْا ) * آنچه غالب شوند بر آن * ( تَتْبِيراً ) * هلاك كردنى * ( عَسى رَبُّكُمْ ) * شايد كه پروردگار شما بعد از عقوبت ثانيه * ( أَنْ يَرْحَمَكُمْ ) * آنكه رحمة كند بر شما اگر توبه كنيد و باز شما را منعم سازد * ( وَإِنْ عُدْتُمْ ) * و اگر باز گرديد نوبتى ديگر بنا بفرمانى * ( عُدْنا ) * باز گرديم ما نوبت دهيم بعقوبت ديگر ايشان در اين نوبت نيز عود كردند به آنكه تكذيب حضرت رسالت ( ص ) كردند و قصد قتل او نمودند حقتعالى عود كرد بتسليط آن حضرت بر ايشان بنى قريظه را بقتل آورد و بنى نضير را اجلا فرمود و جزيه بر بواقى نهاد و اين عقوبت دنيوى ايشان بود * ( وَجَعَلْنا جَهَنَّمَ ) * و گردانيديم دوزخ را جاويد * ( لِلْكافِرِينَ ) * براى ناگرويدگان * ( حَصِيراً ) * زندانى كه در آنجا محصور و باز داشته شوند و بر خروج قادر نباشند دوزخ را بساط و فرش ايشان گردانيديم هم چنان كه حصير كه بساط و فرش مردمان است بدانكه در اين قصه اختلاف بسيار است و هر مفسرى كه نقل به دو رسيده ايراد نموده و قول اشهر و اصح كه در مختار القصص و غير آن از كتبى كه در اخبار انبيا نوشته‌اند چنانست كه چون سلطنت بنى اسرائيل در ولايت شام بصديقه رسيد از اولاد سليمان ( ع ) و او مردى ضعيف حال و اعرج بود ملوك اطراف طمع در ولايت انبيا بسته متوجه آن صوب شدند اول سنجاريب كه ملك موصل بود بيامد و متعاقب آن سلمانان پادشاه آذربايجان رسيد و هر دو تلاش شهر بيت المقدس كردند با يكديگر محاربه آغاز كردند و آتش قتال در ميان ايشان اشتغال يافت و درياى مبارزت از صرصر مخاصمه بموج در آمد عاقبت سطوه و هيبة الهى ظهور نموده هر دو لشگر از يكديگر منهزم گشتند و غنايم ايشان بدست بنى اسرائيل افتاد و ديگر باره پادشاه روم و ملك صقالبه و سلطان اندلس هر يك با لشگر جرار كرار همه تيغ زن و نيزه گذار بر در بيت المقدس جمع شدند چون رتبه سلطنت شركت بر نتابد ايشان نيز آغاز نزاع كردند و لشكر آرايى و نبرد آزمايى قيام و اهتمام نمودند بنى اسرائيل\r\n","description":"","footnote":"","page_name":" 252 ","page_number":252},
  {"content":"\r\nنيز دعاى\r\nاللهم اشغل الظالمين بالظالمين و خرجنا من بينهم سالمين غانمين\r\nبكمان توكل نهده بهدف اجابت رسانيدند حقتعالى نيكياى نكبة غبار ادبار بر ديده آن خاكساران پاشيد هزيمت را غنيمت دانسته و دلهاى خود را بر فرار قرار داده از يكديگر گريزان شدند القصه اموال ايشان نيز بدست بنى اسرائيل در آمد و چون غنيمت پنج لشگر عظيم در حوزه تصرف در آوردند به حكم إِنَّ الإِنْسانَ لَيَطْغى أَنْ رَآه اسْتَغْنى سر تجبر از گريبان عصيان بر آورده دست تغلب از آستين طغيان بيرون كردند و حكم تورية را بر طرف نهاده هر چند ارمياء پيغمبر ( ع ) ايشان را پند داد و تنبيه ايشان كرد كه آنچه در تورية مقرر شده اين فساد اولست مكنيد و خود را در معرض سخط مياوريد نشنيدند حقتعالى بخت نصر مجوس را كه كاتب سنجاريب بود و بعد از فوت او به حكم وصيت پادشاهى بوى رسيده بود بر ايشان گماشت تا بيامد و با ايشان حرب كرده غالب شد و مسجد را خراب ساخته تورية را بسوخت و هفتاد هزار بنى اسرائيل را برده گرفت و اين عقوبة اول بود بعد از آن كورش همدانى كه زنى از بنى اسرائيل خواسته بود از اينحال خبر يافته مال بسيار برگرفت و سيهزار بنا و ساير عمله با خود آورد و سى سال بعمارت ايليا اشتغال نموده تا به حال اول باز آمد ديگر باره بنى اسرائيل خوشوقت شدند و اموال و اولاد ايشان روى بازدياد نهاد و باز سوداى مخالفت از نهاد ايشان سر بزد و يحيى معصوم را بقتل رسانيدند و قصد هلاك عيسى كردند عقوبت در رسيد ططوس رومى كه نصرانى بود بر ايشان غلبه كرده ديگر باره مسجد را خراب كرد و آن درختها را بغارت برد و اين عقوبت ثانيه بود حذيفه يمانى از حضرت نبوى ( ص ) روايت كرده كه چون بنى اسرائيل در تعدى و ظلم از حد در گذشتند و پيغمبران را بقتل ميرسانيدند حقتعالى بخت نصر را بر ايشان مسلط ساخت ملك و پادشاهى او هفتصد سال بود وى با لشگر بسيار و سپاهى بيشمار از بابل بيامد و بر در بيت المقدس در آمد و آن را محصور ساخت پس حصار را خراب كرده باندرون درآمد و هفتاد هزار مرد را بكشت و هفتاد هزار را اسير كرد و آن شهر را غارت كرده و همه سلب و حلى بيت المقدس و بنى اسرائيل را برداشته صد و هفتاد هزار گردون گران از آن مالها و زيور ها بساخت و ببابل برد و اسيران بنى اسرائيل صد سال بماندند و چون بخت نصر با لشگر كبر بودند و در ميان اسيران بنى اسرائيل بعض صلحا و پيغمبر زادگان بودند حقتعالى ببعض از پيغمبران آن عصر وحى كرد پادشاهى از پادشاهان پارس را كه كورش نام داشت و مرد مؤمن بود امر كنند كه بنى اسرائيل از دست بخت نصر بستاند و حلى بيت المقدس از او گرفته بموضع خود برد وى با لشگر عظيم آراسته متوجه ديار بخت نصر شد و با او كارزار كرده غالب شد و بنى اسرائيل را از دست او بستد و همه حلى را بدست در آورده بموضع خود رد كرد و بنى اسرائيل طريقه انابت و توبه پيش گرفته\r\n","description":"","footnote":"","page_name":" 253 ","page_number":253},
  {"content":"\r\nمدت صد سال بر طريقه استقامت بايستادند و بار ديگر بر سر معصيت رفتند حقتعالى پادشاهى را بر ايشان مسلط گردانيد نام او انطيانوش پس با لشگر تمام بصوب بيت المقدس متوجه شده بر بنى اسرائيل غالب شد و بيت المقدس را بسوخت و بعضى از بنى اسرائيل را بكشت و برخى را اسير كرد و بروايت محمد اسحاق چون معاصى و احداث بنى اسرائيل بسيار شد حقتعالى پيغمبران را فرستاد تا ايشان را انذار كنند و تجديد احكام تورية نمايند تا چون عذاب بر ايشان نازل شود عذرى نداشته باشند و اول بليه كه بجهة خيانات و معاصى بايشان رسيد آن بود كه پادشاهى صديقه نام از اولاد سليمان ( ع ) بر ايشان پادشاه شد و در روزگار او حقتعالى شعيا را بر پيغمبرى فرستاد وى بيامد و بنى اسرائيل را موعظه فرمود و ايشان را بآمدن عيسى و محمد ( ص ) بشارت داد پادشاه را مژده داد كه عنقريب مردى مبعوث شود كه بر درازگوش سوار شود و از پس او مردى ديگر مبعوث گردد كه بر شتر نشيند و جميع اديان باطله را در هم شكند وصيت دين اسلام را به همه عالم رساند و چون صديقه را وفات نزديك رسيد سنجاريب كه ملك بابل بود با سه هزار مرد گرداگرد بيت المقدس فرو گرفت\r\nو صديقه را بيمارى دست داده بود و به جهت قرحه اى كه بر عضو او واقع شده بود ضعيف و نحيف گشته چون بر قصه سنجاريب اطلاع يافته دلتنگ شد شعيا نزد وى آمد و گفت اى ملك در كار سنجاريب چه تدبير كرده گفت من بيمارم و در اين باب تدبيرى نميدانم در اينسخن بودند كه شعيا را وحى رسيد كه پادشاه را بگو كه وصيت كن و خليفه براى خود نصب كن كه اهليت پادشاهى داشته باشد چون پادشاه اين شنيد روى به قبله آورد و بسيار بگريست و تضرع و زارى كرد و به نيت خالص خداى را بخواند وحى آمد بشعيا كه صديقه را بگوى كه دعاى تو را اجابت كردم و اجل تو را پانزده سال مؤخر ساختم و تو را و لشگر تو را از سنجاريب برهانيدم شعيا بيامد و صديقه را اين مژده داد فى الحال تن درست شد و شكر خداى بتقديم رسانيد و شعيا را گفت كه از حقتعالى در خواه تا به اين پادشاه ظالم چه چاره كنم حقتعالى فرمود كه من شر او را كفايت كردم فردا كه برخيزيد لشگر او همه مرده باشند مگر سنجاريب با پنج كس كه زنده بمانند چون روز ديگر شد پادشاه بلشگرگاه سنجاريب آمده هيچكس را زنده نديد و نيافت بفرمود تا سنجاريب را طلب كردند وى را با پنج كس در ميان مردگان يافتند ايشان را بگرفتند يكى از آن پنج كس بخت نصر بود ايشان را مقيد كرد و بعد از اين خدا را سجده كرد و از بامداد تا نماز ديگر در آن سجده بود آن گاه سر بر آورد و امراء خود را فرمود كه اين اسيران با اين پادشاه در شهرها بگردانند و منادى كنيد كه اين جزاء آن كس است كه بر خدا دليرى كند ايشان را هفتاد روز بگردانيدند و هر روز هر يكى را دو نان جوين ميدادند سنجاريب كس فرستاد كه اى ملك كشته شدن از اين آسانتر است بفرما تا ما را بكشند كه ما اين زندگانى را نمى\r\n","description":"","footnote":"","page_name":" 254 ","page_number":254},
  {"content":"\r\nخواهيم وى قصد كرد كه ايشان را بكشد حق تعالى بپيغمبر وحى كرد كه وى را بگوى كه سنجاريب را با اين پنج كس رها كند تا ببابل روند و مردمان را اخبار كنند از آنچه حقتعالى با ايشان كرد ملك ايشان را ببابل فرستاد ايشان ببابل رفته عقلاى روزگار خود را از آن خبر دادند ايشان گفتند نه ما شما را گفتيم كه بآنصوب مرويد كه هيچ كس با خداى بنى اسرائيل برنيايد پس سنجاريب در اندك زمانى گذشت بخت نصر كه پسر زادهء او بود خليفه خود گردانيد و هفت سال بخت نصر در آنجا مقام كرد صديقه كه ملك بنى اسرائيل بود وفات يافت احوال بنى اسرائيل هرج و مرج شد و براى پادشاهى و مملكتدارى خونها ريختند و دست تعدى و ظلم دراز كردند هر چند شعياى پيغمبر ايشان را پند داده فايده نكرد چون پيوسته شعيا زجر ايشان ميكرد و ايشان را از مشتهيات نفس و مدعيات هو امنع ميكرد ايشان متنبه نشده قصد قتل او كردند شعيا از ميان ايشان فرار كرد و در ميان درختى پنهان شد و آن درخت بهم بر آمد شيطان ايشان را به او راه نمونى كرد ايشان اره بياوردند و باره وى را در ميان درخت بدونيم كردند حقتعالى در پس او خضر را بايشان مبعوث ساخت و نام او ارميا بود وى را براى آن خضر خواندندى كه هر جا بنشستى زمين بگياه سبز گشتى القصه وى در ميان ايشان آمده بدعوت و وعظ و تبليغ رسالت و تجديد احكام تورية مشغول شد متنبه نشدند و در عهد او بخت نصر بر ايشان مسلط شده چندان از ايشان بكشت كه آسيا را به خون ايشان بگردانيد و اين عقوبت ثانيه بود و خضر بگريخت و در بيابانى كه قدم آدمى به آنجا نميرسيد ملتجى شد بخت نصر چون ولايت شام بگرفت و بنى اسرائيل بكشت بفرمود تا بيت القدس را خراب كردند و لشكر را گفت كه هر يك سپرى از خاك پر كرده بر بيت المقدس انداختند تا اثر آن ناپديد شد و كوهى خاك گشت و بروايت سعيد بن جبير قصهء بخت نصر بر اينوجه است كه مردى بود صالح در بنى اسرائيل كه تورية ميخواند چون به اين آيه رسيد كه حقتعالى در قرآن از آن خبر ميدهد كه فَإِذا جاءَ وَعْدُ أُولاهُما الخ بگريست و تورية را بر هم نهاد و گفت بار خدايا\r\nاين مرد را كه عقوبة بنى اسرائيل در دست او است به من نما در شب واقعه ديد كه شخصى به او گفت آن مرد را كه ميجويى درويش و ضعيف الحال است در بابل او را بخت نصر ميگويند و اين مرد اسرائيلى توانگر بود و مال بسيار داشت و خدم بى شمار ببابل رفت و در منزلى فرود آمد و درويشان آن شهر را ميخواند و بايشان نيكويى ميكرد روزى بپرسيد كه در اينشهر هيچ درويشى مانده كه اينجا نيامده و از من عطيه نگرفته گفتند آرى درويشى است كه او را بخت نصر ميگويند و از غايت رنجورى و ناتوانى قوة آن ندارد كه اينجا آيد وى برخواست و با ملازمان خود متوجه خانه بخت نصر شد و او را بديد و بپرسيد كه نام تو چيست گفت بخت نصر غلامان را امر كرد تا وى را برداشتند و به خانه او بردند وى تعهد حال او كرد تا صحت يافت و وى را جامه خوب داد و رعايت بسيار\r\n","description":"","footnote":"","page_name":" 255 ","page_number":255},
  {"content":"\r\nكرد چون خواست كه از بابل متوجه شهر خود شود گفت من از اينجا به وطن خود ميروم هيچ حاجتى دارى كه آن را براى تو روا كنم بخت نصر بگريست گفت چرا ميگريى گفت از مفارقت تو كه تو با من اين همه انعام كردى و من قادر نبودم كه مكافات تو نمايم گفت مكافات تو با من آنست كه با من عهد كنى كه چون پادشاه شوى مراعات حال من كنى و ضرر و ايذاى از تو به من و اهل بيت من نرسد او گفت اى عزيز به جهت آنكه مرا بسيار ضعيف و عاجز و بينوا يافتهء به من استهزا ميكنى آن مرد گفت نه چنين است كه تو گمان برده من اين سخن را بر وجه حقيقت ميگويم القصه بعد از عهد از او مفارقت كرد و روزگارى بر اين بر آمد پادشاه فارس كه صيحون نام داشت شخصى را امارت داد با صد هزار سوار وى را به طرف شام فرستاد تا آنكه آن مملكت را بحوزه تصرف در آورد و در آن عصر بخت نصر در مطبخ او آمد و شد كردى به جهت طمع طعام چون بشام رسيد ولايتى ديد ابادان و لشگرى بسيار از سواره و پياده و خزائن بسيار و حصون و قلاع متجاوز از عدد شمار دانست كه مهمى نتواند ساخت بخت نصر بيامد و در ميان محاسن و محافل اهل شام ميگشت و ميگفت شما را چه منع مىكند كه به زمين بابل رويد كه آن جا مالهاى بسيار و خزاين بيشمار است و حصنى و قلعه ندارد و لشگرى در آن جا نمانده ايشان گفتند كه با وجود كثرت عدد و عدد كه ما را هست نميتوانيم كه بحرب اقدام نمائيم و به اين بهانه بر جميع كيفيات و حالات ايشان مطلع شد و دانست كه در محاربه بسيار عاجزند و بعد از تحريص ايشان ببابل رفتن بازگشت و بلشگرگاه خود آمد و صاحب لشگر چون چاره اين كار نديده كه بمحاربه اهل شام رود بالضرورت بازگشت و نزد صيحون آمد و گفت آن شهريست كه در وى لشگرى بسيار است و ما را قوت مقاومت نيست با ايشان صيحوان از سر كارزار در گذشت و بخت نصر در لشگرگاه او ميگرديد و ميگفت نزد من چيزى هست از اخبار لشكر شام كه با هيچ كس نگويم مگر با ملك صيحون اين خبر بملك رسيد او را احضار كرد و از آن استفسار كرد گفت اى ملك در شهر شام رفتم و احوال ايشان را تفحص كردم و اگر چه در عدد و عدد بيشمارند اما در محاربه بسيار عاجزند و آن را كه فرستاده بودى بيرون شهر فرود آمده بود و از ضعف و عجز ايشان خبر نداشت و كثرة ايشان را ديده هراسان شد و بازگشت مدتى كه از اين حكاية بگذشت ملك قصد كرد كه لشگرى بشام فرستد كه بتدبير صايب شام را فتح كند پس در اين فكر بود كه چه كس اين كار تواند كرد و عقده اين امر مشكل را كه تواند گشود و آخر راى وى بر آن قرار يافت كه صواب آنست كه همان مرد كه مرا بر كيفيات و حالات اهل شام خبر داده زمام امارت و ايالت را بقبضه اقتدار او دهم چه او مردى صاحب وقوفست و تدبيرات امور ملك را نيكو ميداند پس بخت نصر را امير لشگر ساخت بخت نصر در ميان لشكر صيحون گرديده چهار هزار مرد شجاع و دلاور را\r\nاز ميان ايشان انتخاب\r\n","description":"","footnote":"","page_name":" 256 ","page_number":256},
  {"content":"\r\nكرده متوجه شام شد و آن مملكت را با سهل وجهى گشوده قتل و غارت كرد و خزاين و دفاين ايشان را از منازل ايشان بيرون آورد كما قال جل ذكره فَجاسُوا خِلالَ الدِّيارِ و در آن وقت كه بشام متوجه شده بود ملك صيحون در گذشت و اركان دولت قرار بر اين دادند كه توقف بايد كه لشگر از شام باز گردند و وجوه و اعيان مملكت كه در ميان لشگراند مراجعت كنند هر كه را صلاح دانند پادشاه گردانند و چون بخت نصر بازگشت با غنايم بسيار وى را پادشاه عصر خود ساختند و سدى باسانيد خود روايت كرده كه در بنى اسرائيل مردى بود كه خواب وى راست بود در واقعه ديد كه هلاك بنى اسرائيل و خرابى بيت - المقدس بدست يتيمى خواهد بود از اهل بابل كه وى را بخت نصر گويند وى برخواست و ببابل آمد و آن پسر يتيم را طلبكرد وى را به خانه مادرش راه نمودند برفت و آنجا فرود آمد و با مادرش گفت كه پسرت بخت نصر كجا است گفت بهيزم رفته است بعد از ساعتى پيدا شد و پشته هيزم بر دوش بسته آن را بسه درم به آن بنى اسرائيلى فروخت و گفت براى من يك درم طعام بخر و درهمى شراب و درهمى ديگر نان پس بخت نصر نان و شراب و طعام بخورد روز دوم و سوم نيز به همين طريقه با او سلوك نمود بنى اسرائيلى گفت امروز سه روز است كه در سراى تو براى تو خدمتكارى ميكنم مرا بر تو حقى واجب شده و خواهش من آنست كه حاجت مرا روا كنى گفت چيست جواب داد كه براى من خط امانى بنويس كه چون پادشاه شوى من از تو ايمن باشم و ضررى از تو به من نرسد گفت اينچه سخن است با من سخريه ميكنى گفت نه بلكه اين را از سر حقيقت ميگويم و بسيار الحاح كرد مادرش گفت چه زيان به تو دارد خطى به اين مضمون بنويس و به او ده تا مدعاى او حاصل شود پس بخت نصر به اين مضمون خطى به او داد آن مرد وى را خلعتى داد و عطائى نيكو به او كرامت كرده در آن وقت پادشاه بنى اسرائيل يحيى بن ذكريا را عزيز داشتى و بىمشورت و فتواى او كارى نكردى زن وى دخترى داشت از شوهر ديگر و آن زن پير شده بود و ميخواست تا زن جوان بخواهد آن زن گفت دختر من صاحب جمال است وى را به عقد خود در آور گفت اين را از يحيى استفتا كنم اگر رخصت بدهد و گويد حلالست او را عقد كنم چون بيحيى عرض كرد جواب داد كه در شرع بر تو حرامست زن از يحيى خشم گرفت و بگذاشت تا پادشاه مست شد دختر را آراسته در حضور او بجلوه در آورد و پادشاه در عالم مستى ميل او كرد و دختر بتعليم مادر امتناع كرد و گفت تا حاجت من روا نكنى خود را به تو تسليم نكنم گفت حاجت تو چيست گفت سر يحيى بن ذكريا را در طشتى نهاده نزد من آرى پادشاه گفت ويحك حاجتى ديگر طلب كن گفت مرا حاجتى ديگر نيست جز اين و چون مبالغه از حد گذرانيد پادشاه راضى شد حكم كرد تا سر يحيى را در طشتى بريدند و آن را نزد دختر آوردند آن سر به زبان فصيح گفت ( لا تحل لك هذه ) اين زن تو را حلال نيست و خون در آن طشت\r\n","description":"","footnote":"","page_name":" 257 ","page_number":257},
  {"content":"\r\nميجوشيد بفرمود تا پاره خاك بر آن ريختند خون از بالاى خاك ميجوشيد و هر چند خاك مىريختند فايده نميداد تا خاك مقدار حصار شهرى شد و آن خون بر بالاى آن ميجوشيد اينخبر بصيحون كه امير بابل بود رسيد خواست كه شخصى را با لشگر آراسته بجنگ آن پادشاه فرستد بخت نصر پيش آمده گفت مرا امير اين لشگر كن كه من احوال آن شهر و مردمان نيكو ميشناسم وى را امير لشگر كرد وى بيامد و بدر شهر فرود آمد آن شهر را محاصره كرد هر چند خواست كه آن شهر را بگيرد ميسر نشد آخر قرار بر مراجعت داد پيره زنى در آن لشگرگاه آمد و بخت نصر را گفت كه شنيدم كه قصد برگشتن دارى گفت آرى چاره در اين امر نميدانم و لشگريان بىبرگ و بىنوا شده‌اند گفت من تدبير اين امر به تو تعليم كنم تا اينشهر بر تو گشوده شود به شرط آنكه آن را به كسى نگويى كه من گفته ام\r\nگفت همچنين باشد گفت فردا لشگر را به چهار قسم كن به چهار گوشه شهر آنها را تعيين فرما و بگو كه همه سر سوى آسمان كنند و گويند بار خدايا به حق خون ناحق ريخته يحيى بن زكريا كه اين شهر را بر ما گشاده گردان چون روز ديگر چنين كردند يك بار از چهار سوى آن شهر بار و بيفتاد لشگر در شهر در آمدند و آن زن بيامد و بخت نصر را بسر خون يحيى برد گفت مردمان را ميكش و خون ايشان را بر سر اين خون بريز تا ساكن شود وى خون هفتاد هزار كس را بر سر آن خون ريخت ساكن نگشت تا آنكه زن پادشاه را كه تحريك قتل يحيى كرده بود بدست آوردند و بكشتند و خون او را بر سر خون يحيى ريختند ساكن گشت بعد از آن پيره زن گفت كه دست از خون ريختن باز دار كه خداى تعالى راضى نشود كه خون پيغمبرى ريخته شود تا كشندگان او را و هر كه در خون او سعى كرده باشد و به اين راضى شده كشته نشود اكنون همه آن جماعت كه در خون يحيى شريك بوده‌اند و به آن راضى گشته كشته شده‌اند و لهذا خون او ساكن شده و آن مرد كه نامه امان از او گرفته بود بيامد و آن را به او عرض كرد بخت نصر او را و اهل بيت او را امان داد و بيت المقدس را خراب كرد و وجوه و اعيان و اشراف بنى اسرائيل باسيرى با خود ببابل برد و دانيال در ميان ايشان بود با قومى از فرزندان انبيا چون به زمين بابل رسيد پادشاه بابل مرده بود پادشاهى را به بخت نصر تفويض كردند وى چون دانيال را بديد و عقل و راى و علم و ديانت وى را مشاهده كرد وى را مقرب گردانيد وهب بن منبه روايت كرده كه بخت نصر در آخر عمر در خواب ديد صنمى را كه سرش از زر بود و سينه اش از سيم شكمش از مس و رانهايش از آهن و ساقهايش از گل خشك و بعد از آن سنگى را ديد از آسمان بيفتاد و بر او آمد و وى را پست گردانيد آن گاه آن سنگ بزرگ ميشد تا چندان شد كه از مشرق تا مغرب رسيد و درختى ديد بيخ آن در زمين و سرش در آسمان كشيده و مردى بر سر آن درخت تيرى در دست گرفته و منادى ندا ميكرد كه شاخهاى ايندرخت را قطع كن تا مرغان از آن پراكنده شوند و سباع و\r\n","description":"","footnote":"","page_name":" 258 ","page_number":258},
  {"content":"\r\nوحوش از زير آن بيرون روند تعبير اينخواب را از دانيال ( ع ) پرسيد گفت آن صنم كه در خواب ديدى تويى و فرزندان تو و پادشاهان كه از پس تو باشند و اينكه سرش از زر بود تويى كه بهترين ايشانى در مرتبه درجه و حشمت و جاه و اينكه سينه اش از سيم بود پسر تو باشد كه مرتبه او كمتر از مرتبه تو باشد و آنكه شكمش از مس بود پادشاهى باشد در عقب او كمتر از او و آنكه رانهايش از آهن بود پادشاهى ديگر در پس او بد حالتتر از او آنكه پايهايش از گل بود آخرين پادشاهى باشد در كمال ضعف و آن سنگ كه از آسمان بيامد و او را پست كرد و بزرگ شد بمرتبه كه همه مشرق و مغرب را فرو گرفت پيغمبرى باشد كه حقتعالى او را بفرستد در آخر الزمان نام او محمد ( ص ) باشد كه ملك و ملت او از شرق تا غرب ميرسد و تعبير آن درخت كه ديدى مرغان بر شاخها و سباع در زير آن و آن شخص كه تير را به او زد و مرغان از آن پراكنده و سباع در زير آن رميده شدند آنست كه حقتعالى تو را به جهت طغيان و عصيان و فرط ظلم مسخ كند با مرغى كه نام او كركس است و پادشاه مرغانست و بعد از آن آن را با شير مسخ كند كه پادشاه سباع است و بعد از آن بگاوى كه قويترين دوابست و تو با وجود آنكه ممسوخ شده باشى آنچه بر تو واقع شود آن را دانى تا متنبه شوى كه پادشاه آسمان و دنيا خدايست و آنكه ديدى كه اصل درخت بر جاى بماند ملك تو باشد كه بر حال خود بماند در اندك زمانى بعد از اينواقعه اكابر كبر بر دانيال حسد بردند و نزد بخت نصر آمده گفتند اى ملك تو دانيال را\r\nمقرب خود گردانيده و او خداى را ميپرستد و ذبيحه شما نميخورد و اصحاب او دين شما را ندارند او برآشفته در غضب شد و كس فرستاد دانيال را حاضر گردانيد گفت آنچه قوم من ميگويند راستست گفت آرى بخت نصر در غضب رفت و بفرمود گودى فراخ كندند و دانيال را با پنج كس كه با او گرويده بودند در آنجا كردند و شيران گرسنه را در آنجا رها كردند خود بصيد رفتند چون بازگشتند ديدند كه ايشان بفراغت نشسته‌اند و شيران نزد ايشان خفته و مردى ديگر با ايشان يار شده گفتند اينها شش كس بودند اين هفتمين چه كس است و آن فرشته بود كه محافظة ايشان ميكرد در اين سخن بودند كه آن فرشته از آن جا بيرون آمد و طپانچه بر روى بخت نصر زد حقتعالى او را مسخ كرد به صورت كركس پس از ميان قوم رميده روى ببيابان نهاد و با وحوش و طيور و سباع مختلط شد و هفت سال ممسوخ بود گاهى به صورت كركس و وقتى به صورت شير و زمانى به صورت گاو چنانچه دانيال گفته بود بروايت وهب بن منبه حقتعالى در آخر او را به صورت بشر گردانيد و باز پادشاهى بوى داد و در ايمان او اختلاف كرده‌اند بعضى گفته‌اند ايمان آورد و جمعى ديگر گفته‌اند او پيغمبران را كشته بود و مسجدها را خراب كرده تورية را سوخته و توبه او قبول نشد و العلم عند اللَّه و چون حقتعالى در آيات مذكورهء بنى اسرائيل را امر كرد بتوبه و انابه و قبول طريقه اسلام در عقب\r\n","description":"","footnote":"","page_name":" 259 ","page_number":259},
  {"content":"\r\nآن بيان حقية قرآن مىكند كه مصدر احكام شرايع اسلامست و ميفرمايد كه * ( إِنَّ هذَا الْقُرْآنَ ) * بدرستى كه اين قرآن * ( يَهْدِي لِلَّتِي ) * راه نمايد طريقهء اسلام را * ( هِيَ أَقْوَمُ ) * كه آن راستتر است و پاينده تر از همه طريقها و ملتها و نيكوترين مذهبها * ( وَيُبَشِّرُ الْمُؤْمِنِينَ ) * و مژده ميدهد قرآن مر گروندگان را * ( الَّذِينَ يَعْمَلُونَ الصَّالِحاتِ ) * كه ميكنند عملهاى شايسته * ( أَنَّ لَهُمْ ) * به آنكه مر ايشان راست * ( أَجْراً كَبِيراً ) * مزدى بزرگ كه آن بهشت نعيم است\r\n* ( وَأَنَّ الَّذِينَ ) * و نيز بشارت ميدهد مؤمنان را به آنكه آنان كه * ( لا يُؤْمِنُونَ بِالآخِرَةِ ) * نميگروند بسراى آخرت * ( أَعْتَدْنا لَهُمْ ) * آماده كرده‌ايم براى ايشان * ( عَذاباً أَلِيماً ) * عذابى دردناك يعنى آتش دوزخ پس مؤمنانرا دو بشارتست يكى ثواب ايشان كه جنة نعيم است و ديگر عقاب اعداى ايشان كه عذاب اليم است * ( وَيَدْعُ الإِنْسانُ ) * و دعا مىكند آدمى و ميخواند خداى را در وقت غضب و ضجارت * ( بِالشَّرِّ ) * ببدى بر نفس خود و اهل و مال خود * ( دُعاءَه بِالْخَيْرِ ) * مثل دعا كردن و خواندن خداى را بنيكويى كه اگر خدا آن را اجابت نكند او با اهل و عيال خود مستاصل شود و ليكن بفضل و رحمة واسعهء خود اجابت آن نميكند گويند مراد نضر بن حارث است كه عذاب را از خدا بدعا ميخواست كه فَأَمْطِرْ عَلَيْنا حِجارَةً مِنَ السَّماءِ أَوِ ائْتِنا بِعَذابٍ أَلِيمٍ و گفته‌اند كه معنى آنست ميشتابد در طلب محظورات همچه شتابيدن او در طلب مباحات * ( وَكانَ الإِنْسانُ ) * و هست آدمى * ( عَجُولًا ) * بسيار شتاب كننده در دعا بىتامل از سوء عاقبت آن يا تعجيل دارد در انقلاب از حالى بحالى نه در سراء تحمل دارد و نه در ضراء و نه در گرما شكيبا و نه در سرما از سلمان فارسى نقل است كه حقتعالى در حين خلق آدم اول سر او را بيافريد كه محل حواس است تا آدمى نگويد كه ديگر اعضاى او چگونه مخلوق مىشود چون نماز عصر در رسيد گفت\r\nاللهم عجل خالقى قبل غروب الشمس\r\nبار خدايا تعجيل فرما بآفريدن من پيش از آنكه آفتاب فرو رود عبد اللَّه عباس فرموده كه چون روح او بناف رسيد خواست كه بنشيند نتوانست بيفتاد و ذلك قوله * ( وَكانَ الإِنْسانُ عَجُولًا ) * بعد از آن در بيان قدرت باهره و حكمة بالغه خود ميفرمايد كه * ( وَجَعَلْنَا اللَّيْلَ وَالنَّهارَ ) * و گردانيديم شب و روز را * ( آيَتَيْنِ ) * دو علامت كه دلالت ميكنند بتعاقب يكديگر بر نسق واحد با امكان غير آن بر قدرت حكيم مطلق جلت قدرته * ( فَمَحَوْنا آيَةَ اللَّيْلِ ) * پس محو كرديم آيتى را كه شب است يعنى\r\n","description":"","footnote":"","page_name":" 260 ","page_number":260},
  {"content":"\r\nظلمت او را محو ساختيم باشراق آفتاب * ( وَجَعَلْنا آيَةَ النَّهارِ ) * و ساختيم آيتى را كه روز است * ( مُبْصِرَةً ) * روشن كه در او همه چيز توان ديد و گويند مراد بآيتين شمس و قمر است كه از نشانه روز و شب است و تقدير كلام اينست كه ( جعلنا نيرى الليل و النهار ايتين و جعلنا الليل و النهار ذا ايتين ) و محو آيه ليل كه قمر است طمس آنست از نور چه فى نفسها مظلمست و يا نقض نوران بتدريج از بدريه تا بمحاق و ابصار آية نهار كه شمس است اضاءه آنست بر وجهى كه در آن چيزى توان ديد * ( لِتَبْتَغُوا ) * تا طلب كنيد در روشنى آن * ( فَضْلًا مِنْ رَبِّكُمْ ) * افزونى در معيشت از پروردگار خود از ابن عباس منقولست كه پيش از اين نور ماه و نور آفتاب مشابه يكديگر بودند ابو الطفيل از ابن الكوا نقل كرده كه از امير المؤمنين ( ع ) پرسيدند كه محو آيه ليل بچه معنى است فرمود كه آن سوادى كه در ميان ماه هست اثر محو است عبد اللَّه عباس فرمود كه حقتعالى اول هر يك از نور آفتاب و ماه را هفتاد جزء گردانيد و بدان سبب روز از شب ممتاز نبود حقتعالى جبرئيل را فرستاد تا سه بار پر خود را در روى ماه ماليد شصت و نه جز و نور او محو گشته و آفتاب به حال خود بماند معنى آنست كه نور ماه را محو كرديم و آفتاب را روشن گذاشتيم تا در شب استراحة كنيد و در روز پى معاش خود رويد * ( لِتَعْلَمُوا ) * و تا بدانيد از اختلاف حركات شمس و قمر * ( عَدَدَ السِّنِينَ ) * شمار سالها * ( وَالْحِسابَ ) * و حساب اجال و مراسم اعمال * ( وَكُلَّ شَيْءٍ ) * و هر چيزى را كه بدان محتاجيد از امر دينى و دنيوى * ( فَصَّلْناه ) * بيان كرديم آن را و هويدا ساختيم * ( تَفْصِيلًا ) * بيان كردنى نمايان ابن كوا نقل كرده كه از امير المؤمنين ( ع ) پرسيدم كه محو آية ليل و نهار بچه معنى است فرمود كه آن سوادى كه در ميان ماه است اثر محو است عبد اللَّه عباس فرموده كه حقتعالى اول هر يك از نور آفتاب و ماه را هفتاد جزء گردانيده بعد از آن محو نور ماه كرد كه اگر چنين نبودى شب از روز ممتاز نشدى و اجير ندانستى كه تا كى كار كند و روزه دار معلوم نداشتى كه كى افطار كند پس حقتعالى براى رفاهيت عباد شب و روز خلق كرد بر وجهى كه يكديگر ممتاز شدند بعد از آن بر سبيل تهديد ميفرمايد كه * ( وَكُلَّ إِنسانٍ ) * و هر آدمى را خواه مؤمن و خواه كافر * ( أَلْزَمْناه ) * الزام كرديم او را * ( طائِرَه ) * عمل او * ( فِي عُنُقِه ) * در گردن او يعنى عمل هر بنده لازم او است و از او جدا نميشود تا آن گاه كه حساب آن كرده شود چنان كه طوق لازم عفتست مجاهد گفته كه طاير بمعنى عمل و روزيست يعنى هر كس كه هست از مؤمن و كافر كردار و روزى او را لازم او گردانيديم و بعد از آن گفت هيچ كس در وجود نيامد مگر بر گردن او ورقى باشد بر آنجا نوشته كه هو شقى او سعيد و گويند مراد بطاير حكمى است كه بر او كنند از\r\n","description":"","footnote":"","page_name":" 261 ","page_number":261},
  {"content":"\r\nسعادت و شقاوت بر حسب استحقاق او و بدانكه عرب پريدن مرغ را از راست و يا چپ تفال ميكردند از جانب يمين نشانه يمن ميگرفته‌اند و طرف شمال بشامت نسبت ميدادند پس اينجا حقتعالى استعاره كرده است طاير را به آنچه سبب خير و شر باشد و دو عين المعانى گفته كه طاير كتابيست كه روز قيامت پران پران بدست بنده آيد و معنى فى عنقه آنست كه عهده آن در گردن او است * ( وَنُخْرِجُ لَه ) * و بيرون آوريم براى هر آدمى * ( يَوْمَ الْقِيامَةِ ) * روز رستخيز * ( كِتاباً ) * نوشته كه صحيفه عمل او است * ( يَلْقاه مَنْشُوراً ) * بيند آن كتاب را باز\r\nگشاده اين هر دو صفت كتاب است يا اول صفت است و دويم حال از مفعول در تبيان آورده كه چون آدمى در حيات باشد نامه او گشاده باشد و بر آن اعمال او را ثبت كنند و چون در سكرات افتد آن را در هم پيچند و چون مبعوث شود باز گشاده بدست او دهند و وى را گويند * ( اقْرَأْ كِتابَكَ ) * بخوان نامهء اعمال نوشته خود را و در آن روز همهء آدميان خواننده باشند و خطاب بهريك رسد كه نامه خود را بخوان * ( كَفى بِنَفْسِكَ الْيَوْمَ ) * بس است نفس تو امروز * ( عَلَيْكَ حَسِيباً ) * بر تو حساب كننده يعنى خود ببين كه چه كرده و مستحق چه نوع پاداشى با مزيده است و حسيبا تميز است و على صله آن زيرا كه بمعنى حاسبست چون صريم بمعنى صارم و تذكير حسيب باعتبار تاويل نفس است به شخص در حديث آمده كه\r\nحاسبوا قبل ان تحاسبوا\r\nامروز دفتر اعمال خود را در پيش نه و در نگر كه از نيك و بد چه كرده چون فرصت دارى بر سيئات تائب شو و در حسنات بيفزا و در تدارك خود بكوش كه فردا مجال تلافى نخواهد بود\r\n( اليوم عمل بلا حسنات و غدا حساب بلا عمل )\r\nخالد بن نجيح از ابو عبد اللَّه روايت كرده كه يذكر\r\nالعبد جميع اعماله و ما كنت عليه حتى كانه فعله تلك الساعة فلذلك قالوا يا وَيْلَتَنا ما لِهذَا الْكِتابِ لا يُغادِرُ صَغِيرَةً وَلا كَبِيرَةً إِلَّا أَحْصاها\r\nيعنى در آن روز بنده جميع كردار خود را ياد آورد و آنچه بر او نوشته شده باشد نصب العين او بود گوئيا كه آن را در همان ساعت كرده فلهذا گويد كه ايواى بر ما چيست اين نامهء عمل كه هيچ خورد و بزرگ نيست مگر كه در آن مكتوب شده و لهذا حق تعالى فرمود كه در آن روز بنده محاسب نفس خود باشد يعنى چون همهء اعمال خود را ببيند كه نوشته شده باشد و جزاء كردار خود را ملاحظه كند بر طريق عدل بر وجهى كه از ثواب هيچ ناقص نباشد و از عقاب هيچ زايد بر عمل نبود متيقن شود در آن و اصلا انكار نتواند كرد و بر اهل محشر ظاهر شود كه عقاب او بر وجه عدلست نه بر سبيل ظلم و تعدى پس او بيقين حساب نفس خود داند در كشف الاسرار در آورده كه پدرى پسر خود را گفت امروز هر چه با مردم گويى و هر چه از ايشان شنوى و هر عملى كه كنى نماز شام با من بگوى و حركات و سكنات خويش همه بر من عرض كن آن پسر نماز شام بكلفتى تمام يك روزه كردار و گفتار خود را با پدر گفت پدر روز ديگر همين\r\n","description":"","footnote":"","page_name":" 262 ","page_number":262},
  {"content":"\r\nحال از پسر درخواست پسر گفت اى پدر زنهار هر چه از رنج و كلفت ميكشم اين صورت را بگذار كه طاقت ندارم پدر گفت من تو را در اين كار پندى دادم تا بيدار و هشيار باشى و در موقف حساب غافل نشوى كه تو را طاقت يك روز حساب با پدر نيست حساب همه عمر را با حقتعالى چگونه باز خواهى داد * ( مَنِ اهْتَدى ) * هر كه راه يابد و به راه راست رود * ( فَإِنَّما يَهْتَدِي ) * پس جز اين نيست كه راه مييابد * ( لِنَفْسِه ) * براى نفس خود يعنى راه يافتن او وى را نجات خواهد داد و بس * ( وَمَنْ ضَلَّ ) * و هر كه گمراه شد * ( فَإِنَّما يَضِلُّ ) * جز اين نيست كه گمراه مىشود * ( عَلَيْها ) * بر نفس خود يعنى گمراهى او را هلاك خواهد كرد و بس * ( وَلا تَزِرُ ) * و برندارد * ( وازِرَةٌ ) * هيچ نفس بردارنده * ( وِزْرَ أُخْرى ) * گناه نفسى ديگر مرويست كه وليد بن مغيره كافران را گفت متابعت من كنيد و من گناهان شما را بردارم حق سبحانه ميفرمايد كه هر نفسى بار خود بر خواهد داشت نه بار ديگرى اين دالست بر بطلان قول كسانى كه ميگويند اطفال كافر با اباى خود معذب خواهند بود در دوزخ * ( وَما كُنَّا مُعَذِّبِينَ ) * و نيستيم ما عذاب كننده قومى به عذاب استيصال * ( حَتَّى نَبْعَثَ ) * تا وقتى كه برانگيزيم و بفرستيم * ( رَسُولًا ) * فرستادم بديشان تا ايشان را به راه راست خواند و حجت بر ايشان لازم كند و اين به جهت مظاهرت است در عدل و اگر چه جايز است مؤاخذه ايشان بر آنچه متعلق بفعلست پس بنا بر اين آيه عامست در عقليات و شرعيات و قول اكثر مفسران كه اصح است آنست كه مراد به آيه آنست كه او سبحانه عذاب نكند هيچكس را بر آنچه متعلق بسمع است از شرعيات نه در دنيا و نه در آخرت الا بعد از بعثت انبياء و اما آنچه حجة از جهت عقل باشد كه آن ايمانست به خدا جايز است عقاب به ترك آن و اگر چه بعث رسول نفرمايد وَإِذا أَرَدْنا و چون خواهيم أَنْ نُهْلِكَ قَرْيَةً آنكه هلاك گردانيم اهل شهرى و دهى را بعد از قيام حجة بر ايشان و ارسال رسل بايشان أَمَرْنا بفرمائيم مُتْرَفِيها منعمان و سركشان آن شهر را بعبادت و فرمانبردارى بر زبان رسولى كه مبعوث شده باشد بر ايشان چه فسق بمعنى خروج است از طاعت و تمرد در عصيان پس دلالت بر طاعت كند از طريق مقابله و تخصيص منعمان و رؤسا بذكر جهت آنست كه غير ايشان تابع ايشاناند پس امر بايشان مستلزم امر باتباع ايشان باشد ملخص سخن آنست كه چون تعلق گيرد اراده ما با هلاك قومى در دنيا بعد از اقامة حجة و ارسال رسل ايشان را بطاعت و فرمانبردارى امر كنيم بر زبان پيغمبر آن عصر فَفَسَقُوا پس ايشان از سخن آن رسول بيرون روند و تمرد كنند مُتْرَفِيها در آن شهر فَحَقَّ\r\n","description":"","footnote":"","page_name":" 263 ","page_number":263},
  {"content":"\r\nپس واجب شود عَلَيْهَا الْقَوْلُ بر اهل آن ديه گفتار يعنى كلمهء عذاب كه سبقت گرفته است در حكم ازلى يعنى مستوجب عقوبت شوند فَدَمَّرْناها پس از بيخ و بنياد بركنيم آن را يعنى هلاك كنم اهل آن را يا تخريب آن ديار كنيم تَدْمِيراً هلاك كردنى و از\r\nبنياد بر كندنى بعد از آن اخبار مىكند از حال و مال قرون ماضيه بقوله * ( وَكَمْ أَهْلَكْنا ) * و بسيار هلاك كرديم * ( مِنَ الْقُرُونِ ) * از اهل قريه ها * ( مِنْ بَعْدِ نُوحٍ ) * از پس فوت نوح ( ع ) چون قوم عاد و ثمود و امثال ايشان و قرن صد و بيست سال است يا صد و چهل يا هشتاد يا سى يا مدتى كه اعمار اهل آن عصر از آن در نگذرد و عبد اللَّه بشير مازنى روايت كرده كه رسول ( ص ) دست بر من نهاد و فرمود اين غلام قرنى بماند گفتند يا رسول اللَّه قرن چه باشد گفت صد سال راوى گويد كه سال ميشمردم صد سال بزيست * ( وَكَفى بِرَبِّكَ ) * و پسنديده است پروردگار تو * ( بِذُنُوبِ عِبادِه ) * بگناهان بندگان خود * ( خَبِيراً ) * دانا كه ذنوب پنهان ايشان را داند * ( بَصِيراً ) * بينا كه خطيئات آشكاراى ايشان را بيند پس بر وفق آن همه را معاقب سازد و تقديم خبر به جهت تقديم متعلق آنست آورده‌اند كه منافقان در غزوات با مؤمنان بيرون مىرفتند و غرض ايشان حصول غنيمت بود نه خلوص مجاهده حقتعالى فرمود كه * ( مَنْ كانَ ) * هر كه باشد كه از روى خساسة همت * ( يُرِيدُ الْعاجِلَةَ ) * خواهد از اينجهان شتابنده يعنى نعمت و لذت آن را * ( عَجَّلْنا لَه ) * بشتابانيم مر او را * ( فِيها ) * در دنيا يعنى بتعجيل بدهيم مال و متاع دنيا را * ( ما نَشاءُ ) * آنچه خواهيم از آن * ( لِمَنْ نُرِيدُ ) * براى آن كس كه خواهيم از طالبان دنيا * ( ثُمَّ جَعَلْنا ) * پس آماده كنيم * ( لَه جَهَنَّمَ ) * براى او دوزخ را در آخرت * ( يَصْلاها ) * در آيد بدوزخ * ( مَذْمُوماً ) * در حالتى كه نكوهيده باشد * ( مَدْحُوراً ) * رانده شده از رحمت خدا بدانكه تقييد متعجل و معجل و معجل له بمشيت و اراده به جهت آنست كه هر متمنى تمناى خود را نمىيابد و هر كس بجميع آرزوهاى خود نمىرسد و قوله لمن نريد بدل بعض است از كل * ( وَمَنْ أَرادَ الآخِرَةَ ) * و هر كه خواهد آخرت را يعنى بهشت * ( وَسَعى لَها ) * و بشتابد براى آن يعنى سعى كند باعمال نيكو در طلب بهشت * ( سَعْيَها ) * آنچه حق سعى آن باشد كه آن اتيانست باوامر و انتها از مناهى نه تقرب به آنچه اختراع كنند براى خود و فايده لام بجهة اعتبار نيت و اخلاص است * ( وَهُوَ مُؤْمِنٌ ) * و حال آنكه آن ساعى مؤمن باشد يعنى ايمان صحيح\r\n","description":"","footnote":"","page_name":" 264 ","page_number":264},
  {"content":"\r\nخالى از شايبه شرك چه قبول عمل فرع ايمان صحيح است * ( فَأُولئِكَ ) * پس آن گروه كه جامع شروط ثلاثه‌اند يعنى طالب آخرت و سعى ايمان * ( كانَ سَعْيُهُمْ ) * هست شتافتن ايشان * ( مَشْكُوراً ) * مقبول و پسنديده نزديك خداى تعالى يعنى مثاب بر آنچه شكر از جانب خداى اعطاى ثوابست بر طاعت\r\n* ( كُلًّا نُمِدُّ ) * هر يك را از آن گروه كه طالبان دنيا و جويندگان عقبىاند مدد كنيم بر وجه مصلحت و طبق حكمت * ( هؤُلاءِ ) * آن گروه را به مقدار كفايت * ( وَهَؤُلاءِ ) * و آن گروه را به قدر همت يعنى هيچكدام را محروم نگردانيم بلكه مدد كنيم * ( مِنْ عَطاءِ رَبِّكَ ) * از عطاى خداوند تو * ( وَما كانَ عَطاءُ رَبِّكَ ) * و نيست عطاى آفريدگار تو * ( مَحْظُوراً ) * منع كرده و بازداشته از مؤمن و كافر مؤمن را هر دو سراى و كافر را در دنيا چه بخل به حضرت او روا نيست * ( انْظُرْ ) * بنگر بديدهء اعتبار كه از روى حكمت و مصلحت * ( كَيْفَ فَضَّلْنا ) * چگونه افزونى داده‌ايم * ( بَعْضَهُمْ ) * بعضى آدميان را * ( عَلى بَعْضٍ ) * بر بعض ديگر از ايشان در روزى كه بعضى را در آن سعة است و برخى را عسرت يا در صحت و مرض ما تفضيل داده‌ايم برخى را كه جوياى عقاباند بتوفيق و لطف بر بعضى كه طالب دنيااند بر وجه تخليه كه ذَرْهُمْ يَأْكُلُوا وَيَتَمَتَّعُوا در شأن ايشانست * ( وَلَلآخِرَةُ ) * و هر آينه آن سراى آخرت * ( أَكْبَرُ دَرَجاتٍ ) * بزرگتر است از روى درجها و مرتبه ها * ( وَأَكْبَرُ تَفْضِيلًا ) * و بزرگتر بر وجه افزونى نهادن يعنى تفاوت در آخرت بيشتر است زيرا كه تفاوت بهشت بدرجاتست و مسافت از درجه تا درجه برتر از ما بين زمين و آسمان باشد و تفاوت دوزخ بدركات آنست و از دركه تا دركه برتر از زمين تا آسمان خواهد بود * ( لا تَجْعَلْ ) * خطاب بحضرتست و مراد هر يك از امتند يعنى فرا مگير اى بنده * ( مَعَ اللَّه ) * با خداى به حق * ( إِلهاً آخَرَ ) * خداى ديگر را در الوهيت و عبادت * ( فَتَقْعُدَ ) * پس بنشينى در دوزخ جاويدان * ( مَذْمُوماً ) * نكوهيده اين از افعال ناقصه است به معنى ( تصيير و مذموما ) خبر آن مانند ( حتى فقدت كانها حرية ) يعنى گروهى در دوزخ نكوهيده و موصوف به همه بديها يا مذموم از لسان ملائكه و مخذول از عنايت خدا * ( مَخْذُولًا ) * فرو گذاشته يعنى محروم از همه نيكوها * ( وَقَضى رَبُّكَ ) * و حكم كرد پروردگار تو اى محمد ( ص ) بر جميع مكلفان حكمى مقتضى و مقطوع * ( أَلَّا تَعْبُدُوا ) * به آنكه مپرستيد يعنى تو و امت تو پرستش منمائيد * ( إِلَّا إِيَّاه ) * مگر او\r\n","description":"","footnote":"","page_name":" 265 ","page_number":265},
  {"content":"\r\nرا كه خداوند به حق است چه عبادت غايت تعظيم است و آن سزاوار نيست مگر براى كسى كه در غايت عظمت باشد و نهايت انعام اين كلام بمثابه تفضيلست در سعى آخرت * ( وَبِالْوالِدَيْنِ ) * عطفست بر آن لا تعبدوا كه حرف جر در او مقدر است اى بان لا تعبدوا الا اياه و ان تحسنوا بالوالدين يعنى امر كرد خداى به آنكه نيكو كنيد به پدر و مادر * ( إِحْساناً ) * نيكويى كردنى عبادت خود را باحسان والدين مقترن ساخت زيرا كه والدين سبب قريباند مر وجود و تربيت اولاد را و نميتواند بود كه با متعلق احسان باشد زيرا كه صله بر مصدر مقدم نميشود * ( إِمَّا يَبْلُغَنَّ ) * ما زائده است براى مبالغه و لهذا صحيح است لحوق نون مؤكده در فعل يعنى اگر البته برسد * ( عِنْدَكَ الْكِبَرَ ) * نزديك تو بزرگ سالى و كبر سن * ( أَحَدُهُما ) * يكى از پدر و مادر * ( أَوْ كِلاهُما ) * يا هر دو يعنى چندان بزيبند كه پير شوند و محتاج خدمت تو گردند * ( فَلا تَقُلْ ) * پس مگو مر ايشان را * ( لَهُما أُفٍّ ) * كلمه اف كه آن را ميگويد كسى كه از چيزى بتنگ آيد يا بر او گران گردد و يا بناپاكى آلوده شود و آن اسم فعلست بمعنى اتضجر و مبنى بر كسر است بجهة التقاء ساكنين و تنوين آن در قرائت حفص براى تنكير است و تخصيص نهى از اف بكبر سن با آنكه در جميع اوقات منهى است به جهت آنست كه احتياج والدين بتعهد و تفقد در اينوقت بيشتر است و هر گاه كه اف موجب عقوق باشد پس شتم و ضرب بطريق اولى بدليل مفهوم موافقه چنان كه در اصول مقرر است خلاصهء سخن اينست كه اين كلمه كه دالست بر ضجارة و ملالت دل با ايشان مگو يعنى از ايشان بتنگ ميا و صحبت ايشان را گران مشمر * ( وَلا تَنْهَرْهُما ) * و زجر مكن و بانك مزن بر ايشان سخن ايشان را جواب درشت بازمده * ( وَقُلْ لَهُما ) * و بگو مر ايشان را * ( قَوْلًا كَرِيماً ) * سخن نيكو از روى ادب و حرمت يعنى ايشان را بنام مخوان بلكه بگوى كه ( يا ابتاه و يا اماه ) نزد سعيد بن مسيب معنى آنست كه با ايشان چنان سخن كن كه بنده گناه كار عاجز با خواجه خشمناك درشتخوى سخن گويد * ( وَاخْفِضْ لَهُما ) * و فرو گير براى ايشان * ( جَناحَ الذُّلِّ ) * بال\r\nتذلل و تواضع را اضافه جناح بذل اضافه بيانيه است چون حاتم جواد يعنى جواد يعنى فرود آر براى پدر و مادر بال خود را كه ذليل و فروتن باشد مراد آن است كه با ايشان تكبر و بزرگى مكن بلكه فروتنى كن و تلطف و ملايمت نماى * ( مِنَ الرَّحْمَةِ ) * از فرط بخشش تو بر ايشان براى آنكه تو ديروز محتاج ايشان بوده در تربيت امروز محتاج تواند در خدمت و تقويت * ( وَقُلْ رَبِّ ارْحَمْهُما ) * و بگو اى پروردگار من رحم كن و ببخشاى بر ايشان * ( كَما رَبَّيانِي صَغِيراً ) * هم چنان كه پروردند مرا در حالتى كه خورد بودم يعنى بر ايشان رحمتى كن كه مانند رحمت ايشان باشد\r\n","description":"","footnote":"","page_name":" 266 ","page_number":266},
  {"content":"\r\nبر من بتربيت و شفقت و ارشاد و حقيقة دعاى رحمة از ولد در حق والدين آن است كه اگر مؤمنند گويند بار خدايا ايشان را از عقوبت آن جهان برهان و ببهشتشان رسان و اگر كافرند گويد ره نما ايشان را باسلام و ايمان و بموجب حديث صحيح حضرت نبوى ( ص ) كه\r\nمن رضى عنه والده فانا عنه راض و الجنة تحت اقدام الامهات\r\nخوشنودى حضرت الهى برضاى والدين باز بسته است پس واجب و لازم است كه سوابق حقوق ايشان را بلواحق عقوق بدل نكند مرويست از على بن موسى الرضا ( ع ) كه آن حضرت فرمود كه از پدر بزرگوار خود شنيدم كه ميفرمود از ابى عبد اللَّه ( ع ) شنيدم كه ميفرمود\r\nلو علم اللَّه لفظة او جز فى ترك عقوق الوالدين من اف لاتى به\r\nاگر حقتعالى ميدانست كه لفظى كمتر از كلمه اف مىبود در ترك عقوق پدر و مادران را ميگفت و در روايتى ديگر از آن حضرت منقولست كه\r\nادنى العقوق اف\r\nكمترين نافرمانى از پدر و مادر كلمه اف است\r\nو لو علم اللَّه شيئا اهون منه لنهى عنه\r\nاگر حقتعالى ميدانست كه چيزى كمتر از اين است از آن نهى ميكرد و در خبر ديگر آمده كه\r\nفليعمل العاق ما شاء ان يعمل فلن يدخل الجنة\r\nگو عاق والدين هر عملى خواهد بكن كه هرگز ببهشت نرسد و نيز ابو عبد اللَّه ع فرمود كه\r\nلا تملأ عينيك من النظر اليهما الا رحمة و رافة و لا ترقع صوتك فوق اصواتها و لا يديك فوق ايديهما لا تقدم اقدامهما\r\nبايد كه پر نشود هر دو چشم تو از نظر كردن به پدر و مادر مگر برحمت و رافت و بايد كه بر ندارى او از خود را بر بالاى آواز ايشان و دستهاى خود را بر بالاى دستهاى ايشان و مقدم نشوى بر قدمهاى ايشان و در صحيح مسلم منقولست از حضرت رسالت ( ص ) كه هر كه در حالت پيرى مادر و پدر تفقد حال ايشان نكند ببهشت نرود ابو اسيد انصارى روايت كرده كه مردى از بنى سلمه نزد پيغمبر ( ص ) آمد و گفت يا رسول اللَّه بعد از موت ابوين هيچ حقى بر من واجب باشد تا بان قيام نمايم فرمود\r\nنعم الصلاة عليهما و الاستغفار لهما من بعدهما و انفاذ عهدهما من بعدهما و اكرام صديقهما و صلة الرحم التي لا يوصل الا بهما\r\nقتاده گفته كه هكذا علمتم و بهذا امرتم فخذوا بتعليم اللَّه و ادبه عايشه از پيغمبر ( ص ) روايت كرده كه حقتعالى به عاق والدين خطاب ميكنند كه هر چه خواهى بكن كه تو را نيامرزم و بار را ميگويد كه هر چه خواهى بكن كه ترا بيامرزم ابن عباس از رسول ( ص ) روايت كرده كه هر كه مادر و پدر از او خوشنود باد در بهشت بر وى بگشايند گفتند يا رسول اللَّه ( ص ) اگر چه مادر و پدر بر وى ظلمى كرده باشند فرمود بلى و سه بار تكرار فرمود و در خبر است كه مردى نزد آن حضرت آمد و گفت يا رسول اللَّه مرا علمى آموز كه به آن برحمت خدا نزديك شوم فرمود كه مادر و پدر دارى گفت بلى فرمود بايشان نيكويى كن كه نيكويى در حق ايشان برحمت خداى تعالى از همه چيزى نزديكتر است * ( رَبُّكُمْ أَعْلَمُ ) * پروردگار شما داناتر است * ( بِما فِي نُفُوسِكُمْ ) * به آنچه در نفسهاى شما است از بر والدين و عقوق ايشان اين تهديد و وعد است مر عاق و بار را * ( إِنْ تَكُونُوا صالِحِينَ ) * اگر باشيد شايستگان يعنى نيكويى كنندگان بمادر و پدر * ( فَإِنَّه كانَ ) * پس بدرستى كه خدا\r\n","description":"","footnote":"","page_name":" 267 ","page_number":267},
  {"content":"\r\nهست * ( لِلأَوَّابِينَ ) * مر بازگردندگان را از عقوق يا رجوع كنندگان به حضرت او در جميع اوامر * ( غَفُوراً ) * آمرزنده از اذيت و تقصير تائب كه قبل از توبه از او صادر شده و بروايت مرفوعه ثابت شد كه مراد از اوابين كسانى اند كه ميان مغرب و عشا نماز گذارند و هشام بن سالم از ابى عبد اللَّه ع روايت كرده كه\r\nصلوات اربع ركعات يقرأ فى كل ركعة خمسين مرة قل هو اللَّه احد هى صلوات الاوابين\r\nو بعد از امر بمراعات حقوق والدين و نهى از عقوق حث بندگان ميفرمايد بايتاء حقوق بمستحقان و ميفرمايد كه * ( وَآتِ ذَا الْقُرْبى ) * و بده خداوند خويشى را * ( حَقَّه ) * آنچه حق او است از نفقه و حسن معيشت و اكثر بر آنند كه مراد بذى القربى اقارب حضرت رسالت ( ص ) اند و حق ايشان اعطاى خمس بديشان از آنچه حقتعالى مقرر فرموده ثعلبى در تفسير خود آورده كه سدى روايت كرده كه امام على بن الحسين زين العابدين عليه السلم در حينى كه عبيد اللَّه زياد او را نزد يزيد ميفرستاد مردى را از اهل شام پرسيد كه قرآن ميخوانى گفت آرى فرمود در سورة بنى اسرائيل آيه * ( وَآتِ ذَا الْقُرْبى حَقَّه ) * خواندهء گفت خوانده‌ام گوئيا شمائيد از اهل قرابة كه حقتعالى امر كرده است باعطاى شما امام ع فرمود آرى اهل قرابة مائيم و از صادقين عليهما السلم نيز مرويست كه مراد از اين آيه مائيم كه اهل بيت رسوليم در خبر است كه چون اين آيه آمد رسول فدك را بفاطمه عليهما السلام بخشيد و در مدت حيات آن حضرت در دست وى بود و منافع آن صرف فرزندان ميكرد چون حضرت بجوار ايزدى بپيوست آن را از فاطمه ع انزاع كردند و چون طلب آن فرمودند گفتند تو را از پدر ميراث نرسد كه او گفته\r\nما تركناه صدقة\r\nو نيز سيد ابو حميد مهدى بن نزار الحسنى از حاكم ابو القاسم عبد اللَّه الحسكانى نقل مىكند كه در بغداد حاكم ابو محمد از عمر بن احمد عثمان به من حديث كرد كه عمر بن حسين بن مالك گفت كه جعفر بن محمد الاحمصى به من گفت كه حسن بن حسين مرا حديث كرد از ابو معمر بن سعيد و على بن سعيد خدرى كه گفتند چون آيه و آت ذا القربى حقه نازل شد حضرت رسالت ( ص ) باغ فدك را بفاطمه عطا فرمود عبد الرحمن بن صالح روايت كرده كه مامون رقعه بعبيد اللَّه بن موسى نوشت و او را از قصه فدك پرسيد عبيد اللَّه اين حديث را در جواب نامه نوشت مامون بعد از مطالعه آن فدك را به اولاد فاطمه عليهم السلام رد كرد * ( وَالْمِسْكِينَ ) * و بده درويش را * ( وَابْنَ السَّبِيلِ ) * و راه گذرى را حق ايشان از زكات و خمس در كنز العرفان آورده كه مراد بذى القربى در اين آيه و امثال آن كقوله و ايتاء ذى القربى و غير ان قرابت رسولست و اعطاى حقوق ايشان بايشان از خمس و غير ان و ثعلبى از منهال بن عمرو در تفسير خود روايت كرده كه امام زين العابدين ع را از خمس پرسيدم فرمود\r\nهو لنا\r\nگفتم ان اللَّه يقول * ( الْيَتامى وَالْمَساكِينِ ) * فرمود\r\nيتامينا و مساكيننا\r\nو عياشى از صادق ع روايت كرده كه نجدة بن الحرورى نامه نوشت بابن عباس و او را\r\n","description":"","footnote":"","page_name":" 268 ","page_number":268},
  {"content":"\r\nاز مصرف خمس سؤال كرد در جواب نوشت كه\r\nاما الخمس فانا نزعم انه لنا و نزعم غيرنا انه ليس لنا فصبرنا\r\nو نيز از صادق ع مرويست كه\r\nان اللَّه حرم علينا الصدقه حين احل لنا الخمس فالصدقة علينا حرام و الخمس لنا فريضة و الكرامة لنا حلال\r\nو از امام رضا ( ع ) منقولست كه\r\nان الخمس عوننا على ديننا و على عيالنا و على موالينا\r\nو على بن اسباط روايت كرده كه چون كاظم ( ع ) نزد مهدى عباسى آمد ديد كه او رد مظالم ميكرد فرمود\r\nما بال مظلمتنا لا ترد\r\nچرا رد مظالم ما نميكنى گفت آن چيست يا ابا الحسن فرمود حقتعالى فدك را بر پيغمبر خود مفتوح ساخت بدون اعانت خيل و ركاب و محاربه آية * ( وَآتِ ذَا الْقُرْبى حَقَّه ) * بر او نازل شد رسول ندانست كه ذى القربى چه كسانند باز جبرئيل ( ع ) مراجعت فرمود از حقتعالى سؤال كرد وحى آمد كه\r\nادفع فدكا الى فاطمه\r\nرسول ( ص ) فاطمه ( س ) را طلبيد و فرمود\r\nإن اللَّه أمرني أن أدفع إليك فدكا\r\nفاطمه ( س ) قبول كرد و بعد از آنكه حضرت رسالت ( ص ) رحلت فرمود بعضى اصحاب ضبط نموده او را بفاطمه ( ع ) نگذاشتند مهدى عباسى در صدد آن شد كه واپس دهد امر كرد تا حساب ارتفاع و منافع آن كنند چون محاسبه كردند مبلغى كثير شد گفت ( هذا كثير أنظر فيه ) اين مالى بسيار است من در اين انديشه كنم و حقتعالى بعد از امر به ايتاى حقوق و اعطاى نفقه و صرف اموال ميفرمايد * ( وَلا تُبَذِّرْ ) * و اسراف مكن يعنى پراكنده ساز مال خود را در آنچه مرضى الهى نباشد * ( تَبْذِيراً ) * پراكنده ساختنى غرض نهى است از صرف مال در آنچه رضاى الهى نباشد و اگر چه اندك باشد از مجاهد منقولست كه اگر برابر كوه احد زر را در وجود خير صرف نمايند اسراف نباشد و اگر جوى يا حبه در باطل خرج كنند اسراف باشد اصل تبذير تفريقست و بذر كه تخم زراعتست از اين مأخوذ است حاصل كه مراد به تبذير صرف مالست در معصيت و لهذا قال * ( إِنَّ الْمُبَذِّرِينَ ) * بدرستى كه اسراف كنندگان يعنى صرف نمايندگان مال در معاصى * ( كانُوا إِخْوانَ الشَّياطِينِ ) * هستند برادران ديوان يعنى امثال ايشان در شرارت و اتلاف اموال در معاصى و يا اصدقا شياطيناند و اتباع ايشان چه اهل تبذير مطيع شياطيناند در اسراف و صرف آن در معاصى يا قرناى ايشانند در دوزخ و مرويست كه كفار عرب معظم اموال خود را بريا و سمعه خرج ميكردند و جهت يك مهمان شتران متعدده ذبح ميكردند تا مردمان ستايش سخاوت ايشان كنند حقتعالى ايشان را نكوهش فرمود كه در تضييع اموال امثال ديواناند * ( وَكانَ الشَّيْطانُ ) * و هست ديو سركش * ( لِرَبِّه ) * مر پروردگار خود را * ( كَفُوراً ) * بسيار منكر و جاحد نعمت او پس بايد كه كسى او را فرمان نبرد در خبر است كه بلال و صهيب و خياب و بعضى ديگر از فقراى صحابه رضوان اللَّه عليهم در برخى از اوقات از حضرت سيد كاينات عليه دام الصلاة\r\n","description":"","footnote":"","page_name":" 269 ","page_number":269},
  {"content":"\r\nو التسليمات چيزى طلبيدندى كه حاضر نبودى و آن حضرت از غايت شرم و آزرم متوجه جانب ديگر شدى و انديشه آن كردى كه آن را از جايى بايشان رساند آيه آمد كه * ( وَإِمَّا تُعْرِضَنَّ عَنْهُمُ ) * و اگر اعراض كنى از محتاجان صحابه * ( ابْتِغاءَ رَحْمَةٍ ) * براى انتظار روزى كه * ( مِنْ رَبِّكَ تَرْجُوها ) * از پروردگار خود اميد ميدارى آن را كه چون به تو رساند تا بديشان دهى * ( فَقُلْ لَهُمْ ) * پس بگو ايشان را * ( قَوْلًا مَيْسُوراً ) * گفتار نرم و نيكو يعنى ايشان را دعا كن بتوسعه رزق به اين وجه كه ( وسع اللَّه عليكم و اغناكم ) و يا دعا كن براى ايشان به آسانى كشيدن بار فقر و يا وعده عطا ده بايشان مرويست كه بعد از نزول اين آيه چون از آن حضرت چيزى ميطلبيدند كه حاضر نبودى فرمودى كه\r\nرزقنا اللَّه و اياكم\r\nو از اينجا است كه رسول ( ص ) فرمود كه\r\nالكلمة الطيبة صدقة\r\nپس بيان تمثيل مىكند و براى منع شحيح و اسراف مبذر كه منهى و مذموماند تا از اين هر دو متحرز شده حد اقتصاد را مرعى دارند و ميفرمايد كه * ( وَلا تَجْعَلْ يَدَكَ ) * و نساز دست خود را * ( مَغْلُولَةً إِلى عُنُقِكَ ) * بربسته به گردن خود تا بر بسط آن توانا نباشى اين كنايتست از امساك * ( وَلا تَبْسُطْها ) * و مگشاى دست خود را * ( كُلَّ الْبَسْطِ ) * همه گشادن اين عبارت است از اسراف يعنى اسراف مكن * ( فَتَقْعُدَ ) * كه به نشينى * ( مَلُوماً ) * ملامت كرده شده نزد خدا و بندگان * ( مَحْسُوراً ) * درمانده و محتاج و يا منقطع از جميع اموال مأخوذ از ( حسر السفر اى قطعه عن الوطن ) و ابو عبد اللَّه ( ع ) تفسير محسور بعريان كرده يعنى مجرد و منقطع از جامه و مؤيد اينست كه در اسباب نزول آورده كه مسلمه با يهوديه گرو بستند مضمون گرو آنكه حضرت مصطفى ( ص ) از موسى كليم سخىتر است از جهت امتحان مسلمه دختر خود را بجناب نبوت فرستاد دختر نزد آن حضرت آمد گفت يا رسول اللَّه ( ص ) مادر من اين پيرهن ميطلبد كه در بر شما است حضرت بحجره در آمده پيرهن خود را بيرون كرده بوى داد و خود برهنه بنشست بلال اقامت گفت و ياران منتظر خروج آن حضرت بودند و او بسبب برهنگى بيرون نميتوانست آمدن آيه مذكوره نازل شده و حقتعالى او را باعتدال صفت كه سخا است امر فرمود و از طرفين كه تقتير و تبذير است منع نمود\r\nو از جابر نيز روايتست كه سبب نزول اين آيه آن بود كه روزى كودكى نزد رسول ( ص ) آمد و گفت مادرم تو را دعا مىرساند و ميگويد پيراهن خود به من عطا فرما تا در آن نماز كنم حضرت فرمود وقتى ديگر بيا كه اينزمان موجود نيست كودك برفت و باز آمد كه مادرم اين پيراهن ميخواهد كه در بردارى حضرت شرم داشته برخاست و باندرون خانه\r\n","description":"","footnote":"","page_name":" 270 ","page_number":270},
  {"content":"\r\nرفت و پيراهن بيرون كرد و بوى داد و برهنه بنشست و به جهت آن در وقت نماز چون بلال بانك نماز گفت بيرون نيامد و صحابه دلتنگ شدند يكى در اندرون رفت رسول ( ص ) را برهنه ديد و آخر پيرهنى از جايى بدست آورده پوشيده و بيرون آمد حقتعالى آيه مذكوره را انزال بفرمود بعد از آن گفت كه * ( إِنَّ رَبَّكَ ) * بدرستى كه پروردگار تو * ( يَبْسُطُ الرِّزْقَ ) * گشاده ميگرداند روزى را * ( لِمَنْ يَشاءُ ) * براى هر كه ميخواهد * ( وَيَقْدِرُ ) * و تنگ ميسازد بر هر كه اراده او اقتضا مىكند و بسط و قبض او از محض حكمت است و وفق مصلحت و كس را زهرهء اعتراض نيست * ( إِنَّه كانَ ) * بدرستى كه او هست * ( بِعِبادِه ) * بمصالح بندگان خود * ( خَبِيراً بَصِيراً ) * دانا و بينا پس ميداند مصالح ايشان را آنچه بر ايشان مخفى است و ميتواند بود كه معنى مراد اين باشد بسط و قبض از امر خداست كه عالم است بسراير و ظواهر ما بر عباداتى كه اقتصاد كنند يا اينكه او سبحانه بسط مىكند يك بار و يك بار قبض ميفرمايد پس بسنت او اقتدا كرده همه را قبض نكنيد و همه را بسط منمائيد * ( وَلا تَقْتُلُوا أَوْلادَكُمْ ) * و مكشيد فرزندان خود را * ( خَشْيَةَ إِمْلاقٍ ) * از جهت ترس درويشى گويند آيه در حق اهل جاهليت است كه دختران را زنده در گور ميكردند بجهة ترس آنكه مبادا بر انفاق و جهاز ايشان قادر نباشند و ملامت زده مردمان گردند حقتعالى ايشان را از اين نهى كرد و فرمود كه * ( نَحْنُ نَرْزُقُهُمْ ) * ما روزى دهيم ايشان را * ( وَإِيَّاكُمْ ) * و شما را پس غم روزى ايشان مخوريد * ( إِنَّ قَتْلَهُمْ ) * بدرستى كه كشتن ايشان * ( كانَ خِطْأً كَبِيراً ) * هست خطايى بزرگ چه مشتمل است بر قطع تناسل و انقطاع نوع * ( وَلا تَقْرَبُوا الزِّنى ) * و نزديك مشويد بزنا و گرد آن مگرديد * ( إِنَّه ) * بدرستى كه زنا * ( كانَ فاحِشَةً ) * هست خصلتى زشت يا فعليست ظاهر القبح * ( وَساءَ سَبِيلًا ) * و بد راهيست راه آنچه آن غصب انضاع است كه مؤديست بقطع انساب و هيجان فتن و ابطال مواريث و رحم و حقوق آبا بر اولاد و در تفسير زاهدى است كه آن راه مغان و گبرانست و در مجمع آورده كه\r\nاخبرنى المفيد عبد الجبار بن عبد اللَّه بن على قال حدثنا الشيخ ابو جعفر الطوسى قال حدثنا ابو عبد اللَّه بن الحسن بن احمد بن حبيب الفارسى عن ابى بكر محمد بن احمد بن محمد الجرجرى قال سمعت ابا عمر و عثمان بن الخطاب المعروف بابى الدنيا يقول سمعت على بن ابى طالب ( ع ) يقول سمعت رسول اللَّه ( ص ) يقول فى الزنا ستة خصال ثلث فى الدنيا و ثلث فى الآخرة فاما اللواتى فى الدنيا فيذهب بنور الوجه و يقطع الرزق و يسرع الفنا و اما اللواتى فى الآخرة فغضب الرب و سوء الحساب و الدخول فى النار و الخلود فيها\r\n* ( وَلا تَقْتُلُوا ) * و نكشيد * ( النَّفْسَ الَّتِي ) * ان نفسى را كه * ( حَرَّمَ اللَّه ) * حرام كرده است خدا قتل او را و آنها اهل\r\n","description":"","footnote":"","page_name":" 271 ","page_number":271},
  {"content":"\r\nايمانند و ذمى و معاهد پس ايشان را نشايد كشت * ( إِلَّا بِالْحَقِّ ) * مگر به حكم راستى كه قصاص است يا ارتداد و يا زنا به شرط احصان و غير آن از وجوه سايغه در شرع * ( وَمَنْ قُتِلَ ) * و هر كه كشته شود * ( مَظْلُوماً ) * در حالتى كه ستم رسيده باشد يعنى مستوجب قتل نبود * ( فَقَدْ جَعَلْنا ) * پس بدرستى كه ما گردانيديم يعنى در شرع مقرر كرديم * ( لِوَلِيِّه ) * مرو ارث آن مقتول را كه بعد از قتل او مستولى اوامر اوست * ( سُلْطاناً ) * تسلطى و قوتى بمؤاخذه بمقتضاى قتل از قصاص اگر عمد باشد يا اخذ ديه اگر خطا باشد و يا آنكه مراد تسلط او باشد به آنچه از مال راضى شود و يا قصاص بر قاتل زيرا كه ذكر مظلوم دالست بر آنكه قتل بر سبيل عمد و عدوان است چه خطا را ظلم ميگويند * ( فَلا يُسْرِفْ ) * پس بايد كه آن ولى اسراف نكند و از اندازه بدر نرود * ( فِي الْقَتْلِ ) * در كشتن به آنكه غير قاتل را بقتل رساند و يا قاتل را مثله كند در خبر است كه چون ابن ملجم ملعون لعنه اللَّه حضرت امير المؤمنين ( ع ) را ضربت زد و بگريخت وى را گرفته نزد آن حضرت آوردند فرمود كه\r\nان عشت رايت فيه رائى فان مت فاقتلوه بضربة و لا تمثلوا بالرجل فان رسول اللَّه ( ص ) نهى المثله و لو بالكلب العقود\r\nمرويست كه در جاهليت چون كسى كشته شدى وارث قاتل او را نكشتى بلكه قصد مهتر قبيله قاتل كردى حقتعالى از اين نهى فرمود كه بايد ولى غير قاتل را نكشد * ( إِنَّه ) * بدرستى كه ولى مقتول * ( كانَ مَنْصُوراً ) * هست يارى داده شده در قصاص بمعونه امر حكام و يا مقتول منصور است در دنيا بثبوت قصاص بقتل او و در آخرت به ثواب از حضرت رسالت ( ص ) مرويست كه\r\nامرت ان اقاتل الناس حتى يقولوا لا إله الا اللَّه فاذا قالوا عصموا منى دماءهم و اموالهم الا بحقها و حسابهم على اللَّه قيل و ما حقها يا رسول اللَّه قال زنا بعد احصان و كفر بعد ايمان و قتل نفس فيقتل بها\r\nيعنى مرا فرموده‌اند كه مردمان را بكشم تا آنكه بگويند لا إله الا اللَّه چون اين را گفتند خون و مال ايشان از من محفوظ شد مگر به حق و حساب ايشان بر خدا است گفتند يا رسول اللَّه ( ص ) حق آن چيست فرمود زنا پس از احصان و كفر بعد از ايمان و كشتن نفس كه او را به آن باز كشند ضحاك روايت كرده كه اين آيه به مكه فرود آمد و در وقتى كه مشركان صحابه رسول را ميكشتند حقتعالى ايشان را امر كرد كه نبايد فرط حقد و غضب شما را بر آن دارد كه كسى را قاتل نبوده باشد بقتل رسانيده و اين قبل از آن بود كه آية فَاقْتُلُوا الْمُشْرِكِينَ حَيْثُ وَجَدْتُمُوهُمْ نازل شود و بعد از امر بخص انفس امر ميفرمايد بحفظ اموال بقوله * ( وَلا تَقْرَبُوا ) * و نزديك مشويد * ( مالَ الْيَتِيمِ ) * مال يتيم را و در آن تصرف نكنيد * ( إِلَّا بِالَّتِي ) * مگر\r\n","description":"","footnote":"","page_name":" 272 ","page_number":272},
  {"content":"\r\nبطريقه كه شرعا و عرفا * ( هِيَ أَحْسَنُ ) * آن بهتر و نيكوتر است يعنى معامله كنيد تا اصل مايه براى وى بماند و ربح آن صرف معاش او شود و غير آن از وجوه سايغه كه در سوره الانعام سمت ذكر يافته حاصل كه ميفرمايد ضبط اموال يتيم كنيد و غبطه آن نگهداريد و بدون وجوه جايزه معتبر در شرع در آن تصرف نكنيد * ( حَتَّى يَبْلُغَ ) * تا برسد يتيم * ( أَشُدَّه ) * بغايت قوة يعنى ببلوغ رسد و آثار رشد در او ظاهر شود * ( وَأَوْفُوا بِالْعَهْدِ ) * و وفا كنيد بعهدى كه بسته است خدا با شما از تكاليف شرعيه يا به پيمانى كه با يكديگر مىبنديد و با عهدى كه با خدا ميبنديد و نذر و يمين در حكم اينست * ( إِنَّ الْعَهْدَ ) * بدرستى كه پيمان * ( كانَ مَسْؤُلًا ) * هست طلب كرده شده يعنى آن را از معاهد طلب خواهند كرد كه نقض آن نكرده است و وفا به آن نموده‌اند تا جز او سزا بر وفق آن به دو رسانند سلمى گفته كه خداى را عهدها است بر جوارح آدمى بملازمت آداب و بر نفس او باداى فرائض و بر دل او بخوف و خشيت و بر روح او به آنكه از مقام قرب دور نشود تا كسى از عهدهء اين عهد چون بيرون آيد در كنز آورده كه اين آيه دلالت مىكند بر وجوب وفا عهد از دو وجه يكى از صيغه امر فى قوله و اوفوا و امر براى وجوبست دويم آنكه از عهد سؤال خواهد شد و از غير واجب سؤال نخواهد كرد پس وفا بعهد واجب باشد * ( وَأَوْفُوا الْكَيْلَ ) * و تمام بپيمائيد كيل را * ( إِذا كِلْتُمْ ) * چون ميسنجيد براى ديگرى * ( وَزِنُوا بِالْقِسْطاسِ الْمُسْتَقِيمِ ) * و بسنجيد بتر از وى راست يا بقپان كه ميزان كبير است قسطاس لفظ روميست كه معرب شده و اين قادح عربيه قرآن نيست زيرا كه لفظ عجمى چون عرب در كلام خود استعمال كرد و جارى مجراى كلام خود ساخت در اعراب و تعريف و تنكير و مانند آن عربى مىشود و از عجميه بيرون مىآيد * ( ذلِكَ ) * اين تمام پيمودن و راست سنجيدن * ( خَيْرٌ ) * بهتر است شما را از خيانة چه مستلزم امانت است كه از صفات محموده است * ( وَأَحْسَنُ تَأْوِيلًا ) * و نيكوتر از روى عاقبت و بازگشت حقتعالى به اين آية ترغيب عبادت فرموده بر اتمام وزن كيل در معاملات و مبايعات و ايفاى حقوق عباد * ( وَلا تَقْفُ ) * و از پى مرو * ( ما لَيْسَ لَكَ ) * آن چيزى را كه نيست تو را * ( بِه عِلْمٌ ) * به آن چيز دانايى يعنى بتقليد و گمان از پى چيزى مرو و تبعيت آن مكن محمد بن حنفيه رحمه اللَّه فرمود كه گواهى دروغ مده و كسى كه مانع اتباع ظن است به اين استمساك مىكند وجوب آنست كه مراد بعلم اعتقاد راجح است كه مستفاد شده باشد از سندى خواه آن قطعى باشد يا ظنى و استعمال آن بمعنى ظن شايع است و گويند آيه مخصوص است بعقايد ابن عباس فرمود كه معنى آنست كه مگو كه شنيدم يا ديدم يا\r\n","description":"","footnote":"","page_name":" 273 ","page_number":273},
  {"content":"\r\nدانستم و حال آنكه نديده باشى و نشنيده و ندانسته و حسن گفته در قفاى غير مرو بر وجه غيبة و بهتان * ( إِنَّ السَّمْعَ ) * بدرستى كه گوش * ( وَالْبَصَرَ ) * و چشم * ( وَالْفُؤادَ ) * و دل * ( كُلُّ أُولئِكَ ) * هر يك از اين اعضا * ( كانَ عَنْه مَسْؤُلًا ) * باشد از او پرسيده شده اشاره به اعضاى مذكوره باسم اشارتى كه موضوعست براى ذوى العقول جهت اجراى اعضا است در مجراى عقل يعنى از اعضاى مذكوره خواهند پرسيد كه صاحب شما با شما چه معامله كرده يا\r\nاز سمع سؤال كنند كه چه شنيدى از امور سايغه و غير سايغه و از چشم كه چه ديدى از اشياى جايزه و غير جايزه و از دل پرسند كه چه دانستى از عقايد حقه و باطله و يا ضمير عنه راجعست به صاحب سمع و بصر و يا بمصدر لا تقف از ابو حمزه ثمالى روايت كرده كه ابو جعفر ( ع ) فرموده كه حضرت رسالت ( ص ) فرموده كه فرداى قيامت بنده قدم از قدم بر ندارد تا آنكه او را از چهار خصلة سؤال كنند\r\nعمرك فيما افنيته و جسدك فيما ابليته و مالك من اين كسبته و اين وضعته و عن حبنا اهل البيت ع\r\n* ( وَلا تَمْشِ فِي الأَرْضِ ) * اين همه خطاب با رسولست و مراد امتاند چه آن حضرت هرگز بصفات ذميمه متصف نبوده پس ميفرمايد كه مرو در زمين * ( مَرَحاً ) * در حالتى كه خداوند تكبر باشى يعنى مخرام در راه چنان كه متكبران خرامند و گويند مراد بمرح شدت فرح است * ( إِنَّكَ ) * بدرستى كه تو * ( لَنْ تَخْرِقَ الأَرْضَ ) * نتوانى شكافت زمين را بپاى در وى كشيدن و سخت گام زدن و زمين كوفتن * ( وَلَنْ تَبْلُغَ الْجِبالَ ) * و نرسى بكوهها * ( طُولًا ) * از روى درازى قامت و تطاول و سركشى اين تهكم است به مختال و تعليل به آنكه نهى اختيال محض حماقتست و هيچ فايده بر آن مترتب نميشود مراد آنست كه چون مختال ضعيف و مهين است و قادر نيست كه خرق زمين كند بكوفتن قدم خود بر آن و بسر كشى از كوه در گذرد پس بر او لازم است كه طريق تواضع و تذلل مرعى دارد * ( كُلُّ ذلِكَ ) * همه اينها كه ذكر كرده و شمرده شده و آن بيست و پنج خصالست از قوله * ( لا تَجْعَلْ مَعَ اللَّه إِلهاً آخَرَ ) * تا اينجا كه يازده امر است و چهارده نهى و ابن عباس فرموده كه اينها در لوح محفوظ مكتوب بوده * ( كانَ سَيِّئُه ) * كه هست بدى او يعنى آنچه منهى است از آن * ( عِنْدَ رَبِّكَ مَكْرُوهاً ) * نزديك پروردگار تو كراهت داشته شده يعنى خداى تعالى كاره آنست و ناهى آن اين دالست بر بطلان قول مجبره چه مصرحست به آنكه حقتعالى كاره معاصى و سيئاتست و هر گاه كاره آن باشد چگونه اراده آن كرده باشد * ( ذلِكَ ) * آن احكام متقدمه * ( مِمَّا أَوْحى إِلَيْكَ ) * از آن چيزيست كه وحى كرده است به تو * ( رَبُّكَ ) * پروردگار\r\n","description":"","footnote":"","page_name":" 274 ","page_number":274},
  {"content":"\r\nتو * ( مِنَ الْحِكْمَةِ ) * از عملى كه مؤدى بمعرفت فعل حسن و قبيح است و فارق بينهما و يا مراد بحكمت شناختن حق است لذاته و دانستن چيز براى عمل به آن * ( وَلا تَجْعَلْ مَعَ اللَّه ) * و فرا مگير با خدا * ( إِلهاً آخَرَ ) * خداى ديگر تكرار اين حكم تنبيه است بر آنكه توحيد اصل همه احكام است و لهذا در مفتح و مختتم اين امور نهى فرموده از شرك و در اول نتيجه كه در دينى بر آن مترتب مىشود ذكر كرد كه فَتَقْعُدَ مَلُوماً مَحْسُوراً و در آخر عقوبتى كه بر آن متفرع خواهد شد در عقبى ايراد نمود كه اگر شرك آورى * ( فَتُلْقى ) * پس انداخته شوى * ( فِي جَهَنَّمَ ) * در دوزخ * ( مَلُوماً ) * در حالتى كه ملامت كرده شده باشى يعنى ملائكه و اهل ايمان تو را ملامت كنند * ( مَدْحُوراً ) * و دور كرده شوى از رحمت خدا\r\n* ( أَ فَأَصْفاكُمْ ) * خطاب است به كسانى كه گفتند الملائكة بنات اللَّه و همزه براى انكار يعنى آيا برگزيده شما را پروردگار شما * ( بِالْبَنِينَ ) * بپسران كه افضل اولادند * ( وَاتَّخَذَ ) * و فرا گرفت براى خود * ( مِنَ الْمَلائِكَةِ إِناثاً ) * از فرشتگان دختران كه اخص اولادند اين خلاف آن چيزيست كه عقول شما بر آنست و عادت شما بر آن جاريست * ( إِنَّكُمْ لَتَقُولُونَ ) * بدرستى كه شما مىگوييد * ( قَوْلًا عَظِيماً ) * سخنى بزرگ كه اضافهء اولاد ميكنيد به حق سبحانه كه مخصوصاند ببعضى از اجسام و نفس خود را تفضيل مينهيد بر او كه محبوب را به خود و مكروه را به دو نسبت ميدهيد * ( وَلَقَدْ صَرَّفْنا ) * و بدرستى كه گردانيديم يعنى مكرر ساختيم برائت خود را از ولد بوجوه تقرير * ( فِي هذَا الْقُرْآنِ ) * در چند جا از قرآن * ( لِيَذَّكَّرُوا ) * تا پند پذير شوند و دريابند * ( وَما يَزِيدُهُمْ ) * و نميافزايد ايشان را تكرار اين سخن * ( إِلَّا نُفُوراً ) * مگر رميدن و از راه حق دور شدن بعد از آن رد قول كفار كرده در آنكه وى را شريكان باشند و بيان وحدانيت خود مىفرمايد بقوله * ( قُلْ ) * بگو اى محمد ( ص ) * ( لَوْ كانَ مَعَه آلِهَةٌ ) * اگر بودندى با خداى به حق خدايان ديگر * ( كَما يَقُولُونَ ) * هم چنان كه شما اى مشركان مىگوييد و حفص بغيبة ميخواند يعنى چنان كه كافران ميگويند * ( إِذاً لَابْتَغَوْا ) * آن گاه آن خدايان طلبكردندى * ( إِلى ذِي الْعَرْشِ سَبِيلًا ) * بسوى خداوند عرش يا مالك ملك راهى كه بدفع او مشغول شدندى چنان كه ملوك ميكنند يعنى حقتعالى اينها بعيب و نكوهش ايشان ميفرستد اگر ايشان خدايا شريك خدا بودندى بايستى كه راه منازعه جستندى و عجز\r\n","description":"","footnote":"","page_name":" 275 ","page_number":275},
  {"content":"\r\nرا از خود نفى كردندى * ( سُبْحانَه ) * پاك است خدا * ( وَتَعالى ) * و بزرگتر و برتر است * ( عَمَّا يَقُولُونَ ) * از آن چه ايشان ميگويند * ( عُلُوًّا كَبِيراً ) * برتر و بزرگ يعنى متباعد از آن غايت تباعد چه او سبحانه در اعلى مراتب وجود است زيرا كه واجب الوجود لذاته است و اتخاذ ولد از ادنى مراتب وجود است كه از خواص آن چيزيست كه ممتنع البقاء است در تيسير نقل مىكند كه يكى از اولاد جنان بن الارث رضى اللَّه نقل كرده كه محجن حضرت رسالت ( ص ) در دست مبارك وى خداى را تسبيح ميگفت چنان كه همه قوم شنيدند و از روى تعجب گفتند يا رسول اللَّه اين چوب خشك چگونه تسبيح ميگويد آيه آمد كه * ( تُسَبِّحُ لَه ) * تسبيح ميكنند مر خداى را * ( السَّماواتُ السَّبْعُ وَالأَرْضُ ) * هفت آسمان و زمين * ( وَمَنْ فِيهِنَّ ) * و هر كه در آنها است از ملائكه و جن و انس * ( وَإِنْ مِنْ شَيْءٍ ) * و نيست هيچ چيز از مخلوقات * ( إِلَّا يُسَبِّحُ بِحَمْدِه ) * مگر كه تسبيح ميگويد خداى را تسبيحى متلبس به حمد او يعنى تنزيه ميكنند او را از سمات نقصان و سپاس ميكنند بصفات كمال امام قشيرى ( ره ) فرموده كه تسبيح گويند زندگان از اهل آسمان و زمين به زبان قال و باقى از ايشان بلسان حال و در انوار گفته همه ممكنات تنزيه ميكنند خداى را از آنچه از لوازم امكانست و توابع حدوث بلسان حال به جهت آنكه دلالت ميكنند بامكان و حدوث خود بر صانع قديم واجب لذاته * ( وَلكِنْ لا تَفْقَهُونَ ) * و لكن شما اى مشركان در نمىيابيد * ( تَسْبِيحَهُمْ ) * تسبيح آنها را چه شما به نظر صحيح و عقل صافى تامل نميكنيد تا فهم تسبيح ايشان توانيد كرد * ( إِنَّه كانَ ) * بدرستى كه هست خدا * ( حَلِيماً ) * بردبار كه تعجيل عقوبت نميكند بر شما جهت غفلت و عدم تدبر و تفكر در صنايع او * ( غَفُوراً ) * آمرزنده مر او را كه تامل در مصنوعات او كرده بصانع عالم و وحدانيت او اعتراف نمايد سلمى از ابو عثمان مغربى نقل مىكند كه تمام مكونات باختلاف لغات تسبيح الهى ميكنند اما آن را نشنود و فهم نكند مگر عالم ربانى كه گوش و دل او گشاده بود و در بحر آورده كه هر ذره از ذرات موجودات را زبانيست ملكوتى كه بتسبيح و حمد حضرت خداوند مطلق ناطق است و بدان زبان حصبا در دست حضرت مصطفى ( ص ) تسبيح گفت و شهادت اعضا كه أَنْطَقَنَا اللَّه الَّذِي أَنْطَقَ كُلَّ شَيْءٍ اشاره بدانست به همين زبان خواهد بود از ابن عباس منقولست كه و ان من شيء مخصوص است باحياء دون جماد و نزد قتاده مراد حيوانات و نامياتاند و اصح آنست كه همه اشيا بر سبيل عموم از وحوش و طيور و جمادات تسبيح حقتعالى مىكند حتى صرير باب و ضرير آب و مراد بتسبيح ايشان كيفيت دلالت ايشان\r\n","description":"","footnote":"","page_name":" 276 ","page_number":276},
  {"content":"\r\nاست بر وجود صانع عالم و بر قدرت و علم و\r\nوحدانيت او ( بيت )\r\n\r\nو فى كل شيء له آية\r\nتدل على انه واحد\r\n\r\nبيت\r\n\r\nبرگ درختان سبز در نظر هوشيار\r\nهر ورقى دفتريست معرفت كردگار\r\n\r\nآورده‌اند كه حضرت رسالت ( ص ) در شب نزديك خانه كعبه بنشستى و تلاوت قرآن فرمودى بعضى از اهل شرك چون ابى سفيان و نضر بن حارث و ابو جهل و ام جميل زن ابو لهب سنگ بر آن حضرت انداختند و قصد ايذا و آزار وى كردند حقتعالى شر ايشان را از وى كفايت كرده جسد ان حضرت را از چشم ايشان بپوشيد و آيه فرستاد كه * ( وَإِذا قَرَأْتَ الْقُرْآنَ ) * چون خوانى قرآن را * ( جَعَلْنا بَيْنَكَ ) * گردانيم يعنى پيدا كنيم ميان تو * ( وَبَيْنَ الَّذِينَ لا يُؤْمِنُونَ بِالآخِرَةِ ) * و ميان آنان كه نميگروند بدانسراى * ( حِجاباً مَسْتُوراً ) * پرده پوشيده شده از حس تا تو را نه بينند و آواز تو را نشنوند و يا مفعول بمعنى فاعل باشد چون ميشوم و ميمون بمعنى شائم و با من يعنى حجابى پوشاننده مرويست كه حمالة الحطب بعد نزول سورهء تبت سنگى برداشته بطلب پيغمبر ( ص ) بيرون آمده خواست كه آن را بر آن حضرت زند حضرت را در خانه ابو بكر نشان دادند بيامد آن حضرت آنجا نشسته بود و قرآن ميخواند ام جميل ابى بكر را گفت صاحب تو كو كه مرا هجو كرده تا از وى انتقام كشم ابو بكر گفت او شاعر نيست كه زبان به جاى كسى گشايد گفت فِي جِيدِها حَبْلٌ مِنْ مَسَدٍ چيست و او چه داند كه در گردن من چه خواهد بود حضرت ابو بكر را امر كرد كه از او بپرس كه غير تو در اين خانه كسى را ميبيند ابو بكر گفت اى ام جميل در اين خانه كسى را غير از من ميبينى گفت با من استهزا ميكنى بخداى كعبه كه نمىبينم جز ابن ابى قحافه را و اين به جهت آن بود كه حقتعالى حضرت رسالت ( ص ) را از نظر او پوشيده گردانيده بود و چون حضرت را نيافت بازگشت و اين آيه نازل شد كه ما تو را بوقت تلاوت قرآن از نظر كافران پوشانيديم * ( وَجَعَلْنا ) * و گردانيديم يعنى افكنديم * ( عَلى قُلُوبِهِمْ ) * بر دلهاى ايشان * ( أَكِنَّةً ) * پوششهاى يعنى چون كه كفار به جهت فرط عناد تامل نميكنند در آيات باهره و معجزات واضحه و آن را بسمع قبول نميشنوند و هر چند آيات حقه را بايشان ميشنوانيم ايشان به جهت توغل در كفر و فرط جحود عناد خود را بيشتر ميكنند پس گوئيا كه بر دلهاى ايشان پوشش نهاده‌ايم كه مانع است * ( أَنْ يَفْقَهُوه ) * از آنكه دريابند قرآن را * ( وَفِي آذانِهِمْ ) * و نهاده‌ايم در گوشهاى ايشان * ( وَقْراً ) * گرانى تا استماع قرآن نكنند يعنى آنست كه ما علامتى بر قلوب و اذان آنها نهاده‌ايم تا ملائكه به آن عالم شوند كه ايشان از فرط عناد تدبر نميكنند در آيات ما و آن را نميشنوند بسمع قبول و به جهت آن ايشان را طعن و لعن كنند و باقى وجوه معنى اين آيه در سورة الانعام مذكور شده و مثل اينست آية وَطُبِعَ عَلى قُلُوبِهِمْ و خَتَمَ اللَّه عَلى قُلُوبِهِمْ وَعَلى سَمْعِهِمْ كه\r\n","description":"","footnote":"","page_name":" 277 ","page_number":277},
  {"content":"\r\nبيان آن در سورهء سابقه بر وجه اشمل سمت ذكر يافته و ميتواند بود كه مراد بقوله جَعَلْنا بَيْنَكَ وَبَيْنَ الَّذِينَ لا يُؤْمِنُونَ بِالآخِرَةِ حِجاباً مَسْتُوراً طبع و ختم باشد على الاجمال و قوله * ( وَجَعَلْنا عَلى قُلُوبِهِمْ ) * الخ مفسر و مصرح آن و بدانكه چون قرآن معجز است از حيثيت لفظ و معنى پس از براى منكران اثبات كرد آنچه مانع ايشانست از فهم معنى و ادراك لفظ كه آن فرط عدوان و عناد ايشان است كه مانع تأمل ايشانست در آن و مغطى قلوب ايشان از دريافتن آن * ( وَإِذا ذَكَرْتَ ) * و چون ياد كنى * ( رَبَّكَ فِي الْقُرْآنِ ) * پروردگار خود را در قرآن * ( وَحْدَه ) * يگانه و يكتا * ( وَلَّوْا عَلى أَدْبارِهِمْ ) * باز گردند كافران بر پشتهاى خود يعنى باز پس روند * ( نُفُوراً ) * در حالتى كه رمندگان باشند از استماع توحيد چه داعيه ايشان آنست كه الهه ايشان را با إله خود ذكر كنى و بدانكه وحده مصدر است كه در موقع حال واقع شده و اصل آن واحدا وحده است و نفور مصدر است در موقع نافرين و ميتواند بود كه كافر باشد چون قاعد و قعود * ( نَحْنُ أَعْلَمُ ) * ما داناتريم * ( بِما يَسْتَمِعُونَ ) * به آنچه ايشان ميشنوند قرآن را * ( بِه ) * بسبب آن چيز كه سخريه است و هزؤ مراد آنست كه قرآن را براى استهزا و طعن در آن ميشوند * ( إِذْ يَسْتَمِعُونَ إِلَيْكَ ) * وقتى\r\nكه گوش فرا ميدارند بسوى تو اين ظرف اعلمست و كذا قوله * ( وَإِذْ هُمْ نَجْوى ) * و وقتى كه ايشان باز گويندگانند يعنى پنهان با يكديگر ميگويند كه كلام وى سحر است و شعر نجوى مصدر است يا جمع نجى در عين المعانى ذكر كرده كه نضر بن حارث گفت من نميدانم كه محمد ( ص ) چه ميگويد ابو سفيان گفت من بعضى از سخنان وى را راست ميدانم ابو جهل گفت مجنونست ابو لهب كاهنش گفت خويطب شاعرش لقب نهاد آيه در شان اين جماعت نازل شد كه * ( إِذْ يَقُولُ الظَّالِمُونَ ) * ياد كن اى محمد ( ص ) چون گفتند ستمكاران يعنى مشركان مر اصحاب تو را كه شما * ( إِنْ تَتَّبِعُونَ ) * متابعت نميكنيد و از پى نميرويد * ( إِلَّا رَجُلًا مَسْحُوراً ) * مگر آنكه مردى سحر كرده شده را يعنى كسى را كه به او سحر كرده‌اند و عقلش زايل شده يا مسحور بمعنى ساحر است چون مانى بمعنى انى يعنى كسى را كه سحر كننده است و يا اشتقاق آن از سحر است بمعنى ريه يعنى كسى را كه مانند شما است در تنفس و اكل و شرب پس بر سبيل تعجب ميفرمايد * ( انْظُرْ كَيْفَ ) * بنگر كه چگونه * ( ضَرَبُوا لَكَ الأَمْثالَ ) * زدند براى تو مثلهاى مختلفه را و به مثل توصيف كردند تو را بجنون و سحر و كهانت و شعر فَظَلُّوا\r\n","description":"","footnote":"","page_name":" 278 ","page_number":278},
  {"content":"\r\nپس گمراه شدند از طريق حق در جميع اين امثال * ( فَلا يَسْتَطِيعُونَ سَبِيلًا ) * پس نميتوانند يافتن راهى بطعنه و تكذيب تو بر وجهى كه موجه باشد مگر بهتان صريح يعنى در كار خود گم شده‌اند و حيران مانده و در وصف تو سخنان نقيض ميگويند گاهى تو را شاعر ميدانند شعر از كمال عقل توان گفت و زمانى مجنون ميخوانند و آن از زوال عقلست و يا معنى آنست كه نميتوانند كه اصحاب تو را از طريق مستقيم بگردانند بعد از آن ذكر انكار كفار مىكند در بعث و نشور و ميفرمايد كه * ( قالُوا ) * گفتند كافران كه منكر بعثاند * ( أَ إِذا كُنَّا ) * آيا آن هنگام كه ما بعد از مرگ بمرور زمان گرديم * ( عِظاماً ) * استخوانها * ( وَرُفاتاً ) * و خاكها خورد و مرده شده و ريزيده كشته * ( أَ إِنَّا لَمَبْعُوثُونَ ) * آيا برانگيخته شدگان شويم * ( خَلْقاً جَدِيداً ) * آفريدن نو و تازه و نصب اين بر مصدرية است و فعل آن مبعوثون است كه متضمن خلقست و يا بر حاليت و عامل اذا مدلول عليه مبعوثون است نه مبعوثون زيرا كه ما بعد آن عمل در ما قبل آن نميكند و تكرار همزه براى انكار و استبعاد است از آنكه از خاك خشك مخلوقتر و تازه چون شود\r\n* ( قُلْ ) * بگو در جواب ايشان * ( كُونُوا ) * گرديد شما امر تمثيلى است يعنى اگر فى المثل گرديد بتن خود * ( حِجارَةً أَوْ حَدِيداً ) * سنگ يا آهن * ( أَوْ خَلْقاً مِمَّا يَكْبُرُ ) * يا آفريده از آن چيزهاى كه بزرگست و وقعى دارد * ( فِي صُدُورِكُمْ ) * در سينه هاى شما مانند آسمان و كوه و امثال آن از هر چه قبول حياة در او ابعد است البته حقتعالى شما را بميراند و زنده گرداند چه به جهت اشتراك اجسام در قبول اعراض متعلق قدرت فعليه حضرت عزتاند يا آنكه ذى حياة نبوده باشند در بعضى از اوقات فكيف تعلق قدرت او باحياى عظام مرفوته شما كه موصوف بحياة بوده است ابن عباس و ابن جبير گفته‌اند كه مراد به آيه اينست كه مما يكبر فى صدوركم من الموت چه هيچ چيز در صدور بنى آدم اكبر از مرگ نيست يعنى هيچ چيز از مرگ بزرگتر نيست در صدور شما و اگر مثلا شما مرگ شويد شما را زنده گرداند * ( فَسَيَقُولُونَ ) * پس زود باشد كه گويند بر وجه انكار * ( مَنْ يُعِيدُنا ) * كيست باز آرد ما را يعنى زنده سازد پس از مرگ * ( قُلِ ) * بگو در جواب كه باز آرد و زنده سازد شما را * ( الَّذِي فَطَرَكُمْ ) * آن كسى كه بيافريد شما را * ( أَوَّلَ مَرَّةٍ ) * اول بار كه خاك بوديد پس آن كس كه تواند خاك را جان دادن در بدايت هم تواند كه خاك را زنده سازد در نهايت چه اين اسهل از اولست * ( فَسَيُنْغِضُونَ ) * پس زود باشد كه بجنبانند و حركت دهند * ( إِلَيْكَ رُؤُسَهُمْ ) * بجانب تو سرهاى خود را يعنى چنانچه كسى از تعجب\r\n","description":"","footnote":"","page_name":" 279 ","page_number":279},
  {"content":"\r\nسر خود ميجنباند اينان از روى انكار و استبعاد سر خود جنبانند * ( وَيَقُولُونَ ) * و گويند * ( مَتى هُوَ ) * كجا خواهد بود اين بعث و نشر * ( قُلِ ) * بگو اى محمد ( ص ) * ( عَسى أَنْ يَكُونَ ) * شايد كه باشد بعث و نشر * ( قَرِيباً ) * نزديك چه هر چه آينده است او را نزديك توان گفت و بعث شما واقع خواهد شد لا محاله * ( يَوْمَ يَدْعُوكُمْ ) * در روزى كه بخواند خدا شما را براى محاسبه يا اسرافيل در نفخه اخيره شما را آواز دهد * ( فَتَسْتَجِيبُونَ ) * پس شما اجابت كنيد خداى را يا اسرافيل را در انوار گفته مراد بدعوت بعث است و باستجابت ايشان انبعاث ايشان و استعاره لفظ دعا و استجابت براى بعث و انبعاث تنبيه است بر سرعت اين و تيسير امر آن و اشعار بر آنكه مقصود از آن احضار است براى محاسبه و جزا پس معنى آنست كه روزى كه حقتعالى شما را بعث كند و شما برانگيخته شويد * ( بِحَمْدِه ) * در حالتى كه قايل باشيد بستايش حق بر كمال قدرت او چنان كه در اخبار آمده كه خلايق از قبور بر آمده خاك از سرها افشانند و گويند ( سبحانك اللهم و بحمدك ) و نزد بعضى حمد بمعنى امر است چنان كه در آية فَسَبِّحْ بِحَمْدِ رَبِّكَ بمعنى صل بامره است پس معنى آن چنانست كه خدا شما را بخواند و شما بامر او اجابت كنيد * ( وَتَظُنُّونَ ) * و گمان بريد * ( إِنْ لَبِثْتُمْ ) * درنگ نگرديد در قبر * ( إِلَّا قَلِيلًا ) * مگر اندك يا زندگى خود را كه در دنيا داشته باشيد در آن روز اندك شمريد به جهت مشاهده احوال آن و سرعت انقلاب شما از دنيا بآخرت و يا به جهت طول مدت لبث در آخرت زندگى دنيا را قصير شمرند و بعضى مفسران بر آنند كه در اين آيه خطاب با مؤمنانست زيرا كه ايشانند كه استجابت امر خدا كنند و حمد او را بجا آورند بر احسان او و مدت لبث خود را در برزخ اندك شمرند زيرا كه در قبور متنعم باشند و غير معذب و ايام سرور و تنعم كم مىنمايد بخلاف ايام تعذيب كه اگر چه اندك باشد در نظر معذب بسيار مينمايد بعد از آن حقتعالى بندگان را باتباع احسن اقوال و افعال ميفرمايد * ( وَقُلْ لِعِبادِي ) * بگو مر بندگان مرا اضافه جهت تشريف و تخصيص است يعنى بگوى بمؤمنان كه بندگان مخصوصاند * ( يَقُولُوا الَّتِي ) * بگويند آن كلمه را كه * ( هِيَ أَحْسَنُ ) * آن بهتر و نيكوتر باشد و آن امر است باوامر الهى و نهى از مناهى ربانى آورده‌اند كه مشركان پيوسته در ايذاى صحابه قولا و فعلا ميكوشيدند و مؤمنان صورت حال بعرض حضرت سيد ابرار ( ص ) رسانيدند بجدال و قتال ايشان دستورى طلبيدند آن حضرت فرمود كه مرا حق تعالى با ايشان محاربه نفرموده اين آيه آمد كه مؤمنان را امر كن كه عمل نمايند با حسن اقوال يعنى در مقابله جفاى\r\n","description":"","footnote":"","page_name":" 280 ","page_number":280},
  {"content":"\r\nكفار و آزار فجار درشتى نكنند بلكه بگويند\r\nبا ايشان كه يهديكم اللَّه و گويند كلمه احسن شهادتين است و هر كلمه كه مندوب اليه است و محققان گفته‌اند كه كلمه احسن آنست كه كسى را ياد نكنند مگر بر نيكويى و اگر درشتى كند در برابر آن به نرمى سخن گويند و نظير اينست فَبَشِّرْ عِبادِ الَّذِينَ يَسْتَمِعُونَ الْقَوْلَ فَيَتَّبِعُونَ أَحْسَنَه * ( إِنَّ الشَّيْطانَ ) * بدرستى كه ديو سركش * ( يَنْزَغُ بَيْنَهُمْ ) * دشمنى مىافكند ميان آدميان پس ممكنست كه درشتى كردن بازاى درشتى موجب ستيزه و عناد گردد و آن صورت بازدياد فتنه و افساد كشد * ( إِنَّ الشَّيْطانَ كانَ ) * بدرستى كه شيطان هست * ( لِلإِنْسانِ ) * مر آدميان را * ( عَدُوًّا مُبِيناً ) * دشمنى آشكارا هرگز صلاح او نجويد و جز به هلاكت او نكوشد * ( رَبُّكُمْ أَعْلَمُ ) * اين تفسير كلمهء احسن است و ما بينهما اعتراض است يعنى اى مؤمنان بگوئيد بكافران كه در مقابله گفتار احسن ايشان قايل شويد بقول احسن كه پروردگار شما داناتر است به حال شما * ( إِنْ يَشَأْ يَرْحَمْكُمْ ) * اگر خواهد ببخشد بر شما و عذاب دنيا را از شما تأخير كند * ( أَوْ إِنْ يَشَأْ يُعَذِّبْكُمْ ) * يا اگر خواهد عذاب كند شما را پس مشيت متعلق به عذاب دنيا است و در تعذيب آخرت حكم مطلق است و يا مؤمنان را ميفرمايد كه اگر حكم الهى تقاضا كند شما را از جور كفار برهاند و اگر نه بجهة تخليه كفار ايذا و آزار بشما رساند و آن موجب مزيت ثواب و ازدياد رفعت درجات شما باشد * ( وَما أَرْسَلْناكَ ) * و نفرستاديم تو را كه محمدى ( ص ) * ( عَلَيْهِمْ ) * بر كافران * ( وَكِيلًا ) * نگه بانى كه ايشان را از كفر نگاه دارى و بجبر و قهر بر اسلام دارى يا پابندانى كه ضامن ايشان شوى و اگر خطاب با مؤمنان است معنى آنست كه نفرستاديم تو را بر مؤمنان كفيل كه ضامن اعمال ايشان باشى يعنى مؤاخذه نخواهى شد بگفتار و كردار ايشان و بر تو همين تبشير و انذار است پس اصحاب خود را باقوال و افعال حسنه امر كن و با كفار مدارا كن * ( وَرَبُّكَ أَعْلَمُ ) * و آفريدگار تو داناتر است * ( بِمَنْ فِي السَّماواتِ وَالأَرْضِ ) * به آن كسى كه در آسمان و زمين است يعنى احوال ايشان داند و مصلحت ايشان فرو نگذارد و در انوار گفته كه قريش استبعاد كردند كه چرا يتيم ابو طالب پيغمبر باشد و برهنه و گرسنه چند متابعت او كنند حق تعالى اين آيه فرستاد كه ما داناتريم باهل آسمان و زمين هر كه را خواهيم براى نبوت برگزينيم * ( وَلَقَدْ فَضَّلْنا ) * و بدرستى كه افزونى داديم * ( بَعْضَ النَّبِيِّينَ ) * بعضى پيغمبران را * ( عَلى بَعْضٍ ) * بر بعضى ديگر بفضايل نفسانى و اجتناب از رذايل جسمانى بكثرت مال و بسيارى اتباع چنانچه ابراهيم را بخلة و موسى را به\r\n","description":"","footnote":"","page_name":" 281 ","page_number":281},
  {"content":"\r\nمكالمه و محمد ( ص ) بمحبوبية و خاتمية و عموم رسالت و شفاعة و بمعراج و بمقام قربة * ( وَآتَيْنا داوُدَ ) * و داديم داود را * ( زَبُوراً ) * كتاب زبور پس شرف او بدان كتابست نه بپادشاهى و در انوار گفته كه وجه اختصاص داود بر زبور بذكر تنبيه بر تفضيل خاتم الانبيا چه در زبور مذكور است كه آن حضرت خاتم پيغمبران باشد و امت او بهترين امم و صلحا و اتقيا بر جميع صلحا و اشقيا مسلط گردند و همه اكناف زمين را بحوزه تصرف در آرند وَلَقَدْ كَتَبْنا فِي الزَّبُورِ مِنْ بَعْدِ الذِّكْرِ أَنَّ الأَرْضَ يَرِثُها عِبادِيَ الصَّالِحُونَ و تنكير زبور اينجا و تعريف در كريمه و كتبنا فى الزبور جهت آنست كه مراد از زبور در اينمقام بعضى از احكام زبور است كه آن ذكر حضرت رسالت پناهيست و مرويست كه زبور صد و پنجاه سوره است و در او احكام حلال و حرام و حدود فرايض نيست بلكه ثناى الهى و موعظه و نصيحت و صفت حضرت رسالت پناه ( ص ) است و ستايش امت او آورده‌اند كه چون قريش بقحط و غلا مبتلا شدند حقتعالى بجهة الزام ايشان اين آيه فرستاد كه * ( قُلِ ادْعُوا الَّذِينَ زَعَمْتُمْ ) * بگو اى محمد ( ص ) با كافران كه بخوانيد آنان را كه گمان برديد كه آنها خدايانند از ملائكه و مسيح و عزير و اصنام * ( مِنْ دُونِه ) * بجز از خدا تا اين بلا را از شما بگردانند * ( فَلا يَمْلِكُونَ ) * پس ايشان نميتوانند * ( كَشْفَ الضُّرِّ ) * برداشتن سختى يعنى قحطى و درويشى و بيمارى * ( عَنْكُمْ ) * از شما * ( وَلا تَحْوِيلًا ) * و نميتوانند تغيير دادن آن را يعنى تحويل آن از قبيله بقبيله ديگر آورده‌اند كه بنو مليح ملائكه را و خزاعه جن را ميپرستيدند جنيان خود ايمان آوردند و عبدهء ايشان بر كفر بماندند آيه آمد\r\nكه * ( أُولئِكَ ) * آن گروه از ملائكه و جن * ( الَّذِينَ يَدْعُونَ ) * آنان اند كه ميخوانند كافران ايشان را و ميپرستند * ( يَبْتَغُونَ ) * ميجويند * ( إِلى رَبِّهِمُ الْوَسِيلَةَ ) * بپروردگار خود وسيلتى و دست آويزى يعنى تقرب ميكنند بطاعت و عبادت به حضرت او * ( أَيُّهُمْ أَقْرَبُ ) * بدست از و او يبتغون يعنى ميجويند هر كدام ايشان كه نزديكتراند بمنزلة و مكانة يعنى آنها كه مقربان درگاه اند از ملائكه و جن توسل ميكنند به حق تعالى پس غير مقرب بطريق اولى كه وجه توجه بدانحضرت آرد ملخص معنى آنست كه معبودان شما محتاج معبود بحقاند * ( وَيَرْجُونَ رَحْمَتَه ) * و اميد ميدارند بخشش او را * ( وَيَخافُونَ عَذابَه ) * و ميترسند از عذاب او * ( إِنَّ عَذابَ رَبِّكَ ) * بدرستى كه عذاب آفريدگار تو * ( كانَ مَحْذُوراً ) * هست سزاوار به آنكه از آن حذر كنند هر كسى كه باشد حتى رسل و ملائكه و چون\r\n","description":"","footnote":"","page_name":" 282 ","page_number":282},
  {"content":"\r\nمعلوم شد كه اينان در بيم و اميدند همچه ساير بندگان پس چگونه ايشان را پرستش توان كرد نزد ابن عباس و اكثر مفسران آن است كه مراد عيسى و مادرش است و ملائكه كه كافران ايشان را ميپرستيدند بعد از آن بر سبيل تهديد ميفرمايد * ( وَإِنْ مِنْ قَرْيَةٍ ) * و نيست هيچ ديهى و شهرى * ( إِلَّا نَحْنُ مُهْلِكُوها ) * مگر كه ما هلاك كننده‌ايم اهل آن را بمرگ و فنا * ( قَبْلَ يَوْمِ الْقِيامَةِ ) * پيش از روز قيامت * ( أَوْ مُعَذِّبُوها ) * يا عذاب كننده آن بقتل و قحط و جز آن * ( عَذاباً شَدِيداً ) * عذابى سخت يعنى اگر مؤمن و صالحاند بموت و اگر كافر و فاسقاند به عذاب * ( كانَ ذلِكَ ) * هست اينحكم * ( فِي الْكِتابِ ) * در لوح محفوظ * ( مَسْطُوراً ) * نوشته شده آورده‌اند كه قريش از حضرت رسول ( ص ) معجزها طلبيدند از جمله آنكه كوه صفا را از زر خالص سازد و جبال مكه را محو كند تا زمين گشاده گردد و صالح زراعت شود تا باغ و بوستان سازند حقتعالى فرمود * ( وَما مَنَعَنا ) * و باز نميدارد ما را * ( أَنْ نُرْسِلَ بِالآياتِ ) * از آنكه فرستيم معجزات مقترحهء قريش را * ( إِلَّا أَنْ كَذَّبَ ) * مگر آنكه تكذيب كردند * ( بِهَا ) * بآيات مقترحهء خويش * ( الأَوَّلُونَ ) * پيشينيان يعنى امم گذشته معجزات طلبيدند و ما بر دست پيغمبران ظاهر كرديم و آنان كه تكذيب كردند ما ايشان را مستاصل گردانيديم پس اگر آنچه اين امت ميطلبند از معجزات بظهور آريم ميدانيم كه ايشان نخواهند گرويد و هر آينه عذاب استيصال بايد فرستاد بايشان و مادر ازل حكم كرده‌ايم كه ايشان را مستاصل نسازيم به جهت شرف محمد ( ص ) يا به جهت آنكه از نسل ايشان مؤمنان بيرون خواهيم آورد و گويند معنى آنست كه ما ارسال آيات مقترحه نميكنيم مگر به جهت علم ما بعدم ايمان ايشان پس انزال ما عبث باشد و فايده در آن نباشد هم چنان كه امم سالفه نزد نزول آيات و معجزات ايمان نياوردند و يا ما انزال آيات مقترحه نميكنيم به جهت آنكه ابا و اسلاف شما مثل اين را اقتراح كردند و بعد از انزال ايمان نياورند و شما بر اثر ايشان اقتدا ميكنيد پس هم چنان كه ايشان ايمان نياوردند شما نيز ايمان نخواهيد آورد و بعد از آن ذكر بعضى از امم ماضيه مىكند كه به جهت تكذيب آيات مقترحه هلاك شدند و ميفرمايد كه * ( وَآتَيْنا ثَمُودَ ) * و داديم ثمود * ( النَّاقَةَ ) * قوم ثمود را ناقة باقتراح ايشان از صالح پيغمبر ( ص ) * ( مُبْصِرَةً ) * در حالتى كه بينه بود پيدا و هويدا يعنى آن را از سنگ بيرون آورديم بر وجهى كه بمعانيه آن را ميديدند و يا خداوند بصيرة مردمان بود * ( فَظَلَمُوا ) * پس كافر شدند * ( بِهَا ) * بدان ناقه و او را پى كردند و بتمامى هلاك شدند * ( وَما نُرْسِلُ ) * و ما نميفرستيم * ( بِالآياتِ ) * معجزات مقترحه را * ( إِلَّا تَخْوِيفاً ) * مگر براى ترسانيدن از\r\n","description":"","footnote":"","page_name":" 283 ","page_number":283},
  {"content":"\r\nعذاب استيصال پس اگر بعد از نزول بر كفر راسخ باشد هر آينه مستاصل شوند\r\n* ( وَإِذْ قُلْنا لَكَ ) * و ياد كن چون گفتيم تو را و وعده داديم كه اندوه مخور * ( إِنَّ رَبَّكَ ) * بدرستى كه آفريدگار تو يعنى عذاب او * ( أَحاطَ بِالنَّاسِ ) * فرا خواهد گرفت مردمان را يعنى هلاك خواهد گردانيد قريش را تعبير بلفظ ماضى به جهت تحقق وقوع است و اين اشارتست بواقعه بدر و يا معنى آنست كه علم حقتعالى احاطه كرده است باحوال مردمان و به آنچه ميكنند از طاعت و معصيت و آن چه مستحق آنند از ثواب و عقاب و او سبحانه قادر است به اين چه ايشان در قبضه اقتدار اويند و قادر نيستند بر خروج از مشيت او و اين قول مرويست از ابن عباس و يا مراد آنست كه حقتعالى عالم است بجميع اشيا پس قصد ايشان را ميداند در طلب اقتراح آيات از تو و اين حث است بر تبليغ وعده عصمت و نصرت براى او از اذيت قوم و اين قول حسن است و يا آنكه قادر است بر آنچه سؤال ميكنند از آيات مقترحه و عالم بمصالح ايشان پس در حق ايشان آنچه صلاحست بفعل ميآرد * ( وَما جَعَلْنَا ) * و نگردانيديم * ( الرُّؤْيَا الَّتِي أَرَيْناكَ ) * آن خواب را كه به تو نموديم * ( إِلَّا فِتْنَةً لِلنَّاسِ ) * مگر فتنه براى آدميان يعنى بسبب آزمايش ايشان مراد رؤياى عام حديبيه است كه حضرت ( ص ) در خواب ديده بود كه عمره گذارده و خانه را طواف فرموده و سعى حلق بجا آورده و صحابه منتظران بودند و در آن سال عمره ميسر نشد و منافقان زبان طعن دراز كردند كه اين خواب راست نشد و حال آنكه حكم الهى آن بود كه تعبير در سال آتيه بظهور رسد و تفصيل آن در سوره الفتح مذكور خواهد شد انشاء اللَّه تعالى و قومى از علما در اين قول تردد دارند بجهة آنكه سوره مكيست و اين قصه مدنى است مگر آنكه گويند اين خواب را در مكه ديده باشد و در مدينه حكايت كرده از ابن عباس و سعيد بن جبير و حسن و قتاده و مجاهد روايتست كه مراد به اين خواب معراج است و رسول را چنانچه در بيدارى معراج بود در خواب نيز بود سمر بن جندب الفزاري روايت كند كه رسول ( ص ) را عادت بود كه چون نماز بامداد را ادا كردى روى بمردم آوردى و گفتى هيچ كس دوش خوابى ديده است اگر كسى خوابى ديده بودى تقرير كردى و حضرت آن را تعبير فرمودى روزى روى بما آورد و گفت هيچكس از شما خوابى ديده است ما گفتيم نه يا رسول اللَّه فرمود دوش چنان در خواب ديدم كه دو كس بيامدند و مرا گفتند برخيز و با ما بيا برخواستم و با ايشان برفتم پس مرا بردند تا ببيابانى هموار رسيدم نگاه كردم مردى را ديدم سنگى بزرگ در دست گرفته بود و مردى را به زمين انداخته بود و بر سر او ميكوفت چون سنگ از دست بينداختى سر او هم چنان شدى كه اول بودى باز سنگ برداشتى و سر او را كوفتى من گفتم اين چيست مرا گفتند از اينجا بگذر من برفتم مردى را ديدم كه به پشت افكنده بودند و مردى ديگر بكارد دهن وى را ميبريد و گوشت از وى بيرون\r\n","description":"","footnote":"","page_name":" 284 ","page_number":284},
  {"content":"\r\nميآورد و چون از يك جانب بپرداختى شروع در جانب ديگر كردى گفتم سبحان اللَّه اين چيست مرا گفتند از اينجا بگذر من از آنجا گذشتم خانهء ديدم مانند تنور بالاى آن تنگ وزير آن فراخ پر از آتش در او نظر كردم جمعى ديدم از مردان و زنان كه آتش از زير ايشان بيرون آمدى و بز بر ايشان بالا رفتى من گفتم اينها كيستند مرا گفتند از اينجا عبور كن من از آنجا بگذشتم بجويى رسيدم پر از خون و مردى در آن شناورى ميكرد و هر گاه كه از جوى بيرون آمدى مردى در كنار جوى نشسته بودى سنگها نزد او نهاده يكى از آن سنگها در دهن او كوفتى و او باز به آن جوى رفتى من گفتم اين چيست همان گفتند كه اول گفتند پس ببستانى رسيدم بسيار خوش و خرم در انواع درختان و شكوفه و جويهاى آب و درختان بغايت بزرگ و مرد بسيار پيرى در زير آن درخت نشسته و پيرامون او كودكان من گفتم اين پير كيست و اين كودكان كيستند گفتند پيشتر رو بجايى رسيدم مردى را ديدم كريه المنظر كه آتش ميافروخت و بر گرد آن ميگرديد گفتم اين كيست گفتند از اينجا فراتر رو پس بدرختى رسيدم دو شاخ\r\nبزرگ داشت و تناور مرا گفتند بر ايندرخت رو بر آنجا رفتم و ايشان نيز بر آن بر آمدند از آنجا بشهرستانى رسيدم كه بناى آن بخشتهاى زرين و سيمين بود و در آن شهرستان در آمدم مردمانى ديدم كه يك نيمه ايشان بغايت نيكو و نيمه ديگر بغايت زشت و در آنجا جويى بود بغايت نيكو و از شير سفيدتر اين دو مرد كه با من بودند ايشان را گفتند به اين جوى رويد و خود را بشوئيد ايشان خود را شستند و بدر آمدند آن زشتى از ايشان زايل شد و صورت ايشان بغايت زيبا گشت ايشان را گفتم اين عجايب چه بود كه امشب ديدم گفتند آن مرد كه سر او ميشكستند مرديست كه قرآن خواند و به نماز تقصير كند و آن مرد كه دهنش ميدرند مرديست كه دروغ بسيار گويد و آن زنان و مردان كه در آن تنور بودند زناكاران بودند و آن مرد كه سنگ در دهن وى نهادند ربا خورندگانند و آن كريه المنظر كه آتش ميافروخت خازن دوزخ است و آن پير كه در زير درخت نشسته بود ابراهيم خليل است و آن اطفال كودكانىاند كه در فطره اسلام ايشان وفات كرده‌اند و آن قوم كه يك نيمه ايشان زشت بود و يك نيمه خوب كسانىاند كه طاعت و عصيان هر دو از ايشان صادر شده و آن جوى كه در آنجا غسل كنند جوى توبه است و آن روضه كه ديدى بهشت عدنست و آن شهرستان براى شهيدان است پس مرا گفتند به بالا نگر چون نگاه كردم كوشكى ديدم مانند ابر سفيد گفتند اين جاى تست و من جبرئيلم و اين ميكائيل گفتم بارك اللَّه فيكم مرا بگذاريد تا بجاى خود بروم گفتند هنوز وقت آن نرسيده هنوز تو را در دنيا عملى مانده چون آن را تمام كنى به آنجا رسى و نزد بعضى ديگر از مفسران آنست كه رؤياى را بمعنى رؤيت برند يعنى آنچه معاينه به تو نموديم و تو آن را ديدى در شب معراج سبب فتنه خلق شده چه بعد از حديث شب معراج بعضى\r\n","description":"","footnote":"","page_name":" 285 ","page_number":285},
  {"content":"\r\nاز ضعفاى اهل اسلام مرتد شدند و منافقان آغاز طعن كردند و كفار در انكار افزودند و مؤمنان تصديق كردند و از امام محمد باقر و صادق صلوات اللَّه عليهما و سعيد بن يسار مرويست كه اين رؤيا آن بود كه حضرت رسول ( ص ) در واقعه ديد كه جمعى بوزينگان بر منبر او ميدويدند و آنجا بر ميجستند حضرت دلتنگ شد جبرئيل آمد او را خبر داد كه اينها بنو اميه باشند كه بعد از تو پا بر منبر تو نهند و بر آنجا بر آيند و در خبر است كه بعد از اينواقعه هيچكس لب آن حضرت را خندان نديد و بنا بر اين فتنه آن بود كه در ايام حكومت ايشان واقع شد از كثرت قتل اولاد سيد ابرار و ذرية اطهار و اولياى ايشان و غير آن كه در هيچ قرنى از قرون كسى مثل آن نديده بود و نشنيده و مرويست از منهال بن عمر كه روزى نزد على بن الحسين ( ع ) رفتم و گفتم ( كيف اصبحت يا بن بنت رسول اللَّه ) فرمود\r\nاصبحت و اللَّه بمنزلة بنى اسرائيل من آل فرعون يذبحون ابنائهم و يستحيون نسائهم و اصبح خير البرية بعد رسول اللَّه ( ص ) يلعن على المنابر و اصبح الحسين ع مقتولا مظلوما و بكى حتى اختلج وجنتاه ثم قال و اذ لا لامة قتلت ابن بنتها\r\nبه خدا سوگند كه ما بمنزله بنى اسرائيل شديم از آل فرعون كه پسران ايشان را ميكشتند و زنان ايشان را ميگذاشتند و بهترين مخلوقات را بعد از رسول خدا لعن ميكنند و حسين را بظلم و ستم كشتند پس چندان بگريست كه قطرات بر هر دوزخ او روان شد و بعد از آن فرمودند ذلة و خوارى باد گروهى را كه پسر پيغمبر خود را كشتند در نزد بعضى مثل محمد بن كعب و برخى ديگر مراد بشجرة ملعونة كه بعد از اينواقع شده بنو اميه‌اند و هى قوله * ( وَالشَّجَرَةَ الْمَلْعُونَةَ ) * و اين عطفست برؤيا يعنى نگردانيديم درخت لعنت كرده را كه مذكور شده * ( فِي الْقُرْآنِ ) * در قرآن مگر براى فتنه مردمان در بعضى تفاسير آمده كه چون مشركان ذكر درخت زقوم شنيدند كه در دوزخ رسته متعجب شدند ابو جهل گفت محمد ( ص ) گويد كه آتش دوزخ سنگ را ميسوزد و باز ميگويد كه از او درخت ميرويد اين بغايت عجيب است و حال آنكه از تعجب ايشان تعجب بود زيرا كه از درخت سبز آتش ميگرفتند كما قال جَعَلَ لَكُمْ مِنَ الشَّجَرِ الأَخْضَرِ ناراً و هيچ فكر نمى كردند كه آنكه آتش در درخت بوديعه نهد چه عجب كه درخت در آتش بروياند يا قادرى كه پر و بال سمندر را در آتش از احتراق محافظه مىكند و اشياء شتر مرغ را بوقت فرو بردن جمرات آتش از سوختن نگاه ميدارد و توانا است بر انبات شجره در دوزخ و زقوم را شجره ملعونة گفت باعتبار آنكه خورندگان آن كافرانند و لعنت متوجه ايشانست يا ملعونة بمعنى مكروهت مبغوضه است يقال طعام ملعون اى ضار مكروه و بعضى تاويل شجره كرده‌اند بابو جهل يا حكم بن عاص كه پدر مروانست ابن الجبير گفته كه آن شجره يهودند و صاحب انوار گفته كه مراد بلعن شجره در قرآن لعن طاعن آنست يعنى ابليس و يا ابو جهل\r\n","description":"","footnote":"","page_name":" 286 ","page_number":286},
  {"content":"\r\nپس صفت ايشان بر شجره بر سبيل مجاز جارى شده و يا وصف آنست به آنكه در اصل جحيم رسته است كه ابعد است از مكان رحمت و يا به آنكه مكروه و موذيست چنان كه گذشت * ( وَنُخَوِّفُهُمْ ) * و ميترسانيم كافران را بانواع تخويفات چون اخبار از استيصال امم سابقه و يا ذكر نار و سعير و زقوم و امثال آن * ( فَما يَزِيدُهُمْ ) * پس نمىافزايد آن تخويف ايشان را * ( إِلَّا طُغْياناً كَبِيراً ) * مگر سركشى بزرگ يعنى كارى گزاف و ستيزه از حد متجاوز شده و چون اين تكبر ايشان را به جهت وسوسه ابليس است در عقب اين اخبار ميفرمايد از استكبار و سوء خاتمه او بقوله * ( وَإِذْ قُلْنا ) * و ياد كن چون گفتيم * ( لِلْمَلائِكَةِ اسْجُدُوا ) * مر فرشتگان را كه سجود كنيد * ( لآدَمَ ) * مر آدم را سجده تعظيم و تكريم * ( فَسَجَدُوا ) * پس سجده كردند همه ايشان * ( إِلَّا إِبْلِيسَ ) * مگر ابليس كه سجده نكرد و چون خداى تعالى گفت چرا سجده نكردى * ( قالَ أَ أَسْجُدُ ) * گفت بر وجه استكبار و انكار كه ايا سجده كنم يعنى نكنم * ( لِمَنْ خَلَقْتَ ) * مر آن كس را كه آفريدى * ( طِيناً ) * از گل اين منصوب بنزع خافض است پس حق سبحانه بر او لعنت كرد و وى را از درگاه خويش براند * ( قالَ ) * گفت ابليس ديگر باره * ( أَ رَأَيْتَكَ ) * كاف براى تاكيد خطاب است و محلى از اعراب ندارد يعنى ابليس بعد از مشاهده تفضيل آدم بر او گفت كه اى پروردگار من آيا ديدى و پسنديدى * ( هذَا الَّذِي كَرَّمْتَ عَلَيَّ ) * اين كه گرامى كردى و فضل دادى او را بر من جمله در موضع استفسار است بمعنى اخبرنى و اعلمنى يعنى خبر ده و اعلام كن مرا كه اينكه اكرام كردى و فضل دادى آدم را بر من بچه حيثيت بود و حال آنكه او از خاك است كه اخس عناصر است و من از آتش كه اشرف آنست * ( لَئِنْ أَخَّرْتَنِ ) * كلام مستانف است و لام توطيه قسم قسم يعنى به خدا كه اگر واپس دارى مرا و مرگ مرا تاخير كنى * ( إِلى يَوْمِ الْقِيامَةِ ) * تا روز قيامت * ( لأَحْتَنِكَنَّ ) * هر آينه مستولى شوم باغواء و اضلال * ( ذُرِّيَّتَه ) * بر فرزندان او بوسيله عصيان اصل احتناك از حنك است يعنى هم چنان كه دابه را بريسمان در حنك بسته كشند و رام خود سازند من ريسمان مكر و وسوسه را در حنك و عنق همه كرده به خود كشم و در تحت فرمان خود در آورم و اغواء و اضلال همه نمايم * ( إِلَّا قَلِيلًا ) * مگر اندكى كه نتوانم ايشان را گمراه كردن بسبب عصمتى كه بايشان ارزانى داشته باشى و دانستن\r\nابليس اين را كه بر او سهل و آسان باشد اغوا و اضلال ذرية و ايشان طاعت او كنند يا جهت استنباط او بود از قول ملائكه كه أَ تَجْعَلُ فِيها مَنْ يُفْسِدُ فِيها و يا جهت تفرس او از خلق ايشان كه آن ركوز شهوت و غضب بود در\r\n","description":"","footnote":"","page_name":" 287 ","page_number":287},
  {"content":"\r\nطبايع ايشان * ( قالَ اذْهَبْ ) * گفت حقتعالى مر او را كه برو اين امر اهانتست و ابعاد يعنى او را براند از درگاه رحمت و قرب خود و بر وجه تهديد و وعيد گفت در پى مهم خود برو * ( فَمَنْ تَبِعَكَ ) * پس هر كه متابعت كند و فرمان برد * ( مِنْهُمْ ) * از ذرية آدم * ( فَإِنَّ جَهَنَّمَ ) * پس بدرستى كه آتش دوزخ * ( جَزاؤُكُمْ ) * پاداش شما است يعنى جزاى تو و ايشان اين تغليب مخاطب است بر غايب يعنى تو را و همه متابعان تو را جزا و سزا دهم * ( جَزاءً مَوْفُوراً ) * جزاى تمام و كمال يعنى بر دوام و ثبات و انتصاب جزاء مصدريه است باضمار فعل و يا به آنچه در معنى جزاؤكم است از معنى تجاوزون و يا بر حاليت و نيز بر وجه تهديد ميفرمايد * ( وَاسْتَفْزِزْ ) * و از جاى بجنبان و بلغزان اصل استفزاز از عاج است و استنهاض بر وجه خفة يعنى بخفت و سهوله از جاى برانگيز * ( مَنِ اسْتَطَعْتَ ) * هر كه را توانى * ( مِنْهُمْ ) * از ايشان * ( بِصَوْتِكَ ) * به او از خود يعنى خواندن ايشان را بفساد و نزد مجاهد صوت شيطان غنا و مزامير است زاهدى در تفسير از ابن عباس نقل مىكند كه هر آوازى كه در رضاى خدا از دهان بيرون آيد از شيطانست و هر داعى كه به معصيت دعوت كند از لشكر ابليس است * ( وَأَجْلِبْ عَلَيْهِمْ ) * اشتقاق آن از جلبه است بمعنى صياح يعنى بآواز سخت بخوان بر ايشان * ( بِخَيْلِكَ وَرَجِلِكَ ) * سواران و پيادگان خود را و يا از جلب است بمعنى سوق يعنى بران و برانگيزان مر ايشان ديوانى كه معاون تواند در وسوسه و اغوا از سوار و پياده و بر ايشان مسلط سازد در مجمع گفته كه هر راكب و ماشى از انس و جن كه در معصيت خدا سعى كند از خيل رجل شيطانست و خيل بمعنى خيانت است يعنى راكبان اسبان\r\nكقول النبى يا خيل اللَّه اركبي\r\nو رجل اسم جمعست معنى راجل چون صحب و ركب * ( وَشارِكْهُمْ ) * و شركت كن با ايشان * ( فِي الأَمْوالِ ) * در مالها يعنى ايشان را بر اين دار تا از حرام جمع كنند يا بربوا بدهند يا در ساير معصيت صرف نمايند و يا بحيره و سائبه و وصيله را بر خود حرام سازند * ( وَالأَوْلادِ ) * و در فرزندان ايشان نيز شريك شو تا از زنا حاصل كنند يا بعبد العزى و عبد الشمس و امثال آن تسميه كنند يا تضليل ايشان كنند بر اديان زايغه و كسب ذميمه و افعال قبيحه و يا مادران ايشان در شكم بكشند * ( وَعِدْهُمْ ) * و وعده ده ايشان را بمواعيد باطله چون طول امل و شفاعت بتان يا تاخير در توبه يا انكار بعث و حشر و بهشت و دوزخ همهء اينها زجر و تهديد است در صورت امر * ( وَما يَعِدُهُمُ الشَّيْطانُ ) * و وعده نميدهد شيطان ايشان را بمواعيد * ( إِلَّا غُرُوراً ) * مگر بفريب يعنى خطا را به\r\n","description":"","footnote":"","page_name":" 288 ","page_number":288},
  {"content":"\r\nصورت صواب بايشان نمايد تا مرتكب آن شوند اين اعتراض است براى بيان مواعيد شيطان * ( إِنَّ عِبادِي ) * بدرستى كه بندگان خالص و برگزيده من كه به حكم هؤلاء فى الجنة براى بهشت آفريده شده‌اند * ( لَيْسَ لَكَ ) * نيست تو را * ( عَلَيْهِمْ ) * بر اغواى ايشان * ( سُلْطانٌ ) * تسلط و قدرت يعنى همه كس را توانى فريفت مگر بندگان مرا قشيرى گفت كه بنده حق آنست كه در بند غير او نباشد * ( وَكَفى بِرَبِّكَ ) * و پسنديده است پروردگار تو * ( وَكِيلًا ) * نگه دار بندگان خود را از اضلال تو بوسيله دلايل هاديه و حجج واضحه كه زاجر است از اطاعت تو يا كافيست او در آنكه كار خود را به او باز گذارند و از وساوس تو ملتجى به او شوند و به او استعانة نمايند از مكر و فريب تو و بعد از ذكر شيطان و ذكر مشركان و عبده اوثان احتجاج ميفرمايد بر ايشان بدلايل توحيد و ايمان بقوله * ( رَبُّكُمُ الَّذِي ) * پروردگار شما آن كس است كه بقدرت كامله * ( يُزْجِي ) * ميراند و روان ميگرداند * ( لَكُمُ الْفُلْكَ ) * براى شما كشتى را * ( فِي الْبَحْرِ ) * در دريا بوسيله رياح و نگه داشتن آن را بر سراب * ( لِتَبْتَغُوا ) * تا بجوئيد * ( مِنْ فَضْلِه ) * از فضل او يعنى روزى خويش را كه ربح معاملاتست و گويند كه آن فضل سود است با متعه كه بىعبور بر دريا بدست نيايد * ( إِنَّه كانَ ) * بدرستى كه خداى هست * ( بِكُمْ رَحِيماً ) * بشما مهربان كه كارهاى مشكل بر شما آسان ميگرداند و اسباب ما يحتاج شما را مهيا كند و بعد از آن از احوال سكنه كشتى خبر ميدهد كه * ( وَإِذا مَسَّكُمُ الضُّرُّ ) * چون برسد شما را سختى يعنى خوف غرقشدن * ( فِي الْبَحْرِ ) * در دريا * ( ضَلَّ ) * گم شود و برود از خواطرهاى شما * ( مَنْ تَدْعُونَ ) * هر كرا ميخوانيد و ميپرستيد * ( إِلَّا إِيَّاه ) * مگر او را كه خداوند يگانه است و يكتا يعنى كه در آن جز وى را نميخوانيد و نجات جز از وى نميجوئيد * ( فَلَمَّا نَجَّاكُمْ ) * پس آن هنگام كه برهانيد شما را از غرقشدن بمحض فضل خود و برسانيد * ( إِلَى الْبَرِّ ) * بسوى بيابان * ( أَعْرَضْتُمْ ) * برگشتيد از توحيد و باز روى بپرستش بتان آورديد و گويند اعراض بمعنى اتساع است در كفر آن نعمت يعنى در كافر نعمتى توغل كرديد بعد از نجات از غرق * ( وَكانَ الإِنْسانُ ) * و هست آدمى * ( كَفُوراً ) * بسيار ناسپاس هر نعمت خداوند خود را اين در حكم تعليل اعراض است * ( أَ فَأَمِنْتُمْ ) * همزه براى انكار است و فا عطفست بر محذوفى اى أ نجوتم أ فأمنتم يعنى آيا نجات يافتيد بعد از رسيدن شما از دريا بصحرا پس ايمن شديد\r\n","description":"","footnote":"","page_name":" 289 ","page_number":289},
  {"content":"\r\n* ( أَنْ يَخْسِفَ ) * از آنكه فرو برد خدا شما را * ( جانِبَ الْبَرِّ ) * بكرانه از زمين يعنى آنكه قادر است بر آنكه شما را در آب فرو برد توانا است بر آنكه در خاك نهان كند * ( أَوْ يُرْسِلَ عَلَيْكُمْ ) * يا فرو فرستد بر شما * ( حاصِباً ) * بادى كه سنگ افكند بر شما يعنى قادر است كه شما را سنگباران كند * ( ثُمَّ لا تَجِدُوا لَكُمْ ) * پس نيابيد براى خود * ( وَكِيلًا ) * نگه دارنده كه شما را محافظة كند چه هيچكس رد فعل حق تعالى نتواند كرد * ( أَمْ أَمِنْتُمْ ) * آيا ايمن شديد * ( أَنْ يُعِيدَكُمْ ) * آن را كه باز گرداند شما را و در آورد * ( فِيه ) * در دريا * ( تارَةً أُخْرى ) * بار ديگر يعنى در دل شما افكند تا ديگر باره ميل سفر دريا كنيد و در كشتى نشينيد * ( فَيُرْسِلَ عَلَيْكُمْ ) * پس فرستد بر شما * ( قاصِفاً مِنَ الرِّيحِ ) * شكننده از باد يعنى بادى برانگيزاند كه كشتى را بكشند * ( فَيُغْرِقَكُمْ ) * پس غرق گرداند شما را * ( بِما كَفَرْتُمْ ) * سبب\r\nآنچه ناسپاسى كرديد ما مصدرية است يعنى بسبب كفر آن شما را غرق گرداند * ( ثُمَّ لا تَجِدُوا لَكُمْ ) * پس نيابيد براى خود * ( عَلَيْنا بِه ) * بر ما به آن غرق كردن * ( تَبِيعاً ) * مطالبى از پس در آينده كه داورى كند و خواهد كه انتقام كشد از ما و يا زبان باعتراض دراز كند و گويد چرا چنين كردى\r\nو چون حكايت كرد از قول ابليس كه هذا الذى كرمت على در عقب آن ذكر مكرمة آدم فرمود بقوله * ( وَلَقَدْ كَرَّمْنا ) * و هر آينه گرامى كرديم * ( بَنِي آدَمَ ) * فرزندان آدم را * ( وَحَمَلْناهُمْ ) * و برداشتيم ايشان را يعنى سوار گردانيديم * ( فِي الْبَرِّ ) * در بيابان بر چهارپايان * ( وَالْبَحْرِ ) * و در دريا بكشتيها * ( وَرَزَقْناهُمْ ) * و روزى داديم ايشان را * ( مِنَ الطَّيِّباتِ ) * از طعام هاى پاكيزه و با لذت * ( وَفَضَّلْناهُمْ ) * و افزونى داديم ايشان را * ( عَلى كَثِيرٍ مِمَّنْ خَلَقْنا ) * بر بسيارى از آنچه آفريده‌ايم * ( تَفْضِيلًا ) * افزونى دادنى بغلبه و استيلا يا بشرف و كرامت كاشفى در تفسير خود آورده كه علما را در تكريم ايشان سخن بسيار است صاحب بحر الحقايق فرموده كه كرامت انسان بر دو قسم است جسدانى و روحانى جسدانى تمام انسان را باشد از مؤمن و كافر و آن تخمير طينت ايشانست به بدن و تصوير در رحم و حسن صورت و مزاج قريب باعتدال و راستى قامت و اخذ بيدين و اكل باصابع و تزيين بلحى و ذوائب و تميز به عقل و افهام بنطق و اشارت و حظ و راه يافتن باسباب معيشت و تمكن از حرف و صناعات و روحانى دو قسم است عامه و خاصه اما آنچه عام است مؤمن و كافر در آن شريكند چون نفخ روح و اخراج از صلب آدم عليه السلام و استماع قول الست بربكم و انطاق بجواب بلى و عهد بر عبوديت\r\n","description":"","footnote":"","page_name":" 290 ","page_number":290},
  {"content":"\r\nو ايلاد بر فطرت و ارسال رسل بديشان و انزال كتب براى ايشان و ترغيب بمثوبات جنانى و تخويف از عقوبات ميزانى و اظهار آثار قدرت و دلايل معجزات براى ايشان اما كرامت روحانيت خاصه آنست كه انبياء و اوليا و مؤمنان را بدان گرامى ساخته از نبوت و رسالت و ولايت و هدايت و ايمان و اسلام و ارشاد و اكمال و اخلاق حسنه و آداب مرضيه و سير ( الى اللَّه و فى اللَّه و باللَّه ) و عبوديت بر مقامات و ترقى از مضايق ناسوتى بجذبات لاهوتى و فنا از انا بيت و بقاء بهويه و كرامات ديگر نسبت به او در حد و حصر نيايد محمد بن كعب گفته كه كرامت آدميان بدانست كه حضرت خاتم الانبياء ( ص ) از ايشانست و در حقايق سلمى آمده كه گرامى ساختيم آدميان را بمعرفت و توحيد و برداشتيم ايشان را در بر نفس و بحر قلب و گفته‌اند بر آنست كه ظهور دارد از نعوت و صفات و بحر آنچه مستور است از حقايق و در تاويلات كاشى آورده كه بر عالم اجساد بود و بحر عالم ارواح و برداشتن ايشان در هر دو تركيب ايشانست از هر دو و روزى داديم ايشان را از طيبات علوم و معارف و تفضيل ارزانى داشتيم بر بيشتر مخلوقات يا آنكه ايشان را بينا بعيوب ايشان ساختيم و گفته‌اند كه مستثنى جنس ملائكه‌اند با خواص ايشان و علما را در تفسير ملك و بشر بر يكديگر مباحث دور و دراز است آنچه جمهور علما بر آنند آنست كه رسل بنى آدم فاضلترند از رسل ملائكه و رسل ملائكه افضلاند از اولياى بنى آدم و اولياى بنى آدم شريفترند از اولياى ملائكه و صلحاى اهل ايمان افضلاند از عوام ملائكه و عوام ملائكه بهترند از فساق مؤمنان و قشيرى گفته كه مراد از بنى آدم مؤمناناند چه كفار را بنص وَمَنْ يُهِنِ اللَّه فَما لَه مِنْ مُكْرِمٍ از تكريم هيچ نصيبى ندارند و تكريم مؤمنان بدانست كه ظاهر ايشان را كه بتوفيق مجاهده بياراست و باطن ايشان را بتحقيق مشاهده منور ساخت و چنانچه كافه مؤمنان را تكريم تمام ارزانى داشت امت حضرت رسالت را بتكريم خاص اختصاص داد و از جمله ايشان را در مرتبه رضا كه رَضِيَ اللَّه عَنْهُمْ وَرَضُوا عَنْه عبارت از آنست در آورده و در سلك درجهء يُحِبُّهُمْ وَيُحِبُّونَه كشيده بخلعت شريف فَاذْكُرُونِي أَذْكُرْكُمْ مخلع گردانيد على الجملة اين آيه دليل فضيلت و جامعيت انسانست كه از مخلوقات مرآة صافى جهت انعكاس صفات الهى مر او است و بس و در تنزيه الانبياء مذكور است كه اعتقاد ما در انبياء و رسل و حجج كه ائمه معصوميناند صلوات اللَّه عليهم آنست كه ايشان افضل از جميع ملائكه‌اند زيرا كه آدم ( ع ) مسجود همه ملائكه شد و مسجود افضل از ساجد است و اين به جهت علوم كثيره بود كه حقتعالى در او بوديعه نهاده بود و ارواح انبياء و اوليا و ائمه هدى در صلب او ابداع فرموده بود از حضرت رسالت\r\n( ص ) مرويست كه\r\nانا افضل من جبرئيل و ميكائيل و اسرافيل و الملائكه المقربين و انا خير البرية و سيد ولد آدم\r\nو صحيح آنست كه مؤمن نيز افضل از ملائكه است چنانچه ابو هريره از پيغمبر ( ص ) روايت كرده كه\r\nالمؤمن من اكرم على اللَّه من الملائكة الذين عنده\r\nزيد بن اسلم روايت كرده كه فرشتگان خداى را گفتند بار خدا تو بنى آدم را در\r\n","description":"","footnote":"","page_name":" 291 ","page_number":291},
  {"content":"\r\nدنيا انواع نعم دادى كه از آن ميخورند و تنعم ميكنند ما را عوض در آن در آخرت عطا فرما خطاب آمد كه من فرزندان آدم را خود متولى آن شدم و بيد خود تخمير طينت او كردم پس برابر نكنم ايشان را با آنان كه گفتم كه بباشيد پس موجود شدند در مجمع آورده كه بعضى استدلال كرده‌اند بكريمه * ( وَفَضَّلْناهُمْ عَلى كَثِيرٍ مِمَّنْ خَلَقْنا تَفْضِيلًا ) * بر آنكه ملائكه افضل از انبياءاند چه قوله على كثير دالست بر آنكه بنى آدم بر ايشان تفضيل ندارند و ايشان نيستند مگر ملائكه زيرا كه باتفاق بنى آدم افضلاند از جميع حيوانات غير از ملائكه و جواب از اين به چند وجه است يكى آنكه مراد به تفضيل اينجا ثواب نيست زيرا كه تفضيل به ثواب نميتواند بود كه ابتدا باشد بلكه مراد تفضيل بفنون نعيم است كه بعضى از آن مذكور شد دوم آنكه مراد بكثير جميع است پس كثير در مقام جميع واقع شده و المعنى انا فضلنا هم على من خلقنا و وضع كثرت در مقام جميع شايعست در ميان عرب سوم بر تقدير تسليم كه مراد بتفضيل زيادتى ثواب باشد و لفظ ممن خلقنا مفيد بعض باشد ممتنع نيست كه جنس ملائكه افضل از جنس بنى آدم باشد زيرا كه افضل در ملائكه عامست نسبت بجميع افراد ايشان يا اكثر ايشان و در بنى آدم مختص است بقليلى از كثير و بنا بر اين ميتواند بود كه انبياء افضل از ملائكه باشند و اگر چه جنس ملائكه افضل از جنس بنى آدم باشد و لفظ تفضيل با تكريم با آنكه تكريم مفيد آنست يا بجهة آنست كه تكريم متناول نعم دنيويه است و تفضيل متناول نعم اخرويه است و يا تكريم بنعميست كه صحيح است با آن تكليف و تفضيل به تكليف كه غرض به آن منازل عاليه است * ( يَوْمَ نَدْعُوا ) * ياد كن روزى را كه بخوانيم * ( كُلَّ أُناسٍ ) * هر گروهى را از مردمان * ( بِإِمامِهِمْ ) * به پيشوايان ايشان يعنى نبيى كه بديشان مبعوث بوده چنان كه گويند يا امة محمد يا امة موسى يا امة عيسى يا كتابى كه بر ايشان منزل شده چنانچه خطاب كنند كه يا اهل القرآن و يا اهل التورية و يا اهل الانجيل يا مقدمى كه در مذهب متابعة او نموده باشند از ائمه هدى و ضلال چنان كه يا امامى يا حنفى يا شافعى يا بدين و ملت باز خوانند چون يا مسلم يا يهودى يا مجوسى و گفته‌اند امام جمع امت است چه فردا خلق را بمادران باز خوانند جهت كرامت عيسى و اظهار شرف حسن و حسين يا به جهت آنكه اولاد الزنا رسوا نشوند و در لباب آورده منقول از حضرت امير المؤمنين ( ع ) كه در آن روز هر قومى را بخوانند به امام زمان ايشان و كتاب منزل بديشان و سنت پيغمبرشان و حضرت امام رضا نيز از پدران خود نقلكرده كه حضرت امير المؤمنين ( ع ) از سيد عالم ( ص ) روايت فرموده كه روز قيامت هر قومى را به چند چيز باز خوانند به امام زمان كه به او اقتدا كرده باشند و بسنت پيغمبر و كتاب خدا و از صادق ( ع ) مرويست كه\r\nالا تحمدون اللَّه اذا كان يوم القيمة تدعى كل قوم الى من يتولونه فرغنا الى رسول اللَّه ( ص ) و فرغتم إلينا فإلى اين يذهب بكم الى الجنة و رب الكعبة\r\nفرمود\r\nقالها\r\n","description":"","footnote":"","page_name":" 292 ","page_number":292},
  {"content":"\r\nثلاثا\r\nيعنى اى دوستان و مواليان ما حمد خدا كنيد بر اين نعمت كه چون روز قيامت باشد هر قومى را به آن دعوت كنند كه بوى اقتدا كرده باشند ما پناه با رسول خدا دهيم و چنگ در دامن وى زنيم و شما پناه بما دهيد پس كجا برند شما را بخداى كعبه كه شما را ببهشت برند و اين سه بار بگفت ابو هريره از رسول اللَّه روايت كرده كه هر كه در راه خدا نفقه كند در روز قيامت وى را از بهشت ندا كنند كه اين عوض بهتر است با آن مال كه خرج كرديد پس از هر درى از درهاى بهشت داعيان دعوت كنند اهل نماز را از در نماز و و اهل روزه را از در روزه و اهل جهاد را از در جهاد و اهل صدقه را از در صدقه يكى از اصحاب گفت يا رسول اللَّه ( ص ) كسى باشد كه از همه در او را ندا كنند فرمود بلى اميد هست كه شما از آن جماعت باشيد ابو العاليه نيز روايت كرده كه هر يكى را با كردارش باز خوانند مقاتل و قتاده گفته‌اند كه امام نامه اعمال است پس هر گروهى را بكتاب عمل ايشان خوانند و گويند يا صاحب هذا الكتاب * ( فَمَنْ أُوتِيَ ) * پس هر كه داده شود * ( كِتابَه بِيَمِينِه ) * نوشته عمل او بدست راست او * ( فَأُولئِكَ ) * پس آن گروه * ( يَقْرَؤُنَ كِتابَهُمْ ) * ميخوانند كتاب خود را از روى بهجت و مسرت نوبتى بعد از نوبتى چه در آن نامه عملهاى نيكو ببينند * ( وَلا يُظْلَمُونَ ) * و ستمديده نشوند در مزد خود * ( فَتِيلًا ) * به مقدار فتيله از وسخ كه بين الاصبعين است يا رشته كه در ميان استخوان خرما است يعنى بكمترين چيزى قصور نباشد در پاداش ايشان جمع اسم اشارت و ضمير جهت آنست كه من اوتى در معنى جمع است و تعليق قرائت بايتاء كتابة بيمين دالست بر آنكه هر كه نامه اعمال بدست چپ او دهند چون مطلع شود از خجالت و حيرت زبان او از خواندن باز ماند * ( وَمَنْ كانَ ) * و هر كه هست * ( فِي هذِه ) * در اين دنيا * ( أَعْمى ) * نابينا يعنى ديدهء دلش راه نواب نبيند و به جهت فرط عناد در دلايل هاديه نظر نكند تا راه صواب مشاهده كند با هر كه در نعم مذكوره كه آن مضمون ( ان ربكم الذى يزجى ) است تا مِمَّنْ خَلَقْنا تَفْضِيلًا نابينا باشد و بشكرگذارى آن مشغول نشود * ( فَهُوَ فِي الآخِرَةِ ) * پس او در آخرت * ( أَعْمى ) * نابينا بود يعنى راه نجات نيابد * ( وَأَضَلُّ سَبِيلًا ) * و گمراه تر از نابينا بود به جهت زوال استعداد و عدم فرصت و فقدان آلت و مهلت محققان گويند كه هر كه نابينا بود در دنيا از طاعت نابينا بود در آخرت از ثواب هر كه اينجا روى تو به نبيند فردا جمال مغفرت مشاهده نكند آورده‌اند كه وفد ثقيف گفتند اى محمد ( ص ) ايمان نياريم به تو تا وقتى كه ما را بر چند خصلت بگذارى تا به آن بعرب افتخار كنيم و از ايشان ممتاز باشيم يكى آنكه يك سال ما را بر بت پرستى بگذارى دوم زمين طايف را كه آرامگاه ما است چون حرم مكه حرم ما گردانى سيم ما\r\n","description":"","footnote":"","page_name":" 293 ","page_number":293},
  {"content":"\r\nرا در نماز از ركوع و سجود معاف دارى اگر از تو پرسند كه چرا چنين كردى بگو خداى من مرا بدين امر فرموده است حضرت فرمود\r\nلا خير فى دين ليس فيها ركوع و لا سجود\r\nايشان در اين باب مبالغه كردند و در الحاح افزودند حضرت در جواب ايشان هيچ نگفت كلبى از عطيه روايت كرده كه ابن عباس فرمود كه بنو ثقيف گفتند امسال ما را به حال خود بگذار تا عبادت بتان كنيم تا سال ديگر همه آنها را بشكنيم و اسلام آريم حضرت جهت فرط شوق باسلام ايشان در خواطرش گذشت كه چه باشد كه چنين باشد آيه آمد * ( وَإِنْ كادُوا ) * و بدرستى كه امر و شان اينست كه نزديك بودند ثقيف * ( لَيَفْتِنُونَكَ ) * كه تو را در فتنه اندازند و بگردانند تو را * ( عَنِ الَّذِي أَوْحَيْنا إِلَيْكَ ) * از آن چيزى كه وحى كرديم به تو * ( لِتَفْتَرِيَ ) * تا افترا كنى و بر بندى * ( عَلَيْنا غَيْرَه ) * بر ما جز آنچه وحى كرده‌ايم يعنى بگوى كه خدا امر فرموده * ( وَإِذاً لَاتَّخَذُوكَ ) * و آن گاه كه تو چنين كنى هر آينه فرا گيرند تو را * ( خَلِيلًا ) * دوست خود جهت موافقت تو با ايشان در سلوك طريق ضلال ابن جبير روايت كرده كه قريش با آن حضرت گفتند كه ما نمى گذاريم ترا كه استلام حجر كنى تا وقتى كه مس كنى بتان ما را و دست بر ايشان بمالى اگر چه بسر انگشت باشد آن حضرت از غايت شوق كه بطواف حرم داشت در خاطر مباركش خطور كرد كه چه شود اگر ميل كنم به اين و خدا ميداند كه من اين را كار هم اين آيه فرود آمد و گفته‌اند قريش حضرت را گفتند كه از شتم الههء ما باز ايست و تسفيه عقلاى ما مكن و اينجماعت عبيد و ارذال كه رايحه ايشان چون رايحه بيخ بغلست از نزد خود دور كن تا ما با تو مجالست كنيم و كلام ترا بشنويم حضرت جهت طمع در اسلام ايشان در صدد آن شده كه به آن ميل كند اين آيه آمد و عياشى باسناد خود نقل كرده كه حضرت جميع اصنام را از مسجد الحرام بيرون برد قريش از او التماس كردند كه بتى كه در مروه است بگذار تا منقاد فرمان تو شويم و قرآن را استماع كنيم حضرت در صدد آن شد كه آن بت را به حال خود بگذارد اين آيه آمد كه ايشان ميخواهند كه ترا بگردانند از وحى ما و ترا بدوستى گيرند * ( وَلَوْ لا أَنْ ثَبَّتْناكَ ) * و اگر نه آنست كه ترا ثبات داديم بمدد و عصمت خود * ( لَقَدْ كِدْتَ تَرْكَنُ ) * بدرستى كه نزديك بود كه ميل كنى * ( إِلَيْهِمْ ) * بسوى آرزوى ايشان * ( شَيْئاً قَلِيلًا ) * ميل كردنى اندك در انوار گفته كه معنى آنست كه تو در صدد ميل بودى با ايشان جهت قوت خداع و شدت احتيال ايشان و لكن عصمت ما ترا دريافته ممنوع شدى كه قرب بميل پيدا كنى چه جاى صدور ميل از تو اين دليل است بر آنكه حضرت باجابت ايشان قصد نكرد با وجود قوت داعى و بر آنكه عصمت بتوفيق إله است در تبيان و در مجمع از ابن عباس نقل\r\n","description":"","footnote":"","page_name":" 294 ","page_number":294},
  {"content":"\r\nكرده كه چون آن حضرت معصوم بود باجابت ايشان قصد نكرد پس براى تخويف امت باشد تا ميل بسخن مشركان نكنند آيه آمد كه * ( إِذاً لأَذَقْناكَ ) * آن گاه كه ميل كردى هر آينه ميچشانيديم تو را * ( ضِعْفَ الْحَياةِ ) * دو چندان عذاب زندگى در دنيا * ( وَضِعْفَ الْمَماتِ ) * و دو چندان عذاب مرگ يعنى در آخرت مراد آنست كه اين هر دو عذاب بر تو دو چندان عذابى باشد كه واقع شود بر غير تو كه مرتكب اين امر شود زيرا كه خطاء خطير اخطر است و اصل كلام اينست كه ( عذابا ضعفا فى الحياة الدنيا و عذابا ضعفا فى الممات يعنى مضاعفا ) پس حذف موصوف شده و صفه در مقام آن واقع گشته و بعد از آن اضافه موصوف شده هم چنان كه موصوف مضاف مىشود بصفت و گويند كه ضعف از اسماء عذاب است به جهت مضاعفت الم آن و نزد بعضى مراد بضعف حياة عذاب آخرتست و بضعف ممات عذاب قبر * ( ثُمَّ لا تَجِدُ لَكَ ) * پس نمييافتى براى خود * ( عَلَيْنا ) * بر دفع عذاب ما * ( نَصِيراً ) * يارى كه بسبب او از آن باز رهى ثعلبى در تفسير اين آيه آورده كه بعد از نزول اين آيه آن حضرت فرمود كه\r\nاللهم لا تكلنى الى نفسى طرفة عين\r\nو به صحت پيوسته كه حضرت ( ص ) فرمود كه\r\nوضع عن امتى ما حدثت به نفسها ما لم يعمل به او يتكلم\r\nپس قصد غير انبيا خطيه را موجب عقاب نباشد مادامى كه بفعل نيارند از مجاهد و قتاده روايتست كه اهل مكه در اخراج آن حضرت مشاورت كردند و رأى ايشان بر آن قرار گرفت كه در دشمنى به حدى افراط نمايند كه آن حضرت را بضرورت بيرون بايد رفت حقتعالى اين آيه فرستاد كه * ( وَإِنْ كادُوا ) * بدرستى كه خواستند اهل مكه كه * ( لَيَسْتَفِزُّونَكَ ) * تا بلغزانند تو را بدشمنى * ( مِنَ الأَرْضِ ) * از اين زمين * ( لِيُخْرِجُوكَ مِنْها ) * تا بيرون كنند تو را از آن * ( وَإِذاً لا يَلْبَثُونَ ) * و آن گاه كه چنان كنند درنگ نكنند * ( خِلافَكَ إِلَّا قَلِيلًا ) * پس از رفتن تو مگر زمانى اندك و آن چنان شد چه بعد از هجرت باندك زمانى واقعهء بدر دست داد و هلاك گشتند و از ابن عباس مرويست كه يهود را از اقامه آن حضرت در مدينه حسد آمد گفتند يا ابا القاسم مقام انبياء پيشين زمين شام بوده و اگر تو پيغمبرى و ميخواهى كه ترا تصديق كنيم بايد كه بشام روى و آنجا ساكن شوى حضرت پنداشت كه ايشان اين سخن را بر وجه نصيحت و نيكو خواهى ميگويند عزم سفر شام را تصميم فرمود و گويند كه چند منزل از مدينه جدا شد و منتظر اين بود كه اصحاب با او جمع شوند آيه آمد كه يهود ميخواهند ترا از زمين يثرب دور افكنند و اگر چنين باشد پس از تو چندانى امان نيابند و معذب شوند حضرت عزم جزم فرمود بر اقامه در مدينه و در اندك زمانى قبايل يهود بقتل و اجلاء معذب شدند پس به اين قول آيه مدنى بوده باشد و بقول اول مكى\r\n","description":"","footnote":"","page_name":" 295 ","page_number":295},
  {"content":"\r\nو بعد از آن فرمود كه ما سنت نهاده‌ايم * ( سُنَّةَ مَنْ قَدْ أَرْسَلْنا ) * سنت نهادنى براى آنها كه فرستاديم * ( قَبْلَكَ ) * پيش از تو * ( مِنْ رُسُلِنا ) * از فرستادگان ما و آن سنت هلاك امتنانست بتكذيب پيغمبران و اخراج ايشان ازدياد خود اضافه سنت برسل نه بمرسل با آنكه مراد ( سنة اللَّه ) است جهت آنست كه آن براى ايشان است و دال بر اينست قوله * ( وَلا تَجِدُ لِسُنَّتِنا ) * و نيابى تو اى محمد ( ص ) مر سنت و عادت ما را * ( تَحْوِيلًا ) * تغيير و تبديلى حاصل سخن آنست كه چون عادة اللَّه بر اين نهج جارى شده كه تا پيغمبر در ميان امت باشد ايشان از عذاب مأمون باشند پس چرا قصد ميكنند كه تو را بيرون كنند و بعد از اقامت بينات و ذكر وعد و وعيد باقامت صلوات امر ميفرمايد بقوله * ( أَقِمِ الصَّلاةَ ) * به پا دار نماز را يعنى تعديل اركان آن كن و يا محافظت نما بر آن * ( لِدُلُوكِ الشَّمْسِ ) * در وقت زوال آفتاب و ميل آن بجانب غرب كه آن اول ظهر است * ( إِلى غَسَقِ اللَّيْلِ ) * تا بتاريكى شب كه اول وقت نماز عشائين است اصل تركيب ذلك براى انتقالست و منه الدلاك چه دالك يد او قرار نميگيرد در موضع واحد و يا اينجا بمعنى ماليدنست زيرا كه ناظر بجهة دفع شعاع شمس از خود چشم خود را ميمالد و نزد بعضى دلوك بمعنى غروبست و اين قوليست مرجوح و غير معتد به چنان كه مذكور خواهد شد و لام براى توقيت است و آيه مصرحست بسعة وقت ظهرين از اول زوال تا اول نماز مغرب و غسق ليل وقت عشائين است * ( وَقُرْآنَ الْفَجْرِ ) * و بپاى دار نماز صبح را تسميهء صلاة به قرآن جهت وجوب قرائت قرآنست در او پس از قبيل تسميه شيء باشد باسم جزء مانند تسميه آن به ركوع و سجود * ( إِنَّ قُرْآنَ الْفَجْرِ ) * بدرستى كه نماز بامداد * ( كانَ مَشْهُوداً ) * هست ديده شده يعنى ملائكه ليل و نهار او را مشاهده ميكنند چه آن وقت نزول فرشتگان روز است و صعود فرشتگان شب پس فرشتگان شب او را ديده در آخر ديوان اعمال ليل ثبت ميكنند و ملائكه روز آن را ميبينند و در افتتاح ديوان عمل نهار مينويسند در كنز آورده كه در اين آيه چند حكم است يكى آنكه هر گاه حمل دلوك بر غروب كنند ظهرين از تحت آيه بيرون روند و اولى حمل آنست بر زوال زيرا كه اصل از براى انتقال است چنان كه گذشت و باحاديث واضحه صحيحة الاسناد از ابن عباس و صادق و باقر ( ع ) واقع شده كه مراد بدلوك شمس اول زوال است و نيز در روايت به صحت پيوسته كه حضرت رسالت ( ص ) فرمود كه جبرئيل نزد دلوك شمس نزد من آمد و با من نماز ظهر گذارد پس بنا بر اين نماز ظهر و عصر و مغرب\r\nو عشا در آيه داخل باشد دوم در آيه دلالتست بر امتداد وقت ظهرين از زوال تا غسق و امتداد عشائين تا نصف شب زيرا كه لام براى توقيت است و الى براى انتها غايت و غسق بمعنى شدت ظلمت\r\n","description":"","footnote":"","page_name":" 296 ","page_number":296},
  {"content":"\r\nپس وقت ممتد باشد از زوال تا نصف شب و باجماع نهايت وقت اداء ظهرين غروبست پس اوقات صلاة اربع موسع باشد به اين وجه كه از زوال تا غروب وقت اداء ظهرين باشد بر سبيل وجوب و از غروب تا نصف شب وقت اداء عشائين بر وجه وجوب و ابو حنيفه در اين مخالفه كرده و گفته وجوب مختص است به آخر وقت زيرا كه مكلف مخير است قبل از اين و تخيير منافى وجوب است و جواب از اين آنست كه تخيير منافى وجوب نيست بلكه منافى وجوب مضيق است نه موسع و معنى تخيير عزم است بر اتيان به آن و يا متعلق مىشود وجوب در جزئيات وقت بايقاع آن بر سبيل تخيير هم چنان كه در واجبات مخبره سوم در آيت دلالتست بر آنكه ظهر صلاة اوليست زيرا كه انتهاى مستدعى ابتداست و آن دلوكست چهارم آنكه آخر وقت عشا نصف ليلست زيرا كه غسق بمعنى شدت ظلمت است و اين مرويست از صادقين ( ع ) پنجم قرآن فجر اشاره به نماز صبح است از قبيل تسميه كل باسم جزء و بعضى از حنفيه گفته‌اند كه اين دليلست بر ركنيت قرائت هم چنان كه دلالت مىكند تسميه آن به ركوع و سجود بر ركنيت آن و اين مرجوح است به آنكه تسميه لغويست و ركنيت ركوع و سجود شرعيست و مستفاد از دليل خارج پس بحسب لغة هيچ كدام از قرائت و ركوع و سجود دلالت بر ركنيت نداشته باشند از جابر انصارى مرويست كه من رسول را با جمعى اصحاب بضيافت خواندم چون طعام بخوردند وقت زوال بود آن حضرت از منزل من بيرون آمد و گفت\r\nاخرجوا فهذا حين دلكت الشمس\r\nاين آن وقت است كه آفتاب بر زوال رسيده و به صحت رسيده كه حضرت رسالت ( ص ) فرمود كه چون جبرئيل مرا تعليم نمازهاى پنجگانه ميكرد ابتدا به نماز پيشين كرد و من تبعيت او ميكردم چون سايه هر چيزى مثل آن چيز باشد آمد و نماز پسين بگذارد و من در پس او نماز ميكردم چون وقت غروب شد نماز شام بگذارد چون دو دانگ از شب بگذشت نماز خفتن ادا كرد و چون روز روشن شد نماز صبح بگذارد و گفت اى محمد ( ص ) اين نماز پيغمبرانيست كه پيش از تو بودند و روز ديگر نمازهاى پنجگانه را در اواخر وقت آن ادا كرد من دانستم كه وقت ظهرين از زوال پيشين است تا غروب و عشائين از غروب تا نصف شب و صبح تا طلوع آفتاب عياشى به اسناد خود از عبيد بن زراره نقل كرده از ابو عبد اللَّه ( ع ) كه آن حضرت در اين آيه فرموده كه\r\nان اللَّه افترض اربع صلوات اولها وقتها من زوال الشمس الى انتصاف الليل منها صلوتان اول وقتيهما من عند الزوال الى غروبها و منها صلوتان اول وقتيهما غروب الشمس الى انتصاف الليل\r\nو بعد از امر بوجوب نماز پنجگانه به نماز شب ترغيب ميفرمايد كه افضل نوافل يوميه است و ميفرمايد * ( وَمِنَ اللَّيْلِ ) * و بعضى از شب * ( فَتَهَجَّدْ ) * پس بيدار شو * ( بِه ) * به قرآن يعنى به نماز شب * ( نافِلَةً لَكَ ) * در حالتى كه فريضهء زائده است براى تو بر صلاة مفروضه يا فضليست مر تو را جهت اختصاص وجوب آن به تو چه آن بر امت تو مندوب\r\n","description":"","footnote":"","page_name":" 297 ","page_number":297},
  {"content":"\r\nاست نه واجب يعنى نماز شب را بر تو فريضه گردانيديم تا موجب رفع درجه تو باشد كما قال * ( عَسى أَنْ يَبْعَثَكَ رَبُّكَ ) * شايد كه بدارد تو را پروردگار تو * ( مَقاماً مَحْمُوداً ) * در مقام پسنديده يعنى مقامى كه در او ستوده باشد ستايش همه ستايش كنندگان عسى در اينمقام بمعنى وجوبست يعنى البته حقتعالى تو را در مقام محمود در آورد و آن مقام شفاعت است كه حضرت رسالت ( ص ) را در آن مقام خلق اولين و آخرين ستايش كنند و او بر همه مشرف باشد بر وجهى كه جميع بندگان او را ببينند در زاد المسير آورده كه حقتعالى وى را در روز قيامت بر عرش نشاند و در لباب از عمر نقل مىكند كه حضرت رسالت ( ص ) در تفسير مقام فرموده كه نزديك گرداند خدا مر او بنشاند با خود در عرش مراد كمال قرب مرتبه است و نهايت رفعت درجه و لفظ حديث اينست كه\r\nيدنينى اللَّه فيقعدنى معه على العرش\r\nو معية بمعنى عندية است هم چنان كه در آيه ديگر فرموده كه إِنَّ الَّذِينَ عِنْدَ رَبِّكَ پس مراد مكانت است و منزلت نه مكان و منزل ثعلبى در تفسير خود آورده كه استواى حقتعالى بر عرش بر وجهى نيست كه مماس او شود يا مكان و منزل او گردد بلكه اكنون بر همان صفت است كه پيش از آفريدن عرش بوده چه ازلا و ابدا قائم بذات خود است پس نشاندن حضرت مصطفى ( ص ) را بر عرش يا بر زمين نسبت بذات خودش يكسانست و مقصود از اجلاس او بر عرش تكريم و تعظيم آن حضرت است در عين المعانى آورده كه مقام محمود مقاميست از عرش كه حضرت رسالت ( ص ) را به دو كرامت ميكنند و قولى آنست كه مقام محمود آنجا است كه لواى حمد بدست آن حضرت دهند هيچ پيغمبرى نباشد خواه آدم و خواه غير او الا كه در تحت لواى وى باشد از انس روايتست كه رسول ( ص ) فرمود كه چون روز قيامت مؤمنان گنه كار جمع شوند با يكديگر گويند كه بيائيد تا شفيعى براى خود پيدا كنيم تا ما را شفاعت كند پس نزد آدم آيند و گويند اى صفى اللَّه و اى مسجود ملائكه ما را شفيع باش گويد من هنوز از انفعال آن ترك مندوب بيرون نيامدم چگونه شفاعت كنم پس نزد نوح آيند گويند يا شيخ الانبياء ما را شفاعت كند گويد مرا رتبه اين امر نيست پس پيش ابراهيم آيند گويند يا خليل اللَّه ما را شفيع باش وى نيز از اين امتناع كند موسى و عيسى نيز از آن اعتذار نمايند گويند شخصى كه شايسته مرتبه شفاعت است خاتم الانبيا ( ص ) است كه سيد اولين و آخرين است پس همه نزد من آيند من برخيزم و از حق طلب شفاعت كنم چون دستورى يابم در سجده افتم و روى بر زمين نهم خطاب آيد كه سر بردار و هر كه را خواهى شفاعت كن من سر بر دارم و خداى را حمد گويم و بعد از آن شفاعت كنم تا آنكه هر كه گوينده لا إله الا اللَّه باشد و در دل او ايمان باشد حقتعالى او را از دوزخ بيرون آرد عبد اللَّه سلام گفته كه مقام محمود عبارتست از آنكه روز قيامت كرسى بيارند و در پيش عرش بنهند خاتم الانبياء ( ص ) بر آنجا نشيند\r\nو بعد از آن آن حضرت را امر\r\n","description":"","footnote":"","page_name":" 298 ","page_number":298},
  {"content":"\r\nمىكند كه * ( وَقُلْ رَبِّ ) * و بگو اى پروردگار من * ( أَدْخِلْنِي ) * در آر مرا در قبر * ( مُدْخَلَ صِدْقٍ ) * در آوردن پسنديده و با كرامت * ( وَأَخْرِجْنِي ) * و بيرون آور مرا از آن در وقت بعث * ( مُخْرَجَ صِدْقٍ ) * بيرون آوردن ستوده و با مكرمت ابن عباس فرمود كه در آر مرا بمدينه غانم و بيرون آور مرا از مكه سالم يا در ار به مكه جهت فتح و بيرون آر از آن بسوى حنين بر وجه نصرت و يا در آر مرا در دعوت نبوت و بيرون آر مرا از عهده تبليغ رسالت و امام جعفر صادق از اباء گرام خود ( ع ) روايت كرده كه رسول اين دعا را در وقتى كرد كه در غار بود يعنى بار خدايا بيرون آر مرا از غار با امنيت و باز به مكه رسان مرا با ظفر و غنيمت * ( وَاجْعَلْ لِي ) * و بده مرا * ( مِنْ لَدُنْكَ ) * از نزديك خود * ( سُلْطاناً نَصِيراً ) * حجتى يارى دهنده و قوتى اعانت كننده و غالب شونده بر جميع اهل خلاف و عناد و قتاده گفته كه مراد بسلطان سلطنت و پادشاهيست كه ناصر اسلام باشد بر كفر چه رواج اسلام بدون آن ميسر نبود پس حقتعالى اجابت دعوت آن حضرت فرمود بقوله فَإِنَّ حِزْبَ اللَّه هُمُ الْغالِبُونَ و بقوله لِيُظْهِرَه عَلَى الدِّينِ كُلِّه و بقوله لَيَسْتَخْلِفَنَّهُمْ فِي الأَرْضِ * ( وَقُلْ جاءَ الْحَقُّ ) * و بگو آمد حق يعنى دين اسلام * ( وَزَهَقَ الْباطِلُ ) * و ناچيز شد باطل يعنى شرك و گفته‌اند حق قرآنست و باطل شيطان هر كجا قرآن ظهور كند شيطان مخفى گردد * ( إِنَّ الْباطِلَ ) * بدرستى كه باطل * ( كانَ زَهُوقاً ) * هست نيست شده و ناچيز گشته قشيرى گفته كه حق هر چيزى است كه براى خدا بود و باطل آنچه براى غير او باشد ابن مسعود فرموده كه چون رسول ( ص ) فتح مكه كرد پيرامن كعبه سيصد و شصت بت نهاده بودند هر قومى روى بصنم خود آوردى پس آن حضرت چوبى در دست گرفته بود كه بر سر آن قطعهء آهن بود بر هر بتى كه ميزد پاره پاره ميشد و ميگفت * ( قُلْ جاءَ الْحَقُّ وَزَهَقَ الْباطِلُ ) * و بر هر بتى كه بگذشتى بر وى در افتادى مشركان ميگفتند ( ما راينا رجلا اسحر من محمد ) و بر بالاى خانه كعبه بتى از خزاعه مانده بود كه از مس بود حضرت فرمود كه\r\nيا على ادم به\r\nاى على آن را بينداز امير المؤمنين ( ع ) آن را بر زمين انداخت و شكست بعد از آن در نعت قرآن ميفرمايد * ( وَنُنَزِّلُ ) * و فرو ميفرستيم بر تو * ( مِنَ الْقُرْآنِ ) * از قرآن * ( ما هُوَ شِفاءٌ ) * آن چيزى كه آن شفاييست مر امراض را مانند فاتحه و آيات شفا يا شفا است مر بيمارى جهل و شبهه را و اصح آنست كه من براى تبيين است نه تبعيض و شفا بر وجه اطلاق يعنى همه قرآن شفا است از امراض صورى و معنوى و قلبى و قالبى * ( وَرَحْمَةٌ ) * و بخشايش است * ( لِلْمُؤْمِنِينَ ) * مر مؤمنان را كه بدان نفع ميگيرند در تقويم دين و استصلاح نفوس خود و در حديث آمده كه\r\nالقرآن هو الدواء و من لم يستشف بالقرآن فلا\r\n","description":"","footnote":"","page_name":" 299 ","page_number":299},
  {"content":"\r\nشفاء اللَّه\r\nهر كه او به قرآن طلب شفا نكند خدا او را شفا ندهد و از صادق ( ع ) مرويست كه هر كه را بيمارى باشد بايد كه چون بام داد روى از نماز بگرداند هفت بار الحمد بخواند و باد بر او دمد اگر به نشود روز ديگر هفتاد بار بخواند من ضامن بشفاى آن كس مگر بيمارى كه اجل او در آن باشد * ( وَلا يَزِيدُ الظَّالِمِينَ ) * و نمىافزايد قرآن ستمكاران را يعنى مشركان را * ( إِلَّا خَساراً ) * مگر زيانكارى و هلاكت بجهة تكذيب و كفران به آن و مثل اينست فَلَمْ يَزِدْهُمْ دُعائِي إِلَّا فِراراً و بعد از آن از كفران كفار خبر ميدهد كه * ( وَإِذا أَنْعَمْنا ) * و چون انعام كنيم * ( عَلَى الإِنْسانِ ) * بر آدمى يعنى كافر از صحت و امنيت و توان گرى * ( أَعْرَضَ ) * روى بگرداند از ياد ما مراد كافر است كه چون حقتعالى نعمت دهد او را بانواع نعم وى از نعمتهاى ظاهره و باطنه اعراض كند * ( وَنَأى بِجانِبِه ) * و دور گرداند نفس خود را از شكر گذارى آن يعنى مستغنى و مستبد شود بامر خود و ما را فراموش گرداند و ميتواند بود كه اين كنايه باشد از استكبار چه متكبر و متجبر دور ميدارد خود را از مردمان و از ايشان مباعدة مىكند * ( وَإِذا مَسَّه الشَّرُّ ) * و چون برسد بدى و بيمارى و فقر و ترس * ( كانَ يَؤُساً ) * باشد بسيار نااميد از روح الهى و تفضل پادشاهى و واثق نباشد كرم نامتناهى اما مؤمن در نعمت شكر مىكند و در محنت باميد فرج صبر مينمايد پس آيه خاص است بكافر و اگر چه بحسب ظاهر على الاطلاق واقع شده * ( قُلْ كُلٌّ ) * بگو هر كس از مؤمن و كافر * ( يَعْمَلُ عَلى شاكِلَتِه ) * كارى مىكند بر طريقه كه مشاكل كل حال و اعتقاد آن كس باشد از خير و شر يعنى كافر در نعمت اعراض و در محنت ياس دارد و مؤمن در سراء سپاس دارد و در ضراء شكيبايى و همچنين هر كس كه هست بر وفق اعتقاد و بر طبق صواب ديد خود عملى مىكند و گفته‌اند كه شاكل طبيعت است يا عادت يا دين يا مقدار قوت و طاقت از شبلى پرسيدند كه كدام آيه در قرآن اميدوارتر است فرمود كه * ( كُلٌّ يَعْمَلُ عَلى شاكِلَتِه ) * گفتند در اين آيه رجا در كجا است گفت از بنده خطا و جفا آيد و آنچه از مقتضاى طبع او باشد و از خدا وفا و عطا آيد و آنچه از كريمى او سزد * ( فَرَبُّكُمْ ) * پس پروردگار شما * ( أَعْلَمُ ) * داناتر است * ( بِمَنْ هُوَ ) * بدانكس كه او * ( أَهْدى سَبِيلًا ) * راه يافته تر است و بصواب نزديكتر است يا نيكوتر از جهت دين و مذهب آورده‌اند كه كفار عرب نضر بن حارث و ابى بن خلف و عتبة ابن ابى معيط را بمدينه فرستادند تا از يهود يثرب حال حضرت رسالت ( ص ) را استفسار كنند چون با ايشان ملاقات كرده احوال باز گفتند يهود متعجب شده گفتند اى صناديد عرب ما دانسته‌ايم كه زمان ظهور پيغمبرى نزديكست و از سخنان شما\r\n","description":"","footnote":"","page_name":" 300 ","page_number":300},
  {"content":"\r\nرايحهء احوال آن نبى استشمام ميتوان كرد شما به جهت آزمايش از او بپرسيد كه طواف مشرق و مغرب كه بود و احوال جوانانى كه در زمان پيشين گم شدند چگونه است و روح چيست اگر هر سه سؤال را جواب دهد يا هيچكدام را جواب ندهد بدانيد كه او پيغمبر نيست و اگر دو را جواب دهد و از روح هيچ نگويد پيغمبر است چه ما در كتاب خود چنين يافته‌ايم ايشان به مكه آمده مجلس ساختند و از آن حضرت سؤال كردند حقتعالى در باب مفقود آن زمان اين آيه فرستاد كه أَمْ حَسِبْتَ أَنَّ أَصْحابَ الْكَهْفِ وَالرَّقِيمِ كانُوا مِنْ آياتِنا عَجَباً و در باب آنكه در شرق و غرب عالم سير كرد اين آيه آمد كه وَيَسْئَلُونَكَ عَنْ ذِي الْقَرْنَيْنِ قُلْ سَأَتْلُوا عَلَيْكُمْ مِنْه ذِكْراً و در باب روح فرموده كه * ( وَيَسْئَلُونَكَ عَنِ الرُّوحِ ) * و ميپرسند تو را از كيفيت روح كه انسان بدان زنده است * ( قُلِ الرُّوحُ مِنْ أَمْرِ رَبِّي ) * بگو روح از امر پروردگار منست كه بامر كن كائن شده بىماده و آن از آن جمله است كه مخصوص است بعلم خدا و غير حقتعالى بد و دانا نيست در مجمع آورده كه مفسران را در روحى كه مسئول عنه هست چند قولست يكى آنكه مراد ايشان روحيست كه در بدن انسان است حقتعالى فرمود كه * ( مِنْ أَمْرِ رَبِّي ) * و عدول حضرت از جواب ايشان جهت آنست كه ادعاييست بصلاح در دين چه\r\nايشان در سؤال متعنت بودند نه مستفيد كه اگر جواب از آن حضرت صادر ميشد عناد ايشان بيشتر ميشد و يا به جهت دلالت بر ثبوت نبوت او و صدق دعوى او چنان كه از سبب نزول آن معلوم شد دوم اينكه سؤال ايشان از روح از حيثيت آن بود كه آن مخلوق و محدث است يا قديم حقتعالى جواب داد كه * ( قُلِ الرُّوحُ مِنْ أَمْرِ رَبِّي ) * اى من فعله و خلقه پس آية جواب سؤال ايشان باشد و بنا بر اين ميتواند بود كه غرض ايشان از روح روحى بوده باشد كه قوام بدن بدانست و اين قول ابن عباس است و يا مراد جبرئيل باشد و اين از حسن و قتاده منقول است يا ملكى است از ملائكه كه او را هفتاد رويست و هر روى هفتاد هزار دهن و در هر دهنى هفتاد هزار زبان و بر هر زبانى هفتاد هزار لغت تسبيح حقتعالى مىكند و حقتعالى از هر تسبيح او فرشته مىآفريند كه عبادت او ميكنند و ثواب آن بشيعيان اهل بيت ما ميدهند و يا مراد به عيسى است كه مسمى بروح است و يا خلقيست از خلقان خدا بر صورت بنى آدم كه طعام و شراب ميخورند و فرشته نيستند سوم آنكه مشركان سؤال كردند از روحى كه قرآنست كه ملك چگونه آن را به تو القا مىكند و بچه وجه معجز است و چگونه است كه نظم و ترتيب آن مخالف انواع كلام ما است از خطب و اشعار و حقتعالى آن را روح تسميه فرموده در كريمه وَكَذلِكَ أَوْحَيْنا إِلَيْكَ رُوحاً مِنْ أَمْرِنا پس حقتعالى در جواب ميفرمايد كه اى محمد ( ص ) بگو كه روح كه قرآنست از امر پروردگار من است انزال آن فرموده بر تصديق نبوت من و از فعل\r\n","description":"","footnote":"","page_name":" 301 ","page_number":301},
  {"content":"\r\nمخلوقين نيست و در تحت امكان بشر نيست و العلم عند اللَّه * ( وَما أُوتِيتُمْ مِنَ الْعِلْمِ ) * و داده نشده‌ايد شما از دانش * ( إِلَّا قَلِيلًا ) * مگر اندكى نسبت بعلم خدا كه استفادهء آن ميكنند از او سبحانه بتوسط حواس خود چه اكتساب عقل معارف نظريه را از ضرورية اينست كه مستفاد ميشوند از احساس جزئيات و لهذا گفته كه ( من فقد حسا فقد علما ) و اكثر اشياء بحواس مدرك نميشوند و آنها نيز كه مدرك ميشوند بكنه و حقيقت آن علم حاصل نميشود و اين اشارتست به آنكه روح از آن چيزيست كه ممكن نيست معرفت ذات آن مگر بعوارض كه مميز او باشند از ما عدا و لهذا بر اين جواب بامر ربى اقتصار واقع شد و مرويست كه چون كفار اين جواب بشنيديد گفتند اين خطاب مختص بما است يا غير ما در اين نيز داخلند حضرت فرمود كه\r\nبل نحن و انتم\r\nيعنى نه ما حقيقت روح را ميدانيم و نه شما گفتند عجيب است از گفتار تو كه يك بار مىگويى وَمَنْ يُؤْتَ الْحِكْمَةَ فَقَدْ أُوتِيَ خَيْراً كَثِيراً و بار ديگر مىگويى كه * ( وَما أُوتِيتُمْ مِنَ الْعِلْمِ إِلَّا قَلِيلًا ) * اين آيه نازل شد كه وَلَوْ أَنَّ ما فِي الأَرْضِ مِنْ شَجَرَةٍ أَقْلامٌ الخ و آنچه ايشان گفته بودند به جهت سوء فهم ايشان بود زيرا كه حكمت انسانيت همين است كه علم به حق حاصل كند به قدر طاقت بشريه و آنچه سبب انتظام معاش و معاد او باشد و علمى چنين نسبت به معلومات اللَّه كه ما لا نهايت له است در غايت قلة است و با وجود قلت سبب خير دارين است و فى نفس كثير بعد از آن در بيان امتنان خود و اداء شكر بر نعمت عظيمه قرآنى ميفرمايد كه * ( وَلَئِنْ شِئْنا ) * و اگر خواهيم ما * ( لَنَذْهَبَنَّ بِالَّذِي ) * هر آينه بريم آن چيزى را كه * ( أَوْحَيْنا إِلَيْكَ ) * وحى كرده‌ايم بسوى تو كه قرآنست يعنى از صدور و مصاحف محو كنيم * ( ثُمَّ لا تَجِدُ لَكَ ) * پس نيابى تو براى خود * ( بِه ) * به آن يعنى نيابى بعد از بردن آن * ( عَلَيْنا وَكِيلًا ) * بر ما وكيلى از جانب خود كه آن را از ما استرداد كنند و بسينها و مصحفها باز آرد و آن چنان كه اول بود منظور و محفوظ دارد * ( إِلَّا رَحْمَةً مِنْ رَبِّكَ ) * مگر رحمت و بخشايش از خداى تو كه تو را دريافته آن را باز رد كند و در سينه تو محفوظ و بر مصاحف منظور دارد و گويند كه اين استثناء منقطعست يعنى لكن رحمت پروردگار تو آن را باقى ميگذارد و محو نميكند آيه در امتنانست با بقاى قرآن بعد از منت در تنزيل آن * ( إِنَّ فَضْلَه كانَ ) * بدرستى كه فضل خدا هست كه * ( عَلَيْكَ كَبِيراً ) * بر تو بزرگ كه تو را سيد ولد آدم ساخته و ختم پيغمبران گردانيده و لواى حمد و مقام محمود به تو داده و قرآن به تو فرستاده و در ميان امت تو باقى گذاشته و آن را محو نميكند در خبر است روزى رسول ( ص )\r\n","description":"","footnote":"","page_name":" 302 ","page_number":302},
  {"content":"\r\nاز خانه بيرون آمد عصابه بر سر بسته جهت عارضهء كه او را دست داده بود و بر منبر رفت و حمد و ثناى الهى بتقديم رسانيده و گفت به غير كتاب خدا از كتب ديگر تمسك مجوئيد كه اگر چنين كنيد حقتعالى بر شما خشم گيرد و هيچ ورقى از كتاب خود در عرصهء روزگار نگذارد و در هيچ سينهء آيتى از آيات قرآنى محفوظ ندارد گفتند اگر چنين شود حال مردمان در آن روز چگونه باشد فرمود هر كه حقتعالى به او خيرى خواهد دل او را بر كلمه توحيد ثبات دهد ابن مسعود گفت كه اولين خيرى كه شما در دين خود نيابيد امانت باشد و آخرين آن نماز و روزى بشما واقع شود كه قرآن را بر دلها يابيد نه در مصحفها پس اين آيه تلاوت كرد كه و لئن شئنا عبد اللَّه عمر روايت كرده كه روز قيامت برنخيزد مگر كه قرآن همانجا رود كه آمده است و او را درى باشد چون روى مگس أنگبين حقتعالى گويد تو را چه بوده است گويد بار خدايا نزد تو آمده‌ام بجهة آنكه مرا مىخوانند و به آن كار نميكنند و اين آن گاه باشد كه قيامت نزديكشده باشد بعد از اين به جهت احتجاج مشركان در ميان اعجاز قرآن ميفرمايد كه * ( قُلْ ) * بگو اى محمد ( ص ) * ( لَئِنِ اجْتَمَعَتِ الإِنْسُ ) * اگر جمع شوند همهء آدميان * ( وَالْجِنُّ ) * و پريان كه تو بر ايشان مبعوث شده و همه اتفاق كنند * ( عَلى أَنْ يَأْتُوا ) * بر آنكه بيارند * ( بِمِثْلِ هذَا الْقُرْآنِ ) * مانند اين قرآن را در فصاحت و بلاغت و حسن نظم و كمال معنى و اخبار از غيب * ( لا يَأْتُونَ بِمِثْلِه ) * نيارند مانند آن را در اين صفتها با آنكه در ميان آنها فصحا و بلغا و عرفا هستند اين آية در جواب نضر بن حارث فرود آمد كه ميگفت لَوْ نَشاءُ لَقُلْنا مِثْلَ هذا اگر خواهيم مثل اين بگوئيم حقتعالى رد قول او كرده كه جن و انس مثل اين نتوانند گفت * ( وَلَوْ كانَ بَعْضُهُمْ ) * و اگر چه باشند برخى از ايشان * ( لِبَعْضٍ ظَهِيراً ) * مر برخى را هم پشت و مددكار و شايد كه عدم ذكر ملائكه جهت اين باشد كه اتيان ايشان به مثل قرآن بيرون نمىبرد قرآن از اعجاز زيرا كه ملائكه واسطه‌اند در اتيان قرآن * ( وَلَقَدْ صَرَّفْنا ) * و بدرستى كه مكرر گردانيديم بوجوه مختلفه جهت زيادتى تقرير و بيان * ( لِلنَّاسِ ) * براى\r\nمردمان * ( فِي هذَا الْقُرْآنِ ) * در اين قرآن * ( مِنْ كُلِّ مَثَلٍ ) * از هر نوعى و صنفى چون ترهيب و ترغيب و قصص و اخبار و ذكر جنة و نار و مانند آن يا مكرر در قرآن مثلهاى نيكو زده‌ايم براى تنبيه مردمان * ( فَأَبى أَكْثَرُ النَّاسِ ) * پس سر باز زدند بيشتر مردمان و نخواستند * ( إِلَّا كُفُوراً ) * مگر ناسپاسى را كه آن انكار حق است و چون مستثنى منه متضمن نفى است پس مثل ضربت الا زيدا نباشد كه جايز نيست باتفاق نحاة\r\nاز عبد اللَّه عباس\r\n","description":"","footnote":"","page_name":" 303 ","page_number":303},
  {"content":"\r\nروايت شده كه عتبه و شيبه پسران ربيعه و ابو سفيان و نضر بن حارث و ابو جهل بن هشام و امثال ايشان از صناديد قريش بعد از غروب در پس خانه كعبه جمع شدند و گفتند محمد ( ص ) را احضار مىبايد كرد تا با او مباحثه كنيم در آنچه دعوى مىكند پس شخصى را بطلب حضرت ( ص ) فرستادند حضرت به جهت طمع آن كه دلهاى ايشان را نرم سازد بايمان اجابت فرموده حاضر شد و در ميان بنشست گفتند اى محمد ( ص ) تو را طلبيديم تا نوعى كنيم كه نزاع ميان ما و تو برخيزد و اللَّه كه ما در عرب كسى را نديده‌ايم كه با قوم خود اين همه درشتى كند كه تو با ما ميكنى ابا و اجداد ما را دشنام ميدهى و ايشان را عيب ميكنى و زبان به خدايان ما دراز كرده دشنام مىدهى و مذمت ميكنى و سنگ تفرقه ميان الفت و جمعيت ما مىاندازى و هيچ زشتى و درشتى نماند كه با ما نكردى اگر براى مالست ما تو را غنى گردانيم كه در عرب از تو غنى ترى نباشد و اگر رياست مىخواهى تو را اين منصب بدهيم و اگر جنيان تو را زحمت ميرسانند ما طبيبى حاذق بياريم تا در علاج تو كوشد حضرت جواب داد كه اينها هيچ كدام نيست حقتعالى مرا بشما فرستاده و كتابى به من داده كه شما را به بهشت مژده دهم و از دوزخ بترسانم اگر سخن من قبول كنيد در دنيا و آخرت مرفه الحال باشيد و اگر قبول نكنيد من صبر كنم تا خدا ميان من و شما حكمى كند ايشان گفتند اى محمد ( ص ) تو ميدانى كه زمين ما تنگترين زمينهاست و كم آبترين جاىها اگر تو در دعوى نبوة و رسالت صادقى دعا كن تا خدا اينكوهها از ميان بردارد و زمين فراخ شود و چشمه ها روان گرداند چنان كه در شام و عراقست و پدران ما را زنده گرداند از جمله قصى بن كلاب كه او پيرى صادق القول بوده تا احوال تو از او پرسيم اگر تو را راستگو داند ما همه به تو ايمان آريم و بدانيم كه تو را نزد خدا تقرب بسيار است رسول ( ص ) فرمود كه مرا به اين امر نفرموده‌اند بلكه مرا برسالت فرستاده‌اند و قرآنى به من داده‌اند تا معجزهء من باشد اگر در نبوت من شك داريد مثل اين قرآن را بياريد و چون نميتوانيد آورد پس البته من پيغمبر خدايم و شما به جهت فرط عناد و استكبار به من نميگرويد گفتند اگر اين آيات مذكوره را بما نمى نمايى از خدا در خواه تا تو را بوستانى دهد از اشجار مثل انگور و خرما و ساير ميوه ها و جويهاى آب در ميان آن بوستان روان گرداند و اگر اين نيز نمىكنى از او در خواه تا تو را بگنجهاى زمين راه نمايد و از درويشى خلاص شده غنى شوى و اگر به اين نيز اقدام نميكنى پارهء از آسمان بر ما افكن تا هلاك شويم يا خانه از زر براى تو بسازد و تو در آن بنشينى رسول ( ص ) فرمود اگر خداى من خواهد اين كارها بكند چه او بر اين قادر است و بيشتر از اين يكى از ايشان گفت ما به تو ايمان نياريم تا خدا را با فرشتگان بما نيارى بعد از آن گفتند كه ما شنيده‌ايم اين قرآن را آن گه در يمامه است و رحمن نام دارد به تو مىآموزد و ما دست از تو نداريم تا تو را هلاك كنيم يا تو ما را هلاك كنى رسول از ميان ايشان دلتنگ برخواست و بيرون آمد و\r\n","description":"","footnote":"","page_name":" 304 ","page_number":304},
  {"content":"\r\nعبد اللَّه بن اميه كه پسر عم آن حضرت بود نيز با او برخواست و با او روان شده و گفت اى محمد ( ص ) آنچه اين قوم تو عرض كردند قبول نكردى و آنچه از تو درخواستند يكى را بفعل نياوردى به خدا كه من به تو ايمان نيارم تا كه نردبانى بنهى و به آسمان برآيى و من در تو نگرم و از آنجا نامه به يارى با جمعى از فرشتگان كه بر آن گواهى دهند براى تو و با وجود مشاهده اين گمان من چنان خواهد بود كه هم تو را باور نكنم و هم تصديق قول تو ننمايم ابو جهل گفت اى قوم محمد ( ص ) هيچ كدام از آنچه از او طلبيديم بما ننمود و قبول نكرد و وى از اين چه ميگويد از شتم ما و الهه ما و از مذمت و نكوهيدن از\r\nبتان باز نخواهد ايستاد به خدا كه فردا چون بيايد و روى بكعبه آورد و مشغول نماز شود و به سجده رود سنگ گران بردارم و بر سر او زنم تا از جفاى او باز رهم رسول ( ص ) از اين سخن بسيار دلتنگ شده حقتعالى اين آيه فرستاد كه * ( وَقالُوا ) * و گفتند متنعمان و مقترحان قريش بعد از الزام حجت بر ايشان باعجاز قران و انضمام غير آن از معجزات * ( لَنْ نُؤْمِنَ لَكَ ) * تصديق نكنيم ما تو را * ( حَتَّى تَفْجُرَ لَنا ) * تا وقتى كه روان سازى براى ما * ( مِنَ الأَرْضِ ) * از زمين مكه * ( يَنْبُوعاً ) * چشمه پر آب كه هرگز كمى نكند * ( أَوْ تَكُونَ لَكَ ) * يا باشد مر ترا * ( جَنَّةٌ مِنْ نَخِيلٍ وَعِنَبٍ ) * بوستانى از درخت خرما و انگور يعنى مشتمل بر آن درختان * ( فَتُفَجِّرَ الأَنْهارَ ) * پس روان گردانى جويهاى آب * ( خِلالَها ) * در ميان آن بوستانها * ( تَفْجِيراً ) * روان گردانيدنى * ( أَوْ تُسْقِطَ السَّماءَ ) * يا تا وقتى كه بيفكنى آسمان را * ( كَما زَعَمْتَ ) * هم چنان كه دعوى كردى و وعيد دادى كه أَوْ نُسْقِطْ عَلَيْهِمْ كِسَفاً مِنَ السَّماءِ * ( عَلَيْنا كِسَفاً ) * بر سر ما پاره پاره و اين جمع كسف است چون قطع است لفظا و معنى * ( أَوْ تَأْتِيَ بِاللَّه ) * يا به يارى خداى را * ( وَالْمَلائِكَةِ ) * و فرشتگان را * ( قَبِيلًا ) * كفيل به آنچه دعوى كنى يعنى شاهد بر صحت دعوى و ضامن درك آن اين مشتق است از ( اقبل قبالة اى كفل و تقبل فلان ما لشيء اذا تكفل به ) و يا معنى آنست كه آنها را بيار در مقابله يعنى ايشان را عيان بما بنماى و بنا بر اين حالست از اللَّه و حال ملائكه محذوفست به جهت دلالت آن بر اين مانند حذف خبر در قول شاعر كه و انى و قيار بها لقريب و يا قبيل مصدر است در موضع حال و لهذا به صيغه جمع واقع نشده أَوْ تَكُونَ لَكَ يا باشد مر تو را * ( بَيْتٌ مِنْ زُخْرُفٍ ) * خانه از زر كه در آنجا بنشينى * ( أَوْ تَرْقى فِي السَّماءِ ) * يا به روى بر آسمان * ( وَلَنْ نُؤْمِنَ ) * و تصديق نميكنيم * ( لِرُقِيِّكَ ) * مر بر آمدن تو را بر آسمان * ( حَتَّى تُنَزِّلَ ) * تا وقتى كه فرود آرى * ( عَلَيْنا كِتاباً ) * بر ما كتابى كه * ( نَقْرَؤُه ) * بخوانيم آن را و در آن تصديق\r\n","description":"","footnote":"","page_name":" 305 ","page_number":305},
  {"content":"\r\nتو نوشته باشد * ( قُلْ ) * بگو بر وجه تعجب از اقتراحات ايشان كه * ( سُبْحانَ رَبِّي ) * پاك است پروردگار من و منزه از آنكه بر وى تحكم كنند يا آنكه كسى را در قدرت شريك وى سازند و شما آنچه از من ميطلبيد بجز وى كسى بر آن قادر نيست * ( هَلْ كُنْتُ ) * آيا هستم من يعنى نيستم * ( إِلَّا بَشَراً رَسُولًا ) * مگر آدمى فرستاده شده همچه ساير رسولان و ايشان براى قوم خود ظاهر نگردند مگر معجزهء كه مناسب قوم ايشان بود و اظهار آيات باراده و قدرت حق است نه به اختيار و مشيت ايشان و يا ايشان چون اعتقاد جسميت خدا كرده بودند گفتند تاتى باللَّه پس سبحان ربى به جهت رد اعتقاد ايشان باشد به آنكه او جسم باشد و اين جوابى بود مر سخنان ايشان را بر سبيل اجمال و تفصيل اجوبه در آيات متفرقه است كما سبق فى قوله وَلَوْ نَزَّلْنا عَلَيْكَ كِتاباً فِي قِرْطاسٍ فَلَمَسُوه بِأَيْدِيهِمْ و لَوْ أَنْزَلْنا مَلَكاً و قوله وَلَوْ فَتَحْنا عَلَيْهِمْ باباً مِنَ السَّماءِ * ( وَما مَنَعَ النَّاسَ ) * و منع نكرد مردمان را يعنى اهل مكه را * ( أَنْ يُؤْمِنُوا ) * از آنكه ايمان آوردند * ( إِذْ جاءَهُمُ الْهُدى ) * وقتى كه آمد بديشان بيان حق بر زبان محمد ( ص ) كه قرآن است * ( إِلَّا أَنْ قالُوا ) * مگر آنكه گفتند از روى عناد كه * ( أَ بَعَثَ اللَّه ) * آيا برانگيخت خدا * ( بَشَراً رَسُولًا ) * آدمى را رسول يعنى باقى نماند مر ايشان را شبهه كه مانع ايمان ايشان بود بمحمد ( ص ) و قرآن مگر انكار اين كه خدا بشر را برسالت فرستاده است يعنى معتقد ايشان آن بود كه بشريت مانع رسالت باشد و ايشان از غايت جهالت و ضلالت در اين مسئله خطا كردند و ندانستند تجانس موجب تو انس است و تخالف مقتضى تنافر پس رسول خدا ( ص ) از جنس مرسل اليهم بايد تا افاده و استفاده در ميان پديد آيد و چون كافران ميگفتند كه رسول خدا ( ص ) فرشته بايد و بشر نشايد حقتعالى در رد شبهه ايشان فرمود كه * ( قُلْ لَوْ كانَ ) * بگو در جواب شبههء ايشان كه اگر بودى بجاى آدميان * ( فِي الأَرْضِ مَلائِكَةٌ ) * در زمين فرشتگان كه مانند آدمى * ( يَمْشُونَ ) * ميرفتند بر قدمهاى خود * ( مُطْمَئِنِّينَ ) * در حالتى كه مقيم بودندى و آرام گرفته در زمين * ( لَنَزَّلْنا عَلَيْهِمْ ) * هر آينه ميفرستاديم بر\r\nايشان * ( مِنَ السَّماءِ ) * از آسمان * ( مَلَكاً رَسُولًا ) * فرشته را پيغمبر يعنى از جنس ايشان رسول بديشان ميفرستاديم تا با هم مجتمع توانستندى شد و از وى تلقين توانستندى گرفت چه در تعليم و تعلم تناسب و تجانس شرط است و چون سكنهء زمين آدمياناند پس رسول ايشان را نيز آدمى بايد و اينكه ملائكه رسل انبياءاند به جهت آنست كه حال صاحب معجزه كه پيغمبر است مقارن حال ملك است و غير او از امت به اين مرتبه نيستند در لباب آورده كه\r\n","description":"","footnote":"","page_name":" 306 ","page_number":306},
  {"content":"\r\nكفار گفتند كه گواه رسالت تو كيست آية آمد كه * ( قُلْ كَفى بِاللَّه ) * بگو خدا پسنديده است * ( شَهِيداً ) * در حالتى كه گواه است * ( بَيْنِي وَبَيْنَكُمْ ) * ميان من و شما و شهادت خداى اظهار معجزه است بر دست آن حضرت چه معجزه به زبان حال ناطق است به آنكه محمد ( ص ) رسول او است پس معجزه جارى مجراى گواه حق است * ( إِنَّه كانَ ) * بدرستى كه خدا هست * ( بِعِبادِه ) * ببندگان خود * ( خَبِيراً ) * دانا كه احوال پوشيده ايشان را ميداند * ( بَصِيراً ) * بينا كه اعمال آشكاراى ايشان را ميبيند پس همه را بر وفق كردار پاداش خواهد داد در اين آيه تسليه حضرت رسالت ( ص ) و تهديد است كفار * ( وَمَنْ يَهْدِ اللَّه ) * هر كه را كه راه نمايد خداى يعنى حكم كند بهدايت او يا راه بهشت به او نمايد يا توفيق دهد او را بايمان * ( فَهُوَ الْمُهْتَدِ ) * پس او راه يافته است * ( وَمَنْ يُضْلِلْ ) * و هر كه را خذلان كند به جهت فرط عنادى كه داشته باشد تخليه و نمايد تا آنكه او در گمراهى خود راسخ شود يا هر كه حكم بضلالت او نمايد يا از راه بهشت بگرداند * ( فَلَنْ تَجِدَ لَهُمْ ) * پس نيابى تو مر ايشان را * ( أَوْلِياءَ ) * دوستان كه نصرت كنند ايشان را * ( مِنْ دُونِه ) * بجز از خداى * ( وَنَحْشُرُهُمْ ) * و حشر كنيم ايشان را * ( يَوْمَ الْقِيامَةِ ) * روز رستخيز * ( عَلى وُجُوهِهِمْ ) * بر روىهاى ايشان و در صحيحين در روايت انس بن مالك وارد است كه از حضرت پيغمبر ( ص ) پرسيديد كه چگونه روند بر رويهاى خود فرمود كه آن كس كه ايشان را ميبرد بر قدمهاى ايشان قادر است كه ببرد ايشان را بر رويها الا آنست كه ايشان پرهيز ميكنند بر روهاى خود از هر بلندى و خوارى كه پيش مىآيد * ( عُمْياً ) * حالست از ضمير منصوب نحشرهم يعنى حشر كنيم ايشان را در حالتى كه نابينا باشند به اين معنى كه چيزى كه موجب لذت چشم باشد مشاهده نكنند * ( وَبُكْماً ) * و گنگان باشند يعنى نگويند چيزى كه از ايشان قبول كنند * ( وَصُمًّا ) * و كران باشند كه آنچه موجب التذاذ مسامع ايشان باشد نشنوند به جهت آنكه در دنيا نظر در آيات هاديه نكرده باشند و سخن حق را بسمع قبول نشنيده باشند و نگفته باشند مقاتل گفته كه چون حقتعالى كفار را بدوزخ فرستد بايشان امر كند كه اخْسَؤُا فِيها وَلا تُكَلِّمُونِ پس چيزى نه بينند و نشنوند و نگويند و از حسن نقل است كه كفار مسلوب الحواس محشور شوند و بعد از آنكه در حسابگاه حاضر شوند اين حواس را بايشان دهد * ( مَأْواهُمْ جَهَنَّمُ ) * جاى ايشان دوزخ است * ( كُلَّما خَبَتْ ) * هر گاه كه ساكن شود زبانه دوزخ يعنى چون آتش دوزخ گوشت و پوست\r\n","description":"","footnote":"","page_name":" 307 ","page_number":307},
  {"content":"\r\nايشان را بخورد و ايشان مانند انگشت شوند زبانه آتش فرو نشيند چنانچه آتش دنيا پس از سوختن هيزم * ( زِدْناهُمْ ) * بيفزائيم ما بر ايشان يعنى برافروزيم * ( سَعِيراً ) * آتش را بعد از تبديل جلود و لحوم ايشان تا باز آتش در ايشان پيچد و هميشه بر اينوجه باشد كما اشار اليه بقوله * ( ذلِكَ ) * آن عذاب * ( جَزاؤُهُمْ ) * پاداش ايشانست * ( بِأَنَّهُمْ كَفَرُوا ) * بسبب آنكه ايشان نگرويدند * ( بِآياتِنا ) * بدلالتهاى واضحهء ما بر صدق پيغمبر ( ص ) كه معجزات او است يا مراد آيات قرآنست * ( وَقالُوا ) * و گفتند كفار از روى انكار كه * ( أَ إِذا كُنَّا عِظاماً ) * آيا آن وقت كه گرديم ما استخوانها * ( وَرُفاتاً ) * و خاكهاى ريزه * ( أَ إِنَّا لَمَبْعُوثُونَ ) * آيا ما برانگيخته گان باشيم * ( خَلْقاً جَدِيداً ) * آفريدن تو چون ايشان خلق جديد را منكر بودند در ساعتى صد بار سوخته شوند و باز پوست و گوشت ايشان را تازه سازند تا عذاب كشند * ( أَ وَلَمْ يَرَوْا ) * آيا نمىبينند و نميدانند * ( أَنَّ اللَّه الَّذِي ) * آن را كه خداى به حق آن كس است كه * ( خَلَقَ السَّماواتِ وَالأَرْضَ ) * بيافريد آسمانها و زمينها را به آن عظمت و بسطت بيماده * ( قادِرٌ ) * توانا است * ( عَلى أَنْ يَخْلُقَ ) * بر آنكه بيافريند * ( مِثْلَهُمْ ) * مانند ايشان را يعنى ديگر بار ايشان را بر مثل اول خلق كند و يا مراد به مثل\r\nنفس ايشانست و عرب تعبير مىكند از نفس به مثل چنان كه ( مثلك لا يبخل او انت ) حاصل كه آنكه چيزى را خلق كند بيماده قادر است كه آفريده كهنه را كه مرده باشد باز اعاده آن كند * ( وَجَعَلَ لَهُمْ ) * و گردانيده است خدا يعنى مقرر كرده براى فناء ايشان * ( أَجَلًا لا رَيْبَ فِيه ) * مدتى كه هيچ شكى نيست در آن و آن زمان مرگست يا به جهت اعاده ايشان اجلى نهاده كه قيامتست * ( فَأَبَى الظَّالِمُونَ ) * پس سر باز زدند و نخواستند ستمكاران با وجود وضوح حق * ( إِلَّا كُفُوراً ) * مگر انكار حشر و بعث را\r\nبعد از آن خطاب به حضرت مىكند كه * ( قُلْ ) * بگو اى محمد ( ص ) كافران را * ( لَوْ أَنْتُمْ تَمْلِكُونَ ) * اگر شما مالك شويد و در تصرف آوريد * ( خَزائِنَ رَحْمَةِ رَبِّي ) * خزينه هاى روزى پروردگار مرا كه بخلقان ميدهد * ( إِذاً لأَمْسَكْتُمْ ) * آن هنگام البته باز ايستيد و بخل ورزيد * ( خَشْيَةَ الإِنْفاقِ ) * از ترس درويشى يا از خوف كم شدن مال بنفقه دادن ما وردى آورده كه اگر يكى از آفريدگان متصدى خزائن نعم ربانى شود هر آينه جود او با جود الهى متساوى نخواهد بود جهت آنكه براى نفس خود چيزى از آن باز خواهد گرفت و از كم شدن آن خواهد ترسيد و خداى تعالى در وجود خود از اين دو چيز منزه است * ( وَكانَ\r\n","description":"","footnote":"","page_name":" 308 ","page_number":308},
  {"content":"\r\n* ( الإِنْسانُ ) * و هست آدمى * ( قَتُوراً ) * چه بخيل بناى امر او بر حاجت و ضنه است به آنچه محتاج است به آن و بر ملاحظه عوض در آنچه بذل مىكند بعد از آن ذكر موسى مىكند كه با وجود آيات ظاهره كه داشت به او نميگرويدند و ميفرمايد كه * ( وَلَقَدْ آتَيْنا مُوسى ) * و بدرستى كه ما داديم موسى را * ( تِسْعَ آياتٍ بَيِّناتٍ ) * نه آية روشن يعنى معجزهاى آشكارا كه آن عصا بود و يد بيضاء و سنون و طوفان و جراد و قتل و ضفادع و دم و نقصان ثمرات و نزد بعضى نه آيه طوفان بوده و سنون و انفلاق بحر و انفجار آب از حجر و رفع طور بر سر بنى اسرائيل و طمس اموال قبطيان و ازاله عقده از زبان او و فرو بردن عصا حبال و عصى سحره را و بروايت ابن عباس و ضحاك آيات تسع عصا بود و ازاله عقده از زبان او و يد بيضاء و انفلاق بحر و طوفان و جراد و قمل و ضفادع و دم و بروايت محمد بن كعب طوفان و جراد و قمل و ضفادع و دم و بحر و عصا و طمسه و حجر و بعضى بدل بحر و طمسه و حجر يد و سنين و نقص ثمرات گفته‌اند و نزد حسن نقض ثمرات همان سنين است و بدل آن تلقف عصا ذكر كرده و گويند مراد بآيات تسع آيات احكام است عبد اللَّه بن سلمه از صفوان بن غسان روايت كرده كه يهودى بمصاحب خود گفت كه بيا تا نزد محمد ( ص ) رويم او را از اين آيات سؤال كنيم چون از آن حضرت سؤال كردند فرمود كه نه آيت اينست كه شرك مياريد و خون بناحق مريزيد و از زنا و سرقه و اكل ربا و سعايت و سحر و قذف محصنات دور باشيد و از جهاد نگريزيد اين نه احكام در جميع ملل ثابت بوده و لهذا در آخر فرمودند كه\r\nو عليكم خاصة اليهود ان لا تعدوا فى السبت\r\nيعنى و خصوصا شما كه يهوديد در شنبه عدوان نكنيد و از حكم آن در نگذريد آن دو يهود چون اينكلام را از سيد انام عليه الصلاة و السلام شنيدند برخواستند و دست و پاى مبارك حضرت را بوسيدند گفتند كه گواهى ميدهيم كه تو پيغمبر خدايى و بنا بر اين تسميه احكام مذكوره بآيات باعتبار دلالت كردن آنها است از حال كسانى كه به آن عمل كنند در آخرت از شقاوت و سعادت و\r\nقوله عليكم خاصة اليهود\r\nالخ كلام مستأنف است زايد بر جواب و لهذا در آن تغيير سياق كلام فرموده * ( فَسْئَلْ بَنِي إِسْرائِيلَ ) * پس بپرس اى محمد ( ص ) از بنى اسرائيل يعنى از علماى ايشان همين آيات را سؤال كن تا صدق قول تو بر مشركان ظاهر گردد و يا از ايشان سؤال كن از آنچه جارى شد ميان موسى و فرعون در حينى كه به او مبعوث شد و يا آيات مذكوره را از ايشان بپرس و استيصال قبطيان را از ايشان معلوم كن تا بدانى كه اگر آنچه مشركان مكه از تو اقتراح ميكنند حقتعالى بايشان دهد و ايشان تكذيب آن نمايند و مكابره ورزند حال ايشان مثل حال قبطيان شود و يا به جهت آنكه يقين تو زياده شود از ايشان سؤال كن زيرا كه تظاهر ادله موجب قوة يقين و طمانينه قلبست قوله * ( إِذْ جاءَهُمْ ) * منصوبست به آتينا يعنى داديم موسى را آيات مذكوره\r\n","description":"","footnote":"","page_name":" 309 ","page_number":309},
  {"content":"\r\nوقتى كه آمد بايشان و نزد بعضى از علماء تفسير مخاطب در * ( فَسْئَلْ بَنِي إِسْرائِيلَ ) * موسى است بتقدير ( فقلنا له سليم ) يعنى موسى را نه آيه داديم پس گفتيم او را كه طلب كن بنى اسرائيل را از فرعون تا ايشان را از قيد اعمال شاقه رها كند يا سؤال كن از حال دين ايشان و بنا بر اين اذ جاءهم متعلقست بقلنا و محتمل است متعلق باشد به اذكر يعنى اى محمد ( ص ) ياد كن چون آمد موسى بفرعونيان * ( فَقالَ لَه فِرْعَوْنُ ) * پس گفت فرعون موسى را * ( إِنِّي لأَظُنُّكَ يا مُوسى ) * بدرستى كه من گمان ميبرم تو را اى موسى * ( مَسْحُوراً ) * جادويى كرده و عقل تو مخبط گشته * ( قالَ ) * گفت موسى * ( لَقَدْ عَلِمْتَ ) * بتحقيق و بدرستى كه تو دانسته بدل خود اگر چه به زبان تلفظ نميكنى كه بىشبهه * ( ما أَنْزَلَ هؤُلاءِ ) * نفرستاده اين آيات تسع را * ( إِلَّا رَبُّ السَّماواتِ وَالأَرْضِ ) * مگر آفريدگار آسمانها و زمينها * ( بَصائِرَ ) * در حالتى كه آيتها روشناند كه هر يك دليلست بر نبوت من و صدق قول من و ليكن تو عناد ميكنى * ( وَإِنِّي لأَظُنُّكَ يا فِرْعَوْنُ ) * و بدرستى كه من يقين ميدانم تو را اى فرعون * ( مَثْبُوراً ) * هلاكشده يعنى مشرف بر هلاكت يا تو را ناقص العقل ميدانم و يا مصروف از خبر و مصر بر شر و نزد مجاهد مثبور بمعنى ملعونست يقال ( ثبره اللَّه ثبرا اذا اهلك و رجل مثبور اى محبوس عن الخيرات و ما ثبرك عن هذا الامراء ما صرفك عنه و ما منعك منه ) و ميان ظن فرعون و ظن موسى ( ع ) غايت تباعد است چه ظن فرعون كذب بحث بود و ظن موسى مشرف بيقين به جهت ظهور افادات آن * ( فَأَرادَ ) * پس خواست فرعون * ( أَنْ يَسْتَفِزَّهُمْ ) * اينكه برانگيزد و دور كند موسى و قوم او را * ( مِنَ الأَرْضِ ) * از زمين مصر يا از مطلق زمين بقتل و استيصال * ( فَأَغْرَقْناه ) * پس غرق گردانيديم او را * ( وَمَنْ مَعَه جَمِيعاً ) * و هر كه را با او بود بتمامى * ( وَقُلْنا مِنْ بَعْدِه ) * و گفتيم پس از غرق شدن او * ( لِبَنِي إِسْرائِيلَ ) * مر فرزندان يعقوب را كه شما * ( اسْكُنُوا الأَرْضَ ) * ساكن شويد در زمينى كه ايشان ميخواستند كه شما را بيرون كنند * ( فَإِذا جاءَ ) * پس چون آمد * ( وَعْدُ الآخِرَةِ ) * وعده سراى ديگر يعنى چون قيامت شود * ( جِئْنا بِكُمْ ) * بياريم شما و ايشان را بمحشر * ( لَفِيفاً ) * در حالتى جماعتى آميخته باشيد با هم پس حكم كنيم ميان شما بتميز سعدا از اشقيا لفيف بمعنى جماعاتست از قبايل متفرقه و از مجاهد نقل است كه مراد بوعدهء آخرت نزول عيسى است از آسمان و بنا بر اين آيه دليل باشد بر صحة رجعت و حقتعالى قصهء موسى و فرعون را در اين مقام دلخوشى رسول ( ص ) ايراد فرموده و گفت كه\r\n","description":"","footnote":"","page_name":" 310 ","page_number":310},
  {"content":"\r\nاگر چه كفار قريش تو را از مكه اخراج كردند قبل از اين فرعون در صدد اخراج موسى شد ما او را و قوم او را مستاصل گردانيديم و مصر بايشان داديم پس تو را نيز بر دشمنان ظفر دهيم و نعمت خود را بر تو تمام كنيم * ( وَبِالْحَقِّ أَنْزَلْناه ) * و به حق فرستاديم قرآن را جار و مجرور منصوب المحل است اى ملتبسا بالحق يعنى قرآن را انزال كرديم در حالتى كه ملتبس بود به حق و صواب كه آن مقتضاى انزال آن بود از هدايت و رشاد و عمل بمضمون آن * ( وَبِالْحَقِّ نَزَلَ ) * و به حق فرود آمد قرآن يعنى قرآن فرو نيامد مگر كه ملتبس بود به حق و صواب در تبيان آورده كه با بمعنى على است و مراد از حق حضرت رسالت ( ص ) است يعنى و على\r\nمحمد نزل القرآن بر محمد ( ص ) قرآن نازل شد و بعضى در تفسير اين گفته‌اند كه ( و ما انزلنا القرآن من السماء الا محفوظا بالرصد من الملائكة و ما نزل على الرسول الا محفوظا بهم من تخليط الشياطين ) و ميشايد مراد نفى اعتراء بطلان باشد به قرآن در اول امر و آخر امر در مدارك آورده كه جمعى از اهل صلاح روايت كرده‌اند كه محمد بن سماك رحمه اللَّه بيمار شد قاروره او را بطبيب ترسا ميبرديم مردى نيكو روى خوشگوى جامه نيكو پوشيده بما رسيد و صورت حال پرسيد ما بيان آن كرديم فرمود سبحان اللَّه در مهم دوست خدا از دشمن خدا استعانت ميكنيد باز گرديد و بابن سماك بگوئيد كه دست خود در موضع وجع نه و بگوى * ( وَبِالْحَقِّ أَنْزَلْناه وَبِالْحَقِّ نَزَلَ ) * اين بگفت و از چشم ما غايب شده باز گشتيم و بعرض رسانيديم وى دست در آن موضع نهاده اين كلمات با بركات بگفت فى الحال شفا يافت و گفته‌اند كه آن كس خضر ( ع ) بود * ( وَما أَرْسَلْناكَ ) * و نفرستاديم تو را كه محمدى ( ص ) * ( إِلَّا مُبَشِّراً ) * مگر در حالتى كه مژده دهنده باشى مطيعان را به ثواب * ( وَنَذِيراً ) * و بيم كننده عاصيان را بعقاب سلمى گفته كه مژده دهندهء آن را كه از ما روى نگرداند و بيم كننده او را تا كه روى بما آرد يعنى بدكاران را بشارت دهنده بسعة رحمت و كمال عفو تا روى بدرگاه آرند نيكان را انذار كننده از اثر هيبت و جلال قهر ما تا بر اعمال خود اعتماد ننمايند * ( وَقُرْآناً فَرَقْناه ) * و قرآن را پراكنده فرو فرستاديم يعنى آيه آيه و سوره سوره * ( لِتَقْرَأَه ) * تا بخوانى آن را * ( عَلَى النَّاسِ ) * بر مردمان * ( عَلى مُكْثٍ ) * بر آهستگى و تأنى تا در هر آيتى و سورتى از آن نيك تامل كنند و غايت تفكر در آن مرعى دارند چون آن ايسر است بحفظ و اعون در فهم و ما تفريق كرديم به حق از باطل يعنى در او تبيين و تميز حق كرديم از باطل و حسن گفته معنى تفريق آنست كه انزال كرديم بعضى را خبر و بعضى را امر و بعضى را نهى و بعضى را وعد و بعضى را وعيد * ( وَنَزَّلْناه ) * و فرو فرستاديم آن را بحسب حوادث * ( تَنْزِيلًا ) * فرو فرستادنى در مدت بيست سال بعد از آن بر سبيل\r\n","description":"","footnote":"","page_name":" 311 ","page_number":311},
  {"content":"\r\nتهديد ميفرمايد * ( قُلْ ) * بگو اى محمد بكفار مكه * ( آمِنُوا بِه ) * ايمان آريد به قرآن * ( أَوْ لا تُؤْمِنُوا ) * آيا ايمان ميبريد يعنى ايمان شما بد و موجب مزيت كمال آن نميشود و از عدم ايمان شما هيچ نقص به دو راه نمييابد چه مؤمنان حقيقى به آن عمل ميكنند و به او انقياد مينمايند كمال قال * ( إِنَّ الَّذِينَ ) * بدرستى كه آنان كه * ( أُوتُوا الْعِلْمَ ) * داده شده‌اند علم * ( مِنْ قَبْلِه ) * پيش از نزول قران يعنى آنها كه كتب آسمانى خواندند و حقيقت وحى را شناخته و امارات نبوت معلوم كرده امتياز ميان محق و مبطل نموده و نعت و صفت قرآن را در كتب خود خوانده و چون ابن سلام و اتباع او از يهود و نجاشى و اصحاب او از نصارى و يا طالبان دين حق چون سلمان فارسى و بو ذر غفارى و ورقة بن نوفل و احزاب ايشان * ( إِذا يُتْلى عَلَيْهِمْ ) * چون خوانده مىشود قرآن بر ايشان * ( يَخِرُّونَ لِلأَذْقانِ ) * مىيافتند بر زنخهاى خود يعنى بر رويها * ( سُجَّداً ) * در حالتى كه سجده كنندگاناند براى تعظيم امر خدا يا به جهت شكر انجاز وعده الهى كه در كتب خوانده بودند از ارسال محمد ( ص ) و انزال قرآن در آخر زمان * ( وَيَقُولُونَ ) * و ميگويند * ( سُبْحانَ رَبِّنا ) * پاك است پروردگار ما از خلاف وعده خود * ( إِنْ كانَ ) * بدرستى كه هست * ( وَعْدُ رَبِّنا ) * وعده آفريدگار ما * ( لَمَفْعُولًا ) * كرده شده يعنى واقع است لا محاله و بدانكه ميتواند بود إِنَّ الَّذِينَ أُوتُوا الْعِلْمَ بر سبيل تسليه حضرت رسالت ( ص ) باشد گوييا ميفرمايد كه از عدم ايمان جهله غمگين مشو و باعراض ايشان از قران اندوه مخور و تسلى شو به ايمان اين علما كه بصميم قلب به آن ميگروند * ( وَيَخِرُّونَ لِلأَذْقانِ ) * و مىافتند بر رويهاى خود يعنى در سجده ذكر ذقن به جهت آنست كه اول چيزى كه از وجه ساجد به زمين ملاقى مىشود آنست و ذكر لام جهت اختصاص خرور است به آن و تكرير اين كلام به جهت اختلاف حالست يا سبب چه اول براى شكر است بر انجاز و وعده دويم جهت متأثر شدن ايشان از مواعظ قرآن * ( يَبْكُونَ ) * در حالتى كه ميگريند * ( وَيَزِيدُهُمْ ) * و زياده مىكند سماع قرآن ايشان را\r\n* ( خُشُوعاً ) * فروتنى و تضرع و بعضى اينسجده را سجده علماء گفته‌اند كه يكى از اكابر فرموده كه هر كه او را علمى باشد و آن علم وى را بگريه نياورد علم وى را نافع نباشد بلكه سبب ضرر او باشد آورده‌اند كه حضرت رسالت ( ص ) در سجود ميگفت يا اللَّه يا رحمن مشركان با يكديگر گفتند كه محمد ( ص ) ما را از پرستيدن دو خدا منع مىكند و خود و خداى را ميخواند آيه آمد كه * ( قُلِ ادْعُوا اللَّه ) * بگو اى محمد ( ص ) بخوانيد خداى را * ( أَوِ ادْعُوا الرَّحْمنَ ) * يا بخوانيد\r\n","description":"","footnote":"","page_name":" 312 ","page_number":312},
  {"content":"\r\nرحمن را كه مقصود از هر دو لفظ ذات واحد است و بعضى گفته‌اند كه اهل كتاب با حضرت رسالت ( ص ) گفتند كه خداى در تورية ذكر رحمن بسيار كرده و تو به اين اسم كم ياد ميكنى اين آية نازل شد كه اين هر دو اسم در حسن اطلاق برابرند * ( أَيًّا ما تَدْعُوا ) * هر كدام را كه بخوانند نيكو است و بدان حق را خوانده باشيد دعا در آية بمعنى تسميه است كه متعدى به دو مفعول است و مفعول اول محذوفست او براى تخيير است و تنوين در ايا عوض مضاف اليه و ما صله آن يعنى نام بريد خداى را بهر كدام اسم از اللَّه و رحمن * ( فَلَه الأَسْماءُ الْحُسْنى ) * پس مر او راست نامهاى نيكو بعضى دال بر صفات جلال و برخى مشتمل بر صفت هاى گرام يعنى اسماى او مبنى است از صفات حسنه يا افعال حسنه يا معانى حسنه و اما اسماى منبئه از صفات ذات او چون قادر و عالم وحى و سميع و بصير و اما اسماى منبئه از صفات افعال حسنه او چون خالق و رازق و عدل و محسن و مجمل و منعم و رحمن و رحيم و اما صفات منبئه از معانى حسنه چون صمد چه آن راجعست به آنكه عباد در همه حوائج ملتجى باويند و مانند معبود و مشكور و اينها همه دالند بر ذات واحد و در آية دلالت است بر آنكه اسم غير مسمى است و استحباب تقديم اسماء حسنى قبل دعا و نيز دالست بر آنكه او سبحانه فاعل قبايح نيست چون ظلم و غير آن زيرا كه اينهنگام لازم آيد عدم حسن اسماء او چه اسماء مشتق است از افعال پس اگر فاعل ظلم باشد اسم ظالم از آن مشتق باشد مانند اشتقاق عادل از عدل و بدانكه اصل كلام چنين است كه ( اياما تدعوا فهو حسن ) پس وضع * ( فَلَه الأَسْماءُ الْحُسْنى ) * در موضع آن شده جهت مبالغه و دلالت بر آنچه دليل است بر آن ابن جبير فرمود كه پيغمبر ( ص ) قرائت بجهر ميفرمود در جميع نمازها و هر گاه صلاة يوميه را در مسجد الحرام گذاردى اهل شرك بلعب و لهو و صفير و تصديه مشغول شدندى تا شايد كه آن حضرت در غلط افتد و ترك قرائت كند حقتعالى فرمود * ( وَلا تَجْهَرْ بِصَلاتِكَ ) * و آشكارا مكن قرائت نماز خود را يعنى بلند مخوان تا مشركان استهزا نكنند * ( وَلا تُخافِتْ بِها ) * و آواز فرو مدار به آن به حدى كه نشنوند آنان كه در عقب تو نماز ميگذارند * ( وَابْتَغِ بَيْنَ ذلِكَ ) * و طلب كن ميان جهر و اخفات * ( سَبِيلًا ) * راهى ميانه چه اقتصاد در همه امور محبوب است در كنز العرفان آورده كه آيه محتمل چند وجه است و بعضى از آن وجوه در مجمع البيان نيز مذكور است يكى آنكه مراد آنست كه در همه نماز بلند يا آهسته مخوان بلكه ميان هر دو راهى پديد كن يعنى نماز صبح و عشائين را بلند بخوان و ظهرين را آهسته دوم آنكه از ابن عباس مرويست كه مشركان در وقت شنيدن قرائت قران در نماز از پيغمبر ( ص ) سب ميكردند قرآن را و آن كسى را كه آن را آورده چنان كه گذشت حقتعالى فرموده كه بلند مخوان تا مشركان تو را دشنام بدهند و بسيار آهسته مخوان\r\n","description":"","footnote":"","page_name":" 313 ","page_number":313},
  {"content":"\r\nبر وجهى كه اصحاب تو نشنوند بلكه طريق وسط اختيار كن سيم خطابست بهر مكلف يعنى بسيار بلند مخوان كه موهم ريا است و بسيار آهسته مخوان كه در مظنه ترك نماز است و تهاون به آن چهارم آنكه مراد بصلاة دعا است پنجم آنكه اين آيه منسوخ است لقوله ادْعُوا رَبَّكُمْ تَضَرُّعاً وَخُفْيَةً و قول اول اوليست به جهت قرب آن به ظاهر لفظ آيه و آيه از مجملات باشد و بيان آن موقوف باشد بفعل پيغمبر ( ص ) و اهل بيت او هم چنان كه مشهور است و چون امر براى وجوبست پس بيان\r\nايشان عليه السلام واجب الاتباع باشد و اينجا چند فايده است يكى آنكه مراد بجهر آنست كه قريب صحيح السمع آن را بشنود و اخفات آنكه نفس خود را بشنواند دوم اجماع جمهور است بر استحباب جهر و اخفات در هر دو موضع خود و حق وجوب آنست بجهة احاديث متواتره از پيغمبر ( ص ) و ائمه عليهم السلام و تفصيل اين مبحث آنست كه جهر واجب است بر مرد در نماز صبح و دو ركعت اولين نماز مغرب و دو ركعت اولين نماز عشا و اخفات در بواقى و اما فرض زن اخفاتست در همه و اگر ايمن باشد از سماع اجنبى صوت او را جهر جايز است نزد بعضى و احوط عدم آنست خنثى مشكل اولى آنست كه با امن از سماع اجنبى چون مردانست و با عدم آن چون زن سوم اجماع اصحاب ما است بر استحباب جهريه بسمله در اخفات و اكثر جمهور بر خلاف اينند چهارم در اذكار غير قرائت نه جهر واجبست و نه اخفات لكن اولى آنست كه امام بجهر بخواند و مأموم اخفات و منفرد مخير است ميان هر دو پنجم صلاة غير يوميه اگر واجب است اولى آنست كه مصلى در آن مخير بود به جهت اصالت عدم وجوب در هر دو موضع و اگر مندوبست در نوافل يوميه اخفات سنت است و در ليليه جهر * ( وَقُلِ الْحَمْدُ لِلَّه ) * و بگوى همه ستايش و ثنا مر خداى راست * ( الَّذِي لَمْ يَتَّخِذْ وَلَداً ) * آن خدايى كه فرا نگرفت فرزندى برد يهوديه و نصرانيه است و بنو مدلج كه اثبات فرزند مىكند براى او * ( وَلَمْ يَكُنْ لَه شَرِيكٌ ) * و نيست مر او را انبازى * ( فِي الْمُلْكِ ) * در پادشاهى يعنى الوهيت در مشركانست كه بتان را شريك حق ميگويند * ( وَلَمْ يَكُنْ لَه وَلِيٌّ ) * و نيست مر او را دوستى كه همجنس او باشد يا از غير جنس او باشد * ( مِنَ الذُّلِّ ) * از جهت مذلتى كه داشته باشد تا بسبب قيام آن دوست بامر او عزيز و ارجمند گردد اين رد صائبانست كه ميگفتند ( لو لا اولياء اللَّه لذل ) اگر خداى را دوستان نبودى ذليل شدى علم الهدى فرموده كه حقتعالى دوست نگيرد تا بمدد او از ذل بعز رسد بلكه دوست گيرد تا بلطف وى از حضيض مذلت باوج عزت رسد و ترتب حمد بر نفى از اتخاذ ولى جهت دلالتست بر آنكه او سبحانه مستحق جميع حمد است زيرا كه كامل الذاتست و منفرد به ايجاد و منعم على الاطلاق و ما عداى آن ناقصند و مملوك و لهذا عطف عليه بقوله * ( وَكَبِّرْه ) * و تعظيم كن او را تكبيرا\r\n","description":"","footnote":"","page_name":" 314 ","page_number":314},
  {"content":"\r\nتعظيم كردنى يعنى حق را بزرگتردان از وصف واصفان و معرفت عرفان گفته‌اند معنى كبره آنست كه بگو اللَّه اكبر ثعلبى در تفسير خود آورده كه در روايت آمده كه بنده را گفتن اللَّه اكبر بهتر است از دنيا و هر چه در او است و در اين تنبيه است بر آنكه بنده اگر چه مبالغه كند در تنزيه و تمجيد و اجتهاد نبايد در عبادت بايد كه معترف شود بقصور او از حق او در آن و اين آيه آية العز ميگويند معاذ جبل روايت كرده كه رسول ( ص ) فرمود كه\r\nعليكم بآية العز\r\nگفتند يا رسول اللَّه آية العز كدامست فرمود * ( قُلِ الْحَمْدُ لِلَّه الَّذِي ) * الخ و مرويست كه هر كودكى از بنى عبد المطلب كه بسخن در آمدى حضرت نبوى ( ص ) اين آيه را به دو تعليم دادى در كنز آورده كه آيه دليلست بر وجوب شيء از تكبير و خلافى در عدم وجوب آن نيست در غير صلاة پس وجوب آن در صلاة باشد و اين مطلوبست و اينجا چند مسئله است يكى آنكه واجبست صيغه اللَّه اكبر زيرا كه آن متبادر بفهم است از اطلاق لفظ تكبير دوم واجبست مراعات لفظ مذكور بدون تغيير ترتيب آن و جايز نيست اتيان بمرادف آن و نه تعريف منكر و نه مدى كه مخرج آن باشد از خبرية باستفهاميه مانند مد لفظ جلاله و نه مد باء اكبر بحيثيتى كه جمع شود سوم جايز نيست ترجمه به غير عربيه زيرا كه آن نه كلام خدا است و نه رسول خدا و قول ابو حنيفه بجواز آن بدليل قوله وَذَكَرَ اسْمَ رَبِّه فَصَلَّى كه تعليق صلاة كرده بر ذكر اسم خود اعم از آنكه عربى باشد يا غير آن باطلست زيرا كه مراد باسم از آن نماز است نه تكبير احرام و ذكر لفظ فا در عقيب آن كه مقتضى مغايرة و ترتيب است دلالت صريحست بر اين\r\n\r\nسورة الكهف\r\nمكيست مگر آيه وَاصْبِرْ نَفْسَكَ مَعَ الَّذِينَ يَدْعُونَ رَبَّهُمْ كه نزد ابن عباس در مدينه نازل شده در قصه عيينة بن حصين الفزاري و عدد آيات آن صد و سيزده است بعدد بصرى و صد و ده بعدد كوفى و صد و شش نزد شامى و صد و پنج پيش حجازى اختلاف در زياده آيه است وَزِدْناهُمْ هُدىً غير شامى الا قليل مدنى الاخير إِنِّي فاعِلٌ ذلِكَ غَداً غير مدنى و مِنْ كُلِّ شَيْءٍ سَبَباً عراقى و شامى و مدنى الاخير و ابدا غير شامى و مدنى الاخير عِنْدَها قَوْماً غير كوفى و مدنى الاخير فَأَتْبَعَ سَبَباً در هر سه موضع عراقى بِالأَخْسَرِينَ أَعْمالًا عراقى و شامى از ابن ابى كعب مرويست كه حضرت رسالة ( ص ) فرمود كه هر كه اين سوره بخواند تا هشت روز از فتنه دجال ايمن گردد اگر در اين هشت روز دجال بيرون آيد حقتعالى عاصم و حافظ او باشد از فتنه دجال و اگر آيه آخرين آن يعنى قُلْ إِنَّما أَنَا بَشَرٌ مِثْلُكُمْ تا آخر تلاوت كند در حينى كه بخوابگاه خود در آيد بر بالاى سر او نورى درخشان شود تا به مكه و ملائكه در ميان آن نور صلاة بر او بفرستند تا كه از خوابگاه خود برخيزد و اگر در مكه\r\n","description":"","footnote":"","page_name":" 315 ","page_number":315},
  {"content":"\r\nتلاوت كند لمعان آن نور به بيت المعمور رسد در ميان آن نور ملائكه صلوات بر او دهند تا كه بيدار شود سمرة بن جندب روايت كند از پيغمبر ( ص ) كه هر كه ده آيه از سورة الكهف بخواند فتنه دجال به او ضرر نرساند و هر كه همه سورة بخواند ببهشت در آيد و مرويست كه روزى حضرت رسالت صلعم فرمود كه آيا دلالت كنم شما را بر سورهء كه در حين نزول آن هفتاد هزار فرشته تشييع آن ميكردند و عظم آن ما بين آسمان و زمين فرا گرفت گفتند بلى يا رسول اللَّه فرمود سورة اصحاب كهف هر كه آن را در روز جمعه بخواند هر عملى كه از اين جمعه تا جمعه ديگر كرده باشد حقتعالى آن را بيامرزد و سه روز ديگر زياده بر آن و نورى به او دهد كه تا به آسمان برسد و وى را از فتنه دجال نگه دارد واقدى باسناد خود از ابى دردا نقلكرده كه حضرت رسول ( ص ) فرموده كه هر كه ده آيه از اول سوره الكهف تلاوت كند و بعد از آن زمان دجال را دريابد ضررى از او بوى نرسد و هر كه خواتيم سورة الكهف را حفظ كند روز قيامت بر سر او نورى درخشان باشد و نيز باسناد خود از سعيد بن محمد مخزومى نقل كرده كه او از پدر خود و پدرش از جد او و او از پيغمبر ( ص ) روايت كرده كه هر كه در روز جمعه سورة الكهف را بخواند تا شش روز از فتنه دجال ايمن شود و اگر دجال بيرون آيد و او زنده باشد از ضرر او ايمن باشد و عياشى باسناد خود از حسن بن على حمزه و او از پدر خود و پدرش از ابى عبد اللَّه ( ع ) روايت كرده كه هر كه در شب جمعه سوره الكهف بخواند شهيد ميرد در روز قيامت حقتعالى او را با شهدا بعث كند و در موقف با شهدا باشد بدانكه حقتعالى چون ختم سوره بنى اسرائيل كرد بتحميد و توحيد و ذكر پيغمبر و قران و افتتاح اين سوره نيز بتحميد و توحيد و ذكر قران و پيغمبر كرده فرموده كه\r\n* ( بِسْمِ اللَّه الرَّحْمنِ الرَّحِيمِ الْحَمْدُ لِلَّه ) * همه ثنا و سپاس مر خدايراست * ( الَّذِي أَنْزَلَ ) * آن خدايى كه فرو فرستاده * ( عَلى عَبْدِه ) * بر بنده خود يعنى محمد ( ص ) * ( الْكِتابَ ) * قران را ترتب استحقاق حمد بر انزال قران تنبيه است بر آنكه قرآن اعظم نعمتهاى ملك منانست كه بر بندگان ارزانى داشته چه آن هادى آن چيز است كه متضمن كمال عباد است و داعى به آنچه سبب انتظام صلاح معاش و معاد است * ( وَلَمْ يَجْعَلْ لَه ) * و نگردانيد مر آن را * ( عِوَجاً ) * چيزى از كجى باختلاف لفظ و تفاوت معنى يا عدول از حق بباطل * ( قَيِّماً ) * منصوب است بفعل مقدر اى جعله قيما يعنى گردانيد آن را مستقيم و معتدل بىسمت افراط و صفت تفريط يا معتمد عليه و مرجع اليه يا قايم بمصالح عباد و يا نصب آن بر حاليت است و عامل در او انزال يعنى حقتعالى انزال قرآن كرد بر بنده خود در حالتى كه مستقيم بود بر حد اعتدال و در تأويلات كاشى مذكور است كه\r\n","description":"","footnote":"","page_name":" 316 ","page_number":316},
  {"content":"\r\nضمير له راجع بعبد است و معنى آنكه نگردانيد بنده خود را مايل به غير خود بلكه او را مستقيم گردانيد در جميع احوال * ( لِيُنْذِرَ ) * تا بيم كند خدايا محمد ( ص ) مر كافران را * ( بَأْساً شَدِيداً ) * بعذابى سخت كه استيصالست يا عقوبت دوزخ و حذف مفعول اول كه ان الذين كفروا است به جهت اكتفاست بدلالت قرينه و اقتصار بر آنچه مقصود است و قوله * ( مِنْ لَدُنْه ) * متعلق است بفعل مقدر اى ( صادرا من عنده ) يعنى عذاب صادر شده از نزديك خدا چه معذب اوست نه غير او و بكر لدنه باسكان دال و كسر نون ميخواند * ( وَيُبَشِّرَ الْمُؤْمِنِينَ ) * و تا مژده دهد پيغمبر يا قرآن مر گرويدگان را * ( الَّذِينَ يَعْمَلُونَ الصَّالِحاتِ ) * آنان كه ميكنند كارهاى پسنديده * ( أَنَّ لَهُمْ ) * به آنكه مر ايشانراست * ( أَجْراً حَسَناً ) * مزدى نيكو يعنى پاداش پسنديده و تمام كه آن بهشت نعيم است * ( ماكِثِينَ فِيه ) * در حالتى كه مقيم باشند در آن * ( أَبَداً ) * هميشه بىانتقال و انقطاع * ( وَيُنْذِرَ الَّذِينَ ) * و تا بيم كند آنان را كه از روى جهالت و غوايت * ( قالُوا اتَّخَذَ اللَّه ) * گفتند فرا گرفت خدا * ( وَلَداً ) * فرزندى و قائلان يهودند و نصارى و بنو مدلج تخصيص ايشان بذكر و تكرار انذار متعلق بايشان جهت استعظام كفر ايشان است و عدم ذكر منذر به جهة استغنا است بتقديم ذكر آن * ( ما لَهُمْ ) * نيست اين گويندگان را * ( بِه ) * به فرزند يا بدين سخن كه ميگويند * ( مِنْ عِلْمٍ ) * هيچ دانشى بر استحاله آن يعنى ايشان اين را از فرط جهل و توهم كذب ميگفتند كه باعث اين تسويلات شيطانى بود و محض تقليد آنچه شنيده بودند از اوايل خود بدون علمى * ( وَلا لآبائِهِمْ ) * و نه دانشى بود مر پدران ايشان را در اين باب بلكه ايشان نيز بىعلمى و دانشى آن را ميگفتند * ( كَبُرَتْ كَلِمَةً ) * بزرگ است مقاله ايشان در كفر از روى كلمه اين در معنى تعجب است يعنى سخن بزرگست كه بجهة وساوس شيطانى و تسويلات نفسانى * ( تَخْرُجُ ) * بيرون مىآيد * ( مِنْ أَفْواهِهِمْ ) * از دهنهاى ايشان بر وجه جرات و فرط جهالت چه اتخاذ ولد متضمن نسبت است و تشريك و ايهام احتياج او سبحانه بولد و غير آن از صفات نقص پس به جهت آنكه اين كلمه مشتمل بوده بر تشبيه و تشريك و احتياج و اتصاف الكلمه بصفات حدوث آن را از جميع اقوال كفار مخصوص ساخت بذكر و بدانكه فاعل كبرت كلمة محذوفست و نصب كلمة بر تميز است و قوله * ( تَخْرُجُ مِنْ أَفْواهِهِمْ ) * صفت كلمه است كه مفيد استعظام اجتراى ايشانست بر اخراج ايشان از افواه ايشان * ( إِنْ يَقُولُونَ ) * نميگويند * ( إِلَّا كَذِباً ) * مگر دروغى آن نوع دروغى كه از فرط كبر در كذب شريكست كه بسبب آن آسمان و زمين بشكافد و كوه ها از جا برود كما قال\r\n","description":"","footnote":"","page_name":" 317 ","page_number":317},
  {"content":"\r\nتَكادُ السَّماواتُ يَتَفَطَّرْنَ مِنْه وَتَنْشَقُّ الأَرْضُ وَتَخِرُّ الْجِبالُ هَدًّا أَنْ دَعَوْا لِلرَّحْمنِ وَلَداً آورده اند كه حضرت رسالت ( ص ) از استماع اين كلمه بغايت غمناك شد و اميدى كه بايمان ايشان داشت انقطاع نزديك رسيد حقتعالى بر سبيل تسلى دل مبارك وى فرمود كه * ( فَلَعَلَّكَ ) * پس همانا كه تو * ( باخِعٌ نَفْسَكَ ) * ستم كننده مر نفس خود را * ( عَلى آثارِهِمْ ) * بر تحسر و اندوه بر نشانهاى بازگشتن و پشت كردن ايشان از ايمان اين تشبيه حال آن حضرت است به حال كسى كه اعزه و احبه او از او مفارقت كرده باشند و او بطريق تحسر بر آثار ايشان نگرد و اندوه و تاسف برايشان خورد مراد آنست كه كار ايشان بر خود آسان گير و\r\nغم بر دل بيغل منه * ( إِنْ لَمْ يُؤْمِنُوا ) * اگر ايمان نياورند * ( بِهذَا الْحَدِيثِ ) * به اين سخن يعنى قرآن بر تحسر بر پى كفر كفار و عصيان ايشان خود را هلاك مساز * ( أَسَفاً ) * بجهة اندوه و جزع يا حسرت يا غضب در حالتى كه متاسف باشى بر ايشان و اسف فرط حزن و غضب است و تسميه قرآن بحديث دالست بر آنكه قرآن حادث است نه قديم بعد از آن جهت تسليه حضرت رسالت ( ص ) ميفرمايد كه * ( إِنَّا جَعَلْنا ) * بدرستى كه ما گردانيديم * ( ما عَلَى الأَرْضِ ) * آن چيزى را كه بر زمينست از معادن و نباتات و حيوانات * ( زِينَةً لَها ) * آرايش مر اهل زمين را و نزد بعضى از اهل تحقيق ما بمعنى من است و مراد انبيااند يا اوليا يا علما يا حفظه قرآن كه زينت زمين ايشاناند و گويند آرايش زمين به رجال اللَّه است كه ايشان را اوتاد الارض گويند چه قيام عالم بوجود شريف ايشان باز بسته است و اينها نزد اهل حق ائمه هدى عليهم السلاماند و تسميهء صاحب الزمان بقائم از اينجهة است و اينكه در دعاى عديله منسوبست به حضرت امير المؤمنين و امام المتقين و يعسوب الدين على بن ابى طالب ع واقع شده كه به ثبتت الارض و السماء دلالتى صريحست بر اين مدعا حاصل كه ميفرمايد ما آنچه در زمين است براى بندگان آرايش داده‌ايم از اقسام نعم و يا انبياء و اولياء و علما را سبب انتظام عالم گردانيده‌ايم * ( لِنَبْلُوَهُمْ ) * تا بيازمائيم يعنى با ايشان معامله آزمايندگان كنيم تا ظاهر گردد كه * ( أَيُّهُمْ ) * كدام از ايشان * ( أَحْسَنُ عَمَلًا ) * نيكوتر است از روى كردار يعنى كيست كه شكر نعم الهى بتقديم رساند بوسيله طاعت و صرف آن نمايد على ما ينبغى و كيست كه از آن كفران ميورزد به جهت كسب سيئات و آن را در غير رضاى الهى انفاق مىكند و يا كدام از بندگان راه حق را اختيار مىكند و كدام در طريق باطل قدم مينهد و يا چه كس روى از نعم فانيه دنيويه گردانيده بالكليه متوجه مولى مىشود و التفات به آن نمىكند و چه كس پابست آن شده از دولت آخرة محروم مىماند خاتمه آية دليلست بر بطلان قول مجبره چه منطوق آيه مصرحست بر آنكه افعال صادره از بندگان از جهت ايشان است نه از جانب خدا بعد از اين در عدم ثبات حطام دنيويه مىفرمايد * ( وَإِنَّا لَجاعِلُونَ ) * بدرستى كه ما گردانيده‌ايم * ( ما عَلَيْها ) * آن چيزى را كه بر\r\n","description":"","footnote":"","page_name":" 318 ","page_number":318},
  {"content":"\r\nروى زمين است از كوه و درخت و بناها و غيرها * ( صَعِيداً جُرُزاً ) * زمينى هامون بىگياه و بنا و اشتقاق از جرز است بمعنى قطع يعنى آخر اين عمارتها را خراب خواهيم ساخت پس دل بر آن منهيد و بزينت ناپايدار آن فريفته مشويد و در سورة الاسرى مذكور شد كه يهود قريش را سه سؤال تعليم دادند كه از حضرت رسالت ( ص ) بپرستند و بايشان گفتند كه قصه جوانان كهف بسيار عجيب و غريب است عجيب از وى كه جواب آن داند حقتعالى اين آيه فرستاد كه * ( أَمْ حَسِبْتَ ) * نه چنانست كه ميگويند كه آيا ميپندارى تو * ( أَنَّ أَصْحابَ الْكَهْفِ وَالرَّقِيمِ ) * آنكه اصحاب غار و رقيم كه سيصد و نه سال در خواب ماندند * ( كانُوا مِنْ آياتِنا ) * بودند از دلايل قدرت ما * ( عَجَباً ) * چيزى شگفت يعنى قصه ايشان نسبت بآيات قدرت ما كه در آفرينش ارض و سما ظاهر است چندانى عجيب و غريب نيست مراد از كهف غاريست جيرام نام واقع در كوه بناقلوس از حوالى شهر افسوس كه دار الملك دقيانوس بود و در معنى رقيم مفسران را اختلاف است از ابن ضحاك و ابن عباس روايتست كه آن اسم واديى است كه كوه بناقلوس در آنجا است و نزد حسن رقيم اسم آن كوه است كه غار در آن بود و بروايت كعب و سدى اسم قريه ايست كه اصحاب الكهف از آن بيرون آمدند و از سعيد بن جبير نقل است كه لوحى است از رصاص يا حجر كه اسماء اصحاب كهف و تاريخ ايشان در آن رقم كرده بودند و از در غار آويخته و گويند كه آن لوح به جهت آنكه از عجايب امور بود هميشه در خزاين ملوك ميبود و ابن زيد بر آنست كه رقيم كتابى بود مشتمل بر اخبار عجيبه كه حقتعالى آن را در قرآن ذكر نفرموده و نعمان بن بشير در حديثى مرفوع به حضرت رسالت ( ص ) روايت كرده كه اصحاب رقيم سه كس بودند كه از شهر بيرون آمدند به جهت بعضى از حوائج خود باران ايشان را گرفت\r\nپناه بغارى بردند چون باندرون غار رفتند سنگى عظيم بر در غار افتاده و راه بيرون آمدن را مسدود ساخت ايشان مضطرب و ملجا شدند و طمع از جان بر گرفتند و گفتند كه هيچكس بر حال ما مطلع نيست و بر تقدير اطلاع كسى بر رفع اينسنگ قادر نيست پس گفتند طريقى كه موجب فتح الباب اين عقده بود جز اخلاص و تضرع و زارى به حضرت بارى نيست كه هر يك عمل صالح كه كرده باشيم شفيع خود آوريم يمكن كه حقتعالى ما را از اين خلاصى بخشد پس يكى از ايشان گفت خداوندا تو عالمى كه من روزى مزدوران داشتم و از براى من كار ميكردند مردى نماز پيشين آمد او را گفتم تو نيز كار كن و مزد بستان چون شام شد هر يك را مزد بدادم يكى گفت او نيم روز آمده مزد من و او را يكسان ميدهى گفتم تو را با مال من چه كار مزد خود بستان او در خشم شد و مزد نگرفت و برفت من آنچه مزد او بود بچه گاوى خريدم و در ميان رمه گاو خود رها كردم و از او بچه ها متولد شد پس از مدة طويل آن مرد باز آمد ضعيف و نحيف و بيبرگ و نوا شده\r\n","description":"","footnote":"","page_name":" 319 ","page_number":319},
  {"content":"\r\nو گفت مرا بر تو حقيست گفتم چيست مرد گفت من آن مزدورم كه مزد خود را پيش تو بگذاشتم من در او نگريستم وى را بشناختم دست وى گرفتم و بصحرا بردم و گفتم اين گله گاو خاصه تست و كسى ديگر را در آن حقى نيست گفت اى مرد بر من استهزا ميكنى گفتم سبحان اللَّه اين حق تست و قصه با وى باز گفتم پس همه را بوى تسليم كردم بار خدايا اگر ميدانى كه من اين كار را براى رضاى تو كردم و هيچ غرضى ديگر از آن نداشتم ما را از اين خلاصى بخش در حال سنگ گشاده شد و ثلثى از آن جدا شد ديگرى گفت خداوندا سال قحطى بود زنى با جمال نزد من آمد كه گندم خرد گفتم مراد من حاصل كن تا گندم به تو دهم و اگر نه باز گرد وى ابا كرد و برگشت پس جهت گرسنگى بيتاب شده باز بيامد و گندم طلبيد من همان بزن گفتم وى در اين نوبة نيز ابا كرد و برگشت و بار سوم از غايت اضطرار و عجز نزد من آمد و گندم طلبيد و گفت اى مرد بر من و عيالان من رحم كن كه همه هلاك ميشويم من همان سخن را باز گفتم اين نوبت نيز امتناع كرد بار چهارم چون عنان اقتدار از دست برفت راضى شد من او را به خانه بردم و خواستم كه با او مقاربت كنم لرزه بر وى افتاد و گفتم چه حال دارى گفت از خدا ميترسم من با خود گفتم اى نفس ظالم او در حال ضرورت از خدا ترسد و تو با وجود چندين نعمت انديشه عذاب او نميكنى پس از پيش او برخواستم و زياده از آنچه ميخواست به او دادم و او را رها كردم بار خدايا اگر اين كار محض قربت و رضاى تو كردم ما را از اين تنگنا گشادگى بخش فى الحال ثلث ديگر از سنگ جدا شد و غار روشن گشت مرد سيم گفت بار خدايا مرا مادر و پدرى پير بود و من صاحب گوسفند بودم نماز شام قدرى شير نزد ايشان آورده ايشان خفته بودند مرا دل نداد كه ايشان را بيدار كنم بر بالين ايشان بنشستم و گوسفندان را ضايع بگذاشتم دلم بايشان مشغول بود و با آنكه بسيار خايف بودم از تلف گوسفندان از بالين سر ايشان بر نخواستم و ظرف شير از دست ننهادم تا كه صبح طلوع كرد و ايشان بيدار شدند و من آن شير را بايشان خورانيدم بار خدايا اگر اين كار براى رضاى تو كردم و بان رضاى تو جستم ما را از اين گرفتارى نجاتى ده سنگ بتمامى زايل شد و ايشان از غار بيرون آمدند و قصه اصحاب الكهف بروايت محمد بن اسحاق و غيره از ارباب تفاسير و تواريخ چنان است كه اهل انجيل كه ترسايانند تعدى و طغيان آغاز كرده از حدود و احكام انجيل قدم بيرون نهادند تا آنكه فواحش در ميان ايشان بسيار شد و بت پرستيدن آغاز كردند و براى طواغيت قربانى ميكردند و در ميان ايشان جمعى بودند كه بر دين عيسى بودند در زهد و عبادت ميكوشيدند و ايشان را پادشاهى\r\nبود نام او طغيانوس بتپرست بود و بسيار طاغى و جبار و ستمكار و مردمان را از دين عيسى ( ع ) منع كردى و هر كه را ديدى كه بر دين عيسى سلوك مىكند ميكشت و به جهت تسخير ممالك در جميع شهرها ميگشت و ايشان را ميكشت تا آنكه به شهر افسوس رسيد كه اصحاب كهف در آن بودند و در آنجا مذبحى بنا كرد براى بتان كه معبود او بودند و اهل شهر را تكليف بپرستش ايشان كرد هر كه سخن او ميشنيد خلاصى\r\n","description":"","footnote":"","page_name":" 320 ","page_number":320},
  {"content":"\r\nمىيافت و هر كه تمرد ميكرد ميكشت پس بالضروره بعضى مردمان فرار كردند و بقيه كه ماندند پنهان شدند و هر كدام را كه ميديد مىكشت اهل توحيد ملتجى به خدا شدند و بتضرع و زارى مشغول گشتند و در عبادت او سبحانه افزودند و دست نياز بدرگاه بىنياز برداشته بتضرع تمام گفتند رَبُّنا رَبُّ السَّماواتِ وَالأَرْضِ لَنْ نَدْعُوَا الخ پس شش جوان نو رسيده خدا پرست از بزرگ زادگان شهر از شهر بيرون آمدند و بنمازگاهى كه داشتند آمده بتضرع و عبادت مشغول گشتند و ميگفتند بار خدايا شر اين طاغى را از ما كفايت كن جمعى از گماشتگان طغيانوس بر قصه ايشان مطلع شده وى را خبر داند و كسى را فرستاده ايشان را حاضر كرده با جامهاى عبادت و رويهاى خاك آلوده از كثرت سجود و چشمها پر آب شده طغيانوس ايشان را تهديد كرد كه شما مخيريد اگر خواهيد بدين من در آئيد و اگر نه بكشتن من رضا دهيد ايشان را مهترى بود نام او مكشلينا گفت ما جز خداى را نپرستيم كه آفريننده آسمان و زمينست باقى تو ميدانى طغيانوس بفرمود تا جامهاى ايشان را بكشيدند و جامهاى ديگر در ايشان پوشانيدند و گفت شما جوانانيد و خوردسال روزى چند شما را مهلت دادم تا در كار خود انديشه كنيد و با دين من در آئيد و اگر نه كشتن شما آنست پس از آن شهر بيرون آمد ايشان بعد از رفتن او با يكديگر گفتند تدبير آنست كه ما زادى و توشه برگيريم و از دست اين ظالم بجهيم تا بعد از معاودت بما ضررى نرساند پس هر يك از خانه پدر قدرى مال جهت زاد برداشتند و از شهر بيرون شدند و بر در آن شهر كوهى بود كه آن را بنجلوس گفتندى و در آن كوه غارى بود در اندرون آن رفتند و بمناجات و انواع طاعات مشغول شدند كعب الاحبار روايت كرده كه در راه سگى در دنبال ايشان افتاد و چندان كه او را ميزدند و مىراندند باز نميگشت تا آنكه بآواز آمد و گفت اى ياران چرا مرا ميزنيد من دوستان خداى را دوست مىدارم چون بخسبيد من شما را پاسبانى كنم ايشان سگ را با خود بردند از ابن عباس روايت كرده‌اند كه گفت در راه شبانى ديدند با سگى شبان احوال ايشان معلوم كرده گفت من نيز يار شماام پس با ايشان برفت و سگ نيز با وى روان شد گفتند سگ را از خود دور كن گفت اين سگ ديرگاه است كه با من مىباشد مروت مقتضى آنست كه من او را از خود دور نكنم شما او را زجر كنيد و باز داريد ايشان هر چند سعى كردند و او را زدند از ايشان جدا نشد و بسخن آمده گفت چرا مرا ميزنيد من به اين جفا از شما جدا نشوم پس او را با خود ببردند تا بكوه رسيدند شبان گفت من در اين كوه غارى ميدانم كه در آنجا پناه ميتوان گرفت پس باتفاق با يكديگر روى بدان غار نهادند و در اندرون او در آمدند و سك بر در غار بخسبيد ايشان در غار بعبادت مشغول شدند و نفقه ايشان در دست تمليخا بود هر روز به شهر رفتى و آنچه ما يحتاج ايشان بودى آوردى تا روزى خبر در بازار افتاد\r\n","description":"","footnote":"","page_name":" 321 ","page_number":321},
  {"content":"\r\nكه طغيانوس مراجعت كرده است و در تجسس و تفحص احوال ايشانست تمليخا باز آمد و ايشان را از آن خبر داد مضطرب گشتند پس طعام چاشت بخوردند و بعبادت مشغول شدند و بر خدا توكل كردند چون همه سر به سجده نهادند حقتعالى خواب بر ايشان غالب گردانيد تا سيصد و نه سال بخفتند چون طغيانوس ايشان را طلبيده نيافت پدران ايشان را بگرفت و احوال ايشان پرسيد گفتند مالهاى ما را برداشتند و برفتند و ندانيم كه كجا شدند كسانى كه ايشان را ديده‌اند مىگويند ايشان در غارىاند كه در كوه بنجلوس است طغيانوس با لشگر\r\nمتوجه آن كوه شد چون بدر غار رسيدند هيچكس را زهره آن نبود كه باندرون غار رود پس گفتند اى ملك تو را غير از كشتن با ايشان چه كار است در غار را محكم مسدود ساز تا ايشان بگرسنگى و تشنگى بميرند طغيانوس بفرمود تا در غار را بر آوردند و در لشگر طغيانوس دو مرد مؤمن بودند نامهاى و نسبهاى ايشان را بر لوحى از ارزير نوشتند و در بناى آن سد وضع كردند تا باشد كه وقتى كسى اين سد بشكافد و از احوال ايشان خبر دهد و مردمان را از آن عبرتى باشد و آن سد چنان بود تا طغيانوس هلاك شد و چند قرن بر اين بگذشت و در آن شهر پادشاهى مؤمن و صالح پديد آمد نام او تندروس و مردمان در زمان او بعضى مؤمن بودند و بعضى كافر و او ايشان را به خدا دعوت ميكرد و ببعث و نشور ميترسانيد ايشان ميگفتند ما هِيَ إِلَّا حَياتُنَا الدُّنْيا نَمُوتُ وَنَحْيا ما حيات و ممات دنيا همين دانيم كه در دنيا است و بس و پس از اين حيات دنيا حيات ديگر نميدانيم آن پادشاه با حقتعالى مناجات كرد تا حق سبحانه آيتى بديشان نمايد كه دلالت كند بر حقيت بعث و نشور حقتعالى در دل يكى از مردمان آن شهر افكند نام او الياس تا سد غار را بشكافد و آن را خطيره گوسفندان كند پس در آن غار را بشكافت جماعتى را ديد آنجا خفته و سگى بر در غار خسبيده چون خواست كه در اندرون غار رود سك بر خواست و روى بوى نهاد وى از اينحال ترسان و هراسان شده برگشت و چون سد آن باب مفتوح گشت حقتعالى ايشان را از خواب بيدار ساخت ايشان باز نشستند بر يكديگر سلام كردند و چنان پنداشتند كه يك روز يا بعضى از روز خوابيده‌اند وهب بن منبه روايت كرده كه چون ايشان از خواب بيدار شدند خود را بر همان صورت و هيئات يافتند كه خفته بودند تغيير نيافته و جامها كهنه نشده پنداشتند كه در عهد طغيانوساند نماز بگذاردند و تمليخا را كه صاحب طعام بود گفتند برو و براى ما طعامى بيار و نيكو بنگر كه اين طاغى طلب ما مىكند تمليخا درمى چند برداشت و از كوه به زير آمده تا در شهر رود آن روز همه علامات بر خلاف آن ديد كه ديروز گذشته بود و ترسان و لرزان از خوف طغيانوس در شهر آمد مردمان را ديد كه همه بر دين عيسىاند و نام وى را مىبرند و بر او صلوات ميفرستند تعجب وى بيشتر شده متحير فرو مانده و با خود گفت من دوش از اين شهر بيرون رفتم هيچكس\r\n","description":"","footnote":"","page_name":" 322 ","page_number":322},
  {"content":"\r\nنميتوانست كه نام عيسى برد پس گرد آن شهر ميگشت هيچكس را نميشناخت و رسم و آئين شهر همه بر خلاف گذشته بود و با خود گفت همانا من اينشهر را غلط كردم يا خواب مىبينم موجب اينحال نميدانم كه چيست از مردى پرسيد كه اين شهر را چه نام است گفت افسوس بدانست كه شهر همانست و مردمان شهر همان نيستند آخر درمى چند كه داشت بيرون آورد و بيكى داد تا از وى طعامى خرد وى در آن نگاه كرد درهمى يافت بر شكل پاى شتر و مهر طغيانوس بر آن نهاده سيصد سال قبل از آن زده بودند وى چون آن درهم را بديد و آن مرد را غريب و مجهول يافت وى را گفت اين درم را از كجا آورده گفت تو را به اين چه كار است زر بستان و طعام به من ده آن مرد آن درهم را به ديگرى داد و دست بدست رفت تا منتشر شد پس مردمان جمع شده او را بگرفتند و نزد حاكم شهر بردند و در آن شهر دو حاكم بودند وى تصور ميكرد كه او را نزد طغيانوس مىبرند بالضروره دل بر هلاكت نهاده خداى را ميخواند و ميگفت ( يا رب السماء و الارض ) بفرياد من رس كاش همه ياران با هم ميبوديم چه با هم شرط و عهد كرده بوديم كه حيات و ممات ما با هم باشد اين جبار مرا تنها خواهد كشت و ايشان را نخواهم ديد همه راه در اين انديشه بود چون او را نزد آن دو حاكم بردند آنها را بديد كه طغيانوس نيستند مطمئن گشت پس آن درهم را بهر دو حاكم نمودند گفتند اى جوان مرد راست بگو تا اين گنج از كجا يافته كه نقش اين\r\nدرهم گواهى ميدهد كه تو گنج يافتهء تمليخا گفت و اللَّه من خبر از گنج ندارم و اين درم را از خانهء پدر خود بيرون آورده‌ام گفتند تو كيستى و پدرت كيست وى نام خود و پدر خود بگفت و كس ندانست كه چه ميگويد ساعتى سوگند مىخورد و زمانى خاموش ميشد بعضى گفتند كه ديوانه است و برخى ديگر وى را ابله ميگفتند جمعى ميگفتند كه طرار است يكى از آن دو حاكم بانك بر وى زد كه ميخواهى كه بعيارى اين كار را از پيش برى و گنج تنها بردارى و بخورى اگر اقرار كردى رستى و اگر نه بشكنجه و عذاب آن را از تو بستانم سيصد و نه سالست كه اين درم زده‌اند و خزاين اينشهر بدست ما است و ما از اين ضرب يك دينار نداريم تمليخا گفت به حق آن خدايى كه او را ميپرستيد بگوئيد طغيانوس كجاست گفتند ما در روى زمين پادشاهى طغيانوس نداريم از زمان طغيانوس تا كنون سيصد و نه سالست تمليخا گفت شما با من راست نميگوئيد اما بدانيد كه ما چند يار بوديم پادشاه اين شهر بر ما ستم ميكرد و از دين مسيح ما را منع مىكرد و ما ديروز از او بگريختيم و شب در غار خفتيم و من امروز آمده‌ام به شهر كه به جهت ايشان طعام بخرم شما مرا تهمت نهاده‌ايد و مىگوييد من گنج يافته‌ام اگر باور نميكنيد بيائيد تا غار بشما بنمايم چون اربوس حاكم اين سخن بشنيد گفت همانا اينمرد راست ميگويد و اين آيتى است از حق تعالى پس هر دو حاكم برخواستند و همه اهل شهر با ايشان بيرون آمدند\r\n","description":"","footnote":"","page_name":" 323 ","page_number":323},
  {"content":"\r\nو تمليخا در پيش ايستاده ايشان را ميبرد تا كوه بنجلوس رسيدند گفت اين جا مكث كنيد تا من بروم و خبر بايشان رسانم تا ايشان از اين خلق عظيم نترسند گفتند چنين باشد چون تمليخا ديرتر از هر روز به غار معاودت ميكرد ايشان تصور كردند كه طغيانوس او را گرفته و ساعت بساعت جمعى بسيار بگرفتن ايشان خواهند آمد وداع يكديگر كرد و از خود قطع طمع زندگى كردند القصه چون تمليخا بيامد اين خبر را به ايشان عرض كردند ايشان در بحر تفكر فرو رفتند و در اثناء اين اهل شهر در رسيدند و از اين حال متعجب و متحير گشتند و چون نگاه كردند لوحى ديدند از ارزير نامهاى ايشان در آن نوشته و نسب ايشان مرقوم كرده كه در فلان تاريخ در عهد مملكت طغيانوس مكشلينا نملسا بسوطوس بسر طوس تمليخا مرطونس نيورس بكريوس بطبوس جوانان بدين شكل و بر اين هيئت از فتنه پادشاه وقت گريختند براى دين خود و در اين غار پنهان شدند چون مردمان شهر بدين مطلع شدند تعجب ايشان زياده گشت و چون آنها را ديدند به همان هيئت بود كه در لوح نوشته بود همه تازه روى و با قوت رنگ و روى ايشان نگرديده و جامهاى ايشان چركين و كهنه نگشته متيقن شدند به آنكه حقتعالى بر احياى موتى و زنده كردن همه مردگان قادر است پس اين هر دو حاكم نامه نوشتند نزد پادشاه صالح كه بتعجيل متوجه اينجانب شده تا آيتى به بينى بر صحت بعث و نشور و آن قصه در نامه شرح دادند چون ملك صالح نامه را مطالعه كرد روى بر زمين نهاد و خداى را شكر كرد بر اظهار اين آيت در زمان او و بسيار بگريست پس برخاست با لشگر خود و اهل شهر به آنجا آمد و ايشان را ديد بعبادت مشغول و خداى را تسبيح و تهليل ميكردند چون ملك ايشان را بديد سلام كرد و بعد از ملاقات گفتند كه ما تو را وداع ميكنيم كه خداى ما را با حالت اول خواهد برد اين بگفتند و پهلو بر زمين نهادند و بخفتند حقتعالى جان ايشان برداشت پادشاه بفرمود تا حلل و جامهاى قيمتى را كفن ايشان كنند و تابوتها از زر بسازند در خواب ديد كه ايشان را هم چنان بگذار زر و ديبا را از ايشان دور دار پس حقتعالى ايشان را از چشم خلايق محجوب گردانيد و رعب را در دل مردمان افكند تا هيچ كس نتوانست كه بگرد ايشان آيد پس پادشاه بفرمود تا بر در غار ايشان مسجدى بنا كردند و مردم آنجا ميرفتند نماز ميكردند حاجت ميخواستند روا ميشد بروايت صحيحه ثابت شده كه رسول ( ص ) آرزوى آن كرد كه اصحاب كهف را بيند جبرئيل آمد كه يا رسول اللَّه ( ص ) تو ايشان را در دنيا نخواهى\r\nديد اما جمعى از اصحاب را بفرست تا ايشان را بدين تو خوانند حضرت فرمود كه چگونه فرستم گفت همچون سليمان بر بساط نشينند و باد رخا را كه مسخر سليمان بود از حقتعالى بطلب تا ايشان را بردارد و به آنجا برد رسول ( ص ) فرمود تا بساطى بگستردند امير المؤمنين ( ع ) و ابو ذر و سلمان و ابو بكر و عمر\r\n","description":"","footnote":"","page_name":" 324 ","page_number":324},
  {"content":"\r\nو عثمان در آن بساط نشستند و حضرت فرمود كه هر كه را اصحاب كهف جواب سلام او بدهد وى وصى من باشد پس حضرت از خدا درخواست تا باد رخا فرستاده بساط را برداشت و به آنجا برد كه غار اصحاب كهف است چون فرود آمدند سنگى بر در غار بود برداشتند سگ ايشان روشنى ديد بانگ در گرفت و حمله آورد اما چون چشم وى كه ايشان را ديد دم جنبانيدن آغاز نهاد و بسر اشارت كرد كه در آئيد ايشان در آمدند امير المؤمنين ( ع ) ابو بكر را گفت سلام كن وى سلام كرد جواب نشنيد همچنين عمر و عثمان و ساير اصحاب سلام كردند جوابى نشنيدند امير المؤمنين ( ع ) سلام كرد جواب دادند و گفتند\r\nعليك السلام و رحمة و اللَّه و بركاته\r\nگفت من رسول رسول خداام از جانب او نزد شما آمده‌ام تا شما را بدين او دعوت كنم گفتند\r\nمرحبا به و بك آمنا و صدقنا\r\nحضرت امير ( ع ) فرمود رسول خدا شما را سلام مىرساند گفتند\r\nو على محمد رسول اللَّه الصلاة و السلم ما دامت السماوات و الارض و عليك بما بلغت\r\nو چون قبول دين اسلام كردند و بنبوت خاتم النبيين ( ص ) و ولايت سيد الوصيين ( ع ) ايمان آوردند و باز بمضاجع خود تكيه كردند پس امير المؤمنين ( ع ) باد را امر كرد تا بساط را برداشت و تا مسجد رسول ( ص ) آورد و پيش از آنكه بساط برسد جبرئيل رسول ( ص ) را اخبار كرده بود از آنچه ميان اصحاب كهف و امير المؤمنين ( ع ) گذشته بود پس امير المؤمنين ع را گفت كه آنچه ميان شما گذشته تو مىگويى يا من حضرت فرمود يا رسول اللَّه ( ص ) شما بيان فرمائيد حضرت اصحاب را خبر داد به آنچه ميان اصحاب كهف و امير المؤمنين گذشته بود و مرويست كه بار ديگر نزد خروج مهدى صلوات اللَّه عليه شوند و مهدى بر ايشان سلام كند و جواب دهند پس بميرند و در قيامت مبعوث گردند\r\nحق سبحانه قصه اصحاب كهف را به اين وجه در اينسوره بيان ميفرمايد كه * ( إِذْ أَوَى الْفِتْيَةُ ) * ياد كن اى محمد ( ص ) چون جاى گرفتند و بازگشت كردند جوانان * ( إِلَى الْكَهْفِ ) * بغار جيرم * ( فَقالُوا رَبَّنا آتِنا ) * پس گفتند اى پروردگار ما بده ما را * ( مِنْ لَدُنْكَ رَحْمَةً ) * از نزديك خود بخششى يعنى آمرزش و روزى و امن از عدو * ( وَهَيِّئْ لَنا ) * و مهيا ساز براى ما * ( مِنْ أَمْرِنا ) * از كار ما كه مفارقت كفار است * ( رَشَداً ) * صواب و راستى كه بسبب آن را شد و مهتدى شويم * ( فَضَرَبْنا عَلَى آذانِهِمْ ) * پس نهاديم ما بر گوشهاى ايشان حجابى كه سخن نشنوند يعنى بخوابانيديم ايشان را * ( فِي الْكَهْفِ ) * در غار * ( سِنِينَ عَدَداً ) * سالهاى ذات عدد يعنى سنين بعدد احتمال تكثير و تقليل هر دو دارد چه مدت لبث ايشان مانند بعضى از روز بود نزد حقتعالى كقوله لَمْ يَلْبَثُوا إِلَّا ساعَةً مِنْ نَهارٍ * ( ثُمَّ بَعَثْناهُمْ ) * پس برانگيختيم يعنى بيدار كرديم ايشان را * ( لِنَعْلَمَ ) * تا بدانيم يعنى هم چنان كه\r\n","description":"","footnote":"","page_name":" 325 ","page_number":325},
  {"content":"\r\nعلم ازلى ما تعلق داشت بحدوث وجود آن در زمان استقبال تعلق گيرد علم ما تعلقى خالى مطابق آنچه حاصل شده و وجود گرفته باشد مراد آنست كه تا ظاهر شود معلوم ما بر آنچه دانسته‌ايم در ازل و آن معلوم اينست * ( أَيُّ الْحِزْبَيْنِ ) * كدام از دو گروه از اصحاب كهف كه اختلاف كرده‌اند در مدت لبث خود كما قال قائِلٌ مِنْهُمْ كَمْ لَبِثْتُمْ قالُوا لَبِثْنا يَوْماً أَوْ بَعْضَ يَوْمٍ قالُوا رَبُّكُمْ أَعْلَمُ بِما لَبِثْتُمْ و يا از غير ايشان از اهل كتابين كه اختلاف كردند در مدت و در عدد ايشان و يا از مؤمن و كافر يا متقدمين و متاخرين و بر هر تقدير معلوم گردد كه كدام از اينها * ( أَحْصى ) * شمار نگاه دارنده تر است * ( لِما لَبِثُوا أَمَداً ) * مر آن اندازه مدتى را كه ايشان درنگ كردند در غار يعنى دانسته شود كه ضبط زمان لبث ايشان كدام گروه كرده‌اند و شماره كه راستتر است و يا احصى فعل ماضى است يعنى كدام از دو فريق ضبط كرده زمان لبث ايشان را * ( نَحْنُ نَقُصُّ ) * ما قصه ميكنيم يعنى ميخوانيم * ( عَلَيْكَ ) * بر تو كه محمدى ( ص ) * ( نَبَأَهُمْ ) * خبر ايشان را * ( بِالْحَقِّ ) * بصدق و راستى * ( إِنَّهُمْ فِتْيَةٌ ) * بدرستى كه ايشان جوانانى بودند كه از روى صدق * ( آمَنُوا بِرَبِّهِمْ ) * ايمان آوردند بپروردگار خويش * ( وَزِدْناهُمْ ) * و بيفزوديم ايشان را * ( هُدىً ) * راه نمونى يعنى ثبات يقين بوسيله زيادتى لطف و توفيق * ( وَرَبَطْنا عَلى قُلُوبِهِمْ ) * و بستيم بر دلهاى ايشان يعنى استوار ساختيم دل ايشان را و قوت داديم بر صبر بر هجرت وطن و اهل و مال و اظهار حق و جرات ارزانى داشتيم در رد سخن بر طغيانوس تا ايشان را در دل قوى گردانيديم * ( إِذْ قامُوا ) * چون بايستادند در پيش وى ايشان را بپرستش بت دعوت كرد * ( فَقالُوا رَبُّنا ) * پس گفتند پروردگار ما * ( رَبُّ السَّماواتِ وَالأَرْضِ ) * آفريدگار آسمانها و زمينها است * ( لَنْ نَدْعُوَا ) * هرگز نخواهيم پرستيد * ( مِنْ دُونِه إِلهاً ) * بجز از وى معبودى * ( لَقَدْ قُلْنا ) * بخداى كه گفته باشيم * ( إِذاً ) * آن هنگام كه ديگرى را پرستيم * ( شَطَطاً ) * سخنى بعيد از حق و متناهى در ظلم يعنى محض خطا و دروغ * ( هؤُلاءِ قَوْمُنَا ) * آن گروه كه كسان مااند در نسب يعنى جمعى از اهل افسوس * ( اتَّخَذُوا ) * فرا گرفتند بسبب تهديد طغيانوس و بيم قتل * ( مِنْ دُونِه ) * بجز خداى به حق * ( آلِهَةً ) * خدايان ديگر كه بر باطلاند اين اخبار است در معنى انكار * ( لَوْ لا يَأْتُونَ ) * چرا نميآوردند كافران * ( عَلَيْهِمْ ) * بر پرستش بتان و استحقاق ايشان مر عبادت را * ( بِسُلْطانٍ بَيِّنٍ ) * حجتى روشن و برهانى ظاهر يعنى طغيانوس و گماشتگان او بوعيد قتل مردمان را تكليف بتپرستى ميكنند نه بحجت و برهان\r\n","description":"","footnote":"","page_name":" 326 ","page_number":326},
  {"content":"\r\nو در اين دليل است بر آنكه هر چه دليلى بر آن نباشد مردود است و تقليد در آن غير جايز * ( فَمَنْ أَظْلَمُ ) * پس كيست ستمكارتر * ( مِمَّنِ افْتَرى ) * از كسى كه افترا كند و ببندد * ( عَلَى اللَّه كَذِباً ) * بر خداى دروغ را كه آن نسبت دادن شركا است بوى قبل از اين مذكور شد كه طغيانوس بعد از معارضه ايشان را مهلت داد و ايشان فرار كردند تمليخا كه مهتر ايشان بود در اثناى راه بايشان گفت * ( وَإِذِ اعْتَزَلْتُمُوهُمْ ) * و چون با يك سو شديد از اهل شرك و دورى جستيد از آنها * ( وَما يَعْبُدُونَ ) * و از آنچه ميپرستيدند * ( إِلَّا اللَّه ) * مگر خداى و ميتواند بود كه ما مصدريه باشد يعنى چون اعتزال كرديد از اهل شرك و از عبادت الهه ايشان مگر عبادت خداى به حق و بر هر تقدير چون\r\nكه ايشان خداى را معبود ميدانستند و بتان را در عبادت شريك ميساختند تمليخا فرمود كه چون از ايشان و از معبودان باطل ايشان بر يك طرف شديد و روى بخداى يگانه آورديد كه معبود به حق است و خداوند مطلق * ( فَأْوُوا إِلَى الْكَهْفِ ) * پس بازگشت كنيد بسوء غار و در او جاى گيريد * ( يَنْشُرْ لَكُمْ رَبُّكُمْ ) * تا بگستراند براى شما آفريدگار شما يعنى بسيار گرداند بر شما * ( مِنْ رَحْمَتِه ) * از بخشايش خود در هر دو سراى از بسط روزى و مثوبت اخروى * ( وَيُهَيِّئْ لَكُمْ ) * و بسازد براى شما * ( مِنْ أَمْرِكُمْ ) * از كار شما * ( مِرفَقاً ) * آن چيزى كه بدان نفع گيريد در دين و دنيا جزم بودن ايشان به اين سخن جهت نصوح يقين و خلوص ايقان و قوت وثوق ايشان بود بفضل خداى آيه دليلست بر عظم منزلت هجرت و قبح مقام در دار الكفر گاهى كه اظهار كلمه توحيد در آن متعذر باشد القصه چنانچه گذشت چون جوانان اتفاق كرده بكوه بر آمدند و شبان ايشان را بغار در آورد در آنجا قرار گرفتند حقتعالى خواب بر ايشان برگماشت و همانجا بخفتند و طغيانوس بعد از دو سه روز بافسوس آمده احوال ايشان پرسيد و راه بديشان برده در غار آمد آن را به سنگ بر آورد تا همه در آنجا هلاك شوند و برگشت و غار ايشان در طرف جنوبى كوه بناقلوس واقع شده لا جرم آفتاب بوقت طلوع و غروب بر هر دو جانب آن ميگردد عفونت آن را تحليل كرده هوا را باعتدال باز مىآورد و در درون غار نمىتابد تا الوان و اجساد ايشان را متغير و ثياب ايشان را كهنه نگرداند كما قال جل ذكره * ( وَتَرَى الشَّمْسَ ) * و بينى تو اى بيننده آفتاب را * ( إِذا طَلَعَتْ ) * چون طلوع كند * ( تَتَزاوَرُ عَنْ كَهْفِهِمْ ) * ميل كند از غار ايشان * ( ذاتَ الْيَمِينِ ) * به حجتى و طرفى كه خداوند دست راست است يعنى بسوى راست آن غار چه غار در مقابله قطب شمال افتاده و به جهت اين شعاع آفتاب بر ايشان واقع نميشود تا ايشان را متبدل و متغير سازد * ( وَإِذا غَرَبَتْ ) * و چون\r\n","description":"","footnote":"","page_name":" 327 ","page_number":327},
  {"content":"\r\nغروب كند * ( تَقْرِضُهُمْ ) * ببرد از ايشان و بگردد * ( ذاتَ الشِّمالِ ) * سوى چپ غار * ( وَهُمْ فِي فَجْوَةٍ مِنْه ) * و ايشان در فراخىاند از غار يعنى در وسط آن بحيثيتى كه روح و نسيم هوا و خنكى آن بديشان ميرسد به جهت اين كرب غار و حر شمس بايشان ضررى نميرساند ملخص سخن آنست كه آن موضع اصلح مواضع است براى خوابيدن ايشان چه آن غاريست در مستقبل بنات النعش واقع شده و آفتاب در حين طلوع و غروب از آن ميگردد و شعاع آن بر آن نمىافتد و مع ذلك اينغار بسيار متسع است و ايشان در ميان حقيقى آن خوابيده‌اند و در مقابل قطب شماليست پس شعاع آفتاب بايشان نمىافتد و نسيم شمال بر ايشان نميوزد و به جهت اين لون ايشان متغير نميگردد و جسد ايشان متعفن نمىشود و جامهء ايشان سمت كهنگى نميپذيرد * ( ذلِكَ ) * اين ايواى ايشان در غار بر هيئت مذكوره * ( مِنْ آياتِ اللَّه ) * از دلايل قدرت حقتعالى است يا خبر دادن قصه اصحاب كهف از آيات داله است بر قدرت و علم او سبحانه * ( مَنْ يَهْدِ اللَّه ) * و هر كه را خدا راه نمايد بتوفيق و لطف * ( فَهُوَ الْمُهْتَدِ ) * پس او راه يافته است بفلاح و رشاد و فايز و رستگار در روز معاد مانند اصحاب كهف * ( وَمَنْ يُضْلِلْ ) * و هر كه را كه فرو گذارد به جهت فرط عناد و نظر لطف و توفيق از او برداشته وى را در وادى خذلان بگذارد * ( فَلَنْ تَجِدَ لَه ) * پس تو بيابى مر او را * ( وَلِيًّا مُرْشِداً ) * دوستى راه راست نماينده كه او را به راه راست دلالت كند و از ضلالت بهدايت رساند چون طغيانوس و اتباع او * ( وَتَحْسَبُهُمْ أَيْقاظاً ) * و پندارى تو اصحاب كهف را بيداران زيرا كه چشمهاى ايشان باز گشوده است * ( وَهُمْ رُقُودٌ ) * و حال آنكه ايشان خفتگانند در كشف الاسرار آورده كه اينحال نمودار كار جوانمردان طريقست چون بظواهر ايشان نگرى بينى كه جلوه گرند در ميدان اعمال و سراير ايشان را چون دريابى بينى كه از همه فارغ البالند در بوستان لطف ذو الجلال و به باطن مستبد و به ظاهر هشيار بمعنى بىكار و به صورت در كار ظاهر ايشان با اين و آن در ساخته و باطن ايشان از همه پرداخته ابن عباس رضى اللَّه عنه فرمود كه اصحاب كهف را در هر ششماه از جانبى بجانبى ميگردانند تا زمين آنچه بر او است از اجساد ايشان\r\nنخورد و گويند در هر سال روز عاشورا ايشان را ميگردانند و بس و بر هر تقدير تقلب ايشان ثابت است كما قال اللَّه تعالى * ( وَنُقَلِّبُهُمْ ) * و ميگردانيم ايشان را و يا ملائكه بامر ما ميگردانند آنها را * ( ذاتَ الْيَمِينِ ) * بدست راست * ( وَذاتَ الشِّمالِ ) * و بدست چپ تا زمين بمرور ايام جوانب ايشان را كه متصل است به آن نخورد * ( وَكَلْبُهُمْ ) * و سگ ايشان * ( باسِطٌ ذِراعَيْه ) * گستراننده است هر دو دست خود را و سر\r\n","description":"","footnote":"","page_name":" 328 ","page_number":328},
  {"content":"\r\nدر ميان هر دو دست خود نهاده * ( بِالْوَصِيدِ ) * به پيشگاه غار يا بر آستانه آن و چون كلام حكايتست از حال ماضيه از اينجهت باسط كه اسم فاعل است عمل كرده در زارعين و او را منصوب ساخته در زاد المسير آورده كه سگ سرش سرخست و پشتش سياه و شكمش سفيد و دمش ابلق و نامش قطمير است يا قمطور يا حمران يا صهبا يا زيان و اينقول از امير المؤمنين ( ع ) منقولست و گويند آن سگ زرد بوده يا سرخ يا خاكستر رنگ يا خليج و ثعلبى در تفسير خود آورده كه هر كه در هر شبانه روز بر حضرت نوح ( ع ) درود فرستد به اين وجه كه سَلامٌ عَلى نُوحٍ فِي الْعالَمِينَ از عقرب ضررى بوى نرسد و هر كه اين كلمات كه * ( وَكَلْبُهُمْ باسِطٌ ذِراعَيْه بِالْوَصِيدِ ) * است نوشته با خود دارد از سگ متضرر نگردد و چون چشمهاى اصحاب كهف گشاده است و مويهاى ايشان دراز شده و در مكان مظلم موحشند از اين جهت ميفرمايد كه * ( لَوِ اطَّلَعْتَ عَلَيْهِمْ ) * اگر اطلاع يا بى بر ايشان و نظر كنى بديشان * ( لَوَلَّيْتَ مِنْهُمْ ) * هر آينه روى بگردانى از ايشان * ( فِراراً ) * بجهة گريختن * ( وَلَمُلِئْتَ ) * و هر آينه پر كرده شود * ( مِنْهُمْ ) * از ايشان * ( رُعْباً ) * از روى ترس و بيم يعنى دل تو را از ترس ايشان پر سازند و خوف عظيم از ايشان بخواطر تو راه يابد مراد آنست كه كسى را طاقت ديدن ايشان نيست به جهت آنكه چشمهاى ايشان گشاده است و مويها و ناخنهاى ايشان دراز شده ايشان در مكان مظلم و موحشاند صورت اين مخاطبات كه گذشت به آن حضرت رسالت است ( ص ) و مراد غير وى اند مرويست كه در حينى كه معاوية بن ابى سفيان بغزوة المضيق رفته بود كه از ولايت روم است گذار او بر اين غار افتاده خواست كه بر صورت احوال ايشان مطلع شود ابن عباس گفت نميتوانى كه بر آن مطلع شوى چه حقتعالى شخصى را كه بهتر از تست از اين منع فرموده و گفته كه * ( لَوِ اطَّلَعْتَ عَلَيْهِمْ لَوَلَّيْتَ مِنْهُمْ فِراراً ) * وى قبول اينمعنى نكرده جمعى را به آنجا فرستاد چون بدر غار رسيدند باد سموم بوزيد و همه را بسوخت القصه چون طغيانوس در غار بر ايشان استوار كرده بازگشت و بدار الملك باز آمد در اندك زمانى تند باد اجل بناى حياتش در هم شكست و از همهء ملك و مال و جاه و جلال متلاشى گشت و بعد از وى چند پادشاه ديگر در آن مملكت تصرف كردند تا نوبت بملك تندروس رسيد كه از صلحاى آن روزگار بود و خدا ترس و متورع اكثر اهل زمان او را در حشر جسد شبهه افتاد و منكر آن شدند چنانچه گذشت هر چند ملك ايشان را پند داد سود نكرد حقتعالى خواست كه دليلى بر حشر جسد ايشان نمايد در غار بر دست الياس نام كه يكى از شبانان آن شهر بود مفتوح ساخت و اصحاب كهف را از خواب بيدار كرد كما قال * ( وَكَذلِكَ ) * و هم چنان كه ايشان را در خواب كرده بوديم * ( بَعَثْناهُمْ ) * برانگيختيم بكمال\r\n","description":"","footnote":"","page_name":" 329 ","page_number":329},
  {"content":"\r\nقدرت و بيدار كرديم ايشان را كه به طول زمان نه جسد ايشان تغيير يافته بود و نه جامهاى ايشان فرسوده گشته يعنى به همان وضع كه در خواب رفته بودند ايشان را بيدار كرديم كما قال * ( لِيَتَسائَلُوا بَيْنَهُمْ ) * تا سؤال كنند ميان يكديگر و حال خود را بشناسند و يقين ايشان بر كمال قدرت ما بيفزايد * ( قالَ قائِلٌ مِنْهُمْ ) * گفت گويندهء از ايشان يعنى مكشلينا كه بسن از همه بزرگتر بود * ( كَمْ لَبِثْتُمْ ) * چند وقت درنگ كرديد در اين غار مقصود او آن بود كه مدت لبث معلوم شود و نمازهاى فوت شده را قضا كنند چه ايشان بامداد خوابيده بودند چون در نگريستند آفتاب را بوقت چاشت رسيده ديدند * ( قالُوا لَبِثْنا ) * گفتند غالب ظن ما آنست كه ما درنگ نكرديم اينجا * ( يَوْماً ) * روزى اگر ديروز در خواب رفته باشيم * ( أَوْ بَعْضَ يَوْمٍ ) * يا پارهء از روز اگر در اين\r\nروز خفته باشيم و گويند كه چون ناخنان خود را باليده و مويهاى سر را دراز يافتند * ( قالُوا رَبُّكُمْ ) * گفتند بعضى از ايشان بعضى را كه پروردگار شما * ( أَعْلَمُ بِما لَبِثْتُمْ ) * داناتر است به آنچه درنگ كرده‌اند و چون اين امر بر ايشان مشتبه شد و طريقى كه علم به آن حاصل كنند نيافتند شروع در مهم خود كرده گفتند با يكديگر كه ما محتاج طعاميم * ( فَابْعَثُوا أَحَدَكُمْ ) * پس بفرستيد يكى را از ميان خود * ( بِوَرِقِكُمْ هذِه ) * بدين ورقهاى نقره كه داريد * ( إِلَى الْمَدِينَةِ ) * بسوى شهر افسوس و رق جمع ورقه است بمعنى فضه خواه مضروبه يا غير مضروبه و مراد اينجا دراهم طغيانوس بود كه صورت او بر آن نقش كرده بودند * ( فَلْيَنْظُرْ ) * پس بايد كه آن فرستاده در نگرد كه * ( أَيُّها ) * كدام از اهل مدينه * ( أَزْكى طَعاماً ) * پاكتر است از روى طعام يعنى بنگرد كه طعام چه كس حلالتر است چه در آن شهر كسانى بودند كه ايمان خود مخفى ميداشتند غرض اصحاب كهف آن بود كه ذبيحه مسلمان بخرند تا حلال و طيب باشد نه حرام و نجس مانند ذبيحهء مجوس چه اكثر آن شهر مجوس بودند و عكرمه گفته كه مراد آنست كه طعامى بيشتر يا ارزانتر بخرد و بنا بر اين ازكى مشتق است از ( زكى المال اذا زاد ) و قول اول از ابن عباس و معظم مفسرانست * ( طَعاماً فَلْيَأْتِكُمْ بِرِزْقٍ ) * پس بايد كه آن فرستاده بياورد بشما خوردنى * ( مِنْه ) * از آن طعام پاك * ( وَلْيَتَلَطَّفْ ) * و بايد كه فرستاده نرمى كند و مدارا نمايد در خريد و فروخت و منازعه نكند * ( وَلا يُشْعِرَنَّ بِكُمْ ) * و خبردار نگرداند بشما * ( أَحَداً ) * هيچ يك را از اهل اين شهر\r\n* ( إِنَّهُمْ ) * ضمير راجع به اهل است كه مقدر است در ايها يعنى اهالى آن شهر كه اكثر متابع طغيانوساند * ( إِنْ يَظْهَرُوا ) * اگر مطلع شوند يا قادر شوند و ظفر يابند\r\n","description":"","footnote":"","page_name":" 330 ","page_number":330},
  {"content":"\r\n* ( عَلَيْكُمْ ) * بر شما * ( يَرْجُمُوكُمْ ) * سنگسار سازند شما را و بكشند * ( أَوْ يُعِيدُوكُمْ ) * يا باز گردانند شما را * ( فِي مِلَّتِهِمْ ) * در كيش خويش و گويند اهل كهف اول بر دين ايشان بودند * ( وَلَنْ تُفْلِحُوا إِذاً ) * و رستگارى نيابند در آن وقت كه بدين ايشان درائيد و روى نجات نيابيد * ( أَبَداً ) * هرگز يعنى پيوسته در عذاب باشند اگر گويند كسى را كه به اكراه بر اظهار كفر دارند همان مؤمنست و رستگارى و قصورى و خللى در اعتقاد او واقع نميشود پس چگونه صحيح باشد تفريع * ( وَلَنْ تُفْلِحُوا إِذاً أَبَداً ) * بر آن گوئيم مراد اينست كه شما را باز گردانند بدين خود به استدعا نه باكراه و نيز ميتواند بود كه در آن وقت جايز نبوده باشد تقيه كردن در اظهار كفر القصه تمليخا كه اعقل ايشان بود وصيتها قبول كرده به شهر در آمد و بر تفصيلى كه مذكور شد بدروازه رسيد و اوضاع شهر را متغير ديد و چون به شهر در آمد و بازار و محلات و اشكال و الوان مردمان بر نمطى ديگر يافت حيرت بر او غلبه كرد بدر دكان خبازى آمد و درم به او داد و چون خباز درهم طغيانوس ديد تصور كرد كه گنجى يافته آن را به اهل بازار نمود و بيك لحظه خبر به حاكم رسيد او را طلبيد و تهديد كرد وى ملجا شد و قصهء خود را تقرير نمود حاكم با اكثر اهل شهر بغار توجه نموده جوانان را ديد بارويهاى تازه و جامهاى نو متحير فرو ماند و لوح كه بر در غار نوشته بودند مطالعه كرد و تحير او بيشتر شد و به اين آيه تيقن ايشان ببعث زيادت گشت كما قال * ( وَكَذلِكَ ) * و هم چنان كه ايشان را بيدار كرديم به جهت زيادتى بصيرت ايشان * ( أَعْثَرْنا عَلَيْهِمْ ) * مطلع گردانيديم تندروس و قوم او را بديشان * ( لِيَعْلَمُوا ) * تا بدانند به عين اليقين * ( أَنَّ وَعْدَ اللَّه ) * آنكه وعده خدا ببعث و حشر * ( حَقٌّ ) * راست و درست است چه خواب و انتباه ايشان به آن هيئت و كيفيت مشابهتى تمام دارد بموت و بعث * ( وَأَنَّ السَّاعَةَ ) * و ديگر تا بدانند كه قيامت * ( لا رَيْبَ فِيها ) * هيچ شكى نيست در امكان وقوع آنچه آن كس كه قادر است بر توفية نفوس ايشان و نگه داشتن و ابدان ايشان مدت سيصد و نه سال از تحلل و تفتت و ارسال ارواح كردن بدان و بيدار گردانيدن هر آينه قادر خواهد بود كه توفيه نفوس همه مردمان كند و آنها را نگه دارد تا وقتى كه حشر ابدان ايشان كند و نفوس را بر آن رد كند و قوله * ( إِذْ يَتَنازَعُونَ ) * ظرف اعثرنا است يعنى مطلع ساختيم قوم تندروس را بر حال اصحاب كهف وقتى كه نزاع مىكردند * ( بَيْنَهُمْ ) * ميان يكديگر * ( أَمْرَهُمْ ) * امر دين خود را به اينكه بعضى مىگفتند كه حشر مخصوص است بارواح مجرده و برخى قايل\r\n","description":"","footnote":"","page_name":" 331 ","page_number":331},
  {"content":"\r\nبودند بحشر روح و جسد با يكديگر پس بديدن ايشان ظاهر شد كه روح و جسد با هم مبعوث خواهند شد و گويند مراد آنست كه چون اصحاب كهف بار دوم دعا كردند و در مضاجع خود بخفتند و حق تعالى ارواح ايشان را قبض كرد قوم تندروس نزاع كردند در آنكه ايشان مردند جمعى گفتند در خواب رفتند هم چنان كه اول بار و طايفهء گفتند كه بر ايشان بناها بايد ساخت هم چنان كه در مقابر و مشاهد تا مردمان آنجا وطن سازند آرام گيرند و ديهى در آنجا پيدا شود و اينها كافران بودند كه گفتند كه ايشان از مااند بر ايشان صومعه بنا كنيم و مسلمانان گفتند كه اينجا مسجدى بايد ساخت تا مردمان در آن به نماز و طاعت مشغول شوند كما قال * ( فَقالُوا ابْنُوا عَلَيْهِمْ ) * پس گفتند بنا نهيد بر ايشان * ( بُنْياناً ) * ديوارى كه از چشم مردم پوشيده شود يا بدان بنا موضع ايشان را بشناسند * ( رَبُّهُمْ ) * پروردگار ايشان * ( أَعْلَمُ بِهِمْ ) * داناتر است به كار ايشان از جمعى كه منازعه مىكنند در باب ايشان اين جمله معترضه ايست از حقتعالى بر خوض كنندگان در امر ايشان و يا از متنازعان آن زمان و يا از متنازعان عهد رسول ( ص ) در باب ايشان * ( قالَ الَّذِينَ غَلَبُوا ) * گفتند آنان كه غالب شدند * ( عَلى أَمْرِهِمْ ) * بر دين ايشان يعنى آن جماعت كه بحشر اجساد قايل بودند گفتند * ( لَنَتَّخِذَنَّ عَلَيْهِمْ مَسْجِداً ) * هر آينه فرا گيريم بر ايشان\r\nمسجدى را كه مردمان در آن نماز گذارند اين دالست بر كثرت مسلمانان در آن زمان و قوت مقاومت منازعت ايشان با كافران بعد از متنازعان عهد حضرت رسالت ( ص ) در اصحاب كهف ميفرمايد كه * ( سَيَقُولُونَ ) * زود باشد كه گويند يهود يا يعقوبيه يا نصاراى نجران كه اصحاب كهف * ( ثَلاثَةٌ ) * سه تن بودند * ( رابِعُهُمْ كَلْبُهُمْ ) * چهارم ايشان سگ ايشان بود * ( وَيَقُولُونَ ) * و گويند نسطوريه از ترسايان * ( خَمْسَةٌ ) * كه پنج تن بودند * ( سادِسُهُمْ كَلْبُهُمْ ) * ششم ايشان سگ ايشان * ( رَجْماً ) * مىاندازند اين سخن را * ( بِالْغَيْبِ ) * انداختنى بپوشيدگى يعنى گفتاريست كه بپندار يا اختراع خود ميگويند و اصلا بر آن اطلاع ندارند * ( وَيَقُولُونَ ) * و گويند مسلمانان باخبار رسول ( ص ) از جبرئيل * ( سَبْعَةٌ ) * هفتاند * ( وَثامِنُهُمْ كَلْبُهُمْ ) * و هشتم ايشان سگ ايشان حقتعالى قبل از وقوع اين تنازع اصحاب رسول خود را به آن خبر داد تا يقين ايشان زياده شود و بعد از آن وفد نجران آمدند و حديث عيسى و اصحاب الكهف در ميان آوردند و مهتر ايشان دو كس بودند يكى سيد نام داشت و ديگرى عاقب سيد كه نسطورى بود بر زعم خود گفت سه كس بودند چهارم ايشان سگ ايشان و عاقبت به ظن خود گفت پنج بودند ششم\r\n","description":"","footnote":"","page_name":" 332 ","page_number":332},
  {"content":"\r\nايشان كلب ايشان و اهل اسلام گفتند كه هفت تن بودند هشتم ايشان سگ ايشان عبد المسيح كه اينقول بشنيد گفت ظاهر آنست كه قول اهل اسلام صحيح باشد و حقتعالى هم چنان كه اشاره ببطلان هر دو قول اول كرد بقوله رجما بالغيب ايماء بصدق قول مسلمانان كرد بقوله * ( قُلْ ) * بگو اى محمد ( ص ) * ( رَبِّي أَعْلَمُ بِعِدَّتِهِمْ ) * آفريدگار من داناتر است بشمار ايشان * ( ما يَعْلَمُهُمْ ) * نمىداند شمار ايشان * ( إِلَّا قَلِيلٌ ) * مگر اندكى از آدميان كه پيغمبر ( ص ) است و اصحاب او در كشاف گفته كه رجما بالغيب بعد از هر دو قول اول و ذكر * ( قُلْ رَبِّي أَعْلَمُ بِعِدَّتِهِمْ ما يَعْلَمُهُمْ إِلَّا قَلِيلٌ ) * دالست بر بطلان هر دو قول اول و صدق قول ثالث و عدم ايراد قول رابع در اين محل دليلست بر انحصار اقوال طوايف در اقوال ثلاثه و اصل نيز نافى آنست و واو داخله در جمله ثالثه و اويست كه داخل مىشود بر جمله كه صفت نكرده باشد هم چنان كه داخل مىشود بر جمله كه حال باشد از معرفت كقولك جاءني رجل و معه اخر و مررت بزيد و فى يده سيف و منه قوله تعالى وَما أَهْلَكْنا مِنْ قَرْيَةٍ إِلَّا وَلَها كِتابٌ مَعْلُومٌ و فايده اين واو توكيد لصوق صفت است بموصوف و دلالت بر آنكه اتصاف موصوف بصفت امريست ثابت و مستقر و چون قول ثالث بر وجه ثبات علم و طمانينه نفس واقع شده نه يظن و گمان از اين جهت اين واو در آن واقع شده و در اول و ثانى واقع نگشته از ابن عباس نقلست كه ( انا من ذلك القليل ) و از امير المؤمنين ( ع ) منقولست كه اصحاب كهف هشت تن بودند و اسماء اين است كه تمليخا و مكشلينا و مشلينيا اينها اصحاب دست راست پادشاه آن عصر بودند مرنوش و برنوش و شادنوش و اينها اصحاب دست چپ او بودند و هفتم مرطونس كه راعى بود و اسم كلب قطمير و روايات ديگر در اسامى ايشان هست اما به صحت نرسيده و گويند اقوال ثلاثه از آن اهل كتابست و مراد بقليل بعضى از اهل كتابند كه از روى علم خبر مىدادند بعدد اصحاب كهف و اين قوليست مرجوح و از ابن عباس نقلست كه هر كه نامهاى اصحاب كهف را با خود داشته باشد از خوف و ترس ايمن گردد و اگر در جايى آتش افتاده باشد اين نامها را در خرقه نويسند و در آن آتش اندازند باذن حق تعالى آتش فرو نشيند و اگر اطفال در گهواره گريه كنند و آرام نيابند بنويسند و در زير سر ايشان بنهند آرام يابند و اگر بر چوب پاره بنويسند و در ميان زرع نصب كنند آن زراعت از آفات محفوظ ماند اگر كسى خواهد نزد پادشاهى رود بنويسد و بر ران راست بندد پادشاه او را گرامى دارد و از براى رفع تب سه روزه و صداع و حصول غنا و جاه نيز بر ران راست بندد و از براى عسر ولادت بر ران چپ بندند دشوارى بر آن آسان گردد و ركوب در كشتى و نجات از قتل همچنين بران چپ بندد خلاصى يابند بفرمان حقتعالى بعد از بيان تعداد اصحاب كهف ميفرمايد كه چون بطريق وحى بر تو واضح شده كه اصحاب\r\nكهف چند\r\n","description":"","footnote":"","page_name":" 333 ","page_number":333},
  {"content":"\r\nكسند * ( فَلا تُمارِ ) * جدال مكن * ( فِيهِمْ ) * در شان ايشان يعنى اصحاب الكهف اگر از اهل كتابين جدال كنند * ( إِلَّا مِراءً ظاهِراً ) * مگر جدالى ظاهر يعنى تعمق منما در مجادله و بر ايشان خوان آنچه در قرآنست و بر دو تجهيل ايشان مجادله مكن * ( وَلا تَسْتَفْتِ ) * و فتوى مجو يعنى مپرس * ( فِيهِمْ ) * در شأن ايشان * ( ثامِنُهُمْ ) * از اهل كتاب * ( أَحَداً ) * هيچ يك را چه بطريق وحى تو به آن عالم شده و ايشان آنچه مىگويند بر وجه تلقى و رجم غيب مىگويند و اصلا به آن علم ندارند در آية دليل است بر آنكه مجادله به حق جايز است و بباطل جايز نيست در مجمع گفته كه خطاب به حضرت است و مراد امتاند زيرا كه آن حضرت بسبب وحى واثق بود و احتياج نداشت كه آن را از اهل كتاب معلوم كند آورده‌اند كه چون اهل مكه بتعليم يهود مدينه سؤالات ثلاثهء مذكوره در سورة الاسراء از سيد انبياء ( ص ) پرسيدند حضرت چون كه بدون وحى جواب نتوانست گفت به گمان آنكه جبرئيل امروز يا فردا بيايد از او استفسار نمايد فرمود فردا بيائيد تا شما را خبر كنم و نگفت انشاء اللَّه پانزده روز يا كم و بيش وحى نيامد قريش طعنه آغاز كردند كه خدا محمد ( ص ) را وا گذاشت و دشمن گرفت غبار ملال بر مرات دل بيغل آن حضرت نشست جبرئيل بر آن حضرت نازل شد فرمود اى جبرئيل در اين چند روز كجا بودى كه من بسيار مشتاق تو بودم جواب داد كه يا رسول اللَّه اشتياق من از تو بيشتر بود اما حكم الهى نبود كه من به تو نازل شوم و آيهء وَما نَتَنَزَّلُ إِلَّا بِأَمْرِ رَبِّكَ بر او خواند و بعد از آن اين آيه آمد كه * ( وَلا تَقُولَنَّ لِشَيْءٍ ) * و مگو مر چيزى را يعنى كارى را كه قصد دارى * ( إِنِّي فاعِلٌ ذلِكَ ) * بدرستى كه من كننده‌ام آن را * ( غَداً ) * فردا * ( إِلَّا أَنْ يَشاءَ اللَّه ) * مگر آنكه خداى خواهد يعنى بگوى كه اگر خواهر خداى من آن را بكنم حقتعالى در اين آيت بر وجه تاديب و ندب پيغمبر خود را نهى فرموده كه گويد ( انى فاعل شيئا غدا ) مگر كه آن را مقيد سازد بمشيت اللَّه يعنى گويد انشاء اللَّه و اين تاديب است از او سبحانه مر بندگان را و تعليم ايشان كه حكم جزم نكنند در مستقل زمان تا مظنه كذب يا حنث نشود اگر به جهت مانعى آن فعل نتوانند كرد و اين استثنا است از نهى اى ( و لا تقولن لاجل شيء تعزم عليه انى فاعله فيما يستقبله الا بان يشاء اللَّه ) اى متلبسا بمشية قائلا ان شاء اللَّه وقت ان يشاء اللَّه و بدانكه در عرف فقها اين را استثناء به مشيت گويند و او را در يمين و غير آن از عقود اثرى نيست و در مدت ذكر آن بعد از صيغه خلافست بعضى گفته‌اند كه ما دام كه عاقد از جاى خود برنخاسته باشد و از ابن عباس نقلست تا مدت يك سال و مذهب معتمد آنست كه ما دام كه متصل باشد يا در حكم متصل و اگر نه لازم آيد كه هيچ عقدى از عقود منعقد نشود چه لازم مىآيد كه عاقد در هر وقتى از اوقات عمر خود كه اين يك كلمه بگويد عقد او فاسد باشد پس بنا بر اين اقرار و طلاق و\r\n","description":"","footnote":"","page_name":" 334 ","page_number":334},
  {"content":"\r\nعناق و امثال آن از عقود هميشه متزلزل باشد و متقرر نشود و بر هر تقدير نهى مذكور نسبت به حضرت رسالت ( ص ) نيز نهى است نه فرضى و بعد از نهى حضرت از ترك ندب ميفرمايد كه * ( وَاذْكُرْ رَبَّكَ ) * و ياد كن مشيت پروردگار خود را يعنى بگو بعد از تذكر انشاء اللَّه * ( إِذا نَسِيتَ ) * چون فراموش كنى آن را و بخواطر تو نرسد كه آن را بعد از كلام بگويى در مجمع گفته كه يك قول آنست كه اين متصل بما قبل است و بنا بر اين تفسير آن به چند وجه كرده‌اند يكى آنكه چون استثناء را فراموش كنى و بعد از آن متذكر شوى بگوى انشاء اللَّه و اگر چه بعد از روزى يا ماهى يا سالى باشد و اين قول ابن عباس است و مروى از ائمه عليهم السلام و ممكن است كه در توجيه اين بگوئيم كه چون ناسى بعد از نسيان ذكر استثنا كند ثواب مستثنى او را حاصل شود اگر چه استثنا مؤثر نباشد در كلام سابق كه اين از او منفصل شده پس اگر اين مستثنى باشد از\r\nعقودى كه منفصل از او بوده باشد عرفا عقود مذكوره منعقد باشد و اگر ايمان باشد موجب حنث و كفاره باشد دوم آنكه معنى آنست كه ذكر انشاء اللَّه كن بعد از تذكر ما دام كه از مجلس بر نخواسته و اين قول حسن و مجاهد است سيم ذكر استثنا كن بعد از تذكر ما دام كه كلام تو منقطع نشده باشد عرفا و اين وجه اوجه است و در انوار گفته كه نزد بعضى معنى آنست كه چون متذكر استثناء شوى بعد از نسيان بتسبيح و استغفار مشغول شو و قول ديگر آنست كه كلام مستانف است غير متعلق بما قبل و اين قول را نيز به چند وجه تنزيل كرده‌اند يكى آنكه چون نماز را فراموش كنى و متذكر آن شوى به آن قيام نما و اين قول ضحاكست و سدى دوم چون ترك كنى بعضى از آنچه بر تو لازمست ذكر عقاب پروردگار خود كن تا معين تو باشد بر تدارك ما فات و بيان تفاصيل ذكر كلمه مشيت بعد از عقود شرعيه و تراخى و عدم آن و صحت و بطلان عقود به آن در كتب مبسوطه فقهيه مذكور است و چون بدلايل عقليه ثابت شده كه سهو و نسيان بر انبياء روا نيست پس ظاهر خطاب به آن حضرتست و مراد امت وىاند و گويند معنى آنست كه ياد كن پروردگار خود را وقتى كه غير او را فراموش كرده باشى ( و نعم ما قيل ) بيت\r\n\r\nيعنى كه بگو ذكر مرا از دل و جان\r\nآن گه كه فراموش كنى هر دو جهان\r\n\r\n* ( وَقُلْ عَسى ) * و بگو شايد * ( أَنْ يَهْدِيَنِ ) * آنكه دلالت كند مرا * ( رَبِّي ) * پروردگار من * ( لأَقْرَبَ ) * مر آن چيزى را كه نزديكتر است * ( مِنْ هذا ) * از شان اصحاب كهف كه ميپرسيد * ( رَشَداً ) * از روى صواب يعنى بدهد به من آيات و دلالات كه دلالة آن بر نبوت من اقرب و اوضح از قصه اصحاب كهف باشد و آن آيات اخبار حقتعالى بود آن حضرت از قصص انبياء كه بعد عهد بود ميان وى و ايشان و از اخبار و حوادث نازله در اعصار مستقبله تا قيام ساعت بعد از آن از مقدار لبث اصحاب كهف خبر ميفرمايد يقوله * ( وَلَبِثُوا ) * و درنگ كردند جوانان * ( فِي كَهْفِهِمْ ) * در\r\n","description":"","footnote":"","page_name":" 335 ","page_number":335},
  {"content":"\r\nغار خود وقتى كه در خواب بودند * ( ثَلاثَ مِائَةٍ سِنِينَ ) * سيصد سال * ( وَازْدَادُوا تِسْعاً ) * و زياده كردند و افزودند نه سال ديگر يعنى از حين دخول ايشان در غار تا هنگام بيدار شدن ايشان در زمان تند روس سيصد و نه سال گذشته بود در لباب آورده كه سيصد سال شمسى بود و نه سال بر او افزودند تا سال قمرى شده چه تفاوت بين السنين در هر سالى قريب يازده روز است و از روى تحقيق سيصد سال شمسى سيصد و نه سال قمرى و دو ماه و نوزده روز باشد مرويست كه يهودى از امير المؤمنين ( ع ) مدت لبث اصحاب كهف سؤال كرد آن حضرت وى را خبر داد به آنچه در قرآن واقع شده يهودى گفت مادر كتاب خود سيصد سال يافته‌ايم فرمود كه آنچه من گفتم سال قمريست و آنچه شما مىگوييد سال شمسى و در خبر است كه ترسايان گفتند كه ما سيصد سال دانيم و نه را نشناسيم حقتعالى فرمود كه * ( قُلِ اللَّه ) * بگو اى محمد ص كه خداى * ( أَعْلَمُ بِما لَبِثُوا ) * داناتر است به مقدارى كه درنگ كردند نزد قتاده آنست كه قول اول سخن اهل نجرانست كه اگر چنين نباشد آية * ( قُلِ اللَّه أَعْلَمُ ) * بيمعنى باشد چه اول قطع است و دويم ابهام و اصح آنست كه قول حقتعالى است و خبر است از مدت مقام ايشان در غار و اما قوله * ( قُلِ اللَّه أَعْلَمُ بِما لَبِثُوا ) * جهت رد يهود است كه انكار زيادتى ميكردند و مؤيد اينست كه حقتعالى انزال آيه فرموده و جهت استدلال بر عجيب قدرت آيات باهره خود و اين قول تمام نميشود مگر بعد از معرفت مدت لبث ايشان پس مراد بقوله * ( قُلِ اللَّه أَعْلَمُ بِما لَبِثُوا ) * بعد از بيان مدت لبث ايشان ابطال قول اهل كتابست و اختلاف ايشان در مدت لبث ايشان پس تقدير آنست كه ( قل يا محمد اللَّه اعلم به مدت لبثهم و قد اخبر بها فخذوا بما اخبر اللَّه تعالى و دعوا قول اهل الكتاب فهو اعلم بذلك منهم ) * ( لَه غَيْبُ السَّماواتِ وَالأَرْضِ ) * مرو راست پوشيد هاى آسمانها و زمينها يعنى همه مخفيات اهالى آن پس چگونه عالم نباشد به مدت لبث اصحاب كهف * ( أَبْصِرْ بِه ) * چه بينا است خداى بهر موجودى * ( وَأَسْمِعْ ) * و\r\nچه شنواست بهر مسموعى ذكر صيغة تعجب به جهت دلالت است بر آنكه امر او در ادراك خارجست از ادراك سامعين و مبصرين زيرا كه هيچ شيء حاجب او نيست و نزد او همه چيزها يكسانست در احاطه ادراك او به آن از لطيف و كثيف و صغير و كبير و خفى و جلى * ( ما لَهُمْ ) * نيست مر اهل آسمان و زمين را * ( مِنْ دُونِه مِنْ وَلِيٍّ ) * بجز از وى هيچ دوستى كه مستولى امور ايشان بود * ( وَلا يُشْرِكُ ) * و انبازى نميكند خدا * ( فِي حُكْمِه ) * در حكم و قضاى خود كه از آن جمله حكم او است بعدد سال مكث اصحاب الكهف * ( أَحَداً ) * يكى را از موجودات سفلى و علوى * ( وَاتْلُ ما أُوحِيَ ) * و بخوان آنچه وحى كرده شده است * ( إِلَيْكَ ) * بسوى تو * ( مِنْ كِتابِ رَبِّكَ ) * از\r\n","description":"","footnote":"","page_name":" 336 ","page_number":336},
  {"content":"\r\nكتاب پروردگار تو كه قرآنست كه متضمن قصه اصحاب كهف است و غير آن از قصص و احكام و غيرها و التفات مكن بقول كفار مكه كه ميگويند آيت به قرآن غير هذا او بدله * ( لا مُبَدِّلَ ) * هيچ تغيير كننده نيست * ( لِكَلِماتِه ) * مر سخنان او را يعنى هيچكس قادر نيست بر تبديل و تغيير آن * ( وَلَنْ تَجِدَ مِنْ دُونِه ) * و نيابى تو بجز از وى * ( مُلْتَحَداً ) * پناهى كه ملتجى بان شوى در كشاف آورده كه قومى از رؤساى كفر حضرت رسالت ( ص ) را گفتند كه اين پشمينه پوشان بيمقدار را چون صهيب و عمار و خباب و سلمان و ابا ذر رضى اللَّه عنهم كه بوى عرق خرقهاى ايشان ما را متاذى دارد از مجلس خود دور ساز تا ما با تو مجالست كنيم و چون ما كه اشراف عربيم با تو نشينيم لا جرم همه عرب ميل كنند بصحبت تو حضرت به جهت اهتمامى كه در باب اسلام ايشان داشت در خواطر مباركش گذشت كه با ايشان مجالست كند و با اصحاب در وقتى خاص صحبت دارد اين آيه آمد * ( وَاصْبِرْ نَفْسَكَ ) * و باز دارد نفس خود را و شكيبايى كن * ( مَعَ الَّذِينَ يَدْعُونَ رَبَّهُمْ ) * با آنان كه ميپرستند پروردگار خود را * ( بِالْغَداةِ وَالْعَشِيِّ ) * به بام داد و شبانگاه مراد طرفين نهار است يا صلاة فجر و عصر يا جميع اوقات يعنى شب و روز بپرستش حق مشغولاند * ( يُرِيدُونَ وَجْهَه ) * ميخواهند رضاى او را و يا او را ميجويند و جوياى غير او نيستند و نزد بعضى اين آيه مدنيست و سبب نزول آن چنين بوده كه جمعى از مؤلفة القلوب چون عيينة بن حصين و اقرع بن حابس و امثال ايشان گفتند يا رسول اللَّه ما اشراف عربيم با سلمان و ابو ذر و ساير فقراى مسلمانان همنشينى نتوانيم كرد اگر تو ايشان را دور سازى ما نزديك تو آمده بتعلم احكام شرع قيام نمائيم آيه آمد كه صبر كن بر صحبت درويشان كه در اوقات صبح و شام براى رضاى خدا بپرستش او ميگذرانند * ( وَلا تَعْدُ ) * و بايد كه در نگذرد * ( عَيْناكَ عَنْهُمْ ) * چشمهاى تو از ايشان يعنى بايد كه نظر از ايشان بر ندارى و به غير ايشان التفات نكنى * ( تُرِيدُ زِينَةَ الْحَياةِ الدُّنْيا ) * در حالتى كه به آن نگريستن تو به غير خواهى آرايش زندگانى دنيا را اين حالست از كاف ضمير ببايد دانست كه آن حضرت را صلوات اللَّه عليه هرگز به دنيا و زينت آن ميل نبوده بلكه معنى مراد آنست كه عمل خود را مشابه عمل كسى مكن كه بزينت دنيا مايلست چه مايل به دنيا از فقرا معرض و بر اغنيا مقبل باشد * ( وَلا تُطِعْ ) * و فرمان مبر * ( مَنْ أَغْفَلْنا ) * آن را كه غافل گردانيده‌ايم * ( قَلْبَه ) * دل او را * ( عَنْ ذِكْرِنا ) * از ياد كردن خود و آن كس امية بن خلف بود و اتباع او و يا عيينه و اتباع او كه آن حضرت را بطرد فقرا ميفرمودند حقتعالى فرمود كه ما او را بر طريق تخليه و خذلان و منع لطف و\r\n","description":"","footnote":"","page_name":" 337 ","page_number":337},
  {"content":"\r\nتوفيق غافل گردانيده‌ايم از ياد خود * ( وَاتَّبَعَ ) * و او پيروى كرده است * ( هَواه ) * آرزوهاى خود را اين دال است بر آنكه حقيقت اغفال از فعل حقتعالى نيست بلكه معنى آنست كه اهل عناد به جهت تخليه غافل شده‌اند از ذكر او يا معنى آنست كه فرمان مبر آن را كه ما غفلت را نسبت به او داديم كقولهم ( اكفره اذا نسبه الى الكفر ) و يا ايشان را بر صفت غفلت يافته‌ايم كقولهم اجهلة اى وجدته جاهلا و يا ايشان را غافل نام نهاده‌ايم * ( وَكانَ أَمْرُه ) * و هست كار آن معاند جاحد كه در وادى غفلت و خذلان گرفتار است * ( فُرُطاً ) * پيش افتاده بر حق\r\nدر گذشته از صواب از قتاده نقلست كه فقراء اهل اسلام هفتصد كس بودند كه هميشه در مسجد در ملازمت حضرت رسالت ( ص ) بودند و صنعتى و تجارتى نداشتند و نماز گذاردندى و بتعقيب آن مشغول شده منتظر نماز ديگر بودندى چون اين آيه آمد رسول ( ص ) فرمود كه الحمد للَّه كه در امت كسانى اند كه حقتعالى مرا امر كرده كه چشم خود را از ايشان برندار و با ايشان باش * ( وَقُلِ ) * و بگو مر كسانى را كه تو را از صحبت فقرا منع ميكنند * ( الْحَقُّ ) * قول حق و سخن درست كه قرآنست * ( مِنْ رَبِّكُمْ ) * از نزد پروردگار شما است و من بمضمون آن عمل ميكنم نه به آنچه موافق مقتضاى هواى شما باشد و ميتواند بود كه الحق خبر مبتدا محذوف باشد و من ربكم حال يعنى قرآن حق و صدقست در حالتى كه نازل شده از نزد پروردگار تو * ( فَمَنْ شاءَ ) * پس هر كه خواهد گرويدن بوى * ( فَلْيُؤْمِنْ ) * پس بايد كه بگرود * ( وَمَنْ شاءَ ) * و هر كه خواهد ناگرويدن را * ( فَلْيَكْفُرْ ) * گو مگر و باجماع امت اين امر توعيد و تهديد است نه اجازة و اباحه از ابن عباس مرويست كه امر بمعنى اخبار است يعنى هر كه را خواهد خداى ايمان آرد بوسيله الطاف و توفيق و هر كه را خواهد كافر ماند به جهت تخليه و خذلان و دال بر توعيد و تهديد مذكور است قوله * ( إِنَّا أَعْتَدْنا ) * بدرستى كه ما آماده كرديم * ( لِلظَّالِمِينَ ) * براى ستمكاران يعنى ناگرويدگان * ( ناراً أَحاطَ بِهِمْ ) * آتشى كه گرد در آيد بايشان * ( سُرادِقُها ) * سرا پرده هاى آن تشبيه فرموده آتشى را كه محيط بود بكافران بسراپرده كه مشتمل باشد بر اهالى آن در حديث ابو سعيد خدرى آمده كه سرادق نار چهار ديواريست كه غليظ هر يك از آن چهل ساله راه باشد و آن بگرد كافران در آيد و ابن عباس فرموده كه مراد بسرادق دخان غليظ دوزخ است * ( وَإِنْ يَسْتَغِيثُوا ) * و اگر فرياد خواهى كنند از تشنگى * ( يُغاثُوا بِماءٍ ) * فرياد رسيده شوند بابى * ( كَالْمُهْلِ ) * كه مانند دردى زيت باشد يا مس گداخته يا چرك و ريم دوزخيان كه جوشان باشد چون پس روى ايشان برند * ( يَشْوِي الْوُجُوه ) * بريان كند و بسوزاند\r\n","description":"","footnote":"","page_name":" 338 ","page_number":338},
  {"content":"\r\nرويهاى ايشان را از فرط حرارت اين خبر بعد از خبر است يا حالست از مهل يا از ضمير كاف * ( بِئْسَ الشَّرابُ ) * بد شرابى است مهل * ( وَساءَتْ مُرْتَفَقاً ) * و بد جايى است تكيه گاه ايشان اصل ارتفاق نصب مرفقست در تحت خدو ذكر اين جهت مقابله است بقوله و حسنت مرتفقا و اگر نه اهل دوزخ را متكائى نباشد بلكه مراد از آن مكان و موضعست\r\nاز سعيد بن جبير منقولست كه چون اهل دوزخ گرسنه گردند و از گرسنگى فرياد كنند ايشان را از درخت زقوم ميوه دهند كه چون بخورند گوشت و پوست بر بدن ايشان پخته شود چنانچه پاره هاى گوشت از ايشان با عرق بريزد و بعد از آن تشنگى بر ايشان مستولى شود و چند سال از آن فرياد كنند ايشان را آبى دهند بغايت گرم كه چون نزد دهن برند گوشت روى ايشان در آنجا افتد و بعد از ذكر وعيد در وعد ميفرمايد * ( إِنَّ الَّذِينَ آمَنُوا ) * بدرستى كه آنان كه بگرويدند به خدا و كتاب او و رسول او * ( وَعَمِلُوا الصَّالِحاتِ ) * و كردند كارهاى شايسته * ( إِنَّا لا نُضِيعُ ) * بدرستى كه ما ضايع نگردانيم * ( أَجْرَ مَنْ أَحْسَنَ ) * مزد آن كسى كه نيكوتر است * ( عَمَلًا ) * از روى كردار * ( أُولئِكَ ) * آن گروه مؤمنان و پسنديده گان را * ( لَهُمْ ) * مر ايشانراست * ( جَنَّاتُ عَدْنٍ تَجْرِي ) * بوستانهاى با اقامت يعنى بهشتهاى كه در آن مقيم باشند * ( مِنْ تَحْتِهِمُ الأَنْهارُ ) * ميرود از زير منازل ايشان بامر ايشان جويها * ( يُحَلَّوْنَ فِيها ) * پيرايه بسته شوند در آن بوستانهاى * ( مِنْ أَساوِرَ ) * از دستوانهاى ساخته شده * ( مِنْ ذَهَبٍ ) * از زرد در زاد المسير از ابن جبير نقل مىكند كه هر يك از بهشتيان را سه دستوانه بود يكى از زر و يكى از نقره و ديگرى از لؤلؤ و ياقوت و بدانكه خبر ان اولى ان ثانيه است با آنچه در خبر آنست و راجع محذوفست تقدير اينكه من احسن عملا منهم يا مستغنى عنه است بعموم من احسن عملا يا به جهت آنكه وقوع ظاهر كه من است به اصله در موقع ضمير است زيرا كه اطلاق من احسن عملا بر سبيل حقيقت صحيح نيست مگر بر الَّذِينَ آمَنُوا وَعَمِلُوا الصَّالِحاتِ و يا آن كه خبر ان يحلون فيها است و قوله إِنَّا لا نُضِيعُ أَجْرَ مَنْ أَحْسَنَ عَمَلًا جمله معترضه است و بنا بر اول * ( يُحَلَّوْنَ فِيها ) * جمله مستانفه است براى بيان اجر و من در اساور براى ابتداء است و ثانيه براى بيان و تنگير ذهب جهت تعظيم است و نيز در صفت ايشان ميفرمايد كه * ( وَيَلْبَسُونَ ثِياباً خُضْراً ) * و بپوشند جامهاى سبز * ( مِنْ سُنْدُسٍ ) * از ديباى نازك * ( وَإِسْتَبْرَقٍ ) * و ديباى سطبر فرا خور آرزوى هر يك و اخضر از ثياب جهت آنست كه خضرت احسن الوانست و طراوت آن اكثر و سندس و استبرق به جهت جمع بين النوعين است كه دالست بر اينكه فيها ما تشتهى\r\n","description":"","footnote":"","page_name":" 339 ","page_number":339},
  {"content":"\r\nالانفس و تلذ الاعين * ( مُتَّكِئِينَ فِيها ) * در حالتى كه تكيه زدگان باشند در بهشت * ( عَلَى الأَرائِكِ ) * بر تختها چنان كه عادت متنعمانست * ( نِعْمَ الثَّوابُ ) * نيكو پاداشى است بهشت و نعم آن * ( وَحَسُنَتْ ) * و نيكو است آن تختها * ( مُرْتَفَقاً ) * از روى تكيه گاه يا نيكو است بهشت از روى منزل و آرام گاه بعد از آن براى مطيعان شاكر و عاصيان ناسپاس بيان مثلى مىكند و ميگويد * ( وَاضْرِبْ لَهُمْ مَثَلًا ) * و بيان كن اى محمد ( ص ) براى مؤمنان و كافران مثلى و آن كدام است * ( رَجُلَيْنِ ) * دو مرد كه برادران بودند از بنى اسرائيل يكى يهودا نام داشت و مؤمن بود و ديگرى قطروس يا قطرس و كافر بود هشت هزار دينار از پدر بديشان به ميراث رسيده بود هر يك چهار هزار تصرف كردند كافر بدان ضياع و عقار و متاع خانه خريد و مؤمن همه را در وجوه خير صرف كرد و از عطاء خراسانى مرويست كه برادر كافر بهزار دينار سراى بخريد برادر مؤمن گفت بار خدايا برادر كافرم در دنيا سرايى را بهزار دينار خريده من از تو در بهشت به هزار دينار سراى ميخرم پس هزار دينار به صدقه داد برادرش به هزار دينار ديگر يراق و اسباب خانه بخريد او گفت منهم هزار دينار خرج اسباب سراى آخرت كنم و آن را تصدق كرد برادرش هزار ديگر ضياع و آب و زمين بخريد او گفت من هم باغ و بستان بهشت بخرم و آن را نيز صدقه نموده برادرش هزار ديگر زنى بخواست وى گفت من هزار ديگر حورى از بهشت ابتياع كنم پس هر چه داشت در راه خدا صرفكرد و حقتعالى از مال حال ايشان خبر ميدهد كه * ( جَعَلْنا لأَحَدِهِما ) * داديم هر يك را از ايشان يعنى قطرس را * ( جَنَّتَيْنِ مِنْ أَعْنابٍ ) * دو بوستان از تاكهاى انگور * ( وَحَفَفْناهُما بِنَخْلٍ ) * و محفوف گردانيديم آن را بخرما بنان يعنى درخت خرما گرداگرد آن در آورديم * ( وَجَعَلْنا بَيْنَهُما ) * و پيدا كرديم ميان آن دو باغ * ( زَرْعاً ) * كشتزارى تا آن موضع جامع اقوات\r\nو فواكه باشد و متواصل العمارة بشكلى نيكو و ترتيبى تمام * ( كِلْتَا الْجَنَّتَيْنِ ) * آن دو باغ است * ( آتَتْ أُكُلَها ) * بدادى ميوه و محصول خود را بتمامى افراد ضمير جهت افراد كلتا است * ( وَلَمْ تَظْلِمْ ) * و ستم نكردى يعنى كم نساختى * ( مِنْه شَيْئاً ) * از ميوه معهود چيزى را يعنى بر خلاف عادت كه ميوه سالى تمام آيد و سالى ناقص هميشه ميوه آن باغها تمام آمدى و كم و كاست در آن راه نيافتى * ( وَفَجَّرْنا ) * و روان كرديم * ( خِلالَهُما نَهَراً ) * ميان هر دو بوستان جوى آب تا شرب آن دائمى باشد * ( وَكانَ لَه ) * و بود مر آن كافر را * ( ثَمَرٌ ) * همه ميوه ها يعنى غير از انگور و خرما ميوه ها داشت\r\n","description":"","footnote":"","page_name":" 340 ","page_number":340},
  {"content":"\r\nو اختصاص آنها بذكر جهت غالبيت آن بود آورده‌اند كه يهودا محتاج شد و رجوع ببرادر نموده از او در معيشت توقع مساعدتى كرد قطروس گفت از من و تو برابر بود من اينهمه باغ و متاع پيدا كرده‌ام و غلامان و خادمان دارم تو چرا تنگدست و پريشان و بدين حالى يهودا گفت اى برادر تو بدان مالها متاع دينى خريدى من بوستان بهشت خريدم تو سراى دنيا ساختى و من به آن خانهء جنت خريدم تو كدخدا شدى و من مهر حور العين دادم تو غلام و كنيزك را جمع كردى و من طلب ولدان و غلمان كردم قطروس او را ملامت كردن آغاز كرد و گفت زر نقد را بوعده نسيه از دست دادى و خود را خوار و محتاج گردانيدى * ( فَقالَ ) * پس گفت قطروس * ( لِصاحِبِه ) * مر يار خود را يعنى برادر خود را يهود * ( وَهُوَ يُحاوِرُه ) * در حالتى كه او مجادله ميكرد با او و سخن را باز ميگردانيد يعنى اين ميگفت و او جواب ميداد پس كافر گفت * ( أَنَا أَكْثَرُ مِنْكَ ) * من بيشتر از تو * ( مالًا ) * از جهة مال * ( وَأَعَزُّ نَفَراً ) * و عزيزترم از قبل او در خدم و حشم پس دست يهودا گرفت * ( وَدَخَلَ جَنَّتَه ) * و در آمد بباغ خود * ( وَهُوَ ظالِمٌ لِنَفْسِه ) * و حال آنكه ستم كننده بود بر تن خود بعجب و مفاخرت بدانكه افراد جنت بجهة آنست كه مراد از او آن چيزيست كه جنت او بود و متمتع بود به آن از دنيا تا تنبيه باشد بر آنكه غير از آن جنت او را نخواهد بود و حظى وى را نباشد در جنتى كه متقيان به آن موعودند و يا به جهت اتصال هر يك از جنت او به ديگرى و يا بجهة آنكه دخول او در هر يك يك بوده القصه با برادر در آن در آمده از روى محبت دنيا * ( قالَ ما أَظُنُّ ) * گفت گمان نميبرم * ( أَنْ تَبِيدَ ) * آنكه فانى شود و بسر آيد و نابود گردد * ( هذِه أَبَداً ) * اين بوستان من هرگز يا مظنهء من نيست كه اين دنيا بسرى و فانى شود و اين به جهت فرط غفلت و تمادى اغترار او بود * ( وَما أَظُنُّ السَّاعَةَ ) * و گمان نميبرم قيامت را * ( قائِمَةً ) * آينده * ( وَلَئِنْ رُدِدْتُ ) * و اگر باز گردانيده شوم بزعم تو * ( إِلى رَبِّي ) * بسوى پروردگار خود چنان كه تو مىگويى و مرا بر انگيزاند * ( لأَجِدَنَّ ) * به خدا كه يابم * ( خَيْراً مِنْها ) * بهتر از اين بوستانها * ( مُنْقَلَباً ) * جاى بازگشتن يعنى استحقاق من مقتضى آنست كه فردا بهشت به من دهند چنانچه امروز از اين باغ به من داده پس قسم او بر اين جهت اعتقاد او بود به آنكه آنچه در دنيا به او داده جهت استحقاق ذاتى او است به آن پس بجهة اين فردا او را بهشت بدهد * ( قالَ لَه ) * گفت مر قطر و سرا * ( صاحِبُه ) * يار او يهودا * ( وَهُوَ يُحاوِرُه ) * و حال آنكه او جدال ميكرد با او * ( أَ كَفَرْتَ ) * آيا كافر شدى بانكار بعث و تردد در آن * ( بِالَّذِي خَلَقَكَ ) *\r\n","description":"","footnote":"","page_name":" 341 ","page_number":341},
  {"content":"\r\nبآنكس كه بيافريد تو را * ( مِنْ تُرابٍ ) * از خاك يعنى پدر تو را كه اصل مادهء تست از آن آفريد يا خود مادهء اصل تو را از آن خلق كرده * ( ثُمَّ مِنْ نُطْفَةٍ ) * پس از نطفه كه مادهء قريبه تست * ( ثُمَّ سَوَّاكَ ) * پس تو را راستكرد باستقامت قامت * ( رَجُلًا ) * مردى يعنى آدمى به حد رجال رسيده كفر او را ببعث مثل كفر او گردانيده است به خدا به جهت آنكه منشا آن شك وى بود در كمال قدرت خدا و لهذا مرتب ساخت انكار او را بر خلق او از تراب چه هر كه قادر باشد ببدء خلق او از تراب هر آينه قادر خواهد بود به آنكه او را از آن اعاده كند * ( لكِنَّا ) * اصل لكنا لكن انا است كه حذف همزه شده يعنى ليكن من ميگويم كه\r\n* ( هُوَ اللَّه ) * او است خداوند به حق كه * ( رَبِّي ) * پروردگار تو و آفريدگار من است از خاك و نطفه * ( وَلا أُشْرِكُ ) * و انباز نميگردانم * ( بِرَبِّي أَحَداً ) * به خداوند خود هيچ كس را * ( وَلَوْ لا إِذْ دَخَلْتَ ) * و چرا چون كه در آمدى * ( جَنَّتَكَ ) * ببوستان خود * ( قُلْتَ ما شاءَ اللَّه ) * نگفتى كه آنچه خدا خواهد چنان شود و يا امر و شان آن چيزيست كه خدا خواهد بنا بر اول مبتدائيست خبر محذوف و بنا بر ثانى بر عكس آن مراد آنست كه چرا بجاى آنچه گفتى كه هرگز زوال به اين باغ من نرسد نگفتى كه اگر خدا خواهد فانى گرداند و چرا قايل به اين نشدى كه * ( لا قُوَّةَ إِلَّا بِاللَّه ) * نيست قوة هيچكس مگر به خدا يعنى بايستى كه بعجز خود اعتراف كردى و دانستى كه آنچه تو راست از عمارت و باغ و تدبير امر آن بمددكارى لطف حضرت بارى است انس بن مالك روايت مىكند از رسول ( ص ) كه هر كه چيزى را بيند كه آن در چشم او نيكو آيد بگويد كه * ( ما شاءَ اللَّه لا قُوَّةَ إِلَّا بِاللَّه ) * چشم بد بدان نرسد هشام ابن سالم و ابان بن عثمان از صادق ( ع ) روايت كرده‌اند كه آن حضرت فرمود كه عجب دارم از كسى كه خايف باشد از چيزى و ملتجى نشود بگفتار حَسْبُنَا اللَّه وَنِعْمَ الْوَكِيلُ چه حقتعالى در عقب اينفرمود كه فَانْقَلَبُوا بِنِعْمَةٍ مِنَ اللَّه وَفَضْلٍ لَمْ يَمْسَسْهُمْ سُوءٌ عجب دارم از شخصى كه غمگين شود و متوسل نشود به كلمه طيبهء لا إِله إِلَّا أَنْتَ سُبْحانَكَ إِنِّي كُنْتُ مِنَ الظَّالِمِينَ چه حقتعالى در عقب آن ميفرمايد كه وَنَجَّيْناه مِنَ الْغَمِّ وَكَذلِكَ نُنْجِي الْمُؤْمِنِينَ و تعجب ميكنم از كسى كه خواهند كه مكرى به او رسانند و او نگويد أُفَوِّضُ أَمْرِي إِلَى اللَّه إِنَّ اللَّه بَصِيرٌ بِالْعِبادِ تا از مكر ايمن شود زيرا كه حقتعالى در عقب آن فرموده كه فَوَقاه اللَّه سَيِّئاتِ ما مَكَرُوا و عجب دارم از كسى كه ارادهء دنيا و زينت آن را داشته باشد چرا نگويد ما شاء اللَّه لا قوة الا باللَّه چه بعد از اين مذكور است كه فعسى ربى ان يؤتين خيرا الخ و عسى از خدا بمعنى وجوب است القصه يهودا بر وجه جارى خود و تهديد قطروس گفت كه * ( إِنْ تَرَنِ أَنَا ) * اگر\r\n","description":"","footnote":"","page_name":" 342 ","page_number":342},
  {"content":"\r\nمىبينى مرا * ( أَقَلَّ مِنْكَ ) * كمتر از خود * ( مالًا وَوَلَداً ) * از روى مال و فرزند\r\n* ( فَعَسى رَبِّي أَنْ يُؤْتِيَنِ ) * پس شايد آنكه بدهد مرا پروردگار من بوستانى در دنيا يا آخرت به جهت ايمان من * ( خَيْراً مِنْ جَنَّتِكَ ) * كه بهتر از بوستان تو باشد در دنيا * ( وَيُرْسِلَ عَلَيْها ) * و فرو فرستد بر بوستان تو * ( حُسْباناً ) * صاعقه ها * ( مِنَ السَّماءِ ) * از آسمان و اينجمع حسبانه است بمعنى صاعقه يعنى صاعقه ها را بر باغ تو نازل سازد * ( فَتُصْبِحَ ) * پس گردد بوستان تو * ( صَعِيداً ) * زمين هامون زُلَفاً بىگياه كه پاى بر او بلغزد يعنى خاك ساده كه بر او نبات نباشد * ( أَوْ يُصْبِحَ ماؤُها غَوْراً ) * يا گردد اب بوستان فرو رفته در زمين * ( فَلَنْ تَسْتَطِيعَ لَه ) * پس نتوانى تو مر آن آب بر زمين فرو رفته را * ( طَلَباً ) * جستنى يعنى طلب آن آب مقدور تو نبود پس يافتن و بجوى باز بدر آوردن خود چگونه تواند بود حق سبحانه سخن آن مؤمن را راستگردانيد و عذاب اهلاك و استيصال بدان باغ فرستاد * ( وَأُحِيطَ ) * و احاطه كرده و فرا گرفته شد عذاب الهى * ( بِثَمَرِه ) * بميوهء باغ آن كافر و تباه شد يعنى جميع اثمار و اشجار و حرث آن به اين وجه كه آتشى از آسمان نازل شد و جميع باغ او را بسوخت و خراب كرد هر بنا و عمارتى كه در آن باغ بود * ( فَأَصْبَحَ ) * پس بام داد كرد قطروس و آن حال را مشاهده كرد * ( يُقَلِّبُ كَفَّيْه ) * ميگردانيد هر دو كف خود را يعنى از روى حسرت كف بر كف ميزد و پشيمانى مىخورد * ( عَلى ما أَنْفَقَ فِيها ) * بر آن چيزى كه خرج كرده بود در عمارت آن * ( وَهِيَ خاوِيَةٌ ) * و حال آنكه بناهاى آن باغ افتاده بود * ( عَلى عُرُوشِها ) * بر سقفهاى خود يعنى اول سقوف افتاده و بعد از آن ديوارهاى آن در روى افتاده يا چفته كه بسته بود بيفتاد و آن گاه تاكها بر وى فرود ماند و بهر تقدير چون قطروس مشاهده آن عذاب ميكرد دست بر كف ميزد * ( وَيَقُولُ يا لَيْتَنِي ) * و مىگفت كاشكى من * ( لَمْ أُشْرِكْ ) * انباز نميگرفتم و شريك نمىساختم * ( بِرَبِّي أَحَداً ) * بپروردگار خود ديگرى را تا بوستان من بسبب شرك من خراب نميشد و ميتواند بود كه اين تمناى وى رجوع بوده باشد از كفر بايمان و يا غرض او از اين ندم بقاى مال دنيوى بوده باشد نه قصد ايمان * ( وَلَمْ تَكُنْ لَه ) * و نبودند مر او را * ( فِئَةٌ يَنْصُرُونَه ) * گروهى كه يارى دهند او را در دفع عذاب از باغ او * ( مِنْ دُونِ اللَّه ) * بجز از خداى\r\n","description":"","footnote":"","page_name":" 343 ","page_number":343},
  {"content":"\r\nكه او بر آن قادر بود و بس * ( وَما كانَ ) * و نبود قطروس * ( مُنْتَصِراً ) * يارى دهنده مر خود را و انتقام كشندهء از خدا * ( هُنالِكَ ) * آنجا يعنى بوقت زوال آن نعمت * ( الْوَلايَةُ لِلَّه ) * نصرت دادن و يارى كردن مر خداى راست و بس * ( الْحَقِّ ) * خدايى كه راست گوى و درست كردار است يعنى در آن وقت هيچكس به نصرت قادر نبود مگر او اين تقرير قوله وَلَمْ تَكُنْ لَه فِئَةٌ يَنْصُرُونَه است و يا معنى آنست كه در وقت قيامت يارى ميدهد او دوستان خود را بر كفره هم چنان كه يارى داد يهوداى مؤمن را بر برادر كافرش و مؤيد اينست قوله * ( هُوَ خَيْرٌ ) * او بهتر است * ( ثَواباً ) * از روى پاداش دادن مر دوستان را از هر كه اميد ثواب از او توان داشت اگر بحسب فرض غير ثواب تواند داد * ( وَخَيْرٌ عُقْباً ) * و بهتر است از جهة عاقبت طاعة مر بنده ترس كار را يعنى او بهترين همه است در عقب طاعت بنده كه جزاى او را به او رساند بعد از آن رسول خود را امر ميفرمايد بضرب مثل براى تزهيد از دنيا و ترغيب در آخرت بقوله * ( وَاضْرِبْ لَهُمْ ) * و بيان كن براى مردمان * ( مَثَلَ الْحَياةِ الدُّنْيا ) * مثل زندگانى ايشان در اينجهان در زينت و سرعت زوال آن و آن مثل * ( كَماءٍ أَنْزَلْناه ) * مانند آبى است كه فرو فرستاديم آن را * ( مِنَ السَّماءِ ) * از جانب آسمان يا از ابر و بنا بر اين معنى كماء خبر مبتداء محذوفست و محتمل است كه ضرب بمعنى تصيير باشد و كماء مفعول ثانى آن باشد يعنى بگردان مثل اينزندگانى را همچه آبى كه فرود آورديم از آسمان * ( فَاخْتَلَطَ بِه ) * پس بياميخت بسبب آن آب * ( نَباتُ الأَرْضِ ) * گياه رسته از زمين يعنى گياههاى زمين به جهت سيرابى در هم پيچيده و از غايت كثرة و تكاثف بر سر يكديگر افتاده و يا آن گياه به آب آميخته شد به اين معنى كه در آب جميع اجزاى آن در آمد و آن را طراوت و نضارت\r\nداد بنا بر اينمعنى حق كلام ( فاختلط بنبات الارض ) است لكن چون كه هر يك از مختلطين موصوف بصفت صاحب خود است معكوس واقع شده جهت مبالغه در كثرة آب و بعد از آنكه آن گياه در هم پيچيده و با طراوت شده * ( فَأَصْبَحَ ) * پس بامداد كرد يعنى روزى ديگر گشت آن گياه تازه و زيبا * ( هَشِيماً ) * خشك گشته و در هم شكسته بمثابه كه از غايت خشكى و شكستگى * ( تَذْرُوه الرِّياحُ ) * پراكنده ميگرداند آن را بادها و از بن بر ميكنند و بهر طرف مىبرند * ( وَكانَ اللَّه ) * و هست خداى * ( عَلى كُلِّ شَيْءٍ ) * بر همه چيز از انشاء و افناء * ( مُقْتَدِراً ) * توانا حاصل كه حق تعالى در اين آيه تشبيه\r\n","description":"","footnote":"","page_name":" 344 ","page_number":344},
  {"content":"\r\nكرده زندگانى دنيا را بگياهى كه به آب باران خمير شود و ببالد و بكمال نمو رسد و وقت آن در آيد كه از آن نفع گيرند ناگاه آب از او منقطع گردد و خشك و بىفايده بماند و همچنين آدمى در دنيا خوش برآيد و با طراوت و با عيش و عشرت و جوانى و كامرانى باشد و با مال بسيار و فرزندان و خدم و حشم بيشمار همهء كارها ساخته و مرادها حاصل گشته ناگاه نعمة او بنقمة مبدل كرد و توانگرى بدرويشى و تندرستى به بيمارى تا در جميع حالات قضيه او منعكس گردد و بعد از آن نامه عمر از عنفوان بپايان رسيده مقتضى اجل در آيد و نهال نهاد آن را بصرصر حوادث اجل خشك سازد و همه خرمنهاى آرزوى او بباد نيستى بر دهد يكى از صلحا گفته وقتى مرا بكوفه شغلى بود بخورنق و سدير بگذشتم سراى نعمان بن منذر ديدم همه خراب شده و چيزى از رسوم و آثار عمارت از او باقى نمانده ساعتى از آن عبرت گرفتم و بر وجه تعجب گفتم ( اين سكانك و اين جبير انك و اين اموالك و اين خدمك از هاتفى ) شنيدم كه گفت ( افناهم حدثان الدهور و الحقب و اهلكهم المصائب و النوب عبد الملك ) ابن عمير روايت كند كه من سر حضرت امام حسين ( ع ) را ديدم در پيش عبيد اللَّه زياد عليه اللعنة نهاده در قصر الاماره كوفه و سر عبيد اللَّه زياد را در پيش مختار و سر مختار را نزد مصعب زبير و سر مصعب پيش عبد الملك مروان و اين همه در مدت دوازده سال ديدم و از حضرت رسالت ( ص ) مرويست كه\r\nما امتلات دار حبرة الا امتلات عبرة\r\nهيچ سرايى از خرمى پر نشد مگر كه از آب چشم پر شد خالد وليد از دختر نعمان بن منذر پرسيد كه آخر نگويى حال شما كه به آن مرتبه كه در نهاية شوكة و عظمة بود چگونه به اينجا رسيد گفت مجمل سخن آنست كه روزى آفتاب بر آمد هيچ رونده و آرمنده نبود كه در خورنق و سدير مگر كه در زير دست ما بود همين كه آفتاب فرو شد چنان شديم كه هر كه ما را ميديد دل او بر ما ميسوخت پس عاقل بايد كه دل بر زندگى دنيا ننهد و بمال و فرزند و خويش و تبار مغرور نگردد كه * ( الْمالُ وَالْبَنُونَ ) * مال و پسران * ( زِينَةُ الْحَياةِ الدُّنْيا ) * آرايش زندگانى دنيااند نه زاد قبر و توشهء معاد چه باندك زمانى نشانه تير تلف و هدف زوال خواهند بود از رسول ( ص ) مرويست كه فرمود كه امت من در دنيا بر سه طبقه باشند اول جماعتى كه در جمع مال رغبت نكنند و در ادخار آن سعى ننمايند و از دنيا بسد رمق اكتفاء كنند و توانگرى آخرت خواهند اينجماعت آنانند كه حقتعالى در بارهء ايشان فرموده كه وَلا خَوْفٌ عَلَيْهِمْ وَلا هُمْ يَحْزَنُونَ طبقه دوم مال دوست دارند و از پاكترين وجهى جمع كنند و در نيكوترين راهى صرف نمايند و با درويشان مواساة كنند و صله رحم را رعاية كنند و در اجتناب از حرام چنان باشند كه سنگ خوردن دوستتر داشته باشند از مال حرام ايشان نيز بعد از حساب ببهشت در آيند طبقه سوم آناناند كه جمع مال دوست دارند و حلال و حرام\r\n","description":"","footnote":"","page_name":" 345 ","page_number":345},
  {"content":"\r\nبا هم مخلوط سازند و در راه حق صرف نكنند ايشان آنانند كه دنيا زمام دلهاى ايشان را بدست گرفته باشد تا آنكه ايشان را بدوزخ كشاند * ( وَالْباقِياتُ الصَّالِحاتُ ) * و كارهاى شايسته پايدار كه ثمرهء آن ابد الاباد باقى ماند * ( خَيْرٌ عِنْدَ رَبِّكَ ) * بهتر است نزد پروردگار تو * ( ثَواباً ) * از روى پاداش عظمى * ( وَخَيْرٌ أَمَلًا ) * و بهتر است از وجه اميدوارى يعنى صاحب اعمال صالحه هر چه اميد ميدارد از حقتعالى در آخرت مىيابد و نزد بعضى علما مراد بباقيات صالحات نمازهاى پنجگانه است و اين قول ابن مسعود و ابن جبير و مسروق و نخعى است و از ابى عبد اللَّه ( ع ) نيز مرويست و گويند كه كلمات خمسه است\r\nاعنى سبحان اللَّه و الحمد للَّه و لا إله الا اللَّه و اللَّه اكبر و لا حول و لا قوة الا باللَّه العلى العظيم\r\nو اينقول مرويست از ابن عباس در روايت عطا و مجاهد و عكرمه ماثور است كه چون بنده اين كلمات بگويد گناه از وى ريزان شود چنان كه برگ از درخت ريزد و نيز از حضرت رسالت ( ص ) روايتست كه فرمود شب معراج ابراهيم ( ص ) مرا گفت امتت را بگو كه در زمين بهشت غرس بنا كنند گفتم غرس بهشت چيست فرمود كه\r\nلا حول و لا قوة الا باللَّه العلى العظيم\r\nو انس نيز از حضرت نبوى ( ص ) روايت كرده كه باقيات صالحات تسبيحات اربعه است و اصحاب ما نيز اين را از ابى عبد اللَّه ( ع ) روايت كرده‌اند و مرويست كه پيغمبر ( ص ) فرمود كه اگر عاجز شويد از قيام ليل و از تعب جهاد بارى عاجز ميشويد از گفتار\r\nسبحان اللَّه و الحمد للَّه و لا إله الا اللَّه و اللَّه اكبر\r\nو بروايت ديگر از ابى عبد اللَّه ( ع ) روايتست كه باقيات صالحات قيام است در شب براى نماز شب و گويند باقيات صالحات كلمات سه گانه اند\r\nلا إله الا اللَّه و استغفر اللَّه و صلى اللَّه على محمد و آله\r\nيا سخنان خوش كه سبب فرح قلوب باشد يا نيات پسنديده كه موجب قبول اعمالاند يا نيات صالحه كه به حكم\r\nهن ستر من النار\r\nسبب خلاصى و الدين باشد قشيرى گفته كه باقيات صالحات هر عمليست كه مشوب بطمع و غرض دنيوى و اخروى نباشد بلكه خالصا لوجه اللَّه باشد تا نتيجه آن ابدا به سمت بقا موسوم تواند بود و در كتاب ابن عقده از ابى عبد اللَّه ( ع ) روايتست كه آن حضرت با حصين بن عبد الرحمن گفت\r\nيا حصين لا تستصغر مودتنا فانها من الباقيات الصالحات حصين گفت يا بن رسول اللَّه ( ص ) ما استصغرها و لكن احمد اللَّه عليها\r\nو شبههء نيست در آنكه قبول جميع اعمال صالحه فرع محبت اهل بيت است و احاديث متواتره صحيحه در اين باب بسيار است و اولى آنست كه مراد بباقيات صالحات جميع طاعات و خيرات باشد بعد از آن بر وجه تهديد ميفرمايد كه * ( وَيَوْمَ نُسَيِّرُ الْجِبالَ ) * و ياد كن روزى را كه برانيم كوه ها را يعنى از بيخ بر كنيم و در هوا پراكنده سازيم * ( وَتَرَى الأَرْضَ ) * و بينى زمين را * ( بارِزَةً ) * ظاهر شده از زير كوه ها و مردگان همه بر روى زمين\r\n","description":"","footnote":"","page_name":" 346 ","page_number":346},
  {"content":"\r\nآمده در خبر است كه روز قيامت چون اسرافيل صور در دمد كوه ها به امر خدا برفتن آيند و باد در آيد و كوه ها را در هوا پراكنده سازد چون پشم زده كقوله تعالى وَتَكُونُ الْجِبالُ كَالْعِهْنِ الْمَنْفُوشِ * ( وَحَشَرْناهُمْ ) * و حشر كنيم همه را يعنى جمع سازيم در موقف ذكر حشر به صورت ماضى بعد از نسير به صورت مستقبل بجهة تحقق حشر است و يا دلالت بر آنكه حشر ايشان قبل از نسير باشد تا آن را معاينه ببينند * ( فَلَمْ نُغادِرْ ) * پس فرو نگذاريم و ترك نكنيم * ( مِنْهُمْ أَحَداً ) * يكى را از ايشان حشرنا كرده و منه الغدر به ترك الوفا و الغدير لما غادره السيل عُرِضُوا و عرضكرده شوندلى رَبِّكَ بر حساب آفريدگار توفًّا در حالتى كه ايستاده وصف كشيده باشند كه هيچ كس حاجب ديگرى نشود و حقتعالى گويد كه قَدْ جِئْتُمُونا هر آينه آمديد بما برهنه و تنها بىخدم و حشم و مال و منالما خَلَقْناكُمْ هم چنان كه آفريده بوديم شما راوَّلَ مَرَّةٍ اول بار كه هيچ چيز نداشتيد و برهنه بوديد و در حديث آمده كه\r\nيحشر الناس يوم القيمة عراة و حفاة و عزلا\r\nمرويست كه چون عايشه اين حديث از پيغمبر ( ص ) بشنيد گفت يا رسول اللَّه زنان نيز برهنه باشند فرمود آرى گفت ( واسواتاه ) حضرت فرمود روز قيامت همه از هول قيامت چنان به خود گرفتار باشند كه به يكديگر نپردازند كه لِكُلِّ امْرِئٍ مِنْهُمْ يَوْمَئِذٍ شَأْنٌ يُغْنِيه لْ زَعَمْتُمْ براى خروج است از قصه بقصهء ديگر و خطاب خاص است بمنكران بعث يعنى نه چنانست كه شما گمان برديد و پنداشتيدلَّنْ نَجْعَلَ لَكُمْ آنكه نسازيم براى شماوْعِداً وقتى براى انجاز وعده يا مكانى كه موعود بود براى محاسبه * ( وَوُضِعَ الْكِتابُ ) * و نهاده شود نوشته هاى اعمال در دستهاى راست و چپ اهل حشر با كتابهاى كردار ايشان در ميزان و گويند اين كنايه است از وضع حساب * ( فَتَرَى الْمُجْرِمِينَ ) * پس بينى گناه كاران را * ( مُشْفِقِينَ ) * در حالتى كه ترسايان و اعراض كنندگان باشند * ( مِمَّا فِيه ) * از آنچه در كتاب ايشان باشد از گناهان فراموش كرده يعنى چون خود بر آن مطلع گردند خوف بر ايشان مستولى گردد * ( وَيَقُولُونَ ) * و گويند بر وجه تعجب از شأمة آن نامه * ( يا وَيْلَتَنا ) * ايواى بر ما * ( ما لِهذَا الْكِتابِ ) * چه بوده است اين نامه را كه مطلقا * ( لا يُغادِرُ ) * فرو نگذاشته است * ( صَغِيرَةً وَلا كَبِيرَةً ) * گناهان خورد و بزرگ را * ( إِلَّا أَحْصاها ) * مگر كه شمرده است همه آنها را و ضبط كرده و نگاه داشته * ( وَوَجَدُوا ما عَمِلُوا حاضِراً ) * و بيابند آنچه\r\n","description":"","footnote":"","page_name":" 347 ","page_number":347},
  {"content":"\r\nكرده‌اند حاضر نزد خود يعنى مكتوب در آن نامه * ( وَلا يَظْلِمُ رَبُّكَ ) * و ستم نكند پروردگار تو * ( أَحَداً ) * بر كسى به نوشتن آنچه بنده نكرده باشد يا بنقصان ثواب حسنه او يا زيادتى عذاب سيئهء او در آية دليل است بر آنكه اطفال معذب نشوند زيرا كه هر گاه عقوبة زياده بر معصيت نباشد پس چگونه بىگناه را عذاب كند و بدانكه چون سبب اغترار به دنيا حب شهوت بود و تسويل شيطان لا جرم حقتعالى بيان حال مغرور به آن و معرض از آن فرموده و آنكه تزهيد مكلفان از زخارف دنيا به آنكه آن در عرصهء زوالست و اعمال صالحه بهتر و پاينده تر است از آن\r\nو بعد از آن تعبير ايشان كرد از شيطان بتذكير آنچه ميان ايشانست و شيطان از عداوت قديمه و فرمود * ( وَإِذْ قُلْنا ) * و ياد كن آن وقتى را كه گفتيم * ( لِلْمَلائِكَةِ اسْجُدُوا ) * مر فرشتگان را كه سجده كنيد * ( لآدَمَ ) * مر آدم را * ( فَسَجَدُوا ) * پس سجده كردند همه * ( إِلَّا إِبْلِيسَ ) * مگر ابليس * ( كانَ مِنَ الْجِنِّ ) * بود از جن يعنى از قوم بنى الجان اين منصوب المحل است بحالية باضمار قد و يا استينافست براى تعليل كانه قيل ماله لم يسجد فقيل كان من الجن و گويند جن گروهىاند از ملائكه كه از آتش آفريده شده‌اند و ابليس از ايشان بود و غير ايشان از ملائكه مخلوقند از نور و قول اول اصح است چه در همين آيه او را ذرية اثبات مىكند و ملائكه را ذرية نيست و دليل ديگر آنست كه ميگويد * ( فَفَسَقَ ) * پس بيرون رفت * ( عَنْ أَمْرِ رَبِّه ) * از فرمان پروردگار خود چه فا براى سببيت است يعنى عاصى شد بجهة آنكه در اصل جن بوده و در اين دليلست بر آنكه ملائكه معصوماند از عصيان و استقصاى اين كلام در سورة البقره سمت ذكر يافته * ( أَ فَتَتَّخِذُونَه ) * همزه براى انكار است و تعجب يعنى آيا بعد از آنكه عداوت شيطان بر شما محقق گشت فرا ميگيريد او را * ( وَذُرِّيَّتَه ) * و فرزندان او را * ( أَوْلِياءَ ) * دوستان * ( مِنْ دُونِي ) * بجز از من كه آفريدگار شماام يعنى ايشان را دوست ميگيريد و فرمانبردارى ميكنيد و در من كه آفريدگار شماام عاصى ميشويد * ( وَهُمْ ) * و حال آنكه ابليس و ذرية او * ( لَكُمْ عَدُوٌّ ) * مر شما را دشمناناند و كسانى كه ابليس را از ملائكه ميدانند ذرية را بر معنى اتباع تنزيل ميكنند بر سبيل مجاز * ( بِئْسَ لِلظَّالِمِينَ ) * بد است مر ستمكاران را ابليس و ذرية او * ( بَدَلًا ) * بدلى از خداوند و بدانكه اكثر مفسران و علماى امت بر آنند كه ابليس را ذرية است و بعضى احاديث متواتره در اين باب وارد شده ظاهر قرآن نيز بر آن دلالت مىكند و در تبيان\r\n","description":"","footnote":"","page_name":" 348 ","page_number":348},
  {"content":"\r\nآورده كه در بعضى اخبار ديگر آمده كه چون حقتعالى ابليس را از رحمت خود دور گردانيد از پهلوى چپ وى زوجهء وى را كه اوه نام دارد بيافريد و او را بشمار ريگهاى بيابان فرزندانند و از اولاد او يكى مره است و ديگرى لاقيس و يكى ديگر دلهان و در عين المعانى آورده كه لاقيس موسوس طهارتست و دلهان موسوس صلاة و بعضى بر عكس گفته‌اند و احمد غزالى در اربعين آورده كه شيطان مانع نماز است و زنبور يكى از اولاد اوست كه صاحب اسواق است كه بدروغ گويى و كمفروشى و خيانت وسوسه مىكند و يكى ديگر عيور صاحب ارباب زنا است و صبر صاحب مصايب كه به ثبور و نوحه و شق و جيب و لطم خد امر مىكند و مسوط صاحب اراجيف است و راسم كه با خورنده طعامى مىباشد كه او بسم اللَّه نگفته باشد در خوردن با او شريك مىشود و مدهمش موكل علما است كه ايشان را بر هواى مختلفه مىدارد و اسم و او مانع مرد است كه بسراى رود و سلام كند و نام خدا برد در وقت طعام و شعبى گويد روزى حمالى آمد و ثقلى بر دوش بسته از من پرسيد كه ابليس زن دارد من گفتم كه در آن عرس حاضر نبودم ناگاه آيهء * ( أَ فَتَتَّخِذُونَه وَذُرِّيَّتَه أَوْلِياءَ ) * بخواطرم رسيد دانستم كه فرزند بيزن نباشد گفتم بلى زن و فرزندان دارد و هيچ آدمى نباشد مگر كه با او يكى از ايشان باشد كه او را اغوا كند * ( ما أَشْهَدْتُهُمْ ) * حاضر نگردانيدم شيطان و اولاد او را * ( خَلْقَ السَّماواتِ وَالأَرْضِ ) * بوقت آفرينش آسمان و زمين تا بايشان مشورت كنم يا مددكارى طلبم * ( وَلا خَلْقَ أَنْفُسِهِمْ ) * و نه بوقت آفرينش نفسهاى ايشان اعتقاد جمعى اين بود كه جن بر علوم غيبى اطلاع دارند حقتعالى نفى مىكند اين را و ميگويد كه ايشان در آفرينش آسمان و زمين حاضر نبودند تا غيب آن را دانند و از آفرينش نفسهاى خود نيز بيخبرند پس چگونه ايشان را در عبادت انباز من ميگيريد و در انوار گفته كه حقتعالى به اين آيه نفى احضار ابليس و ذرية او كرده در وقت آفريدن سماوات و ارض تا دلالت كند بر نفى اعتضاد او بايشان در آفريدن اشيا كما صرح به بقوله * ( وَما كُنْتُ ) * و نيستم من * ( مُتَّخِذَ الْمُضِلِّينَ ) * فرا گيرندهء گمراه كنندگان كه ابليس و ذرية اويند * ( عَضُداً ) * در حالتى كه ياران و\r\nمددكاران من باشند يعنى در خالقيت بىنيازم از يار و مددكار پس اين نفى معتقد كسانيست كه شياطين را شريك خدا ميدانند و بجهة اين عبادت ايشان ميكنند و وضع مضلين در موضع ضمير بجهة ذم ايشانست و استبعاد اعتضاد بايشان و گويند ضمير اشهدتهم راجع بمشركان عربست يعنى كفار عربرا حاضر نگردانيده بودم در وقت آفريدن آسمان ها و زمينها و بعضى از ايشان را شاهد آفريدن بعضى ديگر نساخته بودم بلكه هيچكدام مخلوق\r\n","description":"","footnote":"","page_name":" 349 ","page_number":349},
  {"content":"\r\nنبودند پس از كجا دانستند كه ملائكه بنات الله‌اند و بچه وجه اين دعوى كردند * ( وَيَوْمَ يَقُولُ ) * و ياد كن او را نيز كه گويد خدايا فرشته به امر او مر مشركان را كه براى شفاعة خود يا بجهة دفع عذاب از خود ( عادوا ) بخوانيد بآواز بلند * ( شُرَكائِيَ الَّذِينَ زَعَمْتُمْ ) * شريكان مرا كه گمان برديد كه ايشان انبازان منند مراد جميع معبودان باطلاند يا ابليس و ذرية او اضافه شركائى بر زعم ايشانست و بجهة تخويف و توبيخ و تقريع نيز ميتواند بود * ( فَدَعَوْهُمْ ) * پس بخوانند كافران بتان را يا ابليس و اتباع او را و استعانة كنند * ( فَلَمْ يَسْتَجِيبُوا ) * پس اجابت نكنند * ( لَهُمْ ) * مر ايشان را و بفرياد نرسند * ( وَجَعَلْنا بَيْنَهُمْ ) * و گردانيم ميان كفار و الهه ايشان * ( مَوْبِقاً ) * جاى هلاك يعنى همه را در وادى از واديهاى دوزخ كه موضع هلاكت عظيم باشد جمع كنيم و در آن معذب سازيم و يا معنى آنست كه حاجزى پيدا كنيم ميان كفار و ميان معبودان ايشان كه ملائكه و مسيح و عزيز است به اين وجه كه ايشان را ببهشت در آريم و آنها را در دوزخ هلاك كنيم و يا ميان مطلق اهل هدى و اهل ضلال جدايى افكنيم به اينكه اهل ضلال را در موبق كه وادى عميق است در دوزخ در آريم و اهل حقرا به بهشت رسانيم و از عبد اللَّه عمر منقولست كه موبق وادى عميق است در جهنم كه بدان جدا كنند ميان اهل لا إله الا اللَّه و ما سواى ايشان و از ابن عباس روايتست كه مواصله و مودت ايشان را كه در دنيا داشته باشند سبب هلاكت ايشان گردانيم در آخرت پس بنا بر اين قول بمعنى توصل باشد و از حسن نقلست كه موبق بمعنى عداوتست و از انس بن مالك روايتست كه وادئيست در جهنم پر از چرك و ريم * ( وَرَأَى الْمُجْرِمُونَ ) * و به بينند مشركان * ( النَّارَ ) * آتش دوزخ را معاينه از چهل ساله راه * ( فَظَنُّوا أَنَّهُمْ ) * پس يقين كنند كه ايشان * ( مُواقِعُوها ) * درافتادگان و در آيندگاناند در آن * ( وَلَمْ يَجِدُوا عَنْها ) * و نيابند از آن آتش * ( مَصْرِفاً ) * مكانى كه باز گردند به آن يا گريزگاه نيابند جهت آنكه از همه جوانب احاطه كرده باشد بديشان * ( وَلَقَدْ صَرَّفْنا ) * و بدرستى كه ما بيان كرديم و مفصل گردانيديم * ( فِي هذَا الْقُرْآنِ ) * در اين قرآن * ( لِلنَّاسِ ) * براى مردمان * ( مِنْ كُلِّ مَثَلٍ ) * از هر مثلى كه بدان محتاجاند از قصص امم گذشته كه سبب عبرت گردد و دلايل قدرت كامله كه موجب ازدياد بصيرت شود حكيم الهى گفته كه حقتعالى بمحض فضل عظيم در كتاب كريم آنچه جمله بندگان را به كار آيد گفته است آن چنان چه مىبايد * ( وَ\r\n","description":"","footnote":"","page_name":" 350 ","page_number":350},
  {"content":"\r\n* ( كانَ الإِنْسانُ ) * و هست آدمى * ( أَكْثَرَ شَيْءٍ ) * بيشتر از هر چيز كه خدا آفريده است * ( جَدَلًا ) * از روى خصومت باطله يعنى آدمى از همه مخلوقات جدل كننده تر است و خصومت او در كار حق بيشتر ابن عباس فرموده كه مراد نضر بن حارث است كه در قرآن جدال مىنمود يا ابى ابن خلف كه در امر بعث و حشر خصومت ميكرد و يا مراد مطلق اهل جدال و عنادند * ( وَما مَنَعَ النَّاسَ ) * و منع نكرد اهل مكه را و باز نداشت * ( أَنْ يُؤْمِنُوا ) * از آنكه بگروند و تصديق كنند * ( إِذْ جاءَهُمُ الْهُدى ) * وقتى كه آمد بديشان راه نمايندهء به حق كه محمد ( ص ) است يا قرآن * ( وَيَسْتَغْفِرُوا رَبَّهُمْ ) * و منع نكرد ايشان را از آنكه استغفار كنند از گناهان و آمرزش طلبند از آفريدگار خود از ايمان بوى * ( إِلَّا أَنْ تَأْتِيَهُمْ ) * مگر آنكه طلب يا انتظار آنكه بيايد بديشان * ( سُنَّةُ الأَوَّلِينَ ) * عادت خدا در هلاك كردن پيشينيان در دنيا * ( أَوْ يَأْتِيَهُمُ الْعَذابُ ) * يا بيايد بديشان عذاب آخرت * ( قُبُلًا ) * روى با روى و معاينه بعد از آن جهت ازاحه علت و اظهار حجة ميفرمايد كه * ( وَما نُرْسِلُ الْمُرْسَلِينَ ) * و نفرستاديم ما فرستادگان را * ( إِلَّا مُبَشِّرِينَ ) * مگر در حالتى كه مژده دهندگان بودند مر اهل ايمان را بنوال دائمى * ( وَمُنْذِرِينَ ) * و بيم كنندگان مشركان\r\nرا بنكال سرمدى * ( وَيُجادِلُ الَّذِينَ كَفَرُوا ) * و مجادله ميكنند آنان كه كافر شدند * ( بِالْباطِلِ ) * به بيهوده كه آن اقتراح آياتست بعد از ظهور معجزات و يا نسبت سحر و شعر و كهانة به آن دادند * ( لِيُدْحِضُوا ) * تا زايل گردانند از مقر خود و باطل سازند * ( بِه ) * به آن جدال * ( الْحَقَّ ) * سخن حق و درست را كه قرآنست يا دين قويم محمدى ( ص ) يعنى غرض ايشان از جدال آنست كه حق را بپوشانند و باطل را آشكارا سازند و اگر چه بر آن قدرت ندارند * ( وَاتَّخَذُوا آياتِي ) * و فرا گرفتند آيتهاى كتاب يا دلايل قدرت مرا * ( وَما أُنْذِرُوا ) * و آن چيزى را كه بيم كرده شده‌اند به آن از قيامت و عذاب يعنى قرآن و مواعيد اخرويه را گرفتند * ( هُزُواً ) * افسون كرده شده به آن * ( وَمَنْ أَظْلَمُ ) * و كيست ستمكارتر * ( مِمَّنْ ذُكِّرَ ) * از كسى كه پند داده مىشود * ( بِآياتِ رَبِّه ) * بآيتهاى پروردگار او كه قرآنست * ( فَأَعْرَضَ عَنْها ) * پس روى بتابد از آن و قبول نكند * ( وَنَسِيَ ) * و فراموش كند * ( ما قَدَّمَتْ يَداه ) * عاقبت آن عملها كه از پيش فرستاده است هر دو دست او يعنى از كفر و معاصى يعنى هم چنان كه كسى چيزى را فراموش كند و بخاطر نيارد وى در آن تفكر نكند و در عواقب آن انديشه ننمايد\r\n","description":"","footnote":"","page_name":" 351 ","page_number":351},
  {"content":"\r\nو بسمع قبول او را نشنود تا پندارى كه * ( إِنَّا جَعَلْنا ) * بدرستى كه ما نهاده‌ايم * ( عَلى قُلُوبِهِمْ ) * بر دلهاى ايشان * ( أَكِنَّةً ) * پوششها * ( أَنْ يَفْقَهُوه ) * به جهت كراهت آنكه دريابند آن را و يا به جهت آنكه در نيابند بنا بر اول مضاف مقدر است اى كراهة ان يفقهوه و بنا بر ثانى حرف جر با لاء نفى اى لئلا يفقهوه و تذكير ضمير و افراد آن با آنكه راجع بآياتست به اعتبار معين است * ( وَفِي آذانِهِمْ ) * و نهاده‌ايم بر گوشهاى ايشان * ( وَقْراً ) * گرانى تا نشنوند چنانچه حق استماع است و تفصيل و تبيين اين معنى در آيه خَتَمَ اللَّه عَلى قُلُوبِهِمْ سمت ذكر يافته * ( وَإِنْ تَدْعُهُمْ ) * و اگر خوانى تو ايشان را * ( إِلَى الْهُدى ) * به آنچه سبب هدايتست يعنى ايمان و قرآن * ( فَلَنْ يَهْتَدُوا ) * پس راه نيابند * ( إِذاً ) * آن هنگامى كه دعوت كنى يعنى بدعوت تو به راه نيايند * ( أَبَداً ) * هرگز مراد كفار معاندند از اهل مكه كه علم الهى تعلق گرفته بود كه از فرط عناد و غايت جحود ايمان نياورند * ( وَرَبُّكَ الْغَفُورُ ) * و پروردگار تو بسيار مغفرتست و عيبپوش * ( ذُو الرَّحْمَةِ ) * خداوند بخشش و به جهت فضل و فرط رحمت خود عذاب ايشان را تاخير كرده تعجيل نميفرمايد * ( لَوْ يُؤاخِذُهُمْ ) * و اگر بگيرد خداى ايشان را يعنى كافران را * ( بِما كَسَبُوا ) * به آنچه كسب كردند از گناهان كه شركست و تكذيب پيغمبران و قرآن و مهلت ايشان ندهد * ( لَعَجَّلَ ) * هر آينه بشتاباند * ( لَهُمُ الْعَذابَ ) * براى ايشان عذاب خداى را در دنيا به جهت افراط ايشان در شرك و عداوت رسول او ليكن در آن تعجيل نميفرمايد * ( بَلْ لَهُمْ ) * بلكه مر مشركان راست * ( مَوْعِدٌ ) * وعده يا زمان وعده كه روز بدر است يا قيامت كه چون آن وعده درآيد * ( لَنْ يَجِدُوا مِنْ دُونِه ) * نيابند بجز از خدا * ( مَوْئِلًا ) * پناهى و گريزگاهى كه به آن بازگشت كنند * ( وَتِلْكَ الْقُرى ) * و آن ديهها كه قصه ايشان را بر تو خوانده‌ايم يعنى حجر و احقاف و مؤتفكات و امثال آن * ( أَهْلَكْناهُمْ ) * هلاك كرديم اهالى آن را * ( لَمَّا ظَلَمُوا ) * آن هنگام كه ستم كردند بر خود بكفر و تكذيب و مجادله و معاصى * ( وَجَعَلْنا ) * و مقرر كرديم * ( لِمَهْلِكِهِمْ ) * براى هلاك ايشان * ( مَوْعِداً ) * وقتى معلوم كه چون در رسيد پيش و پس نرفتند و در همان وقت مستاصل گشتند پس چرا قريش از آن عبرت نمىگيرند و از شرك و نافرمانى دست باز نميدارند و بتاخير عذاب مغرور مىشوند\r\nعلى بن ابراهيم در تفسير خود آورده كه چون حضرت رسالت ( ص ) قصه اصحاب كهف را براى قريش بيان كرد ايشان گفتند ما را\r\n","description":"","footnote":"","page_name":" 352 ","page_number":352},
  {"content":"\r\nخبر ده از آن عالمى كه حقتعالى موسى را امر كرد كه تابع او شود در آنچه او فرمايد و براى ما بيان اين قصه كن جبرئيل فرود آمد و قصه موسى و خضر را بطريقى كه در اينسوره است بر آن حضرت نازل ساخت و در آثار و اخبار آمده كه مفتح اين قصه بر اين نهج است كه چون موسى ( ع ) بعد از هلاك فرعونيان بنى اسرائيل را جمع كرد و خطبه خواند كه فغان از مستمعان بر آمد و همه را از آنچه حقتعالى بايشان انعام فرموده بود از اغراق دشمنان ايشان و نجات ايشان از آن و تفضيل ايشان بر ساير مردمان زمان و اعطاى تورية و غير آن آگاه ساخت ايشان بشكرگذارى زبان گشودند و در اداء كلام موسى ( ع ) و تامل در معانى و حقايق آن متحير و متعجب شدند و گفتند يا كليم اللَّه هيچكس باشد بر روى زمين كه از تو داناتر باشد گفت نميدانم اما در خواطرش خطور كرد كه در عرصهء غير از من عالمترى نباشد و گويند مردمان را گفت كه من داناتر از خود در دنيا نمىبينم فى الحال جبرئيل بر او نازل گشت و گفت حقتعالى تو را سلام مىرساند و ميفرمايد كه تو چرا نگفتى اللَّه اعلم خدا داناتر است به آنكه عالمترى از من باشد يا نه موسى روى به مناجات آورد گفت خداوندا تو را بر روى زمين از من بنده عالمتر هست خطاب آمد كه بسيار بندگان دارم كه اعلم از تواند يكى از آنها خضر است كه او را بعلم خاص اختصاص داده‌ام گفت بار خدايا دستورى فرما تا من او را ببينم و از او علمى تعليم گيرم حقتعالى وى را دستورى داد و خضر در ايام فريدون بوده و مقدمه لشگر ذو القرنين و در زمان موسى ( ع ) در مجمع البحرين بسر ميبرد القصه موسى ( ع ) گفت بار خدايا مرا دستورى ده تا من او را ببينم و از او علمى تعليم گيرم حقتعالى وى را دستورى داد موسى ( ع ) گفت خداوندا او را از كجا يابم ندا رسيد كه در مجمع البحرين صخره ايست و او آنجا مىباشد و علامة آن صخره اينست كه چون ماهى بريان كرده كه در سفره داشته باشى بر آن تهى زنده شود و به راه دريا روانه شود در عقب آن ماهى روان شو كه او تو را به آن بنده ما مىرساند و گويند حق تعالى فرمود كه ماهى بريان كرده را جهت زاد به صاحب خود ده هر جا كه آن ماهى را فراموش كند خضر آنجا باشد بنقلى ديگر از ابن عباس روايتست موسى گفت خداوندا اى عبادك احب اليك از بندگان خود كرا دوست تر دارى گفت الذى يذكرنى و لا ينسانى آن كس را كه مرا ياد كند و فراموش نكند گفت از بندگان تو كه عالمتر است خطاب آمد كه آنكه علم مردمان را با علم خود ضم كند گفت اگر از من عالمترى هست مرا به دو راه نماى فرمود آرى بنده دارم كه خضر نام دارد وى از تو عالمتر است گفت بار خدايا او را كجا يابم ندا رسيد كه بر ساحل دريا نزديك صخره و علامت او آنست كه آن ماهى كه در سفره شما باشد زنده شود و راه دريا گيرد تو در عقب آن ماهى روانه شو تا به آن بنده ما رسى پس موسى يوشع بن نون بن افرائيم بن يوسف را كه يكى از خواص او بود رفيق ساخته تهيه اسباب سفر فرمود و روى به راه آورد * ( وَإِذْ قالَ مُوسى ) *\r\n","description":"","footnote":"","page_name":" 353 ","page_number":353},
  {"content":"\r\nو ياد كن اى محمد ( ص ) چون گفت موسى الْفِتْيَةُ مر شاگرد و خادم خود را يعنى يوشع كه * ( لا أَبْرَحُ ) * هميشه خواهم رفت در طلب خضر حذف خبر لا ابرح كه اسير است جهت دلالت حال سفر او است بر آن و ما بعد ان كه غايتست نيز دلالت بر اين مىكند يعنى پيوسته سير ميكنم * ( حَتَّى أَبْلُغَ مَجْمَعَ الْبَحْرَيْنِ ) * تا برسم بمجمع البحرين كه مكان او است و آن ملتقاى بحر فارس و روم است در جانب شرق و گويند آن موضع افريقيه است و زاد المسير طبخه مغرب گفته و در بندش نيز گفته‌اند و گويند مراد ببحرين موسى و خضر بودند چه موسى بحر علم ظاهر بود و خضر بحر علم باطن القصه موسى ( ع ) گفت مىروم تا\r\nبرسم به منزل او و با يكديگر ملاقات كنيم * ( أَوْ أَمْضِيَ حُقُباً ) * يا مىروم زمان دراز كه هشتاد يا هفتاد سال باشد يعنى در اين سفر يا بخضر مىرسم يا آنكه مدت متمادى مسافرت مىكنم و يا مىروم در زمين تا زمانى كه فوات مجمع بر من متيقن شود مراد آنست كه به هيچ وجه روى از اين سفر بر نميتابم ( مصرع ) دست از طلب ندارم تا كام دل بر آيد پس گفت اى يوشع تو با من موافقت ميكنى در طلب اين بنده صالح يوشع فرمود آرى من با تو موافقم و رفاقت تو را مغتنم مىشمارم\r\n\r\nخوش است آواره گى او را كه همراهى چنين دارد\r\n\r\nپس يوشع نانى چند و ماهى بريان برداشته به اتفاق موسى روان شدند * ( فَلَمَّا بَلَغا ) * پس آن هنگام كه رسيدند * ( مَجْمَعَ بَيْنِهِما ) * بمجمعى كه ميان دو دريا است آنجا بر صخره كه بر كنار چشمه بود بنشستند موسى در خواب رفت يوشع در چشمه حياة وضو ساخت و قطره از آب وضوى او بر آن ماهى چكيده فى الحال زنده شد و روى به دريا نهاد يوشع متحير گشت و موسى از خواب در آمده تفقد ماهى نموده روى به راه نهاد و از غايت تعجيل سفر * ( نَسِيا حُوتَهُما ) * فراموش كردند ماهى خود را اسناد نسيان بهر دو با آنكه ماهى در توشه يوشع بود و او حامل آن بود بر سبيل مجاز است چه ماهى زاد هر دو بود و گويند معنى آنست كه يوشع فراموش كرد ماهى را و موسى فراموش كرد كه به ياد يوشع آرد كه ماهى را چه كردى اكثر بر آنند كه مراد به نسيا لازم آنست كه تركست يعنى واگذاشتند موسى و يوشع ماهى را و گفته‌اند كه ماهى از ايشان گم شد و هر چند جستند نيافتند پس نسيا بمعنى لم يتفقدا است يعنى نيافتند ماهى را * ( فَاتَّخَذَ سَبِيلَه ) * پس فرا گرفت ماهى راه خود را * ( فِي الْبَحْرِ ) * در دريا * ( سَرَباً ) * مثل سردابه كه در آن توان رفت هر جا كه ماهى بريان ميرفت آب بر بالاى او مرتفع مىايستاد و زمين خشك ميگشت * ( فَلَمَّا جاوَزا ) * پس وقتى كه در گذشتند از مجمع البحرين و آن روز و آن شب رفتند تا روز ديگر چاشتگاه * ( قالَ ) *\r\n","description":"","footnote":"","page_name":" 354 ","page_number":354},
  {"content":"\r\nموسى * ( لِفَتاه ) * گفت موسى مر جوانمرد خود را يعنى يوشع كه وقت چاشت شد * ( آتِنا غَداءَنا ) * بيار طعام چاشت ما را تا بخوريم و دمى بياسائيم كه گرسنه شديم * ( لَقَدْ لَقِينا ) * هر آينه ديديم * ( مِنْ سَفَرِنا هذا ) * از اين سفرى كه كرديم * ( نَصَباً ) * رنج و سختى گويند كه موسى در غير اينسفر از اسفار ديگر رنج و تعب به او نرسيده بود و تقييد باسم اشارت مؤيد اين است چون يوشع سفره پيش آورد قصه ماهى بيادش آمد * ( قالَ أَ رَأَيْتَ ) * گفت خبر دارى * ( إِذْ أَوَيْنا إِلَى الصَّخْرَةِ ) * چون جاى گرفته بوديم به آن صخره بر كنار چشمه * ( فَإِنِّي ) * پس بدرستى كه من * ( نَسِيتُ الْحُوتَ ) * فراموش كردم ماهى را و تمامى قصه به او باز گفت و بعد از آن بر سبيل اعتذار گفت كه * ( وَما أَنْسانِيه ) * و فراموش نكرد بر من ذكر او را * ( إِلَّا الشَّيْطانُ ) * مگر شيطان كه مرا مشغول ساخت * ( أَنْ أَذْكُرَه ) * از آنكه ياد دهم تو را از حال ماهى * ( وَاتَّخَذَ سَبِيلَه ) * و گرفت ماهى راه خود را * ( فِي الْبَحْرِ ) * در دريا * ( عَجَباً ) * راه عجب كه هر جا ميرفت راه فراخ پيدا ميشد و زمين دريا نيز خشك ميگشت و به جهت آنكه شيطان قصه ماهى را از ياد من برد اين همه تعب و مشقت در اين راه كشيديم و فكر طعام ديگر نكرديم و گويند و ما انسانيه الا الشيطان ان اذكره نهايت كلام يوشع است و ضمير و اتخذ سبيله راجع بموسى است يعنى حقتعالى حبيب خود را خبر داده كه موسى بعد از استماع اينسخن از يوشع قصد مراجعت فرمود و فرا گرفت راه خود را در دريا راهى عجيب و غريب * ( قالَ ) * گفت موسى يوشع را * ( ذلِكَ ) * آن امر ماهى و قصه او * ( ما كُنَّا نَبْغِ ) * آن چيزى بود كه ما بوديم كه ميطلبيديم چه حقتعالى به من وحى فرستاده كه آن ماهى ما را راه خواهد نمود بدان كسى كه ميطلبيم * ( فَارْتَدَّا ) * پس بازگشتند * ( عَلى آثارِهِما ) * بر نشانهاى قدم خود * ( قَصَصاً ) * از پى رفتنى اين مصدر فعل محذوفست كه فعل مذكور دال است بر آن اى يتبعان تبعا القصه بر پى خود باز گشتند تا رسيدند بدانموضع كه ماهى به دريا آمده بود راهى ديدند گشاده و خشك بدان در آمدند * ( فَوَجَدا ) * پس يافتند * ( عَبْداً مِنْ عِبادِنا ) * بنده\r\nاز بندگان ما كه بمحض عنايت * ( آتَيْناه ) * داديم او را * ( رَحْمَةً مِنْ عِنْدِنا ) * بخششى از نزد ما كه آن وحى است و نبوت بقولى كه او را پيغمبر ميدانند يا طول عمر بمذهب آنها كه بموت او قايل نيستند و صحيح آنست كه پيغمبر بوده و اكنون زنده است و صلحا و مسافرين را كه راه گم كرده باشند روى به راه آورد و اين منافى\r\nلا نبى بعدى\r\nنيست زيرا كه مراد حضرت آنست كه شريعت من ناسخ جميع شرايعست و هيچ\r\n","description":"","footnote":"","page_name":" 355 ","page_number":355},
  {"content":"\r\nپيغمبرى بعد از من مبعوث نشود كه مردمان را بشريعت خود دعوت كند پس خضر اگر چه بعد از او زنده مانده است اما شريعت او منسوخ است * ( وَعَلَّمْناه ) * و بياموختيم ما او را * ( مِنْ لَدُنَّا عِلْماً ) * از نزد خود علمى كه خاص است بما و كسى آن را نداند الا بتعليم ما و آن علم است بمغيبات و از صادق ( ع ) مرويست كه نزد خضر علمى بود كه در تورية نبود و موسى گمان ميبرد كه جميع علوم در تورية مكتوب باشد و در حقايق سلمى از ذو النون مصرى نقل كرده كه علم لدنى آنست كه حكم كند بر خلق بمواقع توفيق و خذلان و گفته‌اند علمى است كه حاصل مىشود بىواسطه كسب و تلقين حرف و صاحب كشف الاسرار آورده كه داننده اين علم را محقق است كه از يافته سخن گويد و در فتوحات از سلطان العارفين شيخ فريد الدين عطاء نقل كرده كه جمعى دانشمندان گفته‌اند كه ( اخذتم عليكم ميتا عن ميت و اخذنا علمنا عن الحى الذى لا يموت ) و بدانكه اسم خضر ارمياء بن ملكا بوده و خضر لقبش است زيرا كه هر جا كه مىنشست زمين سبز ميگشت مجاهد گفته كه چون نماز گذاردى پيرامن او بيكبار سبز گشتى و اينكه بعضى گفته‌اند كه مراد از اين كس الياس است يا اليسع قولى است مرجوع و ضعيف و مخالف قول جمهور است آورده‌اند كه چون يوشع و موسى به مكان خضر رسيدند او را ديدند تكيه كرده و جامهء خود را در سر كشيده موسى ( ع ) به دو سلام كرد خضر از روى خود جامه بيرون كرده جواب داد گفت تو كيستى گفت من موسىام نبى بنى اسرائيل حقتعالى فرموده است با تو صحبت دارم و از تو چيزى بياموزم ابن جريح گفته كه موسى ( ع ) خضر را ديد كه سجاده سبزى بر روى آب كشيده و بر بالاى آن نشسته بر وى سلام كرد وى برخواست و گفت\r\nعليك السلام يا نبى بنى اسرائيل\r\nموسى ( ع ) گفت چون دانستى كه من رسول بنى اسرائيلم گفت آن كس كه تو را رهنمونى كرد احوال تو را به من اعلام كرد سعيد بن جبير گفت چون موسى بخضر رسيد خضر نماز ميكرد چون سلام باز داد موسى بر وى سلام كرد خضر گفت سلام عادت شهر ما نيست پس بنشستند و حديث در پيوستند مرغكى بيامد و منقار در آب زد و قطرهء برداشت و در پر خود ماليد و برفت خضر موسى را گفت دانى كه اين چه رمز است گفت نه خضر گفت جهانيان در علم بنى اسرائيل عاجز و بنى اسرائيل در علم تو و تو در علم من و علم من و تو و جمله عالميان نسبت بعلم الهى مقدار يك قطره ايست كه اينمرغ از دريا برداشت و در پر خود ماليد در خبر است كه از امام موسى الكاظم ع پرسيدند كه خضر عالمتر بود يا موسى فرمود خضر از موسى پرسيد موسى جواب نداشت اگر هر دو نزد من حاضر آمدندى و از من پرسيدندى جواب هر دو بگفتمى و آنچه من از ايشان پرسيدمى جواب نداشتندى و شبهه نيست كه علمى چنين از معلم علم علمك ما لم تكن تعلم بميراث گرفته بود القصه بعد از ملاقات موسى و خضر * ( قالَ لَه مُوسى ) * گفت مر او را موسى كه * ( هَلْ ) *\r\n","description":"","footnote":"","page_name":" 356 ","page_number":356},
  {"content":"\r\n* ( أَتَّبِعُكَ ) * آيا پيروى كنيم ترا * ( عَلى أَنْ تُعَلِّمَنِ ) * بر شرط آنكه بياموزانى مرا * ( مِمَّا عُلِّمْتَ ) * از آنچه به تو آموخته‌اند * ( رُشْداً ) * علمى كه مبتنى بر رشد باشد يعنى اصابه خير و در جواب كسى كه گويد كه پيغمبر چگونه از كسى چيزى آموزد گفته‌اند كه رسول ميبايد كه اعلم باشد از مرسل اليهم در آنچه بديشان آورده است از اصول و فروع و هر چه از اين قبيل نباشد تعلم آن منافى نبوت نيست و نكته ( انتم اعلم بامور دنياكم ) مؤيد اين قولست * ( قالَ ) * گفت خضر در جواب موسى كه * ( إِنَّكَ لَنْ تَسْتَطِيعَ ) * بدرستى كه تو هرگز نميتوانى * ( مَعِيَ صَبْراً ) * با من صبر و شكيبايى كردن موسى گفت چرا صبر نتوانم كرد گفت به جهت آنكه تو پيغمبرى و حكم تو بر ظاهر است شايد كه از من عملى صادر شود كه در ظاهر منكر و ناشايست نمايد و تو وجه حكمت آن را ندانى و بدان صبر كردن نتوانى * ( وَكَيْفَ تَصْبِرُ ) * و چگونه صبر كنى * ( عَلى ما لَمْ تُحِطْ ) * بر آن چيزى كه احاطه نكرده باشى * ( بِه ) * به آن چيز * ( خُبْراً ) * از روى دانش يعنى علم تو به آن نرسيده باشد * ( قالَ سَتَجِدُنِي ) * گفت موسى ع زود باشد كه بيابى مرا * ( إِنْ شاءَ اللَّه ) * اگر خواهد خدا * ( صابِراً ) * صبر كننده بر آنچه از تو مشاهده كنم * ( وَلا أَعْصِي ) * و نافرمانى نكنم * ( لَكَ أَمْراً ) * مر تو را در هيچ كارى تعليق قصد امر بمشيت بجهة علم او بود بصعوبت امر چه صبر بر مشاهده خلاف معتاد صعب است\r\n* ( قالَ ) * گفت خضر كه اى موسى * ( فَإِنِ اتَّبَعْتَنِي ) * پس اگر پيروى ميكنى مرا * ( فَلا تَسْئَلْنِي عَنْ شَيْءٍ ) * پس مپرس مرا از چيزى كه منكر باشد و وجه صحت آن ندانى يعنى افتتاح بسئوال مكن * ( حَتَّى أُحْدِثَ لَكَ ) * تا من احداث كنم و ابتدا نمايم براى تو * ( مِنْه ) * از آن چيز * ( ذِكْراً ) * بيانى كه تو دريابى يعنى بايد كه حدوث بيان كشف حكمت از من باشد بدون سبقت سؤال تو موسى قبول فرمود با هم روى به راه نهادند و يوشع بر عقب ايشان ميرفت و نظاره ميكرد * ( فَانْطَلَقا ) * پس روان شدند بساحل دريا رسيدند بكشتى و از اهل آن استدعاى ركوب در انگشتى كردند ملاحان اول راضى نشدند و در آخر خضر را شناخته بتعظيم تمام ايشان را بكشتى در آوردند * ( حَتَّى إِذا رَكِبا ) * تا چون نشستند * ( فِي السَّفِينَةِ ) * در آن كشتى و بميان دريا رسيدند خضر تيرى برداشت و پنهان از قوم * ( خَرَقَها ) * سوراخ كرد كشتى را بر اين وجه كه لوحى از الواح آن بركند آورده‌اند كه خضر چند جاى كشتى را سوراخ كرده و موسى آن را بخرقه و قير اصلاح كرد و روى بخضر كرده * ( قالَ ) * گفت * ( أَ خَرَقْتَها ) * آيا سوراخ كردى كشتى را * ( لِتُغْرِقَ أَهْلَها ) * تا\r\n","description":"","footnote":"","page_name":" 357 ","page_number":357},
  {"content":"\r\nغرقه گردانى اهل كشتى را چه سوراخ سبب دخول آبست كه در آن در آيد و دخول آن موجب غرقه شدن سفينه است * ( لَقَدْ جِئْتَ ) * بدرستى كه تو آوردى * ( شَيْئاً إِمْراً ) * چيزى شگفت و شنيع و بر دل گران اين مأخوذ است از امر الامر اذا عظم * ( قالَ أَ لَمْ أَقُلْ إِنَّكَ ) * گفت خضر آيا نگفتم مر تو را كه بدرستى كه تو * ( لَنْ تَسْتَطِيعَ مَعِيَ ) * نميتوانى با من * ( صَبْراً ) * شكيبايى كردن مرويست كه موسى نگاه كرده كه از آنجا كه وى شكسته بود آب در كشتى نمىآمد بدانست كه آن معجزه است و بر آن اصلاح كردن عذر خواسته * ( قالَ لا تُؤاخِذْنِي ) * گفت مؤاخذه مكن با من * ( بِما نَسِيتُ ) * به آنچه فراموش كردم نسيان بمعنى تركست چنان كه گذشت و از ابن عباس مرويست كه\r\nقال رسول اللَّه ( ص ) قال موسى * ( لا تُؤاخِذْنِي بِما نَسِيتُ ) * اى ما تركت من عهدك\r\nعتاب مكن با من بر آنچه ترك كردم از عهد تو در توبه اول * ( وَلا تُرْهِقْنِي ) * و بكلفت در مرسان مرا * ( مِنْ أَمْرِي ) * از كار من * ( عُسْراً ) * دشوارى يعنى بر من سختگيرى مكن و به اين مقدار با من مضايقه و تنگ گيرى منما در تنزيه الانبياء آورده كه نسيت بمعنى ترك است چنان كه ابن عباس از پيغمبر ( ص ) روايت كرده و يا گوئيم كه بر معنى حقيقى خود است زيرا كه نسيانى كه بر انبياء جايز نيست در آن چيزيست كه تعلق بامور شريعت داشته باشد و يا در امرى كه مقتضى تنفير مردمان باشد از او و اما در غير آن جايز است مانند نسيان در مأكل يا مشرب بر وجه عدم استمرار * ( فَانْطَلَقا ) * پس از سفينه بيرون آمده برفتند تا بديهى رسيدند در خارج ديه جمعى پسران بازى ميكردند در آن ميان پسرى زيبا روى سر و قامت سبز خط بود و نام او خيشود يا خوشبو و نام پدر او سلاس و يا گماردى و نام مادرش ماهويه يا رحمى و موسى و خضر سير ميكردند * ( حَتَّى إِذا لَقِيا غُلاماً ) * تا چون بديدند پسرى را كه مذكور شد خضر او را از ميان جمع طلبيده در پس ديوارى برد * ( فَقَتَلَه ) * پس بكشت او را به ذبح يا خنق يا سر او را بر ديوار زد و بشكست و ذكر فا دالست بر آنكه چنان كه او را ديده فى الحال وى را بقتل رسانيده بلا تاخير و بى آنكه از حال او استكشاف كند و لهذا * ( قالَ ) * گفت موسى * ( أَ قَتَلْتَ نَفْساً زَكِيَّةً ) * آيا كشتى نفس پاك از گناه * ( بِغَيْرِ نَفْسٍ ) * به غير نفسى كه او كشته باشد يعنى بحسب ظاهر او پاك بود از قتل به غير حق و بىقصاص پس چگونه او را كشتى و تغيير نظم به آنكه در اول خرق سفينه را جزا داشته و اعتراض موسى را مستانف گردانيده و در اينجا قتل او را از جمله شرط داشته و اعتراض را جزا گردانيده به جهت آنست كه قتل افحش است پس اعتراض بينهما ادخل باشد فحينئذ جدر باشد كه آن عمده كلام واقع شود و لهذا فضله بقوله\r\n","description":"","footnote":"","page_name":" 358 ","page_number":358},
  {"content":"\r\n* ( لَقَدْ جِئْتَ ) * هر آينه آوردى * ( شَيْئاً نُكْراً ) * چيزى ناپسنديده و ظاهر القبح در شريعت از ضحاك نقل است كه وى بالغ بود و پدر و مادر از او در رنج بودند و كلبى گفته كه جوانى بود با قوت كه راه زدى و مال را نزد پدر و مادر آوردى و ايشان سوگند خوردندى كه وى نكرده و ابى بن كعب گفته كه از رسول ص شنيدم كه فرمود كه آن پسر بالغ و كافر بود و بروايت ابن عباس او نابالغ بود و بنا بر اين جواب اينست كه كه بلا خلاف خضر او را بفرمان خدا كشت و هيچ فرقى نيست كه حقتعالى فرشته را فرمايد كه يكى را بكش يا پيغمبر را امر كند پس اين محض حكمتست و مصلحت و اعتبار و لطف است بندگان را و مقتول را بر خداى عوض باشد .\r\nالجزء السادس عشر من الاجزاء الثلاثين * ( قالَ ) * گفت خضر ( ع ) در جواب موسى كه * ( أَ لَمْ أَقُلْ لَكَ ) * آيا نگفتم مر تو را در اول مصاحبت كه * ( إِنَّكَ ) * بدرستى كه تو * ( لَنْ تَسْتَطِيعَ ) * قوت ندارى و نتوانى * ( مَعِيَ ) * با من و بر فعلهاى من * ( صَبْراً ) * شكيبايى ورزيدن * ( قالَ ) * گفت موسى ( ع ) * ( إِنْ سَأَلْتُكَ ) * اگر سؤال كنم تو را * ( عَنْ شَيْءٍ ) * از چيزى كه صادر شود مثل اين افعال منكره * ( بَعْدَها ) * پس از اين كرده * ( فَلا تُصاحِبْنِي ) * پس مصاحبت نكن با من * ( قَدْ بَلَغْتَ ) * بدرستى كه رسيده باشى * ( مِنْ لَدُنِّي عُذْراً ) * از نزديك من به عذرى يعنى ترك مصاحبت تو به جهت من بوده باشد به جهت آنكه چون سه بار مخالفت كرده باشم هر آينه در ترك صحبت من معذور باشى و در حديث آمده كه خداى رحمت كند بر برادرم موسى ( ع ) كه از روى شرم گفت فلا تصاحبنى اگر چنانچه صبر كردى و با مصاحب خود درنگ نمودى هر آينه چيزهاى عجيب و غريبتر از آن ديدى * ( فَانْطَلَقا ) * پس در گذشتند و رفتند * ( حَتَّى إِذا أَتَيا ) * تا چون در آمدند * ( أَهْلَ قَرْيَةٍ ) * باهل ديهى كه انطاكيه بود يا ابله يا بصره يا جردان از ارمنيه يا برقه از روم يا بر زمين و اهل آن ديه چون شب شدى دروازه در بستندى و از براى هيچكس نگشودندى نماز شام بود كه موسى و خضر ( ع ) بدان ديه رسيدند خواستند كه بديه در آيند كسى دروازه نگشود * ( اسْتَطْعَما ) * طلب طعام كردند * ( أَهْلَها ) * اهل آن ديه را و گفتند اينجا غريب رسيديم و گرسنه‌ايم چون ما را در ديه جا نداديد بارى براى ما طعامى بفرستيد * ( فَأَبَوْا ) * پس سر باز زدند اهل آن ديه * ( أَنْ يُضَيِّفُوهُما ) * از آنكه مهمانى كنند ايشان را و ايشان گرسنه بر بيرون در ديه بودند و بامداد روى به راه كردند * ( فَوَجَدا فِيها ) * پس يافتند در نواحى ديه * ( جِداراً ) * ديوارى\r\n","description":"","footnote":"","page_name":" 359 ","page_number":359},
  {"content":"\r\nمايل شده بيكطرف * ( يُرِيدُ ) * ميخواست آن ديوار * ( أَنْ يَنْقَضَّ ) * آنكه بيفتد و از بيخ در گردد و اسناد اراده به ديوار مجاز است يعنى نزديك بود بافتادن * ( فَأَقامَه ) * پس خضر راست كرد آن را به اينكه اساسش به سنگ و گل استحكام داد و بروايت ابن عباس آن را در هم شكست و باز بساخت آن را و بقول ابن جبير ديوار كج شده بود خضر دوش بر آن نهاد راست شد و از وهب نقلست كه درازى آن ديوار سيصد كز بود القصه چون موسى مشاهده كرد كه خضر آن ديوار را راست كرد * ( قالَ ) * گفت اهل ديه ما را جاى ندادند و طعام نيز نفرستادند پس بچه جهت ديوار ايشان را راست كردى * ( لَوْ شِئْتَ ) * اگر ميخواستى * ( لَاتَّخَذْتَ ) * هر آينه فرا ميگرفتى * ( عَلَيْه ) * به تعمير آن ديوار * ( أَجْراً ) * مزدى تا به آن طعام مىخريديم و سد جوع خود ميكرديم * ( قالَ ) * گفت خضر * ( هذا ) * اينست * ( فِراقُ بَيْنِي وَبَيْنِكَ ) * جدايى ميان من و تو يعنى گفته بودى اگر نوبت سيم چيزى پرسم با من صحبت مدار اينك وقت فراق رسيد اضافه فراق بظرف بر سبيل مجاز است مرويست كه از موسى پرسيدند كه سختيهاى دنيا از جور فرعون و غير آن كدام بر تو دشوارتر بود گفت اينكه خضر ( ع ) مرا گفت * ( هذا فِراقُ بَيْنِي وَبَيْنِكَ ) * * ( سَأُنَبِّئُكَ ) * زود باشد كه آگاه سازم ترا اى موسى * ( بِتَأْوِيلِ ما لَمْ تَسْتَطِعْ ) * بتفسير آنچه نتوانستى * ( عَلَيْه صَبْراً ) * بر آن شكيبايى نمودن و از حيثيت ظاهر بر آن انكار كردى و از باطن امر بى خبر بودى * ( أَمَّا السَّفِينَةُ ) * اما آن كشتى * ( فَكانَتْ لِمَساكِينَ ) * پس بود مر محتاجان را كه ده برادر بودند پنج بيمار و از كار وامانده و پنج ديگر ملاحان كه بجهة تحصيل معيشت * ( يَعْمَلُونَ فِي الْبَحْرِ ) * كار ميكردند در دريا * ( فَأَرَدْتُ ) * پس خواستم كه به حكم خدا * ( أَنْ أَعِيبَها ) * آنكه آن را سوراخ سازم و عيبناك گردانم * ( وَكانَ وَراءَهُمْ ) * و هست در پيش روى ايشان يا در عقب ايشان * ( مَلِكٌ ) * پادشاهى كه او را جلندى بن گزگز و يا متولة بن جلندى ازدى ميگويند * ( يَأْخُذُ كُلَّ سَفِينَةٍ ) * ميگيرد هر كشتى درست كه ميبيند * ( غَصْباً ) * به غصب يعنى از كشتيبانان باز ميستاند من آن كشتى را معيوب كردم تا او را غصب نكند و آن محتاجان به كلى محروم نگردند حق نظم تا آخر * ( أَنْ أَعِيبَها ) * است از قوله * ( وَكانَ وَراءَهُمْ مَلِكٌ ) * زيرا كه اراده تعييب مسبب است از خوف غضب و تقديم آن بجهة عنايتست آيه دليلست بر آنكه مسكين اگر قادر بر مالى باشد كه وفا نكند به قوت سنة او از مسكنت بيرون نميرود\r\n* ( وَأَمَّا الْغُلامُ ) * اما پسر كشته گشته * ( فَكانَ أَبَواه ) * پس بودند پدر و مادر او * ( مُؤْمِنَيْنِ ) *\r\n","description":"","footnote":"","page_name":" 360 ","page_number":360},
  {"content":"\r\nگرويدگان * ( فَخَشِينا ) * پس ترسيديم يعنى به جهت الهام خداى كراهت داريم يا دانسته‌ايم و از ابن عباس مرويست كه خوف خضر به جهت اعلام حق تعالى بود به او * ( أَنْ يُرْهِقَهُما ) * آنكه در رساند بديشان * ( طُغْياناً ) * سركشى و ناپاكى * ( وَكُفْراً ) * و كفران نعمت يعنى با فسق و كفر او در سازند به جهت مهربانى كه والدين را بر ولد هست و آن در ساختن موجب كفر و طغيان ايشان گردد * ( فَأَرَدْنا ) * پس خواستيم ما * ( أَنْ يُبْدِلَهُما ) * آنكه بدلى دهد ايشان را * ( رَبُّهُما ) * پروردگار ايشان * ( خَيْراً مِنْه ) * فرزندى بهتر از او * ( زَكاةً ) * از روى طهارت و پاكيزگى يعنى از لوث گناه و شوب اخلاق رديه مزكى مانند * ( وَأَقْرَبَ رُحْماً ) * و نزديكتر از روى بخشايش و مهربانى بر پدر و مادر از ابن عباس مرويست كه حقتعالى بعوض آن پسر ايشان را دخترى داد و پيغمبرى او را به عقد خود در آورده هفتاد پيغمبر از نسل او پديد آمد و اين قول از ابى عبد اللَّه ( ع ) نيز مروى است و قتاده گفته كه چون پسر در وجود آمد پدر و مادرش خرم شدند و چون او را بكشتند دلتنگ شدند و اگر بماندى ايشان را هلاك كردى پس بنده بايد كه به قضاى خدا راضى شود كه آنچه قضا كند بهتر باشد و اگر چه بنده از آن كاره باشد و بدانكه حكمت در امر حقتعالى بقتل غلام با آنكه قادر بود بر ازاله حياة وى بموت يا به جهت آن بود كه مصلحت الهى در آن بود كه پدر و مادر بر ايمان ثابت و راسخ نشوند مگر بقتل پسر خود و يا آنكه قتل موجب اعواض كثيره مقبوله شود * ( وَأَمَّا الْجِدارُ ) * و اما آن ديوار كه راست كردم * ( فَكانَ لِغُلامَيْنِ يَتِيمَيْنِ ) * پس هست براى دو كودك يتيم نام يكى اصرم و ديگرى صريم و ايشان هستند * ( فِي الْمَدِينَةِ ) * در شهر مذكور * ( وَكانَ تَحْتَه ) * و هست در زير ديوار * ( كَنْزٌ لَهُما ) * گنجى براى ايشان و اگر ديوار بيفتادى آن گنج ظاهر شدى و مردمان برداشتندى * ( وَكانَ أَبُوهُما صالِحاً ) * و بود پدر ايشان مردى شايسته نام او كاشح و گفته‌اند ميان ايشان و پدر صالح ايشان هفت پدر ديگر بود و حقتعالى به جهت صلاح آن پدر محافظة آن گنج فرمود * ( فَأَرادَ رَبُّكَ ) * پس خواست آفريدگار تو * ( أَنْ يَبْلُغا ) * آنكه برسند يتيمان * ( أَشُدَّهُما ) * به حد قوت و كمال و رشد خود * ( وَيَسْتَخْرِجا ) * و بيرون آورند * ( كَنزَهُما ) * گنج خود را از زير ديوار * ( رَحْمَةً مِنْ رَبِّكَ ) * به جهت بخشش از پروردگار تو يا در حالتى كه مرحوماند از نزد او و گويند اين متعلق است\r\n","description":"","footnote":"","page_name":" 361 ","page_number":361},
  {"content":"\r\nبفعل محذوف اى ( ما فعلت رحمة من ربك ) و ميتواند بود كه اسناد اراده اولا بنفس خود به جهت آن باشد كه او مباشر تعييب بوده و ثانيا به خدا و بنفس خود به جهت تبديل اهلاك غلام و ايجاد حقتعالى بدل او را و ثالثا به خدا زيرا كه او را مدخلى نبود در بلوغ هر دو غلام و يا بجهة اختلاف حال عارف در التفات بوسايط * ( وَما فَعَلْتُه ) * و نكردم آنچه ديدى * ( عَنْ أَمْرِي ) * از راى خود بلكه بفرمان حقتعالى بوده و بدانكه علما را در كنز مذكور اختلاف است ابو ذر از رسول ( ص ) روايت كرده آن صحيفه هاى طلا و نقره بود و قتاده و عكرمه بر اينند و بروايت ابن عباس و سعيد بن جبير صحيفه بود از علوم هاديه و از صادق ( ع ) مرويست كه لوحى بود از زبرجد و در آنجا نوشته كه\r\nعجبت لمن يؤمن بالقدر كيف يحزن\r\nعجب دارم از آنكه به قضا ايمان دارد چرا غم خورد\r\nو عجبت لمن يوقن بالرزق كيف يتعب\r\nعجب از كسى كه يقين به روزى دارد چرا رنج ميبرد\r\nعجبت لمن يؤمن بالحساب كيف يغفل\r\nعجب از آنكه او به حساب ايمان دارد چرا غافل مىشود\r\nعجبت لمن يعرف الدنيا و تقلبها كيف يطمئن اليها\r\nعجب از آن كس كه دنيا ميبيند و تقلب خداوندان آن را ميشناسد چگونه دل بر آن مينهد\r\nعجبت لمن ايقن بالموت كيف يفرح\r\nو عجيب از آنكه مرگ را بيقين ميداند چگونه بشادمانى ميگذراند و بعد از آن در آخر نوشته بود كه\r\nلا إله الا اللَّه محمد رسول اللَّه\r\nو اين روايت از ابى عبد اللَّه نيز مرويست حاصل حقتعالى به جهت صلاحيت پدران دو يتيمان حفظ گنج ايشان كرد و در وقت رشد ايشان به ايشان رسانيد از يحيى بن اسماعيل نقلست كه گفت مرا خواهرى بود كه خللى در عقل داشت و با وجود اين در نماز و طهارت حرصى تمام داشت مدت پانزده سال وى را در غرفه نشاندم كه در اينمدت به پائين نيامد شبى خفته بودم يكى در بزد گفتم كيست گفت منم فلانه خواهر تو مرا عجب آمد كه او در اينمدت از آن غرفه بيرون نيامده بود در بگشادم گفتم خير است گفت آرى دوش خفته بودم يكى بيامد و بر من سلام كرد و گفت حق تعالى پدرت را اسماعيل را براى جدت سلمه كه زن صالحه بود نگه داشت و تو را براى صلاح پدرت اسماعيل در حمايت خود گرفته اگر خواهى دعا كنم تا خدا تو را عافيت دهد و اگر عاقبت خواهى بر اين بلا صبر كن كه بهشت تو راست من گفتم بهشت ميخواهم و ليكن از خدا در دنيا توقع عافيت و صحت دارم و در آخرت طمع بهشت وى گفت كه حقتعالى هم تو را در دنيا عافيت و صحت بخشد و هم بهشت را به تو ارزانى فرمايد به جهت صلاح پدرانت پس حقتعالى بجهة اين او را عافيت و بهشت وى را كرامت فرمود و نيز از حضرت رسالت ( ص ) مرويست كه\r\nان اللَّه يصلح بصلاح الرجل المؤمن ولده و ولد ولده و اهل دويرته و دويرات حوله\r\nو بعد از تاويل قضاياى مشكله بموسى گفت * ( ذلِكَ ) * اينكه مذكور شد از تاويل و تفسير امور متعلقه * ( تَأْوِيلُ ما لَمْ تَسْطِعْ ) * حقيقه آن چيزيست كه نتوانستى * ( عَلَيْه صَبْراً ) * بر آن صبر كردن به جهت آنكه بحسب ظاهر شرع منكر مينمود\r\n","description":"","footnote":"","page_name":" 362 ","page_number":362},
  {"content":"\r\nتسطع تستطع بوده كه به جهت تخفيف حذف تا شده القصه موسى و خضر يكديگر را وداع كردند و هر يك روى به منزل خود نهادند و از فوايد اينقصه آنست كه عالم بعلم خود متعجب نشود و انكار آن چيزى نكند كه در نظر او مستحسن نباشد چه شايد كه در آنجا سرى باشد كه او ندانسته باشد و بر تعليم مداومت كند و در مقالات مراعات ادب كند قبل از اين گذشت كه كفار مكه بتعليم يهود مدينه سؤال از پيغمبر ( ص ) كردند يكى كيفيت روح و ديگرى قصه اصحاب كهف و اين هر دو مذكور شد و سيم قصه ذو القرنين و آن اينست كه * ( وَيَسْئَلُونَكَ ) * و ميپرسند تو را مشركان بامتحان يهود * ( عَنْ ذِي الْقَرْنَيْنِ ) * از قصه ذى القرنين يعنى اسكندر رومى كه بانى اسكندريه بود و او پادشاه شرق و غرب بوده و بدين جهت آن را ذو القرنين گفتند كه به طرف مشرق و مغرب طواف كرد و قرن بمعنى طرفست يعنى هر دو طرف آفتاب را فرو گرفت يا در زمان او دو قرن از مردمان گذشتند يا تاج او دو شاخ داشته يا بدست و ركاب حرب ميكرده يا كريم الطرفين بوده يعنى از جانب مادر و پدر اصيل بوده يا ميان علم ظاهر و باطن جمع كرده يا دو ضفيره يعنى دو گيسوى بافته از دو جانب سر داشت و مرويست كه او در خواب ديد كه گيسوى او آفتاب را احاطه كرده معبران تاويل آن به اين وجه كردند كه او پادشاه مشرق و مغرب گردد و مجاهد گفته كه چهار كس بر همه زمين پادشاه شدند دو مؤمن و دو كافر مؤمن ذو القرنين بود و سليمان و كافر بخت النصر و فرعون و بعضى بجاى فرعون نمرود گفته‌اند و در نبوت او خلاف كرده‌اند ابن كوا از امير المؤمنين ( ع ) پرسيد كه ذو القرنين پادشاه بوده يا پيغمبر فرمود\r\nكان عبدا صالحا\r\nبندهء صالح بود\r\nاحب اللَّه فاحبه و نصح اللَّه فنصحه\r\nگفت خبر ده ما را از قرنهاى او كه از زر بود يا از سيم فرمود از هيچ كدام نبود و دعوت كرد قوم خود را بتوحيد خدا يك جانب سرش را بشمشير مجروح كردندى وى از آنجا جلاى وطن كرد و بعد از مدتى بيامد و دعوت كرد جانب ديگر از سرش را بشمشير جراحت رسانيدند و به جهت اين وى را ذو القرنين گفتند و بعد از آن فرمود كه و فيكم مثله مراد نفس نفيس خودش است و از مجاهد و ابن عمر نقلست كه هم پيغمبر بود و هم پادشاه و حقتعالى مشارق و مغارب زمين را بر دست او مفتوح ساخت و بر هر تقدير حقتعالى مىفرمايد * ( قُلْ ) * بگو اى محمد ( ص ) * ( سَأَتْلُوا عَلَيْكُمْ ) * زود باشد كه بخوانم بر شما * ( مِنْه ذِكْراً ) * از ذو القرنين خبرى و بيانى * ( إِنَّا مَكَّنَّا ) * بدرستى كه ممكن گردانيديم و قوت و اقتدار داديم * ( لَه ) * مر او را باستيلا * ( فِي الأَرْضِ ) * در زمين * ( وَآتَيْناه ) * و عطا كرديم او را * ( مِنْ كُلِّ شَيْءٍ ) * از هر چيزى كه خلق محتاج بدان بودند يا آنچه سلاطين را به كار آيد در تسخير شهرها و محاربه با اعدا يا داديم او را از هر چيزى كه ميخواست * ( سَبَباً ) * دستآويزى از علم و قدرت و آلت كه بدان\r\n","description":"","footnote":"","page_name":" 363 ","page_number":363},
  {"content":"\r\nسبب او را اينخبر ميسر ميشد آورده‌اند كه حق تعالى نور و ظلمت را مسخر او گردانيد و در زاد المسير از امير المؤمنين ع نقلكرده كه سحاب را در فرمان او كرد تا بر او سوار شده هر جا ميخواست ميرفت و در سير كردن شب و روز بر او مساوى بود چه حقتعالى نورى به او داده بود كه بدرخشندگى آن به راه ميرفت و تمكين او در زمين عبارت از آنست كه سحاب را در فرمان او كرد و روزى از روم بيرون آمده مصر را مسخر ساخت و با زنگيان حرب كرد و بر ايشان غالبشده عزم مغرب كرد * ( فَأَتْبَعَ سَبَباً ) * پس از پى رفت سببى و وسيله را كه به آن به مغرب تواند رفت پس به آن سبب توسل جسته ميرفت * ( حَتَّى إِذا بَلَغَ ) * تا چون رسيد * ( مَغْرِبَ الشَّمْسِ ) * بجاى فرو رفتن آفتاب يعنى نهايت عمارت در جانب مغرب * ( وَجَدَها ) * يافت آفتاب را كه براى العين * ( تَغْرُبُ ) * فرو مىرفت * ( فِي عَيْنٍ حَمِئَةٍ ) * در چشمه آب گرم ابو ذر غفارى رحمه اللَّه روايت كرده كه من در رديف رسول خدا ( ص ) بودم وقت فرو شدن آفتاب گفت اى ابا ذر دانى كه آفتاب كجا فرو ميرود گفتم اللَّه و رسوله اعلم فرمود\r\nتقرب فى عين حمئة\r\nبه چشمه گرم فرو ميرود و ابن عمر گفت رسول ( ص ) در وقت غروب در آفتاب نگريست و فرمود\r\nانها تغرب فى نار اللَّه الحمئة الحامية\r\nبعد از آن فرمود اگر نه آنست كه خداى نگاه ميدارد آفتاب را هر آينه هر چه در زمين بودى از حرارت آفتاب بسوختى و حفص و نافع و ابى حمئة ميخوانند يعنى چشمهء آب تيره و گنديده بالاى سياه ابن عباس روايت كرده كه اين آيه را بر ابى بن كعب خواندم كه فى عين حمئة ابى گفت من آيه بر رسول خدا چنين خواندم كه فى عين حامية يعنى در چشمهء با گل سياه از كعب الاحبار مرويست كه در تورية چنين است كه ( فى عين سوداء ماء و طين ) ابن عباس روايت كند كه من نزد معاويه رفتم اين آيه چنين ميخواند كه فى عين حاميه پس كعب احبار را بخواند و گفت آفتاب كجا فرو مىرود گفت در تورية يافته‌ام كه فى الماء و الطين مردى از قبيلهء ازد گفت كه شعبى دو بيت گفته كه دلالت بر اين مىكند\r\n\r\n( قد كان ذو القرنين قبلى مسلما\r\nملكا تدين له الملوك و تسجد\r\n\r\n\r\nبلغ المشارق و المغارب يبتغى\r\nاسباب امر من حكيم مرشد\r\n\r\n\r\nفرأى مغارب الشمس عند غروبها\r\nفى عين ذى خلب و ثاط خربد )\r\n\r\nثاط گل است و خربد سياه و ميتواند بود كه آن چشمه جامع اين هر دو صفت باشد پس بين الاخبار تنافى نباشد ابو العاليه گفته كه آفتاب در چشمهء رود و آن چشمه او را بمشرق اندازد و چون در موضوع خود بثبوت پيوسته كه آفتاب از فلك خود زايل نميشود پس خبر ابو العاليه يا صحيح السند نباشد يا مؤول بود به اينكه در بادى النظر چنان مىنمايد كه آفتاب در آن چشمه فرو مرود و به جهت شدت حركت آن چشمه بجانب شرقى توهم آن مىشود كه آن چشمه آفتاب را بجانب مشرق\r\n","description":"","footnote":"","page_name":" 364 ","page_number":364},
  {"content":"\r\nميكشد پس ملخص معنى آنست كه ذو القرنين آنجا آفتاب را بر طريقى ديد كه گوييا در آن چشمه فرو ميرود هم چنان كه كسى كه در دريا است ميپندارد كه آفتاب در آن غروب مىكند و از آن طلوع مينمايد القصه چون ذو القرنين به آنجا رسيد تجسس مردمان آن بلاد كرد * ( وَوَجَدَ عِنْدَها ) * و يافت نزديك آن چشمه بر ساحل درياى محيط غربى * ( قَوْماً ) * گروهى را كه ناسك گويند و ايشان قومى بودند بت پرست سبز چشم سرخ مو و تن آور و با هيبت لباس ايشان پوست حيوانات و طعام ايشان گوشت وحوش و جانوران آبى * ( قُلْنا ) * گفتيم ما * ( يا ذَا الْقَرْنَيْنِ ) * اى ذو القرنين اين ندا اگر وى نبى بوده بوحى است و اگر نه بالهام كما قال و اوحينا الى ام موسى اى الهمها يا بلسان پيغمبر زمان او و مىتواند بود كه در خواب به او نموده باشند بر هر تقدير ميفرمايد كه ما او را ندا كرديم * ( إِمَّا أَنْ تُعَذِّبَ ) * يا آنست عذاب ميكنى اينقوم را يعنى ميكشى اگر ايمان نيارند * ( وَإِمَّا أَنْ تَتَّخِذَ ) * و يا آنكه فرا ميگيرى * ( فِيهِمْ ) * در باب ايشان * ( حُسْناً ) * نيكويى از ارشاد و تعليم شرايع و انواع مواساة دنيويه اگر بگروند * ( قالَ ) * گفت اسكندر ذو القرنين * ( أَمَّا مَنْ ظَلَمَ ) * اما كسى كه ستم كند بر خود يعنى بر كفر خود مصر باشد * ( فَسَوْفَ نُعَذِّبُه ) * پس زود باشد كه عذاب كنيم يعنى من و هر كه با منست بكشيم او را و اينعذاب دنيا است * ( ثُمَّ يُرَدُّ ) * پس بازگشته شود * ( إِلى رَبِّه ) * بسوى جزاى پروردگار خود در قيامت * ( فَيُعَذِّبُه ) * پس عذاب كند خدا او را * ( عَذاباً نُكْراً ) * عذابى سخت و منكر كه مثل او معهود نباشد * ( وَأَمَّا مَنْ آمَنَ ) * و اما هر كه بگرود * ( وَعَمِلَ صالِحاً ) * و عملى كند شايسته يعنى بر مقتضاى ايمان * ( فَلَه ) * پس مر او راست در هر دو سراى * ( جَزاءً الْحُسْنى ) * پاداش خصلتى نيكو و فعل پسنديده و حفص جزاء منون ميخواند كه نصب آن بر تميز باشد و حسنى مبتداء و خبر بر او مقدم يعنى مر او را است از روى پاداش مثوبت نيكو * ( وَسَنَقُولُ لَه ) * و زود باشد كه بگوئيم مر او را * ( مِنْ أَمْرِنا ) * از فرمان خود يعنى او را بفرمائيم * ( يُسْراً ) * كارى آسان يا بگوئيم او را گفتار سهل و آسان از فرمان خود يعنى تكليفى كه به او كنيم فراخور طاقت او باشد و بر كفر مقدم او را مؤاخذه نكنيم آورده‌اند كه لشگر ظلمت را بر قوم ناسك گماشت ايشان ملجا و مضطرب گشته و زنهار خواسته بوى ايمان آوردند * ( ثُمَّ أَتْبَعَ سَبَباً ) * پس ديگر باره از پى در آمد سببى و طريقى را كه بمشرق توان رفت و قوم ناسك را با خود برده لشگر نور را از پيش روان كرد و عسكر ظلمت را از عقب بداشت و بجانب جنوب متوجه شده\r\n","description":"","footnote":"","page_name":" 365 ","page_number":365},
  {"content":"\r\nقوم هاويل را كه در قطر ايمن بود مسخر كرد به همان طريقى كه در قصهء ناسك مذكور شد پس روى بمشرق نهاد\r\n* ( حَتَّى إِذا بَلَغَ ) * تا چون برسيد * ( مَطْلِعَ الشَّمْسِ ) * بجاى بر آمدن آفتاب يعنى موضعى كه مبدء عمارتست از جانب شرق * ( وَجَدَها ) * يافت آفتاب را كه هر بامداد * ( تَطْلُعُ ) * بر مىآمد و شعاع او ميافتد * ( عَلى قَوْمٍ ) * بر گروهى كه ما * ( لَمْ نَجْعَلْ لَهُمْ ) * نگردانيده بوديم و پيدا نكرده براى ايشان * ( مِنْ دُونِها ) * از دون آفتاب در وقت طلوع * ( سِتْراً ) * پوششى از لباس دنيا كه ميان ايشان و آفتاب حاجز باشد چه ايشان را هيچ پوششى نبود و زمين در غايت نرمى و سستى بود و هيچ بناى به بالاى آن نميايستاد ابو بصير از ابو عبد اللَّه نقل كرده كه ايشان صنعت بنائى نميدانستند و بر ساختن هيچ خانه وقوف نداشتند از اين جهت پيوسته در آفتاب بسر ميبردند قتاده گفته كه چون آفتاب مرتفع شدى در سردابهاى رفتندى و چون آفتاب از سمت الراس بگرديدى بيرون آمده ماهى گرفتندى و بآفتاب بريان كرده خوردندى و آنها قوم منسك بودند حسن بصرى گفته كه زمين ايشان متحمل بنا نبودى و كوه نيز در آن حدود نبود و از اين جهت بوقت طلوع آفتاب در سرداب رفتندى و چون آفتاب بكشتى بدر آمدندى و گياه زمين چره كردندى مانند بهايم ابن جريح روايت كرده كه وقتى كه لشگرى آنجا رسيد ايشان گفتند مبادا آفتاب شما را زحمت رساند و هلاك شويد ايشان گفتند ما برويم تا به بينيم كه قول شما راست است يا دروغ و چون نگاه كردند استخوانهاى بسيار ديدند گفتند اين چيست گفتند پيش از شما اينجا لشگر بسيار آمده‌اند و آفتاب ايشان را بسوخت آنها ترسيده همگى بگريختند عمر بن مالك گفت مردى را ديدم كه حديثى ميكرد و قومى بر او گرد آمده بود چون آنجا رفتم ميگفت من باقصاى چين رسيدم مرا گفتند ميان تو و آفتاب بر آمدن يك روز را هست مردى را از ايشان به مزد گرفتم و به آنجا رفتم گروهى را ديدم گوشهاى ايشان به بالاى ايشان يك گوش را لحاف كردندى و ديگرى را بوقت خفتن بر خود افكندندى و اينمرد كه همراه من بود زبان ايشان را ميدانست ايشان را گفت ما آمده‌ايم تا آفتاب را به بينيم كه چگونه بر مىآيد در اين سخن بوديم كه آوازى بلند شنيديم چون سلسله آهن من بيفتادم و از هيبت آن بيهوش شدم چون به خود آمدم ايشان مرا بروغن مىاندودند آفتاب را ديدم كه بر آب دريا افتاده برنك روغن زيت و كناره آسمان ديدم چون دامن خيمه چون آفتاب مرتفع گشت مرا در سردابى بردند و چون آفتاب بگرديد مرا بيرون آوردند و خود بكنار دريا آمده ماهى ميگرفتند و در آفتاب ميافكندند تا بريان ميشد و ميخوردند القصه چون اسكندر با لشگر ظفر پيكر به آن موضع رسيد * ( كَذلِكَ ) * هم چنان بود امر او با ايشان كه با اهل مغرب بود يعنى لشگر ظلمت را\r\n","description":"","footnote":"","page_name":" 366 ","page_number":366},
  {"content":"\r\nبر ايشان گماشت تا ايمان آوردند يا آنكه امر ذى القرنين همچنين بود كه وصف كرديم از رفعت مكان و بسط ملك پس از آن جانب قطر ايمن روان شد و بقومى رسيد كه ايشان را تاويل خوانند و با ايشان نيز همان سلوك نمود كه با قوم هاويل نموده بود * ( وَقَدْ أَحَطْنا ) * و بدرستى كه ما احاطه كرده بوديم يعنى علم ما را رسيده بود * ( بِما لَدَيْه ) * به آنچه نزديك او بود * ( خُبْراً ) * از روى آگاهى يعنى بجميع لشگر و ادوات حرب و اسباب جهانگيرى ذو القرنين و بظواهر و بواطن آن عالم بوديم و ذكر لديه اشارتست بحسن ثنا بر رضاى الهى بافعال او به جهت امتثال او در همه احوال با مر ذى الجلال يا مراد آنست كه كثرت جنود و عدد اسباب سياست او بر وجهى رسيده بود كه احاطه نكرده بود به آن مگر خداوند لطيف خبير * ( ثُمَّ أَتْبَعَ سَبَباً ) * پس اسكندر از پى در آمد بسبى يعنى متابعت طريقى ديگر كرد كه ميان مشرق و مغرب بود از جنوب يا شمال * ( حَتَّى إِذا بَلَغَ ) * تا چون رسيد بر زمين منقطع ارض ترك * ( بَيْنَ السَّدَّيْنِ ) * ميان دو كوه كه از پس آنها زمين ياجوج و ماجوج است و گويند مراد و جبلاند كه در ميان ارمنيه و آذربايجان است و اول اصحست * ( وَجَدَ مِنْ دُونِهِما ) * يافت در پيش آن دو كوه * ( قَوْماً ) * گروهى را با هيئتهاى عجيب و شكلهاى غريب * ( لا يَكادُونَ ) * نزديك نبودند كه به جهت غرابت لغت و قلت فطنة ايشان * ( يَفْقَهُونَ قَوْلًا ) * دريابند سخنى را و كسى نيز از لشگر ذو القرنين سخن ايشان را در نمييافت * ( قالُوا يا ذَا الْقَرْنَيْنِ ) * گفتند يعنى مترجم\r\nايشان گفت اى ذو القرنين و يا برموز و اشارت اعلام ذو القرنين كردند كه * ( إِنَّ يَأْجُوجَ وَمَأْجُوجَ ) * بدرستى كه قوم ياجوج و ماجوج * ( مُفْسِدُونَ فِي الأَرْضِ ) * تباهى كنندگاناند در زمين هر گاه كه از پس اين كوه ها بيرون آيند از گياه آنچه باشد بخورند و آنچه خشك باشد با خود ببرند و تمام انعام ما را ميكشند و مىخورند و اگر چهار پا نيابند آدميان را بعوض ميخورند و ايشان دو قبيله‌اند از اولاد يافث بن نوح در عين المعانى آورده كه آدم را احتلام افتاده و معنى او به خاك آلوده شد آدم از آن حال اندوهناك شد حقتعالى اين دو قوم را از آن خاك بمنى آلوده بيافريد و اين قوليست باطل چه مذهب حق آنست كه انبيا از احتلام منزه‌اند و گويند ياجوج از تركاند و ماجوج از جيل و اين هر دو اسم عجمى اند بدليل منع صرف و گويند اسم عربىاند ماخوذ از اج الظليم اذا اسرع و اصل ايشان همزه است چنان كه قرائت عاصم است و منع صرف آنها به جهت تعريف و تانيث است و در اشكال و احوال ايشان اختلاف كرده‌اند از امير المؤمنين ع مرويست كه قامت بعضى از ايشان به مقدار شبر است و قد بعضى بغايت دراز و\r\n","description":"","footnote":"","page_name":" 367 ","page_number":367},
  {"content":"\r\nدر حديث آمده كه صنفى از ايشان بر مثال شجره ازدند و آن شجريست در ولايت شام طول آن صد و بيست گز و صنفى طول و عرض ايشان مساويست و صنفى چناناند كه از يك گوش فراش و از يك گوش لحاف سازند شقيق بن عبد اللَّه روايت كند كه من از رسول ( ص ) حديث ياجوج و ماجوج پرسيدم فرمود كه ايشان هزار هزار امتاند كه هيچ يك نميرند تا هزار فرزند نيارند و هر يك از ايشان چنان شوند كه اسلحه بردارند و كارزار كنند گفتند ما را صفت ايشان كن فرمود ايشان سه صنفند صنفى به بالا صد و بيست گز و صنفى درازى ايشان از پهناى ايشان فرق نتوان كرد و صنفى بزرگ گوشاند كه از يك گوش لحاف كنند و از ديگرى فرش سازند و به هيچ حيوان نرسند كه او را ندرند و هر كه از ايشان بميرد بخورند و چون در آخر الزمان خروج كنند مقدمه ايشان بشام باشد و دنباله بخراسان و جويهاى مشرق و مغرب و درياى طبرستان بخورند وهب بن منبه روايت كند كه اسم ذو القرنين اسكندر بود بنده صالح و خداى ترس و فرمانبردار حق تعالى به او وحى كرد كه من تو را مبعوث خواهم ساخت بر جميع امم مختلف اللغات كه در عالم منتشرند از جانب جنوب و شمال و غرب و شرق جنوبى را تأويل ميگويند و شمالى را هاويل و غربى را و ناسك و شرقى را منسك ذو القرنين گفت بار خدايا اين كارى عظيمست من چگونه از عهدهء اين امر بيرون آيم و بچه وجه احاطه تمام عالم كنم و علم بلغات مختلفه ايشان پيدا كنم و تو تكليف ما لا يطاق نمىفرمايى از حقتعالى ندا آمد كه من تو را چندان قوت دهم كه به اين كار قيام توانى نمود و دلترا روشن كنم و جميع حواس تو را قوت دهم و تو را نصرت فرمايم تا از هيچكس نترسى و مخذول نشوى و طرق عالم بر تو بگشايم و هيبت تو در دلها افكنم و نور و ظلمت را مأمور تو گردانم نور از پيش تو هادى تو باشد و ظلمت در پشت تو حصارى باشد ذو القرنين گفت من مطيع و منقاد امر توام پس بر طريقى كه مذكور شد قصد غرب كرد و بجمعى رسيد كه آنها را ناسك خوانند آنها را ديد كه عدد ايشان جز خدا نمى دانست با زبانهاى مختلف ظلمت بر ايشان گماشت تا گرد ايشان در آمده تا ايشان مضطر شدند و بعد از آن خود را در ميان ايشان راه داد و آنها را با خداى دعوت كرد قومى ايمان آوردند و بيشتر بر كفر ماندند مؤمنان بلشگر خود آورده كافران را در ظلمت بگذاشت تا اسير ظلمات شد راه بطعام و شراب نبردند بزنهار آمده ايمان آوردند و جمله مغرب زمين را مسخر كرد و با لشگر عظيم روى بجانب راست آورد و نور از پيش و تاريكى در پس قصد هاويل كرد تا بكنار رودخانه بزرگ رسيد و درياها پيش آمد حقتعالى الهام داد تا الواح بسيار ساخت و بهم زد و كشتيها ساخته به مقدار حاجت از دريا گذشت بفرمود تا لوحها را از يكديگر\r\nجدا كرده هر يكى را برداشتند و چون بدرياى ديگر رسيدند باز كشتى ساختند و از آنجا هم مرور كردند تا به مقصد رسيد و به آن جماعت نيز همان معامله كرد كه با اهل مغرب\r\n","description":"","footnote":"","page_name":" 368 ","page_number":368},
  {"content":"\r\nكرده بود و آن زمين را نيز مسخر كرده روى بمشرق نهاده و زمين مشرق را احاطه كرده بجانب چپ زمين متوجه شد و آن را نيز بحوزه تصرف در آورده پس روى بميان زمين نهاد كه يأجوج و مأجوج بودند جمعى از سكنه آن موضع شكايت ايشان معروض داشتند و گفتند يا ذا القرنين انديشه در باب دفع ايشان كن كه ما را ميكشند و چهار پايان ما را هلاك ميكنند و جميع غلات و فواكه و اشجار و نباتات را ميخورند ( فهل نجعل لك خرجا ) پس آيا بگردانيم و مقرر بسازيم براى تو خرجى و بيرون آريم از ميان مالهاى خود مزدى * ( عَلى أَنْ تَجْعَلَ بَيْنَنا وَبَيْنَهُمْ ) * بر شرط آنكه بكنى ميان ما و ايشان * ( سَدًّا ) * بندى كه منع كند ايشان را از بيرون آمدن * ( قالَ ما مَكَّنِّي ) * گفت اسكندر آنچه تمكين و دسترس داده ما را * ( فِيه ) * در آن * ( رَبِّي ) * آفريدگار من از اموال بيشمار و پادشاهى كه در كمال اقتدار * ( خَيْرٌ ) * بهتر است از آنچه شما ميخواهيد * ( فَأَعِينُونِي ) * پس مرا يارى دهيد * ( بِقُوَّةٍ ) * بتوانايى يعنى مردمان توانا يا چيزى كه بدان قوت يابم در اين كار از آلات و ادوات بنا چون سنگ و آهن و روى و مس چندان كه توانيد جمع كنيد كه بها و مزد آن بر منست * ( أَجْعَلْ بَيْنَكُمْ ) * تا بكنم ميان شما * ( وَبَيْنَهُمْ ) * و ميان ايشان * ( رَدْماً ) * حجابى سخت كه بعضى از آن بر بعضى مركب باشد و ردم باشد و اغلظ است از سد ماخوذ از ( ثوب مردم اذا كان وقاعها فوق وقاع ) آورده‌اند كه ذو القرنين قبل از ساختن سد بر بالاى كوه بر آمد تا نظاره كند ياجوج و ماجوج را چون نگريست گروهى ديد كه نر و مادهء ايشان يك شبر بودند بر يك شكل و برخى درازتر از ان و آنها چنگال و دندان داشتند مانند سباع بر اعضاى ايشان موى بود كه به آن خود را ميپوشيديد با گوشهاى بزرگ يكى پر پشم و ديگرى با موى اندك همه با اسلحه و اسباب كارزار آوازشان چون آواز كبوتر و آواز بلندشان آواز گرگ پس پائين آمد و فرمود * ( آتُونِي ) * بياريد به من * ( زُبَرَ الْحَدِيدِ ) * قطعه هاى آهن را زبر قطعه كبيره است يعنى پاره هاى بزرگ آهن نزد من آريد و عوض آن و مزد كار كردن از من بستانيد منقولست كه بفرمود تا خشتهاى از آهن بساختند پس حكم كرد تا ميان آن دو كوه را كه چهار هزار قدم طول آن بود و شصت و پنج گز عرض بكندند تا به آب رسيد پس در تك آن سنگهاى خارا نهادند و خشتهاى آهنين بر بالاى آن فرش كردند * ( حَتَّى إِذا ساوى ) * تا چون مساوى شد يعنى فرش تمام گشت * ( بَيْنَ الصَّدَفَيْنِ ) * ميان هر دو جانب كوه بفرمود تا هيمه بسيار بر بالاى آن ريختند و دمها بر جوانب تركيب كردند * ( قالَ انْفُخُوا ) * گفت عمله را كه بدميد در آن آهنها * ( حَتَّى إِذا جَعَلَه ) * تا چون گردانيد\r\n","description":"","footnote":"","page_name":" 369 ","page_number":369},
  {"content":"\r\nآن خشتهاى آهن * ( ناراً ) * مانند آتش * ( قالَ آتُونِي ) * گفت بياريد * ( أُفْرِغْ عَلَيْه ) * تا بريزم بر بالاى اين گرم شده * ( قِطْراً ) * روى گداخته اين از باب تنازع فعلانست اى اتونى قطر افرغ عليه قطرا بدين مضمون كه بيت\r\n\r\nبهر روى فرشى برانگيختند\r\nبر او روى حل كرده ميريختند\r\n\r\nو بر همين گونه ديوار صد و پنجاه گز در ارتفاع بر آمد مانند كوهى يكپاره و هموار و متساوى * ( فَمَا اسْطاعُوا ) * پس نتوانستند ياجوج و ماجوج * ( أَنْ يَظْهَرُوه ) * آنكه بالا روند بر آن سد بسبب ارتفاع و املاس * ( وَمَا اسْتَطاعُوا ) * و نتوانستند * ( لَه نَقْباً ) * مر آن را سوراخ كردن بواسطه سختى و صلابت آن * ( قالَ ) * گفت ذو القرنين بعد از ساختن آن * ( هذا ) * اين سد و يا اقتدار براى تمام آن * ( رَحْمَةٌ مِنْ رَبِّي ) * بخشش است از پروردگار من بر بندگان چه آن مانع خروج ياجوج و ماجوج است * ( فَإِذا جاءَ ) * پس چون بيايد * ( وَعْدُ رَبِّي ) * وعده پروردگار من * ( جَعَلَه دَكَّاءَ ) * و بگرداند آن را خورد و مرد * ( وَكانَ وَعْدُ رَبِّي ) * و هست وعده آفريدگار من * ( حَقًّا ) * درست و راست و خروج اينگروه از پس سد مذكور يكى از علامات قيامت است و در آخر سورة الانبياء ذكر آن خواهد آمد آورده‌اند كه ذو القرنين بعد از ساختن سد و تسخير آن نواحى روى ميان زمين نهاده\r\nميرفت و بلاد را مفتوح ميساخت و تسخير ميكرد و مردمان را دعوت كرده بدايره اسلام در ميآورد تا بجمعى رسيد مردمان را ديد نيكو سيرت با عدل و داد همه متفق الكلمه و متحد در طريق و متالف القلوب و معرى از افعال قبيحهء شيطانى و مبرا از اعمال كريهه نفسانى سراهاى بى در و مقابر ايشان بر در سراها و شهرهاى ايشان را حاكمى و والى نبود ذو القرنين از ايشان متعجب ماند گفت شما چه قوميد كه در اطراف و اكناف عالم از شما عجيبتر قومى نديدم مرا خبر دهيد كه چرا مقبره شما بر در سراها ساخته‌ايد گفتند تا مرگ فراموش نكنيم گفت چرا سراهاى شما در ندارد گفتند جهت آنكه در ميان ما دزد نيست پرسيد چرا امير و حاكم نداريد جواب دادند ما خود امير نفس خوديم و كارى نكنيم كه به حاكم احتياج افتد گفت چرا در ميان شما درويش نيست گفتند زيرا كه حق هيچ كس به خود روا نداريم گفت چگونه است كه عمر شما دراز است گفتند چه آنكه مدار كار ما بر طاعت و امتثال حضرت عزت است پرسيد چرا هرگز نميخنديد گفتند از گناه خود ميترسيم و پيوسته به استغفار مشغوليم گفت چرا غمگين نيستيد گفتند زيرا كه دل بر بلا نهاده‌ايم و خود را بر قضاى الهى تسليم كرده گفت پدران شما هم بر اين آئين بودند گفتند اين روش از پدران خود فرا گرفته‌ايم چه ايشان بر درويشان رحم كردندى و با محتاجان مواسات نمودندى و با كسى كه با ايشان بدى كردى در عوض آن نيكى كردندى و امانت نگاه داشتندى و نماز گذاردندى\r\n","description":"","footnote":"","page_name":" 370 ","page_number":370},
  {"content":"\r\nو بعهد وفا كردندى لا جرم هميشه كار ايشان به اصلاح بودى ابو رافع از ابو هريره روايت كند كه رسول خدا ( ص ) فرمود كه هر روز از اول صباح ياجوج و ماجوج بيايند و سد اسكندر را بشكافند تا چندان كه روشنايى آفتاب به بينند چون شب در آيد گويند فردا بيائيم و اين بنا را بشكافيم و بآنطرف رويم روز ديگر آن سد چنان مىشود كه اول بود تا يك بار اتفاق افتد يكى از ايشان بگويد كه انشاء اللَّه فردا برويم و سد بشكافيم و بآنجانب رويم چون روز شود هم چنان تنگ باشد و سوراخ در آن ظاهر باشد پس در آن رخنه كنند و اطراف عالم فرو گيرند پس گويند كه زمين را مسخر كرديم قصد آسمان بايد كرد تير به آسمان اندازند و تيرهاى ايشان خون آلود باز گردد حقتعالى كرمهايى بر ايشان فرستد كه گردن هاى ايشان و چهار پايان ايشان را خورند تا همه هلاك شوند وهب گفته كه يأجوج و مأجوج به همه زمين برسند مگر مكهء معظمه و مدينه و بيت المقدس كه بر اين سه موضع راه نيابند و حقتعالى از خروج يأجوج و مأجوج از پس سد مذكور چنين خبر ميدهد كه * ( وَتَرَكْنا بَعْضَهُمْ ) * و وا گذاريم و منع نكنيم بعضى از يأجوج و مأجوج را * ( يَوْمَئِذٍ ) * در آن روز كه يعنى روز خروج كه ازدحام نموده * ( يَمُوجُ فِي بَعْضٍ ) * اضطراب كنند و داخل شوند در برخى ديگر و گويند كه مراد بيومئذ روز قيامتست و ضمير راجع بجن و انس يعنى در روز قيامت بعضى آدميان و جنيان از روى تحير و اضطراب در برخى ديگر آميخته شوند و مانند موج دريا مضطرب و متموج شوند * ( وَنُفِخَ فِي الصُّورِ ) * و دميده شود در صور براى قيام قيامت و صور مانند شاخى است كه يكسر آن در دهن اسرافيل است و سر ديگر در زير عرش و او را چهل هزار سر است در اقطار عالم و جوانب عرش رفته رسول ( ص ) فرمود كه در شب معراج اسرافيل را ديدم يك پاى پيش نهاده و پاى ديگر پس گرفته و چشم در زير عرش گماشته منتظر آنكه ندا رسد كه در دم و چون او صور در دمد * ( فَجَمَعْناهُمْ ) * پس جمع كنيم همهء خلايق را * ( جَمْعاً ) * جمع كردنى براى حساب و جزا در عرصهء محشر\r\n* ( وَعَرَضْنا جَهَنَّمَ ) * و ظاهر گردانيم دوزخ را * ( يَوْمَئِذٍ ) * آن روز * ( لِلْكافِرِينَ ) * براى ناگرويدگان * ( عَرْضاً ) * ظاهر كردنى و اظهار براى كافران قبل از دخول جهت زجر و تهويل مىباشد * ( الَّذِينَ ) * آن كافرانى كه از فرط غفلت * ( كانَتْ أَعْيُنُهُمْ ) * هست چشمهاى ايشان * ( فِي غِطاءٍ عَنْ ذِكْرِي ) * در پوششى از ياد كردن من يعنى از مشاهده آيات كه به آن ياد كرده شوم بتوحيد و تعظيم مراد آنست كه نظر نميكنند در آيات داله بر وحدانيت من و تمجيد و تنزيه من تا بسبب آن عارف شوند بيگانگى و بزرگوارى من * ( وَكانُوا ) * و هستند كافران كه به جهت ناشنوايى سخن حق * ( لا يَسْتَطِيعُونَ سَمْعاً ) * نميتوانند بشنوند ذكر و كلام\r\n","description":"","footnote":"","page_name":" 371 ","page_number":371},
  {"content":"\r\nمرا يعنى به جهت فرط عناد و جحودى كه دارند تاب آن ندارند كه آن را بشنوند و گويند مراد قرآنست يعنى در قرآن و آيات آن نظر نكردند و نشنيدند خلاصهء معنى آنست كه چون ايشان از فرط معانده و جحود نظر در آيات خدا نميكنند و آن را بسمع قبول نميشنوند پس گوييا در چشمهاى ايشان پوششى است و در گوشهاى ايشان گرانى كه به جهت آن نميتوانند ديد و نميتوانند شنيد * ( أَ فَحَسِبَ الَّذِينَ كَفَرُوا ) * آيا ميپندارند آنان كه نگرويدند * ( أَنْ يَتَّخِذُوا عِبادِي ) * آنكه فرا گيرند بندگان مرا يعنى عيسى و عزير و ملائكه * ( مِنْ دُونِي ) * بجز از من * ( أَوْلِياءَ ) * دوستان يعنى معبودان كه نفع رسانند ايشان را حذف مفعول ثانى به جهت قرينه است مانند حذف خبر مبتدا پس مراد آنست كه آيا ميپندارند كافران كه فرا گرفتن ايشان بندگان مرا بخدايى نفع خواهد رسانيد استفهام بمعنى انكار است يعنى اتخاذ ايشان جمعى را به معبوديت هيچ سود نخواهد داشت ايشان را و بروايت ابن عباس مراد به عبادى شياطين و اصناماند لقوله وَالَّذِينَ يَدْعُونَ مِنْ دُونِ اللَّه الخ * ( إِنَّا أَعْتَدْنا جَهَنَّمَ ) * بدرستى كه ما آماده كرديم دوزخ را براى ناگرويدگان * ( لِلْكافِرِينَ نُزُلًا ) * منزلى و ماوايى و يا آن چيزى را كه براى نزول مهمانان مهيا كند و بنا بر اين معنى در اين تهكم است و تنبيه بر آنكه ايشان را عذابهاى خواهد بود كه دوزخ در پيش آن چيزى محقر باشد * ( قُلْ ) * بگو اى محمد ( ص ) * ( هَلْ نُنَبِّئُكُمْ ) * آيا خبر كنم شما را * ( بِالأَخْسَرِينَ أَعْمالًا ) * به زيانكارترين مردمان از روى كردارها * ( الَّذِينَ ضَلَّ ) * خبر مبتداء محذوفست يعنى زيانكارترين مردمان در كردار آناناند كه گم شد و ضايع گشت * ( سَعْيُهُمْ ) * شناختن ايشان بعملهاى نيكو نما * ( فِي الْحَياةِ الدُّنْيا ) * در زندگانى دنيا چون كشيشان و رهبانان كه اكثر اوقات در ديرها بصلاة و صيام ميگذرانند و بسبب كفر همهء آن عملها باطلست و هيچ ثوابى بر آن مترتب نميشود زيرا كه قبول عمل صالح فرع ايمانست و گفته‌اند مراد از اين طايفه خوارجاند ابو الطفيل روايت كند كه عبد اللَّه گواه از امير المؤمنين ( ع ) اين آيه پرسيد فرمود هل حرورايند يعنى خوارج و بعد از آن فرمود\r\nانت و اصحابك منهم\r\nتو و ياران تو از ايشاناند و عياشى نيز باسناد خود آورده كه امير المؤمنين ( ع ) در تفسير اين آيه فرمود\r\nاولئك اهل الكتاب كفروا بربهم و ابتدعوا فى دينهم فحبطت اعمالهم و ما اهل النهروان منهم ببعيد يعنى الخوارج\r\nو گويند مراد ارباب بدعتند يا جميع كه عمل بريا و سمعه كنند و يا به آن عجب كنند و اشهر آنست كه از كفار صله رحم و اطعام فقرا و عتق رقاب واقع مىشود حقتعالى ببطلان آنها حكم كرده فرمود كه * ( وَهُمْ\r\n","description":"","footnote":"","page_name":" 372 ","page_number":372},
  {"content":"\r\n* ( يَحْسَبُونَ ) * و ايشان ميپندارند * ( أَنَّهُمْ يُحْسِنُونَ ) * آنكه ايشان نيكويى ميكنند * ( صُنْعاً ) * كار را * ( أُولئِكَ ) * آن گروه كه ذكر كرده شدند * ( الَّذِينَ كَفَرُوا ) * آناناند كه كافر شدند * ( بِآياتِ رَبِّهِمْ ) * بآياتهاى پروردگار خود كه آيات قرآنست يا دلايل توحيد و نبوت * ( وَلِقائِه ) * و رسيدن بجزاى او يعنى بعث و حشر كه در آن مجازات اعمال واقع خواهد شد ( ان خيرا فخير او ان شرا فشر ) * ( فَحَبِطَتْ أَعْمالُهُمْ ) * پس تباه شد كارهاى ايشان كه در صورت نيكو مينمود و به جهت كفر بر آن جزاى خير نخواهند يافت * ( فَلا نُقِيمُ لَهُمْ ) * پس اقامت نخواهيم كرد براى عملهاى ايشان * ( يَوْمَ الْقِيامَةِ ) * روز رستخيز * ( وَزْناً ) * ترازوى كه بدان بسنجند آن عملها را چه همه نابود گشته باشد يا اعمال ايشان را چون در ترازوى نهند قدرى و قيمتى نداشته باشد و از ابو سعيد خدرى مرويست كه در قيامت جمعى هستند كه اعمال ايشان از كوه هاى تهامه بزرگتر باشد چون در ترازو نهند آن را وزنى نباشد و در صحيح از پيغمبر ( ص ) روايت كرده كه در قيامت مردى عظيم و سمين را بياورند كه مقدار پر پشه وزن نداشته باشد و يا ايشان را وزنى نخواهيم نهاد يعنى مقدارى و اعتبارى نخواهد داشت بلكه خوار و ذليل خواهند بود * ( ذلِكَ ) * امر همچنين است كه مذكور شد از بطلان عمل و خست قدر ايشان و قوله * ( جَزاؤُهُمْ جَهَنَّمُ ) * مبين آنست يعنى پاداش ايشان دوزخ است و ميتواند كه ذلك مبتدا باشد و جمله جزاؤهم جهنم خبر آن و عايد محذوف اى جزاؤهم به يعنى آنچه مذكور شد پاداش ايشان بان دوزخ است * ( بِما كَفَرُوا ) * بسبب آنكه نگرويدند * ( وَاتَّخَذُوا آياتِي ) * و فرا گرفتند آيتهاى كتاب مرا * ( وَرُسُلِي ) * و فرستادگان مرا * ( هُزُواً ) * آن چيزى كه به آن افسوس كنند و استهزا نمايند يعنى با كتاب و پيغمبر ما سخريه كردند و بعد از حال كافران بيان حال مؤمنان مىكند كه * ( إِنَّ الَّذِينَ آمَنُوا ) * بدرستى كه آنان كه گرويدند بكتاب و رسول * ( وَعَمِلُوا الصَّالِحاتِ ) * و كردند عملهاى پسنديده و شايسته * ( كانَتْ لَهُمْ ) * هست مر ايشان را در حكم خدا * ( جَنَّاتُ الْفِرْدَوْسِ ) * بهشتهاى فردوس يعنى بوستانهاى مشتمله بر اشجار كه اكثر آن تاك باشد * ( نُزُلًا ) * پيشكش و فردوس در اصل لغة بوستانى است كه جامع نخل و كرم باشد و در تبيان آورده كه حقتعالى فردوس را بيد قدرت خود آفريد و به مقدار هر روز از روزهاى دنيا پنجاه كرت بر او نظر كرده ميفرمايد كه از دارى طيبا و حسنا لاوليائى\r\n","description":"","footnote":"","page_name":" 373 ","page_number":373},
  {"content":"\r\nافزون ساز حسن و جمال و تازگى و پاكيزگى خود را براى دوستان من و اينچنين منزلى را منزل دوستان ميگويد تنبيه بر آنكه ايشان را عطاها باشد كه نعيم فردوس بازاى آن محقر و ما حضرى تواند بود و مرويست كه فردوس ارفع درجات جنان است و حضرت رسالت ( ص ) فرموده كه\r\nفاذا سالتم اللَّه فاسئلوه الفردوس\r\nهر گاه از خدا طلب چيزى كنيد از وى طلب فردوس كنيد و نيز عبادة بن صامت از آن حضرت روايت كرده كه بهشت صد درجه است ميان هر دو درجه چندان باشد كه از آسمان تا زمين بلندترين آن فردوس است و جويهاى بهشت از آنجااند و بالاى آن عرش خداست و بهشتهاى فردوس چهار است دو از سيم و هر چه در آنجا است از الات و ادوات همه از سيمست و دو از زر و هر چه آن جا است هم از زر است از كعب الاحبار روايتست كه از فردوس بلندتر جايى نيست حقتعالى امر آن بمعروف و ناهيان از منكر در آنجا در آرد * ( خالِدِينَ فِيها ) * در حالتى كه جاويد باشند در آن * ( لا يَبْغُونَ عَنْها حِوَلًا ) * نجويند از آن بهشتهاى گرديدنى يعنى نطلبند از آن تحويل به مكان ديگر زيرا كه همه مطالب ايشان در آن مهيا باشد و هيچ موضعى اطيب از آنجا نيابند تا نفس ايشان ميل آن موضع كند و بعد از امر و نهى و وعد و وعيد بيان حكم و علوم غير مشاهيه خود مىكند تا بندگان بدانند كه اوامر و نواهى او بر حسب حكم و مصالح است و ميفرمايد * ( قُلْ لَوْ كانَ الْبَحْرُ ) * بگو اگر باشد آب درياى محيط كه شامل ارض است * ( مِداداً ) * سياهى * ( لِكَلِماتِ رَبِّي ) * براى نوشتن سخنان پروردگار من يعنى معلومات و حكم و مقدورات او يا معانى قرآن يا آنچه وعده فرمود براى اهل ثواب و آنچه وعيد كرده براى اهل عقاب * ( لَنَفِدَ الْبَحْرُ ) * هر آينه فانى گردد و نماند آب درياچه آب دريا جسمت و هر جسم متناهيست پس آن بنهايت رسد * ( قَبْلَ أَنْ تَنْفَدَ ) * پيش از آنكه نماند * ( لِكَلِماتِ رَبِّي ) * معانى و علوم آفريدگار من جهت آنكه غير متناهيست پس بمداد متناهى نوشته نشود * ( وَلَوْ جِئْنا بِمِثْلِه ) * و اگر چه بياوريم به مثل درياى محيط * ( مَدَداً ) * مدد آن مداد و بر آن افزائيم و بدانكه كلمات اگر چه بر وزن جمع قله است اما مراد از آن جمع كثره است و استعمال اول در ثانى در كلام عرب شايع است و از اين قبيلست قوله تعالى وَهُمْ فِي الْغُرُفاتِ آمِنُونَ چه غرف جنت از حد حصر و احصا متجاوز است عكرمه از ابن عباس روايت كرده كه اين آية وقتى نازل شده كه يهود مسلمانان را گفتند كه در كلام خود ميخوانيد كه وَمَنْ يُؤْتَ الْحِكْمَةَ فَقَدْ أُوتِيَ خَيْراً كَثِيراً و زعم محمد آنست كه او را حكمت داده‌اند پس علم شما بسيار باشد و ديگر باره مىخوانيد كه وَما أُوتِيتُمْ مِنَ الْعِلْمِ\r\n","description":"","footnote":"","page_name":" 374 ","page_number":374},
  {"content":"\r\nإِلَّا قَلِيلًا جمع ميان ايندو سخن چگونه تواند بود حقتعالى در اين آيه فرمود كه علم حقتعالى نهاية ندارد هر چند كسى را علم بسيار باشد در جنب علم الهى هيچ ننمايد\r\n* ( قُلْ ) * بگو اى محمد ( ص ) * ( إِنَّما أَنَا بَشَرٌ ) * جز اين نيست من آدمىام * ( مِثْلُكُمْ ) * مانند شما و دعوى احاطه بكلمات الهى نميكنم و امتياز من از شما همين است كه بواسطه جبرئيل * ( يُوحى إِلَيَّ ) * وحى كرده مىشود به من * ( أَنَّما إِلهُكُمْ ) * جز اين نيست كه معبود شما * ( إِله واحِدٌ ) * معبود يكتا است بىشريك بعضى گفته‌اند اين جواب آنان است كه بر سبيل طعن و عيب مىگفتند كه ما لِهذَا الرَّسُولِ يَأْكُلُ الطَّعامَ وَيَمْشِي فِي الأَسْواقِ اين چه رسوليست كه در بازار ميرود و طعام مىخورد همچه ساير مردمان حقتعالى فرمود بگو كه مانند شما از روى خلقت و احتياج بمشى و اكل و شرب الا آنست كه وحى به من ميآيد كه خداى عالم يكيست * ( فَمَنْ كانَ يَرْجُوا ) * پس هر كه اميد ميدارد * ( لِقاءَ رَبِّه ) * رسيدن پاداش پروردگار خود را در روز رستخيز و گويند رجا بمعنى خوف است يعنى هر كه از خدا بترسد * ( فَلْيَعْمَلْ ) * پس بايد بكند * ( عَمَلًا صالِحاً ) * كارى شايسته و پسنديده خداى و چون بادلهء عقليه بوضوح پيوسته كه رؤية حقتعالى محالست پس آن منزلست بر كمال قرب و مكانت رفعت و مزيت مثوبت و در بحر آورده كه عمل صالح متابعت پيغمبر ( ص ) است و سلوك در مناهج سنت او و ترك دنيا و اختيار فقر و دوام عبوديت و بريدن از خلق و پيوستن به حق آورده‌اند كه جندب بن زهير عامرى رضى اللَّه عنه به حضرت رسالت ( ص ) عرضكرد كه يا رسول من عملى براى خدا ميكنم اما چون كسى بر آن مطلع شد خوش دل ميگردم حضرت فرمود\r\nان اللَّه طيب لا يقبل الا الطيب و لا يقبل ما شورك فيه\r\nحقتعالى پاكيزه است و قبول نكند جز پاك و پاكيزه را و قبول نفرمايد عملى را كه غير در آن شريك باشد پس حقتعالى تصديق سخن پيغمبر ( ص ) كرده فرمود كه * ( وَلا يُشْرِكْ ) * و بايد بنده كه عمل صالح كند شرك نياورد و انباز نسازد * ( بِعِبادَةِ رَبِّه ) * در پرستش پروردگار خود * ( أَحَداً ) * يكى يعنى بريا تضييع عمل خود نكند كه ريا شرك اصغر است و تباه كننده عمل اين آيه جامع خلاصه علم و عمل است كه آن توحيد است و اخلاص در طاعت و مرويست از حضرت نبوى ( ص ) كه فرموده\r\nاتقوا الشرك الاصغر\r\nگفتند يا رسول اللَّه شرك اصغر چيست فرمودند كه ريا و سمعه و نيز از آن حضرت مرويست كه\r\nان اخوف ما اخاف عليكم الشرك الخفى اياكم و الشرك السر فان الشرك اخفى فى امتى من دبيب النمل على الصفا فى الليلة الظلماء\r\nبدترين\r\n","description":"","footnote":"","page_name":" 375 ","page_number":375},
  {"content":"\r\nچيزى كه من ميترسم بشما شرك پوشيده است پس از شرك در سر دور باشيد كه شرك پوشيده تر است در امت من از نرم رفتن مورچه به سنگ نرم در شب تاريك بعد از آن فرمود كه هر كه او نماز بريا كند مشرك باشد و روزه بريا و صدقه بريا شرك باشد آورده‌اند كه چون رسول ( ص ) اين حديث را باصحاب رساند ايشان ترسان شدند و بسيارى پريشان گفتند حضرت فرمود كه من دعائى بشما تعليم دهم كه چون آن را ورد سازيد حق تعالى ببركت آن شرك خفى رجلى را از شما ببرد و آن اينست كه\r\nاللهم انى اعوذ بك ان اشرك و انا اعلم و استغفرك لما لا اعلم\r\nو در مجمع آورده كه حضرت رسول ( ص ) فرمود كه حقتعالى ميفرمايد كه\r\nانا اغنى الشركاء عن الشرك فمن عمل عملا اشرك فيه غيرى فانا منه برى فهو للذى اشرك\r\nمن بىنيازترم از شرك شركاء هر كه عملى كند كه غيرى را در آن شريك من گرداند من از او بيزار شوم و آن عمل از آن كسى باشد كه وى را شريك من گردانيده باشد در آن و در خبر است كه امام على بن موسى الرضا ( عليه السلام و على آبائه و اولاده الصلاة و السلام ) روزى نزد مامون آمد ديد كه غلام آب بر دست وى ميريخت و او وضو ميساخت فرمود * ( وَلا يُشْرِكْ بِعِبادَةِ رَبِّه أَحَداً ) * مأمون آن غلام را از نزد خود دور كرد و خود متولى وضو شد و در روايت واقع شده كه اين آيه آخر آيتيست كه نازل شده و شيخ جعفر بن بابويه رضى اللَّه روايت كرده باسناد خود از عيسى بن عبد اللَّه از پدر خود از جد خود از على بن ابى طالب ( ع ) كه\r\nما من عبد يقرأ * ( قُلْ إِنَّما أَنَا بَشَرٌ مِثْلُكُمْ ) * الى آخره الا كان له نور فى مضجعه الى بيت اللَّه الحرام فان كان من اهل البيت الحرام كان له نور الى بيت المقدس\r\nو ترجمه اين حديث در فاتحه اينسوره مذكور شد و از ابو عبد اللَّه ( ع ) روايتست\r\nما من احد يقرأ اخر الكهف عند النوم الا يتيقظ فى الساعة التي يريدها\r\nكسى نباشد كه او نزد خوابيدن آخر الكهف بخواند مگر كه بيدار شود در آن ساعتى كه خواسته باشد و اين از جمله خصايص آيات قرآنيست ( تمت بمنه و توفيقه و الصلاة و السلام على خير خلقه محمد صلى اللَّه عليه و آله خصوصا امام المتقين و قائد العز المحجلين امير المؤمنين اعنى على بن ابى طالب عليه الف صلاة و الف الف السلام )\r\n\r\nسورة مريم عليها السلام\r\nمكيست باجماع امت و نود و هشت آيه است بعدد عراقى و شامى و مدنى الاول و نود و نه مكى و مدنى الاخير و اختلاف در سه آيه است كهيعص كوفى الرَّحْمنُ مَدًّا غير كوفى فِي الْكِتابِ إِبْراهِيمَ مكى و مدنى الاخير ابى بن كعب از سيد عالم ( ص ) روايت كرده كه هر كه سورهء مريم بخواند\r\n","description":"","footnote":"","page_name":" 376 ","page_number":376},
  {"content":"\r\nحقتعالى وى را ده حسنه بدهد بعدد هر كه تكذيب ذكريا و تصديق وى كرده و بعدد هر كه تكذيب و تصديق يحيى و مريم و عيسى و ابراهيم و اسماعيل و يعقوب و موسى و هارون و ادريس على نبينا و عليهم السلام نموده و بعدد هر كه دعوى ولد كرده براى خداى تعالى و هر كه نكرده و از حضرت صادق ( ع ) منقولست كه هر كه بر قرائت اينسوره مداومت نمايد نميرد تا آنكه آنچه مراد او باشد از دنيا در نفس و مال و ولد نيابد و در آخرت از اصحاب عيسى بن مريم باشد و مقابل ملك سليمان بن داود درجه به او دهند و ببايد دانست كه چون حق سبحانه ختم سورة الكهف نمود بذكر توحيد و امر مردمان به آن افتتاح اين سوره كرد بذكر انبيا كه بر طريقهء توحيد بودند و داعى بندگان به آن و فرمود كه\r\n* ( بِسْمِ اللَّه الرَّحْمنِ الرَّحِيمِ كهيعص ) * اختلاف علما در حروف معجمه كه در اوايل سورند بر وجه عموم در سورة البقرة سمت تحرير يافته و اينجا بر سبيل خصوص بقولى چند اختصار ميرود عبد اللَّه ابن عباس فرمود كه كهيعص ناميست از نامهاى الهى و مؤيد اينست اينكه امير المؤمنين ( ع ) در بعضى ادعيه فرموده‌اند كه يا كهيعص يا\r\nحمعسق اغفر لى\r\nو كلينى گفت كه اين ثنائيست كه حق تعالى خود را فرموده و كسى را بر حقيقت معنى آن اطلاع نيست و عطاء بن ثابت از سعيد بن جبير نقلكرده كه ابن عباس فرمود كه اينحروف اشاره بصفات او سبحانه‌اند كه به جهت تيمن ذكر فرموده پس كاف مفتاح اسم كافى و كريم و كبير است و ها اشاره باسم هادى و يا ايماء بحكيم و حليم و رحيم و مجيد و حميد و عين اشعار بر عليم و عزيز و عظيم و عادل و صاد منبئ از صادق و بروايت ديگر از كلينى مرويست كه معناه ( كاف بخلقه و هاد لعباده و يده فوق ايديهم و عالم ببريته و صادق على وعده ) و در لباب آورده كه يا ايما است به ( يا من يجير و لا يجار عليه ) و بقول ديگر اشاره به يا من يجيب من دعاه و نزد بعضى اين اسم بهترين اسماى الهيست و بعضى ديگر گفته‌اند كه مراد قسم است بصفات مذكوره بر حقيت آنچه ذكر فرموده در اينسوره و گويند كه اين اسم سوره است و ما بعد آن خبر او يعنى اينسوره * ( ذِكْرُ رَحْمَتِ رَبِّكَ ) * ياد كردن بخشش پروردگار تست و بنا بر اقوال ديگر خبر مبتداء محذوفست كه آن هذا المتلو است يعنى اينكه خوانده مىشود بر تو ذكر بخشش آفريدگار و پروردگار تو است * ( عَبْدَه زَكَرِيَّا ) * بندهء خود را زكريا ابن آذر اول منصوبست بر آنكه مفعول رحمة است و ثانى بر بدليت يا عطف بيان و گويند عبده مفعول\r\n","description":"","footnote":"","page_name":" 377 ","page_number":377},
  {"content":"\r\nذكر است و اسناد آن برحمت بر سبيل اتساع كقولك ذكرنى جود زيد پس تقدير كلام اينست كه ذكر ربك عبده بالرحمة و مراد برحمت اجابت او سبحانه است دعاء زكريا را در طلب ولد و او از انبياى بنى اسرائيل بود از اولاد رجعيم بن سليمان بن داود ( ع ) مهتر احبار بيت المقدس و صاحب قربان پس قصهء او بخوان و ياد كن براى امت خود * ( إِذْ نادى رَبَّه ) * چون ندا كرد و بخواند پروردگار خود را در محراب بيت المقدس بعد از تقرب بقربان و ميتواند بود كه ظرف متعلق برحمت باشد يعنى رحمت خداوند تو ذكريا را در وقتى كه بخواند آفريدگار خود را * ( نِداءً خَفِيًّا ) * خواندنى پنهان اين دالست بر آنكه اخفا در دعا مستحبست و باجابت اقربست به جهت عدم تطرق شائبه ريا در آن و در حديث آمده است كه\r\nخير الدعا الخفى و خير الرزق ما يكفى\r\nو گويند خفاى آن به جهت آن بود كه شرم ميداشت كه در شصت سالگى يا شصت و پنج يا هفتاد و پنج يا هشتاد و پنج يا نود و نه سالگى على اختلاف الاقوال با وجود زن نود و هشت ساله نازاينده از خدا طلب فرزند كند يا دعا بلند ميكرد و از قوم پنهان بود تا ايشان استهزا و ملامت به او نكنند و گويند به اين حالت رسيده فرزند ميطلبد و يا از موالى خود انديشه ميكرد و يا پيرى او را بر وجهى ضعيف ساخته بود كه هر چند دعا بلند ميكرد كس نميشنيد و نداى او اين بود كه از روى نياز * ( قالَ رَبِّ ) * گفت اى پروردگار من * ( إِنِّي وَهَنَ الْعَظْمُ ) * بدرستى كه سست شده است آن استخوانى كه ستون خانهء بدنست و قوام و اصل بناى آن * ( مِنِّي ) * از من و چون اين استخوان كه اصلب اعضا است سست شده باشد ساير اعضاى ديگر بر طريق اولى و توحيد عظم يا بجهة جنسيت است و يا مراد از آن اعظم مخصوص است كه عمود بدنست و گويند اضافهء وهن بعظم به جهت آنست كه او شكايت از ضعف بطش كرد و بطش بعظم است نه بلحم و غيره و تكرار ضمير متكلم جهت تاكيد است * ( وَاشْتَعَلَ الرَّأْسُ شَيْباً ) * و افروخته گشته سرم از روى پيرى اين عطف جملهء فعليه است بر جملهء فعليهء كه آن وهن العظم است و نصب شيبا بر تميز و الف و لام الراس عوض مضاف اليه اى اشتعل شيب راسى استعاره فرموده سياهى موى را بظلمت و سفيدى آن را بروشنى آتش و فرا گرفتن آن موى را باشتغال آن يعنى چنان كه ظلمت بنور منتفى مىشود سياهى موى من بسفيدى پيرى منتفى گشته و چنان كه آتش كه در جايى افتد هيمه آن را فرا گيرد و بجاى ديگر سرايت كند همچنين سفيد موى كه در يك جا واقع شده بود به موضع ديگر سرايت نموده و همه سفيد شده * ( وَلَمْ أَكُنْ ) * و نبوده‌ام * ( بِدُعائِكَ رَبِّ ) * به خواندن من تو را اى پروردگار من * ( شَقِيًّا ) * بىبهره و نااميد يعنى هر گاه كه دعا كرده‌ام باجابت رسانيدهء و مرا محروم\r\n","description":"","footnote":"","page_name":" 378 ","page_number":378},
  {"content":"\r\nو نااميد نگردانيده و چون من بحسن اجابت تو خو كرده شده‌ام پس در ايندعا مرا خائب و محروم مگردان و اجابت آن فرماى و اگر چه اين مدعاء من غير معتاد است اما اجابت تو معتاد است شقاوت در اصل لغت بمعنى تعبى است كه محصل مطلوب نباشد يعنى هرگز نبوده كه در دعا كردن و مبالغه و الحاح نمودن در آن بمطلوب خود نرسيده باشم و بعد از عرض دعا شرح حال خود را كه باعث دعا است بيان مىكند و ميگويد * ( وَإِنِّي خِفْتُ الْمَوالِيَ ) * و بدرستى كه من ميترسم او اوليايى كه وارث من باشند از بنى اعمام كه شرار بنى اسرائيلاند از آنكه تركه مرا در موضعى كه غير رضاى تو باشد خرج كنند * ( مِنْ وَرائِي ) * پس از مرگ من از ابن عباس مرويست كه مراد به موالى كلاله‌اند و نزد مقاتل عصبه‌اند و بروايت صحيحه از ابى جعفر ( ع ) منقولست كه مراد عمومه‌اند و بنو عم و نزد كلبى مطلق ورثه و بر هر تقدير زكريا گفت من ميترسم كه جماعت وراث كه بعد از من باشند در تركهء من بحسن معاشرت قيام نكرده آن را ضايع كنند و در معصيت صرف نمايند و بقواعد خلافت نيز اقدام ننموده نظام امور دين مختل شود و بجهة اين امت من در معصيت و ضلالت افتند * ( وَكانَتِ امْرَأَتِي عاقِراً ) * و زن من نازاينده است و در كبر سن فرو رفته * ( فَهَبْ لِي ) * پس ببخش مرا * ( مِنْ لَدُنْكَ ) * از نزديك خود * ( وَلِيًّا ) * فرزندى كه اولى باشد بتركه و مع ذلك متولى امور دين من و وليعهد من يا ولدى كه ولى از اوليا و دوستى از دوستان تو باشد ذكر من لدنك اشعار است به آنكه آن را از نزد خود اختراع كن بدون سبب چه از ما صلاحيت ولادت نيست و يا ايماء باستدعاى ولدى كه مرضى او سبحانه باشد و مقبول درگاه او يعنى ولى كه پسنديدهء تو باشد و مقبول بارگاه تو از روى استحقاق * ( يَرِثُنِي ) * ميراث برد از من تركهء مرا * ( وَيَرِثُ مِنْ آلِ يَعْقُوبَ ) * و ميراث گيرد از اولاد يعقوب بن ماثان برادر عمران كه پدر مريم بوده و نزد كلبى ايشان از اخوال زكريا بودند و زكريا از اولاد هارون بن عمران مقاتل گفته كه زكريا برادر عمران بود كه پدر\r\nمريم است كه مادر عيسى است از اولاد سليمان بن داود و گويند يعقوب بن ماثان برادر زكريا بوده و نزد بعضى مراد يعقوب بن اسحاق بن ابراهيم است زيرا كه زكريا متزوج بود به خواهر مريم بنت عمران و نسب او متصل بود به يعقوب و سدى گفته كه زن او از اولاد سليمان بن داود بود و داود از اولاد يهود بن يعقوب و زكريا از نسل هارون و هارون از اولاد لاوى بن يعقوب و علما در اين ارث اختلاف كرده‌اند از ابى صالح منقولست كه معنى آيه اينست كه ( يرثنى مالى و يرث من آل يعقوب النبوة ) و حسن و مجاهد گفته‌اند كه معناه ( يرث نبوتى و نبوة آل يعقوب ) و نزد جمعى ديگر مراد از هر دو مالست و جميع اصحاب ما رضوان اللَّه عليهم به اين آيه استدلال كرده‌اند بر آنكه از انبيا مال را ميراث ميگرفته‌اند نه آنكه صدقه ميكرده‌اند زيرا كه مراد به ارث مذكور مالست نه علم و نبوت به جهت آنكه لفظ ميراث را در لغت و شريعت اطلاق نميكنند مگر\r\n","description":"","footnote":"","page_name":" 379 ","page_number":379},
  {"content":"\r\nبر آنچه نقل كرده مىشود از مورث بوارث از اموال و در غير اموال استعمال نميكنند مگر بر طريق مجاز و توسع و از حقيقت بمجاز عدول كردن بدون دليل جايز نيست و ديگر آنكه زكريا بعد از اين فرمود * ( وَاجْعَلْه رَبِّ رَضِيًّا ) * يعنى بگردان فرزند مرا شايسته و پسنديده كه از قول و عمل او راضى باشى و هميشه مطيع و منقاد فرمان تو باشد و متمثل بامر تو پس اگر ارث محمول بر نبوت باشد ذكر اين بعد از آن مستدرك و بيمعنى بود و لغو و عبث باشد هم چنان كه مستحسن نيست كه كسى بگويد اللهم ابعث الينا نبيا و اجعله عاقلا مرضيا فى اخلاقه زيرا كه هر گاه محلى باشد بمنصب نبوت پس البته متصف به رضا خواهد بود به آنچه اعظم از آنست و مقوى قول مذكور است كه زكريا ( ع ) تصريح فرموده به آنكه ميترسم از بنى اعمام بعد از فوت خود حيث قال وَإِنِّي خِفْتُ الْمَوالِيَ مِنْ وَرائِي پس طلب وارث از جهت خوف او بوده از بنى اعمام و اين خوف معقول نيست مگر بمال نه نبوت و علم زيرا كه زكريا اعلم از آن بود به آنكه او سبحانه نبوت و علم و حكمت به كسى دهد كه از اهل آن نبود و اين هم معقول نيست كه خوف او از جهت اين بوده باشد كه حقتعالى يكى از بنى اعمام او را كه استحقاق نبوت نداشته باشد پيغمبرى دهد فحينئذ مراد به ارث مال باشد پس اينكه مخالف از پيغمبر ( ص ) نقل كرده‌اند كه آن حضرت فرمود\r\nنحن معاشر الانبياء لا نورث ما تركناه صدقه\r\nمحض افترا و بهتان باشد و عين عناد و طغيان و لهذا چون سيدة النساء را ( س ) به اين حديث موضوع مصنوع از باغ فدك منع كرده‌اند در رد آن استشهاد فرمود بآيهء * ( يَرِثُنِي وَيَرِثُ مِنْ آلِ يَعْقُوبَ ) * و استدلال به آنكه گويند دختر حجب عصبه نكند از ميراث به اينكه زكريا طلب پسر كرد و گفت وليا و نگفت وليه باطلست براى آنكه محبت ولد ذكر در طباع مركوز است و همه كس طالب آنست نه ولد انثى به جهت اين وليا گفت و ديگر آنكه ولى اسم جنس است پس مراد از آن مطلق ولد صالح است خواه مذكر و خواه مؤنث حاصل كه زكريا جهة خوف آنكه مبادا ميراث او منتقل به بنى اعمام وى شود كه از فساق بنى اسرائيلاند و ايشان آن را در فسق و فجور و انواع معاصى صرف نمايند و سبب تقويت و اعانت ايشان شود در مزيت فسق و كثرت معصيت از حق سبحانه طلب فرزند صالح كرد كه اعمال و اخلاق او مرضى او سبحانه باشد و بعد از دعا سر به سجده نهاد و تضرع ميفرمود كه ناگاه نادى كرم ربانى از روى وعده دادن باجابت دعاى او ندا كرد به او كه * ( يا زَكَرِيَّا إِنَّا نُبَشِّرُكَ ) * اى زكريا بدرستى كه ما بشارت ميدهيم تو را * ( بِغُلامٍ اسْمُه يَحْيى ) * بپسرى كه نام او يحيى است و تسميهء وى به يحيى بجهة آنست كه زنده شد از رحم عاقرى كه در حكم ميت بود يا رحم مادر وى كه در عقريت مانند مرده بود از جهت او زنده گشت و يا دين خدا بدعوت او حياة يافت و اينوجه تسميه بر تقدير آنست كه يحيى لفظ عربى باشد پس آن مثل ( يعمر و يعيش بود ) كه از اسماى منع\r\n","description":"","footnote":"","page_name":" 380 ","page_number":380},
  {"content":"\r\nصرفاند و مانند اينست يموت بن مضرع كه از محدثين بوده و اظهر آنست كه لفظ عجمى است حاصل كه حق سبحانه و تعالى بواسطهء جبرئيل يا ملك ديگر يا بطريق خلق صوت در جسم به او ندا كرد كه اى زكريا ما مژده ميدهيم تو را به پسرى كه نام او يحيى باشد * ( لَمْ نَجْعَلْ لَه ) * بيافريديم او را * ( مِنْ قَبْلُ ) * پيش از اين زمان * ( سَمِيًّا ) * همنامى يعنى هيچكس قبل از او به اين اسم مسمى نبوده و اينموجب مزيت شرف او است و نزد سعيد بن جبير سمى بمعنى مثل و شبيه است يعنى هيچ كس پيش از او به صورت و هيئت او خلق نكرده بوديم و تسميهء مثل بسمى جهت آنست كه هر يك از متماثل و متشاكل بسبب تشاكل و تماثل باسم صاحب خود مسمى مىشود پس به اين جهت هر يك سمى صاحب خود باشند و از مجاهد روايت است كه به جهت آن مثلش نبود كه نه معصيت كرد و نه قصد معصيت نمود و اين بمذهب اهل البيت صحيح نيست به جهت وجوب عصمت همهء انبيا بدلايل واضحه و براهين لايحه پس همهء پيغمبران در اينصفت مثل يكديگر بوده باشند و گويند عدم مثليت او به جهت آن بود كه حصور بود و اصلا مايل بزنان نبود يا از آن حيثيت كه از زن عاقر در وجود آمد و هيچ فرزند از زن عقيم حاصل نشده مگر او يا به جهت آنكه حق سبحانه متولى تسميهء وى شد و آن را بابوين وى باز نه گذاشت و يا باعتبار وفور علم و كثرت حكمت و فضيلت او از ابى عبد اللَّه عليه السلام منقولست كه\r\nكذلك الحسين ( ع ) لم يكن له من قبل سميا و لم تبك السماء الا عليهما اربعين صباحا\r\nيعنى هم چنان كه يحيى را سمى نبود امام حسين ( ع ) را نيز قبل از او سمى نبود و آسمان گريه نكرد بر هيچ كس مگر بر يحيى و حسين عليهما السلام كه چهل صباح بر اين هر دو گريه كرد و بگريست وى را گفتند كه گريهء آسمان بچه طريق بود گفت وقتى كه آفتاب طلوع ميكرد و غروب مينمود سرخ بود و قاتل يحيى ولد الزنا بود و قاتل حسين نيز ولد الزنا بود و سفيان بن عيينه از على بن الحسين عليهما السلام روايت كرده كه فرمود در وقتى كه از مدينه بعراق مىآمديم در هيچ منزلى و در هيچ مسيرى نبود الا پدرم ذكر يحيى ابن زكريا ميكرد روزى گفت كه\r\nمن هوان الدنيا على اللَّه عز و جل راس يحيى بن زكريا اهدى الى بغى من بغايا بنى اسرائيل\r\nاز جمله خوارى و رسوايى دنيا آن بود كه سر يحيى بن زكريا را بهديه نزد زن زانيه نابكار از بغات بنى اسرائيل فرستادند ثعلبى آورده كه حق سبحانه ذكر قبل از آن جهت فرموده كه ارادهء او تعلق گرفته بود كه بعد از او كسى بظهور آورد كه او را بامور متعدده مخصوصه اختصاص دهد و اسم سامى او را از نام همايون فرجام خود مشتق سازد ( و شق له من اسمه ليجليه فذر العرش محمود و هذا محمد صلى اللَّه عليه و آله ) القصه چون زكريا بشارت فرزند شنيد از روى تعجب و استعلام نه بر وجه استبعاد از قدرت او سبحانه * ( قالَ\r\n","description":"","footnote":"","page_name":" 381 ","page_number":381},
  {"content":"\r\n* ( رَبِّ ) * گفت اى خداوند من * ( أَنَّى يَكُونُ لِي ) * چگونه باشد مرا * ( غُلامٌ ) * پسرى * ( وَكانَتِ امْرَأَتِي ) * و حال آنكه هست زن من * ( عاقِراً ) * نازاينده * ( وَقَدْ بَلَغْتُ ) * و بدرستى كه رسيده‌ام * ( مِنَ الْكِبَرِ ) * از بزرگسالى و غايت پيرى * ( عِتِيًّا ) * بنحافت و حالت يبس و جفا و رخات اعصاب و عظام و ضعف قوى يقال ( عتا يعتو عتوا و عتيا و عسا يعسو و عسوا و عتيا فهو عات و عاس اذا غيره طول الزمان الى حال اليبس و الجفاف ) و ميتواند بود كه عتى و عتو در اينمقام بمعنى از حد در گذشتن باشد چه آن بهر دو معنى آمده يعنى به جهت كبر سن از حد قوة و ايلاد در گذشته‌ام حاصل كه زكريا بر سبيل تعجب گفت بار خدايا در وقتى كه جوان بوديم و استعداد آن داشتيم كه از ما فرزندى آيد بفعل نيامد و اكنون كه بنهايت پيرى رسيده‌ايم و مفاصل سست شده و آب پشت نمانده و اينها همه علاوه عقم كشته آيا بچه نوع فرزند پيدا خواهد شد و گويند فرض او از اين كلام اين بود كه تا جواب آن موجب زيادتى ايقان اهل ايمان شود و ارتداع مبطلان و اگر نه معتقد زكريا در اول و آخر بر نهج واحد بود در آنكه حق سبحانه غنى بالذاتست از اسباب از حسن منقولست كه اينسخن بر طريق استجبار است از كيفيت ايلاد يعنى بار خدايا ما را جوان خواهى ساخت و يا هم در اين پيرى و بزرگ سالى و آيت قدرت خواهى افراخت * ( قالَ ) * گفت فرشته بامر خدا در جواب او كه اى زكريا * ( كَذلِكَ ) * امر همچنين است كه تو گفتى يعنى هم در اين پيرى ولد موعود موجود خواهد شد بعد از آن به جهت اطمينان زكريا ابتدا به اين كلام كرد كه * ( قالَ رَبُّكَ ) * گفت پروردگار تو كه * ( هُوَ ) * اين كار كه آفريدن فرزند است در اين سن از اين دو شخص * ( عَلَيَّ هَيِّنٌ ) * بر قدرت من آسانست و ميتواند بود كه كذلك منصوب المحل باشد به ( قال ربك و ذلك ) اشارة بمبهم و آنچه بعد از آنست مفسران و مانند اين است قوله وَقَضَيْنا إِلَيْه ذلِكَ الأَمْرَ أَنَّ دابِرَ هؤُلاءِ مَقْطُوعٌ مُصْبِحِينَ و بنا بر اول مرفوع المحل است بر آنكه خبر مبتداء محذوف باشد اى الامر كذلك و كما قلت چنان كه به اين مفسر شده و بر احتمال ثانى تقدير آنست كه قال مثل ذلك و بر هر تقدير به او ندا كردند كه حق سبحانه فرمود كه بر من آسانست كه به همين حالت رد قوة تو كنم تا بر جماع قوت يا بى و فتق رحم زن نمايم تا اخذ نطفه كند و آن را به حد ولد رساند * ( وَقَدْ خَلَقْتُكَ ) * و بدرستى كه آفريديم تو را * ( مِنْ قَبْلُ ) * پيش از يحيى و بوجود آوردم * ( وَلَمْ تَكُ شَيْئاً ) * و نبودى چيزى يعنى معدوم صرف بودى تو را از كتم عدم بوجود آوردم و چون تو را در حالت\r\n","description":"","footnote":"","page_name":" 382 ","page_number":382},
  {"content":"\r\nعدم وجود دادم پس قادر خواهم بود بر ايجاد فرزند از دو پير چه ازالهء عقر زوجهء تو و آنچه مانع قبول ولد باشد ايسر است از ابتداى انشا ظاهر اين آيه دليل است بر آنكه معدوم لا شيء است بخلاف معتزله و ميتواند بود كه مراد از لم تك شيئا شىء غير معتد به باشد كقولك عجبت من لا شيء حكم ابن عيينة از ابى جعفر صلوات اللَّه عليه روايت كرده كه\r\nانما ولد يحيى بعد البشارة له من اللَّه به خمس سنين\r\nيعنى يحيى بعد از اين بشارت بپنج سال متولد شد\r\nالقصه زكريا از اين بشارت مسرور شد اما ندانست كه عنقريب وجود خواهد گرفت يا مدتى ديگر بظهور خواهد رسيد و به جهت اين * ( قالَ ) * گفت * ( رَبِّ اجْعَلْ لِي ) * اى پروردگار من نگردان براى من يعنى بنماى مرا * ( آيَةً ) * علامتى كه بدان قرب وقوع اين واقعه معلوم گردد و به آن استدلال كنم بر رسيدن زمان وجود ولد * ( قالَ ) * گفت خداى تعالى مر زكريا را بواسطه ملكى كه * ( آيَتُكَ ) * نشانهء تو بر اين * ( أَلَّا تُكَلِّمَ النَّاسَ ) * آنست كه سخن نتوانى گفت با مردمان * ( ثَلاثَ لَيالٍ ) * سه شب و روز * ( سَوِيًّا ) * در حالتى كه پى در پى باشد يعنى سه شبانه روز تمام و بهم پيوسته اينجا ثلث ليال گفت و در سوره آل عمران ثلاثة ايام تا معلوم شود كه زكريا سه شبانه روز سخن نتوانست گفت و نزد معظم مفسران مراد به سوى صحيح و سليمست يعنى قادر نباشى بر تكلم در حالتى كه سوى الخلق و تن درست باشى نه آنكه عدم قدرت تو بر تكلم به جهت علتى باشد و مؤيد قول اخير است اينكه از ابن عباس مرويست كه سه روز زبان او گرفته شد بدون مرضى و از قتاده و سدى نيز روايتست كه زكريا بعد از اين بشارت و بيان علامت وقتى قرائت زبور ميكرد و بتسبيح و تهليل مشغول بود كه ناگاه بيكبار زبان او بسته شد بدون ترس و خرس و اصلا نتوانست كه سخن كند و گويند كه زبان او در دهن بزرگ شد بر وجهى كه تحريك را مجال نبود و مردمان بنا بر عادت خود بر در مسجد منتظر بودند كه تا زكريا بيرون آيد و در مسجد بگشايد تا با وى نماز كنند * ( فَخَرَجَ ) * پس بيرون آمد * ( عَلى قَوْمِه ) * بر گروه خود صباح آن روز كه در شب زن او حامله شده بود * ( مِنَ الْمِحْرابِ ) * از مصلاى خود تسميهء مصلى بمحراب به جهت آنست كه كسى كه متوجه است به آن در نماز مانند كسيست كه محارب شيطان باشد در نماز خود و آن در اصل لغت مجلس اشرافست كه بمكانت و رتبهء محارب و مدافع غير ايشانست از نشستن در آن آورده‌اند كه چون زكريا نزد قوم خود آمد ايشان بر عدم قدرت او بر تكلم علم پيدا كردند و بدانستند كه اثر اجابت دعاى وى بفعل آمده مسرور و خوشحال گشتند * ( فَأَوْحى إِلَيْهِمْ ) * پس اشاره كرد زكريا بايشان بدست خود و بروايت مجاهد از ابن عباس بر زمين نوشت * ( أَنْ سَبِّحُوا ) * آن را كه نماز گذاريد يا تسبيح گوئيد خداوند خود\r\n","description":"","footnote":"","page_name":" 383 ","page_number":383},
  {"content":"\r\nرا و بوظايف شكر او قيام نمائيد * ( بُكْرَةً ) * در بامداد كه قبل طلوع شمس است * ( وَعَشِيًّا ) * و در شبانگه كه بعد از غروب آفتاب است و گويند عشى آخر روز است و ان يا تفسيريه است كه بعد از معنى قول واقع مىشود و يا مصدريه و بنا بر ثانى حرف جر در او مقدر است و تقدير اينكه بان سبحوا و از ابن جريح روايتست كه زكريا بر بالاى غرفه نماز گذاردى و عبادتكردى كه بدون نردبان بر آنجا نتوانستى رفت و قوم او بامداد و شبانگاه به پائين آن آمدندى و زكريا بر بام غرفه بر آمدى و ايشان را رخصت دخول دادى تا نماز صبح و شام با او گذاردندى و چون زبان او بسته شد بنا بر عادت خود به بام آن بر آمده و به اشاره ايشان را اذن داد ايشان بدانستند كه وقت وقوع امر موعود است و زكريا سه روز با قوم سخن نميتوانستى كرد اما بر تسبيح و تهليل و ذكر لسانى قادر بود و بعد از سه روز كه بر اينمنوال گذشت به حال خود آمد و يحيى بعد از گذشتن مدت حمل متولد شد و در كودكى پلاس پوشيده بود و با احبار بطريق عبادت و طاعت موافقت مينمود تا وقتى كه وحى به دو فرود آمد از حق سبحانه و تعالى خطاب بوى رسيد كه * ( يا يَحْيى خُذِ الْكِتابَ ) * اى يحيى فراگير كتاب تورية را در اين كلام اختصار عجيب است و تقدير چنين است كه فوهبناك يحيى و اعطيناه الفهم و العقل و قلنا له يا يحيى خذ الكتاب يعنى پس بخشيديم ترا اى زكريا يحيى را و او را فهم و عقل داديم و گفتيم مر او را اى يحيى بگير تورية را * ( بِقُوَّةٍ ) * بقرينه كه تو را داديم بر اخذ آن و بر عمل كردن به آن يعنى بتابيد ما تو قادرى بر فرا گرفتن آن و توانا بر عمل بمضمون آن و گويند معنى آنست كه اخذ تورية كن بجهد\r\nوجد تمام و بعزيمة صحيحه بر احكام آن قيام نماى * ( وَآتَيْناه الْحُكْمَ ) * و داديم يحيى را حكمت كه آن فهم تورية بود و نفقه در احكام دين * ( صَبِيًّا ) * در حالتى كه كودك بود در سن سه سالگى از ابن عباس مرويست كه ( معناه آتيناه النبوة فى حال صباه و هو ابن ثلث سنين ) يعنى او را پيغمبرى داديم در حالت كودكى كه آن سه سالگى بود و قول اول از مجاهد و ابن معمر است عياشى باسناد خود از على بن اسباط روايت كرده كه او گفت من بمدينه آمدم و قصد مصر داشتم پس نزد ابى جعفر محمد بن على الرضا ( ع ) رفتم در سن پنجسالگى بود و در حسن اخلاق و سير و فهم و ذكاء او تأمل و تفكر ميكردم و تعجب مينمودم و با خود ميگفتم كه چون بمصر روم او را نزد اصحاب خود تعريف كنم و عظم رتبه و مزيت فطانت و وفور علم و فضيلت او را در اين سن پنج سالگى اعلام ايشان نمايم آن حضرت به من نگاه كرد و گفت\r\nان اللَّه اخذ فى الامامة كما اخذ فى النبوة\r\nبدرستى كه حق سبحانه اخذ امامت مىكند بر همان طريق كه اخذ نبوت مىكند بعد از آن اين هر دو آيه را تلاوت\r\n","description":"","footnote":"","page_name":" 384 ","page_number":384},
  {"content":"\r\nكرد كه وَلَمَّا بَلَغَ أَشُدَّه وَاسْتَوى آتَيْناه حُكْماً وَعِلْماً * ( وَآتَيْناه الْحُكْمَ صَبِيًّا ) * و فرمود\r\nيجوز ان يعطى الحكم ابن اربعين سنة و يجوز ان يعطيه الصبى\r\nجايز است كه حقتعالى اعطا كند حكمت را كه نبوتست به كسى كه چهل ساله باشد و جايز است كه آن را كرامت فرمايد به كسى كه كودك باشد ذلِكَ فَضْلُ اللَّه يُؤْتِيه مَنْ يَشاءُ از ابن عباس روايتست كه ( من اوتى القران قبل الاحتلام فقد اوتى الحكم صبيا ) هر كه پيش از احتلام موفق شود بدانستن قرآن پس بتحقيق كه در حين كودكى حكمت و علم را به او داده‌اند از ضحاك منقولست كه يحيى در وقت سه سالگى كودكان محله روزى بدر خانهء زكريا رفتند و او را آواز دادند كه اى يحيى از خانه بيرون آى تا بازى كنيم هم از درون خانه آواز داد كه\r\nما للعب خلقنا\r\nيعنى ما براى بازى آفريده نشده‌ايم و اين روايت از ابى الحسن على الرضا ( ع ) نيز ماثور است در اينسخن پندى عظيم است مر بيخبران بازيچهء غفلت را كه عمر عزيز ببازيچهء لهو و لعب مىگذرانند و بدام فريب إِنَّمَا الْحَياةُ الدُّنْيا لَعِبٌ وَلَهْوٌ مقيدند القصه حق سبحانه ميفرمايد كه ما داديم به يحيى حكمت و فهم تورية در حين كودكى * ( وَحَناناً ) * و رحمتى و عطوفتى را * ( مِنْ لَدُنَّا ) * از نزد خود يا تحنن او بر عباد و رقت قلب بر ايشان تا به جهت آن ايشان را بطاعت خدا خواند و از معصيت دور گرداند يا محبت و دوستى از ما به او يا كمال تحنن و تعطف ما به او چه تحنن حق سبحانه به او بر وجهى بود كه اگر او گفتى يا رب حقتعالى لبيك در جواب او دادى قول اول منقولست از ابن عباس و قتاده و حسن و ثانى از جبائى و ثالث از عكرمه و رابع مروى از امام محمد باقر ( ع ) و مجاهد نيز بر اينست و گويند مراد رقت قلب و خوف و خشيتست و چون حنانة و رحمت در اصل لغت بمعنى رقت قلبست و دلسوزى و منه حنين الناقة كه آن آواز ناقه است كه به جهت اشتياق او بولد از او صادر شود پس اطلاق حنان و رحيم بر خدا بر طريق استعاره باشد و تنكير حنانا بجهة تفخيم آنست و همچنين است قوله * ( وَزَكاةً ) * و داديم او را طهارت و عمل پاكيزه يعنى لطف الهى شامل حال او شده از زمان صغر تا زمان انقضاء اجل پاكيزه بود از جميع خبائث و معايب مراد آنست كه وى در پاكيزگى مهتدى بود بهدايت او سبحانه آنكه زكات و طهارت او از فعل خدا بود و گويند مراد پاكيزگى است مر كسى را كه قبول دين او كند يا مراد اخلاص او است يعنى طاعتى بر وجه خلوص و يا صدقه بر پدر و مادر خودش يعنى او را بر ايشان تصدق نمودم يا تزكيهء او باشتهار حسن ثنا و ستايش برو هم چنان كه شهود كه بشهادت مزكى البته معرىاند از تهمت اول قول قتاده و ضحاك و ابن جريح است و دوم از حسن و سوم از ابن عباس و چهارم از كلبى و پنجم از جبائى گويند مراد بزكاة بركتست يعنى داديم او را بركت و زيادتى علم و عمل * ( وَكانَ تَقِيًّا ) * و بود ترسنده پرهيزكار از جميع منهيات و مخلص و مطيع او سبحانه در جميع حالات تا آنكه هرگز هيچ خطيئه\r\n","description":"","footnote":"","page_name":" 385 ","page_number":385},
  {"content":"\r\nدر خواطر او خطور نكرد چه جاى آنكه آن را بفعل آرد وَبَرًّا بِوالِدَيْه و بود نيكوكار بر پدر و مادر خود و فرمانبردار و طالب مرضات ايشان و مشفق و مهربان و خدمتكار ايشان وَلَمْ يَكُنْ جَبَّاراً و نبود سركش يعنى عاق والدين و متكبر و متطاول بر ساير بندگان يا قاتل و ضارب در حالت غضب و اينقول ابن عباس است عَصِيًّا و نبود عاصى مر پروردگار خود را و تارك او اين فعيليست بمعنى فاعل و خبر بعد از خبر است و ميتواند بود كه صفت جبار باشد يعنى نبود متكبرى كه عاصى باشد و چون هميشه يحيى ( ع ) متصف به اين صفات محموده و متسم به اين سمات حميده بود لا جرم حق سبحانه در بارهء او فرمود كه وَسَلامٌ عَلَيْه و سلام از ما بر يحيى است يَوْمَ وُلِدَ روزى كه متولد شد وَيَوْمَ يَمُوتُ و روزى كه ميرد وَيَوْمَ يُبْعَثُ و روزى كه برانگيخته شود حَيًّا در حالتى كه زنده باشد ذكر حيا به جهت تاكيد است از قبيل ( زيد ابوك عطوفا ) پس از حال مؤكده باشد و گويند مراد حشر او است با شهدا كه متصفند بحيات لقوله تعالى بَلْ أَحْياءٌ عِنْدَ رَبِّهِمْ يُرْزَقُونَ الاية و مراد به سلام نزول رحمت و تحيت او سبحانه است بر او در دنيا و آخرت و گويند مراد سلامتى و ايمنى يحيى است از غمز و اغواى شيطان وقتى كه متولد شد و از عذاب قبر وقتى كه وفات كرد و از حول رستخيز در روز قيامت از ابن عيينه منقولست كه تخصيص اين سه موضع بذكر به جهت آنست كه اوحش مواطن است چه مولود چون متولد شد خود را خارج از آن مقام مطمئن ميبيند كه در او بود و چون فوت شد چيزها را مشاهده مىكند كه هرگز نديده و در وقتى كه مبعوث گردد خود را در محشر عظيم پر هول بيند و\r\nگويند سلام اول در روز ولادتست بر سبيل تفضل و ثانى و ثالث بر وجه ثواب و جزا و قصهء خوف و بكاء يحيى با وجود عصمت او در غايت اشتهار است و در بعضى كتب معتبره باسانيد صحيحه آمده كه رقت قلب و خداترسى او بمرتبهء بود كه چون احوال قيامت استماع كردى فى الحال دلش مضطرب شدى و مرغ روحش در اضطراب و اهتزاز آمدى از لباسها بپلاسى قناعت كردى و از طعامها بنان خشك اكتفاء نمودى در چهار سالگى تورية را حفظ كرده بود و در ده سالگى بر جملهء احكام شرع واقف شده با چندين رتبه و چنين قدر و منزلت چندان گريسته بود كه گوشت و پوست از رخسار مباركش فرو ريخته همين رگ و پى و استخوان مانده بود پس مادرش از سر شفقت دو پاره پشمينه بر محراب ديدهء وى نهاده بود و هر لحظه آن را برداشتى و بيفشردى و بار بجاى خود نهادى روزى زكريا گفت الهى فرزندى از تو خواستم كه سرور سينهء من باشد و راحت آن من اين فرزند از سينهء من سرور بيرون برد و از تو پسرى طلب كردم كه دلم را از او شادى بود اين جگر گوشه داغ عنا در جانم نهاد ديگر تحمل گريه و نالهء او\r\n","description":"","footnote":"","page_name":" 386 ","page_number":386},
  {"content":"\r\nندارم خطاب رسيد كه تو از من فرزندى ولى طلبيدى نميدانى كه صفت اولياء گريستن و ناليدن و بار محنت و مشقت كشيدن باشد آن روز كه بساط محنت بگستردند و علم شوق در عالم عشق بر پاى كردند همهء مراد ها و راحتها را جمع كردند و آتش در آن زدند و تخم حسرت و نااميدى در زمين دل انبيا و اوليا و راه روان راه خدا پاشيدند و به آب اندوه و باران بلا پرورش دادند بناى محبت بر ضربت قهر است و غذاى محبان و عاشقان شربت زهر اى زكريا تو هنوز كجايى منتظر باش كه پسرت را تيغ جفا بر حلق نازنين نهند و تو را از فرق سر تا قدم بارهء ستم به دو نيم ببرند ميان همت در بند و قدوم بلا را بقدم رضا استقبال نما و با درد مادر ساخته ديگر نام درمان مبر القصه خوف يحيى در مرتبهء بود كه در مجلسى كه يحيى حاضر بودى زكريا از عقوبات الهى كلمهء نگفتى و جز شرح آثار رحمت نامتناهى نكردى چه يحيى را قوت استماع آيات خوف و وعيد ربانى نبود و اگر شمهء از آن باب شنودى از گريه به هلاكت نزديك رسيدى روزى زكريا بر بالاى منبر بر آمد و از چپ و راست نگريست يحيى را نديد و يحيى خود در پس ستونى نشسته بود و گليمى بر خود پيچيده چون يحيى در نظر وى در نيامد سخنى از وعيد الهى در افكنده و گفت در دوزخ كوهيست از آتش نام او غضبان هيچكس از آنجا نگذرد مگر بگريستن از خوف خدا يحيى كه اين كلمه شنيده نعره زد و برخواست و گليم از دوش بيفكند و قدم از مسجد بيرون نهاده و فرياد ميكرد كه ( الويل لمن دخل غضبان ) ايواى بر آن كس كه غضبان جاى وى باشد و اينكوه تفتان ماواى وى بود پس نعره ميزد و ناله ميكرد تا از شهر بيرون رفت و زكريا از منبر فرود آمد و به خانه رفت و مادر يحيى را گفت من ندانستم كه پسرت در مسجد است شمهء از آثار وعيد بيان كردم او سر و پا برهنه از مسجد بيرون رفت و شنيدم كه روى بصحرا نهاده است بيا تا از پى او برويم مبادا از بيخودى بچاهى افتد پس پدر و مادر از عقب پسر روان شدند و سه شبانه روز كوه و صحرا و دشت را بقدم طلب ميپيمودند هيچ اثرى از يحيى نديدند و خبر او را نشنيدند صباح روز چهارم بشبانى رسيدند پرسيدند كه از يحيى خبر دارى گفت نه او را چه رسيده است گفتند از خوف خدا سر و پا برهنه از شهر بيرون آمده و ما سه شبانه روز است كه در تجسس اوئيم و از او هيچ اثرى و خبرى نيافتيم شبان گفت من هم او را نديده‌ام اما سه شب است كه از اينكوه آواز ناله و زارى بيرون ميآيد كه گوسفندان من بسبب آن ناله از چرا بازمانده‌اند و گوش بر آن ناله نهاده‌اند و آب از ديده ها ميبارند زكريا گفت اين نشان نالهء يحيى است پس پدر و مادر روى بدان طرف نهاده مادر زودتر برسيد يحيى\r\nرا ديد بگوشهء در سجده افتاده و چندان گريسته كه جاى سجده گاه از آب ديده او گل شده مادرش بنشست و سر يحيى را از خاك و گل پاك كرده بر كنار خود نهاد يحيى ديده بر هم داشت خيال كرد كه ملك الموت است كه بقبض روح وى آمده گفت اى عزرائيل پدر پيرى و مادر پيرى دارم\r\n","description":"","footnote":"","page_name":" 387 ","page_number":387},
  {"content":"\r\nچندان امان ده كه از ايشان بحلى حاصل كنم و رضا و خوشنودى ايشان بدست آورم مادرش در خروش آمد كه اى جان مادر عزرائيل نيست مادر تست يحيى ديده باز كرد و مادر را ديد برجست و خواست كه بگريزد مادرش پستان بدست گرفت و گفت اى يحيى بحرمت شيرى كه از اين پستان خوردهء كه با من به خانه آى در اين حالت زكريا نيز در رسيد و بمبالغهء تمام يحيى را به خانه آوردند و سه شبانه روز بود كه يحيى طعام نخورده بود و قدرى آش عدس پختند يحيى مقدارى از آن تناول فرمود و ميل خواب نمود و در خواب ديد كه شخصى بيامد و گفت اى يحيى مگر غضبان را فراموش كردى كه سير خوردى و خوش بخفتى يحيى بيدار شد و برجست و روى بصحرا نهاد آرى بلا متوجه ارباب و لا است و محنت متعلق ارباب محبت هر جا كه بناى محبت نهاده‌اند درى از محنت بر او گشاده‌اند و در هر ميدان كه لواى و لا برافراخته‌اند فوج بلا را ملازم آن علم ساخته‌اند و هر كه را حق سبحانه و تعالى دوست دارد او را ببلا مبتلا سازد و بمحن ممتحن گرداند پس هر كه در راه دوستى او از همه در پيش بود بليهء او از همهء پيش بود و قتل يحيى و زكريا را سبب آن بود كه ملك آن زمان را چنان كه قبل از اين گذشت زنى بود و آن زن از شوهر ديگر دخترى داشت بغايت جميله و خود پير شده بود ميخواست كه دختر خود را به شوهر خود دهد ملك در اين باب با يحيى مشورت كرد يحيى فرمود كه آن دختر بر تو حرام است ملك ترك دختر نمود آن فاجره از اين صورت برنجيد و صبر كرد تا روزى كه ملك مست و بى خود بود دختر را بياراست و در نظر ملك بجلوه در آورد ملك قصد دختر كرد زنش گفت اين صورت ميسر نشود تا يحيى را نكشى چه شيربهاى دختر من قتل يحيى است ملك بكشتن يحيى اشارت داد علماى وقت را خبر شد گفتند اگر قطرهء خون يحيى به زمين ريخته شود ديگر گياه نرويد ملك حكم كرد تا سرش را در طشت برند و آن خون را در چاهى ريزند پس كسان را بطلب يحيى فرستادند كسى از مقربان ملك گفت پدرش مستجاب الدعوه است اول او را بقتل بايد رسانيد تا بر كشندهء فرزند خود دعاى بد نكند ملك حكم كرد كه بر اينموجب عمل كنند پس چاكران ملك بخانهء زكريا درآمدند پدر و پسر در نماز بودند يحيى را از پهلوى وى بكشيدند و بربستند و قصد زكريا كردند وى از پيش ايشان فرار كرد جمعى از عقب او روان شدند گروهى يحيى را بدر قصر ملك بردند آنها كه در قفاى زكريا بودند نزديك رسيدند زكريا بيطاقت شد در آن موضع درختى بود اشارت بدان درخت كرد شكافته شد زكريا بدرون آن درخت در آمد ابليس گوشهء رداى زكريا گرفت و بر بيرون درخت بداشت درخت فراهم آمد و كفار در رسيدند و ابليس را به صورت پيرى ديدند از او پرسيدند كه مردى بدين صفت در پيش ما ميرفت بكجا شد ابليس ايشان را دلالت كرد بوى و گفت آن مرد در درون ايندرخت است و گوشهء ردا بديشان نمود گفتند اى پير بچه تدبير او را از ميان\r\n","description":"","footnote":"","page_name":" 388 ","page_number":388},
  {"content":"\r\nايندرخت بيرون آريم گفت او را چرا بيرون مىآريد گفتند براى آنكه وى را هلاك كنيم شيطان گفت همين جا نيز او را هلاك ميتوان كرد پس ايشان را تعليم داد كه ارهء دو سر ساختند و بر سر درخت نهاده خواستند كه به دو نيم ببرند از سرادقات غيبى ندايى بزكريا رسيد كه مبادا ناله كنى و آه كشى كه نامت از جريدهء صابران محو كنيم دشمنانت از سراى وجود بيرون كنند و ما در حجرهء شهودت نگذاريم پس چون اره بفرق زكريا رسيد گفت خدايا هزار شكر كه خون مرا بر سر كوى محبت تو ميريزند آنكه صبر كرد و آهى نزد تا به دو نيمه اش كردند و فرط محبت زكريا\r\nبه او سبحانه بمرتبهء بود كه در آن وقت كه او را پاره بدونيم ميبريدند اگر كسى از او سؤال كردى كه چه ميخواهى از اجزاى و ذرات وجود وى نعرهء عشق بر آمدى كه آن مىخواهم كه تا قيامت اين اره ميرانند و بد پاره مىبرند و ديگر باره بهم ميپوندند آرى هر كه لذت بلا دريابد از هيچ محنتى و مشقتى روى بر نتابد اما جمعى كه يحيى را نزد ملك بردند چون بدرگاه رسيدند فرمان رسيد كه هم در بيرون او را بقتل رسانند و سر او را بيارند آن كافران سنگيندل سر مبارك يحيى معصوم مظلوم در طشتى بريدند و خون كه در آن طشت جمع شده بود در چاه ريختند خون در آن چاه به جوش آمد چنان كه قبل از اين گذشت و حق سبحانه بخت نصر بابلى يا طيطوش رومى را بر ايشان گماشت تا هفتاد هزار كس از گروه بنى اسرائيل بكشت و بعد از آن خون يحيى از جوش فرو نشست سعيد بن جبير از ابن عباس روايت كرده كه بر رسول خدا صلى اللَّه عليه و آله وحى آمد كه به جهت قتل يحيى بن زكريا هفتاد هزار كس را كشتيم براى فرزند تو حسين دوباره هفتاد هزار كسرا خواهيم كشت و بروايت ديگر براى خون جگر گوشهء تو هفتاد هزار بار هفتاد هزار كسرا بكشيم و در عيون رضا مذكور است كه مهدى آل محمد صلَّى اللَّه عليه و آله ذريهء قتلهء امام حسين ( ع ) را بقتل خواهد رسانيد پس هنوز انتقام اين خون باقيست تا خروج مهدى ( اللهم العن الذين ظلوا و قتلوا انبيائك و اوليائك و عذبهم باشد عذابك و اذقهم حر نيرانك و العن اشياعهم و اتباعهم فى الدنيا و الآخرة لعنا كثيرا دائما ابدا ) و بعد از ذكر قصهء يحيى و ذكر يا بيان قصه مريم و عيسى مىكند تا امت خاتم الانبياء صلوات اللَّه عليه در وظايف طاعت اقتفا و اقتدا بايشان كنند و ديگر تا اخبار بان معجزه آن حضرت باشد پس ميفرمايد كه وَاذْكُرْ و ياد كن اى محمد ( ص ) فِي الْكِتابِ در قرآن مَرْيَمَ قصهء مريم بنت عمران بن ماثان را و او پيوسته در مسجد قدس بعبادت مشغول بودى و بوقت عذر بخانهء خالهء خود رفتى و بعد از ظهر به مسجد باز آمدى وقتى در خانهء خاله بود به غسل محتاج شد طلب موضعى كرد كه از اهل خانه اش دور باشد تا در آنجا غسل كند إِذِ انْتَبَذَتْ چون بگوشهء رفت و معتزل و منفرد شد مِنْ أَهْلِها از اهل خود يعنى از\r\n","description":"","footnote":"","page_name":" 389 ","page_number":389},
  {"content":"\r\nخاله و قوم خود مَكاناً شَرْقِيًّا در جايى كه جانب شرقى بود از بيت المقدس يا از سراى خاله يا در موضع آفتاب روى اين ظرف بدل اشتمالست به جهت اشتمال حين كه از كلمه اذ مفهوم مىشود بر آنچه در اوست و يا بدل كل زيرا كه مراد بمريم قصهء او است و بظرف امرى كه واقع شده در او و اين هر دو يكىاند و يا آنكه ظرف قصه محذوف باشد اى اذكر قصة مريم اذ انتبذت و در اين دلالتست بر آنكه مقصود بذكر مريم ذكر اين وقتست كه در او اينقصهء عجيبه دست داده پس معنى مراد آنست كه ياد كن آن وقتى را كه مريم بكناره رفت و از مردمان خود دور شد به طرف آفتاب بر آمدن به جهت اغتسال از عطا مرويست كه ايندر وقت زمستان بود و هوا در شدت برودت و به جهت اينطلب موضعى كرد آفتاب روى باشد تا در آنجا غسل حيض كند و از جبائى نقل كرده‌اند كه مريم به جهت آن از اهل خود دور شد تا در خلوت بخلوص نيت بعبادت حضرت عزت مشغول شود و بسبب اختلاط مردمان با او يا مكالمه ايشان به يكديگر قصورى در عبادت او واقع نشود و بالكليه خاطر متوجه بارگاه احديت باشد نزد عكرمه آنست وقت عذر به خانه خواهر خود ميرفت كه زوجه زكريا بود نه خاله و انتباذ و اعتزال او از اهل خود بجانب آفتاب بر آمدن به جهت آن بود كه ميخواست سر را بشويد و شانه كند و ابن عباس و حسن بصرى گفته‌اند كه ترسايان براى آن در نماز روى بمشرق كنند كه مريم طلب مكان شرقى كرد فَاتَّخَذَتْ پس فرا گرفت مِنْ دُونِهِمْ از پيش ايشان حِجاباً پرده يعنى از پيش نظر اهل خود پرده ببست يا پس ديوارى رفت و يا در پس كوه پنهان شد تا مانع ديدن ايشان شود و بعد از آنكه غسل كرد و\r\nجامه بپوشيد يا از نماز فارغ شد فَأَرْسَلْنا پس فرستاديم إِلَيْها بسوى او رُوحَنا روح خود را يعنى جبرئيل اضافهء روح به خود به جهت تشريف و تخصيص است و تسميهء او بروح يا به جهت آنست كه دين بوحى او زنده شد هم چنان كه حياة بدن بروح است و يا بسبب روحانى بودن او و يا به جهت محبت و قرب حق سبحانه به او به اين نام تسميه يافته بر سبيل مجاز هم چنان كه كسى بحبيب خود گويد انت روحى و بر هر تقدير چون جبرئيل باذن ملك جليل نزد مريم آمد فَتَمَثَّلَ لَها پس متمثل و متصور شد براى مريم بَشَراً سَوِيًّا آدم تمام الخلقة مستوى القامت يعنى به صورت آدمى با خلقت تمام خود را بمريم نمود و اينكه از ابو مسلم روايتست كه مراد از روح عيسى است كه به صورت انسانى بر آمده نزد مريم آمد ضعيف است به جهت آنكه قول اول مجمع عليه مفسرانست و موافق كلام لا حق و گويند مريم همزادى داشت نام او يوسف و از خدام بيت المقدس بود جبرئيل به صورت وى خود را بمريم نمود و در كشاف آورده كه جبرئيل به صورت امرد صبيح الوجه حسن الصورة جعد\r\n","description":"","footnote":"","page_name":" 390 ","page_number":390},
  {"content":"\r\nموى بر آمده نزد مريم آمد و تمثل او به صورت انسان جهت آن بود كه تا مريم بكلام او مستانس شود و از او متنفر نگردد و اگر بر صورت ملكيه ميبود از او تنفر مينمود و بر استماع كلام او قدرت نميداشت و تمثل او به اين صورت جميلهء فايقهء وضيهء به جهت ابتلاى مريم بود به آن و سير عفت او دال بر عفاف و ورع او است كه از صورتى چنين به خدا متعوذ شده قالَتْ گفت مريم إِنِّي أَعُوذُ بدرستى كه من پناه ميگيرم بِالرَّحْمنِ بخداى بسيار بخشش و معتصم به او ميشوم مِنْكَ از شر تو پس از نزد من بيرون رو إِنْ كُنْتَ تَقِيًّا اگر هستى تو پرهيزكار مراد مريم از گفتار ان كنت تقيا ترهيب و تخويف وى بود زيرا كه تعوذ برحمن از تقى موجب ارتداع او مىشود از چيزى كه سبب سخط الهى باشد بخلاف شقى و نظير اينست كه به كسى گويند ( ان كنت مؤمنا فلا تظلمنى ) پس حقيقت معنى آنست كه اگر تو بصفت تقوى و ورع آراسته و به سمت خشيت پيراسته و از استعاذه انديشه ميكنى متعظ و متذكر شو و از نزد من دور شو و گرد من مگرد و امير المؤمنين صلوات اللَّه عليه فرموده‌اند كه\r\nعلمت ان التقى ينهى التقى عن المعصية\r\nيعنى دانسته‌ام كه پرهيزكارى نهى پرهيزكار مىكند از معصيت و نزد بعضى ان حرف نفى است و معنى اينكه نيستى تو پرهيزكار كه باستحلال نظر بسوى من ميكنى و با من ارادهء خلوت دارى و گويند آن بر شرطيت خود باقيست و مراد از آن غايت مبالغه است در عفاف يعنى اگر متقى و متورعى من از تو پرهيز ميكنم و پناه به حق ميبرم چه جاى آنكه چنين نباشى و نيز گفته‌اند كه تقى نام شريرى و فاسقى بود در آن زمان كه متعرض نسوان ميشد و بر عكس او را اين نام نهاده بودند و مريم قصهء او را استماع كرده بود و گمان برد كه مگر او است و از او پناه برد به حق سبحانه جبرئيل چون اضطراب او را مشاهده كرد قالَ گفت إِنَّما أَنَا جز اين نيست كه من رَسُولُ رَبِّكِ فرستادهء آفريدگار توام يعنى خداوندى كه تو خود را به دو پناه ميگيرى مرا به تو فرستاده است لأَهَبَ لَكِ تا ببخشم تو را يعنى تا سبب و واسطه شوم در آن كه او سبحانه ببخشد به تو غُلاماً زَكِيًّا پسرى پاكيزه از ادناس شرك و معصيت و پرهيزكار و پارسا و يا نمو كننده و ترقى نماينده در افعال خير و ابن عباس فرموده كه مراد بزكى نبى است يعنى پسرى كه پيغمبر خدا باشد و بنا بر اينمعنى تسميهء نبى بزكى از قبيل تسميهء ملزوم است باسم لازم\r\nچون مريم اينكلام را استماع كرد * ( قالَتْ ) * گفت مريم مر او را از روى تعجب كه * ( أَنَّى يَكُونُ ) * چگونه بود * ( لِي غُلامٌ ) * مرا پسرى * ( وَلَمْ يَمْسَسْنِي بَشَرٌ ) * و حال آنكه نسوده است مرا آدمى مس عبارتست از نكاح حلال زيرا كه مس در عرف\r\n","description":"","footnote":"","page_name":" 391 ","page_number":391},
  {"content":"\r\nشرع كنايتست از آن كقوله تعالى * ( مِنْ قَبْلِ أَنْ تَمَسُّوهُنَّ ) * و قوله * ( أَوْ لامَسْتُمُ النِّساءَ ) * و زنا را مس نمى گويند بلكه مكنى به است بفجور و خبث و فحش كما يقال فجر بها و خبث بها و هى فاحشة و غير ذلك پس معنى آنست كه هيچكس بطريق مناكحهء شرعيه با من مباشرت نكرده و مؤيد اين معنى است اينكه بعد از اين گفته كه * ( وَلَمْ أَكُ بَغِيًّا ) * و نبوده‌ام زناكار و جويندهء فجور تسميه فاجره به بغى جهت آنست كه آن مشتق است از بغيت بمعنى طلب يعنى زنى كه طلب كننده زنا است و يا از بغى بمعنى تجاوز و تعدى يعنى زنى كه در گذشته است از حد شرع بسبب اين عمل قبيح و آن بر وزن فعولست نزد مبرد در اصل بغوى بوده و عدم دخول تاء تانيث در او بجهة آنست كه در فعولى كه بمعنى فاعلست مذكر و مؤنث مساويست و يا به جهت اختصاص بغى به نساء چون حيض ابن جنى گفته كه بغى بر وزن فعيل است زيرا كه اگر فعول بودى بغو گفتندى هم چنان كه ميگويند فهو عن المنكر و اين قول ضعيف است و ركيك زيرا كه در فعيل بمعنى فاعل مذكر و مؤنث مساوى نيست مگر به جهت تشبيه آن بفعولى كه بمعنى مفعول باشد كقوله تعالى إِنَّ رَحْمَتَ اللَّه قَرِيبٌ مِنَ الْمُحْسِنِينَ و اين خلاف ظاهر است و مصروف از حقيقت خود و اينكه گفته كه اگر فعول بودى بغو گفتندى نه بغى غير مستقيم است زيرا كه آن يائى است اگر واوى بودى بر اينطريق بودى مثل فهو شاذ است و قياس نهى است حاصل كه مريم در جواب جبرئيل گفت كه وجود ولد در عادت بيكى از اين دو وجه است و اين هر دو از من مسلوبست پس چگونه مرا فرزند باشد * ( قالَ ) * گفت جبرئيل * ( كَذلِكِ ) * امر همچنين است كه تو گفتى كه هيچكس بنكاح و سفاح تو را مس نكرده است فاما * ( قالَ رَبُّكِ ) * گفت پروردگار تو * ( هُوَ ) * اين كار كه احداث و اعطاى ولد است بىپدر * ( عَلَيَّ هَيِّنٌ ) * بر من آسان است و هيچ صعوبتى و دشوارى ندارد هين بر وزن فعيل است و در اصل هيون بوده مشتق از هون بمعنى سهولت يقال هان اذا سهل و خف و قوله * ( وَلِنَجْعَلَه ) * معطوف است بر تعليل محذوف تقدير اينكه ( لنبين به عليك قدرتنا و لنجعلكم ) يعنى احداث ولد بدون والد بجهة آنست كه تا بان عيان كنيم و آشكارا سازيم بر تو قدرت خود را و تا گردانيم آن را * ( آيَةً لِلنَّاسِ ) * علامتى براى مردمان كه بتدبر در آن كمال قدرت ما را دريابند يا نشانه تو باشد بر نبوت او و دلالت بر برائت مادر او و مثل اينست قوله تعالى خَلَقَ اللَّه السَّماواتِ وَالأَرْضَ بِالْحَقِّ وَلِتُجْزى كُلُّ نَفْسٍ بِما كَسَبَتْ و قوله وَكَذلِكَ مَكَّنَّا لِيُوسُفَ فِي الأَرْضِ وَلِنُعَلِّمَه و ميتواند بود كه تعليلى باشد مر معلل محذوف را تقدير اينكه * ( وَلِنَجْعَلَه آيَةً لِلنَّاسِ ) * نفعل ذلك يعنى تا بگردانيم او را علامتى براى آدميان به اينكه خلق كنيم او را بى پدر * ( وَرَحْمَةً مِنَّا ) * و تا\r\n","description":"","footnote":"","page_name":" 392 ","page_number":392},
  {"content":"\r\nبگردانيم او را سبب بخششى از ما از براى آنان كه به دو مگروند و مهتدى شوند به او * ( وَكانَ ) * و هست آفريدن او بىپدر * ( أَمْراً مَقْضِيًّا ) * كارى محكوم به يعنى مقدر و مقرر شده و مسطور گشته در لوح محفوظ و هر چه حكم الهى تعلق گيرد بوقوع آن البته واقع شود و يا اين امريست كه حقيق و سزاوار است كه متكون و گذارده شود بجهة آنكه آيتى و رحمتيست از خدا بر بندگان و مراد بآيهء عبرت برهانست بر قدرت او بر ترجمهء شرايع و الطاف و آنچه سبب قوة اعتقاد ناشد و توسل بطاعت و عمل صالح پس او حقيق و جدير باشد بتكوين پس اى مريم منقاد و مطيع امر ما باش و متمثل قضاى مبرم ما شو بدانكه در اين آيات دلالتست بر جواز اظهار معجزات بر غير انبيا زيرا كه اين بديهيست كه مريم پيغمبر نبوده و رؤيت ملك بر صورت بشر و بشارت دادن او را و ولادت او بدون وطى و غير آن از آياتى\r\nكه حق سبحانه به او كرامت فرموده از اكبر معجزاتست و كسانى كه تجويز نميكنند اظهار معجزات را بر غير پيغمبر در اين اختلاف كرده‌اند جبائى گفته كه اينها معجزات زكريا بوده و بلخى بر آنست كه از معجزات عيسى است بر سبيل ارهاض و تاسيس نبوت او اين هر دو وجه ضعيف و سخيفست و حق آنست كه ظهور معجزات مقصود نيست بر انبيا بلكه از اوليا نيز صادر گشته و مكذب قول جبائى و بلخى است صدور آن از سيدة النساء و ائمهء هدى ( ص ) چنان كه باسانيد صحيحه و اخبار موثقه ثابت گشته و احاديث متواتره مشحونست بر اين از موافق و مخالف القصه چون اين مناظره و مباحثه ميان مريم و جبرئيل واقع شد مريم رضا به قضا داده و خاموش شد جبرئيل نزديك وى آمد و در گريبان او يا آستين يا دهان او بادى بدميد و آن باد بجوف او در آمد * ( فَحَمَلَتْه ) * پس بار گرفت بعيسى ( ع ) از ابن عباس منقولست كه جبرئيل به دو انگشت آستين پيراهن مريم را بگرفت و باد دميد در آن و در همان دم حامله شد و اثر حمل را در خود يافت ابن جريح روايت كرده كه بىآنكه جبرئيل دست او بپيراهن مريم رسد باد در آستين وى دميد از امام محمد باقر ( ع ) و على آبائه و اولاده الكرام مرويست كه جبرئيل گريبان جبه مريم را بدست گرفت و نفخه در آن دميد و در همان ساعت ولد در رحم او به حد كمال رسيد هم چنان كه بچه نه ماهه شده باشد در رحم مادر پس از مغتسل خود بيرون آمد و بجهة گرانى حمل پا را بر زمين ميكشيد و فى الحال مشرف بر وضع حمل شد خالهء وى چون در او نگاه كرد و آن حال را بديد بسيار پريشان و مضطرب گشت مريم به جهت استحيا و شرماندگى از خاله و زكريا و دفع ضرر تهمت مردم از خود از آن منزل بيرون رفت تا در جايى متوارى شود از كلبى مرويست كه مريم را پسر عمى بود يوسف نام مقرر چنان\r\n","description":"","footnote":"","page_name":" 393 ","page_number":393},
  {"content":"\r\nشده بود كه مريم را بنكاح او در آورند چون مريم شنيد كه مردمان وى را گفتند كه او حامله شده به جهت خوف ضرر او فرار نموده بگريخت يوسف در عقب وى روان شده در اثناى راه بوى رسيد نگاه كرد هم چنان بود كه بوى گفته بودند خواست كه تا وى را بكشد جبرئيل بيامد و بانگ بر وى زد و گفت تعرضى به او مرسان كه حمل او از روح القدس است وى بترسيد و دست تعرض از او كوتاه كرد و او را گذاشت و برفت * ( فَانْتَبَذَتْ ) * پس مريم بگوشهء معتزل شد * ( بِه ) * به آن حمل نصب اين بر حالية است و يا براى مصاحبت و تقدير اينكه ( فحملته مستصحبة اياه اى هو فى بطنها ) يعنى بكناره رفت در حالتى كه مستصحبة ولد خود بود يعنى ولد در شكم او بود و نظير اينست قوله تعالى تنبت بالدهن اى تنبت و الدهن فيها و قوله * ( مَكاناً قَصِيًّا ) * مفعول فيه است يعنى منزوى شد در جايى كه دور بود از شهر ايليا و گويند رفت در جانب شرقى از شهر و يا بوادى بيت بنجم كه شش ميل بود از ايليا تا باقصاى خانهء خود و بدان كه در مدت حمل مريم و در آنكه او چند ساله بود كه اين قضيه بر او واقع شد اختلافست نزد ابن عباس نفخ و مدت حمل يك ساعت بود و روايت مذكوره از ابى جعفر ( ع ) مصدق اينقول است و از مقاتل نقلست كه خلق در يك ساعت بود و تصوير در يك ساعت و وضع در يك ساعت در وقت زوال آفتاب همان روز و نزد بعضى ديگر مدت حمل ششماه بود و عطا و ابى العالية و ضحاك بر آنند كه هفت ماه بود و نزد جمعى ديگر هشت ماه و اين نيز از معجزات او بوده چه فرزند هشت ماهه متولد نشده كه زيسته باشد مگر عيسى و از ابى عبد اللَّه ( ع ) نقلست كه مدت حمل او نه ساعت بود و در زاد المسير نيز نه ساعت گفته و نزد بعضى ديگر وضع او بر طريق عادت زنان بود كه آن نه ماهگيست و مقاتل گفته كه مريم در سن ده سالگى بود كه حامله شد و قبل از حمل دو حيض ديده بود و نزد بعضى ديگر سيزده ساله بود و در خبر آمده كه هيچ مولودى نيست الا كه\r\nدر وقت ولادت گريه مىكند مگر عيسى كه در وقت وضع اصلا گريه و فرياد نكرد و نيز مؤيد قول ابن عباس است اينكه حق سبحانه ميان حمل و انتباذ و طلق بكلمهء ثم كه مشعر است بر تراخى فاصله نفرمود بلكه ايراد فاء تعقيبيه نمود كه دالست بر عدم تراخى و فرمود كه * ( فَحَمَلَتْه فَانْتَبَذَتْ بِه مَكاناً قَصِيًّا ) * * ( فَأَجاءَهَا الْمَخاضُ ) * پس آمد او را درد زادن * ( إِلى جِذْعِ النَّخْلَةِ ) * بسوى تنهء درخت خرما در كشاف آورده كه اجاء منقولست از جاء بعد از نقل الجا بمعنى مستعمل گشته و لهذا نميگويند كه جئت بالمكان فاجائينه زيد هم چنان كه ميگويند بلغته و ابلغنيه و نظير اينست اتى چه آن مستعمل نيست مگر در اعطا و نميگويند اتيت المكان و اتانيه فلان مخاض بمعنى تمخض و تحرك ولد است در شكم به جهت خروج پس حقيقت بمعنى اينست كه ملجاء ساخت مريم را تحرك ولد\r\n","description":"","footnote":"","page_name":" 394 ","page_number":394},
  {"content":"\r\nدر شكم وى به جهت بيرون آمدن و حدوث وجع بسبب آن بالتجا گرفتن او بساق درخت خرما تا پشت خود به آن باز نهد و در زير آن پنهان شود تعريف نخله يا از قبيل تعريف اسماء غالبه است مانند تعريف النجم و الصعق و مراد اينكه در آن صحرا كه مريم به آن توجه نموده بود تنهء درختى بود عالى مقدار مشهور و معروف نزد مردمان بر وجهى كه هر گاه جذع نخله ميگفتند همين درخت بخواطر همه كس ميرسيد نه غير آن از جذوع و نخلات ديگر پس الف لام براى عهد باشد و يا آنكه تعريف جنس باشد يعنى جذع اين نوع شجره كه نخلست و از ابن عباس مرويست كه مريم چون از شهر بيرون آمد در صحرا درخت خرماى خشك شدهء ديد كه شاخهاى آن را بريده بودند و تنه خشك مانده و سال خورده و اين در وقت زمستان بود و سرماى سخت پناه به آن درخت آورد و پشت به آن باز داد آن درخت فى الحال سبز شد و برگ بر آورد و خوشهاى رطب از وى آويخته شد و ايندو معجزه بود يكى آنكه درخت خشك سال خورده تازه گشت دوم آنكه در غير وقت خود رطب در او پديد آمد و از ابى عبد اللَّه جعفر بن محمد الصادق عليهم الصلاة و السلم روايتست كه آنجا درخت نبود بلكه خداى تعالى از جاى ديگر درختى به آنجا آورد و آن را تازه گردانيده و رطب در او پديد آورد و چون مريم در پاى آن درخت قرار گرفت در كار خود فرو ماند و انديشه كرد كه چه كنم و با قوم خود چه گويم و چه عذر آورم اينسخن از من كه قبول كند كه اين ولد از نفخ روح القدس است بفرمان خداى تعالى پس از فرط دلتنگى و خجالت از مردمان و شنيدن سخنان نالايق بر حكم عادت بشريه نه به جهت كراهت حكم خدا و شدت تكليف بر او * ( قالَتْ ) * گفت كه * ( يا لَيْتَنِي مِتُّ ) * كاشكى من مردمى * ( قَبْلَ هذا ) * پيش از اين حال * ( وَكُنْتُ ) * و بودمى * ( نَسْياً مَنْسِيًّا ) * چيزى حقير باز گذاشته فراموش شده از خواطرها كه اصلا در ميان مردمان مذكور و معروف نبودمى و هيچكس نام مرا نبردى ( و فى الكشاف ألبسني ما من حقه ان يطرح و ينسئ كخرقة الطامث و نحوها كالذبح اسم ما من شانه ان يذبح فى قوله و فديناه به ذبح عظيم و لهذا عكرمه و ضحاك و مجاهد آن را بحيضة ملقاة تفسير كرده‌اند يعنى مانند خرقهء حيض در گوشهء افتاده ميبودم كه هيچكس مرا ندانستى و از من حسابى نداشتى و بر خواطر كسى نگذشتى و اكنون كه همه احبار بيت المقدس مرا شناسند و دانند كه دختر امام ايشانم و در كفالت زكريا بوده‌ام و هنوز بكارت من زايل نشده و شوهر نكرده از خجالت اينحال چكنم و چه چاره سازم و بچه نوع دفع تهمت از خود كنم و زبان مردم را از خود كوتاه كنم از صادق عليه السلام مرويست كه\r\nلانها لم تر في قومها رشيدا ذا فراسته ينزهها من السوء\r\nاين تمناى او به جهت آن بود كه در ميان قوم خود رشيد و صاحب تفرسى نمىيافت كه تنزيه او كند از بدى القصه چون جبرئيل اين سخن از او بشنيد و جزع و فزع او را مشاهده كرد * ( فَناداها ) * پس\r\n","description":"","footnote":"","page_name":" 395 ","page_number":395},
  {"content":"\r\nاو از داد مريم را * ( مِنْ تَحْتِها ) * از زير قدم او گويند جبرئيل مانند قابله در پائين او نشسته بود و توجه نموده تا عيسى را فرا گيرد چون جزع مريم را بديد آواز داد او را و در بعضى تفاسير ديگر آمده كه جبرئيل در پائين مريم در زير پشته به او ندا داد پس بنا بر اين مرجع ضمير تحتها غير مذكور باشد اى من تحت الاكمة و بروايت قتاده ضمير راجع بنخله است يعنى جبرئيل يا فرشته ديگر در زير درخت خرما او را بخواند و بروايت مجاهد و حسن و وهب و سعيد بن جبير و ابن زيد و ابن جرير و جبائى ندا كننده عيسى بود كه در شكم مادر ندا كرد و ديگر من تحتها بفتح ميم و تا ميخوانند يعنى آواز داد مريم را كسى كه در پائين او بود يعنى جبرئيل يا فرشتهء ديگر يا عيسى * ( أَلَّا تَحْزَنِي ) * آنكه اندوهگين مباش و تمناى مرگ مكن و غم مخور و خورسند باش به اين تكريم و تعظيم كه حقتعالى تو را فرموده و به اين اجلال و اكرام كه تو را به آن اختصاص داده و از سخنان بىادبانهء مردمان و ضرر ايشان انديشهء به خود راه مده * ( قَدْ جَعَلَ رَبُّكِ ) * بدرستى كه گردانيد يعنى آفريد و روان ساخت آفريدگار تو * ( تَحْتَكِ ) * در زير قدم تو * ( سَرِيًّا ) * جوى آب روان كه از آن بياشامى و بدان طهارت كنى از ابن عباس و مجاهد و سعيد بن جبير مرويست كه در پائين مريم نهرى بود كه آب آن منقطع شده بود و خشك شده حق سبحانه به جهت مريم آب را در آن جارى گردانيد و از رسول ( ص ) معنى سرى برسيدند فرمود كه و هو الجدول سرى جدول آب است و گويند جبرئيل پاى خود را بر زمين زد فى الحال آب شيرين و خوش آنجا ظاهر شد و از ابى جعفر مرويست كه عيسى پا را بر زمين زد و چشمه آب جارى شد و تسميهء نهر به سرى جهت سريان و جريان آبست و ابن زيد و جبائى و حسن گفته‌اند كه سرى مشتق از سرو است بمعنى سيادت و رفعت و شرافت پس مراد به آن سيد و شريف باشد از حسن روايتست كه ( كان و اللَّه عبدا سريا ) به خدا كه عيسى بندهء رفيع القدر و شريف بود پس بنا بر اين معنى آنست كه اى مريم غم مخور كه پروردگار تو در زير تو مهترى و برگزيدهء و عالى مرتبهء خلق فرموده و چون سرو بمعنى ازاله غم و اندوه و بخشش نيز آمده پس ممكنست كه معنى اين باشد كه حق سبحانه در تحت تو شخصى آفريد كه غم و اندوه تو را زايل گرداند و متخلق باشد بخصال پسنديده و اخلاق سنيه مرضيه * ( وَهُزِّي إِلَيْكِ ) * و بجنبان و ميل ده بسوى خود * ( بِجِذْعِ النَّخْلَةِ ) * تنه خرماى خشك شده را با خزف زايد است براى تاكيد كقوله وَلا تُلْقُوا بِأَيْدِيكُمْ إِلَى التَّهْلُكَةِ و فرا گفته كه يقول العرب هزه و هزيه حاصل كه جبرئيل يا عيسى بمريم گفت كه تنهء خرما را بجانب خود حركت ده * ( تُساقِطْ ) * تا فرو ريزد و حفص تساقط خوانده از باب مفاعله مشتق\r\n","description":"","footnote":"","page_name":" 396 ","page_number":396},
  {"content":"\r\nاز مساقطه بمعنى اسقاط يعنى تا بيندازد آن درخت * ( عَلَيْكِ رُطَباً جَنِيًّا ) * بر تو خرماى تر و تازه چيده از بار و بنا بر قرائت اول نصب رطبا بر تميز است * ( فَكُلِي ) * پس بخور از رطب * ( وَاشْرَبِي ) * و بياشام از آب * ( وَقَرِّي عَيْناً ) * و روشن ساز چشم خود را يعنى خواطر خود را خوش كن به فرزند يا خوشدل شو بسبز شدن درخت و خرماى تازه كه مناسب حال توست و اينمشتق است از قرار و استراحت يعنى مطمئن شو و جزع مكن و در روايت آمده كه\r\nما للنفساء خير من الرطب و لا للمريض خير من العسل\r\nزنان زاينده را بهتر از خرماى تازه نيست و بيمار را بهتر از عسل نه و لهذا حق سبحانه مريم را خرما كرامت فرمود و عسل را شفاى بندگان گردانيد حيث قال فِيه شِفاءٌ لِلنَّاسِ عمرو بن ميمون گفته كه زن چون دشوار زايد وى را خرماى بايد داد تا زود بار بنهد از عايشه مرويست كه سنت است كه خرما را مضغ كنند و در دهان طفل نهند در آن وقت كه متولد شود كه من رسول ( ص ) را ديدم كه چنين كردى و از طلحة بن سليمان روايت است كه\r\nاذا عسر ولادتها لم تكن لها خير من الرطب\r\nچون زن دشوار زايد هيچ چيز او را از رطب بهتر نيست و از باقر ( ع ) مرويست\r\nلم تتشف النساء الا به مثل الرطب ان اللَّه اطعمه مريم فى نفاسها\r\nيعنى بايد كه زن زاينده شفا نطلبد مگر به مثل خرما بدرستى كه خداى تعالى آن را طعام مريم گردانيد در وقت نفاس او و گويند خرما بزن نفسا دادن و به آن تحنيك كودك كردن از اين روز سنت گشت و در اينكه از مريم اين امور الهيه كه از عادات خارج است و خارق آن از او صادر است از اعطاى سرى و رطب بمريم دو فايده است يكى اكل و شرب و ديگرى آنكه تسليه وى باشد و موجب دفع حزن و الم از او چه اين هر دو بجهة اينكه معجزه‌اند مردمان بدانند كه او از اهل عصمت است و بعيد از ريبت و مثل او از عمل قبيح مبرا و منزه است و بر ايشان واضح شود كه ولادت بدون فحل از مريم كه از عادات خارجست و خارق از امر الهى و قدرت پادشاهى بديع و غريب نيست و لهذا بعد از اعطاى سرى و رطب فرمود كه و قرى عينا يعنى خواطر خود را از اين هر دو خوشحال ساز و غم و اندوه از خود دفع كن و فارغ البال وضع حمل كن آورده‌اند كه چون مريم به كلمهء طيبه و هزى اليك مخاطب گشت گفت بار خدايا پيش از اينكه تندرست بودم و رنجور نبودم روزى به من ميرساندى بى آنكه مرا سعى بايستى كردن اكنون كه به درد مخاض گرفتارم مرا ميفرمايى كه درخت را بجنبان تا خرما بيفتد اينچه حكمت است خطاب رسيد كه پيش از اينمجرد بودى از جميع عوايق و علايق و بالكليه و من جميع الوجوه متوجه ما بودى اكنون گوشهء دلت بعيسى تعلق پيدا كرده و گويند حكمت در اينكه درخت خرما مامور نشده بميوه افكندن بدون هز و تحريك آنست كه تا بندگان بدانند كه عادت الهى جاريست بر اينكه روزى بكوشش و كسب منوط است و حديث\r\nالحركة توجب البركة\r\nمؤيد اينست و نعم ما قال شعر\r\n\r\nاگر بىسعى يزدان رزق دادى\r\nبمريم كى ندادى كه هزى\r\n\r\nمرويست كه چون مريم ( ع )\r\n","description":"","footnote":"","page_name":" 397 ","page_number":397},
  {"content":"\r\nبدين خطاب مستطاب سرافراز گشت پاى خود را بر تنهء درخت خرما زد كه سر نداشت و خشك شده و سال خورده بود فى الحال بقدرت ذو الجلال برگ پيدا كرد و ثمره در او ظاهر گشت و خرماى تر و تازه از او فرو ريخت و گويند آن نخله بزميه بود و بروايت ماثوره از ابى عبد اللَّه ( ع ) عجوه بود آورده‌اند كه چون مريم بر وضع حمل مشرف شد حق سبحانه و تعالى جمعى از ملائكه را فرستاد تا گرد مريم در آمدند و آن هنگام كه عيسى متولد شد او را فرو گرفتند و بشستند به آن چشمهء آب و در حرير بهشت پيچيده در كنار مريم نهادند و بوى ندا رسيد كه اى مريم نذر كن كه امروز روزهء صمت بدارى * ( فَإِمَّا تَرَيِنَّ ) * پس اگر به بينى * ( مِنَ الْبَشَرِ أَحَداً ) * از آدميان كسى را كه طاعن تو باشد و از تو پرسد كه اينفرزند از كجا است * ( فَقُولِي ) * پس بگوى به او * ( إِنِّي نَذَرْتُ ) * بدرستى كه من نذر كرده‌ام للرّحمن صوم براى خدا روزه را و در آن شريعت روزهء ايشان ترك طعام و كلام بوده و اين را روزهء صمت گويند و در شرع ما منسوخست * ( فَلَنْ أُكَلِّمَ الْيَوْمَ ) * پس سخن نخواهم گفت امروز * ( إِنْسِيًّا ) * با هيچ آدمى بلكه با ملائكه سخن ميگويم و با حق سبحانه مناجات ميكنم و نزد ابن عباس صوم بمعنى صمت است يعنى بر خود واجب گردانيده‌ام كه سخن نكنم و به اين مقدار از سخن ماذون شده بود به جهت اخبار از نذر و بعد از آن ساكت شده و هيچ سخن نگفت و اينقول سديست و از جبائى مرويست كه حق سبحانه به او امر كرد كه روزهء صمت را نذر كند و اگر كسى با او تكلم كند به اشاره جواب او بدهد و بايماء مضمون * ( إِنِّي نَذَرْتُ لِلرَّحْمنِ صَوْماً ) * را تفهيم او كند زيرا كه معقول نيست كه بلسان خبر دهد كه من نذر كرده‌ام كه سخن نگويم چه اين مكذب نذر او است و كريمه فاشارت اليه كه بعد از اينواقع شده مصدق اينقولست و بعضى گفته‌اند كه ملائكه را به اين قول مخاطب ساخت و مردم او شنيدند پس نانى نذر او نباشد زيرا كه نذر او بر اين وجه بودى كه با آدمى سخن نگويد نه كه اصلا تكلم ننمايد و منطوق * ( فَلَنْ أُكَلِّمَ الْيَوْمَ إِنْسِيًّا ) * شايد اينست و قول جبائى اوجه و اشهر است و امر او سبحانه مريم را به اين نذر از دو وجه بود يكى آنكه تا عيسى ( ع ) بجهة تكلم تبرئه مريم نمايد و او را از اين بهتان و ريب برهاند و طعن طاعن را قطع كند دوم بجهة كراهت محاولهء سفها و مجادله و مراجعت كلام با ايشان و در اين دلالت است بر آنكه سكوت از سفيه واجب است و ترك جواب اراذل كه سخن ايشان موجب اهانت و هتك عرض باشد لازم آورده‌اند كه چون اهل مسجد مريم را در محراب او نديدند بتفحص او مشغول شده از هر جا و از هر كس ميجستند تا كسى نشان داد كه او را در بيت نجم ديدم قوم او بدانجا رفتند مريم چون ايشان را بديد عيسى را برداشته متوجه ايشان شد و مرويست كه عيسى در راه با مادر بسخن در آمد و گفت اى مادر من بندهء خدا و مسيح\r\n","description":"","footnote":"","page_name":" 398 ","page_number":398},
  {"content":"\r\nو رسول ويم از قوم خود انديشه مكن و در مكالمه مرا با ايشان واگذار * ( فَأَتَتْ بِه ) * پس آورد مريم عيسى را * ( قَوْمَها ) * بقوم خود * ( تَحْمِلُه ) * در حالتى كه برداشته بود او را همين كه چشم آن گروه بر وى افتاد و كودك را بر او بديدند دلتنگ شدند و بگريستند چه او از خاندان نبوت و فتوت بود و ابا و امهات او بورع و تقوى و صلاحيت معروف بودند و وى به سمت عصمت و طهارت ذيل و عفت مشهور چون اينحال از او ديدند منضجر شدند * ( قالُوا يا مَرْيَمُ ) * گفتند اى مريم * ( لَقَدْ جِئْتِ ) * بدرستى كه آمدى * ( شَيْئاً فَرِيًّا ) * به چيزى عجيب و بديع كه در ميان اهل بيت تو مانند اين نبوده و نيست و از مثل تو نيز اين صورت متصور نبود پس از تو اين كار بسى عجيب و غريب است و از جبائى مرويست كه مراد به فرى امر قبيح و منكر است مشتق از افترى كه بمعنى كذبست كه متضمن قبح است يعنى آوردى\r\nچيزى زشت و بدنما * ( يا أُخْتَ هارُونَ ) * اى خواهر هارون از كلبى منقولست كه او برادر پدرى مريم بوده و بحسن طريقت و زهد و صلاحيت مشهور و معروف و نزد سدى مراد هارون برادر موسى است و نسبت دادن مريم را به او به جهت آنست كه از اولاد او بود هم چنان كه ميگويند ( يا اخا تميم و يا اخا همدان ) و گويند او از اعقاب وى بود در طبقه اخوت و ميان او هارون هزار سال بود و نزد سعيد بن جبير هارون نام مردى فاسق بود مشهور بزنا و فساد مريم را در قبح عمل به او تشبيه كردند فكانه قيل يا شبيهة فى قبح فعله و ابن عباس و قتاده و كعب و ابن زيد و مغيرة بن شعبة از پيغمبر صلى اللَّه عليه و آله نقل كرده‌اند كه مراد بهرون مردى صالح بود در بنى اسرائيل كه در صلاحيت و پرهيزكارى مشهور بود و هر كه بصلاحيت و شهرت مييافت وى را بهرون نسبة ميدادند و مرويست كه چون او وفات كرد چهل هزار كس تشييع جنازهء او كردند و همه هارون نام داشتند به جهت تيمن و تبرك به او و اسم او پس معنى آنست كه اى مانند هارون در صلاح و تقوى * ( ما كانَ أَبُوكِ ) * نبود پدر تو * ( امْرَأَ سَوْءٍ ) * مردى بد يعنى شخصى كه عمل بد كرده باشد و بفعل بد اقدام نموده * ( وَما كانَتْ أُمُّكِ ) * و نبود مادر تو حنهء بنت فاقود * ( بَغِيًّا ) * زناكار و فاجره اين كلام براى تقدير امر فرى است و تنبيه بر آنكه فواحش از اولاد صالحين افحش است و قبل از اين گذشت بروايت كلبى كه در آن وقت كه مريم از شهر بيرون آمد يوسف نجار كه پسر عم مريم بود بدين حال اطلاع يافت در عقب وى بيامد و در اثناى راه به دو رسيد خواست كه به دو ضررى رساند جبرئيل او را منع كرد و گفت مبادا كه نسبت به او بىادبى كنى كه اين از قدرت الهى و كرامت پادشاهى است پس او بازگشت و بروايت ديگر بر طريق موافقت او ميكرد تا عيسى متولد شد يوسف عيسى را برداشت و مريم را همراه گرفته بغارى برد كه در آن حدود بود\r\n","description":"","footnote":"","page_name":" 399 ","page_number":399},
  {"content":"\r\nتا چهل روز بخدمتگارى ايشان قيام مينمود تا آنكه مريم از علت نفاس پاكشد و بعد از آن مريم عيسى را برداشته هر سه از غار بيرون آمدند و عيسى با مادر تكلم آغاز كرد كه\r\nيا اماه ابشرى فانى عبد اللَّه و مسيحه\r\nاى مادر تو را بشارت باد كه من بنده خدا و مسيح اويم و چون بر اهل خود در آمد ايشان آن حال را از او ديدند بگريه در آمدند و گفتند اى مريم ما از خانواده‌ايم كه هرگز از ما مثل اين عمل صادر نشده اين امرى عجيب و غريبست كه از تو بظهور رسيد * ( فَأَشارَتْ إِلَيْه ) * پس مريم اشارت كرد بعيسى ( ع ) كه با او سخن گوئيد و جواب از او شنويد كه من نذر روزه صمت دارم پس از او شهادت طلبيد بر پاك دامنى من ايشان از اين معنى تعجب كردند * ( قالُوا ) * گفتند به او * ( كَيْفَ نُكَلِّمُ ) * چگونه سخن گوئيم * ( مَنْ كانَ فِي الْمَهْدِ ) * با آنكه در گهواره است يعنى در دامن تو كه مشابهء گهواره است يا در خور گهواره * ( صَبِيًّا ) * در حالتى كه كودكى است كه فهم خطاب نميكند و قدرت بر جواب ندارد بدانكه كان در اين مقام زايد است و ظرف صلهء من موصول و صبيا حال از ضمير مستكن در او و ميتواند بود كه تامه باشد و دائمه كقوله و كان اللَّه عليما حكيما و يا بمعنى صاد و در كشاف آورده كه كان براى ايقاع مضمون جمله است در زمان ماضى مبهم كه صلاحيت زمان قريب و بعيد هر دو دارد و اما در اينمقام مخصوص كه به زمان قريب و معنى كلام دالست بر آن و اين كلام مسوق است براى تعجب و ميتواند بود كه تكلم حكايت باشد از حال ماضيه يعنى چگونه معهود بوده قبل از عيسى كه مردمان سخن كرده باشند با صبيانى كه در مهدند تا ما سخن كنيم به او\r\nآورده‌اند كه چون مريم گفت كه جواب را از اين كودك بشنويد غضب ايشان زياده گشت و گفتند به او كه به اين عمل قبيح و فعل شنيع كه از تو صادر شده اكتفاء نميكنى و مع ذلك با ما استهزا و سخريه ميكنى و مىگويى كه طفل يك روزه جواب شما بدهد پس در صدد آن شدند كه او را رجم نمايند كه ناگاه عيسى بفرمان حقتعالى دهن از پستان برداشته رو بايشان كرد و بر جانب چپ خود تكيه كرده بسبابه خود اشاره به خود فرموده به زبان فصيح و بيان مليح * ( قالَ إِنِّي عَبْدُ اللَّه ) * گفت بدرستى كه من بنده خدايم تقديم اقرار عبوديت جهت بطلان قول آن كسانيست كه دعوى ربوبيت او كردند چه علم الهى تعلق گرفته بود بتقول غلات در او و دعوى الوهيت او كردن پس به جهت اين حق سبحانه اول او را ناطق ساخت بر اقرار بعبوديت و همچنين امير المؤمنين ( ع ) چون دانست كه جماعت غلات در حق او گويند آنچه در بارهء عيسى ( ع ) گفتند هميشه فرموده\r\nانا عبد اللَّه و اخو رسول اللَّه\r\nو در نگين مبارك كنده كه سبحان من فخرى بانى له عبد پاك است آن خدايى كه فخر و نازش من آنست كه بنده اويم و اين كلام او رد قول دو گروه است غالى مفرط و ناصب زيرا كه انا عبد اللَّه و سبحان من فخرى\r\n","description":"","footnote":"","page_name":" 400 ","page_number":400},
  {"content":"\r\nبانى له عبد صريح است در بطلان اعتقاد غلات كه در محبت او افراط كرده‌اند و از حد مرتبه او در گذشته‌اند و قائل بالوهيت او شده‌اند و اخو رسول اللَّه مصرحست بر رد اعتقاد نواصب كه به جهت عناد و حسد در محبت او تقصير نموده‌اند از مرتبهء خلافتش منع كردند و بعد از اينقول ميفرمود كه لا يقولها بعدى الا كذاب يعنى اين كلمه را كسى ديگر بعد از گفتن من نگويد مگر دروغ گويى كه مدعى غير مرتبه خود باشد مراد جماعتىاند كه بنا حق دعوى خلافت رسول خدا كردند و او را در كنج خمول نشانيدند و باتفاق جميع امت آن حضرت از ابتداى صغر سن تا حين وفات جز خداى نپرستيد و روى مبارك خود را جز پيش خداى بر زمين ننهاد و از شرك بت پرستيدن مبرا بود و هر كه جز از وى بود اسلام او بعد از كفر و بت پرستيدن بود پس چنان كه عيسى را پيش از بلوغ و قبل از تكليف كمال عقل دادند تا اقرار كرد به عبوديت خدا و گفت انى عبد اللَّه امير المؤمنين ( ع ) را نيز قبل از بلوغ كمال عقل دادند تا رسول ( ص ) او را تكليف دعوت كرد و محل و مرتبهء او قابل دعوت آمده پيش از تكليف و وقت بلوغ كه محل تكليف بندگان نيست در اسلام در آمد و ديگران را بوقت تكليف ايشان بضرب ذو الفقار باسلام در آورد و ايشان مفاخرت كرد و فرمود\r\nسبقتكم الى الاسلام طرا غلاما ما بلغت اوان حلم\r\nاز سدى منقول است كه در آن وقت كه مريم اشاره كرد بقوم خود كه با عيسى سخن گوئيد ايشان در غصب شده گفتند ( لسخريتها بنا اشد علينا من زناها ) سخريه و استهزاى مريم بما سختتر است بر ما از زناى او و عيسى زبان بگفتار انى عبد اللَّه بگشود و از آن متعجب شده گفتند ان هذا الامر عظيم اين امرى عظيم و عجيب و غريب است پس همه متوجه عيسى شدند تا ديگر از او چه صادر شود فرمود كه * ( آتانِيَ الْكِتابَ ) * داده است خدا مرا كتاب يعنى حكم كرده در ازل كه انجيل به من دهد و ميتواند بود ذكر بيان به صورت ماضى به جهت تحقق وقوع باشد و معنى اينكه ( سيؤتينى الكتاب ) يعنى زود باشد كه خداى تعالى كتاب انجيل به من دهد و ثعلبى در تفسير خود آورده كه مراد آنست كه تعليم داده مرا تورية در شكم مادر و مثل اينست قوله * ( وَجَعَلَنِي نَبِيًّا ) * و گردانيد مرا پيغمبر يعنى حكم كرده كه پيغمبرى به من دهد يا زود باشد كه مرا مبعوث سازد و بنا بر اين معنى تكلم وى به جهت معجزه مريمست براى برائت ساحت وى و از جبائى و حسن منقولست كه حق سبحانه او را در صغر سن كمال عقل داد و پيغمبر ساخت او را در آن حال كه چهل روز داشت بروايت وهب يا در همان ساعت كه متولد شد و بروايت ابن عباس و اكثر مفسران دعوى پيغمبرى كرد و تلاوت انجيل مينمود و تكلم بطريق اعجاز مينمود و بندگان خدا را دعوت ميكرد و ظاهر آيه مطابق اين قولست * ( وَجَعَلَنِي مُبارَكاً ) * و ساخت مرا با بركت و نفع * ( أَيْنَ ما\r\n","description":"","footnote":"","page_name":" 401 ","page_number":401},
  {"content":"\r\n* ( كُنْتُ ) * هر جا كه باشم و بهر موضع كه توجه نمايم و بركت بمعنى نما و خير است و مبارك كسى است كه بسبب او خير و نفع نمو كند و زياده شود و مجاهد گفته كه معنى آنست كه گردانيد مرا تعليم كننده فعل خير و قول اول اظهر و اصح است و مقوى قول اول اينكه در روايت صحيحه آمده كه عيسى ( ع ) در هر جا كه بودى بيماران و اصحاب عاهات و آفات نزد وى آمدندى و بدعاى وى شفا يافتندى و اگر جايى قحط واقع شدى و باران نيامدى ببركت قدم وى باران آمدى و خصب و خبر پيدا شدى و از جبائى مرويست كه چون بركت در اصل لغت بمعنى ثبوتست پس معنى آنست كه خدا مرا بر ايمان و طاعت خود ثابت گردانيد * ( وَأَوْصانِي ) * و وصيت نمود يعنى امر كرد مرا * ( بِالصَّلاةِ وَالزَّكاةِ ) * باقامت نماز و اداى زكات اگر مالك آن شوم يا بتطهير نفس از رذايل * ( ما دُمْتُ حَيًّا ) * ما دام كه زنده باشم و قول اول اظهر است و بر ارباب بينش و اصحاب دانش مخفى نيست كه امير المؤمنين صلوات اللَّه عليه نيز به اين صفات موصوف است و به اين نعوت منعوت بوده اما اول چنان كه گذشت عيسى گفت انى عبد اللَّه تا رد قول ترسايان باشد كه غلو كردند و گفتند كه الْمَسِيحُ ابْنُ اللَّه و بعد از آن گفت وَجَعَلَنِي نَبِيًّا تا منع گفتار جهودان كند كه تفريط كردند در او و گفتند هو ابن يوسف النجار امير المؤمنين ( ع ) نيز گفت\r\nانا عبد اللَّه\r\nتا غلات افراط نكنند و نگويند كه او خداست و بعد از آن فرمود كه\r\nاخو رسول اللَّه\r\nتا نواصب تفريط نكنند و بسلب خلافت و امامت او قايل نشوند و با وجود اين در شان او افراط و تفريط كردند و بعضى قائل بالوهيت او شدند و جمعى او را از مرتبه خلافت منع كردند هم چنان كه در شان عيسى كه جمعى او را پسر خدا گفتند و گروهى او را به پسر ابن عم مريم كه يوسف بود نسبت دادند و با وجود منع آن حضرت از امامت و خلافت سلب ايمان از او كردند و گفتند ايمان او صحيح نبود در حال صبى چه ايمان صبيان را اعتبارى نيست و اين محل تعجب است و دليل اين فرط عناد و تعصب ايشان همين بس كه نبوت عيسى را در حين تولد قبول دارند و ايمان امير المؤمنين ( ع ) را قبول نميكنند در نه سالگى و بقولى در دوازده سالى بعد از دعوت حضرت رسالت او را بر ايمان و اينطعن نسبت به حضرت رسالت ( ص ) بيشتر است چه اين دالست بر آنكه پيغمبر ( ص ) ميدانست كه على ( ع ) از اهل دعوت نبود و با وجود اين او را دعوت كرد به آن و ديگر آن كه دعوت پيغمبر بامر او سبحانه بود پس لازم آيد كه تكليف ما لا يطاق كرده باشد و اين قبيح است از او سبحانه پس از اينجا معلوم شد كه چون پيغمبر صلَّى اللَّه عليه و آله بامر حقتعالى على را عليه السلم دعوت نموده وى را قابليت تكليف بوده و اما ثانى هم چنان كه حقتعالى عيسى را از زمان صغر سن نبوت داده و او را بر تلاوت انجيل و دانستن احكام آن قدرت داد امير المؤمنين عليه السلام را نيز از اول\r\n","description":"","footnote":"","page_name":" 402 ","page_number":402},
  {"content":"\r\nزمان اسلام بارشاد حضرت رسالت صلَّى اللَّه عليه و آله بر علوم شريعت واقف ساخت و فطنت و ذكاى او بر وجهى بود كه هر چه از پيغمبر ( ص ) ميشنيد حفظ ميكرد و هرگز آن را فراموش نميكرد تا آنكه در حق وى آيهء اذن واعية نازل شد و اما ثالث زيرا كه هم چنان كه عيسى ( ع ) تزكيهء نفس خود نمود و گفت * ( وَجَعَلَنِي مُبارَكاً ) * به جهت بركت و يمن او همه مرضى و اهل عاهات از مرض و علت شفا مييافتند و اكثر بدايرهء اسلام در آمدند ببركة و ميمنت و سبقت ايمان شاه ولايت نيز اكثر اهل شرك از ظلمتكدهء كفر و مرض جهل و ضلال خلاص شده بنور ايمان و هدايت مستسعد گشتند بعضى به جهت خوف تيغ جان گداز او و برخى بسبب موعظه و نصيحت و معجزهء وى صلَّى اللَّه عليه و آله و اما رابع به جهت آنكه عيسى ( ع ) هم چنان كه در شرح حال خود گفت كه * ( وَأَوْصانِي بِالصَّلاةِ وَالزَّكاةِ ما دُمْتُ حَيًّا ) * امير المؤمنين ( ع ) نيز در عبادت بدنى و مالى تا غايتى بود كه شبانه روزى هزار ركعت نماز ميگذارد و حرص وى بر زكات دادن چنان بود كه ميان نماز زكات را بسائل داد تا در حق او اين آية نازل شد كه إِنَّما وَلِيُّكُمُ اللَّه وَرَسُولُه وَالَّذِينَ آمَنُوا الَّذِينَ يُقِيمُونَ الصَّلاةَ وَيُؤْتُونَ الزَّكاةَ وَهُمْ راكِعُونَ بعد از آن عيسى ( ع ) از لطف و رفق و حسن سيرت خود با مادر خود و ساير بندگان اخبار ايشان كرد تا اقتفا به او نموده بر طريقهء او سلوك كنند و گفت * ( وَبَرًّا بِوالِدَتِي ) * عطف است بر مباركا يعنى گردانيد مرا خدا نيكوكار به مادر خود و مهربان بر او كه رضاى او حاصل كنم و از فرمان او سر نپيچم * ( وَلَمْ يَجْعَلْنِي ) * و نگردانيد مرا * ( جَبَّاراً ) * گردن كشى متعظم كه با خلق تكبر كنم * ( شَقِيًّا ) * بدبختى كه به جهت فرط تكبر فرمان او نبرم يعنى از جبابره اشقيا نيستم بلكه با جميع مردمان بطريق تواضع و تخلق سلوك ميكنم و در جميع حالات مامور و منقاد او سبحانه مراد آنست كه بواسطهء توفيق و لطف الهى كه شامل من شده از اينصفة مذمومه مبرا و منزهم و اختيار آن نميكنم نه آنكه مراد جبر او سبحانه باشد او را بر ترك تجبر و باجبار و اكراه او را بر تواضع داشتن و حسن معاشرت و طريق ملاطفت امير المؤمنين ( ع ) و انقياد او بامر الهى نيز در غاية وضوح و اشتهار است و هيچ كس انكار ان نميتواند نمود القصه چون عيسى سخن را به اينجا رسانيد بر طريق يحيى ختم سخن به اين كرد كه * ( وَالسَّلامُ عَلَيَّ ) * و سلام خداى بر منست چنان كه بر يحيى ( ع ) * ( يَوْمَ وُلِدْتُ ) * روزى\r\nكه بزادم * ( وَيَوْمَ أَمُوتُ ) * و روزى كه بميرم * ( وَيَوْمَ أُبْعَثُ حَيًّا ) * و روزى كه بر انگيخته شوم زنده الف و لام از براى تعريف عهد است كه آن سلام يحيى بود كقولك جاءني رجل فكان من فعل الرجل كذا و كذا پس معنى آنست كه سلامى كه متوجه يحيى بود در آن مواطن ثلثه متوجه من است در اين سه موضع و اظهر آنست كه الف و لام براى تعريف جنس است و معنى اينكه جنس السلام\r\n","description":"","footnote":"","page_name":" 403 ","page_number":403},
  {"content":"\r\nعلى خاصة و اين تعريض است بلعنت كردن بر كسانى كه مريم را متهم ساختند چه هر گاه شخصى گويد بجماعتى كه جنس سلام بر منست خاصة مستلزم تعريض است به اينكه ضد آن بر شما است و نظير اينست قوله تعالى وَالسَّلامُ عَلى مَنِ اتَّبَعَ الْهُدى يعنى ان العذاب على من كذب و تولى و آيه مذكوره دالست بر آنكه انسان را جايز است كه وصف نفس خود كند بصفات مدح گاهى كه غرض او متصف شدن مخاطب باشد به آن صفات حسنه و ترك ضد آن كرده و در خبر است كه روزى يحيى عيسى را گفت كه\r\nانت خير منى فاشفع لى عند اللَّه\r\nتو بهتر از من شفيع من شو نزد خدا عيسى ( ع ) جواب گفت\r\nبل انت خير منى انا سلمت على نفسى و سلم اللَّه عليك\r\nبلكه تو بهتر از منى\r\nفاشفع لى\r\nزيرا كه من سلام بر خود كردم و سلام كرد خداى تعالى بر تو و مراد باستشفاع او از يحيى و به عكس استدعاى زيادتى مرتبه بود كه هر يك نزد خدا داشتند نه استغفار از ذنب چه انبيا معصوماند از جميع ذنوب صغيره و كبيره و مراد به خيرية هر يك باعتبار صفتى خاص بوده و عنايت مخصوصه از جانب خدا كه آن ديگر را نبوده مانند اختصاص يحيى بسلام حقتعالى بر او و مختص بودن عيسى باعطاى انجيل مثلا پس قول هر يك در شان يك ديگر كه ان انت خير منى است مكذب و نافى قول ديگرى نباشد و در روايتى آمده كه عيسى ( ع ) چون سخن به اينجا رسانيد ديگر سخن نكرد تا آنكه به حد تكلم رسيد و از حضرت رسالت صلَّى اللَّه عليه و آله مرويست كه پنج كس بودند كه قبل از وقت سخن گفتند يكى گواه يوسف كه وَشَهِدَ شاهِدٌ مِنْ أَهْلِها دوم كودك مشاطهء دختر فرعون سوم صاحب جريح چهارم عيسى پنجم طفل آن زن كه اصحاب اخدود او را بسوختند و حديث گواه يوسف و عيسى ( ع ) گذشت و قصه طفل آن زن در سورة الاخدود مذكور خواهد شد و حكاية كودك مشاطهء دختر فرعون بروايت ابن عباس آنست كه سيد عالم صلَّى اللَّه عليه و آله فرمود كه در شب معراج چون ببهشت رسيدم بويى بمشام من رسيد كه از آن خوشتر احساس نكرده بودم گفتم كه اين چه بوى باشد جبرئيل گفت بوى مشاطهء دختر فرعون كه ايمان پنهان داشتى روزى سر دختر فرعون شانه ميكرد شانه از دست او بيفتاد گفت بسم اللَّه شانه برداشت دختر فرعون گفت از پدرم استعانت خواستى گفت نه از خدايى كه آفريدگار من و تو و آفريدگار پدر تو همهء عالميانست دختر اين حكايت را به پدر عرض كرد فرعون او را طلبيد و گفت خداى تو كيست گفت رَبُّ السَّماواتِ وَالأَرْضِ فرعون بفرمود تا حوضى از مس بساختند و آتشى عظيم در او برافروختند و فرزندان او را يك يك در پيش چشم او در آتش ميانداختند تا نوبة بكودك شيرخوارهء وى افتاد آن طفل بآواز در آمد كه\r\nاصبرى يا اماه فانا على الحق\r\nپس او را در آتش انداختند و مادرش را پس او نيز در آن آتش بسوختند و اما قصهء صاحب جريح بروايت ابو هريره از رسول صلَّى اللَّه عليه و آله چنانست كه مردى عابد صومعهء داشت و هميشه در آنجا بعبادت مشغول بود\r\n","description":"","footnote":"","page_name":" 404 ","page_number":404},
  {"content":"\r\nو او را جريح عابد گفتندى روزى مادرش بيامد كه بر او سلام كند و او را به بيند وى در نماز بود مادر آواز داد كه يا جريح وى جواب مادر نداد و با خود گفت اختار صلوتى على امى نماز را بر مادر اختيار مىكنم پس نماز را قطع نكرد و جواب مادر نداد زمانى بايستاد و برفت و نوبت ديگر باز آمد در نماز بود و جواب نداد بار سيم نيز به همين منوال جواب نشنيد و دلتنگ شده گفت خدايا او را از دنيا مبر تا آنكه زبان ناپارسا در او نگرند و نزديك صومعهء وى شبانى بود و گوسفند مىچراندى و شب در دير جريح با او بسر بردى زن ناپارسايى از شهر بيرون آمد آن شبان با او فساد كرد و زن آبستن شد او را گفتند اين كودك از كجا حاصل شد گفت از صاحب اينصومعه مردم از آن شهر بيرون آمدند و صومعهء جريح را خراب كردند و او را بنزد پادشاه آن شهر بردند چون بمحله زنان ناپارسا رسيد ايشان بنظاره بيرون آمدند او در نگريست و ايشان را بديد دانست كه اين از اثر دعاى مادر وى است تبسم كرد مردمان گفتند البته اينمرد زانيست زيرا كه در هيچ جا نخنديد مگر در محله زنان فاحشه چون او را نزد پادشاه بردند و حال او عرض كردند جريح گفت اى ملك آن كودك كجا است كه به من نسبت ميدهند ملك بفرمود تا او را بياورند جريح وى را گفت يا غلام من ابوك اى كودك پدر تو كيست كودك به زبان فصيح گفت فلان الراعى مردم از آن متعجب شدند و برائت ساحت او بر ايشان ظاهر شده دست از او بداشتند و دانستند كه او از اولياى الهى است پس او را گفتند كه دستورى ده كه تا صومعه تو را از زر و سيم بسازيم گفت اگر رضاى من ميخواهيد آن را بر طريقى كه قبل از اين بود بنا كنيد ايشان به همان وجه صومعه را بساختند و وى در آنجا عبادت ميكرد تا برحمت ايزدى پيوست و در صوامع قدس جاى گرفت و حق سبحانه بعد از ذكر عيسى و قصه او جهت رد قول جماعتى كه در بارهء او افراط و تفريط نمودند و بطريق اقتصاد قدم ننهادند ميفرمايد كه * ( ذلِكَ عِيسَى ابْنُ مَرْيَمَ ) * يعنى آن كس كه ذكر او گذشت كه در حين ولادت بعبوديت و نبوت تكلم نمود و بنعوت مذكوره خود را وصف كرد عيسى بن مريمست نه آنكه نصارى وصف او ميكنند باضداد آنچه مذكور شد و بعضى از ايشان او را مسيح بن اللَّه و جماعتى ابن يوسف نجار مىگويند و گروهى ساحر و كذاب و قوله * ( قَوْلَ الْحَقِّ ) * منصوبست بر مصدرية كه مؤكد جملهء مذكوره است و قائل ان حقتعالى و تقدير اينكه اقول قول الحق كقولك هو عبد اللَّه حقا يعنى ميگويم گفتن درست و راست و ميتواند بود كه تقدير اين باشد كه قال عيسى قول الحق يعنى گفت عيسى گفتن درست و يا منصوب باشد بر مدح اگر قول حق مفسر باشد بكلمة اللَّه و تسميهء وى بقول الحق و كلمة اللَّه به جهت آنست كه تولد او محض گفتار خدا است كه از كلمهء كن است بدون واسطهء آب پس اين از قبيل تسميهء مسبب باشد باسم سبب و بنا بر اين احتمال\r\n","description":"","footnote":"","page_name":" 405 ","page_number":405},
  {"content":"\r\nميتواند بود كه مراد به حق اسم او سبحانه باشد يعنى گفتن حق سبحانه كه آن لفظ كن است و يا بمعنى ثبات و صدق يعنى گفتن راست و درست و مؤيد اينست قوله * ( الَّذِي فِيه يَمْتَرُونَ ) * يعنى آن قولى كه حقست و صدق درو شك دارند يا منازعه ميكنند با يكديگر در امر او يهودان گفتند كه ساحر كذابست و متولد از يوسف نجار و نصارى قائلند كه ابن اللَّه و ثالث ثلثه و بنا بر معنى اول مشتق از مريه است كه بمعنى شكست و ثانى از تمارى كه بمعنى تنازع است بعد از آن به جهت تكذيب نصارى و تنزيه خود از بهتان ايشان ميفرمايد كه * ( ما كانَ لِلَّه ) * نيست و نشايد مر خداى را * ( أَنْ يَتَّخِذَ مِنْ وَلَدٍ ) * آنكه فرا گيرد فرزندى * ( سُبْحانَه ) * منزه و مبرا است از اتخاذ ولد\r\nچه ولد مجانس والد باشد و ببراهين باهره ثابتست كه او سبحانه از جنسية و مثلية منزهست پس حصول ولد از او محال باشد و از دايره مقدوريت او سبحانه خارج هم چنان كه امور مستحيله كه مقدور او نيست پس تبكيت ايشان مىكند بقوله * ( إِذا قَضى أَمْراً ) * چون حكم كند خدا به چيزى يعنى ارادهء احداث شيء نمايد * ( فَإِنَّما يَقُولُ لَه ) * پس جز اين نيست كه گويد مر آن شيء را كه * ( كُنْ ) * باش * ( فَيَكُونُ ) * پس مىباشد بلا تاخير و كسى كه قدرت او به اين وجه باشد كه بلفظ كن ايجاد شيء نمايد البته منزه خواهد بود از مشابهة او بخلق و مبرا از احتياج در اتخاذ ولد باحبال اناث بدانكه قول اينجا بر سبيل مجاز است و حقيقت معنى آنست كه چون او سبحانه ارادهء شيء نمايد فى الحال موجود شود بدون توقف پس اين تشبيه است بامر آمر مطاع كه بمامور ممتثل امر نمايد بعد از آن جيب خود را بدعوت بندگان امر مىكند بقول مجمل كه * ( وَإِنَّ اللَّه ) * و بدرستى كه خداى به حق * ( رَبِّي وَرَبُّكُمْ ) * پروردگار من و پروردگار شما است * ( فَاعْبُدُوه ) * پس بپرستيد او را و بعبادت غير او مشغول مشويد * ( هذا ) * اينست * ( صِراطٌ مُسْتَقِيمٌ ) * راه راست كه موصلست بمنازل رضوان و محال غفران مشار اليه هذا يا مضمون جمله انفة يا جميع امور سابقه و جملهء اولى اشاره است باستكمال قوة نظريه به اعتقاد حق و صدق كه از غايت توحيد است و ثانيه اشعار است باستكمال قوة عمليه كه آن ملازمت طاعت و عبادتست و اتيان باوامر و اجتناب از نواهى او سبحانه و ثالثة براى تقدير اينست كه جمع ميان امرين مذكورين طريقست كه مشهود له است باستقامت و ميتواند بود كه ما كانَ لِلَّه تا اينجا از تتمهء كلام عيسى باشد و قوله قَوْلَ الْحَقِّ الَّذِي فِيه يَمْتَرُونَ جملهء معترضه و بنا بر آنكه اين كلام حضرت رسالت ( ص ) باشد مقدر است به اينكه\r\nقل يا محمد لامتك ما كان اللَّه الى قوله * ( هذا صِراطٌ مُسْتَقِيمٌ ) *\r\n* ( فَاخْتَلَفَ الأَحْزابُ ) * پس اختلاف كردند جميع فرق يهود و نصارى * ( مِنْ\r\n","description":"","footnote":"","page_name":" 406 ","page_number":406},
  {"content":"\r\n* ( بَيْنِهِمْ ) * از ميان مردمان در باب عيسى عليه السلام يعنى هر حزبى اعتقاد چيزى كردند كه مخالف اعتقاد حزبى ديگر بود چه يهود از طريق تفريط گرفتند و ترسايان در جانب افراط افتادند يا آنكه ترسايان مختلف شدند و سه فرقه شدند نسطوريه عيسى را ابن اللَّه گفتند يعقوبيه به الوهيت او قائل شدند ملكانيه گفتند كه او بنده خدا است و پيغمبر او يا جميع فرق آدميان در وى اختلاف كردند يهودان بتفريط و ترسايان به افراط و مسلمانان باقتصاد كه آن مضمون إِنِّي عَبْدُ اللَّه آتانِيَ الْكِتابَ است و بنا بر اين من زايد است و بنا بر اول و ثانى براى تبعيض يعنى از ميان آدميان ايشان اختلاف كرده‌اند و باقوال باطله قائل شده‌اند و اما غير ايشان بر دين حق بودند و اعتقاد صحيح داشتند و يا در حق او و مادر او اختلاف كردند چنان كه گذشت * ( فَوَيْلٌ لِلَّذِينَ كَفَرُوا ) * پس واى مر آنان را كه كافر شدند * ( مِنْ مَشْهَدِ يَوْمٍ عَظِيمٍ ) * از وقت حاضر شدن يا مكان حضور در روز بزرگ كه قيامت است يا از مشاهدهء اهوال آن روز و حساب و جزاى آن و يا از شهادت آن روز بر ايشان چه در روز قيامت ملائكه و انبيا و السنة و جوارح كفار بر كفر و بدى افعال قبيحه ايشان گواهى دهند يا مراد وقت شهادت باشد يا مكان آن و نزد بعضى مراد آن چيزيست كه گواهى دادند به آن در حق عيسى ( ع ) و مادر او * ( أَسْمِعْ بِهِمْ وَأَبْصِرْ ) * و اين هر دو فعل تعجباند و در ثانى جار و مجرور محذوف شده به جهت اعتماد بر مذكور يعنى چه شنوا باشند بكافران و چه بينا بامور موعوده * ( يَوْمَ يَأْتُونَنا ) * در آن روز كه بيايند بما يعنى بمحشر قيامت حاضر شوند و ليكن سود نكند ايشان را ديدن و شنيدن مراد آنست كه در آن روز يعنى به عين اليقين مشاهده كنند وعيد الهى را و بدان متيقن گردند اما نفع ندهد و چون حق سبحانه و تعالى متصف بتعجب نميشود پس معنى آنست كه اسماع و ابصار ايشان در آن روز حقيق و جدير است كه به آن تعجب نمايند و بعد از آنكه اصم و اعمى بودند در دنيا و مواعيد و آيات الهى بسمع رضا و عين قبول نميشنيدند و نمىديدند و گفته‌اند اين سخن بر طريق تهديد است يعنى چه شنوا باشند مر سخنان موحش را و چه بينا بعقوبات و اهوال شديده و نزد جبائى اسمع و ابصر صيغهء امرند و مخاطب حضرت رسالت صلَّى اللَّه عليه و آله يعنى بشنوان و بينا گردان ايشان را از مواعيد اينروز و آنچه احاطهء ايشان نمايد از عقوبات و اهاويل و بنا بر اول جار و مجرور در موضع رفع است و بر ثانى در محل نصب و بعد از آن از روى تهديد مىفرمايد * ( لكِنِ الظَّالِمُونَ الْيَوْمَ ) * ليكن ستمكاران امروز يعنى در دنيا * ( فِي ضَلالٍ مُبِينٍ ) * در گمراهىاند هويدا و پيدا چه ايثار هوا بر هدى كرده‌اند و از دين حق عدول نموده در طريق بطلان سلوك كرده‌اند زبدهء معنى آنست كه كافران در دنيا جاهلاند بامور عقبا و در آخرت عارف به آن\r\n","description":"","footnote":"","page_name":" 407 ","page_number":407},
  {"content":"\r\nو اين عرفان در آن روز فايده بايشان ندهد و ايقاع ظالمين در موضع ضمير اشعار است به آنكه ايشان ظلم كردند بر نفسهاى خود كه استماع سخن حق نكردند و نديدند آيات ربانى را در حينى كه ايشان را نفع ميداد و به جهت تسجيل بر غفلت ايشان ضلال را متصف ساخت بابانت يعنى غفلت ايشان ضلالتى ظاهر و هويدا بود كه بر هيچكس مخفى نبود ابو مسلم گفته كه آيه مذكوره دالست بر آن كه مراد بآيهء صُمٌّ بُكْمٌ عُمْيٌ عدم تدبر ايشانست به آنچه شنودند و ديدند نه آنكه محمول باشد بر افت ظاهرى كه آن كرى و گنگى و كوريست چه حق سبحانه آيهء * ( لكِنِ الظَّالِمُونَ الْيَوْمَ فِي ضَلالٍ مُبِينٍ ) * را در مقابلهء اسمع بهم و ابصر داشته پس مراد بسمع و بصر هدايت باشد و به صم و بكم و عمى ضلالة بعد از آن بپيغمبر صلَّى اللَّه عليه و آله امر ميفرمايد كه * ( وَأَنْذِرْهُمْ ) * و بيم كن ايشان را يعنى كفار مكه را * ( يَوْمَ الْحَسْرَةِ ) * از روز ندامت كه در او بدكاران متحسر باشند كه چرا بد كرديم و نيكوكاران حسرة خورند كه چرا نيكى بيشتر نكرديم * ( إِذْ قُضِيَ الأَمْرُ ) * بدل يوم است يعنى انذار كن ايشان را از وقتى\r\nكه ساخته شود كار يعنى در او حساب همهء خلايق كرده شود و حكم صادر گردد كه فَرِيقٌ فِي الْجَنَّةِ وَفَرِيقٌ فِي السَّعِيرِ و يا آنكه ظرف حسرت باشد يعنى از حسرت خوردن در وقتى كه از حساب همه پرداخته شوند و بعضى را به بهشت و بعضى را بدوزخ در آورند و يا در آن وقت كه حكم كرده شود بر اهل جنت و نار يا امر دنيا را منقضى سازند كه اميد رجوع نباشد در آن تا استدراك ما فات نمايند و ميتواند بود كه حسرت از حسر مشتق باشد بمعنى كشف يعنى روزى كه كشف سراير شود كقوله يَوْمَ تُبْلَى السَّرائِرُ يا از حسر كه بمعنى تحير است يعنى روزى كه حيران و سرگردان باشند و قوله * ( وَهُمْ فِي غَفْلَةٍ ) * حالست متعلق بقوله فِي ضَلالٍ مُبِينٍ و ما بين آن جمله معترضه است يعنى كفار در گمراهى هويدااند در حالتى كه ايشان در غفلت و و بيخبرىاند از احوال آخرت به جهت اشتغال ايشان بحطام دنيوى و غرور ايشان به آن * ( وَهُمْ لا يُؤْمِنُونَ ) * در حالتى كه ايشان نميگروند بآخرت و متعلقات آن و يا آنكه متعلق باشد به انذرهم و بنا بر اينحال متضمن تعليل است و معنى اينكه بيم كن ايشان را در آن حال كه در غفلتند و ايمان نميآرند يعنى بسبب غفلت و عدم ايمان ايشان انذار ايشان كن مسلم در صحيح خود از ابو سعيد خدرى روايت كرده كه رسول فرموده كه چون روز قيامت شود مردمان از حساب بپردازند حق سبحانه مرگ را به صورت كبش املح كه آن گوسفند سياه سفيد است ممثل سازد و بفرمايد تا آن را در ميان اهل دوزخ و بهشت بدارند و ندا در رسد كه\r\nهل تعرفون الموت\r\nمرگ را ميشناسيد همه گويند هذا هذا مرگ اينست پس بفرمايد\r\n","description":"","footnote":"","page_name":" 408 ","page_number":408},
  {"content":"\r\nتا و را بكشند و بعد از آن ايشان را ندا كند كه\r\nيا اهل الجنة خلود و لا موت و يا اهل النار خلود و لا موت\r\nاى اهل بهشت و دوزخ شما هميشه جاويد باشيد كه هرگز مرگ بشما نرسد پس پيغمبر ( ص ) اين آيه را تلاوت فرمود كه * ( وَأَنْذِرْهُمْ يَوْمَ الْحَسْرَةِ ) * * ( إِذْ قُضِيَ الأَمْرُ ) * اى ذبح الموت يعنى در آن وقت كه اين كبش كه به صورت مرگست بكشند اهل دوزخ حسرت خورند و بعد از آن فرمود كه بهشتيان چون اين ندا را بشنوند چندان فرحناك و شادمان شوند كه اگر مرگ بودى همه از شادى هلاك شدند و دوزخيان چنان شهقه زنند كه اگر مرگ بودى و وجود داشتى همه از حزن و الم هلاك گشتندى و اين روايت را اصحاب ما نيز از ابى جعفر و ابى عبد اللَّه عليهما السلام نقل كرده‌اند كه ذبح مرگ بر طريق تمثيل است يعنى بايشان گويند كه چنان فرض كنيد كه مرگ اين كبش مذبوحست پس هم چنان كه كبش مذبوح اميد حياة از او مرتفعست همچنين اهل دوزخ را اميد آن نباشد كه بميرند و از عذاب و نكال برهند و اهل بهشت را خوف آن نباشد كه فوت شوند و از نعيم بهشت محروم مانند\r\n* ( إِنَّا نَحْنُ ) * بدرستى كه ما * ( نَرِثُ الأَرْضَ ) * ميراث بريم زمين را * ( وَمَنْ عَلَيْها ) * و هر كه را كه بر روى زمين است يعنى همه را فانى سازيم پس هيچ كس باقى نماند بر زمين كه مالك و متصرف باشد غير از ما و ملك و ملك همه بما راجع شود يا آنكه با فنا و اهلاك احاطه كنيم بهمهء زمين و هر كه بر او است و به همه وارثيم هم چنان كه وارث كه در همهء ارث تصرف مىكند و بر هر تقدير ذكر ارث بر طريق تشبيه است يعنى هم چنان كه ملك مورث منتقل بوارث مىشود و بحوزه تصرف او در مىآيد همچنين بعد از موت همه جميع مكونات در تحت تصرف ما باشد و هيچ كس نماند كه دعوى آن كند هم چنان كه حال دعوى ميكنند * ( وَإِلَيْنا يُرْجَعُونَ ) * و بسوى ما رجعت كنندگانند بعد از مرگ يعنى بجايى كه غير ما مالك امر و نهى نباشد و آنجا جز او سزا را بر وفق اعمال بايشان رسانيم و در كشف آورده كه اين اشاره است ببقاى احديت و فناى خلقيت يعنى چون سطوات ازلى از روى هيبت لم يزلى اطلال و رسوم كون را آتش بىنيازى در زند و غبار اغيار از دامن قدرت بيفشاند و لجام اعدام بر مركب وجود كند نداء كبريايى در رسد كه لِمَنِ الْمُلْكُ الْيَوْمَ و چون ما سواى معدوم باشند جلال احديت و جمال صمديت عز قدوسى و كمال سبوحى را جواب دهد كه لِلَّه الْواحِدِ الْقَهَّارِ و بعد از ذكر احوال يحيى و زكريا و مريم و عيسى قصهء ابراهيم را بيان مىكند تا بندگان به دو اقتفا نيز كرده در طريق نجات سلوك نمايند و ميگويد كه * ( وَاذْكُرْ ) * و ياد كن اى محمد ( ص ) براى قوم خود * ( فِي الْكِتابِ ) * در قرآن * ( إِبْراهِيمَ ) * قصهء ابراهيم ( ع ) را كه همهء اهل ملل و اديان بفضل او مقر و معترفاند و مشركان عرب بفرزندى او مباهات ميكنند پس ايشان را از توحيد\r\n","description":"","footnote":"","page_name":" 409 ","page_number":409},
  {"content":"\r\nاو خبر ده و بگو بايشان كه * ( إِنَّه ) * بدرستى كه او * ( كانَ صِدِّيقاً ) * بود بسيار راست گوينده و تصديق نماينده و اين صيغهء مبالغهء است و نظير اينست ضحيك و نطيق و مراد از آن فرط صدق اوست كه ملاك امر نبوتست و كثرت آنچه تصديق به آن نموده از غيوب الهى و آيات و كتب و رسل او يعنى او هميشه در اقوال و افعال امور اعتقاديه صادق و مصدق بود * ( نَبِيًّا ) * خبر بعد از خبر است يعنى بود پيغمبر خبر دهنده يا بلند مرتبه مشتق از ( نبأ نبيا ) يا ( بنا يبنو ) إِذْ قالَ بدل ابراهيم است و ما بين آن جملهء معترضه يعنى ياد كن اين را كه چون گفت ابراهيم و يا متعلق بكان و يا بصديقا نبيا يعنى بود ابراهيم راست گوينده و خبر دهنده وقتى كه گفت لأَبِيه مر پدر خود را مراد عم او است كه آذر است و به جهت آنكه در طفوليت مربى او بود او را پدر ميگفت و نمىتواند بود كه مراد پدرش باشد به جهت آنكه واجبست كه آبا و اجداد انبيا مسلمان باشند چنان كه بدليل قاطع و برهان ساطع در كتب اصوليه مذكور است و آيهء كريمه تَقَلُّبَكَ فِي السَّاجِدِينَ و حديث مشهور\r\nلم يزل يقلبنى اللَّه سبحانه من اصلاب الطاهرين الى ارحام الطاهرات\r\nنيز شاهد اينست و تفسير اين آيه در سورة انعام گذشت و قوله يا أَبَتِ تا عوض ياى محذوف است و لهذا نميگويند يا ابتى تا جمع ميان عوض و معوض نشود و اين تاء تانيث است به جهت قلب آن به هاء در وقف مانند تاء جماعت و تعريض تاء تانيث از ياء اضافه به جهت آنست كه تانيث و اضافه مناسب يكديگرند در آنكه هر يك زياده‌اند از اصل كلمه و غير مستقل در اجزاء كلام و كسرهء آن به جهت دلالتست بر كسرهء كه پيش از ياء متكلم است و ايثار ابت بر ابى جهت تعظيم و تفخيمست و عدم تصريح باسم او و ندا كردن به اين عنوان جهت استعطافست و لهذا ابراهيم در اين قصه اين لفظ را مكرر ذكر فرموده حاصل كه از جهت عطوفت و رافت فرمود كه اى پدر من لِمَ تَعْبُدُ چرا مىپرستى ما لا يَسْمَعُ آن چيزى را كه نميشنود دعا و نياز ترا وَلا يُبْصِرُ و نميبيند خضوع و خشوع تو را كه نزد او بجاى آرى وَلا يُغْنِي عَنْكَ و دفع نميكند از تو شَيْئاً چيزى را از مكاره يا نفع نميرساند تو را در دفع مضار و جذب منافع ابراهيم ( ع ) در اين كلمات با بركات دعوت عم خود نمود بهدايت و تبيين ضلالت او كرد و حجت بر او لازم ساخت بابلغ احتجاج با مراعات رفق و حسن ادب زيرا كه تصريح بضلالت او ننمود بلكه از او طلب علتى كرد كه داعى او بود بعبادت آن چيزى كه عقل مستقيم استخفاف آن مىكند و امتناع مىنمايد از توجه به آن كردن و عبادت آن نمودن چه شايستهء عبادت نيست مگر كسى كه متصف باشد باستغناى تام و انعام عام و آن حضرت رب الاربابست كه\r\n","description":"","footnote":"","page_name":" 410 ","page_number":410},
  {"content":"\r\nخالق و رازق و محيى و مميتست و معاقب و مثيب همه او است و باز بكلمات مذكوره عم را تنبيه نموده بر آنكه عاقل را سزاوار است كه آنچه كند بجهة غرض صحيح باشد و ممكنى به آنكه متصف باشد بحياة و سمع و بصر و اقتدار بر نفع و ضر عقل قويم مستنكف است از عبادت او و اگر چه اشرف مخلوقات باشد چون ملائكه و انبيا بجهة ظهور احتياج و انقياد او بقدرت واجبه فكيف كه جماد باشد كه سمع و بصر از او مسلوبست و چون از راز علم الهى بهرهء نداشت و به نظر سوى مستقل نبود از اينجهت بعد از اين تنبيه او را بر تبعيت خود دعوت نمود تا هدايت او كند بطريق قويم و صراط مستقيم و فرمود كه * ( يا أَبَتِ ) * اى پدر من * ( إِنِّي قَدْ جاءَنِي ) * بدرستى كه آمده است به من بطريق وحى * ( مِنَ الْعِلْمِ ) * از دانش * ( ما لَمْ يَأْتِكَ ) * آنچه به تو نيامده و آن علم است بتوحيد الهى و صفات كمال او و بعث بندگان براى ثواب و عقاب * ( فَاتَّبِعْنِي ) * پس پيروى كن مرا * ( أَهْدِكَ ) * تا بنمايم تو را * ( صِراطاً سَوِيًّا ) * راهى راست كه سالك خود را زود بمطالب دنيوى و اخروى رساند و او را از مهالك دارين ناجى و رستگار گرداند اينكلام كه مشتملست بر استدعاى حضرت ابراهيم ( ع ) عم خود را بطريق هدى منطويست بر نهايت ملايمت و ملاطفت و مرافقت آن حضرت چه جهل مفرط را به او اسناد نفرموده و بعلم فايق خود را ستايش ننموده بلكه خود را نسبت به او مانند كسى گردانيد كه در مسيرى رفيق او باشد و اعرف از او بود بطريقى كه موصل باشد به منزل و مقصد و بعد از آن منع او كرد از كيش باطل او به اينكه عبادت اصنام با آنكه از نفع خاليست مستلزم ضر است چه آن فى الحقيقت عبادت شيطانست كه امر است به اين امر قبيح و فرمود كه * ( يا أَبَتِ لا تَعْبُدِ الشَّيْطانَ ) * ايپدر من مپرست ديو را يعنى فرمان او مبر و نافرمانى خدا كه آن شركست مكن * ( إِنَّ الشَّيْطانَ ) * بدرستى كه ديو * ( كانَ لِلرَّحْمنِ ) * هست مر خداى را * ( عَصِيًّا ) * فرمان نبرنده و از جملهء عصيان او آنست كه آدم را سجده نكرد و اولاد او را بر شرك داشت و اين بديهى است كه مطاوع عاصى عاصيست و هر كه عاصى منعم و مولاى حقيقى خود باشد در مظان آنست كه نعم از او مسلوب شود و بچنگال نكال و عقبهء عقوبات گرفتار گردد و از اينجهت است كه در عقب اين قول او را از سوء عاقبت تخويف ميفرمايد بقوله * ( يا أَبَتِ إِنِّي أَخافُ ) * اى پدر من بدرستى كه من ميترسم * ( أَنْ يَمَسَّكَ ) * آنكه برسد به تو\r\n* ( عَذابٌ مِنَ الرَّحْمنِ ) * عذابى از جانب خداى تعالى بسبب متابعت تو شيطان را و چون عذاب الهى به تو رسد * ( فَتَكُونَ ) * پس باشى * ( لِلشَّيْطانِ وَلِيًّا ) * مر ديو را دوست يعنى وا گذاشته به او و قرين او در كفر و هم\r\n","description":"","footnote":"","page_name":" 411 ","page_number":411},
  {"content":"\r\nنشين او در عذاب يا ثابت در موالات كردن به او كه اكبر است از عذاب هم چنان كه رضوان خداى اكبر است از ثواب و گويند مراد به عذاب خذلان و تخليه است يعنى ميترسم كه بجهة عناد مستوجب خذلان خدا شوى و بجهة آن يار و دوست شيطان باشى و به عذاب ابدى گرفتار شوى ذكر خوف و مس و تنگير عذاب بجهة مجامله است و يا بجهة خفاى عاقبت و ميشايد كه اقتصار ابراهيم ( ع ) بر عصيان شيطان از ساير جنايات او بجهة ارتقاى همت او باشد در ربانيت و يا آنكه عصيان او ملاك جناياتست و نتيجه معادات او بآدم و ذريهء او و چون آذر اين كلام را از ابراهيم شنيد در مقابلهء استعطاف و لطف او در ارشاد آغاز فظاظت و غلظت و عناد كرده بجهة اين در مقام يا آيتى كه مناسب يا ابت است تصريح باسم او كرده * ( قالَ أَ راغِبٌ أَنْتَ ) * گفت آيا روى گردانيدهء * ( عَنْ آلِهَتِي ) * از پرستش خدايان من و ترك كنندهء تو ايشان را * ( يا إِبْراهِيمُ ) * اى ابراهيم تاخير اسم وى و تقديم خبر بر مبتداء و تصدير آن بهمزة بجهة انكار رغبتست بآشوب تعجب و بعد از آن تهديد ابراهيم نمود به اينكه * ( لَئِنْ لَمْ تَنْتَه ) * اگر باز نه ايستى از مقالهء خود كه آن مذمت بتانست و يا از مخالفت كردن و رغبت نگردانيدن از ايشان * ( لأَرْجُمَنَّكَ ) * هر آينه دشنام دهم تو را يا سنگسارت كنم تا آنكه هلاك شوى يا از من دور شوى و گرد من نگردى و قوله * ( وَاهْجُرْنِي ) * عطفست بر آنچه مدلول عليه * ( لأَرْجُمَنَّكَ ) * است اى فاحذرنى و اهجرى يعنى چون با من در طريق مخالفت سلوك ميكنى پس حذر كن از من و هجرت نما و دور شو * ( مَلِيًّا ) * زمانى دراز پيش از آنكه ترا بزنم و مجروح گردانم و هلاك كنم و نزد ابن عباس ملى بمعنى سليمست يعنى سالم از عقوبات و بنا بر معنى اول مشتق است از ملاوت و بر معنى ثانى مأخوذ از ( فلان ملى بهذا الامر اذا كان كاملا فيه ) ابراهيم چون از ايمان او مايوس شده اينكلمات با تهديد از او بشنيد بر طريق توديع و متاركة و مقابلهء سيئه بحسنه * ( قالَ ) * گفت * ( سَلامٌ عَلَيْكَ ) * سلام بر تو باد يعنى تو را وداع ميكنم و ميروم و گفته‌اند كه مقابله كرد تهديد و ملام او را بسلام تا شايد كه متاثر گردد و بايمان رغبت كند و يا آنكه رعايت حق تربيت او نموده باشد و در بعضى اخبار آمده كه چون ابراهيم ( ع ) قصد مهاجرت كرد آذر او را گفت كه از رفتن ملول مباش كه تو خداى نيك دارى تو را فرو نخواهد گذاشت ابراهيم باز بايمان او اميدوار شده بر او سلام كرد و گفت * ( سَأَسْتَغْفِرُ لَكَ ) * زود باشد كه آمرزش خواهم براى تو * ( رَبِّي ) * از پروردگار خود تا شايد كه توفيق دهد تو را در توبه و ايمان چه حقيقت استغفار براى كفار استدعاى توفيقست\r\n","description":"","footnote":"","page_name":" 412 ","page_number":412},
  {"content":"\r\nمر چيزى را كه موجب مغفرت ايشان باشد كه آن ترك عبادت اصنام است و باخلاص ايمان آوردن و بعضى گويند كه معنى آنست كه زود باشد كه از خدا استدعا كنم براى تو تا در دنيا تو را معذب نسازد و حق آنست كه استغفار ابراهيم براى او جهة وعدهء او بود بر ايمان آوردن چنان كه گذشت در سورة التوبة * ( إِنَّه كانَ ) * بدرستى كه خداى من هست * ( بِي حَفِيًّا ) * به من بغايت مهربان و بر من الطاف او بينهايت است * ( وَأَعْتَزِلُكُمْ ) * و كناره ميگيرم از شما مراد آذر است و امثال او از عبدهء اصنام يعنى از همه شما دورى ميجويم * ( وَما تَدْعُونَ ) * و از آن چيزى كه ميخوانيد ميپرستيد * ( مِنْ دُونِ اللَّه ) * بجز از خداى يعنى بتان مراد اعتزال او است از دين ايشان يا مهاجرت از ديار ايشان * ( وَأَدْعُوا رَبِّي ) * و ميخوانم پروردگار خود را يعنى ميپرستم او را بيگانگى * ( عَسى أَلَّا أَكُونَ ) * شايد آنكه نباشم * ( بِدُعاءِ رَبِّي ) * به خواندن و پرستيدن آفريدگار خود * ( شَقِيًّا ) * نااميد و بىبهره اين تعريض است بر ايشان يعنى شما از خواندن بتان بىبهره‌ايد و ضايع در كردار و گفتار و من اميدوارم كه از حق سبحانه بهرهء تمام گيرم و در سلك مخصوصان و مقربان او باشم و\r\nميتواند بود كه مراد دعائى باشد كه در سوره الشعراء مذكور است و تصدير كلام به عيسى جهة تواضع است و هضم نفس و اشعار بر آنكه مؤمن بايد كه هميشه ميان خوف و رجا باشد آورده‌اند كه ابراهيم ( ع ) از بابل بكوهستان فارس آمد و هفت سال در اطراف آن جبال سير ميفرمود و بعد از آن ببابل آمد و مذمت بتان آغاز كرد و در اين نوبت بتان را بشكست و آتش نمرودى بر او سرد شد چنان كه تفصيل آن در سوره الانبيا بيايد انشاء اللَّه و چون بحران رسيد بساره متزوج شد پس با ساره و لوط عزيمت شام فرمود و حق سبحانه از اين هجرت خبر ميدهد كه * ( فَلَمَّا اعْتَزَلَهُمْ ) * پس آن هنگام كه دور شد ابراهيم از بت پرستان و متوجه ناحيهء شام شد كه ارض مقدسه است و بگذاشت ايشان را * ( وَما يَعْبُدُونَ ) * و آن چيزى را كه ميپرستيدند * ( مِنْ دُونِ اللَّه ) * بجز از خدا * ( وَهَبْنا لَه ) * بخشيديم مر او را از ساره * ( إِسْحاقَ وَيَعْقُوبَ ) * يعنى فرزندى اسحاق نام از ساره پس نبيرهء از اسحاق كه مسمى بود بيعقوب بدل كسانى كه از ايشان مفارقت نموده بود از كفار و عبدهء اصنام تا بايشان انس گيرد * ( وَكُلًّا جَعَلْنا ) * و همه ايشان را گردانيديم * ( نَبِيًّا ) * پيغمبر خبر دهنده و يا برگزيده و با رفعت و تقرب و ميتواند بود كه تخصيص اسحاق و يعقوب بذكر بجهة آن باشد كه ايشان شجرهء انبيا بودند و يا به جهت آنكه تا ذكر اسماعيل كند\r\nبعد از آن على الانفراد به جهت مزيت فضل او * ( وَوَهَبْنا لَهُمْ ) *\r\n","description":"","footnote":"","page_name":" 413 ","page_number":413},
  {"content":"\r\nو بخشيديم مر ايشان را * ( مِنْ رَحْمَتِنا ) * از بخشش خود سواى اولاد و نبوت از نعم دين و دنيا و گويند مراد مجموع نبوت و اموال و اولاد است كه بايشان ارزانى داشت و حسن رحمت را تفسير بنبوت كرد بدليل هم يقسمون رحمة ربك * ( وَجَعَلْنا لَهُمْ ) * و داديم مر ايشان را * ( لِسانَ صِدْقٍ عَلِيًّا ) * زبان راست در حالتى كه بلند بود از لسان صدق در ميان مردمان و غير مخفى مراد ثناى نيكو و مرتفع است كه جميع اهل ملل از جهود و ترسا و نصارى و مسلمانان ايشان را به آن ستايش ميكنند و بايشان مفاخرت مينمايند و همه دعوى ميكنند كه ما بر دين ايشانيم اين اشاره است باجابت دعاى ابراهيم ( ع ) كه وَاجْعَلْ لِي لِسانَ صِدْقٍ فِي الآخِرِينَ پس لسان اسم جنس است و مراد به آن الفاظى است كه جميع مردمان به آن تكلم مىكند مانند استعمال يد در عطيه و اضافهء آن بصدق و توصيف آن بعلو دلالت است بر آنكه ايشان سزاوار ثنا و محامدىاند كه مخفى نشود بتباعد اعصار و تحول دول و تبدل ملل و نزد بعضى مراد آنست كه بلند گردانيديم ذكر ايشان را در ميان امت محمد ( ص ) كه همه كس وصف جميل ذكر ايشان خواهد كرد تا روز قيامت و گويند مراد آن چيزى است كه در تشهد ميخوانند يعنى ( كما صليت و باركت و ترحمت على ابراهيم و آل ابراهيم ) و نيز گفته‌اند كه معنى آنست كه ما ايشان را توفيق داديم تا به زبان صدق و علو بر خدا ثنا گفتندى و بعد از آن بيان قصهء موسى مىكند على نبينا و آله و عليه السلام بقوله * ( وَاذْكُرْ ) * و ياد كن اى محمد ( ص ) * ( فِي الْكِتابِ ) * در قرآن * ( مُوسى ) * قصه موسى را على نبينا و عليه السلام * ( إِنَّه ) * بدرستى كه او * ( كانَ مُخْلَصاً ) * بود پاك كرده شده از ادناس نقايص يعنى موحدى بود كه عبادت او از ريا و شرك پاك بود يا من جميع الوجوه متوجهء حضرت ربوبيت بود و نفس او از تعلق ما سوى پاك و پاكيزه * ( وَكانَ رَسُولًا ) * و بود فرستاده شده از نزد حضرت عزت عز شانه * ( نَبِيًّا ) * خبر دهنده خلق از جانب جناب احديت يا بلند قدر عالى مرتبه و تقديم رسول به جهت آنست كه اخص و اعلى است و اهل معانى در تقديم رسول بر نبى با آنكه اخص و اعلى است اين را نيز گفته‌اند كه حق سبحانه اول او را فرستاد پس او خلق را خبر داد * ( وَنادَيْناه ) * و ندا كرديم موسى را بگفتار يا مُوسى إِنِّي أَنَا اللَّه رَبُّ الْعالَمِينَ * ( مِنْ جانِبِ الطُّورِ ) * از ناحيهء كوه زبير * ( الأَيْمَنِ ) * كه طرف راست موسى ( ع ) بود يا جانب ميمون و مبارك اول از يمين ماخوذ است دوم از يمن مراد آنست كه ايجاد سخن كرديم در شجرهء كه در كوه طور بود تا با موسى سخن كرد از جانب ما * ( وَقَرَّبْناه ) * و نزديك گردانيديم او را بدرگاه قرب خود مرد قرب تشريف است * ( نَجِيًّا ) * در حالتى كه راز گوينده بود با ما اين حالست از احد ضميرين و گويند نجى از نجوة مشتقست\r\n","description":"","footnote":"","page_name":" 414 ","page_number":414},
  {"content":"\r\nبمعنى ارتفاع چه در روايت صحيحه آمده از ابن عباس كه موسى را بلند گردانيدند و بالا بردند از آسمان تا آسمانى و از حجابى بحجابى ديگر تا بجايى رسيد كه او از قلم كه تورية به آن نوشته ميشد شنيد و ثعلبى آورده كه ميان حقتعالى و موسى يك حجاب بيش نماند و مراد فرط قرب مكانت و منزلت است نه قرب مكان و منزل و صاحب كشف الاسرار گويد موسى را روشن بود و كشش لما جاء موسى اشارت است بروش و قربناه نجيا عبارت از كشش او سالك تا در روش است خطر دارد و چون كشش در رسيد او را با خطر كار نيست يعنى در سلوك شوب تفرقه است و جذبه محض جمعيت است * ( وَوَهَبْنا لَه ) * و بخشيديم بموسى و عطا فرموديم او را * ( مِنْ رَحْمَتِنا ) * از جهت رحمت و مهربانى ما بعضى از بخشش خود را * ( أَخاه هارُونَ ) * برادر او هارون را كه اكبر از او بود در سن يعنى او را وزير و معاون او گردانيديم در تدبير امور دينيه به جهت اجابت دعوات او حيث قال وَاجْعَلْ لِي وَزِيراً مِنْ أَهْلِي هارُونَ الاية * ( نَبِيًّا ) * در حالتى كه پيغمبر بود يا رفيع القدر نصب اخاه بر مفعوليت است بنا بر اول و بر بدليت\r\nبنا بر ثانى و هارون بدل آنست پس از ذكر موسى در بيان حال اسماعيل ميفرمايد كه * ( وَاذْكُرْ ) * و ياد كن * ( فِي الْكِتابِ إِسْماعِيلَ ) * در قرآن قصهء اسماعيل را على نبينا و عليه السلم * ( إِنَّه كانَ ) * بدرستى كه او بود * ( صادِقَ الْوَعْدِ ) * راست وعده * ( وَكانَ رَسُولًا ) * و بود فرستادهء خدا بخلق * ( نَبِيًّا ) * خبر دهنده از حق ذكر او به عنوان صدق اولا به جهت اشتهار ويست به اين صفت چنان كه مشهور و معروفست كه با كسى وعده داد كه من در اينمكانم تا تو بيايى سه شبانه روز و بقول اشهر يك سال اقامت كرد تا آن مرد بيامد و در اينمدت جز پوست درخت از خوردنى چيزى نداشت و اين روايت از ابى عبد اللَّه ( ع ) نيز مرويست و نيز پدر را وعدهء صبر فرمود بر ذبح حيث قال سَتَجِدُنِي إِنْ شاءَ اللَّه مِنَ الصَّابِرِينَ و بعد از آن به آن وفا نمود و آيه دال است بر آنكه لازم نيست كه رسول صاحب شريعت باشد چه اولاد ابراهيم در زمان او و بعد از او بر شريعت او بودند مگر گاهى كه مراد از رسول در اينمقام معنى لغوى باشد و گويند كه اسماعيل بن ابراهيم قبل از پدر فوت شد و مراد به اين اسماعيل اسماعيل بن خرقيل است كه حق سبحانه تعالى او را مبعوث ساخت بقوم خودش ايشان پوست از روى او بكندند و پاره گوشت از سر او جدا ساختند و فرشتهء نزد او آمد و گفت حق سبحانه تو را مخير ساخت از عذاب خواستن تا من ايشان را هلاك كنم و معاف داشتن ايشان وى ايشان را معاف داشت و عفو و عقاب ايشان را به خدا باز گذاشت و گفت نميخواهم كه ايشان را هلاك كنى تا مرا با حسين ابن على ( ع ) تاسى و اقتدا باشد و اين قول از ابى عبد اللَّه ( ع ) نيز منقول است و\r\n","description":"","footnote":"","page_name":" 415 ","page_number":415},
  {"content":"\r\nنيز در صفت او ميفرمايد كه * ( وَكانَ يَأْمُرُ ) * و بود كه ميفرمود * ( أَهْلَه ) * كسان خود را * ( بِالصَّلاةِ ) * به نماز كه اشرف عبادت بدنيه است * ( وَالزَّكاةِ ) * و بزكاة كه اكمل عبادات ماليه است و گويند مراد صلاة ليل و صدقهء نهار است * ( وَكانَ عِنْدَ رَبِّه ) * و بود نزد آفريدگار خود * ( مَرْضِيًّا ) * پسنديده بجهة رسوخ و استقامت او در اقوال و افعال ظاهر آية دالست بر آنكه تكميل اقربا اهم است و آيهء و انذر عشيرتك الاقربين مؤيد اينست و نزد بعضى مراد باهل همهء امت اويند چه انبيا ابا امماند بعد از آن سيرت ادريس را به ياد پيغمبر خود مىآورد تا امت مرحومه به او اقتفا كنند و ميگويد كه * ( وَاذْكُرْ ) * و ياد كن اى محمد ( ص ) * ( فِي الْكِتابِ ) * در قرآن * ( إِدْرِيسَ ) * قصهء ادريس را كه پسر نبيرهء شيث است و جد پدر نوحست ( ع ) و نام او در تورية اخنوخ است و ميگويند بجهة دراست علوم بادريس ملقب شد و منع صرف او مانع اينوجه است ليكن دور نيست و معنى آن در غير لغت عرب قريب به اين بوده باشد و مرويست كه سى صحيفه به دو نازل شد و اول كسى كه خط نوشت و از علوم نجوم و حساب و هيئت سخن گفت و وضع موازين و مكائيل نمود و اسلحه ساخت و خياطت كرد او بود و در جامع الاصول آورده كه ادريس به صد سال بعد از وفات آدم ( ع ) متولد شده از ابن مسعود مرويست كه وى الياس پيغمبر ( ع ) است * ( إِنَّه ) * بدرستى كه او * ( كانَ صِدِّيقاً ) * بود راست گوينده در جميع اقوال با خلق * ( نَبِيًّا ) * خبر دهنده از حق يا بلند مقدار عدم ذكر رسول بجهة خروج نظمست از سلامت چه صديقا رسولا نبيا غير مطبوع طبع سليمست * ( وَرَفَعْناه ) * و برداشتيم او را * ( مَكاناً عَلِيًّا ) * به مكان بلند كه آن شرف نبوت و درجهء قرب و مكانتست يا او را ببهشت رسانيديم و يا به آسمان ششم يا چهارم و يا ميان آسمان پنجم و چهارم و اينقول اخير منقولست از ابى جعفر ( ع ) و از مجاهد نقلست كه رفع وى بر طريق رفع عيسى بود كه قبض روح او نشد و آن چنان زنده است و در احاديث معراجيه ثابت است كه حضرت رسالت ( ص ) فرمود كه من در آسمان چهارم بادريس ملاقات كردم و در رفع ادريس اخبار متفرقه وارد شده و از آن جمله ابن عباس و مالك بن صعصعه فرموده‌اند كه روزى ادريس را حرارت آفتاب دريافت مناجات كرد كه الهى با وجود اين بعد كه ميان من و آفتاب هست از حرارت آفتاب متاثر\r\nشدم آيا آن فرشتهء را كه حامل آن است چه حال باشد خدايا بار آفتاب را بر او سبك گردان و او را از تاب حرارت آفتاب در سايهء عنايت خود محفوظ دار حق سبحانه دعاى وى را مستجاب گردانيد روزى ديگر آن فرشته كه حامل آفتابست خود را سبكبار يافت و تاثيرى از حرارت آن فهم نكرد سبب آن را از حضرت عزت استدعا كرد خطاب رسيد\r\n","description":"","footnote":"","page_name":" 416 ","page_number":416},
  {"content":"\r\nكه بندهء من ادريس در حق تو دعا كرد و من اجابت كردم آن فرشته گفت بار خدايا او بندهء مشفقست پس استجازه نموده به زيارت ادريس به زمين آمد و سلام كرد ادريس از او چيزها پرسيد و بعد از آن گفت چون بملك الموت ملاقات كنى بگوى تا در اجل من تاخير كند تا من وظايف عبادت و طاعت الهى را زياده كنم آن فرشته گفت هر چه مرا ممكن باشد در اين باب سعى نمايم پس با التماس وى او را بر پر با فر خود نشانيده به آسمان برد و نزديك مطلع آفتاب رسانيد و نزديك ملك الموت آمد و گفت از تو حاجتى دارم گفت آنچه از من آيد مبذول خواهد بود گفت مرا دوستى است كه وى را ادريس گويند اگر ممكن باشد در اجل وى تاخير كن تا عبادت بيشتر كند گفت آن به من تعلق ندارد و اما اين ميتواند بود كه از وقت وفات او ترا معلوم كنم تا وى مستعدان شود كار خود را چنان كه بايد بسازد پس ديوان اجال برگرفت و گفت همانا قرون بسيار زنده خواهد بود چه در نامه اجل او نوشته است كه اين بنده نزديك مطلع آفتاب بميرد و بسيار بعيد است كه او آنجا رسد گفت من او را آنجا گذاشته‌ام گفت پس همانا كه به آنجا رسى مرده باشد چون آن فرشته باز آمد ادريس را يافت نقد جان بخازن اجل سپرده طوطى روحش بشكرستان قدس پرواز كرده و روايتى ديگر آنست كه ملك الموت از كثرت طاعت ادريس مشتاق ديدار او بود پس باذن حق سبحانه به زمين آمد و او را دريافت و بامر الهى بالتماس ادريس قبض روح او كرده باز حق سبحانه جان بوى داد عزرائيل او را به آسمان برد و دوزخ را به دو نمود و از آنجا ببهشت برد و بيرون نيامده و از وهب بن منبه مرويست كه هر روز از عبادت ادريس چندان به آسمان بردندى كه مساوى عبادت جمله اهل زمين بود فرشتگان از اين متعجب شدند ملك الموت آرزومند ديدار وى شد بدستورى حق سبحانه به زيارت وى آمد بر صورت آدمى و سلام كرد و بنشست و ادريس صائم الدهر بود بوقت افطار طعام آوردند ملك الموت طعام نخورد و تا سه روز متوالى بود ادريس متعجب شده از وى پرسيد تو كيستى گفت من ملك الموتم از خدا استدعا كردم تا مرا رخصت داد كه بمصاحبت تو رسيدم ادريس گفت چون خداى تعالى تو را مصاحب من گردانيده از تو حاجتى دارم گفت چيست گفت اينكه قبض روح من كنى تا من سختى مرگ به چشم خداى تعالى وحى فرستاد كه قبض روح وى كن ملك الموت روح وى را قبض كرد و باز بوى رد نمود آن گه گفت حاجت ديگر آنست كه مرا به آسمان برى تا بهشت و دوزخ را معاينه ببينم حقتعالى ملك الموت را دستورى داد و ادريس را به آسمان برد و در همه آسمانها بگشت و دوزخ را مشاهده كرد پس ببهشت در آمد چون بموضعى رسيد كه جاى وى بود بنشست و گفت اى ملك الموت مرا بگذار تا ساعتى اينجا بنشينم بعد از آن ملك الموت گفت برخيز ادريس گفت من از اينجا بيرون نمى آيم فتحا كما الى اللَّه پس محاكمه كردند بخداى حق سبحانه و تعالى فرمود كه وى را بگذار كه بليات و شدايد تكليف را در دنيا كشيده و شربت مرگ چشيده و احيا و اعاده ديده و بر دوزخ مرور كرده و در بهشت\r\n","description":"","footnote":"","page_name":" 417 ","page_number":417},
  {"content":"\r\nبجاى خود رسيده پس وى را بگذار كه بجاى خود نشسته است فذلك قوله * ( وَرَفَعْناه مَكاناً عَلِيًّا ) * و حق سبحانه بعد از تفصيل ذكر انبيا وصف هر يك از ايشان بصفة مخصوصه مدح و ثناى ايشان بر طريق عموم كرده فرمود كه * ( أُولئِكَ ) * اينها كه مذكور شدند از زكريا تا بادريس عليهم السلام * ( الَّذِينَ أَنْعَمَ اللَّه ) * آناناند كه انعام كرده خداى تعالى * ( عَلَيْهِمْ ) * بر ايشان بانواع نعم دينيه و دنيويه و اصناف مواهب صوريه و معنويه * ( مِنَ النَّبِيِّينَ ) * از پيغمبران بيان موصولست يعنى آنان پيغمبرانند\r\n* ( مِنْ ذُرِّيَّةِ آدَمَ ) * از فرزندان آدم اين بدل من النبيين است با عادت حرف جر و ميتواند بود كه من ثانية از براى تبعيض باشد زيرا كه منعم عليهم اعم از انبيااند و اخص از ذريّة * ( وَمِمَّنْ حَمَلْنا ) * و از ذريهء آنها كه برداشتيم ايشان را در كشتى * ( مَعَ نُوحٍ ) * با نوح ( ع ) و آنها غير از ادريساند چه ابراهيم از ذرية سام بن نوح است * ( وَمِنْ ذُرِّيَّةِ إِبْراهِيمَ ) * و از فرزندان ابراهيم عليه السلام * ( وَإِسْرائِيلَ ) * و از ذريهء يعقوب ( ع ) تفريق ذكر نسب انبيايى كه مذكور شدند با آنكه همه از ذريهء آدماند بجهة تبيان مراتب ايشان است در شرف نسب چه ادريس شرف قرب دارد به آدم زيرا كه پسر نبيره شيث پيغمبر است چنان كه گذشت و ابراهيم از ذريه آن كسى است كه با نوح در كشتى بود زيرا كه از اولاد سام بن نوح است و اسماعيل و اسحاق و يعقوب از ذريه ابراهيماند و شرف قرب دارند به او و موسى و هارون و زكريا و يحيى و عيسى از ذريهء يعقوباند و آيه دليل است بر آنكه اولاد بنات از ذريه‌اند چه مريم از ذريه يعقوب بود * ( وَمِمَّنْ هَدَيْنا ) * و از آنها كه راه نموديم ايشان را به حق * ( وَاجْتَبَيْنا ) * و برگزيديم ايشان را از ميان مردمان بنبوت و كرامت و رسوخ ايمان و توفيق طاعت * ( إِذا تُتْلى عَلَيْهِمْ ) * خبر اولئك است اگر جملهء موصوله صفت باشد يا اين كلام مستانف است اگر جملهء موصوله خبر باشد و استيناف از براى بيان خشيت ايشان باشد از خدا با وجود علو طبقه ايشان در شرف نسب و كمال نفس و اجتبا و قرب مكانت نزد حضرت عزت يعنى آن گروه موصوف هر گاه خوانده شده بديشان * ( آياتُ الرَّحْمنِ ) * آيتهاى خداى تعالى در كتبى كه منزل شده بود بر ايشان * ( خَرُّوا ) * بر وى در افتادند * ( سُجَّداً ) * در حالتى كه سجده كنندگان بودند مر خداى را * ( وَبُكِيًّا ) * و گريه كنندگان از خوف او و بكى جمع باكى است چون جثى كه جمع جاثى است و سجود و قعود كه جمع ساجد و قاعد است و ميتواند بود كه استيناف از ممن هدينا باشد و مؤيد اينست كه نزد بعضى * ( مِمَّنْ هَدَيْنا وَاجْتَبَيْنا ) * مؤمنان اهل كتابند چون عبد اللَّه سلام و قوم او كه چون قرآن بر ايشان خوانده ميشد به سجده ميافتادند و به هاىهاى ميگريستند و از على بن الحسين صلوات اللَّه عليهما مرويست\r\n","description":"","footnote":"","page_name":" 418 ","page_number":418},
  {"content":"\r\nكه فرمود\r\nنحن عنينا\r\nبها از اين آيه ما را خواسته‌اند يعنى اين آيه در حق ما نازل گشته و اينمعنى از شيمه و خصال ما است و بدانكه گريه نزد تلاوت يا استماع قرآن از جمله مسنونات مؤكده است و مرويست از حضرت رسالت ( ص ) كه\r\nاتلوا القرآن و ابكوا فان لم تبكوا فتباكوا\r\nيعنى قرآن خوانيد و بگرييد و اگر نتوانيد خود را به تكليف بر گريه داريد صالح مر بنى رحمة اللَّه فرموده كه در خواب قرآن بر حضرت رسول ميخواندم فرمود\r\nيا صالح هذا القراءة فاين البكاء\r\nاى صالح اين قرائت است گريهء آن كو و شبههء نيست كه گريه لازم شوقست در كلام دوست چه هر گاه آتش شوق در كانون دل برافروخته گردد از ديده آب و خون ريختن گيرد وَإِذا سَمِعُوا ما أُنْزِلَ إِلَى الرَّسُولِ تَرى أَعْيُنَهُمْ تَفِيضُ مِنَ الدَّمْعِ و از حضرت رسالت ( ص ) روايتست كه\r\nان القرآن نزل بحزن و اذا قرأتموه فتحازنوا\r\nبدرستى كه قرآن بحزن و اندوه نازل شده پس هر گاه كه قرائت آن كنيد خود را بر حزن داريد و آن حضرت هر گاه كه تلاوت ميفرمود دعايى كه مناسب آن بود در سجده ميخواند پس اگر آيهء الم سجده ميخواند ميگفت\r\nاللهم اجعلنى من الساجدين لوجهك المسبحين بحمدك و اعوذ بك ان اكون من المستكبرين عن امرك\r\nو اگر به سجده سُبْحانَ الَّذِي أَسْرى ميرسيد ميفرمود كه\r\nاللهم اجعلنى من الباكين اليك الخاشعين لك\r\nو اگر اين آيه را ميگفت\r\nاللهم اجعلنى من عبادك المنعم عليهم المهديين الساجدين لك الباكين عند تلاوة آياتك\r\nاين سجده پنجم است از سجدات قرآنى و بعضى از اكابر امت گفته‌اند كه اينسجده كه به جهت تلاوت آيات رحمانى وقوع مييابد سجود انعام عام است و گريهء كه متفرع بر او است گريهء فرح و سرور چه رحمت رحمانيت مقتضى لطف و رافت است و موجب تحبب و مسرت پس نتيجه آن طربست نه اندوه تعب بدانكه حق سبحانه ذكر پيغمبران و صالحان امم كرد و از افعال و اقوال ايشان اخبار كرد بعد از آن از حال فساق و فجار كه بعد از ايشان پيدا شدند خبر ميدهد كه * ( فَخَلَفَ مِنْ بَعْدِهِمْ خَلْفٌ ) * خلف به سكون لام بمعنى عقب طالح است و بفتح لام بمعنى عقب صالح خلف سوء و خلف صدق به سكون لام اول و فتح لام ثانى در رسيدند از پس ايشان فرزندان بد كه از فرط غفلت و جهالت * ( أَضاعُوا الصَّلاةَ ) * فرو گذاشتند نماز را يعنى ترك كردند * ( وَاتَّبَعُوا الشَّهَواتِ ) * و پيروى كردند آرزوهاى نفس را از انواع معاصى چون شرب خمر و زنا و استحلال محرمات و امثال آن از ابن عباس مرويست كه اينها يهودند كه از اولاد انبيا بودند و ترك صلاة مفروضه كردند و شرب خمر كردند و نكاح خواهر پدرى را حلال دانستند و از مجاهد و قتاده مرويست كه مراد فساق اين امتند تا روز قيامت و ابن مسعود و ابراهيم و عمر بن عبد العزيز و ضحاك بر آنند كه مراد باضاعة صلاة تا خير آنست از مواقيت آن نه ترك آن و اينقول اخير از ابى عبد اللَّه ( ع ) نيز مرويست ابو سعيد خدرى در اين آيه از رسول ( ص ) روايت كرده كه اينجماعت كه اضاعهء صلاة نمايند پس از شصت سال از هجرت من پيدا شوند و از\r\n","description":"","footnote":"","page_name":" 419 ","page_number":419},
  {"content":"\r\nامير المؤمنين ( ع ) منقولست كه اين اضاعه آن زمان باشد كه بناهاى بلند و سخت بنا كنند و بر اسبان منظور نشينند و جامهاى مشهور بپوشند وهب گفته ( فخلف من بعدهم خلف شاربون للقهوات لعابون بالكعبات ركابون للشهوات متبعون للذات تاركون الصلاة للجماعات مضيعون للزكاة ) * ( فَسَوْفَ يَلْقَوْنَ ) * پس زود باشد كه برسند اين جماعت * ( غَيًّا ) * بجزاى گمراهى و تباه كارى كقوله يَلْقَ أَثاماً اى و جزاء الاثم يا غاوى شوند از طريق بهشت تا برسند ببدى و زيانكارى و نوميدى كقول الشاعر شعر\r\n\r\nفمن يلق خيرا به حمد الناس امره\r\nو من يغو لا يعدم على الغى لائما\r\n\r\nو از ابن مسعود و عطا و كعب مرويست كه غى وادييست در جهنم كه آتش آن تيزتر و عذاب آن سختتر است كه بىنمازان و متابعان آرزو را آنجا برند و از ابن عباس نيز منقولست كه غى وادييست در جهنم اهل دوزخ از فرط حرارت آن پناه به خدا دهند و آن جاى زانى مصر و مدمن خمر و اكل ربا است و كسانى كه عاق والدين باشند و گواهى بدروغ دهند و زنى كه فرزندى را كه از شوهر خود نباشد به او بندد\r\n* ( إِلَّا مَنْ تابَ ) * مگر آنكه باز گشته باشند از معصيتها * ( وَآمَنَ ) * و ايمان آورده به خدا و رسول و اين دالست بر آنكه مراد از آيهء متقدمه كفره‌اند مگر آنكه مراد بايمان استمرار آن باشد * ( وَعَمِلَ صالِحاً ) * و كرده باشند كار شايسته * ( فَأُولئِكَ ) * پس آن گروه تائب مؤمن * ( يَدْخُلُونَ الْجَنَّةَ ) * در آورده شوند يعنى خداى تعالى ملائكه را امر كند تا ايشان را ببهشت در آرند و حفص فعل معلوم ميخواند يعنى در آيند ببهشت بفرمان خدا * ( وَلا يُظْلَمُونَ ) * و ستمديده نشوند * ( شَيْئاً ) * چيزى را از پاداش خود يعنى از مزد ايشان هيچ كم نكنند بلكه آن را اضعافا مضاعفة بايشان دهند در اين آية دلالتست بر آنكه كفر سابق ايشان ناقص اجور ايشان نميشود و سبب ضرر نميگردد و حقتعالى هيچكس را از ثواب عمل منع نميكند و ابطال آن نمينمايد چه آن را ظلم خوانده و ظلم بر او سبحانه روا نيست * ( جَنَّاتِ عَدْنٍ ) * بدل الجنة است بدل كل از كل زيرا كه جنت اسم جنس است و مشتمل بر جنات عدن و يا منصوبست بر مدح يعنى در آيند در بهشتهاى با اقامت يا جنتى كه مذكور شد بوستانهاى عدنست و از ابن عباس مرويست كه جنات عدن دار الرحمن خلقها بيده و بدانكه ميتواند بود كه عدن علم زمين بهشت باشد چه مكان اقامت است يا علم معنى عدن كه آن اقامتست كه اگر علم نبودى مستحسن نميبود ابدال آن زيرا كه بلغا نكره را ابدال نميكنند از معرفه مگر گاهى كه موصوفه باشد و نيز صحيح نميباشد وصف آن به التي كه در اينقول واقع شده كه * ( الَّتِي وَعَدَ الرَّحْمنُ ) * آن بهشتهايى كه وعده داده است خداى تعالى بدان * ( عِبادَه ) * بندگان خود را * ( بِالْغَيْبِ ) * در حالتى كه\r\n","description":"","footnote":"","page_name":" 420 ","page_number":420},
  {"content":"\r\nغايباند از ايشان يا ايشان از آنها غايباند و چون وعدهء صدقست از اين غيب باك نيست يا وعده داده ايشان را بسبب ايمان آوردن و تصديق كردن به آنچه غايب و پنهانست از ايشان از احوال آخرت يا بوحدة ذات الهى و صفات عزت پادشاهى و مراد به عباد در اينمقام مؤمناناند كما فى قوله فَادْخُلِي فِي عِبادِي و گويند اينمتناول مؤمن و كافر است و لكن به شرط رجوع كافران از كفر خود * ( إِنَّه كانَ ) * بدرستى كه هست * ( وَعْدُه مَأْتِيًّا ) * وعده خدا آينده اين مفعولست بمعنى فاعل و مراد آنست كه موعود خدا كه جنات عدن است البته آينده است و محقق الوقوع و اوجه آنست كه ماتى بر مفعوليت خود باقى باشد چه موعود جنت است و مؤمنان آيندگان به آن و گويند ماخوذ است از ( اتى اليه احسانا ) يعنى وعدهء خدا مفعول و منجز است * ( لا يَسْمَعُونَ ) * نشنوند بهشتيان * ( فِيها ) * در آن بهشتها * ( لَغْواً ) * سخنى بيهوده و هرزه و بىفايده مانند فحش و ساير اباطيل * ( إِلَّا سَلاماً ) * استثنا منقطعست يعنى ليكن شنوند كلام منطوى بر سلام را از جانب جناب احديت كه سَلامٌ قَوْلًا مِنْ رَبٍّ رَحِيمٍ يا سلامى از ملائكه يا از يكديگر از زجاج منقول است كه سلام اسمى است جامع هر چيز چه آن متضمن سلامت است يعنى شنوند آن چيزى را كه موجب سلامتى ايشان باشد و گويند اين استثنا متصل است و معنى اينكه اگر لغو در بهشت باشد پس سواى اين لغوى نشنوند و نظير اينست قوله\r\n\r\n( و لا عيب فيهم غير ان سيوفهم\r\nبهن فلول من قراع الكتائب )\r\n\r\nو يا آنكه چون معنى آن دعا است بسلامتى و اهل آن از آن بينيازند پس ظاهرا لغو مينمايد بجهة تحصيل حاصل و اما بحسب حقيقت فايده آن اكرام و تعظيم است در آيه تنبيه است بر وجوب تجنب از لغو و احتراز از آنچه حق سبحانه منزه گردانيد جنت را از آن و ما احسن قوله وَإِذا مَرُّوا بِاللَّغْوِ مَرُّوا كِراماً وَإِذا سَمِعُوا اللَّغْوَ أَعْرَضُوا عَنْه وَقالُوا لَنا أَعْمالُنا وَلَكُمْ أَعْمالُكُمْ سَلامٌ عَلَيْكُمْ لا نَبْتَغِي الْجاهِلِينَ نعوذ باللَّه من اللهو و الجهل و الخوض فيما لا يعيننا * ( وَلَهُمْ ) * و مر ايشان را باشد * ( رِزْقُهُمْ ) * روزى ايشان از نعم عظمى * ( فِيها ) * در جنت * ( بُكْرَةً وَعَشِيًّا ) * بام داد و شبانگاه يعنى در طرفين روز ايشان را نعمتهاى بهشت خورانند چنان كه عادت متنعمانست و متوسطين ميان زهادت و رعايت كه روزى دو نوبت طعام ميخورند چون در بهشت شمس و قمر و ليل و نهار نخواهد بود پس مراد از بكره و عشى مقدار ايندو زمانست يعنى به مقدار اين دو زمان كه در دنيا شناخته باشند روزى بايشان دهند و بعضى گفته‌اند كه در بهشت\r\nاگر چه شب و روز نخواهد بود اما علامتها باشد كه بدانمقدار ليل و نهار بشناسند و در بعضى تفاسير آمده كه زمان ليل بفرو گذاشتن پرده ها و بستن درها معلوم شود و زمان نهار برفع حجاب و فتح ابواب و در تبيان آورده كه در زمان شب كنيزان بهشت خدمت مؤمنان كنند و در زمان نهار غلمان بهشت و در كشاف گفته كه بعضى\r\n","description":"","footnote":"","page_name":" 421 ","page_number":421},
  {"content":"\r\nمردمان در شبانه روزى يك بار طعام ميخورند و جمعى ديگر هر گاه كه طعام مىيابند ميخورند و اينها منهوميناند گروهى ديگر روزى دو بار كه آن وقت صبح و شام است و چون اين عادت محموده و طريق وسطى است از اينجهت حق سبحانه به اين طريق در بهشت طعام را بمؤمنان خوراند و گفته‌اند كه عرب هر كه را چاشت و شام طعام مىخورد او را متنعم ميخوانند پس مراد آنست كه اهل بهشت متنعمان باشند وى در نزد بعضى مراد از غدا و عشا دوام روزيست و توالى آن كما يقال ( انا عند فلان صباحا و مساء و بكرة و عشيا ) كه مراد از اين ديمومت و استمرار از جميع زمانست نه اين هر دو وقت معين آورده‌اند كه عاص بن وايل سهمى اجرت اجير نميداد و اگر اجيرى مطالبهء اجرت ميكرد ميگفت اگر آنچه محمد ميگويد حقست ما ببهشت اولى خواهيم بود پس در آنجا اجر ترا به تو دهيم به آنچه زياده بر آن باشد آيه آمده كه * ( تِلْكَ ) * آن بهشت كه ذكر كرديم * ( الْجَنَّةُ الَّتِي نُورِثُ ) * بهشتى است كه ميراث ميدهيم * ( مِنْ عِبادِنا ) * از بندگان خود * ( مَنْ كانَ تَقِيًّا ) * هر كه را كه پرهيزكار باشد يعنى باقى ميگذاريم آن را بر ايشان بجهة تقواى ايشان هم چنان كه بر وارث مال مورث باقى ميماند و وراثة اقواى لفظيست مستعمل در تملك و استحقاق چه در عقب آن نسخ و استرجاع نيست و بر دو اسقاط سمت زوال و انتقال نميپذيرد و گويند مراد آنست كه مساكن كفار را كه از براى ايشان بوده باشد در بهشت بر تقدير اطاعت ايشان و ايشان بجهة عدم اطاعت از آن محروم شده باشند و سزاوار دوزخ گشته باهل تقوى دهيم به جهت زيادتى در كرامت و مزية مرتبهء ايشان چه در روايت صحيحه و اسانيد وثيقه آمده كه خداى تعالى براى هر بنده مكلف جايى تعيين فرموده در بهشت و هم در دوزخ چون مكلف ايمان آورد و اختيار طاعة كند جايى كه در دوزخ نامزد او باشد بكافران دهد و چون كافر شود و معصيت كند جايى كه در بهشت براى او مقرر بوده باشد بمتقيان دهد آورده‌اند كه چون حضرت رسالت ( ص ) را از اصحاب كهف و ذو القرنين و روح سؤال كردند فرمود كه سأخبركم غدا فردا بيائيد تا جواب شما دهم و كلمهء انشاء اللَّه نگفت وحى دوازده روز يا پانزده روز يا بيست و پنج روز و اشهر چهل روز نازل نشد مشركان ميگفتند ودعه ربه و قلاه خدا محمد ( ص ) را واگذاشت و او را دشمن گرفت و حضرت رسالة ( ص ) بجهة اين بسى مغموم و مهموم بود چون جبرئيل فرود آمد به او گفت چرا دير آمدى و من بسى منتظر تو بودم جبرئيل فرمود كه من مشتاق ملازمت بودم اما بجهة آنكه در اينمدت از حضرت عزت مرخص نبودم بر تو فرو نيامدم بعد از آن حق سبحانه به جهت رد قول كفره و الضحى فرو فرستاد و به زبان ملائكه حبيب خود را از اين خبر كه داد * ( وَما نَتَنَزَّلُ ) * و فرو نميآئيم ما فرشتگان\r\n","description":"","footnote":"","page_name":" 422 ","page_number":422},
  {"content":"\r\n* ( إِلَّا بِأَمْرِ رَبِّكَ ) * مگر بفرمان و دستورى پروردگار تو تنزل بمعنى نزولست بر سبيل مهل و تدريج چه آن مطاوع نزلست و گاه هست كه اطلاق آن بر مطلق نزول ميكنند هم چنان كه اطلاق نزل بمعنى انزال ميكنند و مناسب در اينمقام معنى اولست پس حاصل معنى اينست كه ما فرو نمىآييم وقتى بعد از وقتى و زمانى پس از زمانى مگر باذن پروردگار تو * ( لَه ) * مر او راست * ( ما بَيْنَ أَيْدِينا ) * آنچه در پيش ما است از اماكن و جهات * ( وَما خَلْفَنا ) * و آنچه در پس خود واگذاشته‌ايم از امكنه و احانين * ( وَما بَيْنَ ذلِكَ ) * و آنچه در ميان ما است يعنى ميان ما كان و ما سيكون كه آن زمان حالست مراد آنست كه در قبضه اقتدار اوست جميع اماكن و احانين و جهات و ما از مكانى بمكانى و زمانى بزمانى منتقل و متنزل نمىتوانيم شد مگر بمشيت او سبحانه يا مر او راست حكم در ابتداء آفرينش و انتهاى\r\nاجال ما و آنچه در مدت حياة ما است بامر او راست امر دنيا و امر آخرت و ما بين نفختين كه چهل سال باشد يا آنچه گذشته و آينده و در زمان حالست از اعمار يا آنچه قبل از وجود ما و در زمان وجود ما و بعد از فناى ما است يا زمينى كه نزد ما است در وقت نزول و آسمان كه در ما وراى ما است آنچه ميان آسمان و زمينست يعنى او محيط است بجميع مكونات و هيچ چيز از او پوشيده و پنهان نيست پس چگونه اقدام نمائيم بفعلى بدون اذن او * ( وَما كانَ ) * و نيست و نبوده و نخواهد بود * ( رَبِّكَ ) * پروردگار تو * ( نَسِيًّا ) * فراموش كار يعنى از حال تو آگاهست هر گاه حكمت او تقاضا كند ما را به تو فرستد پس عدم نزول ما به جهت عدم امر او سبحانه است نه به جهت نسيان او يا توديع او تو را هم چنان كه زعم كفره است و گويند اول حكايت قول متقيانست در وقت دخول ايشان به بهشت و معنى اينست كه ما فرو نميآئيم ببهشت مگر بامر و لطف او سبحانه و او مالك جميع امور سالفه و مترقبه و حاضره است و آنچه بما رسيده و خواهد رسيد از فضل و لطف او است و قوله * ( وَما كانَ رَبُّكَ نَسِيًّا ) * تقرير است از جانب او سبحانه براى قول بهشتيان يعنى اى محمد ( ص ) خداوند تو ناسى اعمال عاملان نيست و تارك آنچه وعده داده بايشان از ثواب و قوله * ( رَبُّ السَّماواتِ وَالأَرْضِ وَما بَيْنَهُما ) * بيانست براى امتناع نسيان بر او و اين خبر مبتداء محذوفست يا بدل ربك يعنى او است آفريدگار آسمان و زمين و آنچه ميان آنها است يا نيست پروردگار آسمان و زمين و ما بينهما فراموش كنندهء امور يعنى آفرينندهء ارض و سما و پرورنده اهالى آن نشايد كه فراموش كار باشد * ( فَاعْبُدْه ) * پس او را پرستش كن * ( وَاصْطَبِرْ لِعِبادَتِه ) * و شكيبا باش مر پرستش او را يعنى چون\r\n","description":"","footnote":"","page_name":" 423 ","page_number":423},
  {"content":"\r\nدانستى كه ترا يا اعمال بندگان را فراموش نكرده بر عبادت خود ثابت قدم باش و بدير آمدن وحى و استهزاء كفره يا بشدايد و مشاق عبادت دلتنگ مشو تعديهء اصطبار به لام به جهت تضمن معنى ثبات است كقولك ( للمحارب اضطرب لقرنك ) پس به جهت تقرير امر بعبادت انكار مثليت خود و اثبات وحدت خود ميفرمايد كه * ( هَلْ تَعْلَمُ ) * آيا ميدانى * ( لَه سَمِيًّا ) * مر خداى را مانندى كه او را إله توان گفت يا همنامى يعنى ميدانى كه كسى را غير او اللَّه نام بوده باشد و اين از جملهء سطوات آثار الهى و غيرت احدى است كه هيچ كس از اهل شرك معبود خود را اللَّه يا رحمن نام ننهاده‌اند بلكه إله گفته‌اند و از غيرت الوهيت و صمديت او است كه اين اسم سامى را از تصرف كفار در آن و تسميهء بتان بدان در حصن حصين خود محفوظ داشته و زبان اهل ايمان را در نعمت و رحمت و سرا و ضرا بتكرار اين نام نامى جارى گردانيده از كلبى مرويست كه معنى آنست كه اى محمد ( ص ) آيا ميدانى احدى را كه مستحق اين باشد كه او را إله و خالق و رازق و مجيب و مميت و محيى و قادر بر ثواب و عقاب توان گفت غير از او يعنى چون دانسته كه هيچ كس مثل او نيست و هيچ احدى مستحق عبادت نيست غير از او پس چارهء نيست از تسليم شدن و امتثال نمودن مرا مر او را و اشتغال نمودن بعبادت او و اصطبار بر مشاق او آورده‌اند كه ابى بن خلف جمحى يا وليد بن مغيرة روزى نزد رسول ( ص ) آمد و بر سبيل انكار و استهزا گفت آيا چون بميرم مرا از گور زنده كنند و روايتى آنست كه استخوانهاى پوسيدهء ريزيده شده ميت را بدست گرفت و نزد رسول ( ص ) آورد و بر دست بماليد تا آرد شد و باد در آن دميد تا همه چون گرد پراكنده شد و بطريق استبعاد گفت اى محمد تو دعوى ميكنى كه اين زنده شود حق سبحانه رد قول او كرده اين آيه فرستاد * ( وَيَقُولُ الإِنْسانُ ) * و ميگويد آدمى يعنى ابى يا وليد و ميتواند بود كه الف لام از براى جنس باشد چه اينقول در ميان ايشان واقع شده اگر چه همه قائل آن نشده‌اند و نظير اينست كه ميگويند بنو فلان قتلوا فلانا با آنكه قاتل يكى از ايشان يا بعضى از ايشان\r\nبوده باشد پس معنى آنست كه در ميان آدميان گفته مىشود كه * ( أَ إِذا ما مِتُّ ) * آيا در وقتى كه بميرم * ( لَسَوْفَ أُخْرَجُ ) * هر آينه زود باشد بيرون آورده شوم از خاك يا از حالت موت و فنا * ( حَيًّا ) * در حالتى كه زنده باشم يعنى چگونه تواند بود كه مرده زنده شود و از خاك بيرون آيد و از حالت ممات به حالت حياة آيد تقديم ظرف و ايلاى آن در يلى حرف انكار به جهت آنست كه منكر حياتيست كه بعد از ممات باشد و انتصاب آن بفعليست كه مدلول عليه آنست به اخرج و تقدير اينكه اذا مت بعث و نميتواند بود كه ناصب آن اخرج باشد زيرا كه ما بعد لام عمل در ما قبل آن نميكند و لام در اينمقام محض تاكيد\r\n","description":"","footnote":"","page_name":" 424 ","page_number":424},
  {"content":"\r\nاست و مجرد از معنى حال هم چنان كه لام در يا اللَّه كه محض تعويض است و مجرد از تعريف پس جايز باشد اقتران آن به حرف استقبال و قوله * ( أَ وَلا يَذْكُرُ الإِنْسانُ ) * عطف است بر يقول و توسيط همزهء انكار ميان آن و ميان عاطف با آنكه تقدم همزه است بر معطوف و معطوف عليه به جهت دلالتست بر آنكه منكر با لذات معطوف است و معطوف عليه ناشى از آن يعنى آيا نمىانديشد و ياد نميكند آن آدمى * ( أَنَّا خَلَقْناه ) * آن را كه ما بيافريديم او را * ( مِنْ قَبْلُ ) * پيش از اين * ( وَلَمْ يَكُ شَيْئاً ) * و نبود چيزى بلكه عدم صرف بود يعنى بايد كه متذكر اينمعنى شود كه ايجاد معدوم اعجب است از جمع مواد بعد از تفريق آن و اعاده مثل آنچه در آن بود از اعراض اگر كسى گويد چگونه نشاه اولى دلالت كند بر نشاهء ثانيه و حال آنكه ما قادريم بر حركات و سكنات و اصوات و غير آن و بر اعادهء او قدرت نداريم گوئيم افعال خدا مغاير افعال ما است چه حق سبحانه خلق اجسام مىكند و در آن و بقاى آن جايز است در همه زمان پس لا محاله قادر باشد بر اعادهء آن بخلاف افعال ما كه متصف ببقا نيست پس اعاده بر آن صحيح نباشد و ديگر آنكه مراد آنست كه ابتداء اصعب است از اعاده پس هر گاه كه او بر ابتدا قادر باشد بر اعاده نيز قادر خواهد بود بطريق اولى و نيز استدلال فرمود بخلق اجسام بر آنكه قادر بالذاتست و قدرت او شامل هر چيزيست كه صحيح باشد وجود او پس از اينجا معلوم مىشود قدرت او بر اعادهء آن و بعد از آن بجهة تحقيق امر اعاده ميفرمايد كه * ( فَوَ رَبِّكَ ) * پس سوگند بپروردگار تو كه بوقت قيام قيامت * ( لَنَحْشُرَنَّهُمْ ) * هر آينه حشر كنيم آدميان را اقسام حق سبحانه بذات خود بعنوان ربوبيت كه منشأ ايجاد است در ابدا و اعاده و اضافهء او به حضرت رسالت ( ص ) به جهت تحقيق امر اعاده است و تفخيم شان حضرت خاتميت ( عليه الصلوات و التحية ) و قوله * ( وَالشَّياطِينَ ) * عطفست بر ضمير منصوب متصل يعنى حشر كنيم آدميان را و ديوان را كه مغوى و مضل ايشانند و يا آنكه مفعول معه باشد و معنى اينكه محشور سازيم بنى آدم را با شياطين كه قرناء ايشان بوده باشد در دنيا بجهة اغوا و اضلال و در روايت صحيحه آمده كه هر يكى از كفار را با قرين خودش در يك سلسله مقيد سازند و اينحال اگر چه مخصوص بكفار است اما جايز است نسبت آن بجنس بشر زيرا كه هر گاه همه محشور شوند و كفار در ميان ايشان باشند مقرون بشياطين پس بر همه صادقست كه محشورند با شياطين * ( ثُمَّ لَنُحْضِرَنَّهُمْ ) * پس حاضر گردانيد همهء آدميان را * ( حَوْلَ جَهَنَّمَ ) * گرداگرد دوزخ تا غبطه و سرور سعدا به جهت نشاط ايشان از آنچه بينند زياده شود و اشقيا بجهة آنكه مشاهده نمايند آنچه براى ايشان معد است در دوزخ از انواع عذاب غيظ ايشان بيشتر گردد\r\n","description":"","footnote":"","page_name":" 425 ","page_number":425},
  {"content":"\r\nو بسبب رجوع سعد از ايشان بجنت و شماتت آنها بر ايشان پريشان گردند و غم و اندوه ايشان مضاعف گردد * ( جِثِيًّا ) * در حالتى كه به زانو در آمده گان باشند به جهت هول آنچه بر ايشان ظاهر گردد و يا بواسطه آنكه تجاثى از توابع توقفست از براى حساب كه قبل از تواصل باشد به ثواب و عقاب چه اهل محشر همه متصف به اين باشند كقوله تعالى وَتَرى كُلَّ أُمَّةٍ جاثِيَةً هم چنان كه عادت جاريست كه در مواقف تقاول و تخاصم متجاسى ميشوند اگر مراد به انسان كفره باشند پس سوق ايشان از مواقف بشاطى جهنم بر طريق\r\nجثو بسبب اهانت ايشان باشد و عجز ايشان از قيام بجهة مشاهدهء شدايد و احوال و جثى بضم جيم و كسر آن جمع جاثى است مشتق از جثو و گويند كه آن جثوه است بضم جيم و فتح و كسر كه بمعنى چيزيست كه مركب باشد از سنگ و خاك يعنى ايشان را حاضر سازند گرداگرد جهنم در حالى كه مجتمع باشند باجزاى مختلفه يعنى جزء جزء و گروه گروه متنوعه باشند كقوله لَها سَبْعَةُ أَبْوابٍ لِكُلِّ بابٍ مِنْهُمْ جُزْءٌ مَقْسُومٌ و اين قول از ابن عباس منقولست و سدى گفته كه معنى آنست كه ايشان ايستاده باشند بر زانو چه به جهت ضيق مكان نتوانند كه بنشينند * ( ثُمَّ لَنَنْزِعَنَّ ) * پس هر آينه جدا گردانيم و بيرون آوريم * ( مِنْ كُلِّ شِيعَةٍ ) * از هر گروهى كه متشيع و متابع دينى باشند * ( أَيُّهُمْ ) * هر كدام از ايشان را * ( أَشَدُّ ) * كه سختتر و بسيارتر باشند * ( عَلَى الرَّحْمنِ ) * بر خداى تعالى * ( عِتِيًّا ) * از روى سركشى يعنى از هر امتى آن را كه ستيزه كارتر و نافرمانتر بوده باشد جدا كنيم و بدوزخ اندازيم و در ذكر ( اشديت ) تنبيه است بر آنكه حقتعالى اكثر اهل عصيان را قلم عفو بر جرايم اعمال ايشان كشد و اگر آيه مخصوص بكفار باشد پس مراد آنست كه اول طايفه از ايشان كه عتو و كفر ايشان بيشتر بود جدا سازيم و بدوزخ اندازيم و بعد از آن جماعتى ديگر را كه عتو و كفر ايشان كمتر بود و باقى بر همين ترتيب و قتاده گفته كه از هر اهل كيشى رؤساى ايشان را اول بدوزخ بريم بجهة اجتماع ضلالت و اضلال در ايشان يا داريم هر طايفه را در طبقهء كه لايق ايشان باشد و بدانكه ايهم مبنى بر ضمست نزد سيبويه زيرا كه حق آن بنا است مانند ساير موصولات لكن آن را حمل بر كل و بعض كرده‌اند بجهة لزوم اضافه و معرب گردانيده پس هر گاه كه صدر صله او محذوف باشد نقص او زياده شود و راجع گردد باصل خود كه بنا است و در اينمقام منصوب المحل است كه مفعول * ( لَنَنْزِعَنَّ ) * است و نزد غير سيبويه مرفوع المحل است بابتدائيه بنا بر آنكه استفهام است و خبر آن باشد و جمله محكى و تقدير كلام اينكه من كل شيعة الذين يقال فيهم ايهم اشد و يا آنكه معلق عنها باشد زيرا كه * ( لَنَنْزِعَنَّ ) * متضمن معنى تميز است كه لازم عمل است يا جمله مستانفه باشد و فعل واقع شده باشد بر\r\n","description":"","footnote":"","page_name":" 426 ","page_number":426},
  {"content":"\r\nمن كل شيعة گاهى كه زايده باشد يا تبعيضيه و معنى اينكه لننزعن بعض كل شيعة و بنا بر آنكه متعلق بمحذوف باشد ما بعد آن مفسران خواهد بود و تواند بود كه مرفوع باشد به شيعة زيرا كه آن بمعنى تشيع است و على از براى بيان است و يا متعلق به افعل و همچنين است با در قوله سبحانه كه\r\n* ( ثُمَّ لَنَحْنُ أَعْلَمُ ) * پس ما داناتريم * ( بِالَّذِينَ هُمْ ) * به آنان كه ايشان * ( أَوْلى بِها ) * سزاوارترند بدوزخ * ( صِلِيًّا ) * از روى در آمدن يعنى ميدانيم كه كيست سزاوار آنكه نخست او را جدا بايد كرد و در آتش افكند و بشدت عذاب و لزوم عقاب و را معذب ساخت بدانكه عتى و صلى مصدر عتا يعتو و صلى يصلى است چون مضى يمضى مضيا و لقى يلقى لقيا و حفص هر دو را بكسر خوانده جهت اتباع آن به عين الفعل و حق سبحانه به جهت زيادتى تهديد از غيبت بخطاب التفات فرموده در بيان احوال حشر ميفرمايد كه * ( وَإِنْ مِنْكُمْ ) * و نيست از شما هيچ كس اى آدميان * ( إِلَّا وارِدُها ) * مگر رسنده است و گذرنده بر دوزخ اما مؤمنان چون بر او گذرند آتش مرده و فسرده گردد جابر از پيغمبر ( ص ) روايت كرده كه بعضى بهشتيان از بعضى پرسند كه نه حق سبحانه و تعالى ما را وعده فرموده بود كه * ( وَإِنْ مِنْكُمْ إِلَّا وارِدُها ) * پس چگونه بود كه ما آتش را نديديم فرشتگان گويند كه ( قد وردتموها و هى خامدة ) بدرستى كه شما گذر كرديد در دوزخ اما آتش آن بسبب نور ايمان شما فرو مرد * ( كانَ ) * هست ورود بر دوزخ * ( عَلى رَبِّكَ ) * بر پروردگار تو * ( حَتْماً ) * حزم و قطع كه ناگزير است از آن * ( مَقْضِيًّا ) * حكم كرده شده بر آن يعنى وعده ايست كه البته واقع شود و در آن تخلف نيست و چون على متضمن وجوبست و معنى اينكه حق سبحانه بر خود واجب گردانيده است ورود جميع خلايق را بر دوزخ پس آيه دالست بر آنكه بر حقتعالى واجبست اشيايى كه حكمت و مصلحت مقتضى آن باشد بخلاف اهل جبر كه به آن قائل نيستند و اكثر مفسران برانند كه ورود بمعنى دخولست يعنى هيچ برى و فاجرى نباشد الا كه بدوزخ در آيد اما آتش بر مومنان سرد باشد چنان كه بر ابراهيم و مؤيد اين است كه ميفرمايد كه * ( ثُمَّ نُنَجِّي ) * پس نجات دهيم * ( الَّذِينَ اتَّقَوْا ) * آنان را كه پرهيز كردند از شرك يعنى بيرون آوريم ايشان را از دوزخ * ( وَنَذَرُ الظَّالِمِينَ ) * و بگذاريم ستمكاران را يعنى اهل شرك و كفره را كه در گذشته‌اند از فرمان خدا * ( فِيها ) * در آتش * ( جِثِيًّا ) * در حالتى كه به زانو در آمده گان باشند از شدت هول آن در دوزخ و يا آنكه جماعات مختلفه باشند در آن و نزد\r\n","description":"","footnote":"","page_name":" 427 ","page_number":427},
  {"content":"\r\nمجاهد ضمير واردها كنايهء غير مذكور است و آن حمى است به جهت آنكه رسول صلَّى اللَّه عليه و آله فرموده كه\r\nالحمى حظ كل مومن من النار\r\nتب نصيب هر مؤمن است از دوزخ و نيز فرموده كه\r\nالحمى من قبيح جهنم\r\nتب از بوى و نشانهء دوزخست و نيز مرويست كه آن حضرت صلَّى اللَّه عليه و آله بعيادت بيمارى رفت فرمود\r\nابشر ان اللَّه عز و جل يقول الحمى هى نارى اسلطها على عبدى المؤمن فى الدنيا ليكون حظه من النار\r\nيعنى بشارت باد تو را كه حق سبحانه مىفرمايد كه اين آتش منست كه مسلط مىگردانم آن را بر بندهء مؤمن خود در دنيا تا حظى باشد او را از آتش دوزخ از ابن عباس و جابر و عكرمه رواية است كه ورود بمعنى دخولست الا آنست كه آن خاص است بكافران كقوله تعالى أَنْتُمْ لَها وارِدُونَ كه خطاب با كفار است و قوله لَوْ كانَ هؤُلاءِ آلِهَةً ما وَرَدُوها هم چنان كه آيهء وَسَقاهُمْ رَبُّهُمْ شَراباً طَهُوراً ان هذا كان لكم جزاء مخصوص است باهل ايمانست و ابن مسعود و قتاده و حسن و ابو مسلم بر قول اولند يعنى مرور و وصول به آن و اشراف بر آن نه دخول در آن بدليل قوله وَلَمَّا وَرَدَ ماءَ مَدْيَنَ وَجَدَ عَلَيْه أُمَّةً مِنَ النَّاسِ يَسْقُونَ و قوله فَأَرْسَلُوا وارِدَهُمْ فَأَدْلى دَلْوَه و يقال وردت بلد كذا و ماء كذا اى اشرفت عليه دخلت فيه او لم تدخله و زجاج گفته كه حجت قاطعه در اين مدعى قول حق سبحانه است كه إِنَّ الَّذِينَ سَبَقَتْ لَهُمْ مِنَّا الْحُسْنى أُولئِكَ عَنْها مُبْعَدُونَ لا يَسْمَعُونَ حَسِيسَها چه اين آيه دالست بر آنكه اهل حسنى كه مؤمناناند در دوزخ داخل نشوند و ديگر آنكه اگر آيه عام باشد لازم ميآيد كه هيچكس از انبيا و ائمه نماند كه بدوزخ نرود و اين خلاف اجماعست و نزد كسانى كه قايلند به آنكه دخول عامست تاويل آيه ميكنند به آنكه ( اولئك عن عذابها مبعدون ) و نزد بعضى ديگر مراد ورود همهء مكلفانست گرداگرد دوزخ براى محاسبه چه موقف حساب نزديك دوزخ خواهد بود و قوله لَنُحْضِرَنَّهُمْ حَوْلَ جَهَنَّمَ جِثِيًّا دلالت صريح دارد بر اين و بعد از حساب آنكه مستحق عذاب باشد بدوزخ در آيد و نزد بعضى ديگر ميگويند كه مراد ورود هر بر و فاجر است در عرصه گاه قيامت ابو صالح غالب بن سليمان از كثير بن زياد روايت كرده كه ابو سمينه گفت كه ما را در بصره اختلاف واقع شد در معنى ورود برخى گفتند كه مؤمن بدوزخ نرود و جمعى ديگر گفتند كه داخل شود اما آخر بيرون آيد بدليل * ( ثُمَّ نُنَجِّي الَّذِينَ اتَّقَوْا ) * الخ اين حال را از جابر بن عبد اللَّه انصارى سؤال كردم وى اشارة بهر دو گوش خود كرد و گفت\r\nصمنا لو لم اكن سمعت رسول اللَّه صلَّى اللَّه عليه و آله يقول الورود الدخول لا يبقى بر و لا فاجر الا يدخلها فيكون على المؤمنين بردا و سلاما كما كانت على ابراهيم حتى ان للنار و قال لجهنم ضجيجا من بردها ثم ننجى الذين اتقوا و نذر الظالمين فيها جثيا\r\nيعنى اينهر دو گوش من كر باد اگر از رسول صلَّى اللَّه عليه و آله نشنيده باشم كه ميگفت ورود دخولست و هيچ بر و فاجرى\r\n","description":"","footnote":"","page_name":" 428 ","page_number":428},
  {"content":"\r\nنماند مگر آنكه در دوزخ در آيد و ليكن دوزخ بر مؤمنان سرد و سلامت باشد هم چنان كه بر ابراهيم خليل بعد از آن مؤمنان را بيرون آرند و كافران را در آن بگذارند و يعلى بن منبه از رسول ( ص ) روايت كرده كه آن حضرت فرموده\r\nان للنار ضجيجا فقال للمؤمنين يوم القيمة جز يا مؤمن فقد اطفا نورك لهبى\r\nيعنى آتش در دوزخ بانك و فرياد كند بمؤمن كه بگذر از من كه نور توتيش و حرارت مرا فرو نشانده و نيز در روايت آمده كه رسول ( ص ) را از معنى اين آيه پرسيدند فرمود\r\nان اللَّه يجعل النار كالسمن الجامد و يجمع عليها الخلق ثم ينادى المنادى ان خذى اصحابك و ذرى اصحابى فو الذى نفسى بيده لهى اعرف باصحابها من الوالدة بولدها\r\nيعنى بتحقيق كه حقتعالى روز قيامت آتش را همچه روغن بسته گرداند و همه خلايق را بر بالاى آن جمع كند و بعد آن منادى ندا كند كه اى آتش اصحاب خود را بگير و اصحاب مرا بگذار پس به حق خدايى كه نفس من بيد قدرت او است كه معرفت آتش دوزخ باصحاب خود بيشتر از معرفت مادر باشد به فرزند خود ابو هريره از حضرت رسالت ( ص ) روايت كرده كه هيچ مؤمن نباشد كه وى را سه فرزند بميرد كه وى بيش از تحلة القسم در دوزخ بماند يعنى چندان كه سوگند حق سبحانه راست شود مرويست كه حسن بصرى مردى را ديد كه ميخنديد وى را گفت در قرآن جايى را ديدهء كه مردمان بدوزخ روند گفت بلى در آيهء وَإِنْ مِنْكُمْ إِلَّا وارِدُها گفت هيچ جا خواندهء كه همه بيرون خواهند آمد گفت نه گفت پس چرا خنده ميكنى وى خجل شد و ديگر كسى وى را خندان نديد تا بجوار حق پيوست و نزد جمعى از مفسران مراد از ورود مرور است بر صراط كه آن راهى است بر بالاى دوزخ مانند پل از شمشير تيزتر و از موى باريكتر كه همه كس بر آن بايد گذر كرد و سدى روايت كند كه من از مره همدانى معنى اين آيه پرسيدم عبد اللَّه مسعود حديث كرد مرا كه رسول ( ص ) فرمود كه ورود مردمان بر صراط به قدر اعمال ايشان باشد جمعى چون برق جهنده بگذرند و طايفه چون باد جهنده و گروهى چون اسبان تازى و بعضى چون پياده و برخى افتان و خيزان و فرشتگان گويند\r\nاللهم سلم اللهم سلم\r\nانس از پيغمبر ( ص ) روايت كرده كه روز قيامت از دوزخ بيرون آرند هر كس را كه لا إله الا اللَّه گفته باشد و در دل او مثقال ذرهء خير بوده باشد از ضحاك نقل است كه گفت خبرى از رسول ( ص ) به من رسيد كه من منكر آن بودم برخاستم و بجهة آن بمدينه آمدم در مسجد رسول مردمان دو فرقه شده بودند و با هر فرقه پيرى نشسته و حديث رسول براى ايشان بيان ميكرد پرسيدم كه ايندو پير چه كسند گفتند يكى ابو سعيد خدرى است و ديگرى ابو هريره من نزد ابو سعيد رفتم و گفتم كه خبرى به من رسيده و من در آن مترددم و بجهة اين آمدم تا صدق و كذب آن را معلوم كنم گفت آن خبر كدام است گفتم اينكه رسول فرموده كه\r\nان قوما يخرجون\r\n","description":"","footnote":"","page_name":" 429 ","page_number":429},
  {"content":"\r\nمن النار بعد ما صاروا جميعا فحما\r\nيعنى گروهى را از دوزخ بيرون آورند پس از آنكه ايشان از سوختگى انگشت شده باشند ابو سعيد اشاره كرد به گوش خود و گفت سمعت رسول اللَّه ( ص ) و الا صمتا شنيدم از رسول خدا ( ص ) و الا هر دو گوش من كر باد كه خلايق در قيامت بر طبقات مختلفه باشند بعضى بىحساب ببهشت روند و آنها پيغمبران باشند و ديگران را حساب كنند پس اگر حسنات بعضى بيش از سيئات باشد آنها را نيز به بهشت برند و اگر حسنات و سيئات مقابل هم باشند حقتعالى بر ايشان نيز رحمت كند و عفو نمايد و ببهشت برد يا آنكه من شفاعت ايشان كنم يا ديگرى از اهل شفاعت و اگر اين هر دو هيچ نبود ايشان را در دوزخ برند و به مقدار سيئات عقوبت بكنند و آن گاه بهشتشان برند و چون ارادهء الهى تعلق گيرد به آنكه ايشان از دوزخ بيرون آيند به مالك امر كند تا هواى دوزخ را صافى كند و از كدورات دود پاك كند منافقان از درك اسفل نگاه كنند مؤمنان را به بينند بر سبيل طعنه ايشان را گويند\r\nا لستم مؤمنين ا لستم مصلين ا لستم صائمين\r\nنه شما ايمان آورديد و نماز گذارديد و روزه داشتيد مؤمنان گويند بار خدايا ما را از طعنه دشمنان طاقت طاق شده حق سبحانه جبرئيل را امر كند كه برو و مؤمنان را از دوزخ بيرون آور و جبرئيل بيايد و جماعتى بسيار از دوزخ بيرون آرد ديگر باره باره خطاب كند كه برو و هر كه در دل او مثقال ذرهء ايمان هست كه در جميع عمر خود يك بار لا إله الا اللَّه گفته باشد وى را از آتش دوزخ برهان جبرئيل بيايد و جميع مؤمنان را از دوزخ بيرون آورد و در آنجا نمانند مگر كافران پس مؤمنان را بيارند به چشمه كه آن را عين الحياة گويند و ايشان را گويند كه در اين چشمه خود را بشوئيد ايشان چون در آن چشمه در آيند همه سياهى و تباهى از اعضاى ايشان برود اما نشانه در پيشانى ايشان بماند و در آن نوشته باشد كه ( هم عتقاء اللَّه من النار ) اهل بهشت چون ايشان را ببينند گويند اينهايند كه از دوزخشان بيرون آورده‌اند حقتعالى آن نشانه را نيز ببرد تا مؤمنان خجل و منفعل نشوند از آن و در اخبار آمده كه حق سبحانه هيچكس را از اهل ايمان ببهشت نبرد مگر كه او را اول مطلع نسازد بر دوزخ و آنچه در او است از انواع عذاب و اصناف عقاب عارف شود بتماميت فضل الهى برو و كمال لطف و احسان او سبحانه بر او و موجب مزيت سرور او شود بجنة و نعيم آن و هيچكس را از اهل كفر و طغيان بدوزخ در دنيا مگر آنكه اول او را ببهشت مطلع گرداند و انواع درجات عاليه و صنوف نعم آن را به او نمايد تا موجب حسرت و ندامت او شود و سبب زيادتى عقوبت بعد از آن در صفت اهل كفر ميفرمايد كه * ( وَإِذا تُتْلى عَلَيْهِمْ ) * و چون خوانده شود بر مشركان * ( آياتُنا ) * آيتهاى ما * ( بَيِّناتٍ ) * در حالتى كه هويدا و روشناند يعنى مترتلات الالفاظ و مبينات المعانى و يا واضحات الاعجاز و ملخصات المقاصد بحسب ذات چون محكمات و به تبيين رسول چون متشابهات * ( قالَ الَّذِينَ كَفَرُوا ) * گويند آنان كه نگرويدند\r\n","description":"","footnote":"","page_name":" 430 ","page_number":430},
  {"content":"\r\nاز صناديد قريش بر سبيل طعن * ( لِلَّذِينَ آمَنُوا ) * مر آنان را كه گرويده‌اند از فقراء مؤمنين يعنى توانگران اهل شرك بدرويشان اهل ايمان يا دربارهء ايشان گويند كه * ( أَيُّ الْفَرِيقَيْنِ ) * كدام از ايندو گروه كافر و مؤمن * ( خَيْرٌ مَقاماً ) * بهترند از روى مكان و مسكن * ( وَأَحْسَنُ نَدِيًّا ) * و نيكوتر از روى مجلس و محفل يعنى ما را منازل نزه است و همه اسباب معيشت بر وجه دلخواه و مجمع ما مزين و آراسته بر حسب مدعا چه اهل مجلس ما همه صناديد قريشاند و اشراف عرباند و شما مبتلا بضيق معيشت و بىبرگ و نوا و اهل مجلس شما همه موالى و ضعفا ملخص آيه آنست كه چون كفار بشنوند آيات واضحات قرآنى را و عاجز شوند از معارضه آن و ابطال آن متمسك شوند بافتخار نمودن به آنچه ايشان را هست از حظوظ دنيا و استدلال كردن ايشان بزيادتى حظ ايشان در آن بر فضل مرتبه و حسن منزله ايشان را نزد خداى تعالى بجهة قصور نظر ايشان بر زبان حال و انحصار علم ايشان به ظاهر آنچه متنعم و مترفه‌اند از حطام دنيا يعنى گويند كه چون در دنيا حال ما از حال شما بهتر است پس در آخرت نيز مآل ما از مآل شما بهتر خواهد بود حق سبحانه بناى افتخار و مباهات ايشان را در هم شكسته بر سبيل تهديد ميفرمايد كه * ( وَكَمْ أَهْلَكْنا ) * و بسا كه هلاك كرديم * ( قَبْلَهُمْ ) * پيش از مشركان عرب * ( مِنْ قَرْنٍ ) * گروهى را كه مجتمع بودند در زمان واحد و بحسب واقع * ( قَبْلَهُمْ ) * ايشان از كفار عرب * ( أَحْسَنُ أَثاثاً ) * نيكوتر بودند از روى متاع خانه كه آرايش منازل بدان باشد * ( وَرِءْياً ) * و نيكوتر از ايشان از روى هيئت و منظر بدانكه كم مفعول * ( أَهْلَكْنا ) * است و من قرن بيان آن و تقدير اينكه كثيرا من القرون اهلكنا و تسميه اهل هر عصر بقرن بجهة آنست كه آنها مقارن ما بعد خودند و هم احسن صفت كم است و اثاثا تميز از نسبت متاع به بيت و گويند اثاث فرش جديد است و رئى فعل است بمعنى مفعول يعنى هيئة بهية و يا مشتق از رؤية است بمعنى ما يرى و يا از روى بقلب همزه به يا بمعنى نعمت حاصل كه حق سبحانه ميفرمايد كه هم چنان كه آن منازل و\r\nاموال و حسب و نسب و حال حسن و جمال دافع هلاكت ايشان نشد و همه بچنگال نكال و عقبه عقاب گرفتار شدند و كفار عرب نيز چون عذاب ما بر ايشان نازل گردد مجمع و مسكن و تنعم و رفاهيت ايشان فايده بايشان نرساند و عذاب را از ايشان باز ندارد بلكه همه به هلاكت دنيوى و اخروى گرفتار شوند و مرويست كه نضر بن حارث و اصحاب او مويهاى سر خود را شانه ميكردند و رويهاى خود را بروغن صفا ميدادند و جامهاى فاخر ميپوشيدند و بر اسبان دونده جهنده سوار ميشدند و بر هيئات بهيه و حسن صورت و جمعيت و رفاهيت خود بر اصحاب رسول افتخار ميكردند حق سبحانه و تعالى اين آيه را در باره ايشان نازل ساخت\r\n","description":"","footnote":"","page_name":" 431 ","page_number":431},
  {"content":"\r\nو بعد از آن بجهة بيان آنكه تمتيع ايشان محض استدراج است نه اكرام و عيار كار بر فضل و نقص و رفعت و ضعة است در آخرت است كه دار بقا است نه دنيا كه سراى فنا است فرمود كه * ( قُلْ ) * بگو اى محمد ( ص ) مر ايشان را كه بمال و منال مفتخرند و مستظهر كه غره مشويد و آن را سبب اكرام خود مدانيد زيرا كه * ( مَنْ كانَ فِي الضَّلالَةِ ) * هر كه باشد در گمراهى و دورى از راه صواب و طريق حق * ( فَلْيَمْدُدْ ) * پس بايد كه باز گشت خبر است در صورت امر يعنى ممتد ميسازد * ( لَه الرَّحْمنُ ) * مر او را خداى و باز ميكشد عمر او را * ( مَدًّا ) * باز كشيدنى و مهلت ميدهد او را به طول عمر و تمتع به آن اخراج خبر بر لفظ امر ايذان است به آنكه امهال او سبحانه از قبيل شيء است كه حقيق و حريست كه آن را بفعل آرد بجهة استدراج و قطع معاذى را و كقوله إِنَّما نُمْلِي لَهُمْ لِيَزْدادُوا إِثْماً و قوله أَ وَلَمْ نُعَمِّرْكُمْ ما يَتَذَكَّرُ فِيه مَنْ تَذَكَّرَ حاصل كه حق سبحانه مهلت دهد او را و عمر او را دراز گرداند و نعمت پى در پى به او رساند * ( حَتَّى إِذا رَأَوْا ) * تا وقتى كه ببينند * ( ما يُوعَدُونَ ) * آنچه بيم كرده ميشوند بدان ايراد ضمير جمع باعتبار معنى موصولست و قوله * ( إِمَّا الْعَذابَ ) * تفصيل عذاب موعود است يعنى آنچه وعيد ايشانست يا عذابست در دنيا بقتل و اسر و غلبهء اهل اسلام بر ايشان * ( وَإِمَّا السَّاعَةَ ) * و يا روز قيامت بمشاهدهء انواع خزى و عقاب نكال و گويند كه حتى و ما بعد آن از براى غاية قول كفار است مر مؤمنان را كه ان اى الفريقين خير مقاما و احسن نديا است يعنى اهل كفر اينقول را با اهل اسلام گويند تا وقتى كه مشاهدهء عقوبت دنيا يا نكال آخرت كنند * ( فَسَيَعْلَمُونَ ) * پس زود باشد كه بدانند يعنى معاينه به بينند اين را كه * ( مَنْ هُوَ شَرٌّ ) * كيست آن كه او بدتر است از ايندو گروه * ( مَكاناً ) * از روى مكان يعنى عكس آنچه تصور كرده باشند ببينند چه جاى مؤمنان در درجات جنان باشد و مأواى ايشان دركات نيران * ( وَأَضْعَفُ ) * و كيست ضعيفتر * ( جُنْداً ) * از روى سپاه يعنى دوستان و مددكاران چه اهل ايمان را خداى و ملائكه و انبيا يار و مددكار باشند و مشركان را مطلقا يار و هوادار نباشد كقوله تعالى وَما لِلظَّالِمِينَ مِنْ أَنْصارٍ اين جملهء فعليه جواب شرط مذكور است اعنى قوله * ( إِذا رَأَوْا ما يُوعَدُونَ ) * و جمله محكميست بعد از حتى و قوله شر مكانا و اضعف جندا در مقابل خير مقاما و احسن نديا است و مقابله شر مكانا به خير مقاما ظاهر است و اما تقابل اضعف جندا به احسن نديا جهة آنست كه حسن نادى به اجتماع وجوه قوم است و اعيان ايشان و ظهور شركت و استظهار ايشان پس بر عكس اضعف جندا باشد حاصل كه كفار آنچه اعتقاد كرده باشند كه در آخرت ايشان را باشد\r\n","description":"","footnote":"","page_name":" 432 ","page_number":432},
  {"content":"\r\nبر خلاف آن بفعل آيد و آنچه تصور كرده باشند كه اهل ايمان را بود بر عكس آن وقوع يابد و قوله * ( وَيَزِيدُ اللَّه الَّذِينَ اهْتَدَوْا هُدىً ) * عطفست بر شرطيهء محكيه بعد از قول فكان حق سبحانه چون تبيين نمود كه امهال كافر و تمتيع او به جهت دنيا نه به جهت فضل او است اراده نموده كه مبين سازد اين را كه قصور حظ مؤمن از دنيا نه بواسطه نقص او است بلكه خداى تعالى اراده نموده كه بعوض آن بهتر و خوبتر آن را به او رساند كه آن مزيت اهتداى ايشانست كه مثمر سعادت ابديه است و منتج وصول بدرجات سرمدية اخرويه و معنى\r\nآيه آنست كه ميافزايد خدا در دنيا آنان را كه راه يافته‌اند بكتاب او راه نمودن ايشان را يعنى آنان كه گرويده‌اند به آنچه از قرآن نازل شده حق سبحانه هدايت ايشان را بتصديق هر چيز ديگر كه منزل مىشود زياده مىكند و گويند اينجمله عطفست بر فليمدد كه در معنى خبر است كانه قيل ( من كان فى الضلالة يزيد اللَّه فى ضلالته و يزيد للمقابل له هدايته ) يعنى هر كه در ضلالتست زياده مىگرداند خداى تعالى گمراهى او را از روى خذلان و زياده سازد براى مؤمن كه مقابل ضالست هدايت او را از روى توفيق و لطف و احسان از مقاتل مرويست كه معنى ازدياد آنست كه حقتعالى زياده ميگرداند آنان را كه گرويده‌اند بمنسوخ هدايت ايشان را بناسخ و گويند معنى آنست كه حقتعالى ميافزايد هدايت مؤمنان را بمعونت بر طاعت و توفيق در طلب مرضات او يعنى حق تعالى بوسيلة تدبر و تفكر ايشان در دلالات بينات عطا ميفرمايد بايشان الطافى كه مقرب ايشان باشد بحسنات * ( وَالْباقِياتُ الصَّالِحاتُ ) * و عملهاى شايستهء پايدار كه ثمرهء آن ابد الاباد باقى ماند از صلوات خمس يا تسبيحات اربعه يا غير آن از انواع عبادات بر طريقى كه تفصيل آن در سورة الكهف مذكور شد * ( خَيْرٌ ) * بهتر است مر ايشان را * ( عِنْدَ رَبِّكَ ) * نزد پروردگار تو * ( ثَواباً ) * از روى پاداش از نعم ناقصهء فانيهء دنيويه كه كفار به آن مفتخر و نازانند چه مال نعم فانيه حسرت و عذاب اليمست و مال اعمال صالحه ثواب ابدى و نعيم مقيم * ( وَخَيْرٌ مَرَدًّا ) * و بهتر است از روى بازگشت و عاقبت كار خير در اينمقام يا براى مجرد زيادتيست يا بر طريقهء قول عرب كه الصيف احر من الشتاء اى ابلغ فى حره منه فى برده خلاصهء معنى آنست كه اگر كافران را در دنيا مال و جاه است در آخرت خزى و و بال و نكال خواهد بود اما مؤمن هم در دنيا هدايت دارد و هم حمايت در آخرت هم ثواب ابدى خواهد داشت و هم حسن ماب سرمدى در صحيح مسلم و بخارى و غير آن مذكور است كه مسروق روايت كرده كه خباب ابن الارت رضى اللَّه عنه گفت مرا نزد عاص بن وائل سهمى دين بود روزى او را باداى آن تقاضا كردم گفت وام تو را باز ندهم تا بمحمد ( ص ) كافر نشوى خباب ( رض )\r\n","description":"","footnote":"","page_name":" 433 ","page_number":433},
  {"content":"\r\nگفت لا و اللَّه هرگز كافر نشوم به آن حضرت نه زنده و نه مرده و نه روزى كه مبعوث شوم عاص از روى استهزاء و انكار گفت آن روزى كه برانگيخته شوى بيا و وام خود را از من بستان كه اگر آنچه گويى حق است من از تو افضل خواهم بود و مال و فرزند من بيشتر حق سبحانه اين آيه فرستاد * ( أَ فَرَأَيْتَ الَّذِي كَفَرَ ) * آيا ديدى آن را كه نگرويد * ( بِآياتِنا ) * بآيتها و ما و معجزهاى ما يا بآيات قرآنى يا بدلايل وحدت ما ارايت خبر است در معنى اخبر كه امر است و چون رؤيت اقوى سند اخبار است از اين جهت در موضع اخبار مستعمل شده و فا بر اصل خود باقيست كه آن مفيد تعقيبست فكانه قال اخبر بقصة هذا الكافر عقيب حديث اولئك يعنى خبر ده بقصهء اين كافر جاحد در عقب قول كفار كه مذكور شد از كلبى و مقاتل مرويست كه خباب مردى آهنگر بود و براى عاص كار كردى و عاص حق او را تاخير كردى و در دادن اهمال نمودى و خباب به جهت آنكه مردى حليم و بردبار بود در مطالبه مسامحه كردى و چون مسلمان شد عصبيت و غيرت اسلام او را بر آن داشت كه آنچه در ذمهء عاص بى ايمان دارد تقاضا كند و چون در باب تقاضا سختگيرى كرد عاص گفت كه چونست كه بر خلاف عادت خود اينچنين مبالغه ميكنى خباب گفت آن وقت كه من و تو بر يك كيش بوديم مسامحه ميكردم اما امروز كه بشرف اسلام مستسعد شده‌ام و تو بر كفر خود مصرى و اسلام قبول نميكنى دست از تو باز ندارم تا حق مرا به من بدهى عاص از روى طنز و سخريه گفت شما مىگوييد كه در بهشت زر و سيم بسيار خواهد بود مرا بگذار تا آنچه ميطلبى آنجا به تو دهم چه نصيب من از اموال و اولاد آنجا بيشتر از نصيب تو خواهد بود حق سبحانه فرمود كه اى محمد ( ص ) خبر ده از حال آن كسى كه بآيات ما كافر شد و انكار آن نمود * ( وَقالَ ) * و\r\nگفت به خدا سوگند كه فرداى قيامت * ( لأُوتَيَنَّ ) * هر آينه داده شوم يعنى به من دهند * ( مالًا وَوَلَداً ) * مال و فرزند * ( أَطَّلَعَ الْغَيْبَ ) * آيا مطلع شده بر غيب و لوح محفوظ را مطالعه كرده يعنى عظم شان او بر وجهى رسيده كه مرتقى شده بعالم غيب كه خاصهء كبرياى حضرت احديت است و بر آن ديده ور شده و دانسته و به جهت اين سوگند مىخورد كه مرا در آخرت مال و فرزند باشد * ( أَمِ اتَّخَذَ ) * يا فرا گرفته است * ( عِنْدَ الرَّحْمنِ عَهْداً ) * نزديك خدا عهدى و پيمانى بمدعاى خود چه علم او بدعواى مذكور ازين دو طريق بيرون نيست از ابن عباس مرويست كه مراد بعهد كلمهء شهادتست و نزد قتاده عمل صالح چه وعدهء خدا به ثواب بر شهادت و عمل صالح مانند عهديست بر او سبحانه يعنى آيا او بكلمهء شهادت معترف شده و اعمال صالحه از او بظهور رسيده كه اعتقاد كرده به اينكه در آخرت مال و ولد به او دهند و مرتبهء او را زياده از ديگران گردانند و نزد بعضى مراد اعطاى مال و ولد است به او در دنيا يعنى\r\n","description":"","footnote":"","page_name":" 434 ","page_number":434},
  {"content":"\r\nعاص و بروايت حسن وليد بن مغيرة گفت كه اگر بر دين آباى خود اقامت نمايم و دست از عبادت الههء خود باز ندارم مال و فرزند بسيار در دنيا به من دهند حق سبحانه رد قول او كرده و تخطيهء معتقد وى نمود و فرمود كه * ( كَلَّا ) * نه چنانست كه او ميگويد و تصور مىكند * ( سَنَكْتُبُ ) * زود باشد كه بنويسيم * ( ما يَقُولُ ) * آنچه ميگويد يعنى حفظه را امر كرده‌ايم كه قول او را ثبت كنند در نامهء عمل او تا جز او سزاى گفتار باطل او را در كنار او نهيم و بسبب اينقول كاذب وى را در سلاسل و اغلال كشيده بانواع عذابش معذب كنيم بدانكه سين تسويف منافى كريمهء ما يَلْفِظُ مِنْ قَوْلٍ إِلَّا لَدَيْه رَقِيبٌ عَتِيدٌ نيست كه دالست بر عدم تاخير كتبت از قول بنده زيرا كه مراد از سنكتب اينست كه سنظهر له و نعلمه انا كتبنا له قوله يعنى زود باشد كه ظاهر سازيم از براى او و اعلام كنيم كه ما گفتار او را نوشته‌ايم و ثبت كرديم در صحيفهء عمل او و نظير اينست قول شاعر\r\n\r\nاذا ما انتسبنا لم تلذنى لئيمة\r\nاى تبين و علم بالانتساب انى لست بابن لئيمة\r\n\r\nيا آنكه مراد از سنكتب سننتقم است يعنى زود باشد كه انتقام كشيم از او همچو انتقام كسى كه جريمهء عدو خود را بنويسد و حفظ او نمايد به جهت عذاب كردن او بر آن * ( وَنَمُدُّ لَه ) * و زود باشد كه باز كشيم براى او * ( مِنَ الْعَذابِ ) * از عذاب و عقاب * ( مَدًّا ) * باز كشيدنى يعنى دراز گردانيم مدت عذاب را كه مستحق آنست يا عذاب او را زياده سازيم و مضاعف كنيم بر اين وجه كه عذابى بالاى عذابى به او رسانيم به جهت كفر او و افترا و استهزاى او بر ما و لهذا فعل را مؤكد بمصدر گردانيده تا دلالت كند بر فرط غضب او سبحانه بر او\r\n* ( وَنَرِثُه ) * و ميراث گيريم يعنى باز ستانيم بمرگ او * ( ما يَقُولُ ) * آنچه ميگويد كه فردا به من خواهد داد يعنى مال و فرزند * ( وَيَأْتِينا ) * و بيايد بساحت امر ما يعنى بوقت مرگ يا روز رستخيز * ( فَرْداً ) * در حالتى كه تنها باشد و منفرد از مال و فرزندى كه در دنيا قرين و مصاحب او بوده باشد چه جاى آنكه زياده از آن به او دهند و گويند كه فردا بمعنى رفض و تركست يعنى در آخرت منفرد بود از اين قول و تارك آن به جهت علم او بعدم وصول بتمناى خود * ( وَاتَّخَذُوا ) * ضمير جمع راجع بكافر مذكور است و هر كه موافق او است در قول و اعتقاد يا كلام مستأنف است بطريق عطف قصه بر قصهء ديگر و ضمير راجع بكفار كه مذكورند معنى يا حكما و بر هر تقدير معنى آنست كه فرا گرفتند مشركان * ( مِنْ دُونِ اللَّه ) * بجز از خداى * ( آلِهَةً ) * خدايان يعنى اصنام و ملائكه و غير آن * ( لِيَكُونُوا ) * تا باشند اين معبودان * ( لَهُمْ عِزًّا ) * مر ايشان را سبب عزت و ارجمندى\r\n","description":"","footnote":"","page_name":" 435 ","page_number":435},
  {"content":"\r\nتا بشفاعت ايشان متعزز گردند نزديك خداى تعالى * ( كَلَّا ) * ردع و انكار تعزز ايشان است بمعبودان يعنى نه چنانست كه عزيز و ارجمند شوند نزد خدا بوسيله الههء خود * ( سَيَكْفُرُونَ ) * زود باشد كه كافر شوند و انكار كنند الههء ايشان و مقرر نشوند * ( بِعِبادَتِهِمْ ) * بپرستش ايشان يعنى تكذيب ايشان كنند و از ايشان بيزار گردند كقوله تعالى ( حكاية عنهم تبرانا اليك ما كانوا ايانا يعبدون ) و كقوله تعالى إِذْ تَبَرَّأَ الَّذِينَ اتُّبِعُوا مِنَ الَّذِينَ اتَّبَعُوا يا زود باشد كه كفار چون سوء عاقبت خود را بينند انكار شرك خود كنند و منكر شوند به اينكه الههء باطل را پرستيده‌اند كقوله ثُمَّ لَمْ تَكُنْ فِتْنَتُهُمْ إِلَّا أَنْ قالُوا وَاللَّه رَبِّنا ما كُنَّا مُشْرِكِينَ و قوله * ( وَيَكُونُونَ عَلَيْهِمْ ضِدًّا ) * مؤيد قول اولست يعنى باشند آن معبودان بر ايشان دشمن و مخالف و يا سبب مذلت و خوارى نه عزت و ارجمندى هم چنان كه دعوى ميكنند يا آنكه ضد بمعنى عون باشد كما يقال من اضدادكم اى اعوانكم و تسميهء عون بضد جهت آنست كه او مضاد عدو است بسبب اعانة امر و صاحب خود را بر عدو يعنى باشند معبودان بر كافران معاون يكديگر مراد آنست كه همه متفق الكلمة شده دشمنى كنند مر كافران را و آتش دوزخ را برافروزند براى شدت عذاب ايشان چه ملائكه خدمهء دوزخ را تحريص كنند بر تعذيب ايشان و اصنام همه دوزخ شوند و بسبب آن آتش مشتعل گردد و بيشتر ايشان را بسوزاند و يا آنكه ضمير مرفوع راجع بكفار باشد و معنى اينكه كافران دشمن معبودان خود شوند يعنى انكار عبادت ايشان كنند و توحيد ضد به جهت وحدت معنى است كه به آن مضاره ايشان بفعل آمده و آن اتفاق كلمهء ايشان و فرط تضام و توافق ايشانست پس ايشان بمنزله شىء واحد باشند و نزد اخفش اطلاق ضد بر واحد و جمع هر دو جايز است چون رسول و عدو بعد از آن رسول خود را خطاب مىكند بقول * ( أَ لَمْ تَرَ ) * آيا نديدى و ندانستى * ( أَنَّا أَرْسَلْنَا الشَّياطِينَ ) * بدرستى كه ما فرستاديم ديوان را * ( عَلَى الْكافِرِينَ ) * بر ناگرويدگان مراد تخليه و خذلانست و كذلك قوله وَكَذلِكَ نُوَلِّي بَعْضَ الظَّالِمِينَ بَعْضاً بِما كانُوا يَكْسِبُونَ يعنى ما جهت فرط عناد و جحود كافران و عدم تدبر ايشان در امر حق با وجود ظهور آن ديوان را بايشان واگذاشتيم تا قرين و رفيق ايشان شدند * ( تَؤُزُّهُمْ ) * در حالتى كه ميجنبانند ايشان را * ( أَزًّا ) * جنبانيدن از طاعت به معصيت يعنى تهييج و تحريص ميكنند ايشان را بر معاصى بتسويلات و تحبيب شهوات مراد از اين آيه تعجب رسولست از اقاويل كفره و تمادى ايشان در ضلالت و گمراهى يا تصميم ايشان بر كفر و اجتماع ايشان بر دفع حق بعد از وضوح آن و انتفاى شك آن چنان كه آيات مقدمه\r\n","description":"","footnote":"","page_name":" 436 ","page_number":436},
  {"content":"\r\nناطقست به آن * ( فَلا تَعْجَلْ عَلَيْهِمْ ) * پس مشتاب بر ايشان يعنى به عذاب ايشان تعجيل مكن تا هلاك شوند و مستريح شوى تو و مؤمنان از شرور ايشان و پاك گردد زمين از فساد ايشان * ( إِنَّما نَعُدُّ لَهُمْ ) * جز اين نيست كه ميشماريم براى ايشان ايام اجال ايشان را * ( عَدًّا ) * شمردنى كه در آن غلط نيست و هر گاه كه آن ايام محصوره و انفاس معدوده ايشان كه ما حصر وعد آن ميكنيم منقضى گردد بر ايشان فرود آيد آنچه مقرر شده از انواع عذاب و عقاب مراد آنست كه چون ايام و انفاس محصورهء محدوده ايشان\r\nدر سرعت انقضا مانند ساعتى است پس خوش حال باش و تعجيل منماى در نزول عذاب بر ايشان و مانند اينست قوله تعالى وَلا تَسْتَعْجِلْ لَهُمْ كَأَنَّهُمْ يَوْمَ يَرَوْنَ ما يُوعَدُونَ لَمْ يَلْبَثُوا إِلَّا ساعَةً مِنْ نَهارٍ و اين از ابلغ وعيد است و بعضى گفته‌اند كه معنى آنست كه ما ميشماريم اعمال ايشان را و ضبط آن ميكنيم و بر وفق آن همه را جزا و سزا خواهيم داد و مرويست كه ابن عباس چون اين آيه را بخواند بگريست و گفت اخر العدد خروج نفسك اخر العدد فراق اهلك اخر العدد دخول قبرك و در خبر است كه ابن سماك كه واعظ كوفه بود و معروف كرخى در مجلس او بشرف توبه رسيده بود و مرتبهء عاليه يافته روزى نزد مامون اين آيه را بخواند و گفت ( اذا كانت الانفاس بالعدد و لم يكن لها بالمدد فما اسرع ما تنفد ) بعد از آن در وعدهء اهل تقوى ميفرمايد كه * ( يَوْمَ نَحْشُرُ الْمُتَّقِينَ ) * روزى كه فراهم آريم پرهيزكاران را و جمع كنيم * ( إِلَى الرَّحْمنِ ) * بسوى خداوند بسيار بخشاينده كه مامور ساخته ايشان را برحمت خود يعنى بسوى جنت خود كه دار كرامت است * ( وَفْداً ) * در حالتى كه وارد شوندگان باشند بر او سبحانه يعنى بر منازل قرب خود كه در بهشت داشته باشند هم چنان كه وافدان را بدرگاه ملوك مىبرند ايشان منتظر كرامت و انعامند از ملوك و گفته‌اند كه وفد او ركبانا يعنى در حالتى كه ايشان سواران باشند بر ناقه هاى بهشت مراد آنست كه ايشان را سواره ببهشت برند و در خبر آمده كه\r\nيركبون على ضحاياهم\r\nايشان بر قربانيهاى خود سوار ميشوند و از امير المؤمنين ( ع ) روايتست كه\r\nو ما يحشرون و اللَّه على ارجلهم و لكنهم على نوق رحالها ذهب و على نجايب سروجها ياقوت\r\nبه خدا سوگند كه ايشان را حشر نكنند بر قدمهاى ايشان يعنى پياده بلكه محشور شوند بر بالاى شتران كه پالانهاى آنها از زر باشد و بر اسبهاى نجيب كه زينهاى آنها از ياقوت بود و آن چنان ايشان را ببهشت در آرند و اگر خواهند طيران كرده بر موضع خود نشينند و صالح بن محمد نيز از امير المؤمنين ( ع ) روايت كرده كه آن حضرت فرمود\r\n","description":"","footnote":"","page_name":" 437 ","page_number":437},
  {"content":"\r\nكه من از رسول خدا ( ص ) پرسيدم كه يا رسول اللَّه وفد خدا چگونه باشد و بچه كيفيت ببهشت روند فرمود كه يا على چون مؤمنان از نزد خدا باز گردند يعنى از موقف حساب او سبحانه فرشتگان باستقبال ايشان بيايند با اشترانى كه پالانهاى ايشان از زر باشد و مهارها از زبرجد بر هر يكى حله ها افكنده كه قيمت هر يك از آن از قيمت همهء دنيا بيشتر باشد و هر مؤمنى حلهء از آن بپوشد و بر مركبى نشيند و مركبان رو ببهشت آرند چون بدر بهشت رسند رضوان با تابعان خود روى باستقبال ايشان آورند و گويند سَلامٌ عَلَيْكُمْ طِبْتُمْ فَادْخُلُوها خالِدِينَ و ابن عباس فرموده كه ( يؤتون بنوق لم ير مثلها و عليها رحال الذهب و ازمتها الزبرجد فيركبون عليها حتى يضربوا باب الجنة ) ناقه ها بيارند كه هيچ كس مثل آنها نديده باشد و پالانهاى آن از طلا و مهارهاى آن از زبرجد باشد و مؤمنان را بر آن سوار كنند تا بدر بهشت رسند و درهاى بهشت را بزنند و خدمهء بهشت در گشوده ايشان را بتكريم و اجلال تمام ببهشت در آرند و بر مواضع خودشان نشانند امام قريشى آورده كه بعضى بر نجايب طاعات و عبادات سوار باشند و برخى بر مراكب هم عليا كه مقاصد ايشان قرب جوار حقتعالى باشد جماعت اولى بهشت جويانند ايشان را به روضهء جنان برند و طايفه ثانيه خدا طلبانند ايشان را بقرب الرحمن خوانند چه فرق بسيار است ميان طالب جنان و طالب رحمن و در كشف الاسرار مذكور است كه ممشاد دينورى قدس سره در نزع بود و درويشى در پيش وى ايستاده بود و دعا ميكرد كه خدايا بر او رحمت نماى و بهشت او را كرامت فرماى ممشاد بانك بر وى زد كه اى غافل سى سالست كه بهشت را با شرف و غرف و حور و قصور بر من جلوه ميكنند و من گوشهء چشم همت بر او نيفكنده‌ام اكنون كه بدرگاه قرب ميروم از براى من بهشت ميطلبى و ببايد دانست كه اختيار ذكر رحمن در اينسوره در مواضع مذكوره بجهة آنست كه سوق كلام در آن از براى تعداد نعم احسان او سبحانه و شرح حال شاكران آن نعم و بيان مآل ناسپاسان آن و بعد از ذكر احوال اهل ايمان در آن جهان تبيين كيفيت حالات كافران و طاغيان ميفرمايد بقوله * ( وَنَسُوقُ الْمُجْرِمِينَ ) * و برانيم كافران را * ( إِلى جَهَنَّمَ ) * بسوى دوزخ چنانچه بهايم را رانند * ( وِرْداً ) * در حالتى كه تشنگان باشند مانند شتران تشنه كه به آب وارد شوند و حقيقة ورد مسير جماعت است باب و تسميهء عطاش به آن به جهت آنست كه هيچكس به آب وارد نميشود مگر به جهت عطش يا آنكه هم چنان كه دواب كه به آب وارد ميشوند ايشان بدوزخ وارد شوند از ابن عباس و حسن و قتاده روايت است كه ايشان را پياده و تشنه به دوزخ برانند و ابى مسلم گفته كه ورد\r\n","description":"","footnote":"","page_name":" 438 ","page_number":438},
  {"content":"\r\nبمعنى نصيب است يعنى كفار نصيب دوزخند هم چنان كه اهل ايمان كه نصيب جنتند و بدانكه ناصب يوم نحشر مضمر است و تقدير اينست كه ( يوم نحشر و نسوق نفعل بالفريقين ما لا يحيط به الوصف و يا اذكر يوم نحشر ) و ميتواند بود كه منصوب باشد بقوله * ( لا يَمْلِكُونَ ) * و ضمير در آن راجعست بجميع عباد كه مدلول عليه است بذكر متقين و مجرمين يعنى در روزى كه حشر كنند متقيان را و سوق نمايند مجرمان را مالك نباشند و نتوانند هيچكدام از ايشان * ( الشَّفاعَةَ ) * درخواست هيچ مستشفعى و بنا بر آنكه ناصب ظرف مذكور را لا يملكون باشد اينكلام مستانف خواهد بود و معنى اينكه هيچ كس از مردمان مالك شفاعت نميتواند شد * ( إِلَّا مَنِ اتَّخَذَ ) * مگر كسى كه فرا گرفته باشد * ( عِنْدَ الرَّحْمنِ ) * نزد خداى تعالى عَهْداً پيمانى براى شفاعت كه آن ايمان و عمل صالح است و تبرى بحول و قوه غير خدا چه اهليت شفاعت از براى عصاة موقوفست به آن يا آنكه مراد از آن اذن او سبحانه باشد در باب شفاعت يعنى كسى نتواند كه شفيع شخصى\r\nشود مگر كه ز خداى تعالى دستورى يافته باشد چه حق سبحانه فرموده كه لا تَنْفَعُ الشَّفاعَةُ إِلَّا مَنْ أَذِنَ لَه الرَّحْمنُ و بنا برين معنى عهد مأخوذ است از عهد الامير الا فلان بكذا اذا امره به و در مجمع البيان آورده كه مالك شفاعت بر دو قسمت يكى شفاعت كردن از براى غير دوم استدعاى شفاعت از غير پس معنى آيه آنست كه هيچكس مالك شفاعت غير نباشد و استدعاى شفاعت از غير نكند از براى خود يعنى نتيجه بر اين دو قسم مترتب نشود كه آن قبول شفاعت است از حضرت عزت مگر آن را كه حق سبحانه وعده شفاعت داده باشد چون انبيا و شهدا و علما و ساير اهل ايمان و يا آن را كه اذن شفاعت دهد او را در موقف حساب و ميزان و على بن ابراهيم بن هاشم نيز روايت كرده كه پدرم حديث كرد مرا از حسن بن محبوب و او از سليمان بن جعفر و سليمان از ابى عبد اللَّه ( ع ) كه آن حضرت از اباى كرام خود صلوات اللَّه عليهم نقلكرده كه\r\nقال رسول اللَّه صلَّى اللَّه عليه و آله من لم يحسن وصية عند الموت كان ذلك نقصا فى عقله و فى مروته قيل يا رسول اللَّه و كيف يوصى الميت قال اذا حضرته وفاته و اجتمع الناس اليه قال الهم فاطر السماوات و الارض عالم الغيب و الشهادة الرحمن الرحيم انى اعهد اليك فى دار الدنيا انى اشهد ان لا إله الا انت وحدك لا شريك لك و ان محمدا عبدك و رسولك و ان الساعة آتية لا ريب فيها و انك تبعث من فى القبور و ان الجنة حق و ان النار حق و ان البعث حق و الحساب حق و القدر حق و الميزان حق و ان الدين كما وصفت و ان الاسلام كما شرعت و ان القول كما حدث و ان القرآن كما انزلت و انك انت اللَّه الحق المبين جزى اللَّه محمدا عنا خير الجزاء و حيا اللَّه محمدا و آله بالسلام اللهم يا عدتى عند كربتى و يا صاحبى عند شدتى و يا وليى عند نعمتى الهى و إله آبائي لا تكلنى الى نفسى طرفة عين فانك ان تكلنى الى نفسى اقرب من الشر و ابعد من الخير و انس فى القبر وحشتى و اجعل لى عهدا يوم القاك منشورا بعد از آن فرمود كه ثم يوصى بحاجته و تصديق هذه الوصية فى سورة مريم فى قوله\r\n","description":"","footnote":"","page_name":" 439 ","page_number":439},
  {"content":"\r\nلا يملكون الشفاعة الا من اتخذ عند الرحمن عهدا فهذا عهدا الميت و الوصية حق على كل مسلم ان و حق عليه ان يحفظ هذه الوصية و يعلمها\r\nو امير المؤمنين صلوات اللَّه عليه فرموده كه\r\nعلمنيها رسول اللَّه صلَّى اللَّه عليه و آله تعلمها انت و علمها اهل بيتك و شيعتك ثم قال علمنيها رسول اللَّه ( ص ) و قال تعلمها انت و علمها اهل بيتك و شيعتك ثم قال علمنيها جبرئيل\r\nفرمود از عبد اللَّه بن مسعود منقولست كه فرمود كه من از رسول خدا ( ص ) شنيدم كه صحابهء خود را ميگفت\r\nأ يعجز احدكم ان يتخذ كل صباح و مساء عند اللَّه عهدا\r\nآيا نميتواند هيچ كدام از شما كه فرا گيرد هر بامداد و شبانگاه نزد خداى تعالى عهدى گفتند چگونه عهد فرا گيرد فرمود به اين طريق كه هر صبح و شام بگويد كه\r\nاللهم فاطر السماوات و الارض\r\nتا آخر چون اين كلمات بخواند مهرى برو نهند و در زير عرش بنهند و چون روز قيامت شود منادى ندا كند كه\r\nاين الذين لهم عند اللَّه عهدا فيدخلون الجنة\r\nكجااند آنان كه ايشان را نزد خداى تعالى عهديست تا ايشان را ببهشت در آرند و ببايد دانست كه مدخول الا يعنى * ( مَنِ اتَّخَذَ عِنْدَ الرَّحْمنِ عَهْداً ) * در محل رفعست بر بدلية از ضمير * ( لا يَمْلِكُونَ ) * اى يملك الشفاعة من اتخذ عند اللَّه عهدا يا منصوب المحل بر تقدير مضاف اى ( الا شفاعة من اتخذ ) يا بر استثنا و گويند ضمير * ( لا يَمْلِكُونَ ) * راجعست بمجرمين و معنى اينكه مجرمان كه كفارند مالك شفاعت نيستند الا آن كسى كه فرا گرفته باشد از ايشان نزد خدا عهد اسلام را كه بسبب اين مستعد آن شود كه از براى او شفاعت كنند و ضمير در قوله تعالى * ( وَقالُوا ) * نيز محتمل الوجهين است يكى آنكه راجع بمجرمين باشد و اين ظاهر است و ديگرى آنكه راجع باشد بعباد باعتبار آنكه اينمقول در ميان ايشان واقع شده و اگر چه همه قائل آن نيستند پس جايز باشد انتساب آن بايشان يعنى گفتند كفار بنى مدلج و يهود و نصارى يا گفتند مردمان از روى جهل كه * ( اتَّخَذَ الرَّحْمنُ وَلَداً ) * فرا گرفته است خدا فرزندى يعنى ملائكه و عيسى و عزيز ( ع ) حق سبحانه بجهة مبالغه در ذم ايشان و تسجيل بر ايشان بر جرات نمودن بر اين قول قبيح و منكر از غيب بخطاب التفات نموده ميفرمايد كه * ( لَقَدْ جِئْتُمْ ) * بدرستى كه آمديد اى كافران جاهل * ( شَيْئاً إِدًّا ) * به چيزى بغايت زشت يعنى سخن ناخوش و بىادبانه اد بفتح و كسر شيء منكر عظيم است و قبيح بغايت فضيح و اده بمعنى ( شدة ارنى الامر اى اثقلنى و عظم على ) و گويند اد بمعنى عجب است يعنى آورديد چيزى عجيب و شگفت را\r\n* ( تَكادُ السَّماواتُ ) * نزديك شد كه آسمانها * ( يَتَفَطَّرْنَ ) * شكافته شود مرة بعد اخرى * ( مِنْه ) * از عظمت اينسخن و بكر يتفطرن ميخواند و اول ابلغست زيرا كه تفعل مطابع فعلست و انفعال مطاوع فعل است و ديگر آنكه باب تفعل براى تكلفست * ( وَتَنْشَقُّ الأَرْضُ ) * و باز شكافد زمين * ( وَتَخِرُّ الْجِبالُ ) * و بيفتد كوه ها و شكسته شوند * ( هَدًّا ) * شكستگى\r\n","description":"","footnote":"","page_name":" 440 ","page_number":440},
  {"content":"\r\nيعنى پاره پاره گردند يا بيفتند در حالتى كه شكسته شده باشند يا بيفتند به جهت آنكه شكسته و پاره پاره شده باشند معنى اول بنا بر مصدرية است اى تهد هدا و دويم بر حاليت اى مهدودا سيم بر علميت اى لانها تهد وين كلام از براى تقدير اد است و خلاصهء معنى اينكه هول اين كلمه و عظمة آن بحيثيتى است كه اگر متصور ميبود به صورت محسوسه اشياء مذكوره طاقت آن نميداشتند كه متحمل آن شوند با وجود عظم اجرام آنها و متفتت ميكشتند از شدت آن يا آنكه فضاحت آن كاشف غضب الهى است بحيثيتى كه اگر حلم او نبودى جميع عالم را تخريب كردى و قوائم آن را متبدد ساختى * ( أَنْ دَعَوْا ) * به جهت آنكه خواندند * ( لِلرَّحْمنِ وَلَداً ) * مر خداى را فرزندى يعنى ولد را به او اسناد كردند و يا نام ولد را بر او نهادند و گفتند هذا ابن اللَّه يا هذه بنات اللَّه و بدانكه ان دعوا منصوب المحل است به آنكه علة تكاد است يا علة هدا بر حذف لام و افضاء فعل يا مجرور المحل است باضمار لام و يا بابدال آن از ضمير منه يا مرفوع المحل به آنكه خبر مبتداى محذوف باشد و تقدير آنكه الموجب لذلك آن دعوا يا به آنكه فاعل هدا باشد اى هدها دعاء الولد للرحمن و دعوا يا ماخوذ است از دعا بمعنى سمى كه متعدى به دو مفعول است و اقتصار بر مفعول ثانى بجهة آنست كه تا شامل جميع آن چيزى باشد كه دعوى ميكنند كه ولد او سبحانه است يا ماخوذ از دعا بمعنى نسبت كما يقال دعى الى فلان و ادعى اليه اذا انتسب اليه از عبد اللَّه بن عباس و ابى بن كعب مرويست كه چون كفار اين كلمه بگفتند آسمان و زمين و جملهء مخلوقات به غير از جن و انس از آن بترسيدند و همهء فرشتگان بغضب آمدند و دوزخ بزفير آمد * ( وَما يَنْبَغِي ) * و نسزد و سزاوار نباشد * ( لِلرَّحْمنِ ) * مر خداى را * ( أَنْ يَتَّخِذَ ) * آنكه فراگيرد * ( وَلَداً ) * فرزندى و اگر بر حسب فرض محال او سبحانه طلب آن نمايد متحصل نگردد زيرا كه اين از قسم مستحيلانست و از تحت امكان خارج چه آن يا از ولادتيست كه معروفست و شبههء در استحالهء آن نيست و يا متبنى است و اين نميباشد مگر در آنچه از جنس متبنى باشد و قديم تعالى از جنسين مبراست چه شبههء نيست كه اثبات ولد مقتضى حدوث و خروج او است از صفة الوهيت و اتخاذ ولد دال بر حاجت او كه آن معاونة و انسية و الفت و استظهار و تزين او سبحانه است به آن فتعالى اللَّه عما يقول الظالمون علوا كبيرا و دور نيست كه ترتب حكم بصفت رحمانيت بجهة اشعار باشد به آنكه هر چه ما عداى او سبحانه است نعم و منعم عليه است پس كسى كه او مبدء جميع نعم باشد و مولى اصول و فروع آن چگونه ممكن است كه ولد را فرا گيرد بعد از آن جهة تصريح به اين مدعا ميفرمايد كه * ( إِنْ كُلُّ مَنْ فِي السَّماواتِ وَالأَرْضِ ) * نيست هر كه در آسمانها است و زمينها از ملائكه و جن و انس و غير آن * ( إِلَّا آتِي الرَّحْمنِ ) * مگر آينده است در قيامت بسوى جزاى رحمن * ( عَبْداً ) * در حالتى كه بنده باشد\r\n","description":"","footnote":"","page_name":" 441 ","page_number":441},
  {"content":"\r\nيعنى مگر آنكه او مملوك او سبحانه باشد و بطريق عبوديت و انقياد و مذلت و خضوع به او راجع شود كقوله وَكُلٌّ أَتَوْه داخِرِينَ پس همه مربوب و محكوم وى باشند و هيچ معبودى غير از او نباشد مگر آنكه او مقر و معترف باشد بعبوديت و بندگى او و دعوى چيزى نكند كه كفار نسبت ميدهند آن را به او از الوهيت و معبودية در اين آيه دلالتست بر آنكه نبوت و عبوديت بهم مجتمع نميشوند پس اگر شخصى مالك پسر خود شود فى الحال بر او متعتق گردد چنان كه در كتب فقهية مسطور است * ( لَقَدْ أَحْصاهُمْ ) * بتحقيق كه او سبحانه حصر كرده است همهء ايشان را يعنى علم او بجميع آنها احاطه كرده بر سبيل تفضيل بحيثيتى كه هيچ فردى از افراد مكونات نيست كه از حوزهء\r\nعلم و قدرت او بيرون باشد * ( وَعَدَّهُمْ ) * و شمرده است اشخاص و افعال و اقوال ايشان را * ( عَدًّا ) * شمردنى پس هيچ چيز از احوال و اعداد ايشان مخفى بر او نيست * ( وَكُلُّهُمْ ) * و همهء ايشان * ( آتِيه ) * آينده گانند بوى * ( يَوْمَ الْقِيامَةِ ) * در روز رستخيز يعنى رسندگانند همهء ايشان بمحشر * ( فَرْداً ) * در حالتى كه تنها باشند بىاتباع و انصار و هيچكس مالك امر نباشد در اينرو ز غير از او سبحانه پس هيچ شيء از مخلوقات مجانس او نباشد تا او را ولد خود گيرد و هيچ چيز مناسب او نبود تا او را شريك خود گرداند بعد از آن در بيان حالات اهل ايمان كه قايل بتوحيدند و مبرا از نواقص و معايب ميفرمايد كه * ( إِنَّ الَّذِينَ آمَنُوا ) * بدرستى كه آنان كه گرويده‌اند به خدا و رسول او * ( وَعَمِلُوا الصَّالِحاتِ ) * و كرده‌اند عمل هاى پسنديده * ( سَيَجْعَلُ لَهُمُ ) * زود باشد كه بگرداند يعنى احداث كند براى ايشان * ( الرَّحْمنُ ) * خداى بخشاينده * ( وُدًّا ) * دوستى در دلهاى مردمان يعنى مودت و محبت آنها را در دلها افكند بىاسباب و وسايط آن از قرابة و صداقت يا از اصطناع بميراث و غير آن بلكه بمحض اختراع باشد از جانب جناب احديت ابتداء و اين كرامتى است مخصوص باوليا كه او سبحانه ايشان را به او اختصاص فرموده به جهت اعظام و اجلال آنها هم چنان كه رعب و هيبت را قذف كرده در دلهاى اعداى خود كما قال وَقَذَفَ فِي قُلُوبِهِمُ الرُّعْبَ بجهة اظهار قهاريت و غالبيت و عزت خود و بدانكه در معنى اين آيه مفسران را چند قولست يكى آنكه مخصوص است بامير المؤمنين ( ع ) چه هيچ مؤمنين نيست مگر كه دل او مملو است از مودت و محبت آن حضرت و اين قول ابن عباس است و در تفسير ابى حمزهء ثمالى آمده كه\r\nحدثنى ابو جعفر عليه السلام قال قال رسول اللَّه ص لعلى عليه السلام قل اللهم اجعل لى عندك عهد او اجعل لى فى قلوب المؤمنين ودا\r\nو بروايت ديگر\r\nو اجعل لى فى صدور المؤمنين مودة فقالهما على ( ع ) فنزلت هذه الاية\r\nيعنى ابو حمزة در تفسير خود گفته كه ابو جعفر ( ع ) حديث كرد به من كه حضرت رسالت ( ص )\r\n","description":"","footnote":"","page_name":" 442 ","page_number":442},
  {"content":"\r\nعليه و آله امير المؤمنين عليه السلام را گفت كه اى على بگو كه بار خدايا از براى من عهدى نزد خود پيدا كن و پديد آور براى من محبت و مودت را در دلهاى مؤمنان پس امير المؤمنين ( ع ) اين دعا فرمود و حق سبحانه اين آيه را فرو فرستاد و مثل اين روايت را از جابر بن عبد اللَّه و ابن غارب نيز روايت كرده‌اند دوم آنكه اين عامست نسبت بجميع مؤمنان زيرا كه حق سبحانه محبت و الفت جميع اهل ايمان را در دلهاى صالحان نهاده چنان كه هرم ابن حيان از پيغمبر صلَّى اللَّه عليه و آله روايت كرده كه\r\nما اقبل عبد بقلبه الى اللَّه الا اقبل اللَّه بقلوب المؤمنين اليه حتى يرزقه مودتهم و رحمتهم\r\nيعنى هيچ بندهء دل خود را متوجه حق سبحانه و تعالى نسازد مگر آنكه او سبحانه دلهاى جميع مؤمنان را بجانب او معطوف سازد و مودت و عطوفت و رافت همه را روزى او گرداند تا آنكه همه كس او را دوست داشته باشند و ربيع بن انس نيز از حضرت رسالت صلَّى اللَّه عليه و آله نقل كرده كه\r\nان اللَّه اذا احب مؤمنا قال لجبرئيل انى احببت فلانا فاحبه فيحبه جبرئيل ثم ينادى فى السماء الا ان اللَّه احب فلانا فاحبوه فيحبه اهل السماء ثم يوضع له قبول فى اهل الارض\r\nيعنى چون حق سبحانه مؤمنى را دوست دارد جبرئيل را گويد كه من فلان را دوست ميدارم تو هم او را دوست دار جبرئيل او را دوست گيرد و منادى كند در ميان اهل آسمان كه اى ساكنان آسمان بدانيد كه حق سبحانه فلان بنده را دوست ميدارد شما نيز او را دوست داريد پس جميع اهل آسمان او را دوست گيرند آن گاه محبت او را وضع كند در زمين تا همه زمين نيز او را دوست گيرند سوم آنكه حق تعالى محبت اهل ايمان را در دلهاى مخالفين و دشمنان دين افكند تا دين اسلام را قبول كنند و ايمان آرند و به جهت آن متغزز گردند چهارم آنكه بعضى از اهل ايمان را محب بعضى ديگر گرداند تا هر يك از ايشان معاون و ظهير برادر مؤمن خود باشند و همه مجتمع الكلمه شوند بر معادات كسى كه مخالف دين ايشان باشد و بنا بر اين آيه را تقدير اينست كه يحبهم اللَّه و يجبهم الى خلقه يعنى خدا ايشان را دوست دارد و دوستى ايشان را در دلهاى مؤمنان افكند و اين روايت را از ابن عباس نيز روايت كرده اند پنجم آنكه حق سبحانه در آخرت محبت را در قلوب جميع مؤمنان القا كند و حقد و غل را از خاطر ايشان محو گرداند تا همه يكديگر را دوست داشته باشند مانند محبت والد نسبت بولد و اين از اعظم سرور است و اتم نعمت ابن قول جبائى است و مويد قول اولست روايت صحيحه كه از امير المؤمنين عليه السلام مرويست كه آن حضرت فرمود كه\r\nلو ضربت خيشوم المؤمن بسيفى هذا عن على يبغضنى ما ابغضنى و لو صببت الدنيا بحملتها على المنافق على عن يحبنى ما احبنى و ذلك انه قضى فانقضى على لسان النبى الامى صلَّى اللَّه عليه و آله انه قال لا يبغضك مؤمن و لا يحبك منافق\r\nاگر اين شمشير خود را كه ميبينى بر بينى مؤمن زنم تا كه مرا دشمن گيرد هرگز مرا دشمن نشود و اگر همهء دنيا را با جميع آنچه كه در او است بر منافقان افاضه كنم تا مرا دوست گيرد هرگز با من\r\n","description":"","footnote":"","page_name":" 443 ","page_number":443},
  {"content":"\r\nدوستى نكند و اين به جهت آنست كه حكم ازلى تعلق گرفته و بر زبان مبارك رسالت ( ص ) نيز جارى گشته كه اى على هيچ مؤمنى تو را دشمن ندارد و هيچ منافقى تو را دوست نگيرد و ببايد دانست كه تسويف رد كه مدلول عليه سين استقبالست يا به جهت آنست كه اين سوره مكيست و مؤمنان آنجا در نهايت قلت بودند و ممقوت در ميان كفره پس حق سبحانه ايشان را وعده داده كه زود باشد كه اكثر مردمان بشرف اسلام رسند و محب شما شوند و يا آنكه اين در آخرت باشد وقتى كه حسنات ايشان را عرض كنند بر رؤس اشهاد و غل و حقد را از صدور ايشان نزع كنند پس همه محب يكديگر شوند و جميع فرشتگان با ايشان مودت و محبت ورزند و قوله * ( فَإِنَّما يَسَّرْناه ) * خاتمهء سوره و منقطع آنست فكانه قال ( بلغ هذا المنزل و بشر به و انذر فانما يسرناه ) يعنى تبليغ كن بمردمان اين را كه بر تو منزل شده يا بشارت ده به آن و بيم كن پس جز اين نيست كه آسان گردانيده‌ايم آن را * ( بِلِسانِكَ ) * به زبان تو چه آن را انزال كرده‌ايم بلغت تو كه لغت عربى فصيحست تا آسان باشد بر تو تلفظ و معرفت آن و گويند با بمعنى على است يعنى آن را بر زبان تو سهل و آسان گردانيده‌ايم و صاحب كشاف گفته كه يا بر اصل خود است به جهت آنكه يسرنا متضمن معنى انزلنا است يعنى انزال اين كرديم بلغت تو * ( لِتُبَشِّرَ بِه ) * تا مژده دهى بان * ( الْمُتَّقِينَ ) * پرهيزكاران را كه از شرك و عصيان اجتناب كرده‌اند و بدايرهء اطاعت اسلام در آمده * ( وَتُنْذِرَ بِه ) * و بيم كنى به آن * ( قَوْماً لُدًّا ) * گروه ستيزه كنندگان سخت خصومت را كه به جهت فرط خصومت و لجاج شروع كنندگانند در هر لديدى يعنى هر شقى از مراء و جدال و آن جمع الد است مشتق از لدد و لدود بمعنى شدت خصومت مراد اهل مكه‌اند كه در نهايت عناد و خصومت و لجاج بودند و قوله * ( وَكَمْ أَهْلَكْنا قَبْلَهُمْ ) * تخويف ايشانست و تحسير رسول ( ص ) بر انذار ايشان يعنى بسا كه هلاك كرديم قبل از مكه * ( مِنْ قَرْنٍ ) * از اهل زمان يعنى در هر قرنى از قرون قومى از مشركان را هلاك كرديم * ( هَلْ تُحِسُّ ) * هيچ مييابى و مىبينى * ( مِنْهُمْ ) * از آن هلاك شدگان * ( مِنْ أَحَدٍ ) * يكى را * ( أَوْ تَسْمَعُ لَهُمْ رِكْزاً ) * يا ميشنوى مر ايشان را آواز پوشيده ركز صوت خفى است و اصل آن مطلق خفا است و منه ركز الرمح اذا غيب طرفه فى الارض و الركاز المال المدفون خلاصهء معنى آنست كه چون عذاب بايشان فرود آمد همه مستاصل شدند نه از ايشان شخصى باقى مانده كه كسى او را به بيند و نه آوازى كه كسى بشنود بلكه موكل قهر الهى با هيچكدام در نساخته و همه را بدست فنا در دام خمول و نسيان انداخته ( كان لم يخلقوا و لم يكونوا ) با آنكه ايشان\r\n","description":"","footnote":"","page_name":" 444 ","page_number":444},
  {"content":"\r\nبمال و منال و عدد و خدم و حشم از اهل مكه بمراتب در بيش بودند و خصومت ايشان بيش بود و چون حال ايشان به اين طريق بود پس مال ايشان نيز چنان خواهد بود و همچنين اعداى اهل البيت و ائمهء هدى عليهم السلام كه با وجود استيلاء و شوكت و حشمت و كثرت خدم و حشم و اموال و عدد و عدد اثرى و رسمى نماند تا بحيثيتى كه قبور همهء ايشان مندرس شد و اصلا علامتى از علامات ايشان بر صفحهء روزگار باقى نماند وَسَيَعْلَمُ الَّذِينَ ظَلَمُوا أَيَّ مُنْقَلَبٍ يَنْقَلِبُونَ\r\n\r\nسورة طه عليه السلام\r\nمكيست و عدد آيات آن صد و چهل است بعدد شامى و صد و سى و پنج نزد كوفى و صد و سى و چهار حجازى و صد و سى و دو بصرى اختلاف در بيست و يك آيتست طه و ما غشيهم و رايتهم ضلوا سه آيةاند نزد كوفى نُسَبِّحَكَ كَثِيراً وَنَذْكُرَكَ كَثِيراً هر دو غير بصرىاند تحية منى حجازى و شاميست فتونا بصرى و شامى لنفسى كوفيست و شامى وَلا تَحْزَنَ و أَهْلِ مَدْيَنَ و مَعَنا بَنِي إِسْرائِيلَ وَلَقَدْ أَوْحَيْنا إِلى مُوسى چهار آيه اند نزد شامى غضبان اسفا و إله موسى هر دو مكىاند و مدنى الاول وَعْداً حَسَناً أَلَّا يَرْجِعُ إِلَيْهِمْ قَوْلًا هر دو مدنى الاخيرند أَلْقَى السَّامِرِيُّ غير مدنى الاخير فنسى عراقى و شاميست و مدنى الاخير صفصفا عراقيست و شاميست منى هدى زهرة الحياة الدنيا غير كوفى ابى بن كعب از سيد عالم ( ص ) روايت كرده كه هر كه اينسوره بخواند حق سبحانه ثواب مهاجر و انصار را در قيامت به او عطا فرمايد و ابو هريرة از آن حضرت ( ص ) روايت كرده كه\r\nان اللَّه قرء طه و ياسين قبل ان يخلق آدم بالفى عام فلما سمعت الملائكه القران قالوا طوبى لامة ينزل هذا عليها و طوبى لاجواف تحمل هذا و طوبى لالسن تكلم بهذا\r\nيعنى بتحقيق كه حق سبحانه سورهء طه و ياسين را قرائت فرموده پيش از خلق آدم بد و هزار سال چون ملائكه قرآن را از او سبحانه استماع كردند گفتند خوشا حال امتى كه اين هر دو سورة بر ايشان نازل شود و خوشا جوفهايى كه حامل آن باشند و خوشا زبانهايى كه به آن تكلم نمايند و حسن نيز از پيغمبر ( ص ) روايت كرده كه آن حضرت فرمود\r\nلا يقرأ اهل الجنة من القران الا طه و ياسين\r\nهيچكس از اهل بهشت تلاوت قرآن نكند مگر سورهء طه و ياسين را و اسحاق بن عمار از ابى عبد اللَّه روايت كرده كه آن حضرت فرمود\r\nلا تدعوا قراءة القرآن طه فان اللَّه يحبها و يحب من قراها و من ادمن قراءتها اعطاه يوم القيمة كتابه بيمينه و لم يحاسبه بما عمل فى الاسلام و اعطى من الاجر حتى يرضى\r\nترك مكنيد قرائت طه را بدرستى كه حق سبحانه دوست ميدارد اين سوره را و هر كه قرائت كند او را و بر آن مداومت نمايد\r\n","description":"","footnote":"","page_name":" 445 ","page_number":445},
  {"content":"\r\nحق سبحانه او را عطا كند در روز قيامت كتاب او را بدست راست او و آنچه در حين اسلام از او صادر شده باشد محاسبه نكند و چندان ثواب به او كرامت فرمايد كه او به آن خوشنود گردد و بدانكه چون حق سبحانه و تعالى ختم سورهء مريم كرد بذكر انزال قرآن به جهت تبشير مؤمنان و انذار كافران افتتاح اينسوره كرد به اين كه قرآن بسعادت منزل گشته نه بشقاوت و فرمود كه\r\n* ( بِسْمِ اللَّه الرَّحْمنِ الرَّحِيمِ طه ) * در هيچ يك از حروف مقطعه كه مبادى سورند اينمقدار اختلاف نيست كه در طه از ابن عباس و سعيد بن جبير و حسن و مجاهد و كلبى مرويست كه اين لفظ از حروف مقطعه نيست بلكه معنى آنست كه يا رجل بلغت عك و حبشه و نبطيه و سريانية و محتملست كه اصل آن يا هذا بوده باشد كه قلب يا كرده باشد به طا و اقتصار كرده باشند بر حرف اول هذا و كسانى كه قائل اينند استشهاد كرده‌اند بدين قول كه\r\n\r\n( ان السفاهة طاها فى خلايقكم\r\nلا قدس اللَّه اخلاق الملاعين )\r\n\r\nو بقول ابن نويرة كه\r\n\r\n( هتفت بطه فى القتال فلم تجب\r\nفخفت لعمرى ان يكون مواليا )\r\n\r\nو اين استشهاد خالى نيست از ضعفى به جهت آنكه محتملست كه طه در اين دو بيت مقسم به باشد كقوله حم لا ينصرون و بنا بر صحت آن مراد حضرت رسالتست ( ص ) و كسانى كه اين را حروف مقطعه ميدانند گويند كه اسم سوره است يا اسم قرآن يا اسمى از اسماء الهى و يا مفتاح اسم طاهر و هادى و جمعى بر آنند كه اسمى است از اسماى حضرت رسالت پناهى ( ص ) چنان كه مزمل و مدثر پس منادى باشند حرف ندا از او محذوف و يا اشارتست به دو اسم آن حضرت كه طالب است و هادى يعنى طالب شفاعت و هادى شريعت يا طاهر از ذنوب و عيوب و هادى بمعرفت علام الغيوب و يا مراد طهارت دل او است و هدايت او بقرب حق و يا طامع شفاعت امت و هادى خلق بملت شريعت و در حقايق سلمى آورده كه طه اشارتست به آنكه طى كرده شد نقوش اكوان از صفحهء سر محمدى ( ص ) و ها رمزيست از آنكه هدايت يافت بقرب مكون سرمدى و در تبيان گويد كه طه قسمست به طول و هدايت الهى يا بطينت پاك و همت عالى حضرت رسالت پناهى ( ص ) و محمد بن كعب نيز گفته كه طا قسمت به طول الهى و ها سوگند بهدايت پادشاهى و در تفسير عسكرى و تيسير و غيره مذكور است كه از امام جعفر صادق ( ع ) مرويست كه طه سوگند است به طهارت اهل بيت رسول ( ع ) لقوله تعالى وَيُطَهِّرَكُمْ تَطْهِيراً و بروايت ديگر از آن حضرت معناه\r\nطوبى لمن هدى\r\nو گويند طه اشارتست بطوبى و هاويه فكانه اقسم بالجنة و النار و در زاد المسير آورده كه طا طيبه است يعنى مدينه و ها مكه كه بدين دو\r\n","description":"","footnote":"","page_name":" 446 ","page_number":446},
  {"content":"\r\nحرم محترم قسم ياد كرده يا طا طلب غازيانست و ها هرب كافران يا طرب اهل جنان و هوان اصحاب نيران و در بعضى ديگر از تفاسير آمده كه طا به حساب جمل نه است و ها پنج مجموع چهارده باشد و غالب آنست كه ماه را مرتبهء بدرية در شب چهاردهم حاصل مىشود پس در ضمن اين خطاب مندرج است كه اى ماه شب چهارده و منادى حضرت رسالت است ( ص ) و بدريت اشارتست بكمال مرتبة جامعيت آن حضرت كما لا يخفى على العرفاء و بعضى از علماء ( ما رضوان اللَّه عليهم ) گفته‌اند كه طه اشارتست به حضرت رسالت ( ص ) و فاطمهء زهرا و ائمهء معصومين ( ع ) كه چهارده معصومند و در نزد جمعى ديگر طاها در اصل طأها بوده است كه امر است از وطأ يطأ و ها كناية است از ارض كنايت غير مذكوره و همزه به جهت خفت به الف مبدل گشته يعنى اى محمد ( ص ) بنه قدمين خود را به زمين وقتى كه اداء صلوات ميكنى و بطاعت قيام نماى و بنا بر صحت قرائت حسن كه از طه است بفتح طا و سكون ها در اصل طأ بوده كه همزه را به ها قلب كرده جهت قرب مخرج يا همزه تطا را كه ماخوذ منه است بالف كرده‌اند و بعد از آن امر را از آن اخذ نموده و هاء سكت را به آن منضم ساخته و بنا بر اين قرائت نيز معنى آنست كه اى محمد ( ص ) بنه هر دو قدم خود را بر زمين و صورت اينحال بروايت وثيقه از حسن و مقاتل ابن حنان بدين وجه بوده كه در بدايت اسلام چون پيغمبر ( ص ) در شب بتهجد برخواستى بر يك قدم ايستادى تا تعب و رياضت او بيشتر شود و سبب زيادتى مثوبة و مزيد قرب او شود نزد حضرت عزت و بدين سبب پشت پاى مباركش ورم كرد حق سبحانه اين سوره را فرستاد و امر كرد به او كه طاها يعنى بسپر هر دو پاى خود را بر زمين و مرويست كه چون ابو جهل و نضر بن حارث و غيره عبادت حضرت رسول ( ص ) را مشاهده كردند و كثرة مجاهده و مشقت وى را بديدند گفتند شقى محمد بربه محمد بدبخت رنجور گشته بسبب پروردگار خود و به ترك دين ما خود را در رنج انداخته و طعنه ميزدند كه قرآن به محمد ( ص ) فرود نيامده مگر براى آنكه او را در رنج و تعب اندازد آيه آمد كه طه اى مردى كه هيچ كس چون تو قدم در ميدان مردى ننهاده * ( ما أَنْزَلْنا عَلَيْكَ الْقُرْآنَ ) * نفرستاديم ما بر تو قرآن را * ( لِتَشْقى ) * تا در رنج افتى و بسبب آن در شب خواب نكنى و بواسطهء قيام در نماز الم و ورم بپاى مباركت رسد و از قتاده روايتست كه آن حضرت در همه شب نماز گذاردى و ريسمانى بر سينهء خود بستى و سر آن را بر جايى بند كردى و بان در اويختى تا خواب بر او غلبه نكند و از عبادت باز نماند حق سبحانه فرمود كه اى محمد ( ص ) ما قرآن را بر تو ارسال نكرديم تا خود را در تعب و رنج اندازى و خواب را از خود باز دارى و از ابى عبد اللَّه ( ع ) نيز مرويست كه حضرت رسالت ( ص ) در نماز شب يك پاى را برداشتى جهت زيادتى تكليف و\r\n","description":"","footnote":"","page_name":" 447 ","page_number":447},
  {"content":"\r\nمشقت حضرت سبحانه اين آيه فرستاد و بار اين تعب را از او برداشت و از مغيرة بن شعبه روايتست كه چون رسول ( ص ) چندان بر پاى ايستاد كه هر دو پاى وى ورم كرد وى را گفتند يا رسول اللَّه نه خدا تو را آمرزنده است اينهمه رنج چرا بر خود قرار ميدهى و اين همه تعب چرا ميكشى فرمود كه\r\nأ فلا اكون للَّه عبدا شكورا\r\nخدا را بندهء شاكر نباشم حق سبحانه آيه مذكوره را انزال فرمود وى را بتخفيف مشقت امر كرد و ببايد دانست كه جملهء موصوله يا خبر طه است اگر آن را مبتدا دانند بر تاويل سوره يا قرآن و بنا بر اين قرآن در اين جمله واقع موقع عايد است و يا جواب قسم است اگر طه مقسم به باشد و يا منادى له است اگر طه ندا باشد و يا استيناف است اگر طه جمله فعليه باشد يا اسميه باشد باضمار مبتدا يا طايفه محكية از حروف و شقا شايع است در معنى تعب و منه ( اشقى من رايض المهر و سيد القوم اشقيهم ) و ميشايد كه عدول از تعب به شقا جهت اشعار باشد به آنكه حق سبحانه انزال قرآن فرموده بر پيغمبر خود تا سعيد شود و يا به جهت آنست كه تا رد قول ابو جهل و اتباع او باشد كه تكذيب وى ميكردند و انزال قرآن را سبب شقاوت وى ميدانستند چنان كه مذكور شد و نزد بعضى تعب حضرت جهت فرط تاسف او بود بر كفر قريش و عناد ايشان و متعظ نشدن بپند دادن او و تحسر او بر عدم ايمان ايشان كقوله فَلَعَلَّكَ باخِعٌ نَفْسَكَ يعنى ما انزال قرآن نكرديم بر تو تا تو در رنج و تعب افتى به جهت كثرت تاسف و اندوه خوردن تو بر شدت كفر و عناد قريش و تكذيب ايشان به قرآن و متعظ نشدن ايشان بپند دادن تو ايشان را * ( إِلَّا تَذْكِرَةً ) * ليكن فرستاديم آن را بر تو به جهت پند دادن تو * ( لِمَنْ يَخْشى ) * مر آن كسى را كه بترسد يعنى در دل او خشيت و رقت باشد تا بانذار آن متاثر گردد و صاحب انوار گفته كه انتصاب تذكرة بر استثناء منقطعست و جايز نيست كه بدل باشد از محل لتشقى به جهت اختلاف جنسين و نه اينكه مفعول له انزلنا باشد چه فعل واحد متعدى به دو علت نميشود و نزد بعضى اين مصدر است در موقع حال از كاف عليك يا از قرآن يا مفعول له است گاهى كه لتشقى متعلق باشد به محذوف كه آن صفت قرآنست اى ما انزلنا عليك القرآن المنزل لتتعب بتبليغه الا لتذكر من يخشى و صاحب كشاف گفته كه هر يك از لتشقى و تذكرة علت فعل مذكور اند الا آنست كه در اول واجبست كه با لام باشد زيرا كه آن براى فاعل فعل معلل نيست پس شريطهء انتصاب در او مفقود باشد و در دوم جايز است قطع لام از آن و نصب آن به جهت اجتماع شرايط كه آن فعل فاعل معلل است و مقارن آن در وجود و تخصيص خاشى به ذكر با آنكه تذكير عامست جهت انتقاع او است بدان و قوله * ( تَنْزِيلًا ) * منصوبست باضمار فعل آن يعنى فرو فرستاده شد قرآن فرو فرستادنى\r\n","description":"","footnote":"","page_name":" 448 ","page_number":448},
  {"content":"\r\n* ( مِمَّنْ خَلَقَ الأَرْضَ ) * از جانب آن كس كه بيافريد زمين را * ( وَالسَّماواتِ الْعُلى ) * و آسمانهاى بلند را و تواند بود كه تنزيلا منصوب باشد به يخشى اى انزله اللَّه تذكرة لمن يخشى تنزيل اللَّه عز و جل يا بر مدح يا بدل تذكرة اگر حال باشد و اگر مفعول له باشد جايز نيست كه بدل آن باشد زيرا كه شيء معلل نميشود بنفس و بنوع خود و قوله * ( مِمَّنْ خَلَقَ الأَرْضَ ) * الى قوله الأَسْماءُ الْحُسْنى تفخيمست از براى شان منزل چه بيان تعظيم منزل فرموده بذكر افعال و صفات او بر ترتيبى كه نزد عقلست زيرا كه ابتدا بخلق سماوات و ارض نموده كه اصول عالمند و تقديم ارض نموده به جهت آنكه آن اقربست بحس و اظهر از سماوات على و على جمع عليا است تانيث اعلى و بعد از آن اشاره فرموده بوجه احداث كاينات و تدبر امر آن به اينكه قصد عرش نموده و احكام و تقادير را از آن اجرا كرده و اسباب را ترتيب و مقادير را از آن انزال نموده به طريقى كه مقتضى حكمت و مشية او است فقال عز و جل * ( الرَّحْمنُ ) * و اين خبر مبتداى محذوفست اى هو الرحمن يا مرفوعست بر مدح يعنى آنكه خلق زمين و آسمان كرده خداوند بسيار بخشايش است و قوله * ( عَلَى الْعَرْشِ اسْتَوى ) * خبر بعد از خبر است يعنى خالق سماوات و ارض رحمن است و بر عرش مستولى شده يا خبر مبتداى محذوفست اى هو الى العرش استوى و تواند بود كه الرحمن مبتدا باشد و خبر آن استوى و الف و لام اشاره به ممن خلق يعنى آن خداوند بسيار بخشايش كه ايجاد آسمان و زمين كرده\r\nبر عرش مستولى است يعنى عرش با اين همه عظمت مخلوق او است و در تحت امر او اضافه استيلا بعرش با آنكه او سبحانه بر همه موجودات مستولى است جهت آنست كه عرش اعظم مخلوقانست و هر گاه او بر آن مستولى باشد پس بر غير آن بطريق اولى خواهد بود و در تاويلات ماتريدى مذكور است كه عرش بمعنى ملك است يعنى حق سبحانه بر ملك خود مستولى و غالبست و جريان حكم او نسبت بهمهء آن مساوى و صاحب كشاف نيز آورده كه چون عرش سرير ملكست و استوا بر آن مرادف ملك پس بجهة اين آن را كنايه داشته‌اند از ملك ( فقالوا استوى فلان على العرش يريدون به الملك و ان لم يقعد على السرير البته قالوه ايضا ) به جهت مبالغه شهرت استوى على العرش در اين معنى و مساوات آن بملك آن را بر ملك اختيار كرده‌اند و اگر چه ملك اشرح و ابسط است و دلالت او بيشتر بر صورت امر و مانند اينست يد فلان مبسوطة و يد فلان مغلولة بمعنى انه جواد و بخيل و منه قوله تعالى وَقالَتِ الْيَهُودُ يَدُ اللَّه مَغْلُولَةٌ اى هو بخيل بل يداه مبسوطتان اى هو جواد من غير تصوير يد و لا غل و لا بسط پس اينجا مراد باستوى على العرش ملك است بدون تصور استوى و عرش و اين كه جمعى تفسير آن به نعمت كرده‌اند و برخى تنزيل آن بر تشبيه بعيدند از ذوق علم بيان و راجل از مذاق عربية و در فتوحات آورده كه بعضى از علما در اين آيه بر عرش وقف كرده‌اند و بعد از آن گفته‌اند استوى له ما فى السماوات\r\n","description":"","footnote":"","page_name":" 449 ","page_number":449},
  {"content":"\r\nاى ثبت له و عرفا گفته‌اند كه استواى خداوند بر عرش كه در قرآنست ايمان به آن آوردن و تصديق به آن نمودن واجبست بر بندگان و تاويل آن جستن از باب طغيان بلكه اعتقاد ميبايد كرد به اينكه او سبحانه محتاج مكان نيست و او بردارنده و نگاه دارندهء عرش است نه عرش بردارنده او * ( لَه ما فِي السَّماواتِ ) * مر او راست آنچه در آسمانها است از مبدعات علويه * ( وَما فِي الأَرْضِ ) * و آنچه در زمينها است از مخترعات سفليه * ( وَما بَيْنَهُما ) * و آنچه در ميان هر دو است از اصناف ملائكه و طبقات نارى و هوايى و غير آن * ( وَما تَحْتَ الثَّرى ) * و آنچه در زير طبقهء ترابيست ثرى در لغة خاك نمناكست و در عرف شرع مخصوصست بطبقهء زير از طبقات ارض و آن موضعيست كه صخرهء صما بر بالاى آنست و نزد سدى ثرى صخره ايست كه در زيرتر زمين هفتم است و در تيسير و غير آن از تفاسير بروايت وهب بن منبه مذكور است كه هفت زمين بر دوش فرشته ايست و قدمين او بر صخره ايست و صخره بر شاخ گاوى از فردوس و قوايم گاو بر پشت ماهى از حوض كوثر و ثبوت ماهى بر بحر و بحر بر جهنم بر متن ريح و ريح بحجابى از ظلمت و حجاب بر ثرى و علم اهل آسمان و زمين تا ثرى بيش نرسد * ( وَما تَحْتَ الثَّرى ) * جز خدا نداند و از ابن عباس مرويست كه زمين بر پشت ماهى است و ماهى بر روى آب و هر دو طرف ماهى كه سر و دنبال وى است در زير عرش بهم رسيده و شكم ماهى در زير دريا بر سنگى سبز كه سبزى آسمان از آنست و آن سنگ بر گاوى است و پايهاى گاو بر ثرى و زير ثرى كس نداند كه چيست به غير از حقتعالى و آن گاو دهن باز كرده و در وقت قيام قيامت چون همهء درياها يكى شوند همه آب آن در شكم آن گاو رود و درياها خشك گردند حاصل معنى آنكه حق سبحانه مالك جميع مكنونات است و مدبر همه ممكنات پس آيات مذكوره دالاند بر كمال قدرت و ارادهء او سبحانه و چون قدرت تابع اراده است و اراده غير منفك از علم از اين جهت معقب ساخت آيات مذكوره را باحاطهء علم او بجليات امور و خفيات آن على الوجه السماوات و فرمود كه * ( وَإِنْ تَجْهَرْ بِالْقَوْلِ ) * و اگر آشكار كنى سخن را و به آن رفع صوت نمايى * ( فَإِنَّه ) * پس بدرستى كه او * ( يَعْلَمُ السِّرَّ ) * ميداند پوشيده را * ( وَأَخْفى ) * و آنچه پوشيده تر است از آن پوشيده يعنى مبالغه مكن در رفع صوت بذكر و دعا زيرا كه اگر چه بجهر او را نخوانى كه او ميداند سر او پوشيده تر آن را\r\nپس البته عالم خواهيد بود به او از تو اگر چه بلند نباشد و گويند تقدير كلام اينست كه و ان تجهر بالقول او لا تجهر فانه يعلم السر و اخفى علما را در فرق ميان سر و اخفى اقوال بسيار است نزد بعضى سر آنست كه بنده مىكند و ميپوشد و اخفى آنكه نميداند كه ديگر چه خواهد كرد و بروايت ابن عباس سر آنست كه با كسى گويند به پنهانى و اخفى آنكه در دل خود نهان دارند و از سعيد بن جبير و قتاده روايتست كه سر در موجوداتست و اخفى در معدومات يعنى خداى عالمست بجميع\r\n","description":"","footnote":"","page_name":" 450 ","page_number":450},
  {"content":"\r\nموجودات و معدومات و گويند سر آنست كه احداث كنى در نفس و اخفى آنكه خواهى كه احداث آن نمايى در ثانى الحال و نزد مجاهد سر آنست كه مستور سازند از مردمان و اخفى وسوسهء صدور و زيد بن اسلم گفته كه معنى آيه آنست كه حق سبحانه ميداند اسرار خلايق را و ميداند سر ذات خود را و مرويست از امام محمد باقر و امام جعفر صادق صلوات اللَّه عليهما كه\r\nالسر ما احفية فى نفسك و اخفى ما خطر ببالك\r\nسر آنست كه اخفاى آن كنى در نفس خود و اخفى آنچه در خواطر تو خطور كند خلاصهء معنى آنست كه اگر آشكارا سازى ذكر خدا را و خواندن او را پس بدانكه او بىنياز است از جهر تو چه او ميداند سر را و آنچه اخفى از آنست و در اين آيه تنبيه است بر آنكه مشروعية ذكر و دعا و جهر آن نه به جهت اعلام بنده است او سبحانه را بما فى الضمير بلكه به جهت تصوير نفس است بذكر و رسوخ ان در آن و منع نفس از اشتغال به غير او سبحانه و هضم آن بتضرع و تخشع و چون به اين آيات ظاهر شد كه او سبحانه مستجمع صفات الوهيت است از اين جهت بعد از اين تبيين تفرد خود مينمايد به آن صفات و توحد او بمقتضاى آن و ميگويد * ( اللَّه ) * خداى به حق * ( لا إِله إِلَّا هُوَ ) * نيست معبودى سزاوار پرستش مگر او چه هيچكس مستحق آن نيست كه اين نام بر آن اجرا توان كرد مكر او * ( لَه الأَسْماءُ الْحُسْنى ) * مر او راست نامهاى نيكوتر يا صفتهاى پسنديده تر و ببايد دانست كه جملهء موصوله كه ممن خلق است تا به اينجا از براى تعظيم منزلست كه مستلزم تكريم منزلست چنان كه دانسته شد و من ممن خلق صلهء تنزيل است يا صفت آن و انتقال از تكلم بغيبت جهت تفنن كلام است و يا بجهة آنكه تسرد و تتابع اين صفات يا بلفظ غيبت اليق است و ديگر آنكه او سبحانه او لا تفخيم منزل نمود باسناد آن به انزلنا كه ضمير واحد است به صورت جمع و ثانيا نسبت داد آن را به كسى كه مختص است بصفات عظمة و تمجيد تا فخامت آن از هر دو طريق مضاعف گردد پس معلوم شد كه وجه تفخيم منزل اسناد انزال آنست بضمير واحد عظيم الشان كه صيغه جمع متكلم است و نسبت آن به كسى كه مختص است بصفات جلال و اكرام و تنبيه بر آنكه آن منزل واجبست تصديق به آن كردن و انقياد آن نمودن از حيثيت آنكه ان از كلام كسيست كه متصف است به اين صفات جلال و ميتواند بود انزلنا حكايت كلام جبرئيل باشد و فرشتگان كه به او نازل شده باشند و بدانكه حسنى تانيث احسن است وصف اسما بان به جهت آنست كه در حكم مونث است كقولك الجماعة الحسنى و نظير اينست مآرب اخرى و حدائق ذات بهجة و غير ذلك و فضل اسماى او سبحانه بر ساير اسما در حسن به جهت دلالت آنست بر معانى كه اشرف و افضل معانيند چه آنها مبتنىاند بر تعظيم و تمجيد و تقديس و ربوبيت و افعالى كه در نهايت حسن اند عبد اللَّه بن سلام بن صالح هروى از على بن موسى الرضا صلوات اللَّه عليه روايت كرده كه آن حضرت\r\n","description":"","footnote":"","page_name":" 451 ","page_number":451},
  {"content":"\r\nفرمود كه اباى كرام من از امير المؤمنين صلوات اللَّه عليه نقل كرده‌اند و آن حضرت از حضرت رسالت پناهى صلَّى اللَّه عليه و آله كه\r\nان للَّه تسعة و تسعين اسما من احصيها دخل الجنة\r\nبدرستى كه مر حق سبحانه را نود و نه نام است هر كه آن را بشمرد در بهشت داخل شود و صدوق نيز باسناد خود از سليمان بن مهران روايت كرده كه امام جعفر صادق از پدر خود محمد بن على و او از پدر خود على بن الحسين و او از پدر خود حسين بن على و او از پدر بزرگوار خود على بن ابى طالب صلوات اللَّه عليهم روايت فرموده كه حضرت رسالت پناهى صلَّى اللَّه عليه و آله فرمود كه\r\nان اللَّه تبارك و تعالى تسعة و تسعين اسما مائة الا واحد من احصيها دخل الجنة و هى اللَّه الواحد الاحد الصمد الاول الآخر السميع البصير القدير القاهر العلى الاعلى الباقى البديع البارئ الاكرم الظاهر الباطن الحى الحكيم العليم الحفيظ الحق الحسيب الحميد الخفى الرب الرحمن الرحيم البارئ الرازق الرقيب الرؤف الرائى السلم المؤمن المهيمن العزيز الجبار المتكبر السيد السبوح الشهيد الصادق الصانع الطاهر العدل العفو الغفور الغنى الغياث الفاطر الفرد الفتاح الفالق القديم الملك القدوس القوى القريب القيوم القابض الباسط القاضى الحاجات المجيد الولى المنان المحيط المبين المقيت المصور الكريم الكبير الكافى الكاشف الضر الوتر النور الوهاب الناصر الواسع الودود الهادى الوفى الوكيل الوارث البر الباعث التواب الجليل الجواد الخبير الخالق خير الناصرين الديان الشكور العظيم اللطيف الشافى\r\nو زجاج گفته كه حديث مذكور به اين معنى راجعست كه هر كه خداى را بوحدانيت بشناسد و به آن تصديق نمايد و اسماى مذكوره را به قصد تعظيم و اجلال او بر زبان براند در بهشت داخل شود و مصدق اينست حديث مشهور\r\nمن قال لا إله الا اللَّه مخلصا دخل الجنة\r\nو از امام رضا عليه و على آبائه الصلاة و السلم نيز مرويست كه\r\nقال اللَّه تبارك و تعالى لا إله الا اللَّه حصنى و من دخل حصنى امن من عذابى\r\nو شبههء نيست كه اين مشروطست بولاية امير المؤمنين و ائمهء طاهرين صلوات اللَّه عليهم اجمعين و تبرى از دشمنان ايشان و حديث متواتر\r\nحب على حسنة لا يضر معها سيئة و بغضه سيئة لا تنفع معها حسنة\r\nمؤيد اينست و نيز روايتست كه چون امام رضا صلوات اللَّه عليه اينحديث قدسى را نقل فرمودند يكى از اهل مجلس برخواست و گفت پس بنا بر اين هر كه در عمر يك بار قائل اينكلمه شود از عذاب خدا ايمن گردد فرمودند كه\r\nبشرطها و شروطها و انا من شروطها\r\nيعنى مشروط است به شرطى چند و محبت من از جمله شرطهاى آنست و سه بار تكرار فرمود و بدانكه حق سبحانه بعد از بيان انزال قرآن و ذكر صفات كماليه منزل جهت تكريم و تعظيم آن نبوت پيغمبر خود را صلَّى اللَّه عليه و آله تفقيه نموده بقصهء موسى ( ع ) تا در تحمل اعباى نبوت و تكاليف رسالت و صبر بر مقاسات شدايد و انواع مصيبت كه مثمر فوز و منتج مقام محمود است نزد حضرف عرت متاسى به او شود و فرمود * ( وَهَلْ أَتاكَ حَدِيثُ مُوسى ) * و آيا آمد است به تو خبر موسى بن عمران اين اخبار است بر وجه تحقيق زيرا كه قبل از\r\n","description":"","footnote":"","page_name":" 452 ","page_number":452},
  {"content":"\r\nاين حديث موسى به پيغمبر ( ص ) نرسيده بود تا او را تنبيه نمايد و اين از قبيل آنست كه شخصى غير خود را اخبار نمايد بر وجه تحقيق و گويد هل سمعت بخبر فلان پس استفهام از براى تقرير كلام است يعنى بتحقيق كه آمد به تو حديث موسى و آن اينست\r\n* ( إِذْ رَأى ناراً ) * چون ديد موسى آتش را ظرف متعلق بحديث است زيرا كه بمعنى حدث است يا متعلق به مضمر اى راى نارا كان كيت كيت يا آنكه مفعول اذكر است از ابن عباس مرويست كه موسى مردى غيور بود چون بعد از قضاى اجل از شعيب ( ع ) دستورى طلبيد كه بمصر رود و مادر و برادر خود را ببيند شعيب او را اجازت داده و اهل او را با جمعى رفقا روان كرد وى صفورا را كه دختر شعيب بود و حليلهء او بر درازگوش سوار كرد و اثاث خانه را نيز بر آن محمول ساخت و پيش پيش قافله مىرفت تا نظر اهل قافله بر او نيفتد اتفاقا در شب جمعهء كه هوا سرد بود و مظلم و برف ميباريد راه گم كردند و ماشيه متفرق شدند چون نزديك وادى ايمن رسيدند صفورا را درد وضع حمل پيديد آمده به آتش محتاج شد موسى چندان كه سعى فرمود از سنگ و آهن آتش بيرون نيامد موسى ( ع ) در غضب شده آتش زنه را از دست بينداخت آن سنگ و آهن بآواز آمده كه اى موسى ما مأمور خداونديم و بما حكم شده كه امشب آتش ندهيم و هر آتشى را كه در عالم است امشب فرو نشانده‌اند موسى در اين امر متحير فرو ماند كه ناگاه از دور آتشى ديد * ( فَقالَ ) * پس گفت * ( لأَهْلِه امْكُثُوا ) * مر اهل و عيال خود را كه درنگ كنيد در همين موضع كه * ( إِنِّي آنَسْتُ ) * بدرستى كه من ديدم برأى العين * ( ناراً ) * آتشى را گويند ايناس و جدان شيء است كه به آن انس گيرند يعنى ديدم آتشى را كه مانوس و مرغوب منست و در انوار گفته كه ايناس ابصاريست بين كه شبههء در آن نباشد و منه ( انسان العين لانه يتبين به الشيء و الانس لظهورهم كما قيل الجن لاستتارهم ) و چون مكث بمعنى سكونست بدون دوام و اقامت بمعنى سكون با دوام از اينجهت اول را بر ثانى اختيار كرد و فرمود كه امكثوا انى انست نارا * ( لَعَلِّي آتِيكُمْ ) * شايد كه من بياورم براى شما * ( مِنْها ) * از آن آتش * ( بِقَبَسٍ ) * شعلهء در سر چوب يانى يا فتيله يا جمرهء خورد بياورم * ( أَوْ أَجِدُ ) * يا شايد بيابم * ( عَلَى النَّارِ ) * بر سر آن آتش * ( هُدىً ) * راه نمايى كه ما را بشارع رساند سدى گفته كه اين را به جهت آن گفت كه غالب آنست كه هر جا آتشى افروخته باشد كسى نزد آن خواهد بود و نزد مجاهد و قتاده معنى آيه آنست كه بيابم بر سر آن آتش كسى را كه راه نمايد مرا بابواب دين چه افكار ابرار مصروفست به آن و در جميع احوال مغمور بهمهء امور دينيه كه هيچ شاغلى آن را از ايشان باز نميدارد و هدى مصدر است بر حذف مضاف اى اجد على النار\r\n","description":"","footnote":"","page_name":" 453 ","page_number":453},
  {"content":"\r\nذو هدى يعنى بيابم آن جماعتى را كه خداوند هدايت باشند يا آنكه كلام بر ظاهر خود باشد چه و جدان هداة مستلزم و جدان هدى است و چون حصول قبس و هدايت هر دو مترقب وى بودند از اينجهت آن هر دو را بر طريق رجا ذكر فرمود بخلاف ايناس كه آن محقق بود نزد او و لهذا آن را به كلمه ان كه مفيد تحقيق است مقيد ساخت تا اهل او را تسلى حاصل شود و معنى استعلا در على اشراف اهل نار است بر آن يا استعلاى ايشان بر مكانى كه قرب بنار است هم چنان كه سيبويه گفته در معنى ( مررت بزيد انه لصوق به مكان يقرب منه ) القصه موسى بعد از مشاهدهء آتش كسان خود را بگذاشت و تنها بجانب آن آتش روان شد * ( فَلَمَّا أَتاها ) * پس آن هنگام كه بيامد به آن آتش آتشى سفيد افروخته ديد كه سر تا پاى درختى سبز كه عناب يا عوسج بود فرا گرفته و در حوالى آتش هيچكس نه متحير شده از روشنى آتش و سبزى درخت متعجب بود كه ناگاه * ( نُودِيَ يا مُوسى ) * ندا كرده شد كه اى موسى * ( إِنِّي أَنَا رَبُّكَ ) * بدرستى كه من منم پروردگار تو و تكرار ضمير براى توكيد و تحقيق است و ازالهء شبهه يعنى شك مكن و متيقن شو به آنكه من آفريدگار توام به حق ذكر ان مكسوره بدون مفتوحه به جهت اضمار قولست يا اجراى نداء در مجراى قول آورده‌اند كه چون بموسى ندا رسيد كه يا موسى وى با خود گفت\r\nمن المتكلم\r\nآيا سخن گوينده چه كس است آواز آمد كه\r\nانى انا ربك\r\nشيطان بوسوسهء وى درآمد كه شايد اينكلام ابليس باشد موسى گفت من ميدانم كه اينكلام خداست چه آن را از جميع جهات و بجميع اعضا ميشنوم مرويست كه چون موسى نزديك شجرة رسيد درختى سبز ديد كه از اسفل تا اعلى آتشى سفيد بر افروخته و آواز ملائكه را شنيد كه زبان به تسبيح و تهليل گشوده بودند و نورى عظيم از آنجا تا به آسمان تاق بسته نه سبزى درخت آتش را مصطفى ميساخت و نه آتش سبزى درخت را ميسوخت بترسيد و بيهوش شد پس حق سبحانه القاى سكينه كرد بر او و دل او را قوى گردانيد و به او خطاب كرد و در خبر آمده كه موسى هر گاه كه نزديك درخت مىآمد يا دور ميشد آن صورت مختلف نميشد و بر يك طريق بود دانست كه آن كلام خداست و از محمد بن اسحاق روايتست كه هر گاه موسى نزديك آتش آمدى آتش به طرف ديگر ميرفت و چون اينحال را مكرر مشاهده كرد ترسى در دل او نشست خواست كه از آن بگريزد آتش نزديك وى آمد و از آنجا بنداى موسى انى انا اللَّه سرافراز گشت و از وهب منقولست كه چون موسى از درخت شنيد كه يا موسى وى بلبيك جواب داد و ندانست كه داعى كيست گفت\r\nانى اسمع صوتك و لا ارى مكانك فاين انت\r\nآواز تو را ميشنوم و مكان تو را نمىبينم آيا تو كجايى ندا آمد كه\r\nانا فوقك و معك و امامك و خلفك فاقرب اليك من نفسك\r\nمن زبر توام و در پيش توام و در پس توام و نزديكترم به تو از نفس تو موسى بدانست كه اين\r\n","description":"","footnote":"","page_name":" 454 ","page_number":454},
  {"content":"\r\nكلام حقتعالى است پس بالكليه توجه نمود كه بعد از اين به جهت خطاب مخاطب شود ندا آمد كه انى انا ربك بتحقيق و يقين كه من پروردگار توام * ( فَاخْلَعْ ) * پس دور كن و بيفكن از پاى خود * ( نَعْلَيْكَ ) * نعلين خود را از كعب و عكرمه مرويست كه آن نعلين از جلد حمار ميت بود از اين جهت بخلع آن مامور شد و اين قوليست بعيد و از سيرت پيغمبران بغايت دور و صحيح آنست كه آن از جلد بقر مذبوح بود و ظاهر و اينكه حق سبحانه بخلع آن امر فرمود به جهت آن بود تا قدم موسى ( ع ) ارض مقدسه را مس كند و بركت آن بپاى وى رسد و اين قول حسن و مجاهد و سعيد بن جبير و ابن جريحست و محققان گفته‌اند كه اين تعليم طريق تواضع و ادبست كه بر بساط ملوك با نعلين نتوان رفت و لهذا طايفهء از سلف چون بشر حافى قدس سره و غير پاى برهنه سير ميفرمودند و نيز به جهت اينست كه سنت است كه پاى برهنه طوف كعبه كنند و همچنين چون ببقاع شريفه نزديك شوند مانند ضرايح مقدسهء ائمه هدى ( ص ) پاى را برهنه كنند و از ابى مسلم مرويست كه موسى ( ع ) نعلين را پوشيده بود تا از لوث انجاس و خوف اذيت حشرات ايمن باشد و حقتعالى بخلع آن امر فرمود و او را از آنچه ميترسيد ايمن گردانيد و به طهارت آن موضع او را اعلام نمود و فرمود كه * ( إِنَّكَ ) * بدرستى كه تو * ( بِالْوادِ الْمُقَدَّسِ طُوىً ) * بوادى پاكيزهء كه طوى نام او است يعنى قدم در وادى پاك و پاكيزهء نهادهء و بروايت ابن عباس مقدس بمعنى مباركست يعنى بركت كرده شدهء در وسعت رزق و خصب مرويست كه چون موسى اين خطاب شنيد نعلين از پاى خود بيرون كرده آن را در پس وادى به چند گز دور انداخت اهل اشارت گفته‌اند كه مراد آنست كه فكر دنيا و آخرت را از دل خود بيرون كن يعنى در عالم تجريد و تفريد قدم به دو كون نه و گويند كه معنى آنست كه دل خود را از فكر اهل و ولد فارغ كن و بدانكه طوى عطف بيان واديست و تنوين او كه دال بر انصرافست هم چنان كه قرائت عاصمست به جهت تاويل آن است به مكان و كسانى كه آن را غير متصرف ميدانند آن را مؤول ميكنند ببقعه و گويند طوى چون ثنى است مشتق از طى يعنى دو بار ندا كرده شده يا پاكيزه كرده شده مرت بعد اخرى پس تقدير اينست كه ( نودى ندائين او قدس مرتين ) و قول اول كه علم آن واديست از ابن عباس و مجاهد و جبائى منقولست و ثانى از حسن و ذكر اين آيه كه منطويست بر احترام آن بقعه براى تعليل امر مذكور است و چون موسى ( ع ) خلع نعلين نمود و هر دو قدم خود را براى آن وادى مستقر ساخت باز به او ندا آمد كه * ( وَأَنَا اخْتَرْتُكَ ) * و من بر گزيدم تو را اى موسى براى نبوت * ( فَاسْتَمِعْ ) * پس گوش فرا دار * ( لِما يُوحى ) * مر آن چيزى را كه وحى كرده\r\n","description":"","footnote":"","page_name":" 455 ","page_number":455},
  {"content":"\r\nمىشود به تو و ميتواند بود كه ما مصدريه باشد يعنى استماع نما براى وحى كردن به تو و مىتواند بود كه لام متعلق بفعل اول باشد يعنى تو را برگزيدم براى آنچه وحى كرده مىشود به تو و آن اين است كه * ( إِنَّنِي أَنَا اللَّه ) * بدرستى كه منم خداى به حق * ( لا إِله إِلَّا أَنَا ) * نيست خدايى بجز از من * ( فَاعْبُدْنِي ) * پس مرا پرستش كن اين دال است بر آنكه وحى مقصور بوده بر تقرير توحيد كه منتهى علم است و امر بعبادت كه كمال عملست * ( وَأَقِمِ الصَّلاةَ ) * و بپاى دار نماز را * ( لِذِكْرِي ) * براى ياد كردن من يعنى به جهت آنكه مرا ياد كنى چه ذكر من آنست كه مرا پرستند و نماز براى من گذارند و مجاهد گفته كه معنى آنست كه اقامت نماز كن تا ياد كنى مرا در آنچه صلاة مشتملست بر اذكار كه آن ذكر ركوع و سجود است و غير ان پس تخصيص صلاة بذكر و افراد آن بامر به جهت علتى است كه اقامت نماز به آن متعلق است و آن تذكر معبود است و شغل قلب و لسان بذكر او و يا به جهت محض ياد كردن من و خلوص آن و عدم شوب ان بذكر غير من و به قصد\r\nريا و سمعه و يا به جهت آنكه تا ذاكر من باشى نه ناسى هم چنان كه فعل مخلصان درگاه است كه هيچ چيز ايشان را از ياد او باز نميدارند كما قال لا تُلْهِيهِمْ تِجارَةٌ وَلا بَيْعٌ عَنْ ذِكْرِ اللَّه و يا از جهت اوقات ذكر من كه مواقيت صلاة است كقوله إِنَّ الصَّلاةَ كانَتْ عَلَى الْمُؤْمِنِينَ كِتاباً مَوْقُوتاً پس بنا بر اين لام از براى توقيت باشد كقوله تعالى فَطَلِّقُوهُنَّ لِعِدَّتِهِنَّ و قوله يا لَيْتَنِي قَدَّمْتُ لِحَياتِي و قولك جئتك لوقت كذا و كان ذلك لست ليال خلون و بعضى ديگر از مفسران تاويل ذكر نموده‌اند بذكر صلاة بعد از نسيان آن و بيان اين قول حديث حضرت رسالت است ( ص )\r\nمن نام عن صلاة او نسيها فليصلها اذا ذكرها\r\nهر كه بسبب خواب يا نسيان نماز از او فوت شود پس بايد كه آن را بگذارد در هر وقت كه او را ياد آيد و كسانى كه آيه به اين وجه تفسير نميكنند ميگويند كه اينقول خالى از ضعفى نيست زيرا كه اگر مراد اين ميبود حق عبادت آن بود كه لذكرها باشد هم چنان كه در حديث است و نه لذكرى جواب از اين به دو وجه است يكى آنكه ذكر صلاة مستلزم ذكر خداست پس لذكرى در موضع خود باشد و دوم آنكه در كلام مضاف محذوفست اى لذكر صلوتى و نيز انس از رسول ( ص ) روايت كرده كه\r\nمن نسى صلاة أو فائت عنها فليصلها اذا ذكرها ان اللَّه تعالى يقول * ( وَأَقِمِ الصَّلاةَ لِذِكْرِي ) *\r\nو از ابى جعفر ( ع ) نيز مرويست كه معناه\r\nاقم الصلاة متى ذكرت ان عليك صلاة كنت فى وقتها ام لم تكن\r\nو اكثر مفسرين بر اين قول اخيرند و نزد بعضى اضافه ذكر به ياء متكلم اضافهء مصدر است بفاعل اى لانى ذكرتها فى الكتب و امرت بها او لان اذكرك بالمدح و الثناء يعنى نماز را بپاى دار به جهت آنكه من ذكر كرده ام\r\n","description":"","footnote":"","page_name":" 456 ","page_number":456},
  {"content":"\r\nآن را در كتب خود و به آن امر فرموده يا بجهة آنكه ياد كنم تو را بمدح و ثنا و بعد از آن از روى تخويف و تخشية اخبار ميفرمايد بآمدن قيامت بقوله * ( إِنَّ السَّاعَةَ آتِيَةٌ ) * بدرستى كه ساعت رستخيز آينده است و متحقق الوقوع لا محالة * ( أَكادُ أُخْفِيها ) * ميخواهم كه نهان دارم وقت آن را از بندگان چه تخويف بعذابى كه وقت آن معلوم نيست اتم و اشد است و يا آنكه نزديكست كه اخفاى قيامت كنم و نگويم كه آينده است يعنى اگر نه اخبار باتيان آن متضمن لطف و قطع اعذار ميبود من به آن خبر نميدادم و گويند كه همزه اخفا از براى سلب است و معنى آن سلب اخفا يعنى نزديك شد كه ظاهر گردانم آن را و مؤيد اينست قرائت حسن بصرى و سعيد بن جبير كه آن اخفيها است بفتح همزه مشتق از خفا بمعنى ظهور كما يقال ( اخفيت الشيء كتمته و اظهرته جميعا و خفيته بلا الف اظهرته لا غير ) و اكثر مفسرين بر قول اولند و در مصحف عبد اللَّه بن مسعود و ابى دردا چنين است كه ( اكاد اخفيها من نفسى فكيف اظهرها لكم ) يعنى نزديك به آنست كه آن را از خود پوشيده دارم چه جاى آنكه آن را بر شما آشكارا گردانم و شما را بر آن اطلاع دهم مراد از اين تبعيد بندگانست و قطع طمع ايشان از علم به آن و اين قرائت از صادق ( ع ) نيز ماثور است و از مبرد نقلست كه ( هذا على عادة العرب اذا بالغوا فى كتمان الشيء قالوا حتى من نفسى اى لم اطلعها عليه احدا فبالغ سبحانه و تعالى فى اخفاء الساعة و ذكره بالغ ما يعرفه العرب ) و قوله * ( لِتُجْزى ) * متعلقست بآتية يا اخفيها بر معنى اخير يعنى ساعت قيامت بىشك آينده است تا به آن جزا داده شود يا نزديكست كه آن را ظاهر سازم تا جزا داده شود * ( كُلُّ نَفْسٍ بِما تَسْعى ) * هر تنى به آنچه ميشتابد از عملهاى نيك و بد و مىكند آن را و بنا بر قرائت اول نيز ميتواند كه اين جار و مجرور متعلق باخفيها باشد و معنى اينكه من آمدن قيامت را پوشيده‌ام بر بندگان تا جزاى هر نفسى داده شود بر وفق عملى كه از روى اختيار و عدم اغرا و الجا از او صادر شده باشد چه اگر وقتش معلوم بودى مكلفان در اول مغرى بودندى و در آخر ملجأ و اينموجب خللست در تكليف * ( فَلا يَصُدَّنَّكَ ) * پس بايد كه باز ندارد تو را * ( عَنْها ) * از ايمان بقيامت و تصديق بآمدن آن از اقامة نماز * ( مَنْ لا يُؤْمِنُ بِها ) * آن كس كه نميگرود بوقوع آن * ( وَاتَّبَعَ ) * و پيروى كرده است * ( هَواه ) * آرزوى نفس خود را و ميل آن بلذات محسوسهء دنيويهء فانيه و بجهة آن از امر آخرت باز مانده و نظر و فكر خود را از آن باز داشته يعنى به صد و منع اين كس از راه بيرون مرو * ( فَتَرْدى ) * پس هلاك شوى و بسبب انصداد تو بصدا و به عذاب ابدى گرفتار گردى و مراد\r\n","description":"","footnote":"","page_name":" 457 ","page_number":457},
  {"content":"\r\nاز نهى كافر از صد موسى است از تكذيب به بعث و اين به دو طريقست يكى آنكه صد كفار از تصديق به قيامت بسبب تكذيبست پس ذكر سبب فرموده كه دالست بر مسبب دوم صد كفار مسبب است از رخاوت مصدور و راز دين و لين شكيمهء او پس ذكر سبب فرموده تا دلالت كند بر سبب كقولهم لا ارينك هاهنا كه نهى است از مشاهدهء مخاطب و حضور او نزد متكلم كه سبب رؤيت متكلمست او را پس ذكر مسبب دليل باشد بر سبب كانه قيل ( فكن شديد الشكيمه صليب الغريزة فى الدين حتى لا يتلوح منك لمن يكفر بالبعث ان يطمع فى صدرك عما انت عليه ) يعنى بايد كه شدت شكيمه و صلبيت تو در دين و رسوخ تصديق تو بر بعث و جزا بر وجهى باشد كه از تو چيزى ظاهر نشود مر كسى را كه منكر بعث است كه باعث طمع او باشد كه تو را از آن اعتقاد باز دارد ملخص سخن آنست كه بايد تو به جهت وقور دهما و عظم سواد اهل كفر از راه نروى و بسبب كثرت افراد منكران بعث ذلت قدم از\r\nتو سانح نشود و رسوخ و صلبيت تو به بعث و جزا قصور و فتور پيدا نشود چه اهل انكار اگر چه بكثرة و وفور موسومند ليكن قدرت و همت همهء ايشان اتباع هواى نفس است نه برهان و تدبر در اين آيه حث عظيمست به عمل كردن بدليل و زجر بليغست از تقليد و انذار به آنكه هلاكت وردى با تقليد است و عذاب ابدى مخصوص باهل آن و بدانكه خطاب اگر چه با موسى است اما مراد امت ويند زيرا كه انبيا از لين شكيمه در اصول دينيه معصوم و محفوظ بوده‌اند و علم الهدى و امام ابو الليث رحمهما اللَّه بر آنند كه و انا اخترتك تا اينجا مخاطب حضرت خاتم الانبيا است و بر اين تقدير نيز مراد امت وى خواهند بود و بعد از آن تمهيد مقدمه مينمايد بر عطاى معجزه بموسى و او را به اين خطاب مخاطب ميسازد كه * ( وَما تِلْكَ بِيَمِينِكَ يا مُوسى ) * استفهام متضمن استيقاظ موسى است بظهور امر عجيب از عصا در ثانى الحال و جار و مجرور در موضع حالست از معنى اشارة از قبيل هذا بعلى شيخا و يا آنكه صلهء اسم اشاره است و تكريرند براى استيناس اوست و تنبيه بر حدوث معجزه از آن بعد از اينزمان و معنى كلام آنست كه چيست آنكه بدست راست تست اى موسى يعنى حاضر باش تا از آن عجايب مشاهده كنى و گويند كه بجهة استيناس موسى و تقليل هيبت او به او گفت كه * ( وَما تِلْكَ بِيَمِينِكَ يا مُوسى ) * * ( قالَ ) * گفت موسى عليه السلام در جواب كه * ( هِيَ عَصايَ ) * اين عصاى منست و اين عصا از چوب درخت مورد بود از بهشت و طول آن ده گز بقد موسى و سر او دو شاخه بود و در زير آن سنانى نشانده و نامش عليق بود يا نيعه و از آدم ( ع ) ميراث بشعيب رسيده بود و از او بموسى انتقال يافته و چون مقام مقتضى اطناب در كلام بود نه ايجاز و اقتصار زيرا كه كثرت مكالمه با حبيب مطلوبست و اصغاى سامع سخن متكلم را مرغوب بجهة عظمة و شرافت آن سامع از اين جهت موسى اكتفاء بجواب نكرده متذكر منافع و خواصى كه او سبحانه از\r\n","description":"","footnote":"","page_name":" 458 ","page_number":458},
  {"content":"\r\nبراى وى در آن تعبيه نموده بود شد فرمود كه * ( أَتَوَكَّؤُا عَلَيْها ) * تكيه ميكنم بر آن عصا چون مانده ميشوم در راه و يا در وقتى كه در سر رمه ميباشم كه ميچرند يا به آن اعتماد مينمايم در ساعتى كه از نهرى مىجهم * ( وَأَهُشُّ ) * و فرو ميريزم به او برگ را از درخت * ( بِها ) * بدان عصا * ( عَلى غَنَمِي ) * براى گوسفندان خود * ( وَلِيَ فِيها ) * و مرا در آن عصا * ( مَآرِبُ أُخْرى ) * حاجتهاى ديگر هست از ابن عباس و غيره مرويست كه منافع ديگر از آن عصا آن بود كه در راه با موسى سخن گفتى و انيس وى بودى و معارض سباع شدى و از سباع و هوام او را در وقت خواب و بيدارى نگاه داشتى و با دشمن او حرب كردى و چون در خواب بودى محافظت رمهء وى نمودى از سباع و غيره و چون بسر چاه رسيدى تنهء وى حبل گشتى به قدر طول چاه و شعبتين وى دلو شدى و چون بر زمين زدى درختى تناور گشتى و هر ميوه كه مرغوب موسى بودى بر او پديد آمدى و در شبهاى تيره چون دو شمع و چراغ نور دادى و در وقت مسافرت زاد و متاع خود را بر آن نهادى و بر دوش افكندى و چون سنگ آتشزنه بر شعبتين او زدى در او آتش گرفتى و هر گاه بيمار شدى بر وى نشستى و در زير ران او چون دابه ره وار رفتى و اگر طعام نداشتى بر زمين زدى و آنچه آرزوى طبع او بودى بر آن پديد آمدى و گويند كه ذكر منافع عصا على الاجمال به جهت آن بود كه هيبت بر او مستولى شد و زبانش از سخن منقطع شد و نتوانست كه بتفصيل تعداد هر يك از خواص عصا نمايد و بعضى گفته‌اند كه غرض موسى از اين اجمال آن بود كه تا حق سبحانه او را از اين مارب سؤال كند كه موجب مزيت اكرام وى شود و ميتواند بود كه ذكر منافع متعلقه بعصا بر سبيل تفضيل و اجمال بسبب آن بوده باشد كه موسى چون از اينسؤال يافته بود كه حق سبحانه در ثانى الحال از اين عصا امرى عظيم احداث خواهد نمود و از او معجزات ظاهر\r\nخواهد شد كه خارق عادت باشد به جهت اين گفته باشد كه ما هى الا عصا لا ينفع الا منافع نبات جنسها كما ينفع العيدان يعنى نيست اين مگر عصا و منافعى كه از او حاصل مىشود از جنس منافعيست كه از خشب بفعل ميآيد تا جواب آن مطابق غرضى باشد كه از فحواى كلام ربانى احساس كرده باشد و اين احتمال در صورتيست كه ظهور و خوارق عادت از او بعد از آن بوده باشد كه اژدها شده باشد و ميشايد كه سؤال حق سبحانه به جهت آن بوده باشد كه موسى ( ع ) تعداد خواص كثيره كند كه متعلق عصا است و استعظام و استكبار آن نمايد و بعد از آن آيهء عظمى و منفعت كبرى آن را كه خواص مذكوره با وجود عظم و كبر آن در جنب آن هيچ ننمايد به او نمايد فكانه يقول ( اين انت عن المنعمة العظمى و المارب الكبرى المنسية عندها كل منفعة و ما ربه كنت تعتد بشانها ) القصه چون موسى بر سبيل تفضيل و اجمال ذكر منافع عصا فرمود * ( قالَ ) * گفت حق سبحانه به او كه * ( أَلْقِها يا مُوسى ) * بيفكن آن را اى موسى حضرت موسى گمان برد كه او را نيز همچو نعلين دور مىبايد افكند\r\n* ( فَأَلْقاها ) *\r\n","description":"","footnote":"","page_name":" 459 ","page_number":459},
  {"content":"\r\nپس بيفكند آن را از قفاى خود فى الحال آوازى عظيم و مهيب به گوش او رسيد باز نگريست * ( فَإِذا هِيَ ) * پس آنجا آن عصا * ( حَيَّةٌ ) * مارى بود * ( تَسْعى ) * كه ميشتابيد بهر جانب آورده‌اند كه اول مارى بود زرد بجثهء عصا بعد از آن بتدريج بزرگ شد برابر شتر بختى رسيد و دراز گشت و بر چهار قائمه سطبر و كوتاه رفتن آغاز كرد و لهذا حق سبحانه او را در جايى او را جان گفته و در جاى ديگر به ثعبان باعتبار مبدء و منتهى و در موضع ديگر او را حيه خوانده كه آن اسميست شامل جان و ثعبان و گويند بضخامت ثعبان بود و بجلادت جان و لذا قال كَأَنَّها جَانٌّ و گفته‌اند نوبتى به صورت جان بود و در نوبت ديگر به صورت ثعبان مرويست كه ميان كناره هاى دهن او هفتاد گز يا چهل گز بود و در دهان او دندانهاى بزرگ بود و دو چشمش چون برق ميدرخشيد و هر يك از موهاى گردن او مانند نيزه بسنگهاى عظيم كه رسيدى يك لقمه كردى و درختهاى بزرگ از بيخ بر كندى چون موسى وى را ديد بترسيد و روى بگريز نهاد * ( قالَ ) * گفت حق سبحانه * ( خُذْها ) * بگير او را * ( وَلا تَخَفْ ) * و مترس از وى * ( سَنُعِيدُها ) * زود باشد كه باز گردانيم او را * ( سِيرَتَهَا الأُولى ) * بهيئت و حالة نخستين كه داشت يعنى همان عصا گردانيم سيرت فعليه ايست ماخوذ از سير بر طريق تجوز آن را در طريقه و هيئت استعمال كرده‌اند و انتصاب آن بنزع خافض است اى كهيئتها يا بر آنكه اعاده منقول باشد از عاده بمعنى عاد اليه اى سعيدها الى سيرتها يا بر ظرف اى سعيدها فى طريقتها يا بر تقدير فعل آن اى ( سنعيد العصا بعد ذهابها تسير سيرتها الاولى فتنتفع بها ما كنت تنتفعه قبل ) آورده‌اند كه چون اينخطاب بموسى رسيد نفس او مطمئن شد و ترس او زايل گشت و دليرانه روى باژدها نهاده دست خود در دهن او كرد و لحيتين او را بگرفت و لحيتين او همان دو شعبه عصا گشت اهل اشاره گفته‌اند كه چون موسى از آن فرار نموده خطاب آمد كه اى موسى اين نه آن عصا است كه ميگفتى هِيَ عَصايَ أَتَوَكَّؤُا عَلَيْها موسى گفت بار خدايا اينچه حالتست كه او را طارى شده فرمود اين براى آنست كه گفتى بر وى تكيه ميكنم تا يقين بدانى كه جز بر من اعتماد نبايد كرد و نيز گفته‌اند كه حكمت در آنكه عصا آنجا اژدها شد آنست كه تا موسى بداند كه در عصا اين معجزه مضمر است و به جهت آن مستانس شده چون نزد فرعون بيندازد و مار شود از آن نترسد و فرار نكند و ديگر آنكه به اين معجزه عالم شود كه آن كلام كه از درخت ميشنود كلام آن كس است كه اين خرق عادت از فعل او است و چون اژدها به صورت اولى عود كرد باز به او ندا رسيد كه * ( وَاضْمُمْ يَدَكَ ) * و ضم كن و با هم آوردست خود را * ( إِلى جَناحِكَ ) * بسوى پهلوى خود يعنى در زير باز و دل عليه قوله * ( تَخْرُجْ ) * تا بيرون آيد * ( بَيْضاءَ ) * در حالتى كه سفيد باشد\r\n","description":"","footnote":"","page_name":" 460 ","page_number":460},
  {"content":"\r\nو روشن * ( مِنْ غَيْرِ سُوءٍ ) * بيعيبى و علتى و قبحى يعنى سفيدى برص نباشد بلكه سفيدى درخشنده و با شعاع بود بدانكه جناحان را استعمال ميكنند در ناحيتان و جنبان چون جناحان عسكر كه بمعنى جانب ميمنه و جانب ميسره آنست و اين مستعار است از جناحان طير و تسميهء آن بجناح جهت آنست كه جناح در لغت بمعنى ميل است كقوله تعالى جنحوا للسلم اى مالوا و طير در وقت طيران آن را ميل ميدهد و سوء كنايتست از برص هم چنان كه عودت مكنى عنه است به آن به جهت آنكه طباع از آن كارهند و متنفرند از آن و عدم تصريح به برص جهت آنست كه آن ابغض چيزها است نزد عرب و به آن نفرت عظيمه مييابند و از شنيدن آن بسيار متنفر و متاذى ميگردند پس بلاغت كلام مقتضى آنست كه آن بطريق كنايه مذكور شود و قوله * ( آيَةً أُخْرى ) * حال است از ضمير تخرج مانند بيضاء يا از ضمير بيضاء يا مفعول باضمار خذ يا دونك يعنى تا بيرون آيد دست تو از زير بغل در حالتى كه سفيد باشد و در حالتى كه آن علامت ديگر است بر نبوت تو يا فرا گير اين معجزهء ديگر را قوله * ( لِنُرِيَكَ مِنْ آياتِنَا الْكُبْرى ) * متعلقست بمضمر مذكور يا به آنچه آيهء يا قصه دالست\r\nبر آن اى دللنا بها او فعلنا ذلك لنراك و من براى تبعيض است و كبرى صفت آيات معنى آنست كه فرا گير اين آيه را براى آنكه بنمايم تو را بعضى از علامات و معجزات بزرگ خود را يا دلالت كرديم تو را به آن يا اين چنين كرديم تا برخى از نشانهاى بزرگ خود را به تو بنمائيم و ميتواند بود كه كبرى مفعول نريك باشد و من آياتنا حال از آن يعنى تا بنمايم علامت بزرگ تو را در حالتى كه آن از علامات قدرت ما باشد و گويند مراد بآيات كبرى غير اين دو آيتست مثل غرق فرعون و قوم او و غير آن از ابن عباس مرويست كه موسى گندمگون بود و چون دست از زير مدرعه خود بيرون آورد چندان نور ساطع و روشنى لامع از آن صادر شد كه شب تار چون روز روشن گشت و چون باز به زير مدرعه برد همان برنگ اول خود بيرون آمد و اگر در روز اظهار اينمعجزه كردى نور آن بر آفتاب غلبه كردى و روشنى چشم از لمعان آن خيره ماندى القصه چون حق سبحانه او را منصب نبوت داده اينمعجزه باهره را به او كرامت فرمود امر كرد او را كه * ( اذْهَبْ ) * برو با ايندو معجزه * ( إِلى فِرْعَوْنَ ) * بسوى فرعون و دعوت كن او را بپرستش من * ( إِنَّه طَغى ) * بدرستى كه او از حد در گذشته است و فرط طغيان او بوجهى رسيده كه دعوى الوهيت مىكند چون موسى به اين خطب عظيم و امر جسيم مامور شد با خود انديشيد كه من به اين امر چگونه اقدام نمايم و به اين لكنت زبان و عدم ناصر و معاون با فرعون و لشگر او بچه كيفيت ما فى الضمير خود را بيان كنم و با ايشان چگونه مقاومت نمايم پس اول سؤال از شرح صدر و تفتيح قلب خود مىكند به جهت تحمل اعباى دعوت و صبر بر مشاق نبوت و تلقى برات هر چيزى كه بر او نازل شود و سهولت امر بر او باحداث اسباب و\r\n","description":"","footnote":"","page_name":" 461 ","page_number":461},
  {"content":"\r\nرفع موانع * ( قالَ ) * فرمود كه * ( رَبِّ اشْرَحْ لِي ) * اى پروردگار من گشاده گردان براى من * ( صَدْرِي ) * سينهء مرا تا در وى كنجد آنچه به من وحى ميكنى و يا مرا متحمل و بردبار ساز تا از هر سختى تنگدل نشوم * ( وَيَسِّرْ لِي ) * و آسان كن براى من * ( أَمْرِي ) * كار مرا كه تبليغ رسالت است فايدهء لفظ لى ابهام مشروح و ميسر است اولا و رفع آن ثانيا بذكر صدر و امر به جهت تاكيد يا مبالغه است اين آيه مبطل تفسير مخالفانست در شرح صدر كه واقع شده در كريمهء الم نشرح لك صدرك از شكافتن سينه و دل رسول صلَّى اللَّه عليه و آله چه باتفاق در حق موسى اينمعنى نبوده پس اخرى و اولى كه در حق رسول نبوده باشد چه او از موسى و جملهء انبيا بهتر و بعد از آن طلب حل عقدهء لسان مىكند كه مستلزم طلاقة است و ميگويد كه * ( وَاحْلُلْ عُقْدَةً مِنْ لِسانِي ) * و بگشا گره را از زبان من * ( يَفْقَهُوا قَوْلِي ) * تا فهم كنند سخن مرا چه تبليغ از بليغ احسن و اتمست و تاثير آن در نفوس اكمل و سبب عقده آن بود كه روزى فرعون موسى را در طفوليت در كنار خود داشت موسى دست خود را بر ريش مرصع او دراز كرد و قدرى از آن بگرفت و بركند فرعون خشم گرفت گفت كه اين آن دشمن منست كه منجمان به او خبر داده‌اند پس بقتل او حكم كرد و آسيه خواتون عذرخواهى آغاز كرده فرمود كه اينكودك جوهر درخشان ديد و بدان متوجه شد اگر جمره آتش و ياقوت بيند دست به آتش خواهد رسانيد نه بياقوت به جهت مزيت لمعان و افروختگى او بر ياقوت پس طشتى آتش و ظرفى پر از ياقوت نزد موسى آوردند موسى خواست كه دست بجوهر رساند جبرئيل دست وى را گرفته بسوى جمرهء آتش برد وى جمرهء از آن برداشته بر دهن نهاد دست و زبان وى بسوخت و گرهى از آن بر زبان مانده و به جهت آن سخنش نيك مفهوم نميشد و اينجا در خواست كرد تا آن عقده منحل شود و باز التماس معاون و ظهير كرده فرمود كه * ( وَاجْعَلْ ) * و بگردان براى من يعنى مقرر و معين فرماى * ( وَزِيراً ) * يارى دهنده يا در تحمل ورد تبليغ * ( مِنْ أَهْلِي ) * از كسان من\r\n* ( هارُونَ أَخِي ) * هارون كه برادر منست وزير يا از وزر ماخوذ است زيرا كه او حامل ثقلست از امير خود يا از وزر بفتح واو كه آن ملجا است زيرا كه امير الجا مىكند به او امور خود را خود را و معتصم مىشود براى تدبير او و مؤازره از اين ماخوذ است و گويند اصل وزير ازير است مشتق از ازر بمعنى قوت پس آن فعليست بمعنى فاعل چون عشير و جليس قلب همزه آن كردند به واو به جهت قلب آن در موازره و وزير او هارون در آيه هر دو مفعول اجعلند و تقديم مفعول ثانى بر او به جهت عنايتست به آن ولى صله است يا حال يا مفعول اجعل و هارون عطف بيان وزير او با هر دو مفعول آن وزيرا و من اهلى است ولى براى تبيين كقوله و لم يكن له كفوا احد و اخى بر وجوه\r\n","description":"","footnote":"","page_name":" 462 ","page_number":462},
  {"content":"\r\nمذكوره بدل هارونست يا مبتدا است و خبر آن * ( اشْدُدْ بِه أَزْرِي ) * يعنى برادر من محكم گردان بوى پشت مرا و او را يار و ياور من گردان * ( وَأَشْرِكْه ) * و انباز كن او را * ( فِي أَمْرِي ) * در كار من يعنى شريك ساز او را با من در نبوت * ( كَيْ نُسَبِّحَكَ ) * تا به پاكى ياد كنيم تو را و يا نماز گذاريم براى تو * ( كَثِيراً ) * تسبيحى بسيار يا در زمان بسيار * ( وَنَذْكُرَكَ ) * و ياد كنيم تو را به حمد و ثنا و دعا * ( كَثِيراً ) * ياد كردن بسيار يا در حين بسيار چه تعاون مهيج رغباتست و مؤدى بتكاثر خير است و تزايد ميراث * ( إِنَّكَ ) * بدرستى كه تو * ( كُنْتَ بِنا ) * هستى بما و احوال ما * ( بَصِيراً ) * يعنى بينا و ميدانى آن چيزى را كه صلاح ما در آنست از تعاون و تظاهر و عالمى به اينكه هارون نيكو معينى و ظهيريست مرا در آنچه به من امر فرمودهء چه او با وجود شفقت و عطوفت برادرى در سال از من در پيش است و سخن ورى و طلاقت زبان او بيشتر است مرويست كه هارون برادر مادر پدرى موسى بود و بسه سال از موسى بزرگتر بود و قبل از موسى بسه سال فوت شد و در اين وقت كه موسى در مناجات بود و از ما يحتاج خود سؤال ميكرد از خداى تعالى وى در شهر مصر بود و ايندعاها يا باذن حق سبحانه بود يا مشروط به شرط مصلحت يعنى اگر دانى كه هارون صلاحيت اين امر دارد او را رتبهء نبوت داده با من معاون ساز حق سبحانه دعاى وى مستجاب كرده * ( قالَ ) * گفت كه * ( قَدْ أُوتِيتَ سُؤْلَكَ يا مُوسى ) * بتحقيق كه داده شدى مسئول و مطلوب خود را اى موسى ذكر ندا بر سبيل مودت و مرحمت است و سؤل فعلى است بمعنى مفعول چون خبز و اكل و شرب كه بمعنى مجبور و ماكول و مشروبست پس حق سبحانه نقل تبليغ رسالت را بر او آسان گردانيده و عقيدهء لسان او را منحل ساخت مگر اندكى از آن بدليل قوله و لا يكاد يبين و هارون را پيغمبرى داده وزير و خليفهء او گردانيد و از حسن مرويست كه صحيح آنست كه حق سبحانه بالكليه از زبان او عقده را برداشت و مراد بقول فرعون كه و لا يكاد يبين آن بود كه موسى حجت بينه بر اثبات مدعاى خود نميآورد و اين را بر سبيل تمويه گفت تا اعتقاد مردمان را از او بگردانند و در آيه ايما است به آنكه حضرت رسالت ( ص ) وزيرى و خليفهء براى خود تعيين فرموده چه هر گاه موسى بدون وزير و ناصر عاجز بوده باشد در تبليغ رسالت بفرعون پس حضرت رسالت ( ص ) كه مبعوث بود بكافهء جن و انس و مع ذلك هر يك از بزرگان قريش در عناد و طغيان فرعون زمان خودند چگونه بىوزير و خليفه بوده باشد و اصلا حق سبحانه براى او تعيين وزير و خليفه نفرموده باشد شبههء نيست در آنكه وزير و خليفه را ناچار است كه اعلم و ازهد رعيت باشد و بصف عصمت و طهارت موصوف و اگر نه موجب تقديم مفضول باشد بر فاضل و اين قبيحست عقلا و باجماع امت بعد از پيغمبر ( ص ) افضل خلايق در جميع صفات\r\n","description":"","footnote":"","page_name":" 463 ","page_number":463},
  {"content":"\r\nحضرت امير المؤمنين ( ع ) بود پس البته بحسب عقل وزارت و خلافت منحصر خواهد بود در او و از جملهء احاديث صحيحه متواتره كه دالست بر اين مطلوب حديث مشهور\r\nيا على انت منى بمنزلة هارون من موسى الا انه لا نبى بعدى\r\nاست و مضمون آن راجعست به اينكه اى على تو از من بمنزلهء هارونى از موسى جز از پيغمبرى يعنى صفاتى كه او را ثابت است از وزارت و خلافت و عصمت در تو موجود است مگر نبوت و چون اخوت بحسب عرف مستثنا بود از اينجهت آن را بلفظ مستثنى نگردانيد و ديگر آنكه تا دلالت كند بر آنكه چون جميع صفاتى كه از لوازم اخوتاند در آن حضرت بود فكان او را اخوت حقيقى ثابت بوده نسبت به حضرت رسالت ( ص ) القصه چون حق سبحانه مسئول موسى بحيز اجابت رسانيد در عقب آن بيان تعداد نعمى نمود كه قبل از اين به او كرامت فرموده بود و فرمود كه * ( وَلَقَدْ مَنَنَّا عَلَيْكَ ) * و بدرستى كه ما منت نهاده‌ايم بر تو يعنى نعمت داده‌ايم تو را * ( مَرَّةً أُخْرى ) * در وقتى ديگر * ( إِذْ أَوْحَيْنا ) * اين بدل است از ظرف اول يعنى نعمت داديم تو را وقتى كه وحى كرديم * ( إِلى أُمِّكَ ) * بسوى مادر تو * ( ما يُوحى ) * آنچه وحى كرده مىشود يعنى آنچه نتوان دانست آن را مگر بوحى يا آنچه سزاوار بود كه وحى كرده شود و جايز نبود اخلال به آن به جهت عظم شان آن و فرط اهتمام به آن و مراد بوجهى الهام است و نزد جبائى مامور شدن او است در خواب يعنى در دل مادر تو افكنديم يا در خواب به او نموديم در آن وقت كه ترا زاده بود و كسان فرعون در طلب قتل پسران بودند و او به كار تو درمانده بود و اين چنان بود كه فرعون در خواب ديده بود كه آتشى هايل از محلهء بنى اسرائيل بر آمد و گرد سراى او در آمده او را بسوخت با كوشك و سراى او معبران گفتند از بنى اسرائيل فرزندى در وجود آيد كه هلاك تو و ملك تو در دست وى بود فرعون بفرمود كه هر پسرى كه متولد ميشد از بنى اسرائيل ميكشتند و اگر دختر ميشد ميگذاشتند سالى چند بر اين آمد بنى اسرائيل كم شدند و فرعون را قبطيان گفتند كه بنى اسرائيل منقطع خواهند گشت و هيچ كس نخواهد ماند كه ما را بندگى كند فرعون بفرمود تا يك سال پسران را ميكشتند و يك سال ميگذاشتند هارون در آن سال متولد شد كه نميكشتند و موسى در آن سال كه ميكشتند چون مادر موسى را وضع حمل واقع شد ندانست كه چه كند حق سبحانه بطريق الهام يا در خواب به او نمود و گويند ملكى بود به صورت بشر بر آمده به او پيغام رسانيد * ( أَنِ اقْذِفِيه ) * آنكه وضع كن موسى را * ( فِي التَّابُوتِ ) * در صندوقى بعد از آنكه پنبه در وى نهاده باشى و بندهاى آن را بقير محكم ساخته * ( فَاقْذِفِيه ) * پس بيفكن موسى را كه در تابوتست\r\n","description":"","footnote":"","page_name":" 464 ","page_number":464},
  {"content":"\r\n* ( فِي الْيَمِّ ) * و در درياى نيل بدانكه ان ان مفسره است بجهة آنكه وحى بمعنى قولست و قذف مستعملست در معنى القا و وضع و منه قوله تعالى وَقَذَفَ فِي قُلُوبِهِمُ الرُّعْبَ و رمى نيز بمعنى القا و وضع مستعملست كقوله ( غلام رماه اللَّه بالحسن يافعا اى جعل له الحسن و وضعه فيه ) و چون انداختن دريا موسى را بساحل امرى واجب الحصول بود بجهة تعلق ارادهء الهى به آن از اين جهت حق سبحانه بر سبيل تجوز دريا را نازل منزلهء ذى تميز مطيع گردانيد و اخراج جواب نموده در مخرج امر و فرمود * ( فَلْيُلْقِه الْيَمُّ ) * پس بايد كه بيفكند موسى را در دريا و مراد از اين خبر است يعنى تا دريا بيندازد او را * ( بِالسَّاحِلِ ) * بكنار پس تو در اين باب انديشه به خود راه مده كه ضررى و آسيبى بموسى نخواهد رسيد و ببايد دانست كه اولى ارجاع جميع ضماير است بموسى به جهت مراعات نظم قرآنى كه اعجاز است و تحدى و اهتمام در امر آن اهم و اگر چه بعضى ضماير بحسب ظاهر چنان مينمايد كه راجع بتابوت باشد و مقذوف در بحر و ملقى بساحل اگر چه بحسب ذات تابوتست و موسى بالعرض اما اهتمام بشأن موسى اكثر است بجهة آنكه مقصود اصلى از القاء او است نه تابوت و قوله * ( يَأْخُذْه ) * جواب فليلقه است يعنى پس بايد كه دريا موسى را بكنار اندازد تا فرا گيرد او را * ( عَدُوٌّ لِي ) * دشمنى كه مرا است * ( وَعَدُوٌّ لَه ) * و دشمنى كه او را يعنى فرعون كه دشمن خدا و موسى بود و تكرار عدو به جهت مبالغه عداوت او است و يا به جهت آنكه اول باعتبار واقع است و ثانى باعتبار متوقع آورده‌اند كه مادر موسى موسى را در صندوق\r\nمقير و مقفل نهاده در درياى نيل افكند و گويند اين تابوت را خربيل تراشيده بود القصه چون او را به دريا انداخت جوى عظيم از آن دريا بخانهء فرعون ميرفت صندوق از آن جوى بباغ فرعون در آمده و او با زن خود آسيه بر كنار حوض كه در ممر آن جوى بود نشسته بود چون صندوق را بديدند از آن متعجب شده بگرفتند و سر آن باز كرده كودكى ماه روى پرى روى سياه چشم به نظر ايشان در آمده تعجب ايشان زياده شد و از قتاده مرويست كه در چشمهاى موسى ملاحتى تمام بود كه هر كه او را ديدى دوست داشتى فرعون و آسيه كه چشم او را بديدند محبت بسيار در دل ايشان پديد آمد كما قال اللَّه تعالى * ( وَأَلْقَيْتُ عَلَيْكَ ) * و افكندم بر تو اى موسى * ( مَحَبَّةً ) * دوستى ثابت واقع * ( مِنِّي ) * از من يعنى تخم محبت تو را در سينه ها بكاشتيم بحيثيتى كه هر كه تو را ميديد صبر نميداشت بر مفارقت تو و از اين جهت فرعون تو را دوست ميداشت و نميخواست كه از نزد او غايب شوى و آسيه زن او ترا در كنار خود پرورش داده و ميتواند بود كه منى متعلق باشد ( بالقيت ) يعنى دوست\r\n","description":"","footnote":"","page_name":" 465 ","page_number":465},
  {"content":"\r\nداشتم تو را و مقرر است كه هر كه خداى تعالى او را دوست داشته باشد قلوب عباد نيز او را دوست خواهند داشت بنا بر حديثى كه در سورهء سابقه ذكر يافت و بدانكه ظاهر لفظ فليلقه اليم بالساحل دالست بر آنكه بحر موسى را بساحل انداخته باشد و بعد از آن از آنجا التقاط كرده باشند اما معنى مراد آنست كه موج بحر او را قريب بساحل رسانيد كه موضع فوههء نهر فرعون بود بعد از آن نهر او را ببركهء فرعون آورد و آنجا او را برداشتند و قوله * ( وَلِتُصْنَعَ عَلى عَيْنِي ) * عطفست بر علت مضمره و تقدير اينكه ( لتعطف عليك و لتصنع ) يا عطف باشد بر جملهء سابقه باضمار فعل معلل مثل و فعلت ذلك و لتصنع پس معنى آنست كه ما القا كرديم بر تو محبت را از جانب خود تا عطوفت و لطف نمائيم بر تو و تا پرورده شوى بر ديدن من يعنى منظور نظر تربيت من باشى و من مراعى و مراقب احوال تو باشم و احسان نمايم به تو در مطعم و مشرب و غير آن يا آنكه اين القاى محبت را در حق تو بجا آورديم تا پروريده شوى بر نگهداشت و محافظت من يا بر علم و ارادهء من به آنكه مرضعهء تو مادرت باشد نه كسى ديگر و يا آنكه تا عمل و تصرف تو در آنچه مامور شده باشى مخالف مراد من نباشد كما يقال للصانع اصنع هذا على عينى انظر اليك لئلا تخالف به عن مرادى\r\nدر خبر است كه فرعون و آسيه او را بفرزندى برداشتند و بتربيت مهد و تعيين دايه اشتغال نمودند هر چند كه دايها كه حوالى خانهء فرعون بودند آوردندى موسى شير ايشان نگرفتى مادر موسى دختر خود را كه مريم نام داشت يا كلثوم گفته بود كه بر كنار نيل ميرو و چشم بر صندوق ميدار كه بكجا ميرود و چون صندوق به باغ فرعون در آمد مريم نيز خود را در آن باغ انداخت و صورت حال را مشاهده كرد كه برادرش شير هيچكس را نميستاند خود را نزد آسيه رسانيد و به او گفت كه من دايهء بياورم كه شير وى بستاند كما قال اللَّه تعالى * ( إِذْ تَمْشِي أُخْتُكَ ) * اين ظرف القيت است يا ( لنصنع ) القاى محبت تو كرديم در قلب بندگان در آن وقت كه ميرفت خواهر تو يا تو را در نظر عاطفت خود بپرورديم در وقتى كه خواهر تو نزد آسيه ميرفت * ( فَتَقُولُ ) * پس ميگفت به او و اتباع او * ( هَلْ أَدُلُّكُمْ ) * آيا دلالت كنم شما را * ( عَلى مَنْ يَكْفُلُه ) * بر كسى كه تكفل اين طفل كند در شير دادن و پروريدن و ميتواند بود كه ظرف بدل اذ اوحينا باشد چه مراد به اين بدل و مبدل منه وقت متسعست و اگر چه در او تباعد طرفين است كما يقول ( لك رجل لقيت فلانا سنة كذا فتقول و انا لقيته اذ ذاك و ربما لقيته هو فى اولها و انت فى آخرها ) القصه چون آسيه اين سخن از مريم شنيد گفت اگر چنين كنى با تو احسان كنم مريم بيرون آمد و فى الحال مادر را آگاه گردانيده او را حاضر ساخت و آسيه موسى را در كنار او نهاده * ( فَرَجَعْناكَ ) *\r\n","description":"","footnote":"","page_name":" 466 ","page_number":466},
  {"content":"\r\nپس باز گردانيديم تو را * ( إِلى أُمِّكَ ) * بسوى مادر تو بجهة وفا كردن بوعده إِنَّا رَادُّوه إِلَيْكِ يعنى ما بوعدهء خود وفا كرديم * ( كَيْ تَقَرَّ ) * تا روشن شود * ( عَيْنُها ) * چشم مادر تو بلقاى تو * ( وَلا تَحْزَنَ ) * و اندوه ناك نگردد بفراق تو يا تو غمگين نشوى بر فراق مادر و فقد اشفاق او و چون موسى شير مادر را قبول كرد مادرش گفت كه من بجهة آنكه كودكان دارم و خانه‌ام ضايع مىشود نميتوانم كه هميشه اينجا باشم او را به من دهيد تا من چنانچه حق رضاع و تربيت باشد در حق او بجاى آورم فرعون و آسيه چون ديدند كه وى شير كسى ديگر را نميستاند بالضروره او را بوى دادند و اجرت تربيت از براى وى تعيين كردند و موسى در كنار مادر پرورش مييافت تا بزرگ شد و اين يكى از نعمتها است كه حق سبحانه تعداد آن نمود بر موسى و يكى ديگر از آن نعم اينست كه وى را گفت * ( وَقَتَلْتَ نَفْساً ) * و بكشتى نفسى را يعنى آن قبطى كافر را كه بنى اسرائيل مؤمنى به تو استغاثه كرد از ظلم و تعدى او بر او و فرعونيان اين را دانسته قصد قتل تو كردند بجهة قصاص * ( فَنَجَّيْناكَ ) * پس برهانيديم تو را * ( مِنَ الْغَمِّ ) * از اندوه كشتن و امر كرديم كه بمدين هجرت كن و مرويست از حضرت رسالت ( ص ) كه\r\nرحم اللَّه اخى موسى قتل رجلا خطاء و كان ابن اثنتى عشر سنه\r\nرحمت كند خدا برادر مرا موسى كه بكشت مردى را بخطا و او دوازده ساله بود * ( وَفَتَنَّاكَ ) * و بيازموديم تو را * ( فُتُوناً ) * آزمودنى يعنى با تو معاملهء آزمايندگان كرديم يعنى تو را در بوتهء بلا افكنديم و پاك و خالص از آن بيرون آمدى و ميتواند بود كه فتون جمع فتن باشد يا فتنه بنا بر ترك اعتبار بتا چون حجور و بدور كه جمع حجره و بدره است يعنى تو را بانواع بلا امتحان كرديم و در جميع حالات و بليات مرة بعد اخرى تو را خالص يافتيم از شوب عدم مصابرت و اظهار توجع و اينمجمل احواليست كه بموسى رسيد از هجرت از وطن مالوف خود و مفارقت الاف و پياده رفتن بمدين با ترس و خوف آنكه مبادا كسان فرعون به او رسند و او را گرفته قصاص كنند و فقد زاد و راحله و اجرت دادن نفس خود به مدت ده سال و غير ذلك از متاعبى كه او را روى نمود از زمان ولادت تا يافتن مرتبهء نبوت در وادى ايمن و تفصيل قصهء ولادت حضرت موسى و قتل قبطى و هجرت بمدين در سورهء قصص مشروح خواهد شد انشاء اللَّه تعالى جبائى گفته كه معنى آنست كه ما تكليف بر تو سخت كرديم در طلب معاش تا به جهت آن ده سال مزدورى شعيب كردى بدليل قوله * ( فَلَبِثْتَ ) * پس درنگ كردى * ( سِنِينَ ) * سالهاى متعدده * ( فِي أَهْلِ مَدْيَنَ ) * در ميان اهل مدين كه آن ده سال بود بجهة ادا كردن اوفى الاجلين كه صداق دختر شعيب بود و مدين شهريست در هشت منزلى مصر كه شعيب\r\n","description":"","footnote":"","page_name":" 467 ","page_number":467},
  {"content":"\r\nدر آنجا بود و از وهب منبه روايتست كه موسى بيست و هشت سال در مدين بود و ده سال اجير شعيب بود و هيجده سال با دختر وى بود تا از او فرزندان آورد سعيد بن جبير روايت كند كه من ابن عباس را از آيهء * ( فَتَنَّاكَ فُتُوناً ) * پرسيدم فرمود\r\nمعناه خلصناك من محنة بعد محنة\r\nيعنى پاكيزه گردانيديم تو را از فزع و جزع نمودن در محنتى پس از محنتى و از جملهء آن محن آن بود كه در سالى متولد شد كه پسران را ميكشتند و مادر او را در دريا انداخت و فرعون قصد قتل او كرد و جمرهء آتش در دهن گرفت بدل ياقوت و دهنش بسوخت و قبطى را بكشت و قصد قتل او كردند و نفس خود را ده سال اجاره داد و در وقت بيرون آمدن از مدين راه گم كرد و در شب تاريك گوسفندان او متفرق شدند و در وادى ايمن خوف و ترس بسيار او را طارى شد و ابن عباس هر يك از امور مذكوره را كه نام ميبرد ميگفت ( فهذه فتنة يا بن جبير ) بعد از آن گفت فتنه محنت است و هر چه بر انسان شاق باشد فتنه است و هر چه خداى تعالى بنده را به آن ابتلا كند فتنه است كقوله وَنَبْلُوكُمْ بِالشَّرِّ وَالْخَيْرِ فِتْنَةً بعد از آن ذكر نعمتى ديگر مىكند بر موسى و ميگويد كه * ( ثُمَّ جِئْتَ ) * پس آمدى بر اين وادى * ( عَلى قَدَرٍ يا مُوسى ) * بر اندازهء كه مقرر كرده بوديم اى موسى كه اين جا با تو سخن كنيم در همين وقت و تو را پيغمبرى دهيم نه در وقت ديگر از اوقات سابقه و لا حقه يا بر مقدارى از سن كه وحى كرده مىشود در آن بر انبيا و آن چهل سالگيست كما\r\nقال النبى صلى اللَّه عليه و آله ما بعث اللَّه نبيا الا على راس اربعين سنة\r\nو مقاتل گفته اى على موعد يعنى بر وعدهء كه تو را داده بوديم و تكرار ندا در عقب غايت حكايت به جهت تنبيه ويست بر نعم مذكوره * ( وَاصْطَنَعْتُكَ ) * و برگزيديم و خاص ساختيم * ( لِنَفْسِي ) * براى محبت خود يعنى تو را دوست خود گرفتيم و بالطاف خود مخصوص گردانيديم و يا براى وحى و اداى رسالت نبوت خود تو را برگزيديم و اينقول از ابن عباس منقولست و ذكر نفسى مشعر است بر آنكه محبت اخص شيء است بنفس و تبليغ رسالت و قيام باداى آن بر ارادهء خداى و محبت او است و زجاج گفته كه معنى آنست كه ترا اختيار كردم براى اقامة حجت خود و گردانيدم تو را ميان خود و ميان بندگان خود تا آنكه تو در تبليغ رسالت و مخاطبهء با بندگان و احتجاج بر ايشان قائم مقام من باشى بر وجهى كه گوييا من ايشان را مخاطب ميسازم و احتجاج ميآورم بر ايشان و در كشاف آورده كه اين تمثيل حال موسى است به حال كسى كه بعضى ملوك او را به جهت اهليت و قابليت بجوامع خصال و خصايص افعال به خودش اختصاص دهد و او را مقرب درگاه خود گرداند كه هيچكس اقرب از او نباشد در منزلت و مكانت و او را بكرامت و لطف خود نوازش نمايد و او را بحيثيتى از براى نفس خودش بر\r\n","description":"","footnote":"","page_name":" 468 ","page_number":468},
  {"content":"\r\nگزيند كه ديدن او ديدن وى باشد و شنيدن او شنيدن وى و غير او را بر مكنون سر خود مؤتمن نداند حاصل كه حق سبحانه او را از ميان عباد برگزيد و مقرب بارگاه عزت خود گرداند و زمام رسالت و تبليغ در كف كفايت او نهاد و انجاح مسئول او فرموده هارون را ظهير و معاون او ساخت و به او امر فرمود كه * ( اذْهَبْ أَنْتَ ) * برو تو * ( وَأَخُوكَ ) * و برادر تو هارون * ( بِآياتِي ) * بمعجزهاى من و آن نه معجزه بود چنان كه در سورهء اعراف گذشت و يا بحجج ظاهره و دلايل باهرهء من * ( وَلا تَنِيا ) * و سستى مكنيد و تقصير منمائيد * ( فِي ذِكْرِي ) * در رسانيدن پيغام من و دعوت كردن ايشان را به من و يا سست مشويد در ياد كردن من يعنى هر جا كه رويد و باشيد مرا فراموش مكنيد و در طاعت و عبادت من ثابت قدم باشيد و تسميهء تبليغ رسالت به ذكر بر تفسير اول به جهت آنست كه ذكر شامل جميع انواع عبادات و طاعاتست و تبليغ رسالت اجل و اعظمست پس اطلاق اسم ذكر بر آن احرى باشد و قول اول از ابن عباس مرويست و محمد بن كعب گفته كه معنى آنست كه بايد خوف فرعون شما را بر اين ندارد كه در امر من تقصير و تهاون كنيد مرويست كه موسى ( ع ) با سر اهل خود نرفت و ايشان را آنجا گذاشت متوجه مصر شد حق سبحانه بوى وحى كرد كه برادر تو را منصب پيغمبرى كرامت كرده‌ام و تو را نيز در نبوت شريك و معاون وى گردانيده‌ام و وى متوجه اين صوبست باستقبال وى بيرون رو و گويند هارون بطريق الهام دريافت كه موسى مىآيد يك منزل باستقبال وى بيرون آمده يكديگر را معانقه كردند و كيفيت حالات از يكديگر استخبار كردند و بايشان ندا رسيد كه * ( اذْهَبا ) * برويد هر دو باتفاق * ( إِلى فِرْعَوْنَ ) * بسوى فرعون تكرير امر به ذهاب به جهت آنست كه در اول مخصوص بموسى بود و در اينجا بهر دو تا شريك يكديگر باشند در تبليغ پس بيان باعث بتبليغ ميفرمايد * ( إِنَّه طَغى ) * بدرستى كه فرعون در كفر و عصيان از حد در گذشته است و تمرد و طغيان او بنهايت مزيت رسيده و چون شما نزديك وى رسيد * ( فَقُولا لَه ) * پس سخن گوئيد به او * ( قَوْلًا لَيِّناً ) * سخن گفتنى نرم يعنى مدارا و رفق نمائيد به او و بطريق لطف و حسن خلق دعوت كنيد و در صورت عرض و مشورت در اين باب به او مكالمه نمائيد مثل آنكه هَلْ لَكَ إِلى أَنْ تَزَكَّى وَأَهْدِيَكَ إِلى رَبِّكَ فَتَخْشى هيچ رغبت دارى كه پاكيزه شوى و از شريك و از شرك و كفر بيرون آيى و من تو را راه نمايم بپروردگار خودت تا از او بترسى و آنچه موجب رضا و خوشنودى او باشد به آن قيام نمايى و يا مبادا كه درشتى كنيد و او به جهت اين در غضب شده در صدد ايذا و اهانت شما بر آيد و ديگر آنكه حقوق تربيت كه بر تو دارد رعايت كرده باشى سدى و عكرمه گفته‌اند كه مراد آنست كه\r\n","description":"","footnote":"","page_name":" 469 ","page_number":469},
  {"content":"\r\nاو را\r\nبكنية بخوانيد نه باسم چون ابو العباس و بقولى ابو الوليد و ابو المره نيز گفته‌اند و نزد بعضى ديگر معنى آنست كه او را وعده دهيد بجوانى كه هرگز به پيرى زايل نشود و بملك و پادشاهى كه هرگز فانى نگردد مگر بموت يعنى مطعم و مشرب و منكح و حكومت و مملكت و ساير مدعيات بر وفق مدعاى تو باشد تا حين انقضاى اجل و چون فوت شوى مستوجب روضهء جنان و حور و غلمان و ساير لذات و مرادات آن جهان شوى و بر هر تقدير مراد آنست كه به او عنف نكنيد * ( لَعَلَّه يَتَذَكَّرُ ) * شايد كه او پند گيرد بكلام شما و بگرود بوحدانيت حقتعالى * ( أَوْ يَخْشى ) * يا بترسد از عذاب من و چون تذكر بهره متحقق است و خشية حصه متوهم لهذا تقديم تذكر نموده بر خشية و مراد آنست كه اگر صدق شما متحقق شود بر او و متذكر نگردد پس لا اقل متوهم خواهد شد و خايف و خاشى خواهد گشت بدانكه اين جمله مرجية متعلق است به اذهبا يا بقولا تقدير اينست كه باشر الامر على رجائكما و طمعكما انه يثمر و لا يخيب سعيكما يعنى مباشرت نمائيد بر اين امر بر قصد رجا و اميدوارى و طمع شما به آنكه قول شما مثمر ايمان او باشد و سعى شما در اين باب بىبهره نباشد و فايده در ارسال ايشان و مبالغه در اجتهاد نمودن ايشان در دعوت فرعون با آنكه او سبحانه عالم بود بعدم ايمان او الزام حجة است و قطع معذرت او و اظهار آنچه در اثناى آن واقع شود از آيات بينات و دلايل واضحات كه موجب هدايت غير او شود چون سحره و غير ايشان آورده‌اند كه چون يحيى بن معاذ آيهء * ( فَقُولا لَه قَوْلًا لَيِّناً ) * تلاوت نمود بگريست و گفت هذا رفقك به من يقول انا اللَّه فكيف رفقك به من يقول لا إله الا اللَّه اين رفق و لطف تست بآنكس كه گفت انا اللَّه منم خداى پس رفق تو چگونه باشد در حق كسى كه گويد لا إله الا اللَّه نيست هيچ معبودى كه مستحق پرستش باشد مگر معبود به حق و خداوند مطلق ابو القاسم بن حبيب گفت هذا رفقك به من يعاديك فكيف رفقك به من يناديك هذا رفقك به من اقترف فكيف رفقك به من اعترف هذا رفقك به من استكبر فكيف رفقك به من استغفر ابن رفق تست با كسى كه با تو معادات و دشمنى نمود پس چگونه باشد رفق تو به كسى كه منادات و مناجات كند و هميشه تو را خواند اين رفق تست به كسى كه عصيان و شرك نمود پس چگونه بود رفق تو به كسى كه معترف باشد بوحدانيت تو و بنده و مطيع تو باشد اين رفق تست به كسى كه از فرمان تو سركشى كرد و در طريق عتو و طغيان سلوك نمود پس چگونه باشد رفق تو با كسى كه از تو طلب مغفرت كند و سؤال آمرزش نمايد و در تيسير آورده كه چون موسى متوجه مصر شد و اهل خود را در آنجا بگذاشت ايشان در آن شب انتظار بردند و نيامد در روز ديگر خبرى از وى بظهور نرسيد و خبر نيافتند\r\n","description":"","footnote":"","page_name":" 470 ","page_number":470},
  {"content":"\r\nدر آن صحرا متحير بماندند قضا را جمعى از اهل مدين بدانجا رسيده صفورا را شناخته پيش پدرش بردند و بعد از غرقشدن فرعون خبر موسى بديشان رسيد القصه چون موسى بمصر توجه نمود هارون باستقبال وى بيرون آمد در راه با يكديگر ملاقات كردند موسى شرح احوال را بتمامى با هارون باز گفت و بار ديگر حق سبحانه ايشان را بتبليغ رسالت مامور ساخت هارون گفت اى برادر شرح شوكت و سطوت فرعون از آنچه تو ديدهء زياده شده و بادنى سببى حكم بقطع و قتل و صلب مىكند و آنجا كه طبع بشريت باشد موسى نيز متوهم شده انديشه ناك گشت پس هر دو برادر اتفاق نموده * ( قالا رَبَّنا ) * گفتند اى پروردگار ما * ( إِنَّنا نَخافُ ) * بدرستى كه ما ميترسيم * ( أَنْ يَفْرُطَ عَلَيْنا ) * از آنكه فرعون پيشى گيرد بر ما يعنى تعجيل كند بعقوبت ما و نگذارد كه ما دعوت را تمام كنيم و معجزه به او بنمائيم * ( أَوْ أَنْ يَطْغى ) * يا آنكه زياده كند طغيان و كفر خود را و جسارت كرده نسبت با حضرت مقدس تو سخنى بىادبانه گويد بدانكه تفريط ماخوذ است از فرط اذا تقدم و منه الفارط و فرس فرط يسبق الخيل و اطلاق طغيان بجهة حسن ادب است و چون موسى و هارون عرض اينحال به حضرت ذو الجلال نمودند * ( قالَ ) * گفت حق سبحانه كه اى موسى\r\nو هارون * ( لا تَخافا ) * مترسيد از فرط طغيان او * ( إِنَّنِي مَعَكُما ) * بدرستى كه من با شماام بحفظ و نصرت * ( أَسْمَعُ ) * ميشنوم دعاى شما را يا آنچه او گويد نسبت با شما و من * ( وَأَرى ) * و مىبينم آنچه كند با شما يعنى آنچه ميان شما و او جارى شود از قول و فعل من به آن شنوا و بيناام و نزد آن حال احداث امر مينمايم كه به آن شر و ضرر او از شما مندفع گردد و موجب نصرت شما شود بر او و ميتواند كه مفعول اسمع و ارى مقدر نباشد بلكه نازل منزلهء فعل لازم باشد و معنى اينكه من حافظ و ناصر شماام و سامع و مبصر و هر گاه حافظ و ناصر متصف باشد بصفة سامعيت و مبصرية هر آينه حفظ و نصرت او اتم خواهد بود و چون دانستيد كه من از حال شما غافل نيستم و شما را فرا نگذارم بلكه ناصر و معين شما باشم و او را مغلوب و مخذول گردانم * ( فَأْتِياه ) * پس برويد بجانب او * ( فَقُولا ) * پس بگوئيد * ( إِنَّا رَسُولا رَبِّكَ ) * بدرستى كه ما فرستادگان پروردگار توايم * ( فَأَرْسِلْ مَعَنا ) * پس بفرست با ما * ( بَنِي إِسْرائِيلَ ) * فرزندان يعقوب را يعنى رها كن ايشان را و از بند بندگى و خدمت ايشان را اخلاص كن تا بارض مقدسه مراجعت نمائيم كه مسكن ابا و اجداد ما بوده * ( وَلا تُعَذِّبْهُمْ ) * و عذاب مكن ايشان را به تكليف اعمال شاقه و گرفتن مقاطعه و قتل اولاد و استخدام و استبعاد ايشان\r\n","description":"","footnote":"","page_name":" 471 ","page_number":471},
  {"content":"\r\nو اتعاب ايشان در افعال صعبه و امور متعبه چون حفر و بنا و نقل احجار عظيمه بدون اجرت تعقيب اتيان به اين قول اولا دليل است بر آنكه تخليص اهل ايمان از كفر اهمست از دعوت ايشان بايمان و ميشايد كه اين بجهة تدريج باشد در دعوت و قوله * ( قَدْ جِئْناكَ بِآيَةٍ مِنْ رَبِّكَ ) * جملهء مقرره است مر آن چيزى را كه كلام سابق متضمن آنست از دعوى رسالت يعنى بتحقيق كه آورده‌ايم علامتى و معجزهء از نزد پروردگار تو و توحيد آية با آنكه وى صاحب يد و بيضا نيز بود بجهة آنست كه مراد اثبات دعوتست ببرهان نه اشاره به وحدت حجة و تعدد آن و مانند اينست قوله تعالى قَدْ جِئْتُكُمْ بِبَيِّنَةٍ فَأْتِ بِآيَةٍ أَ وَلَوْ جِئْتُكَ بِشَيْءٍ مُبِينٍ حاصل كه حق سبحانه بموسى و هارون امر كرد كه برويد نزد فرعون و دعوت رسالت كنيد و او را بر دين اسلام دعوت كنيد و بگوئيد كه بر وفق دعوى خود معجزه و برهانى از نزد خدا آورده‌ايم نه آنكه سخن ما محض دعوى باشد بدون اقامة بينه و معجزهء واضحه * ( وَالسَّلامُ ) * و سلام ملايكه يعنى خزنهء بهشت يا جميع فرشتگان يا سلامتى هر دو مرا * ( عَلى مَنِ اتَّبَعَ الْهُدى ) * بر آن كسى است كه پيروى كند راه راست را كه ايمانست بوحدانيت الهى * ( إِنَّا قَدْ أُوحِيَ إِلَيْنا ) * بدرستى كه وحى كرده شده بما يعنى پروردگار ما حكم فرموده * ( أَنَّ الْعَذابَ ) * به آنكه عذاب دنيا و آخرت * ( عَلى مَنْ كَذَّبَ ) * بر آن كسى كه تكذيب كند پيغمبران خدا را * ( وَتَوَلَّى ) * و پشت كرد بر آن و اعراض نمود از آن تغيير نظم و تصريح بوعيد و توكيد در آن بجهة آنست كه تهديد در اول امر اهم و انجع است و بمواقع اليق پس موسى و هارون ( ع ) به حكم الهى بدر بارگاه فرعون آمدند و بعد از مدتى كه ملاقات ميسر شد گفتند ما رسولان پروردگار توايم و ترا بعبادت او ميخوانيم و آن كلمات كه حق سبحانه تلقين ايشان كرده بود ادا كردند * ( قالَ ) * گفت فرعون * ( فَمَنْ رَبُّكُما يا مُوسى ) * پس كيست پروردگار شما اى موسى كه مرا بپرستش او دعوت ميكنيد و نكته در خطاب فرعون با موسى و هارون و بعد از آن تخصيص موسى بندا آنست كه موسى اصل بود در تبليغ رسالت و هارون وزير و تابع او بود يا آنكه فرعون ميدانست كه بر زبان موسى عقده ايست و سخن او نيك مفهوم نميشود و برادر او در كمال فصاحت است پس خواست كه او را نزد حضار مجلس انفعال دهد و از انحلال عقده خبر نداشت موسى به زبان فصيح و بيان مليح\r\n* ( قالَ ) * گفت * ( رَبُّنَا الَّذِي ) * پروردگار ما آن كس است كه از محض رحمة و عين عنايت * ( أَعْطى كُلَّ شَيْءٍ ) * داده است هر چيزى را از انواع مخلوقات * ( خَلْقَه ) * صورتى كه لايق حال و شكلى\r\n","description":"","footnote":"","page_name":" 472 ","page_number":472},
  {"content":"\r\nكه موافق كمال آن بود و مطابق منفعتى كه منوطست به آن چون دادن عين هيئتى را كه مطابق ابصار است و اذن شكلى را كه موافق استماع است و بر همين قياس است انف و يد و رجلين و لسان و يا عطا فرموده خلقت و طبيعت هر يك را از خلايق هر چيزى را كه به آن محتاجند و استقلال ايشان در وجود و معاش بدانست و بنا بر اينمعنى خلقه مفعول اول اعطا است و تقديم مفعول ثانى بر آن بجهة آنست كه مقصود بيان معطى به است و يا عطا نموده هر حيوانى را نظير آن را در خلق و صورت و راه ازدواج و امتزاج به او نمود چون رجل با مرئه و بعير با ناقه و ثور با بقره و غير آن و مزاوجه نفرموده هيچ شيء را به غير جنس خودش و بر خلاف خلق خودش * ( ثُمَّ هَدى ) * پس راه نمود يعنى شناسا ساخته او را بكيفيت انتفاع به آنچه به او عطا كرده و بچگونگى توسل به آن چيز در بقا و كمال خود بر وجه اختيار يا از روى طبع يا عطا كرده هر شيء را كه آفريده شده است از نعم دنيويه كه آن مطعم و مشرب و منكحست و ساير آنچه بدان منتفع ميشوند پس راه نموده ايشان را بطريق معاش دنيويه و امور دينيه تا به آن متوصل شده بنعيم آخرت فايز شوند و بنا بر اين خلق بمعنى مخلوق است و صفة كل شيء و مفعول ثانى محذوفست و قراءة خلقه بفعل مؤيد اينمعنى است و بدانكه اينكلام معجز نظام جوابيست در غاية بلاغت با وجود نهايت اختصار و ايجاز معربست از احوال جميع موجودات بر حسب مراتب و دال بر آنكه غنى كه قادر بالذات و منعم على الاطلاق است او سبحانه است و جميع ما عداى او مفتقرند به او و منعم عليه‌اند در حد ذات و صفات و افعال خود و از اينجهت بود كه فرعون چون اينكلام بشنيد باهت و متحير شد و وى را هيچ نتوانست گفت و بجهة خوف آنكه مبادا قوم او چون در اين سخن تفكر كنند او را گذاشته بعبادت چنين خدايى ميل كنند صرف كلام از اين نموده سر رشته سخن را بجاى ديگر كشيد و بجهة تعجيز موسى على نبينا و عليه السلم * ( قالَ ) * گفت اى موسى * ( فَما بالُ الْقُرُونِ الأُولى ) * پس چيست حال اهل قرنهاى نخستين چون قوم نوح و عاد و ثمود كه خداى ترا نپرستيدند يعنى آيا ايشان بعد از موت در سعادت و دولتاند يا شقاوت و نكبت * ( قالَ ) * گفت موسى * ( عِلْمُها ) * دانستن حال و مال آن گروه * ( عِنْدَ رَبِّي ) * نزد آفريدگار منست يعنى اين از علم غيب است و به غير او سبحانه كسى علم به آن ندارد * ( فِي كِتابٍ ) * ثابت گشته و نوشته شده در لوح محفوظ يعنى اعمال ايشان محفوظ است نزد او و بر وفق او جزا و سزا خواهند ديد و مىتواند بود كه اينجواب تمثيل باشد از براى تمكن او سبحانه در علم خود به آنچه عالم استحفاظ آن كند و مقيد سازد آن را به كتبته و مؤيد اينست قوله * ( لا يَضِلُّ ) * خطا\r\n","description":"","footnote":"","page_name":" 473 ","page_number":473},
  {"content":"\r\nنميكند * ( رَبِّي ) * پروردگار من بر طريق آن يا بجهة آن مهتدى نشود به آن و راه نيابد * ( وَلا يَنْسى ) * و فراموش نميكند هيچ چيز را چه نسيان و ضلال بر عالم بالذات محالست يعنى دانش او بهمهء اشيا احاطه نموده و من بنده‌ام مثل شما نميدانم مگر آنچه علام الغيوب مرا از آن خبر دهد و از ابن عباس منقولست كه ( معناه لا يترك من كفر به حتى ينتقم منه و لا يترك من وحده حتى يجازيه ) يعنى وا نميگذارد كسى را كه بوحدانيت او نگرويده تا آنكه انتقام از او بكشد و ترك نمىكند كسى را كه او را بيگانگى دانسته باشد تا آنكه پاداش او بدهد و محتملست كه مراد فرعون از اين سؤال استبعاد او باشد باحاطهء قدرت او سبحانه بهمهء اشيا و تخصيص ابعاض آن بصور و خواص مختلفه بجهة اين باشد كه آن مستدعى علم او است بتفاصيل اشيا و جزئيات آن يعنى قرون ماضيه با وجود كثرت عدد و تمامى مدة و تباعد اطراف چگونه علم او احاطه كرده باشد بايشان و باجزا و احوال ايشان وا رسيده پس مراد از جواب آن\r\nباشد كه علم او تعالى محيط است بهمهء آن و مثبت و محصل نزد او و خطا و نسيان بگرد سرادق علم او راه ندارد تا موجب نقص او گردد و گفته‌اند كه مراد فرعون استفسار قيامت بود و معنى اينست كه چيست حال گذشتگان كه برانگيخته نميشوند موسى على نبينا و عليه السلم جواب داد كه آن را جز خداى من كسى ديگر نميداند و باز بسر همان سخن اول رفت كه وصف حق سبحانه ميكرد و گفت پروردگار من * ( الَّذِي جَعَلَ ) * آن كسى است كه گردانيد * ( لَكُمُ الأَرْضَ ) * براى شما زمين را * ( مَهْداً ) * فرش گسترده شده كه بر آن مىنشينيد و مسكن ميسازيد و ميتواند بود كه الذى صفة ربى باشد يا منصوب بر مدح و مهد مصدر است بمعنى مفعول يعنى ممهود و يا بمعنى گهواره يعنى زمين را گردانيديم براى شما مانند گهواره تا آنكه آرام گيريد در آن هم چنان كه طفل در گهواره آرام ميگيرد * ( وَسَلَكَ لَكُمْ ) * و پيدا كرد براى شما * ( فِيها ) * در زمين * ( سُبُلًا ) * راهها را در ميان كوه ها و بيابانها تا از زمينى و از بلده ببلدهء رويد براى مصالح و مقاصد و مطالب خود * ( وَأَنْزَلَ مِنَ السَّماءِ ) * و فرو فرستاد از آسمان * ( السَّماءِ ) * آبى كه بارانست * ( فَأَخْرَجْنا بِه ) * پس بيرون آورديم بسبب آن التفات از غيبت بتكلم بر سبيل حكاية از كلام حقتعالى بجهة تنبيه است بر ظهور آنچه در او است از دلالات واضحه بر كمال قدرت حكمت و ايذان به آنكه او سبحانه مطاع على الاطلاقست و همهء اشياى مختلفه و اجناس متفاوته منقاد مشية او و نظير اينست قوله تعالى أَ لَمْ تَرَ أَنَّ اللَّه أَنْزَلَ مِنَ السَّماءِ ماءً فَأَخْرَجْنا بِه ثَمَراتٍ مُخْتَلِفاً أَلْوانُها و قوله أَمَّنْ خَلَقَ السَّماواتِ وَالأَرْضَ وَأَنْزَلَ لَكُمْ مِنَ السَّماءِ ماءً فَأَنْبَتْنا بِه حَدائِقَ و اين\r\n","description":"","footnote":"","page_name":" 474 ","page_number":474},
  {"content":"\r\nاشعار است بر تخصيص اينفعل به او سبحانه فكانه قال ( انا نحن على مثل هذا و لا يدخل تحت قدرة احد ) يعنى هيچكس جز از ما قادر نيست بر اخراج بلكه مائيم كه بقدرت كامله بيرون ميآوريم به آب باران * ( أَزْواجاً مِنْ نَباتٍ ) * اصناف گوناگون از رستنى * ( شَتَّى ) * كه پراكنده‌اند و مختلف در كيفيت چه لون و طعم و رائحه و طمع و جنس و نفع و ضرر هر يك مخالف آن ديگر است با وجود اتحاد آب و زمين و اين اختلاف نبات با اتحاد آب و زمين دليلى روشن است بر آنكه اين نه بجهة طبع و دهر است و يا بجهة هوا و ستاره بلكه بفعل عالم قادر حكيم مريد است كه بحسب مصلحة و وفق حكمة و مشية آنها را بطريق متفرقه و انحاء متشتته خلق فرمود و بدانكه تسميهء اصناف بازواج بجهة ازدواج آنها است و اقتران بعضى از آن ببعضى و من من نبات از براى بيانست و صفت ( ازواج و شتى ) نيز صفت آنست و محتملست كه صفت نبات باشد چه نبات از آن حيثيت كه در اصل مصدر است واحد و جمع در او مساويست و آن جمع شتيت است چون مريض و مرضى يعنى اصناف نباتات كه متفرقات الصورند و مختلفات الاغراض و المنافع بعضى براى مردمان و بعضى براى بهايم فلذلك قال جل ذكره * ( كُلُوا ) * بخوريد از آنچه بيرون آورده‌ايم هر چه خوردنى را شايد از اثمار و حبوبات * ( وَارْعَوْا ) * و بچرانيد * ( أَنْعامَكُمْ ) * چهار پايان خود را در چراگاه هر چه خوردنى شما را نشايد از تبن و علوفات جمله فعلية حالست از ضمير فاخرجنا بر ارادهء قول اى اخرجنا اصناف النبات قائلين كلوا و ادعوا يعنى بيرون آورديم انواع نباتات را در حالتى كه گويندگان بوديم به اينكه بخوريد و بچرانيد مراد آنست كه آماده كنندگانيم براى انتفاء شما باكل و علف و اذن دهندگان شما در تصرف در آن * ( إِنَّ فِي ذلِكَ ) * بدرستى كه در اين مذكور شده * ( لآياتٍ ) * هر آينه دلالتها و علامتها است بر قدرت ربانى و وحدت او * ( لأُولِي النُّهى ) * مر خداوندان خرد را كه عقول ايشان ناهى باشد از اتباع باطل و ارتكاب قبايح كه از جملهء آن اقدام است باطعمه و اشربه محرمه و نهى جمع نهيه است بمعنى ما ينهى به و چون موسى بطريق حكايت از حق سبحانه تذكير نعم او كرد بر فرعونيان بعد از آن از روى امتنان اصل خلقت ايشان را به ياد آنها آورده گفت * ( مِنْها خَلَقْناكُمْ ) * از زمين آفريديم شما را يعنى اصل خلقت ايشان را به ياد آنها آورده و گفت پدر شما و اول مواد ابدان شما خاك زمين است و\r\nدر تبيان آورده كه حق سبحانه فرشتهء ميفرستد تا از خاك موضعى كه مدفن كسى خواهد بود قدرى برميدارد و بر نطفهء كه مادهء وجود او است ميريزد و آن كس از تراب و نطفه مخلوق مىشود و در همان خاك مدفون ميگردد و حق سبحانه از اينخبر ميدهد كه شما را از زمين آفريديم\r\n","description":"","footnote":"","page_name":" 475 ","page_number":475},
  {"content":"\r\n* ( وَفِيها نُعِيدُكُمْ ) * و در زمين باز بريم بعد از مرگ بتفكيك اجزا * ( وَمِنْها نُخْرِجُكُمْ ) * و از زمين بيرون آوريم بتاليف اجزا متفتته مختلطه بتراب بر صورت سابقه و رد روح به آن * ( تارَةً أُخْرى ) * بارى ديگر بجهة حساب و جزا موسى به اين كلمات منهيه فرعون را مخاطب ساخت تا متذكر اصل خود شود كه آن خاك را هست و لگدكوب همه حيوانات و بجهة آن تكبر و سركشى را از سر بنهد و در اعاده و اخراج انديشه نموده از مستى شراب غرور با خود آيد و از طغيان بايمان رجوع كند و وى از اين تنبيه نشده از موسى معجزه طلبيد حضرت موسى عصاى بيفكند اژدها شد و باز بگرفت همان عصا شد و يد و بيضا بوى نمود و غير اين از آيات تسع بر طريقى كه در سورة الاعراف مذكور شد بر او ظاهر ساخت و او به هيچ كدام نگرويد چنان كه حق سبحانه از اين خبر ميدهد كه * ( وَلَقَدْ أَرَيْناه ) * و بدرستى كه ما نموديم بفرعون * ( آياتِنا كُلَّها ) * معجزه هاى خود را در همهء آنكه بموسى داده بوديم از آيات تسع و يا شناسا گردانيديم فرعون را صحة همهء آن آيات * ( فَكَذَّبَ ) * پس بدروغ نسبت داد موسى را از فرط عناد و عصيان * ( وَأَبى ) * و سر باز زد از آنكه ايمان آورد و فرمانبردارى كند بجهة كثرت عتو و طغيان و بدانكه تاكيد آياتنا به كلها از براى شمول انواع است يا شمول افراد و مراد به آياتنا آيات معهوده است كه آن آيات تسع است كه مختص است بموسى و يا آنكه موسى آيات مخصوصه خود را به او نموده باشد و آيات ديگر را كه از براى انبياى ديگر بوده باشد بفرعون تعداد كرده باشد و بر هر تقدير چون آيات را مشاهده كرد تكذيب آن نموده و از آن اعراض نمود از غايت عتو و استكبارى كه داشت و از روى جحود * ( قالَ ) * گفت بموسى ( ع ) * ( أَ جِئْتَنا ) * آيا آمدهء بسوى ما * ( لِتُخْرِجَنا ) * تا بيرون كنى ما را * ( مِنْ أَرْضِنا ) * از زمين ما كه مصر است * ( بِسِحْرِكَ يا مُوسى ) * بجادويى خود اى موسى يعنى دانستيم كه تو ساحرى و ميخواهى كه به سحر ما را از مصر اخراج كنى و بنى اسرائيل را متمكن سازى و پادشاهى كنى بر ايشان اين دالست بر تعلل و تجبر فرعون و دلالت بر آنكه او بر حقية موسى عالم بود و بجهة آن بر فوت پادشاهى خود ترسان و هراسان گشت نه بجهة سحر زيرا كه بديهى است كه ساحر قادر نيست بر آنكه مانند فرعونى را از ملك پادشاهى بردارد و از زمين خودش اخراج كند و دال بر اينست قوله وَجَحَدُوا بِها وَاسْتَيْقَنَتْها أَنْفُسُهُمْ ظُلْماً وَعُلُوًّا و بجهة عجز و فروماندگى او را ساحر خواند و بعد از آن گفت * ( فَلَنَأْتِيَنَّكَ بِسِحْرٍ ) * پس هر آينه بياريم ما براى تو جادويى * ( مِثْلِه ) * مانند جادويى تو و به آن معارضه كنيم با تو تا مردمان بدانند كه تو پيغمبر نيستى بلكه ساحرى * ( فَاجْعَلْ ) * پس بگردان يعنى مقرر گردان * ( بَيْنَنا وَبَيْنَكَ ) * ميان ما و ميان خود * ( مَوْعِداً ) * وعدهء بجهة معارضه آن چنان وعدهء كه به هيچ وجه * ( لا نُخْلِفُه ) * خلاف نكنيم آن را\r\n","description":"","footnote":"","page_name":" 476 ","page_number":476},
  {"content":"\r\n* ( نَحْنُ وَلا أَنْتَ ) * نه ما و نه تو بلكه چون زمان اينوعده در رسد حاضر شويم * ( مَكاناً سُوىً ) * در جايى كه مساوى باشد مسافت قوم ما و تو به آن و يا مكانى مستوى و همواره كه در او بلندى و پستى نباشد تا همه مردم به تو نظاره توانند كرد و بدانكه سوى مصدر است بمعنى فاعل اى مكانا مستويا و موعد بمعنى مصدر است نه اسم مكان يا زمان بدليل لا نخلفه چه اخلاف ملايم زمان و مكان نيست و انتصاب مكانا بفعليست كه مدلول عليه مصدر است نه بمصدر زيرا كه موصوفية او مانع عاملية او است يا بدليه است از موعدا بر تقدير مكان كه مضاف باشد بموعدا و بنا بر اين طباق جواب در قوله تعالى * ( قالَ مَوْعِدُكُمْ يَوْمُ الزِّينَةِ ) * من حيث المعنى باشد چه يوم الزينة دالست بر مكانى كه مشتهر باشد به اجتماع مردمان\r\nدر آن در آن روز و معنى آيه آنست كه گفت موسى در جواب فرعون كه زمان وعده شما روز آرايش قبطيانست و آن روز عيد بود مر اهل مصر را كه همه آراسته در موضعى حاضر شدندى و تماشا كردندى يا روز نوروز يا عاشورا و سعيد بن مسيب گفته كه آن روز بازارى بود كه خود را بياراستندى و به آن بازار شدندى و تعيين اينروز بجهة آن بود تا ظهور حق و زهوق باطل على رؤس الاشهاد سمت وقوع پذيرد و خبر آن به اطراف و اكناف عالم رسد و قوله * ( وَأَنْ يُحْشَرَ النَّاسُ ضُحًى ) * عطفست بر يوم و مرفوع المحل يا بر زينة و مجرور المحل يعنى موعد شما آنست كه جمع كرده شوند مردمان در چاشتگاه يا زمان وعدهء شما در روزيست كه فراهم آورده شوند مردمان در چاشتگاه كه محل كمال نورانيت روز است تا همه كس آن را بيمانع كدورت هوا بينند و او ابلغ باشد در حجة و ابعد از شبههء موسى ( ع ) گفت موعد ما روز اجتماع آدميان است بوقت چاشت\r\n* ( فَتَوَلَّى فِرْعَوْنُ ) * پس برگشت فرعون از مجلس و بخلوت در آمد و به جهت جمع كردن سحره راى زد و كسان را به اطراف و جوانب و ولايات مصر فرستاد * ( فَجَمَعَ كَيْدَه ) * پس جمع كرد آن چيزى را كه به آن مكر و كيد كنند يعنى سحره و آلات سحر * ( ثُمَّ أَتى ) * پس آمد بوعده گاه با ساحران از ابن عباس مرويست كه سحره هفتاد و دو مرد بودند از قبط و باقى از بنى اسرائيل و بروايتى ديگر ايشان چهار صد بودند با هر يكى خروارى از چوب و رسن و در بعضى تفاسير آمده كه ايشان سى هزار و بروايت ديگر هفتاد هزار بودند با هر يكى عصائى و ريسمانى و اول اصح است و چون فرعون و ساير قبطيان كه تابع او بودند با جميع سحره روز ميعاد در آن مكان جمع شدند * ( قالَ لَهُمْ مُوسى ) * گفت موسى مر جادوان را بعد از ملاقات از روى وعظ و تهديد كه اى قوم * ( وَيْلَكُمْ ) * واى بر شما * ( لا تَفْتَرُوا ) * افترا مكنيد و مبنديد * ( عَلَى اللَّه كَذِباً ) * بر خداى دروغ را كه آيات او را سحر گوئيد و خواهيد كه به آن معارضه كنيد يا دروغ بر خدا مبنديد بشركت ديگرى با\r\n","description":"","footnote":"","page_name":" 477 ","page_number":477},
  {"content":"\r\nاو * ( فَيُسْحِتَكُمْ ) * كه مستاصل گرداند و از بيخ بركند شما را * ( بِعَذابٍ ) * بعذابى كه نازل گرداند بر شما ليسحتكم كه روايت حفص است ماخوذ است از اسحات نيز بمعنى ليسحتكم است كه مشتق از سحت است يقال ( سحته اللَّه و اسحته اذا استاصله و اهلكه ) * ( وَقَدْ خابَ ) * و بدرستى كه بىبهره و نوميد مانده * ( مَنِ افْتَرى ) * هر كه افترا كرد بر خدا و امر باطل را به او نسبت داد و بدانكه كلمهء ويل تهديد و وعيد است و منصوبست بفعل محذوف و تقدير اينكه ( الزمكم اللَّه الويل و العذاب ) و ميتواند بود كه منصوب باشد به ندا اى يا ويلكم مانند يا وَيْلَنا پس مراد از آن خواندن مردمان باشد به گفتن كلمهء ويل بر ايشان و نزد بعضى ويلكم مركب است از وى و لكم و بنا بر اين مبتدا و خبر باشد يا بمنزلهء أ تعجب لكم القصه چون سحره اينكلام را از موسى استماع كردند * ( فَتَنازَعُوا ) * پس گفت و شنود كردند * ( أَمْرَهُمْ ) * در كار خود * ( بَيْنَهُمْ ) * ميان يكديگر با هم گفتند اينكلام بكلام ساحران نميماند * ( وَأَسَرُّوا النَّجْوى ) * و پنهان داشتند راز گفتن خود را از ملازمان فرعون و آخر بر اين قرار دادند كه اگر او بر ما غالب شود متابعت او كنيم و بخداى او بگرويم و اگر ما بر او غالب شويم ساحر است در دست فرعون هلاك خواهد گرديد آورده‌اند كه فرعون از غرفه ديد كه ايشان با يكديگر سخنى ميگويند و مساره ميكنند پرسيد كه اينسحره چه مىگويند ايشان از ترس فرعون * ( قالُوا ) * گفتند * ( إِنْ هذانِ ) * بدرستى كه اين هر دو يعنى موسى و هارون * ( لَساحِرانِ ) * جادوانند و گويند كه تنازع و اختلاف و تشاور ايشان در اين بود كه بچه نوع با موسى معارضه كنند و نزد بعضى ضمير راجع بفرعون و قوم او است و قوله * ( إِنْ هذانِ لَساحِرانِ ) * تفسير أَسَرُّوا النَّجْوى است يعنى فرعون و كسان او مشاورت كردند در تلفيق اينكلام كه اسناد سحر است بايشان به جهت خوف آنكه مبادا ايشان غالب شوند و مردمان تابع ايشان گردند و بدانكه هذان اسم ان است و بلغت خثعم و بلحارث بن كعب الف تثنية در هر سه حال از اعراب متغير نميشود و اعراب آن تقديريست و اين حرف موافق لغت ايشان واقع شده و يا آن بمعنى نعم باشد و * ( هذانِ لَساحِرانِ ) * مبتدا و خبر و نزد بعضى ديگر اسم ان ضميرشان محذوفست و * ( هذانِ لَساحِرانِ ) * خبر آن و نزد جمعى ديگر اصل كلام آنست كه ( انه هذان لهما ساحران ) و حفص ان بتخفيف ميخواند و آن را ان مخففهء از مثقله ميداند و لام فارق ميان مؤكده و نافيه و يا آنكه او را نافيه ميگيرد و لام را بمعنى الا اى ما هذان الا ساحران يعنى نيستند موسى و هارون مگر جادوان * ( يُرِيدانِ أَنْ يُخْرِجاكُمْ ) * ميخواهند آنكه بيرون كنند شما را * ( مِنْ أَرْضِكُمْ ) * از زمين شما * ( بِسِحْرِهِما ) * بجادويى خود و مملكت مصر را در تصرف خود در\r\n","description":"","footnote":"","page_name":" 478 ","page_number":478},
  {"content":"\r\nآورند * ( وَيَذْهَبا ) * و ببرند * ( بِطَرِيقَتِكُمُ الْمُثْلى ) * مذهب شما را كه امثل و افضل مذاهب است و دين خود را ظاهر كنند لقوله تعالى انى اخاف ان يبدل دينكم يا ببرند اهل طريقهء شما را كه بنى اسرائيلاند چه ايشان ارباب دانش و بينش بودند در آن زمان و\r\nبه سمت فضل و مزية علم و كثرت عدد و عدد متسم كما يق هم طريقة قومهم اى قدوتهم و فلان امثل قومه اى اشرفهم و افضلهم پس معنى آنست كه ببرند اكابر و اشراف شما را يعنى روى دل ايشان از شما بگرداند و بسوى خود متوجه سازند و اينقول اخير منقولست از امير المؤمنين ( ع ) و ثانى از ابن عباس و اكثر مفسرين و اول از جبائى و ابى مسلم و ابن زيد القصه چون فرعون از سحره شنيد كه موسى و هارون ساحرانند و داعيهء اخراج قبطيان دارند از مصر در غضب شده و گفت چون چنين است * ( فَأَجْمِعُوا كَيْدَكُمْ ) * پس جمع كنيد ادوات كيد خود را يعنى آلات سحر و هيچ چيز از آن فرو گذاشت مكنيد و هيچكس از مردمان خود را مگذاريد كه از اين امر متقاعد شود * ( ثُمَّ ائْتُوا صَفًّا ) * پس بيائيد بوعده گاه در حالتى كه صفزدگان باشيد در عرصهء آن ميدان تا هيبت شما در دل مردم افتد و جهد كنيد تا بر ايشان غالب شويد و گويند اينمقول قول سحره است يعنى ساحران با يكديگر گفتند كه همهء اسباب و ادوات را فراهم آورده متوجه ميقات شويد و بيكبار بر موسى برآئيد تا مضطرب و عاجز شده كارى نتواند ساخت و غلبه ما را باشد * ( وَقَدْ أَفْلَحَ الْيَوْمَ ) * و بدرستى كه فوز يافت و بمطلوب خود رسيد امروز * ( مَنِ اسْتَعْلى ) * هر كه بر سرآمد در سحر اينكلام جملهء معترضه است پس همه جادوان صف كشيدند در ميقات و موسى و هارون عليهما السلم در برابر ايستادند و سحره بقولى سيصد خروار چوب و رسن ميان تهى كرده و پر از زيبق ساخته بميدان آوردند بطريق ادب * ( قالُوا يا مُوسى ) * گفتند يا موسى * ( إِمَّا أَنْ تُلْقِيَ ) * يا آنست كه ميافكنى عصاى خود را * ( وَإِمَّا أَنْ نَكُونَ ) * يا آنست كه ما باشيم * ( أَوَّلَ مَنْ أَلْقى ) * نخست كسى كه بيفكند چوب و رسن ان با ما بعد خود يا منصوبست بفعل مضمر يا مرفوع به آنكه خبر مبتداى محذوف باشد و تقدير اينكه اختر احد الامرين إلقاؤك اولا او القاؤنا يا آنكه الامر القاؤك اولا او القاؤنا يعنى اختيار يكى از اين دو كار كن كه آن نخست انداختن تو باشد يا انداختن ما يا آنكه اول كار انداختن تست يا انداختن ما موسى را از روى مقابله ادب بادب يا از وجه بىاعتبارى آن و عدم مبالات به آن يا به جهت اضعاف بمراد ايشان كه آن صدور فعل باشد اولا از جانب ايشان * ( قالَ ) * گفت * ( بَلْ أَلْقُوا ) * بلكه شما بيفكنيد اگر محقيد و بر مدعاى خود اثبات حجت ميتوانيد كرد بر آنكه من ساحرم\r\n","description":"","footnote":"","page_name":" 479 ","page_number":479},
  {"content":"\r\nو حذف شرط به جهت دلالت كلام است بر آن و چون شرط مذكور بعد از امر مقدر است پس امر بالقاى حسن باشد و منافى عصمت موسى نباشد و تغيير نظم به جهت آنست كه اين ابلغ است در معنى كه مراد ايشان بود و گويند كه عرض موسى از امر بالقاء اولا آن بود كه تا ايشان بذل مجهود خود كرده آنچه توانند در باب سحر ظاهر سازند و بعد از ظهور و بروز همهء آن حق سبحانه ابراز بينهء قاهرهء خود كرده همه را نابود سازد القصه چون ساحران ادوات سحر خود را بيفكندند و بسبب حرارت هوا زيبق در جوف چوبها و رسنها در اضطراب آمد * ( فَإِذا حِبالُهُمْ وَعِصِيُّهُمْ ) * پس ناگاه رسنها و عصاهاى ايشان * ( يُخَيَّلُ إِلَيْه ) * نموده شد بموسى * ( مِنْ سِحْرِهِمْ ) * از جادويى و كيد ايشان كه گوييا * ( أَنَّها تَسْعى ) * بدرستى كه آن ميرود و شباب مىكند ذكر تخيل جهة آنست كه بحسب حقيقت آنها ساعى نبودند بلكه متحرك بودند يعنى موسى چنان خيال كرد كه آن حبال و عصا مار گشته ند و به اطراف و جوانب ميشتابند و ببايد دانست كه اذا در اينمقام براى مفاجاتست و تحقيق آنست كه اذا مفاجاة اذا ظرفيت است و مستدعى متعلقى كه ناصب او باشد و جملهء مضاف اليه اوست ليكن اين اذا مخصوص است به آنكه متعلق او فعل مفاجاة باشد و جملهء ابتدائيه پس تقدير اينست كه فالقوا تفاجأ موسى وقت تخييل سعى حبالهم و عصيهم من سحرهم و حقيقت معنى مفاجات موسى است بحبال و عصاى ايشان كه مخيل بودند در نظر موسى بحيات ساعيه و گويند ضمير اليه راجع بفرعونست يعنى آن حبال و عصا را در نظر فرعون چنان مينمود كه آنها ماران شتابنده‌اند و مصدق قول اولست قوله * ( فَأَوْجَسَ ) * پس اضمار كرد * ( فِي نَفْسِه ) * در ذات خود يعنى يافت در دل خود\r\n* ( خِيفَةً مُوسى ) * خوفى و ترسى يعنى چون آن حال را مشاهده كرد بترسيد چنانچه مقتضاى جبلت بشريه است و اگر چه شكى در ابطال آن نداشت يا از آن ترسيد كه مبادا نظاره گيان ميان سحر و معجزه فرق نكنند و حق بباطل مشتبه گردد و به جهت آن تبعيت او نكنند يا آنكه متفرق گردند پيش از القاى عصا و چون اين و هم بر موسى طارى شد\r\nپايان جلد پنجم\r\nاميد است خداوند متعال توفيق عنايت فرمايد تا بقيه مجلدات بطبع رسد\r\n( حسن علمى )\r\n\r\n","description":"","footnote":"","page_name":" 480 ","page_number":480}
  ]