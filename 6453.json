[
  {"content":"\r\nرسائل و مسائل\r\n( سؤال و جواب فقهى و . . . )\r\nتأليف\r\nملا احمد نراقى ( ره )\r\n( متوفاى 1245 ق )\r\nبخش اول از جلد اوّل\r\nكنگره بزرگداشت\r\nملا مهدى نراقى و ملا احمد نراقى\r\nبه كوشش\r\nرضا استادى\r\n","description":"","footnote":"","page_name":" 1 ","page_number":1},
  {"content":"\r\nرسائل و مسائل\r\nبخش اول از ( جلد اوّل )\r\nالمؤلف : ملا احمد نراقى\r\nبه كوشش : رضا استادى\r\nناشر : كنگره بزرگداشت ملا مهدى و ملا احمد نراقى\r\nنوبت چاپ : اول 1380\r\nقطع و صفحه : وزيرى 432\r\nحروفچينى و صفحه آرايى : فرانشر\r\nچاپ : سلمان فارسى ، قم\r\nشمارگان : 1000\r\nقيمت سه جلد : 5000 تومان .\r\n","description":"","footnote":"","page_name":" 2 ","page_number":2},
  {"content":"\r\nبسم الله الرحمن الرحيم\r\n","description":"","footnote":"","page_name":" 3 ","page_number":3},
  {"content":"\r\nباسمه تعالى\r\nكتابهائى كه توسط كنگره بزرگداشت ملا مهدى نراقى ( ره ) و ملا احمد نراقى ( ره ) با بودجه وزارت ارشاد اسلامى در ده مجلد در سال 1380 ش چاپ شده است :\r\n1 - معتمد الشيعة في احكام الشريعة : تأليف ملا مهدى نراقى ( ره ) ، فقه است و فقط كتاب طهارت آن تأليف شده .\r\n2 - شهاب ثاقب : تأليف ملا مهدى نراقى ( ره ) بحث امامت و فارسى است .\r\n3 - جامعة الأصول : تأليف ملّا مهدى نراقى ( ره ) اصول فقه است .\r\n4 - الحاشية على الشفاء : تأليف ملّا مهدى نراقى ( ره ) . حاشيه الهيات شفاء ابن سينا است .\r\n5 - رسائل و مسائل : تأليف ملّا احمد نراقى ( ره ) . سؤال و جواب فقهى و غيره است بضميمه چند رساله ( فارسى و عربى ) در سه جلد .\r\n6 - مشارق الأحكام : تأليف ملّا محمد بن ملّا احمد نراقى ( ره ) . قواعد فقهى است .\r\n7 - شعب المقال في درجات الرجال . تأليف ميرزا ابو القاسم بن ملّا محمد بن ملّا احمد نراقى ( ره ) . رجال حديث است .\r\n8 - كشف الغطاء عن وجوه مراسم الاهتداء . تأليف ملّا محمد حسن قزوينى ( ره ) . در علم اخلاق است . و شايد بتوان آن را مختصر جامع السعادات ملّا مهدى نراقى ( ره ) بشمار آورد .\r\n9 - شرح احوال و آثار ملّا مهدى نراقى و ملّا احمد نراقى و خاندان ايشان بضميمه برخى از رساله هاى مختصر آنان .\r\n10 - ضمنا جامع الأفكار ملّا مهدى نراقى ( ره ) ( كلام وفلسفه است ) نيز توسط يكى از دانشگاهيان در دست تحقيق و انتشار است .\r\n","description":"","footnote":"","page_name":" 4 ","page_number":4},
  {"content":"\r\n\r\n","description":"","footnote":"","page_name":" 5 ","page_number":5},
  {"content":"\r\n\r\n","description":"","footnote":"","page_name":" 6 ","page_number":6},
  {"content":"\r\n\r\nشرح حال اجمالى مؤلف\r\nملا احمد فرزند ملا مهدى نراقى از اعاظم علما و فقهاء اماميه سده سيزدهم هجرى بشمار مىرود . در سال 1185 ه‍ در نراق به دنيا آمد .\r\nدر كاشان بيشتر علوم را نزد پدرش ملا مهدى نراقى آموخته و سپس براى تكميل دروس به نجف هجرت كرده و در اندك زمانى عالىترين مراتب علمى را حائز گشته و به كاشان برگشته و مرجع استفاده بسيارى از علماء آن عصر گرديده است .\r\nآثار وى به ويژه كتابهاى مستند الشيعه ، عوائد الايام و معراج السعاده هماره در حوزه هاى علميه مورد استفاده بوده و هست .\r\nاز چند نفر از اعلام و بزرگان روايت مىنمايد از جمله والد ماجدش ملا مهدى نراقى ، علامه سيد بحر العلوم ، ميرزا مهدى شهرستانى ، شيخ جعفر كاشف الغطاء رحمة الله عليهم اجمعين . و بزرگانى چون خاتم الفقهاء شيخ مرتضى انصارى صاحب مكاسب و سيد محمّد شفيع جاپلقى صاحب الروضة البهية از او استفاده كرده و روايت مىكنند .\r\nآثار چاپ شده او عبارت است از :\r\n1 . عوائد الايّام در فقه و اصول وغيره .\r\n2 . معراج السعادة در اخلاق . فارسى .\r\n3 . مستند الشيعة در فقه ( 19 جلد ) 4 . سيف الامة ردّ بر پادرى مارتين مسيحى . فارسى .\r\n5 . مناهج الاحكام در اصول فقه\r\n","description":"","footnote":"","page_name":" 7 ","page_number":7},
  {"content":"\r\n6 . خزائن . فارسى\r\n7 . طاقديس . شعر فارسى\r\n8 . رسائل و مسائل ( همين كتاب در دو جلد )\r\nو آثار فراوان ديگر دارد كه چاپ نشده و نسخه هاى خطى آن در برخى كتابخانه ها موجود است .\r\n* * *\r\nدر سال 1245 ه در اثر وبائى كه در اطراف كاشان شيوع پيدا كرده بود وفات يافته است . جنازه ء شريفش به نجف اشرف حمل و در آنجا به خاك سپرده شد .\r\nكتاب رسائل و مسائل\r\nاين كتاب همانطور كه ملاحظه مىكنيد مانند سؤال و جواب ميرزاى قمى ( جامع الشتات ) و سؤال و جواب حجة الاسلام شفقتى ( كه بخشى از آن چاپ شده ) و سؤال و جواب صاحب عروه ، شامل تحقيقات و مطالب بسيار ارزنده اى مىباشد و نزد فقهاى بزرگوار و محققان حوزوى از اهميتى فوق العاده برخوردار است .\r\nنسخه هاى كتاب رسائل و مسائل كه هنگام تصحيح و چاپ در اختيار بود :\r\n1 . نسخه كتابخانه ء عمومى آية الله مرعشى ( ره ) قم ( جلد اوّل )\r\n2 . نسخه كتابخانه مدرسه ء سلطانى كاشانى ( جلد اوّل )\r\n3 . نسخه كتابخانه ء عمومى آية الله گلپايگانى ( ره ) قم ( جلد اوّل )\r\n4 . نسخه ديگر از كتابخانه عمومى آية الله گلپايگانى ( ره ) قم ( چند برگ از آغاز جلد اوّل ) .\r\n5 . نسخه كتابخانه عمومى آية الله گلپايگانى ( ره ) قم ( جلد دوم ) سه نسخه اوّل هر كدام بر ديگرى اضافاتى دارد و سعى شد كه نسخه چاپى نسخه كاملى باشد .\r\nهيچ كدام از نسخه ها تصحيح شده نبود و كوشش ما اين بود كه در حدّ توان ، نسخه ء چاپى بى غلط و يا كم غلط باشد وله المنّة والحمد .\r\n","description":"","footnote":"","page_name":" 8 ","page_number":8},
  {"content":"\r\nرسائل و مسائل\r\nشامل هشتصد و پانزده سؤال و جواب و دوازده رساله فقهى وغيره\r\nتأليف\r\nعلامه بزرگوار ملا احمد نراقى\r\n( 1185 1345 ه )\r\nبخش اول از جلد اوّل\r\nبه كوشش\r\nرضا استادى\r\n","description":"","footnote":"","page_name":" 9 ","page_number":9},
  {"content":"\r\n\r\n","description":"","footnote":"","page_name":" 10 ","page_number":10},
  {"content":"\r\nبسم الله الرحمن الرحيم\r\nالحمد لله المتعالي بجلال احديته عن احداق النواظر ، المتفرد بكمال صمديته عن الأشباه والنظائر ، المنزّه عن ادراك الاوهام والمسلوب عن ذاته المقدّسة صفات الاجسام . و اشهد أن لا إله إلا الله شهادة انتفع بها يوم الفزع الأكبر والخروج عن مضيق البرزخ إلى فضاء المحشر . وأصلي على عباده المخلصين وأنبيائه المرسلين خصوصا على المبعوث من صميم ( 1 )\r\n\r\nالعرب العرباء لإرشاد الدهماء المنقذ عن الضلال والاهواء سيدنا ونبينا محمد بن عبد الله بن عبد المطلب خير الأصفياء و خاتم الأنبياء والمعصومين من آله وعترته عن الزلل والخطاء .\r\nاما بعد چنين گويد تراب اقدام طلبه علوم دينى بنده محتاج إلى ربه الغنى محمد بن محمد يوسف الميمئى الجوشقانى ( 2 )\r\n\r\nعفى الله عن جرائمهما : كه در هنگامى كه مستسعد بود به سعادت عظمى و موهبت كبراى فيض خدمت ( صحبت خ ل ) اكسير خاصيت عالى جناب قدسى القاب فضايل مآب جامع المعقول والمنقول حاوى الفروع والاصول مؤسس اساس قوانين دين و ناشر مناشر احكام شرع متين و مروج شريعت سيد المرسلين و معلم معالم دين مبين و مرجع الاسلام والمسلمين و ملاذ و ملجأ فقرا و مساكين كيمياى سعادت ابد و كليد گنج فيض سرمد مولانا و استادنا ملا احمد أدام الله عمره و ظله العالى إلى\r\n","description":"","footnote":"\r\n( 1 ) اين كلمه در نسخه ها اين طور خوانده نمىشد .\r\n\r\n( 2 ) ميمه و جوشقان از بخشهاى كاشان است .\r\n","page_name":" 11 ","page_number":11},
  {"content":"\r\nاقصى الامد كه صيت مكارم اخلاقش عرصه آفاق را چنان فرو گرفته كه منكر حسود را از سستى نطاق طاقت ناطقه از عرض حال لال گشته و آوازه فضايل ملكاتش در بسيط زمين چنين انتشار يافته كه عدوى عنود را از كثرت خجلت جبين غرق عرق انفعال مانده « عين الاصولش » ( 1 )\r\n\r\nعين الحياتى است كه گمراهان باديه ضلالت را راه نموده « اساس اصولش » مؤسس اساس قوانين شرع حكيم « مناهج الاحكامش » سراج منير مسترشدين طريق قويم ، « هداية الاحكامش » راهنماى صراط مستقيم « وسيلة النجاتش » باعث نجات عاملين به آن از نار جحيم « خلاصة المسائلش » مسائل ( كذا ) راه جنان « تذكرة الاحبابش » عقده گشاى دل محتاجان ، « مفتاح الاحكامش » مفتاح دلائل آن « شرح تجريدش » مبانى قواعد احكام دين مبين ، « مستند الشيعه اش » استناد سالكين مسلك شريعت ائمه طاهرين ، هر عايده از « عوايد ايامش » درّيست ناسفته و در آن مبانى قوانين احكام شريعت نهفته الحقّ « سيف الامه اش » سيفى است قاطع وحسامى است لامع وبرهانى است ساطع در اثبات نبوت خاتم النبيين منطوى بر ولايت ائمه معصومين صلوات الله عليه وعليهم اجمعين مدلل به آيات كتب انبياى سابقين وقاصم ظهر معاندين دين مبين « معراج السعاده اش » موجب سعادت جاودانى وموصل به فيوضات اسرار نهانى دو جهانى « رساله عدم حجّية مظنّه اش » حجتى واضح ولايح بر فساد عمل كردن به كل ظنون « رسائل متفرقه اش » لا يعدّ ولا يحصى است در جميع فنون ، « خزاين ايامش » جواهرى است گرانبها ، هماى همت همايونش بر ساحت ترويج شريعت غراء ، مداد قلمش نضارت بخش فروغ ملت بيضاء . چه دهم طول مدعا كه اگر بحار ، مداد ، و اشجار قلم شود رفعت كاخ كرامتش از آن بالاتر كه مدارك اوهام به شرف\r\n","description":"","footnote":"\r\n( 1 ) عين الاصول ، و اساس الاصول ، و مناهج الاحكام ، و هداية الاحكام و وسيلة النجاة ، و خلاصة المسائل ، و تذكرة الاحباب و مفتاح الاحكام . و شرح تجريد الاصول ، و مستند الشيعه و عوائد الايام و سيف الامة و معراج السعاده و رساله ظنّ و خزائن ، نام بخشى از تأليفات ملا احمد نراقى است كه در اين ديباچه به آنها اشاره شده است .\r\n","page_name":" 12 ","page_number":12},
  {"content":"\r\nشرف آن تواند رسيد وعظم رتبه اش از آن والاتر كه طوطى شكسته بال مقال در لواى ( اداى خ ل ) شمه اى از اوصاف حميده اش صف ( نفس خ ل ) تواند كشيد .\r\nپس مطلبى كه به پايان نرسد سزاوار آن است كه به وضوح خود گذارى .\r\nچون كه صحبت شد از فتاوى و مسائل متفرقه كه جواهرى است گوناگون لهذا از مصدر عزت واجلال اشاره لازم البشاره به اين گم نام مستهام ( كذا ) صادر گرديد كه مسائل وفتاوى متفرقه را جمع و ترتيب نمايم بنا بر اين با وجود عدم بضاعت وقلت استطاعت وتفرق بال وتكسر احوال بعد از صدور اين خطاب مستطاب [ با 
  ] استعانت از حضرت رب الأرباب واستمداد از ارواح مقدسه ائمه اطياب شروع در جمع و ترتيب اين كتاب شد اميد كه مقبول طبع آن قبله انام وكافه خواص وعوام گردد و آن را مرتب نمودم بر دو مجلد : مجلد اول در مسائل ورسائلى كه تعلَّق به فروع دارد و آن مشتمل است بر چند كتاب مرتب به ترتيب كتب فقهيه اصحاب ، ومجلد ثانى در مسائل ورسائلى كه متعلق است به غير فروع از اصول عقايد واصول فقه وحل احاديث و آيات مشكله و مسائل متفرقه و آن را مسمّى نمودم به مسائل ورسائل فى حل غوامض المسائل .\r\n","description":"","footnote":"","page_name":" 13 ","page_number":13},
  {"content":"\r\n\r\nكتاب الطهارة\r\n( 1 )\r\nس 1 : هر گاه به چاقوى فرنگى خيار ببرند پاك است يا نجس و به كاغذ فرنگى قرآن مىتوان نوشت يا نه ؟\r\nج : بلى پاك است زيرا كه علم به نجاست آنها نيست چه ممكن است مسلمى در فرنگ يا غير آن چاقو وكاغذى بسازد و اين چاقو وكاغذ از اين جمله باشد علاوه بر آن كه چاقو به شستن پاك مىشود مگر اين كه خود به رأى العين ببينى يا به طريق ديگر كه علم به هم رسانى كه كافر آن كاغذ را ساخته و به رطوبت با آن ملاقات نموده است .\r\n( 2 )\r\nس 2 : عرق جنب از حرام پاك است يا نجس ؟\r\nج : پاك است على الاقوى .\r\n( 3 )\r\nس 3 : آب انگور هر گاه بجوشد آيا پيش از كم شدن وتثليث آن نجس است يا پاك ؟\r\nج : پاك است بنا بر اقوى اما خوردن آن حرام است به اجماع علماء .\r\n( 4 )\r\nس 4 : آيا نجاست مرده آدمى بعد از سرد شدن است يا پيش از سرد شدن نيز نجس است وآيا نجاست ميت آدمى و يا ساير ميتها عينى است و با ملاقات به\r\n","description":"","footnote":"","page_name":" 14 ","page_number":14},
  {"content":"\r\nرطوبت ملاقى را نجس مىكند وآيا با ملاقات به يبوست سرايت مىكند به ملاقى يا نه وآيا اجزايى كه از ميته جدا مىشود يا از حى نجس است يا نه ؟\r\nج : حق آن است كه مرده آدمى پيش از سرد شدن هم نجس است اگر چه به ملاقات آن غسل مس ميت واجب نمىشود و نجاست جميع مرده ها عينيه است و با رطوبت به ملاقى سرايت مىكند و همچنين به ملاقى ملاقى ، و با يبوست سرايت نمىكند واجزايى كه از ميت انسان يا غير انسان يا زنده آنها جدا مىشود اگر از اجزائى باشد كه حيات در آنجا حلول كرده نجس است مگر هر گاه اجزاء بسيار صغيره باشد مانند بثورات وثؤلول ( 1 )\r\n\r\nو امثال اينها خواه از آدمى يا غير آدمى اگر در حالت زنده بودن جدا شود نجس نيست .\r\n( 5 )\r\nس 5 : هر گاه كسى ردّه بگويد آيا نجس است يا نه و همچنين هر گاه كسى انكار يكى از ضروريات دين را كند به جهت شبهه كه بر آن وارد شده .\r\nج : يهود و نصارى وكفار حربى ونواصب و آنها كسانى هستند كه عداوت يكى از اهل بيت را اظهار كنند وخوارج كه بر حضرت امير خروج كردند وغلاة وايشان طايفه اى هستند كه حضرت امير المؤمنين يا يكى ديگر از مردمان ( امامان ظ ) را خدا مىدانند همه آنها نجس العين و مانند سگ وخوكاند و اما ديگران نجس نيستند مانند منكر ضرورى دين به جهت شبهه ، يا كسى كه متلقّن ( 2 )\r\n\r\nبه ردّه شود ، اگر چه بعضى از احكام كفار بر آنها جارى مىشود شرعاً .\r\n( 6 )\r\nس 6 : آيا از براى نجاساتى كه به چاه مىافتد چند دلو بكشند و واجب است يا سنّت .\r\nج : مادامى كه آب چاه به نجاست متغير نشود نجس نمىشود بنا بر اقوى\r\n","description":"","footnote":"\r\n( 1 ) بثور جوشها و دانه هايى كه روى پوست بدن ظاهر مىشود . ثؤلول دانه كوچك سفت وسخت كه روى پوست بدن پيدا مىشود اما درد ندارد و به آن زگيل هم گفته مىشود .\r\n\r\n( 2 ) شايد « متلفّظ » باشد درست خوانده نمىشود .\r\n","page_name":" 15 ","page_number":15},
  {"content":"\r\nو واجب نيست كشيدن دلوهاى مقرره بلكه مستحب است و آن چه مستحب است همه آب است از براى مردن شتر و گاو خواه نر وخواه ماده و منى و خون حيض يا استحاضه يا نفاس و زيادتر از يك قطره از شراب ، و بيست دلو است از براى يك قطره ، و يك كر آب از براى مردن خر واستر واسب ، وهفتاد دلو از براى افتادن مرده مسلمى كه غسل داده نشده باشد و همچنين مرده كافر بنا بر مشهور ، و چهل دلو از براى مردن سگ وگربه و خوك و گوسفند وآهو وخرگوش وروباه و آن چه در جثه شبيه به يكى از آنها باشد ، و هفت دلو از براى موش هر گاه از هم در رفته باشد وسگى كه زنده بيرون آيد و مرغ خانگى ومطلق طيور بنا بر مشهور ، و سه دلو از براى موشى كه از هم در نرفته باشد و از براى مار وعقرب ووزغه ، و يكى از براى گنجشك و هر چه مانند آن است ، و پنجاه دلو يا چهل دلو از براى غايطى كه از هم در رفته باشد وده دلو از براى غايطى كه چنين نباشد ، و سى دلو تا چهل دلو از براى خون بسيار كه غير از خون حيض يا استحاضه يا نفاس باشد و از براى خون كم چند دلو است ، و چهل دلو از براى بول مرد و زن ، و سه دلو از براى بول پسر طفل كه غذاخوار باشد و يكى از براى بول پسر شير خواره و در اين دو هفت دلو بهتر است ، و سى دلو از براى آب بارانى كه مخلوط به بول وغايط و سرگين سگ باشد .\r\nوكوچك هر حيوانى مانند بزرگ آن است و هر نجاستى كه دليلى در آن نيست ونص بخصوص ندارد كشيدن از براى آن سنّت نيست .\r\n( 7 )\r\nس 7 : چه مىفرمايند در خصوص اين قسم غسل : كه غسل ارتماسى مىكردم به اين نحو كه : داخل آب مىشدم ومىايستادم ، به هر قدر از تن من كه در آب بود دست مىكشيدم ، و همچنين مىدانستم كه آن قدر بدن كه در آب است غسل داده شده است ، و بعد از آن كه خاطر جمع مىشدم كه آب به آن اعضاء رسيده است باقى مانده را به آب فرو مىبردم و غسل مىدادم ، مثل اين كه اول تا كمر را مىشستم ، بعد تا گردن را ، و بعد تا سر را ، و يقين بر صحّت غسل خود\r\n","description":"","footnote":"","page_name":" 16 ","page_number":16},
  {"content":"\r\nداشتم واصلًا تشكيكى نداشتم . در اين صورت غسل من چه صورت دارد ؟\r\nج : چنين غسلى به نيت غسل ترتيبى احدى از علماء آن را صحيح ندانسته است ، و همچنين به قصد غسل ارتماسى ، بلى در ارتماسى بعضى صحيح مىدانند كه به تأنّى و آهسته آهسته فرو رود در آب ، اما توقف نكند ، بلكه در فرو رفتن باشد تا همه ء اعضاء او فرو رود گو ( 1 )\r\n\r\nبه تأنى حركت كند ، و اين قول در نظر حقير قوت دارد ، و ليكن از قرار سؤال غسل مزبور به اين نحو هم نبوده ، بلكه لحظه اى توقف مىكرده و بعد تتمه ء بدن را در آب فرو مىبرد ، وچنين غسلى صحيح نيست ، و ليكن نظر به اين كه تكليف ما فوق علم نمىباشد و حق در مسأله آن است كه هر گاه كسى يقين قطعى داشته باشد كه رأى مجتهد او در فلان مسأله چنين است به نوعى كه تشكيك نداشته باشد و خلاف آن به خاطر او خطور نكند همان چه فهميده تكليف اوست و به غير از اين تكليفى ندارد ، وعبادتى كه با چنين علمى كند صحيح ومجزى است و اگر چه في الواقع اشتباه كرده باشد ، پس از قرار سؤال عباداتى كه با چنين غسلى شده نظر به علم قطعى او به صحّت آن غسل صحيح است و آن غسل هم صحيح بوده ، مثل كسى كه از مجتهد كيفيت غسلى أخذ كند و بعد رأى آن مجتهد از آن كيفيت منحرف شود ، والله سبحانه هو العالم .\r\n( 8 )\r\nس 8 : آيينه هايى كه پشت آن را طلا و نقره مىكنند استعمال آنها حرام است يا مباح ؟\r\nج : مباح است و ضرر ندارد ، به همين قدر ، از جمله ء ظروف واوانى نمىشود . والله العالم .\r\n( 9 )\r\nس 9 : در شمعدان وپىسوز ( 2 )\r\n\r\nنقره چه مىفرماييد ، داخل ظروف است و حرام است و يا مباح است استعمال آنها ؟\r\n","description":"","footnote":"\r\n( 1 ) ولو به تأنّى .\r\n\r\n( 2 ) پيه سوز .\r\n","page_name":" 17 ","page_number":17},
  {"content":"\r\nج : در شمعدان حكم به حرمت نمىشود ، اگر چه احتياط خوب است ، ولى در پىسوز اگر موضعى كه پيه در آن مىكنند طلا يا نقره باشد يقيناً استعمال آن حرام است ، بلكه مطلقاً احتياط كردن اولى است .\r\n( 10 )\r\nس 10 : جناب شما در مسأله عدول از مجتهدى به مجتهدى ديگر جايز مىدانيد و من مقلد سركار مىباشم ومىخواهم در يك مسأله از رأى شما عدول كنم و مقلد مجتهد ديگرى شوم كه رأى آن مجتهد اين است كه عدول از رأى مجتهدى كه مقلد او هستم به مجتهدى ديگر را جايز نمىداند ، آيا عدول به اين طريق صحيح است يا غير صحيح ؟\r\nمثلًا به رأى شما در وضو عمل مىكردم كه شما جاى مسح سر كه تر باشد مسح در آن جايز نمىدانيد ، اين مسأله بر من شاقّ بود ، ورأى ميرزا سيد محمد اين است كه جاى مسح سر هر گاه تر باشد مىتوان مسح كرد و ليكن در مسأله عدول از مجتهدى به مجتهد ديگر جايز نمىداند ، آيا من مىتوانم در اين مسأله از رأى شما عدول كنم وتقليد ميرزا سيد محمد ( 1 )\r\n\r\nبكنم كه او عدول بعد از تقليد را جايز نمىداند و يا مناط رأى شما است كه عدول بعد از تقليد را جايز مىدانيد ؟\r\nج : مىتوانيد به تقليد حقير عدول كنيد در آن مسأله كه تقليد كرده ايد و به رأى مجتهد ديگر عمل كنيد كه آن مجتهد عدول از تقليد را جايز نداند . والله العالم .\r\n( 11 )\r\nس 11 : هر گاه كسى بعد از فصد به طريق صحيح وضو گرفت و دست خود را بست ، و در حالت نماز يا پيش از نماز از موضع فصد خون جارى شد بيش از مقدارى كه در شرع معفوّ است ، آيا نماز با آن خون جايز است ، يا بايد در حالت نماز علم داشته باشد كه خون زياد نيست ، يا آن خون را دفع بكند ، بعد نماز بكند ؟ و هر گاه در حالت نماز باشد بايد نماز را قطع كند و يا نماز را تمام كند ؟\r\n","description":"","footnote":"\r\n( 1 ) ظاهراً سيد محمد مجاهد منظور است .\r\n","page_name":" 18 ","page_number":18},
  {"content":"\r\nج : هر گاه علم نداشته باشد كه خون به قدر درهم بغلى كه به قدر بند بالاى انگشت ابهام است رسيده ( 1 )\r\n\r\nنماز صحيح است ، و لازم نيست علم به اين كه به قدر درهم نيست ، بلى اگر يقين كرد كه از قدر درهم زيادتر است يعنى آن خونى كه به بدن يا جامه رسيده بايد ازاله كند آن زيادتى را و نماز كند ، اما اگر در جامه يا بدن نباشد ، بلكه در دستمال باشد كه به موضع فصد بسته است ضرر به نماز ندارد هر قدر باشد ، و اگر در اثناء نماز فصد گشوده شود و بدن يا جامه به زائد از درهم به خون آلوده شود اگر بتواند در بين نماز آن را ازاله كند بدون اين كه از قبله منحرف شود ، يا سخن بگويد ، يا فعل كثيرى كه صورت نماز را بر هم زند به جا آورد بايد چنان كند ، و اگر نتواند نماز را قطع مىكند و تطهير مىكند و نماز را از سر مىگيرد . والله العالم .\r\n( 12 )\r\nس 12 : فصد مىكنم عصر روز ، وجهت نماز شام يا صبح مىخواهم وضو بگيرم ، وبدنم اين طرف و آن طرف فصد خون آلوده مىباشد ، دستمالى كه بر سر رگ بسته ام باز مىكنم ، از موضع فصد خون مىآيد و بند نمىشود تا دست يا پارچه اى بر موضع فصد نگذارند ، و دست تر هم بر موضع فصد نمىتوان ماليد جهت آمدن خون آيا در اين صورت وضو را ترك كنم و تيمم كنم ، و يا وضو بگيرم و دست يا پارچه كه بر موضع فصد است تر كنم يا آن موضع را تر كردن ضرور نيست و وضو صحيح است ، و خونى كه در اطراف فصد آلوده است جهت نماز شستن آن ضرور است و يا اين كه بودنش ضررى ندارد ؟ مرقوم فرماييد .\r\nج : اما در خصوص وضو : اگر اطراف فصد نجس باشد و شستن آن ممكن نباشد اينجا جاى تيمم است نه وضوى جبيره ، و اگر شستن ممكن باشد احتياط آن است كه اطراف شسته شود و بر موضع فصد پارچه گذارده شود ووضوى جبيره گرفته شود كه روى آن پارچه مسح شود ، و تيمم هم كرده شود ، و اما در\r\n","description":"","footnote":"\r\n( 1 ) در اصل : نرسيده .\r\n","page_name":" 19 ","page_number":19},
  {"content":"\r\nخصوص خونى كه در اطراف فصد است اگر از درهم بغلى كمتر باشد ازاله ء آن ضرور نيست ، و اگر به قدر درهم يا بيشتر باشد و تطهير آن ممكن باشد واجب است تطهير ، و اگر ممكن نباشد باز ضرر ندارد . والله العالم .\r\n( 13 )\r\nس 13 : در كتاب سركار نوشته است كه : ظرف مشبّك حرام نيست ، آيا جايز است كه فنجان مشبّك از طلا و نقره ساخت وفنجان چينى وبلور را ميان آنها گذاشت وقهوه و چيزى خورد يا نمىتوان و اين قسم حرام است يا نه ؟\r\nج : نه ، حرام نيست ، و جايز است ظرف چينى يا نحو آن را ميان چيز مشبّكى از نقره يا طلا گذاشت .\r\n( 14 )\r\nس 14 : غسل جنابت را قبل از دخول وقت نماز فريضه نيت وجوب بايد كرد يا سنّت ، يا قربت ، و همچنين نيت وضو قبل از وقت ؟\r\nج : هر گاه نماز قضايى بر ذمه ء كسى باشد قبل از دخول وقت نيت وجوب مىتواند بكند ، چه در غسل ، چه در وضو ، اگر چه بعد از غسل يا وضو نماز قضا را نكند ، اما هر گاه نماز قضايى بر ذمه ء او نباشد قبل از وقت نيت وجوب نمىتواند بكند ، بلكه بايد يا نيت سنّت يا نيت قربت بكند .\r\n( 15 )\r\nس 15 : هر گاه شخصى زخمى در اعضاى خود دارد و روى آن بسته شده به خودى خود نه آن كه چيزى بر روى آن چسبانيده باشد ، در وقت غسل آيا بايد آن را كند ، يا آن كه با آن غسل صحيح است ؟\r\nج : هر گاه آن چه بر روى آن بسته شده پوست بدن او باشد كه روييده شده باشد غسل او صحيح است ، نبايد آن را بردارد ، اما هر گاه چيزى ديگر باشد هم چنان كه روى زخمها بسته مىشود ، پس اگر تواند آن را بكند وبردارد ، وزير آن هر گاه نجس باشد تطهير كند و غسل كند ، بدون برداشتن غسل او صحيح نيست ، و هر گاه نتواند بكند پس اگر پاك باشد آن چيز يعنى خون بسته شده نباشد\r\n","description":"","footnote":"","page_name":" 20 ","page_number":20},
  {"content":"\r\nغسل كند ، واحتياطاً تيمم بدل غسل بكند ، و بعد از رفع آن دوباره نيز غسل كند ، و هر گاه آن چيز نجس باشد غسل جبيره بكند ، يعنى از قبيل موم يا مثل آن بر روى آن بچسباند و غسل كند ، واحتياطاً تيمم بدل غسل نيز بكند ، و بعد از رفع آن دوباره نيز غسل كند .\r\n( 16 )\r\nس 16 : هل يجوز استعمال مياه الغدران فى الوضوء والغسل و غير ذلك من وجوه الاستعمالات كادخالها فى القليان أو العجين ونحو ذلك ، أم لا ، بل يختص بالشرب ؟\r\nج : الغدير اما وقف أو لا ، وعلى الأول اما يكون جهة الانتفاع منه معلومة أم لا ، ثمّ الماء المجتمع فيه له وجوه اربعة ، لأنّه امّا من المياه المباحة التى تدخل بأنفسها فى الغدير كماء المطر ونحوه ، أو ماء وقفه واقف لأجل ذلك الغدير ، أو ماء مملوك يدخله أحد فيه قربة إلى الله ويسبله للناس ، أو من المياه المعدة لانتفاع الناس والموقوفة لاستعمالاتهم ويدخله أحد فى الغدير ، و حاصل الصور اثنا عشر من ضرب الثلاثة فى الاربعة .\r\nالاولى : أن يكون الغدير وقفاً معلوماً جهة الانتفاع منه ويكون ماؤه من المياه المباحة الداخلة بأنفسها فيه ، والماء المجتمع فيه يكون فى جهة الانتفاع تابعاً للغدير ، ويكون كالقنوات ، حيث ان جهة الانتفاع من مائها تابعة لأصل المجرى ، والواجب فى تلك الصورة متابعة جهة وقف الغدير فان كان وقفا للانتفاع منه بالشرب خاصة يقتصر عليه والَّا فحسب ما وقف عليه .\r\nالثانية : أن يكون الغدير وقفاً و لم يعلم جهة الانتفاع منه . ( 1 )\r\n\r\n( 17 )\r\nس 17 : چه مىفرماييد در اين مسأله شرعيه در خصوص غسل كردن و وضو ساختن در مكان غصبى ، آيا صحيح است يا باطل ، وآيا حكم مكان شبهه دار كه\r\n","description":"","footnote":"\r\n( 1 ) بقى الجواب ناقصاً أو لم يكتب فى النسخ التى بأيدينا .\r\n","page_name":" 21 ","page_number":21},
  {"content":"\r\nغصبى بودنش به مرتبه ء ثبوت شرعيه نرسيده است حكم مكان معلوم الغصبية است ، يا تفاوت دارد ، وآيا نماز با بند ثبتى ( 1 )\r\n\r\nابريشم چه صورت دارد ؟\r\nج : وضو و غسل در مكان غصبى جايز نيست ، و با غصبيت مكان وضو و غسل باطل است ، ومراد از مكانى كه غصبيت آن موجب بطلان طهارتين است مكانى است كه هواى محيط وشخص در وقت طهارت تابع آن مكان باشد ، و اما اگر هوا تابع آن نباشد مثل تيان ( 2 )\r\n\r\nحمام يا آجر غصبى كه در جايى فرش كرده باشند ، يا گچ يا آهك غصبى به زمين ماليده باشند و اصل زمين غصبى نباشد غسل و وضو صحيح است ومناط در غصبيت علم به آن است ، و در مكان شبهه ضرر ندارد ، و با بند ثبتى ابريشم نماز جايز است .\r\n( 18 )\r\nس 18 : آيا چه صورت دارد نماز كردن با چاقوهايى كه دسته ء آنها معلوم نيست كه از حيوان مأكول اللحم است يا نه ؟\r\nج : در صورت تشكيك نماز صحيح است ، و تا علم به آن كه دسته چاقو از فضلات غير مأكول اللحم است حاصل نشود نماز درست است . والله العالم .\r\n( 19 )\r\nس 19 : چه مىفرماييد كه دست شخص چرب وروغنى مىشود و به همان حالت چربى آلوده ء به نجاست مىشود ، آيا به آب دست خود را بشويد پاك مىشود يا آن كه بايد به صابون آن قدر بشويد كه بالمرّه چربى زائل شود و آن وقت حكم به طهارت مىشود ، يا آن كه دست نجس به چربى آلوده شود به محض شستن پاك است ، يا بايد آن قدر شست كه چربى و نجاست هر دو زايل شوند آن وقت دست پاك مىشود و هر گاه ( 3 )\r\n\r\nبه همان شستن نجاست با وجود باقى بودن چربى ، پاك است و يا آن كه بايد چربى بالمرّه زايل كرد و بعد از آن\r\n","description":"","footnote":"\r\n( 1 ) ظاهراً مقصود بند ابريشمى « مهر » است كه مثلًا به لباس سنجاق شده است .\r\n\r\n( 2 ) ديگ دهان گشاد . پاتيل\r\n\r\n( 3 ) شايد به جاى « هر گاه » ، « آيا » صحيح باشد .\r\n","page_name":" 22 ","page_number":22},
  {"content":"\r\nتطهير نجاست كرد ، و ( 1 )\r\n\r\nدر روغنى كه در حال اماله مىنمايند ، و يا به آب اماله مىريزند ، آيا بايد چربى را زايل كرد و بعد تطهير نجاست نمود ، يا اين كه همين كه ازاله ء نجاست شد كافى است ؟ جواب را مفصل مرقوم فرماييد شبهه وخدشه باقى نماند .\r\nج : فرق است ميان اين كه دست يا عضوى ديگر به چيز پاك چرب شود و بعد از آن نجس شود ، يا به چيز نجس چرب شود ، اگر به چيز پاك چرب شود و بعد نجس شود همان شستن آن را پاك مىكند واحتياج به رفع چربى نيست ، مگر اين كه آن نجس مثل آب گرم نجس باشد كه نفوذ در باطن چربى كند ، در اين صورت دور نيست كه ازاله ء چربى لازم باشد و اگر به چيز نجس چرب شود تا رفع چربى نشود پاك نمىشود و حكم موضع اماله هم معلوم شد ، خلاصه ء آن اين كه اگر يقين باشد كه آن چه از آب اماله كه مراجعت كرده با نجاستى مخلوط بوده نظر به اين كه البته حرارتى دارد و نفوذ در چربى مىكند بايد ازاله ء چربى نمود . والله العالم .\r\n( 20 )\r\nس 20 : بدون وضو آيا مىتوان مهر ثبتى كه آيه قرآن واسماء الله واسماء ائمه صلوات الله عليهم و انگشتر كه درست نوشته باشند ، و يا واژگون نوشته باشند ، و يا مهر و انگشتر را بر روى كاغذ زده باشند مىتوان مس كرد يا نه ، و در حال جنابت هم چه صورت دارد ، آيا مىتوان مهر ثبتى و انگشتر را به تفصيل مذكور مس كرد يا نه ؟\r\nج : بدون وضو ، يا جنابت مس خطوط غير متعارفه مثل خط واژگون ومحكوك اگر چه واژگون نباشد ضرر ندارد ، پس مس خطوط مهر ثبتى وانگشترى عيب ندارد ، بلى اگر آيه ء قرآن در مهر باشد و به كاغذ زده شود كه معكوس نباشد بىوضو مس آن جايز نيست ، اما غير از قرآن از فقرات ادعيه واسماء خدا و ائمه حرام نيست .\r\n","description":"","footnote":"\r\n( 1 ) شايد واو زائد باشد .\r\n","page_name":" 23 ","page_number":23},
  {"content":"\r\n( 21 )\r\nس 21 : خنثاى مشكل كه هيچ فرقى ) كذا ( ندارد كه دلالت بر ذكوريت وانوثيت آن بكند آيا در نماز آن ، ضميرها را به ضمير مؤنّث مىبايد گفت يا مذكَّر ، و همچنين در غسل و دفن او چه بايد كرد ، يعنى زن متوجه شود يا مرد ؟\r\nج : ضمائر را به هر نوعى كه بگويد ضرر ندارد ، وبخصوص غسل دادن او نيز هر يك از زن و مرد مىتوانند او را غسل بدهند ، و همچنين دفن نمودن آن .\r\n( 22 )\r\nس 22 : خانه اى بحسب ارث به زيد رسيده ، وزيد بعد از چند سال به عمرو فروخته ، و بعد از چند سال عمرو متوفى وخانه ء مذكور منتقل به ورثه ء عمرو شده ، وحوضى در آن خانه مىباشد و آب آن از نهرى سوا مىشود و داخل حوض مىشود ، و معلوم نيست كه در وقتى كه آن حوض را ساخته اند به اذن صاحبان نهر آن آب را سوا كرده اند يا نه ، آيا ورثه ء مذكوره كه متصرف خانه مىباشند به آن آب مىتوانند وضو يا غسل بسازند يا نه ؟\r\nج : قاعده ء مجمع عليها وثابته ء به أدلَّه آن است كه هر چه مورث متصرف باشد ومعارض در مقابل نباشد منتقل به وارث مىشود ، خواه از جمله ء اعيان باشد يا منافع ، پس اگر آن آب كه سوا مىشود و داخل حوض مىشود آب آن به نحوى است كه هر وقت آب از آن نهر مىگذرد همه ء آن يا بعضى از آن ، از آن حوض جارى بوده وصاحبان حوض از آن به انواع استعمالات منتفع مىشده اند باز ورثه را استعمال وانتفاع بنا بر قاعده ء متقدمه جايز و مشروع است ، و همچنين اگر در زمان معينى يا قدر معينى از آن آب داخل حوض مىشده و استعمال مىكرده اند ، اما هر گاه تعيين در آن نبوده و به وضعى بوده است كه بعضى اوقات قدرى آب سوا مىكرده اند ومىبرده اند به حوض كه قدر متصرف فيه از آب معلوم نباشد ، در اين صورت اشكال دارد بردن آن آب به حوض بدون رضاى مالكين آب ، و ظاهر عدم جواز است ، و آن چه هم در صورت اول مذكور شد ، جايز است در وقتى است كه معارض قطعى در\r\n","description":"","footnote":"","page_name":" 24 ","page_number":24},
  {"content":"\r\nمقابل نباشد ، اما هر گاه معارض قطعى در مقابل باشد ، مثل اين كه صاحبان آب قطعاً ادّعا كنند كه تصرّف مورث بدون جهت لزوم بوده ، يا بدون اذن بوده و ورثه مطلع از حقيقت نباشند در اين صورت نيز جواز استعمال در غايت اشكال است .\r\n( 23 )\r\nس 23 : زيد ناخوشى تقطير بول دارد ، به اين طريق مىباشد كه حالتى روى مىدهد كه در آن حال تقطير مىشود ، و در بعضى اوقات آن حالت رو مىدهد وتقطير نمىشود ، آيا در هر وقت كه آن حال روى مىدهد بر او واجب است كه تفحص نمايد كه تقطير شده يا نه ، و آن در مزاج زيد كمونى كرده است وشدّت وضعفى دارد و چند روز متوالى مىباشد كه هر دفعه كه آن حال رو مىدهد تقطير مىشود ، و چند روز ديگر آن حال رو مىدهد وتقطير نمىشود و در آن وقت كه احتمال مىدهد بلكه يقين مىكند كه تقطير شده است تفحص مىكند تقطير نشده است ، و در وقت ديگر كه يقين مىكند كه تقطير نشده تفحص مىنمايد ، تقطير شده است ، و به اين جهت به وسواس شديدى گرفتار شده است ، حكم او را به نهج واضحى بيان فرماييد .\r\nج : شخص مذكور بر او اصلًا تفحص لازم نيست ، و جايز است از براى او كه بدون تفحص با جامه اى كه پوشيده يا وضو يا غسلى كه دارد نماز كند ، مگر در صورتى كه يقين به تقطير كرده باشد ، در اين صورت بايد لا اقل تفحص كند ، و ليكن ظاهر آن است كه بعد از آن كه چند دفعه يقين به تقطير كرد وتفحص نمود ديد تقطير نشده است ديگر يقين به تقطير از براى او حاصل نمىشود ، وبالجمله مادامى كه يقين به تقطير ندارد تفحص وتجسس بر او لازم نيست ، بلى هر گاه تفحص نكرد و نماز كرد واتفاق افتاد بعد از نماز معلوم او شد كه تقطير شده بود قبل از نماز ، در اين صورت در خصوص وضو و غسل ، اگر معلوم شد كه تقطير بعد از آنها بوده نماز را قضا بايد بكند ، و در خصوص جامه كه با آن نماز كرده نيز بايد قضا كند اگر وقت خارج شده باشد ، و اگر وقت باقى باشد در هر دو صورت\r\n","description":"","footnote":"","page_name":" 25 ","page_number":25},
  {"content":"\r\nاعاده مىكند ، و ليكن اين تفحص وتجسس بر او لازم نيست ومىتواند بدون تفحص بنا بر صحّت گذارد وبگذرد .\r\n( 24 )\r\nس 24 : چنانچه كسى غسل جنابت بكند پيش از دخول وقت نماز به نيّت سنّت ، آيا به آن غسل ، نماز مىتواند كرد ، يا وضو هم مىبايد بگيرد ؟\r\nج : با غسل جنابتى كه قبل از وقت به نيّت استحباب كرده شود نماز مىتوان كرد ، و با وجود آن وضو جايز نيست .\r\n( 25 )\r\nس 25 : چه مىفرماييد در خصوص حمامى كه از قبيل گچ و آجر و آهك و مصالح او از حرام باشد ، آب و زمين او حلال ، در اين چنين حمامى غسل كردن جايز است يا نه ؟\r\nج : غسل صحيح است ، اگر چه اگر تصرفى در آجر و آهك ونحو آن بكند كه بر آن بنشيند يا بايستد فعل حرامى كرده است .\r\n( 26 )\r\nس 26 : چنانچه وضو با غسل جنابت حرام است و نبايد بگيرد ، هر گاه تيمم كند بدل از غسل ، باز وضو از او ساقط است ، يا بايد وضو بگيرد ؟\r\nج : بلى وضو ساقط است و بايد به تيمم بدل از غسل اكتفا كند .\r\n( 27 )\r\nس 27 : كسى را مىبينم كه از آب نجس استنجا مىكند ونمىداند نجاست آب را ، آيا آن كس كه آن را مىبيند بر او لازم است كه اعلام كند او را به نجاست آب ؟\r\nج : نه واجب نيست اعلام او .\r\n( 28 )\r\nس 28 : هر گاه زيد محتلم شود با شهوت شديد ، و قبل از خروج منى مانع از خروج بشود ، و بعد نفهمد كه خروج منى شده يا نه ، آيا جنب است يا نه ؟\r\n","description":"","footnote":"","page_name":" 26 ","page_number":26},
  {"content":"\r\nج : نه ، مادامى كه علم به خروج منى هم نرسد ، يا علم به غيبوبت ختنه گاه ، حاصل نشود جنب نيست .\r\n( 29 )\r\nس 29 : آيا به ظنّ به حصول جنابت حكم به جنابت مىشود يا نه ؟\r\nج : نه ، بلكه حكم به جنابت موقوف است به حصول علم به آن .\r\n( 30 )\r\nس 30 : هر گاه زيد در زير باران وضو بسازد وضوى او صحيح است يا نه ، اگر چه آب وضو و آب باران با هم ممزوج شود ؟\r\nج : نه ، وضوى او باطل نيست ، مگر اين كه بعد از فراغ از شستن دستها و قبل از مسح ، آب باران به كف دست او يا موضع [ مسح 
  ] او بريزد به نحوى كه مخلوط به آب مسح شود و مسح به هر دو آب به عمل آيد .\r\n( 31 )\r\nس 31 : طهارت بعضى از مردم كه در كنار نهر مىنشينند و به دست راست آب مىريزند و به دست چپ مىشويند و به تعجيل آب مىريزند كه عقب آب از دست نمىايستد چه صورت دارد ؟\r\nج : هر گاه به آب ازاله ء عين نجاست بشود عيب ندارد وموضع پاك مىشود ، والله العالم .\r\n( 32 )\r\nس 32 : در قريه يك طسوج ( 1 )\r\n\r\nملك غصبى هست ، وجمعى كثير از اهل قريه علم به غصبيّت ملك دارند ، وجمعى ديگر نيز به سماع مطَّلع شده اند كه يك طسوج ملك مغصوب است ، و آب تابع ملك است وملك تابع آب ، آيا در روز آب ملك مغصوب وضو و غسل به آب آن ملك صحيح است يا نه ، و اگر وضو و غسل صحيح نيست آن چه تا حال شده چه بايد كرد ؟\r\n","description":"","footnote":"\r\n( 1 ) حصّه كوچك از چيزى ، فارسى آن « تسو » است . ( يك بيست و چهارم ) . به لغت نامه ء دهخدا رجوع شود .\r\n","page_name":" 27 ","page_number":27},
  {"content":"\r\nج : در روزى كه روز آب مغصوب است از آن آب وضو و غسل صحيح نيست ، و آن چه شده اگر بدون علم به مغصوبيت بودن شده هر كه نمىدانسته وضو و غسل او صحيح است ، و هر كه مىدانسته صحيح نيست ، و هر عبادتى كه به آن وضو و غسل كرده بايد قضا كند ، مگر اين كه اصلًا احتمال بطلان وضو و غسل در آب غصبى به خاطر او خطور نمىكرده است .\r\n( 33 )\r\nس 33 : جناب شما در پنجم از نجاسات كه مرده ء از هر حيوانى كه خون جهنده داشته باشد فرموده ايد : و جميع اجزاء آن نجس است حتى پوست آن ، مگر اجزايى كه حيات نداشته باشند به شرطى كه از حيوان نجس العين نباشد ، پس هر يك از اين اجزاء كه از سگ يا خوك يا كافر باشد نجس است ، و در آخر دهم از نجاسات كه كافر است فرموده ايد كه : اقوى آن است كه اجزايى كه حيات در آن حلول نكرده از كفّار ، چون مو و ناخن پاك است ، راه اختلاف دو حكم را بيان فرماييد ؟\r\nج : معنى عبارت اولى آن است كه اجزايى كه حيات در آنها حلول نكرده است از ميت هر حيوان كه خون جهنده داشته باشد پاك است مطلقاً ، اما حيوان نجس العين حكم او چنين نيست ، يعنى حكم به پاكى اجزايى كه حيات ندارد از آن على سبيل الاطلاق نيست ، بلكه در بعضى از انواع آن چون سگ و خوك حكم به نجاست آن اجزا مىشود .\r\nپس فرق ميان حيوان غير نجس العين و نجس العين آن است كه در اول حكم به پاك بودن ما لا تحلَّه الحياة از آن مىشود مطلقاً ، و در ثانى اين حكم مطلقاً نمىشود ، بلكه در يك نوع آن كه كافر باشد مىشود .\r\nو اين از قبيل آن است كه گفته شود كه : علماء جميع فرق اسلام قائل به افضليت علي بن ابى طالب هستند از ملائكه مثلًا مگر علماء اهل سنّت كه ايشان چنين نيستند ، ومراد اين باشد كه ايشان بعضى به افضليت قائلند و بعضى\r\n","description":"","footnote":"","page_name":" 28 ","page_number":28},
  {"content":"\r\nنيستند ، وعبارتى را كه از كتاب وسيله ( 1 )\r\n\r\nنقل فرموديد كه : پس هر يك از اين اجزاء از سگ يا خوك يا كافر بوده باشد نجس است ، عبارت « يا كافر » در نسخه ء سركار زياده شده است و در ساير نسخ نمىباشد . والله أعلم .\r\n( 34 )\r\nس 34 : بيان فرماييد كه در مقصد پنجم از كتاب طهارت فرموده ايد : مقصد پنجم در غسل استحاضه است ، و احكام آن ، و در آن چند فصل است ، فصل اول در بيان آن كه كدام خون استحاضه است و از جمله عبارتى كه مذكور مىشود اين است كه : و همچنين هر خونى كه زن حائض و صاحب نفاس بعد از ده روز از حيض يا نفاس ببيند استحاضه است تا زمانى كه دوباره حائض شود ، و همچنين استحاضه است هر خونى كه صاحب عادت بعد از ايام عادت واستظهار ببيند به شرط تجاوز از ده روز تا زمانى كه دوباره حائض شود ، و در آخر فصل فرموده ايد كه : هر خونى كه از غير از آنها باشد و به صفت استحاضه هم نباشد در حكم استحاضه بودن آن اشكال است واظهر آن است كه حكم به استحاضه نمىشود ، و از جمله شمرده ايد خونى كه بعد از ده روز يا بعد از عادت وايام استظهار ببيند وده روز پاكى گذشته باشد .\r\nو اين حكم به حسب ظاهر با هم منافات دارد كه در سابق فرموديد : بعد از ده روز يا بعد از عادت هر خونى كه ببيند تا حيض دوم هم استحاضه است ، و در اين جا اختلافى در فهم مراد ملازمان ، در اين دو عبارت به هم رسيده است ، ملازمان مراد را مفصل بيان فرماييد تا رفع شبهه شود .\r\nج : مراد از دو عبارت واضح است ومقام توهم منافات واختلاف در فهم نيست ، زيرا كه مراد از اول خونى است كه بعد از ايام عادت واستظهار بلا فاصله مىبيند ، به شرط تجاوز خون ايام عادت واستظهار ، و اين خونى كه بعد از ده روز ديده زيرا كه اگر خون در ايام عادتى كه از ده روز كمتر است تجاوز كند و تا\r\n","description":"","footnote":"\r\n( 1 ) وسيلة النجاة يكى از رساله هاى عمليه ملا احمد نراقى ( ره ) است .\r\n","page_name":" 29 ","page_number":29},
  {"content":"\r\nروز دهم هم بيايد و لكن از دهم تجاوز نكند بايد حيض قرار داد .\r\nومراد از دوم خونى است كه ميان ايام عادت واستظهار وابتداء ديدن آن خون ، ده روز ايام پاكى فاصله شده باشد و اسباب حكم به حيض بودن آن هم نباشد ، پس مراد از ده روز در عبارت اول ده روز خون آمدن است ، و از ده روز در عبارت اخير ده روز طهر است ، وعبارتى كه بعد از دو فقره اولى در وسيله ذكر شده است كه هر خونى كه بعد از ده روز پاك شدن و پيش از گذشتن ده روز ايام پاكى مىبيند باز استحاضه است ، قرينه براى مطلب مىتواند باشد ، ومثال اول زنى است كه مثلًا عادت او پنج روز باشد و بعد از پنج روز باز خون ببيند ، و سه روز بعد از آن استظهار كند و روز نهم هم خون ببيند و همچنين دهم ويازدهم ودوازدهم ، اين خون كه بعد ديده استحاضه است . مثال دوم آن است كه همان زن بعد از روز هشتم خون ببيند ( 1 )\r\n\r\nو پاك شود تا ده روز بعد از ده روز خون ببيند . والله العالم .\r\n( 35 )\r\nس 35 : فرموده ايد كه استعمال ظروف طلا و نقره اگر مشبك باشد ضرر ندارد بفرماييد اگر بعضى از آن مشبك باشد چون حاشيه آن يا يك طرف يا از چهار طرف هر طرف قدرى مشبك باشد استعمال آن جايز است يا نه ؟\r\nج : مراد حقير ظرفى است كه همه آن مشبك باشد يا غير از قليل آن ، به نوعى كه در عرف آن را اناء و ظرف بگويند ( 2 )\r\n\r\nاما مشبك بودن چنبره وزنجيره دور آن و يك گوشه آن يا قدرى از يك طرف آن يا قليلى از هر طرف آن گويا فايده نداشته باشد مىدانم ديگر در لفظ « گويا » تشكيك خواهيد فرمود قليل شبكه رفع حرمت نمىكند اگر چه در چهار طرف باشد ومناط در اينها رجوع به عرف است در صدق ظرف واناء والله العالم .\r\n","description":"","footnote":"\r\n( 1 ) نبيند\r\n\r\n( 2 ) نگويند\r\n","page_name":" 30 ","page_number":30},
  {"content":"\r\n( 36 )\r\nس 36 : بفرماييد كه همچنين كه مناط در تطهير را علم مىدانيد مناط ورافع غصبيت را هم علم مىدانيد يا قول عادل يا مطلق مسلم ؟ مثلًا هر گاه ظرفى آب غصبى داشته باشد و به مسلمى داده شود كه خالى كرده آب مباح در آن نموده بياورد بعد از مراجعت مذكور نمايد كه به نحو مذكور عمل نمودم قول او مقبول است يا شرط آن عدالت است يا حصول علم است به صدق آن ؟\r\nج : مناط در حصول نجاست و تطهير نجاست وحصول غصبيت و رفع آن علم [ است 
  ] يا چيزى را كه شارع قائم مقام علم در مرحله اعتبار فرموده باشد مثل قول مالك ، و در شهادت عدلين هم حقير اشكال مىنمودم لهذا در ظرف مذكور وريختن آب غصبى و پر كردن از آب مباح به قول يك نفر نمىتوان اكتفا نمود مگر به قرائن ، صدق او معلوم شود بلى اگر معين شود كه آن آب اول را ريخته ، در آب ثانى احتياج به شهادت عدلين نيست بلكه حكم به اباحه آن مىشود تا خلاف آن معلوم شود والله العالم .\r\n( 37 )\r\nس 37 : وضو و غسل در جاى غصبى جايز است يا نه ؟\r\nج : در موضعى كه اصل زمين غصبى باشد جايز نيست اما اگر آجر يا سنگ غصبى مثلًا فرش باشد و بر روى آن آجر يا سنگ وضو و غسل گرفته شود صحيح است .\r\n( 38 )\r\nس 38 : بيان فرماييد كه الفاظ مشتركه ميان قرآن و غير قرآن بدون طهارت مسّ مىتوان نمود يا نه ؟ ( 1 )\r\n\r\nج : آن لفظ مشترك اگر پيش يا بعد آن جزئى باشد كه آن را تخصيص به قرآن دهد آن را نمىتوان مس نمود مثل « عليهم » كه عقب « غير المغضوب » باشد و اگر به تنهايى باشد اگر از قرآن يا آيه قرآن منفصل شده باشد باز جايز نيست\r\n","description":"","footnote":"\r\n( 1 ) به مسأله 76 و 68 رجوع شود .\r\n","page_name":" 31 ","page_number":31},
  {"content":"\r\nمس آن مثل اين كه كسى « عليهم » را از آيه « غير المغضوب عليهم والضالين » مقراض كند و همچنين اگر به قصد قرآن نوشته باشد مثل اين كه كسى خواهد سوره فاتحه را بنويسد همين « الحمد » بنويسد وتتمه را بگذارد ، آن لفظ « الحمد » را نمىتوان بى طهارت مسّ نمود اما اگر خواهد بنويسد : الحمد خداى آسمان را و همين « الحمد » تنها را بنويسد وتتمه را بگذارد مس آن اصلًا ضرر ندارد و همچنين اگر تتمه فارسى آن را بنويسد .\r\n( 39 )\r\nس 39 : بفرماييد كه هر گاه كسى در جايى بميرد كه كسى نباشد كه او را به طريق شرعى غسل دهد و در يك منزلى چنين كسى باشد آيا بر صاحبان ميت لازم است نقل ميت به آن منزل تا غسل صحيح به عمل آيد يا لازم نيست و بدون غسل آن را دفن كنند ؟\r\nج : هر گاه ممكن باشد نقل ميت بدون عسر وحرج و از هم پاشيدن ميت و ممكن هم باشد كه آن شخص زنده برود و غسل دادن را ياد گيرد ومراجعت كند و غسل دهد و ممكن هم باشد برود و ديگرى را كه مىتواند غسل دهد بفرستد تا غسل او را بدهد بر او واجب است كه يكى از اين سه امر را به جا آورد ومخير است ميان اين سه ، و اگر دو امر از اينها ممكن باشد مخير ميان دو است ، و اگر يكى از اينها ممكن باشد واجب است بر او كه اين يكى را به عمل آورد و اگر هيچ يك ممكن نباشد براى شخص چيزى نيست و غسل ساقط است .\r\n( 40 )\r\nس 40 : ترشحى كه از بول كردن در آب كر يا جارى مىشود و معلوم نيست كه بول است پاك است يا نجس ؟\r\nج : تا علم به هم نرسد كه بول است پاك است .\r\n( 41 )\r\nس 41 : در تيمم بدل غسل وبدل وضو يك ضرب را كافى مىدانيد يا دو ضرب را شرط مىدانيد ؟\r\n","description":"","footnote":"","page_name":" 32 ","page_number":32},
  {"content":"\r\nج : يك ضرب را واجب و دو ضرب را مستحب مىدانم .\r\n( 42 )\r\nس 42 : چه مىفرماييد در خصوص اين كه مسلمانى ردّه بگويد آيا نجس خواهد بود يا نه و بر فرض نجاست او هر گاه توبه كند پاك خواهد شد يا نه ؟\r\nو ديگر بيان فرماييد كه سرگين حيوانات مثل الاغ واستر هر گاه نجس شود به نجاست بىجرم آيا آفتاب هر گاه او را خشك كند پاك خواهد شد يا نه ؟\r\nو هر گاه آفتاب او را پاك كند به مطهر ديگر مىتوان او را تطهير كرد يا نه ؟ و ديگر بيان فرماييد كه هر گاه ظرفى باشد پر از شراب و در آن حين قدرى از او بردارند و بعد ما بقى سركه شود و به ظرفى ديگر سركه از او بيرون آورند و به همان محل كه اول به شراب نجس شده بود ملاقات كند و داخل سركه شود آيا نجس مىشود آن سركه يا نه ؟\r\nو همچنين هر گاه آن ظرف سركه را سراشيب كنند و سركه به آن محل نجس اول ملاقات كند آيا نجس مىشود يا نه ؟\r\nو ديگر بيان فرماييد كه هر گاه زمين به بول نجس شود و در سايه خشك شود و بعد آب بر آن جارى كنند پاك خواهد شد يا نه ؟\r\nو ديگر بيان فرماييد كه هر گاه ترشى تلخ شود نجس است يا نه ؟\r\nو هر گاه ظرفى پر از سركه باشد و بعد قدرى شراب در آن كنند بعد از آن شراب كه داخل سركه شود آن سركه پاك است يا نه ؟\r\n[ و 
  ] هر گاه آب مباح و غصبى هر دو يافت شوند هر گاه از غصبى وضو يا غسل به عمل آيد باطل است يا نه ؟ اجركم على الله .\r\nج : اما از مسأله اولى مادامى كه آن شخص ردّه گو از انتحال به اسلام بيرون نشود حقير حكم به نجاست آن نمىكنم مگر اين كه ناصبى يا خارجى بشود بلى هر گاه از انتحال به اسلام خارج شود مثل اين كه يهودى يا نصرانى يا مجوسى يا هندو يا داخل ديگر از طوايف كفار حربى شود كه نحله اسلام را بر خود نبيند در اين صورت نجس مىشود .\r\n","description":"","footnote":"","page_name":" 33 ","page_number":33},
  {"content":"\r\nو در صورتى كه مرد مسلم به جهت ارتداد نجس شد خواه به مطلق ردّه گفتن هم چنان كه مذاهب جمعى است يا به خروج از نحله اسلام ، ديگر پاك نمىشود وتوبه آن ظاهراً قبول نمىشود مگر اين كه مرتد ملى باشد .\r\nو اما از ثانيه سرگين حيوانات حلال گوشت هر گاه نجس شد به نجاست عارضه آفتاب آنها را پاك نمىكند اگر چه نجاست بى جرم باشد و تطهير آنها بجز به آب نمىشود پس اگر مثل سرگين شتر يا الاغ متفرق الاجزاء نباشد به ريختن آب بر ظاهر آنها پاك مىشود و اگر نجاست به باطن سرايت كرده باشد بايد آب با بقاء اطلاق به باطن برسد اگر تطهير باطن را خواهند و اگر داخل آب كر يا جارى كنند كه آب به همه اجزاء آن برسد پاك خواهد شد .\r\nو اما جواب از ثالثه بلى در صورت مسطوره سركه آن ظرف نجس مىشود و همچنين در صورت سراشيب كردن .\r\nو اما از رابعه بلى آن زمين پاك مىشود به جريان آب بر آن .\r\nو اما از سابعه ( كذا ) ترشى به تلخ شدن اصلًا نجس نمىشود مادامى كه مست كننده ومصداق شراب مسكر نشود .\r\nو اما از ثامنه آن سركه اصلًا پاك نيست بلكه نجس است .\r\nو اما از تاسعه وضو و غسل از آب غصبى باطل است به تفصيلى كه در مقام آن بيان كرده ام خواه آب مباح يافت شود يا نه .\r\n( 43 )\r\nس 43 : ونيز بفرماييد كه هر گاه كسى در چيزى علم داشته باشد به نحوى مثل آن كه عالم باشد به طهارتش يا نجاستش و بعد از آن عالم شود به خلافش مثلًا به نجاست در صورت اول ، يا به طهارت در صورت دوم .\r\nيا به جهت ورود متنجس يا مطهر .\r\nيا آن كه نفس علم مبدل شود به علم به خلاف ، و بعد از حصول علم ثانى شك طارى شود .\r\nيا به جهت شك در ورود مطهر تازه يا متنجس تازه .\r\n","description":"","footnote":"","page_name":" 34 ","page_number":34},
  {"content":"\r\nيا نفس علم ثانى مبدل به شك شود ، يعنى بعد از آن كه عالم باشد وحالش حال علم باشد شاك شود نه به جهت ورود امرى تازه .\r\nيا شك كند در آن كه آيا حالت سابقه علم بوده است يا نه .\r\nآيا در هر يك از اين صور بايد به مقتضاى علم ثانى عمل كند تا خلافش ظاهر شود يا به جهت ورود شك ، علم ثانى حكمش بر طرف شد و بايد به مقتضاى علم اول رفتار نمايد ، يا به مقتضاى اصل ، دست از هر دو علم بردارد در آن چه از براى آن اصلى باشد ، و در صورت عدم اصل توقف . پس صور مسأله شش است چه حالت اول علم به طهارت مىباشد يا علم به نجاست ، و بر هر تقدير حصول شك به اعتبار شك در ورود امر تازه است كه منافى با يقين سابق نباشد ، يا به اعتبار انقلاب علم به شك ، يا به اعتبار شك در بودن علم سابق .\r\nآيا اين شش صورت در حكم موافقند يا مخالف ؟ حكم همه صور را به تفصيل بيان فرماييد كه ضرور مىباشد و اگر اشاره به دليلى اجمالى نيز بشود اولى خواهد بود .\r\nج : شش صورتى كه در آخر ملخص فرموده اند اما دو صورت اولى وثانيه كه صورت علم به طهارت يا نجاست باشد وحصول شك در ورود مزيل طهارت يا نجاست ، پس هر يك از آنها نيز بر دو قسم است زيرا كه يا شك در ورود مزيل مىشود يا شك در مزيليت دارد اول مثل اين كه علم به طهارت موضعى باشد وبدانى كه بول انسان مزيل طهارت است و ليكن شك نمايى كه آيا بول انسان وارد بر محل شده يا نه ؟ يا علم به نجاست موضعى باشد وبدانى كه آب مطلق مزيل آن نجاست است و شك نمايى كه آيا آب مطلق بر آن وارد شده يا نه ؟ و دوم مثل اين كه علم به طهارت موضعى باشد و يقين نمايى كه عرق جنب از حرام به آن رسيده وندانى كه آيا عرق مذكور منجس ومزيل طهارت است يا نه ؟ يا علم به نجاست موضعى باشد و يقين كنى كه به گلاب شسته شده وندانى گلاب مطهر است يا نه ؟ در جميع اين صور حال سابقه را بايد اعتبار كرد و در دست نگاه داشت و حكم به آن كرد\r\n","description":"","footnote":"","page_name":" 35 ","page_number":35},
  {"content":"\r\nپس در دو قسم اول حكم به طهارت محل مىشود و در دو قسم آخر حكم به نجاست به جهت استصحاب حال شرع در محل واستصحاب حال عقل در وارد پس مىگوييم محل طاهر بود يا نجس بود و يقين به ازاله آن حاصل نشد پس بقاء طهارت يا نجاست را مستصحب مىداريم ومىگوييم عدم ورود مزيل يقين بود پس بعد از شك عدم آن را مستصحب مىداريم ، وعدم مزيليت وارد معلوم بود يعنى عدم اصلى صدور حكم از جناب شارع به آن ، پس عدم توقيف وعدم صدور حكم مزيليت را مستصحب مىداريم .\r\nو اما در دو صورت ثالثه ورابعه كه انقلاب علم به طهارت يا نجاست به شك باشد يعنى ابتدا علم حاصل باشد وثانياً شكَّى شود كه سارى در حالت سابقه باشد مثل اين كه جامه پاكى داشته باشى و رطوبتى در آن بينى و دو نفر كه آنها را عادل وصادق تصور كنى بگويند گربه به آن بول كرده و به اين جهت يقين كنى و بعد معلوم شود كه اين دو نفر فاسق و غير مقبول القولند و به اين جهت شك كنى ، يا جامه نجسى داشته باشى و دو نفر كذائى خبر از شستن آن بدهند ، در هر دو صورت باز حالت سابقه را بايد مستصحب داشت از براى محل پس اگر ابتدا طاهر مىدانستى باز طاهر دانى و اگر نجس مىدانستى نجس ، به جهت استصحاب حال شرع ، وعلم حاصل سابق را نمىتوان مستصحب داشت به جهت اين كه شك لاحق علم سريان در حالت سابقه كرده وكاشف به عمل آمده كه علم سابق مطابق واقع نبوده و اين مسأله را در كتاب مناهج الاحكام در مبحث عام وخاص ( 1 )\r\n\r\nبه تقريبى بيان كرده ام مفصلًا و اما اگر شك سارى به حالت سابقه نباشد پس آن عين دو صورت اولى است .\r\nو اما دو صورت خامسه وسادسه كه شك در تحقق علم سابق بشود از\r\n","description":"","footnote":"\r\n( 1 ) رجوع كنيد به مناهج چاپ سنگى بىشماره صفحه ذيل منهاج : العام المخصص اما مخصص بمجمل او مبيّن\r\n","page_name":" 36 ","page_number":36},
  {"content":"\r\nطهارت يا نجاست مثل اين كه در روز جمعه جامه يقينى الطهاره داشت و شب شنبه رطوبتى در آن ديد و در روز شنبه تشكيك كرد كه آيا در شب شنبه يقين به نجاست آن به هم رسانيده بود يا نه يا يقين به نجاست جزئى از بدن خود داشت و آبى بر آن ريخت و بعد از ساعتى تشكيك كرد كه آيا وقت آب ريختن يقين به طهارت آن هم رسانيد يا نه ؟ در اين دو صورت نيز بايد حالت سابقه را اعتبار كرد كه طهارت محل در مثال اول و بقاء نجاست جزء بدن در مثال ثانى باشد به جهت استصحاب حال شرع در آن حالت واستصحاب حال عقل در عدم حصول علم .\r\nو يك صورت ديگر باقى ماند كه از صدر سؤال مستفاد مىشود و از شش صورت خارج است و آن صورتى است كه در حالت سابقه علمى باشد مثل علم به طهارت محل يا نجاست آن ، و در حالت بعد از آن علم به خلاف آن حاصل شود ، و در حالت ثالثه شك در رفع آن چه معلوم در حالت ثانيه بود بشود بدون سرايت آن در علم ثانى پس يقين بشود كه موضع معلوم الطهاره اولًا نجس شد و اين علم مشكوك فيه نشود و ليكن شك شود كه آيا در حالت ثالثه مطهّر بر آن وارد شده يا نه ؟ در اين صورت علم حالت ثانيه را بايد اعتبار كرد چه علم اول به علم ثانى يقيناً زايل شد و شك در رفع معلوم ثانى است پس بايد معلوم ثانى را مستصحب داشت و آن را نجس دانست تا خلاف آن معلوم شود و ليكن اين مختص به طهارت و نجاست و امثال آن از ملكيت ووقفيت وزوجيت ونحو اينهاست و در مثل وجوب و حرمت واستحباب و كراهت چنين نيست و در امثال آنها تعارض استصحاب حال شرع واستصحاب حال عقل مىشود و اين تفرقه از جمله تحقيقاتى است كه حقير ميان علماء متأخّرين به آن متفرّدم وبيان آن در كتاب مناهج الاحكام شده و در عايده ء بيست و يكم از كتاب عوائد الايام ( 1 )\r\n\r\nنيز بيان آن شده والله العالم .\r\n","description":"","footnote":"\r\n( 1 ) عوائد ص 211 چاپ جديد\r\n","page_name":" 37 ","page_number":37},
  {"content":"\r\n( 44 )\r\nس 44 : بفرماييد كه چون بعضى از اشخاص هستند كه پاشنه پاى ايشان به جهت ناخوشى بسيار خشن و درشت مىشود وشقاق كلى بر مىدارد به مرتبه اى كه با سنگ پاى پاك كرده نمىشود و محتاج به تراشيدن است كه با تيغ و پاكى ( 1 )\r\n\r\nلاكى تراشيده شود و آن چه تراشيده مىشود موجب درد ووجع نيست آيا به واسطه تيغ جدا مىشود پاك است يا نجس ؟\r\nج : اگر آن چه تراشيده مىشود چركهاى منجمد شده است كه بر روى هم متراكم شده و شبيه به جزء پاشنه پا شده معلوم است كه پاك است و نجس نيست و همچنين است اگر اخلاطى از قبيل مواد سوداويّه يا دمويّه يا صفراويّه يا نحو آنها باشد كه از باطن جوشيده ومتراكم شده باز نجس نيست و همچنين اگر چيز ديگر باشد از قبيل سمّ چارپايان و امثال اينها باز نجس نيست و اگر چيزى باشد كه ابتداء حس داشته وجان دار بوده چون گوشت و پوست و بعد بى حس وبىجان شده آن نجس خواهد بود و ليكن ظاهر آن است كه از آن قبيل نباشد و از قبيل دوم باشد و اگر يقين ندانيم كه از كدام قبيل است باز پاك است خلاصه آن كه اگر از اجزاء ذى روح بوده ومرده شده است نجس است و اگر از اجزاء بىحس بوده يا مجهول الحال باشد پاك است .\r\n( 45 )\r\nس 45 : بفرماييد در اين كه قدرى شيره نرم در كوزه باشد و در ميان آن فضله موشى يافت شود و قدرى از آن را در كاسه كه آب دارد بريزند آيا آن آب پاك است يا نجس در صورت پاكى يا نجسى آيا آن اجماعى است يا مختلف فيها ؟\r\nج : هر گاه شيره نرم بحدّى باشد كه مايع وروان باشد كه هر گاه كوزه را كج كنند شيره روان شود و اگر شيره را به زمين ريزند جارى وروان شود اگر چه بافى الجمله سنگينى روانى آن باشد در اين صورت همه آن شيره نجس است\r\n","description":"","footnote":"\r\n( 1 ) پاكى تيغ سر تراشى و چاقوى كوچكى كه هنگام خون گرفتن ( حجامت ) پوست بدن را با آن تيغ مىزنند .\r\n","page_name":" 38 ","page_number":38},
  {"content":"\r\nو آب قليلى كه آن شيره داخل آن شده نيز نجس است اجماعاً و هر گاه شيره جامد باشد وروان نباشد ، همه شيره نجس نيست بلكه همان موضعى كه فضله بر روى آن است نجس است وبس و اگر آنجا را بردارند تتمه پاك است و آن چه به آب داخل شده اگر از آن تتمه است آب پاك است اجماعاً و اگر از آن مكان نجس است آب نجس است اجماعاً والله العالم .\r\n( 46 )\r\nس 46 : سركار شما در وسيلة النجاة فرموده ايد : اگر موضع وضو نجس باشد و آب بر آن ريخته شود به جهت وضو هم وضو به عمل مىآيد وهم موضع وضو پاك مىشود اگر نجاستى باشد كه يك بار شستن آن كافى باشد ، و اگر دو بار آب ريخته شود پاك مىشود و وضو هم درست است اگر نجاستى باشد كه بايد دو بار شست .\r\nبفرماييد كه هر گاه موضع وضو نجس باشد به نجاستى كه دو دفعه بايد شست در شستن اول وضو به جا آورده مىشود اگر چه در طهارت آن موضع محتاج به شستن ديگر باشد يا وضو به عمل نمىآيد مگر به شستن دوم .\r\nج : هر گاه نجاست جرم نداشته باشد و آب به اصل بشره برسد وضو به شستن اول به عمل مىآيد اگر نيت آن را داشته باشد والله العالم .\r\n( 47 )\r\nس 47 : بفرماييد كه هر گاه شخصى انگشت خود را در حالتى كه ملوث بوده بمنى در سوراخ دماغ خود داخل نمود نسياناً وسوراخ دماغ پر از خون بود و بعد از آن انگشت خود را تطهير نمود و وضو ساخت و نماز كرد و فراموش كرد كه دماغ خود را تطهير نمايد آيا شرعاً نماز او صحيح مىباشد يا نه ؟\r\nونيز بفرماييد دليل وسرّ آن چه مىباشد كه وضو ساختن از آب در ظرف غصبى صحيح است مگر آن كه ظرف منحصر در غصبى بوده باشد و ممكن نباشد اخذ آب از ظرف غير غصبى در اين صورت وضو صحيح نمىباشد .\r\nوبفرماييد كه هر گاه كشمش در آب بجوشد و شيره بدهد مىتوان خورد يا نه ؟\r\n","description":"","footnote":"","page_name":" 39 ","page_number":39},
  {"content":"\r\nج : اما از مسأله اول آن كه هر گاه نجاست منحصر به اندرون دماغ است و به ظاهر نرسيده وضو و نماز صحيح است واصلًا ضررى ندارد چه نجاست بواطن ضرر ندارد بلكه [ در 
  ] حقيقت نجس نمىشود .\r\nو اما از دوم آن كه نهى در عبادات موجب فساد است و در صورت انحصار ظرف در غصبى ، وضو منهى عنه است بخلاف وضو در صورت عدم انحصار ، و اين را به مثالى از براى شما بيان مىكنم هر گاه شما امر كنيد عبد خود را كه از يزد به اصفهان رود و فلان جنس را گرفته بياورد ، و از يزد به اصفهان چهار راه باشد سه راه آن خاطر جمع وامن باشد و يك راه آن تركمان داشته باشد ومترددين را اسير كنند ، عبد شما منهى از رفتن به اصفهان نخواهد بود و هر گاه از شما بپرسد كه بروم به اصفهان از براى گرفتن جنس مىگوييد بلى برو وهرگاه راه منحصر باشد به يكى و آن راه را تركمان گرفته باشد در اين صورت شما راضى به رفتن اصفهان نيستيد و اگر از شما بپرسد كه شما فرموديد من بروم به اصفهان و راه منحصر است به يكى و آن را تركمان گرفته چه كنم او را منع از رفتن مىكنيد و رفتن به اصفهان مقدّمه جنس آوردن است هم چنان كه آب از ظرف گرفتن مقدّمه وضو است پس در صورت انحصار وضو منهى عنه خواهد بود و باطل ، بخلاف صورت عدم انحصار . اين ملخّص سرّ ودليلى است كه گفته اند و ليكن بعضى ديگر را در اين دليل گفتگوها است كه در كتب مبسوطه فقهيه مسطور است .\r\nو اما از سوم بلى اگر كشمش در آب بجوشد مىتوان خورد و در كشمش ثلثان شرط حلَّيت آن نيست .\r\n( 48 )\r\nس 48 : بفرماييد كه چنانچه كسى بول كند در آب جارى يا كر ، ترشحى از آن آب به بدن و يا جامه ء او برسد ، آن ترشح پاك است يا نجس ؟\r\nج : اگر بدانيد كه ترشح از بول است نجس است ، و اگر بدانيد از آب است پاك است ، و اگر بدانيد از هر دو با هم ممزوج است يعنى پيش از آن كه بول در آب\r\n","description":"","footnote":"","page_name":" 40 ","page_number":40},
  {"content":"\r\nجارى يا كر مستهلك بشود ، باز نجس است ، اما اين علم نمىشود حاصل شود ، و اگر هيچ كدام را ندانيد باز پاك است . والله العالم .\r\n( 49 )\r\nس 49 : فرموده ايد در « وسيلة النجاة » كه : اگر آب پاكى بريزد بر زمين نجس وترشح كند آن ترشح پاك است ، بفرماييد اگر بريزد بر آب نجس وترشح كند آن ترشح پاك است يا نجس ؟\r\nج : اين مسأله چهار صورت دارد ، زيرا كه يا مىدانى ترشح از آب نجس است ، يا از هر دو ممزوج به هم است ، يا از آب پاك است ، يا هيچ كدام را نمىدانى ، در دو صورت اول نجس است ، و در دو صورت دوم پاك است . والله العالم .\r\n( 50 )\r\nس 50 : فرموده ايد در « وسيلة النجاة » : فصل چهارم در بيان احكام حايض و در آن چند مسأله است ، مسأله اول چنين ، مسأله ء دوم چنين ، تا مسأله پنجم ، مىفرماييد : حرام است جماع كردن با زن حائض ، تا آن كه مىفرماييد : و بايد كفاره بدهد ، و كفاره ء آن در ثلث اول ايام حيض يك مثقال شرعى طلاى سكه دار است كه چهار دانگ و نيم مثقال صيرفى است ، و در ثلث دوم نصف مثقال شرعى است ، و در ثلث آخر ربع مثقال شرعى است و همچنين ، تا آن كه مىفرماييد : و اگر يك بار جماع كرده باشد و كفاره داده باشد و دوباره جماع كند بايد دوباره كفاره بدهد ، و اگر پيش از كفاره دادن دوباره جماع كند يك كفاره براى هر دو كافى است .\r\nبفرماييد كه هر گاه در ثلث اول جماع كرد و كفاره نداد ، و در ثلث دوم هم جماع كرد و كفاره نداد ، و در ثلث سوم هم جماع كرد و كفاره نداد يك كفاره بايد بدهد يا بيشتر ، ومراد از عبارت سركار چيست ؟\r\nج : چون در نظر حقير اقوى اصالت تداخل اسباب است هم چنان كه در موضع خود ذكر شده ، لهذا كفارات متداخل مىشوند ، پس هر گاه در اول ووسط\r\n","description":"","footnote":"","page_name":" 41 ","page_number":41},
  {"content":"\r\nو آخر جماع كند و كفاره نداده باشد يك كفاره مىدهد و آن كفاره ء بيشتر است كه يك دينار باشد . والله العالم .\r\n( 51 )\r\nس 51 : سابق بر اين از سركار استفتائى در خصوص غسل شده بود كه نه ارتماسى نه ترتيبى ، و غسل باطل بود ، استفتائى شده بود كه چنين مىدانستم كه غسل صحيح است و به هيچ وجه عدم صحّت به خاطرم خطور نكرده ، عبادت به آن غسل صحيح است يا نه ؟ در جواب فرموده بوديد كه : نظر به اين كه تكليف ما فوق علم نمىباشد و حق در مسأله آن است كه هر گاه كسى يقين قطعى بكند كه رأى مجتهد او در فلان مسأله چنين است به نوعى كه تشكيك نداشته باشد و خلاف آن به خاطر او خطور نكند همان چه فهميد تكليف او است و به جز از آن تكليفى ندارد ، وعبادتى كه با چنين علمى كند صحيح است ومجزى است و اگر چه فى الواقع اشتباه كرده باشد ، پس از قرار سؤال عباداتى كه با چنين غسلى شده صحيح است و آن غسل هم صحيح بوده است . والله العالم ( 1 )\r\n\r\n( 52 )\r\nس 52 : در وسيلة النجاة فرموده ايد : باب سوم در بيان مطهرات ، و در اين باب چند فصل است ، فصل اول در تطهير به آب ، فصل دوم در تطهير به آفتاب ، تا مىرسد به فصل سوم در تطهير زمين : بدان كه زمين پاك مىكند زير كفش و فلان را تا مىرسد به اينجا كه مىفرماييد : در پاك شدن به برداشتن خاك وماليدن بر آنها يا به راه رفتن بر آجر يا حصير يا گياه زمين يا چوب احتمالى هست ، و احوط عدم اكتفاء به آن است ، بفرماييد كه ترك اين احوط واكتفا كردن به آنها جايز است و پاك مىشود يا نه ؟\r\nج : بلى جايز است اكتفا و پاك مىشود ، اما مراعات احتياط در مثل اين مقام بيشتر مطلوب است ، بيان اين آن است كه فتوايى كه گفته مىشود گاهى گفته\r\n","description":"","footnote":"\r\n( 1 ) ظاهراً اين سؤال بىجواب مانده و يا در نسخه هايى كه در اختيار است نوشته نشده است .\r\n","page_name":" 42 ","page_number":42},
  {"content":"\r\nمىشود : بايد چنين وچنان كرد و گاهى گفته مىشود : « حق » آن است كه چنين بايد كرد ، و گاهى « اقوى » گفته مىشود ، و گاهى « اقرب واظهر » و گاهى گفته مىشود : « دور نيست » كه چنين بايد كرد ، يا احتمال دارد كه چنين بايد كرد .\r\nغالب آن است كه « حق » در مقامى گفته مىشود كه وضوح آن بسيار است وقول بسيار قوت دارد ، و « اقوى » پستتر از « حق » است ، و « اقرب واظهر » پستتر از « اقوى » استعمال مىشود ، و « دور نيست و احتمال دارد » آن است كه ممكن است از دليل شرعى اين حكم برآيد ودليل تاب آن را دارد ، وطاقت وتحمل آن را دارد ، نه اين كه اين مجرّد احتمال است ، والَّا چون غالب احكام شرعيّه ظنّى هستند احتمال خلاف را نيز دارند ، چون اين عبارت ضعيفترين مراتب فتوا است احتياط در آن بيشتر مرغوب است . والله العالم .\r\n( 53 )\r\nس 53 : هر گاه امر داير شود بين وضو و غسل از آب غصبى و تيمم دائمى آيا بر مكلف ارتكاب اول لازم است دون ثانى يا بر عكس ؟\r\nوآيا مىتوان استعمال [ كرد 
  ] آب از براى وضو و غسل با وجود عدم رضاى صاحب [ آب 
  ] مثل اين كه كسى نهر آبى دارد ومىگويد راضى نيستم كه احدى اين آب را استعمال كند مطلقاً آيا اين هم غصبيت است يا نه ؟\r\nو ديگر بيان فرماييد كه هر گاه كسى نهر آبى دارد وغيرى در وسط آن نهر حوضى حفر مىكند به طريقى كه عمق آن از عمق نهر زيادتر است آيا اين غصب است هر گاه مالك رضا نباشد و بر فرض غصبيت كدام نوع است از انواع اربعه غصبيت كه در وسيلة النجاة بيان فرموده ايد ؟\r\nج : از مسأله اولى آن كه بعد از آن كه وضو و غسل از آب غصبى جايز نباشد فرق ميان دائم و غير دائم نيست بلكه مادامى كه متمكَّن از طهارت از آب مباح نشود تيمم مىكند هم چنان كه هر گاه متمكَّن از نفس آب نشود .\r\nو از مسأله دوم آن كه در صورتى كه آن نهر مملوكى باشد در جواز و استعمال آن علم به رضا يا ظنّ به رضاى آن شرط است و بعد از تصريح او به عدم رضا\r\n","description":"","footnote":"","page_name":" 43 ","page_number":43},
  {"content":"\r\nاستعمال آن جايز نيست و وضو و غسل صحيح نيست و در اين صورت اگر چه اصل نهر و آب غصبى نمىشود اما همان قدر آبى كه بر مىدارد به جهت استعمال مغصوب خواهد بود زيرا كه غصب تصرّف در مال غير است متعدياً و بعد از تصريح مالك به عدم رضا تصرّف تعدى است مگر بنا بر قول كسى كه بگويد از براى هر كسى در آب هر كسى حقّ الاستعمال و حق الشرب هست و ليكن اين سخن در نزد ما مقبول نيست علاوه بر اين كه در عدم صحّت وضو و غسل صدق غصبيت شرط نيست بلكه عدم علم يا ظنّ به رضا كافى است و ما منع از طهارت از آب مغصوب هم به جهت عدم علم يا ظنّ به رضاى مالك مىكنيم نه به جهت صدق عنوان غصبيت هم چنان كه مقبول بعضى از قدما است و از اين جهت است كه طهارت از آب غصبى را از براى [ كسى كه 
  ] مالك اذن دهد مجوز مىدانيم .\r\nو از مسأله سوم اين كه آيا اين است كه اصل مجرى و نهر هم ملك صاحب آب است يا نه بلكه مجرى ملك ديگران است و صاحب آب حق المرور در آنجا دارد كه مالك اين نوع منفعت است از آن نهر .\r\nپس اگر از قسم اول باشد اصل حفر غير ، حوض را در وسط آن نهر وتصرّف او در نفس نهر من حيث هو تصرّف في النهر ، حرام ونامشروع است ، هر گاه بدون اذن مالك باشد و آب را هم داخل آن قدر زايد از عمق كردن يعنى اين قدر آب آن را در آن گودى داخل كردن وحبس كردن آن از مالك آن نامشروع است .\r\nو اگر از قسم دوم باشد و اصل نهر ملك صاحب آب نباشد واو را حق مرور الماء در آن باشد وبس ، هم چنان كه در بسيارى از مواضع كه آب شخصى از باغ يا خانه غيرى جاريست تصرّف صاحب اصل نهر در نهر من حيث هو تصرّف فى النهر غير مشروع نخواهد بود و ليكن من حيث هو تصرّف فى الماء وادخاله فى العمق الزائد خلاف شرع را مرتكب شده وبخصوص وضو و غسل در اين صورت از آب نهر ضرر ندارد بلى آبى كه در آن عمق زايد است هر گاه مالك راضى نباشد جايز نيست مثل اين كه آب نهر بايستد وزايد در آن عمق باشد\r\n","description":"","footnote":"","page_name":" 44 ","page_number":44},
  {"content":"\r\nكسى از آن استعمال كند .\r\nو اين كه قلمى داشته بوديد كه آيا اين هم غصبيت است وكدام قسم از اقسام اربعه است ؟ اين از قبيل قسم سوم است چه قسم سوم كه نوشته شده است آن است كه شخصى بدون اذن صاحب آب و نهر متصل نهر ، او نهرى ديگر شق كند و قدرى آب او را در نهر خود جارى سازد و ظاهر است كه ذكر نهر وشق و امثال اينها از بابت ذكر بعضى افراد است چه اگر متصل او حوضى بكند باز از اين قسم خواهد بود وخواه از جنب نهر بكند يا تحت آن . خلاصه اين كه اين را در عرف شق النهر نمىگويند و ليكن اين هم از قبيل آن است ودانستيد كه مناط در عدم صحّت همان عدم علم يا ظنّ به رضاست نه خصوصيت نوع خاصّى در غصب . والله العالم .\r\n( 54 )\r\nس 54 : بيان فرماييد كه قلمى فرموده بوديد كه در باب طهارت و نجاست عدول نمودم از رأى سابق كه شهادت عدلين را در آن قبول نمىنمودم الحال شهادت عدلين را در آن معتبر مىدانم بفرماييد كه اين كليه است در هر جايى كه معتبر علم مىباشد مثل مسافت موجبه يا مجوزه قصر آيا شهادت عدلين را در آن قائم مقام علم قطعى مىدانيد يا اين عدول منحصر در باب طهارت و نجاست مىباشد .\r\nج : بلى اصل حجيّت شهادت عدلين واعتبار آن است الَّا ما اخرجه الدليل مثل شهود زنا كه بايد چهار نفر باشند و ليكن شرط در حجيّت آن آن است كه مستند به حس باشد يعنى يكى از حواس خمس مثلًا ديدم يا فلان اعتراف را شنيدم يا چشيدم يا نوشيدم يا ملامسه كردم در اين صورت مشهود به آن ثابت مىشود و اگر بگويد علم دارم كفايت نمىكند مثلًا اگر دو كورى بگويند فلان چيز را كه نجس بود شستند كفايت در ثبوت طهارت نجس نمىكند يا به علم حاصل از تجربه بگويند . و همچنين اگر بگويند دو عادل كه بر ما به شياع معلوم شد ، از اين ، مجرّد يك نوع شياعى ثابت مىشود نه اصل آن چيز شايع ، زيرا كه\r\n","description":"","footnote":"","page_name":" 45 ","page_number":45},
  {"content":"\r\nشياع نسبت به اشخاص تفاوت مىكند بعضى به اخبار جمعى علم به هم مىرسانند كه بعضى ديگر به قول آن جمع علم به هم نمىرسانند .\r\nو آن چه مذكور شد كه يا به شنيدن ، مراد اين است كه دو نفر عادل بگويند ما فلان قول را از فلان كس يا از فلان جمع شنيديم گفتن آن شخص يا آن جمع ثابت مىشود اما اين كه آن شخص و آن جمع راست گفته اند يا نه مرحله ديگر است والله العالم .\r\n( 55 )\r\nس 55 : اگر چنانچه عضوى يا لباسى متنجّس شود به تمامها و بعض آن را در آب كر يا جارى فرو برند دو دفعه مثلًا با زوال عين نجاست و آن بعض را از آب اخراج نمايند و به نحوى كه جزو داخل در آب پايين ومتنجّس در بالا باشد آيا جزو داخل بعد از خروج پاك است يا نه ؟\r\nج : بلى پاك است و اتصال جزو نجس به آن موجب سرايت نجاست به آن نمىشود اگر چه آن جزو پاك شده رطب باشد بلكه اگر آبدار هم باشد .\r\n( 56 )\r\nس 56 : اگر ميت در قبر پوسيده و خاك شده باشد الَّا استخوانش كلاًّ أو بعضاً آيا قبر مزبور را مىتوان نبش نمود و ميت ديگر را در آن دفن نمود ؟\r\nج : هر گاه ميت رميم شده باشد يعنى استخوانهاى آن نيز خاك شده باشد نبش قبر آن جايز است والَّا جايز نيست .\r\n( 57 )\r\nس 57 : اگر شخصى بالغ و عاقل متنجس شود عضواً يا لباساً به نحوى كه مشعور به آن نشود وشخص مزبور بگويد كه اعضا و لباس من پاك است هر چند قبل از اين [ من 
  ] حيث لا علم ( لا يعلم ظ ) متنجس شده باشد آيا قولش شرعاً معتبر است يا نه ؟\r\nج : در لباس كه بى اشكال قول او معتبر است چون مالك است و در اعضا هم ظاهر آن است كه معتبر باشد .\r\n","description":"","footnote":"","page_name":" 46 ","page_number":46},
  {"content":"\r\n( 58 )\r\nس 58 : آيا ميت را در حال صلاة بر آن مستلقياً على ظهره بايد گذاشت يا آن كه كالمُلحَد بيّنوا توجروا ؟\r\nج : آن چه در كلام فقهايى كه تصريح كرده اند ديدم مثل شهيد اول در دروس وشهيد ثانى در روضه وملا محمد باقر مجلسى در زاد المعاد و صاحب كفايه و صاحب مفاتيح وشارح مفاتيح همه گفته اند كه واجب است كه مستلقياً على ظهره باشد وبناى علما و ساير ناس هم بر اين است پس ظاهر اين است كه اجماعى باشد و همين قدر بس است در اثبات آن وحديثى كه وارد شده كه بعد از غسل بايد در همه حال ميت را مثل مُلحَد گذاشت معارضه با سيره اصحاب نمىكند .\r\n( 59 )\r\nس 59 : در كتاب وسيلة النجاة فرموده ايد كه صابون قابل تطهير نيست در صورتى كه آب نجس نفوذ به اعماق آن نموده باشد آيا ظاهر صابون كذايى قابل تطهير است با آن كه باطنش قابل نيست ؟ و بر فرض تطهير ظاهراً آيا به آب قليل و كثير هر دو قابل تطهير هست يا آن كه به آب كثير بايد تطهير ظاهر صابون مذكور را نمود ؟\r\nو همچنين در خصوص خمير كه به آب نجس خمير شده باشد و همچنين نان كه از خمير متنجس به عمل آمده باشد آيا ظاهر آنها هم قابل تطهير هست يا نه ؟\r\nج : مراد آن است كه همه اجزاء آنها قابل تطهير نيست و ليكن ظاهر به تنهايى قابل تطهير است اما در خمير به شرطى كه روان نباشد به آب قليل و كثير هر دو تطهير مىشود اما در آب قليل بايد آن را بر آنها ريخت و آنها را در ميان آب قليل نگذاشت والَّا آب نجس مىشود و آنها پاك نمىشوند ( مىشوند خ ) .\r\n( 60 )\r\nس 60 : كوزه از گل متنجس ساخته شده چنانچه در خوى ، ارامنه مىسازند آيا به آب كر يا جارى قابل تطهير است اعماق آن ، اگر آب كر يا جارى سرايت به\r\n","description":"","footnote":"","page_name":" 47 ","page_number":47},
  {"content":"\r\nاعماق آن نمايد يا نه ؟ و بر فرض عدم قبول طهارت اعماق آيا مانعى از قبول طهارت [ ظاهر 
  ] باطنش است يا آن كه ظاهرش پاك مىشود ؟\r\nج : اعماق آن قابل تطهير نيست نه به آب كر و نه جارى اما سطح ظاهر آن چه بيرونى و چه اندرونى قابل تطهير هستند و به آب كر يا جارى داخل كردن و پر كردن در آن هر دو سطح پاك مىشود و ظاهر آن به آب قليل نيز پاك مىشود كه بر آن بريزند وبشويند .\r\n( 61 )\r\nس 61 : ضعيفه بعد از عادت حيض يا بعد از انقضاى ايام نفاس آب زردى يا سفيدى از وى خارج مىشود آيا از براى آبهاى مذكور حكمى هست يا نه ؟\r\nج : آب سفيد را اصلًا حكمى نيست و همچنين آب زرد را هر گاه به نحوى باشد كه در عرف آن را خون نگويند اما هر گاه نوعى باشد كه عرف آن را خون گويند از براى آن حكم است پس بعد از عادت حيض ذات عادت آن را استحاضه قرار مىدهد وسنّت است كه استظهار كند در صورتى كه عادت آن قبل از ده روز تمام شود و همچنين در نفساء كه صاحب عادت حيضيه باشد .\r\nخلاصه تا اين كه خون بر آن صادق نيست حكم ندارد و با صدق خون حكم دارد و حكم آن به تفصيل در صور متعدده كه دارد در باب حيض واستحاضه و نفاس از وسيلة النجاة مذكور است .\r\n( 62 )\r\nس 62 : آيا در مياه مملوكه حقّ سايرين هست به جهت آشاميدن و غسل نمودن و وضو ساختن و غسل ثياب و بدن نمودن يا آن كه همه اين تصرفات محتاج به اذن است و بر فرض جواز امور مذكوره همين در مجرى اين تصرفات جايز است و يا آن كه آب از مجرى برداشتن و در جاى ديگر اين تصرفات را نمودن هم جايز است ؟\r\nج : دليل بر حق داشتن مسلمين در مياه مملوكه نيست وجواز تصرّف ديگران به شرب و غسل و ساير انواع تصرفات منوط به اذن است واذن شاهد حال\r\n","description":"","footnote":"","page_name":" 48 ","page_number":48},
  {"content":"\r\nكافى است ومناط مظنّه اذن است واحتياج به علم قطعى نيست و به مظنّه راضى بودن مالك يا ولى آن مىتوان استعمال نمود .\r\n( 63 )\r\nس 63 : آيا تيمم در خاك اماكن موقوفه مانند مساجد ومقبره هاى موقوفه جايز است يا نه ؟\r\nج : بلى والله اعلم .\r\n( 64 )\r\nس 64 : آيا ملاقى جلد يا گوشت مشكوك التذكية محكوم به نجاست است شرعاً يا نه و همچنين اجتناب واجب است يا نه هر چند در يد كفار هم بوده باشد ؟\r\nج : جلد مشكوك التذكيه اگر از دست مسلمان گرفته شود واو خبر از عدم تذكيه آن ندهد حكم معلوم التذكيه بودن دارد وملاقى آن پاك است و همچنين آن چه در بازار مسلمين گرفته شود از دست مسلمان يا شخص مجهول المذهب به شرطى كه معلوم الكفر نباشد و همچنين آن چه در زمين اهل اسلام يا در زمينى كه غالب اهل آن مسلمان باشند و همچنين آن چه در غير بازار مسلمين از دست مجهول المذهبى گرفته شود و آن شخص بگويد تذكيه شده و آن چه از دست مسلمان گرفته شود وبدانى او از كافر گرفته اگر آن مسلمان در بازار مسلمين باشد يا در ولايتى كه غالب اهل آن مسلمان باشند باز حكم معلوم التذكيه دارد و همچنين اگر از دست كافرى بگيرى و يقين داشته باشى كه از دست مسلمان گرفته است و هر چه غير از اين باشد وندانى تذكيه شده يا نه اصل در آن عدم تذكيه است و نجس است وملاقى آن نيز نجس است بنا بر اقوى واجتناب از آن لازم است .\r\n( 65 )\r\nس 65 : بفرماييد كه هر گاه عضوى از كسى شق شده باشد و خونى بيرون آمده باشد و بدون آن كه ازاله خون كنند چرب كنند آيا در وقت شستن بايد ازاله چربى و خون هر دو بشود يا نه ؟\r\n","description":"","footnote":"","page_name":" 49 ","page_number":49},
  {"content":"\r\nج : هر گاه آن چربى با خون ممزوج شده باشد و در ظاهر شق باشد بايد ازاله چربى نيز بشود يعنى عين چربى نه مجرّد اثر آن و اگر چربى با خون مخلوط شده ( 1 )\r\n\r\nباشد ازاله آن لازم نيست .\r\n( 66 )\r\nس 66 : بادى از منفذ بيت الخلا بوزد در وقت استنجا و آبى به رخت ترشح كند معلوم نباشد كه آب استنجاست يا آب بيت الخلاست ترشح كرده ؟\r\nج : تا يقين نشود كه ترشح آب نجس است پاك است .\r\n( 67 )\r\nس 67 : انگشترى كه نقش محترم در آن است استنجاى به آن مطلقاً حرام است يا در صورت تعدّى نجاست به آن ؟\r\nج : تا اثر نجاست به آن نرسد حرام نيست بلى در صورتى كه قرآن يا اسماء الله يا اسماء انبياء يا اولياء در آن نقش باشد و بداند اثر نجاست به آن خواهد رسيد گو نرسد وبىاعتنايى كند و به آن استنجا كند حرام عظيم به عمل آورده .\r\n( 68 )\r\nس 68 : هر گاه آيه قرآن در خطبه وادعيه يا غير اينها باشد به طريق توارد يا اقتباس مس كتابت آن بدون طهارت چه حكم دارد ؟\r\nج : هر گاه آيه تمام باشد مس جايز نيست بدون طهارت و همچنين هر گاه بعض آيه باشد كه معلوم باشد از قرآن است ومشتبه و مشترك نباشد مثل « غير المغضوب عليهم » اما هر گاه مشترك باشد وشنونده بگويد از قرآن است مثل « عليهم » اگر تنها در جايى نوشته باشد نه به قصد قرآن مسّ آن ضرر ندارد به تفصيلى كه در مسأله ء بعد ( 2 )\r\n\r\nمذكور مىشود .\r\n","description":"","footnote":"\r\n( 1 ) نشده . صح .\r\n\r\n( 2 ) به مسأله 76 و 38 رجوع شود .\r\n","page_name":" 50 ","page_number":50},
  {"content":"\r\n( 69 )\r\nس 69 : بسم الله الرحمن الرحيم صورت مسائل شرعيه از نظر اكسير اثر بندگان ذى شأن عالى جناب فضايل وكمالات اكتساب حقايق ومعارف انتساب نتيجة الاخيار والاطياب جامع الفروع والاصول حاوى المنقول والمعقول زبدة العلماء المتقدّمين ونتيجة الفضلاء المتأخرين ملاذ اهل الاسلام وعلَّامة العلماء الاعلام مرجع الاكابر وكهف الاصاغر مطاع المنتحلين بدين الاسلام وتاج رؤس كافة الانام الجامع بين مرتبة العلم والعمل مجتهد العصر والزمان الآقا ملَّا احمد احرسه الله تعالى من جميع الآلام والاسقام الروحانية والجسمانية شرف عبور ومرور فرمايند .\r\nبه عرض عالى مىرساند كه شخص بعد از غسل يا وضو چيزى در بدن خود مىبيند كه مانع از وصول آب است به بشره و اين شخص يك دفعه ظنّش اين است كه مانع مقدم بر غسل و وضو بوده است و يك دفعه مظنون عكس اين است و دفعه ديگر متساوى الطرفين است كه هيچ نمىداند مانع سابق بوده است يا لاحق و در اين صور ثلاث چه بايد كرد آيا غسل و وضو در هر سه صورت باطل است و اعاده لازم يا در همگى صحيح است يا مسأله تفصيل دارد ؟ كيفيت را بيان فرماييد .\r\nو يك دفعه هم فرض اين است كه اين شخص در مانعيت آن چيز شك دارد [ كه 
  ] آيا با وجود اين چيز آب به بدن رسيده يا نه قطع نظر از مقدم ومؤخر بودنش . در اين صورت حكم شرعى كدام است ؟\r\nج : در هر سه صورت وضو و غسل او صحيح است يعنى خواه مانع مظنون التقدم باشد يا مظنون التأخر يا متساوى الطرفين ومادامى كه علم به تقدم نداشته باشد ، نظر به اصالت تأخّر حادث بنارا بر تأخر مىگذارد و وضو و غسل صحيح است بلى اگر يقين به تقدم كند بنا را بر تقدم مىگذارد و به حكم آن عمل مىكند .\r\nو در صورت شك در مانعيت چيزى كه در محل وضو يا غسل بيابد اگر بعد از وضو يا غسل ديده باشد و شك كند در تقدم وتأخر هم حكم آن واضح شد\r\n","description":"","footnote":"","page_name":" 51 ","page_number":51},
  {"content":"\r\nو وضو و غسل صحيح است و اگر يقين كند كه قبل از وضو و غسل در آن موضع بوده و شك هم بعد از فراغ از وضو يا غسل بوده نظر بعموم أخبار صحيحه و غير صحيحه مستفيضه كه هر كه از عملى خارج شد شك او اعتبار ندارد و بنا را بر كردن آن گذارد ظاهر آن است كه وضو و غسل او صحيح است و شك او معتبر نيست و ليكن نظر به اين كه احتمال مىرود كه مراد شك در اصل فعلى باشد كه از آن خارج شده نه مثل ما نحن فيه كه در اثناء عمل هم اگر آن چيز را مىديد باز موجب شك در وصول آب به بشره مىشد احوط آن است كه عمل را دوباره بكند و اگر اين شك در ابتدا به هم رسد يعنى وقتى مىخواهد عضو را بشويد آن چيز را ببيند و شك كند كه آيا آب به زير آن مىرسد يا نه البته بايد آن را رفع كند . والله العالم .\r\n( 70 )\r\nس 70 : و عرض ديگر اين است كه بيخهاى ميان ناف كه بر فرض برهنه بودن در مجلس تخاطب نمايان نيست آيا در وقت غسل آب به آنها رسانيدن واجب است يا خير ؟\r\n( 71 )\r\nس 71 : وبندگان عالى در رساله فرموده اند : « كه بهتر آن است كه در وقت غسل كردن ، غاسل گردن خود را با سر بشويد وهم با ساير بدن وناف وعورتين را هم با طرف راست وهم با طرف چپ ، اگر چه ظاهر آن است با يك طرف هم شستن كافى باشد » .\r\nاولًا بفرماييد كه مراد از ساير بدن كه شستن گردن با آن بهتر است كدام است تنها طرف راست يا طرف چپ يا هر دو . وثانياً مراد از شستن با ساير بدن يا نسبت به گردن و يا طرفين و يا نسبت به عورتين وناف بعنوان كليّت است يعنى همه گردن را مثلًا يك دفعه با طرف راست بشويد و يك دفعه ديگر با طرف چپ وهكذا عورتين وناف ، يا مراد به شستن به طريق تنصيف است يعنى نصف ناف را مثلًا با طرف راست و نصف ديگر را با طرف چپ بشويد وعلى هذا القياس\r\n","description":"","footnote":"","page_name":" 52 ","page_number":52},
  {"content":"\r\nفيما بقى مقصود را بيان فرماييد . و بر فرض اين كه مراد تنصيف باشد ظاهر مراد مجرّد قصد تنصيف است والَّا تنصيف فعلى متعذّر است كيفيت را بيان فرماييد .\r\nج : بلى آب رسانيدن به بيخهاى ناف وبيخهاى گوش لازم است اگر چه در وقت تخاطب و رفع حائل نمايان نباشند مثل زير پستان وشكنهاى شكم شخصى كه بسيار سمين باشد .\r\nو اما بخصوص شستن گردن پس مراد آن است كه نصف طرف راست گردن را با طرف راست و نصف چپ را با طرف چپ بشويد بنا بر اين كه ترتيب ميان طرفين واجب باشد والَّا همه را شستن با يك طرف كافى خواهد بود و بهتر مراعات ترتيب است ومراد از نصف نصف حقيقى نيست كه اين نصف با آن نصف هيچ تفاوت نداشته باشد بلكه همين قدر كه در عرف بگويند نصف را با اين طرف شست و نصف را با آن طرف يعنى آن قدر كه هر طرفى تفاوت فاحش با طرفى ديگر نداشته باشد . اين در گردن است اما ناف وعورتين را همه آن را با يك طرف شستن كافى است و با هر دو طرف شستن بهتر است و در آنها تنصيف در كار نيست . والله العالم .\r\n( 72 )\r\nس 72 : بفرماييد كه بعد از غسل يدين در وضو و قبل از مسح پيشانى و پاها چنانچه دست به آب غير وضو برسد و بعد از آن مسح نمايد ، آيا وضو صحيح است يا نه ؟\r\nج : هر گاه همان موضعى از دست كه به آن مسح سر يا پاها مىشود به آب غير وضو تر شود به نوعى كه آب تازه در جنب آب وضو مستهلك نباشد وضو باطل است .\r\n( 73 )\r\nس 73 : بفرماييد كه چنانچه شخصى غسل كند به جهت زيارت مثلًا ، و بعد حدث اصغر از او صادر شود ، و بعد زيارت كند ، آيا اين زيارت با غسل شده و ثواب زيارت با غسل دارد يا نه ؟\r\n","description":"","footnote":"","page_name":" 53 ","page_number":53},
  {"content":"\r\nج : بدان كه روايت كرده شيخ جليل ابو جعفر طوسى ( ره ) به سند صحيح از حضرت صادق عليه السلام أنه قال : « من اغتسل بعد طلوع الفجر كفاه غسله إلى الليل في كلّ موضع يجب فيه الغسل ، و من اغتسل ليلًا كفاه غسله إلى طلوع الفجر » . ( 1 )\r\n\r\nونيز روايت كرده محمد بن ادريس در مستطرفات سرائر به سند معتبر عن أحدهما عليهما السلام أنه يقول : « غسل يومك يجزيك لليلتك ، و غسل ليلتك يجزيك ليومك » . ( 2 )\r\n\r\nومراد از « يجب » در حديث اول چنانچه فاضل محدث ملَّا محمد باقر مجلسى ( ره ) وغيره به آن تصريح كرده اند وقرائن حال هم بر آن شاهد است به معنى « يثبت » است ، بلكه به معنى « يستحب » است ، چه اغسال واجبه اين حكم را باطلاقه ندارند اجماعاً .\r\nومقتضاى عموم حديث اول كفايت غسل زيارتى است كه به جا آورده شود در صبح از براى زائر تا شام كه بعداً زيارت آن را به جاى آورد ، اگر چه در اين بين حدث اصغر از او صادر شود ، و همچنين غسل شام تا صبح ، ومقتضاى عموم حديث ثانى كفايت غسل روز است از براى بقيه ء آن روز و تمام شب آينده ، وكفايت غسل شب از براى بقيه ء آن شب و تمام روز آينده ، و به مضمون اين دو حديث فاضل مذكور در مزار بحار در باب غسل زيارت فتوا داده ، و چون دو حديث مذكور معتبر هستند ومعارض در مقابل در اين مقام نيست مضمون آنها مفتى به است ، و ظاهر كفايت غسل روز است از براى بقيه ء آن روز و تمام شب آينده ، و همچنين كفايت غسل شب از براى بقيه ء آن شب و تمام روز آينده .\r\n( 74 )\r\nس 74 : بفرماييد كه هر گاه شخصى كه وضو مىسازد غسل يدين را به اين طريق به عمل آورد كه پنجه هاى دست را در آب فرو برد تا مرفق بدون نيت ،\r\n","description":"","footnote":"\r\n( 1 ) وسائل الشيعة ، 30 جلدى ، 12 / 328 .\r\n\r\n( 2 ) وسائل الشيعة 12 / 328 فقيه 2 / 202 مستطرفات ، 46 .\r\n","page_name":" 54 ","page_number":54},
  {"content":"\r\nو در حين بيرون آوردن نيت غسل به جهت وضو كند ، آيا صحيح است يا نه ؟\r\nج : بلى ، صحيح است اين نوع در وضو ، و ليكن در غسل ترتيبى اين نوع صحيح نيست ، ووجه تفرقه در محل خود مبين است .\r\n( 75 )\r\nس 75 : بفرماييد بعضى اوقات مىشود كه در خطب وادعيه ء صحيفه بعض آيات قرآنيه درج مىشود ، و همچنين در نظم ونثر شعرا وفصحاء ، و اين يا به طريق توارد و يا بطريق اقتباس از كلام الله مىباشد ، بفرماييد كه هر يك را چه حكم مىباشد در مس كردن كتابت آنها ، وآيا آنها قرآن محسوب مىشود يا نه و اگر چه به طريق اقتباس باشد جواب را مفصلًا بيان فرماييد . ( 1 )\r\n\r\nج : بلى ، آيات قرآنيه به هر وضع كه بوده باشد ، خواه به اقتباس يا غيره مس كتابت آنها بدون طهارت جايز نيست ، و اما غير آيات از كلمات كه به تنهايى هر كه بشنود احتمال قرآن و غير قرآن را بدهد مثل لفظ « لا ريب فيه » و « كل شىء » و امثال اينها پس اگر تتمه ء آنها هم در ( 2 )\r\n\r\nقرآن نوشته شده بود و بعد جدا شده باز مس آن جايز نيست ، و اگر تتمه نداشته جايز است . والله العالم .\r\n( 76 )\r\nس 76 : در رساله ء سركار اين است كه مس مهر بعد از زدن بر كاغذ بىوضو حرام نيست ، اما احوط ترك است ، دو استفتا مخلص از سركار كردم ، يكى مطابق كتاب است ، و يكى مخالف ، يعنى فرموديد كه : حرام است مس بدون وضو ، الحال معطل مىباشم كه به كدام عمل كنم و فراموش شده كه استفتاى آخرى كدام است ، آن چه الحال بفرماييد عمل شود .\r\nج : اولًا در رساله نوشته نشده كه حرام نيست ، بلكه نوشته شده است كه در حرمت آن تشكيك است ، اما ديگر بحث نفرماييد كه مجتهد در حرمت\r\n","description":"","footnote":"\r\n( 1 ) به مسأله 38 و 68 رجوع شود .\r\n\r\n( 2 ) از\r\n","page_name":" 55 ","page_number":55},
  {"content":"\r\nهر چيز كه تشكيك كرد و به دليل ، حرمت معلوم او نشد به اصل عمل مىكند ومىگويد حرام نيست ، عرض اين بود كه عبارت رساله اين است ، وثانياً چرا بايد سركار عالى معطل باشيد ؟ مس نكنيد ، كدام ضرورت از براى سركار هم رسيده كه مس عكس مهرى كه آيه ء شريفه در آن باشد بايد بىوضو بفرماييد كه معطل ومتحير مانده ايد ؟ وثالثاً بلى ، در آن چه در رساله نوشته شده چندين دفعه در اين مسأله گفتگو شده ، گاهى بر تشكيك مانده ، و گاهى جانب حرمت ترجيح يافته ، و اين مرحله در اين مسأله متكرر شده ، نمىدانم كدام مقدم وكدام مؤخر است ، وحال هم ميل به جانب حرمت قوتى دارد في الجمله ، خلاصه آن كه اين مسأله اى است كه مكرر در آن تشكيك مىكنم به جهت رجحان صدق نوشته در بعض اوقات ، وتشكيك در او وقتى ديگر . والله العالم .\r\n","description":"","footnote":"","page_name":" 56 ","page_number":56},
  {"content":"\r\n\r\nكتاب الصلاة\r\n( 78 )\r\nس 1 : آيا با وجود علم به وجود نجاست [ در مسجد 
  ] هر گاه نماز كند ، در آن مسجد يا غير آن نماز او باطل است يا نه ؟\r\nج : نه باطل نيست ، و احوط آن است كه با وسعت وقت اول ازاله ء نجاست كند .\r\n( 79 )\r\nس 2 : نماز زيارت انبياى سابق ضرور است يا نه ؟\r\nج : بدان كه نماز به نيت هديه از براى اموات مطلقاً خواه انبياء وخواه ائمه وخواه مؤمنين جايز است ، وعمومات اخبار به آن دالّ است ، و اما به قصد نماز زيارت ، پس زيارت در نزد قبر است يا از بعيد ، اما در قسم اول ، پس از كلام جمعى از علماء مستفاد مىشود كه در هر زيارتى خواه از انبياء وخواه ائمه وخواه كل مؤمنين نماز زيارت خوب است ، و مستحب است ، و به اين جهت شيخ مفيد و سيد مرتضى وشهيد اول در زيارت ابراهيم پسر پيغمبر ( صلى الله عليه وآله و سلم ) و زيارت فاطمه بنت اسد مادر حضرت امير ( عليه السلام ) و زيارت حمزه و از براى زيارت هر يك از شهداى احد تصريح به استحباب نماز زيارت كرده اند .\r\nو همچنين شيخ مفيد و سيد بن طاوس و صاحب مزار كبير وشهيد در زيارت مسلم بن عقيل .\r\nو همچنين ابن طاوس در زيارت هانى بن عروه مرادى تصريح به استحباب\r\n","description":"","footnote":"","page_name":" 57 ","page_number":57},
  {"content":"\r\nصلاة زيارت كرده اند .\r\nو ليكن ملا محمد باقر مجلسى رحمة الله عليه در كتاب بحار از بعضى معاصرين خود نقل كرده است كه او نماز زيارت را از براى غير معصومين منع كرده است به جهت اين كه چيزى در اين خصوص نرسيده ، و از خود آخوند [ مجلسى 
  ] نيز ميل به منع مستفاد مىشود .\r\nو اما در خصوص معصوم خواه از انبياء سابقين باشد يا از ائمه طاهرين ظاهراً احدى منع نكرده ، بلكه همگى قائل به استحباب هستند . و به خصوصِ نماز زيارت به جهت آدم ونوح عليهما السلام روايت متعدده رسيده ، وشيخ مفيد وابن طاوس وشهيد و صاحب مزار كبير تصريح به استحباب نماز در زيارت يونس در شريعه ء كوفه كه مدفن اوست كرده اند .\r\nو چون مقام استحباب است و حق آن است كه به مجرّد قول علماء اثبات مستحب مىشود پس ظاهر استحباب نماز زيارت است از براى هر يك از اينها كه مذكور شد وزياراتى كه ذكر كرده اند .\r\nبلكه ظاهر استحباب نماز زيارت است از براى هر يك از انبياء و ائمه كه در نزد قبر ايشان آنها را زيارت كنى به هر نوع زيارتى ، به جهت حديثى كه در مصباح الزائر ( 1 )\r\n\r\nاز حضرت صادق عليه السلام روايت كرده است كه : « من زار اماماً مفترض الطاعة بعد وفاته و صلى عنده أربع ركعات كتبت له حجة وعمرة » و معنى امام به حسب لغت پيشوا است كه شامل جميع انبياء نيز هست .\r\nبلكه ظاهر استحباب نماز زيارت است در نزد قبر هر يك از شهداء وكل مؤمنين نيز ، به جهت حديثى كه در كامل الزيارات ( 2 )\r\n\r\nبه سند متصل از ابو حمزه ثمالى روايت كرده است : « قال : قال الصادق عليه السلام : اذا أردت المسير إلى قبر الحسين عليه السلام . . إلى ان قال : وصل عند رأسه ركعتين تقرء فى الاولى\r\n","description":"","footnote":"\r\n( 1 ) در بحار ، ج 97 ، ص 124 ، از بلد الامين نقل شده است .\r\n\r\n( 2 ) كامل الزيارات ، چاپ سنگى ، ص 222 و 240 .\r\n","page_name":" 58 ","page_number":58},
  {"content":"\r\nالحمد ويس ، وفي الثانية الحمد والرحمن ، وإن شئت صليت خلف القبر ، وعند رأسه أفضل ، فاذا فرغت فصل ما احببت ، الَّا أن الركعتين ركعتى الزيارة لا بدّ منهما عند كل قبر » .\r\nپس معلوم شد كه نماز زيارت در نزد قبر هر يك از انبياء و ائمه و مؤمنين مستحب است .\r\nو اما در قسم دوم كه زيارت از دور باشد حديثى كه دلالت بر استحباب نماز زيارت از براى غير پيغمبر آخر الزمان ( ص ) و ائمه ء طاهرين بكند به نظر نرسيده ، و از علماء كسى را هم بر نخوردم كه ذكر كرده باشد ، و ليكن در خصوص زيارت پيغمبر ( ص ) و ائمه ( ع ) احاديث متعدده وارد شده كه نماز مستحب است ، مثل مرسله ء ابن ابى عمير از حضرت صادق ( ع ) و روايت سليمان بن عيسى از پدر خود از حضرت صادق ومرسله ء ابى احمد از آن حضرت ، ومرفوعه ء برقى از آن جناب كه همه ء آنها را صاحب كامل الزيارات به اسناد متصل روايت نموده است . ( 1 )\r\n\r\nومرسله ء ديگر از ابن أبى عمير از حضرت صادق كه شيخ طوسى در تهذيب به اسناد متصل از او نقل كرده است . ( 2 )\r\n\r\nو چون در همه ء اين روايات به غير از مرفوعه ء برقى نماز زيارت را مقدم بر زيارت فرموده است ، ابن زهره تصريح كرده است كه بايد در زيارت بعيد نماز را مقدم داشت ( 3 )\r\n\r\n[ و 
  ] چون در مرفوعه برقى نماز را بعد از زيارت ذكر كرده است ، ملا محمد باقر مجلسى در بحار فرموده است كه به اين جهت دور نيست كه آدمى مخير باشد ميان تقديم نماز و تأخير آن . ( 4 )\r\n\r\nومخفى نماند كه در غير مرفوعه استحباب مطلق زيارت از براى هر يك از پيغمبران و ائمه را بيان مىكند ، و دو ركعت نماز مقدم بر زيارت ذكر مىكند ، أما در مرفوعه بخصوص زيارت حضرت امام حسين عليه السلام است ، و زيارت\r\n","description":"","footnote":"\r\n( 1 ) در بحار ، 98 / 365 و 366 و 367 هر چهار روايت از كامل الزيارات نقل شده است .\r\n\r\n( 2 ) بحار ، 98 / 370 ، به نقل از تهذيب 6 / 103 .\r\n\r\n( 3 ) بحار ، 98 / 370 ، به نقل از شهيد در ذكرى .\r\n\r\n( 4 ) بحار ، 98 / 371 .\r\n","page_name":" 59 ","page_number":59},
  {"content":"\r\nمخصوصه در آن روايت مذكور است كه ابتداى آن : السلام عليك يا مولاى وابن مولاى وسيدى وابن سيدى ، و بعد از آن چهار ركعت نماز به جهت زيارت مىفرمايد ، پس اظهر آن است كه هر گاه همين زيارت مخصوصه باشد نماز را مؤخر بيندازد ، و در غير آن نماز را مقدم دارد ، مگر هر گاه به نحو مخصوص در موضعى خاص تأخير رسيده باشد ، هم چنان كه ظاهر در زيارت عاشورا كه از براى بعيد رسيده اين است .\r\nپس در زيارت بعيد سزاوار آن است كه زائر آن زيارتى را كه مىكند حديث آن را ملاحظه كند ، اگر نماز بعد از زيارت در آن مذكور است بعد بكند ، والَّا اگر خواهد نماز زيارت كند مقدم دارد .\r\nو اما آن چه سائل سؤال كرده است كه آيا نماز زيارت از براى انبياء ضرور است يا نه ؟\r\nاگر زيارت مخصوصى باشد كه در حديثى وارد شده باشد اگر در حديث ذكر نماز هم شده باشد ظاهر آن است كه در اتمام آن زيارت ضرور باشد ، و اگر بخصوص نرسيده باشد ضرور نيست ، اگر چه مستحب باشد ، و هر كس زيارت مخصوصى كه مىكند از نزديك يا دور ، بايد حديث آن را ملاحظه كند ، و آن چه در آنجا از نماز وتقديم و تأخير آن ذكر شده بكند و از حديث تجاوز نكند .\r\n( 80 )\r\nس 3 : به عرض مىرساند كه آيا در مستحبات تقليد ضرور است يا خير بر فرض ضرورت آيا بندگان عالى مقلدان خودشان را مرخص مىفرمايند كه به اعمال مندوبه كه در كتب علماء رضوان الله عليهم لا سيما فاضل مجلسى عليه الرحمه مذكور است از زاد المعاد وعين الحياة وتحفة الزائر وحلية المتقين ، خصوص صلوات مندوبه كه مرحوم مذكور و ديگران در زيارت عاشورا وغيرها از زيارات ائمه معصومين عليهم السلام كه علماء در كتب مزار ذكر نموده اند عمل نمايد ؟ و در بعضى از صلوات مفروضه سور مخصوصه ذكر كرده اند آيا جايز است آن نمازها را به همان هيئت منقوله بگذارند يا خير ؟\r\n","description":"","footnote":"","page_name":" 60 ","page_number":60},
  {"content":"\r\nوآيا نماز زيارت معصوم عليه السلام شرط صحّت زيارت است يا شرط كمال ، و اگر آن چنانچه زائر نماز زيارت را نگذارد ، زيارت از اصل باطل ، وكأنّه زيارت نكرده است يا خير اقل ثواباً خواهد بود ؟\r\nو بعضى در كتب مزار فرموده اند كه احاديث معتبره دلالت دارد بر اين كه اگر زيارت از دور باشد نماز را مقدم داشتن بهتر است و اگر از نزديك است نماز را مؤخر گذاشتن اولى است در اين خصوص چه مىفرمايند إن شاء الله تعالى جواب مسأله را به تفصيل مبيّن خواهند فرمود . ابقاكم الله تعالى .\r\nج : جواب را به تفصيل ، اين قدر مقام بياض ( بيان ظ ) گنجايش ندارد به هر حال .\r\nاما جواب از مسأله اولى آن كه بلى در مستحبات كه اجماعى بودن آنها بر همه كس معلوم نباشد تقليد ضرور است و ليكن چون حق آن است كه در أدلَّه مستحبات تسامح مىشود يعنى مىتوان در مستحبات به خبر ضعيف يا قول فقيهى اگر چه ميت باشد بلكه به قول عالمى اگر چه رتبه اجتهاد آن معلوم نباشد و امثال اينها عمل نمود لهذا اگر مقلَّد در همين مسأله تقليد كند يعنى در مسأله تسامح در أدلَّه مستحبات ، كفايت مىكند پس بعد از آن كه اين مسأله را از مجتهد خود اخذ نمود مىتواند در جزئيات مستحبات به آن چه در كتابى ديد يا از عالمى شنيد عمل كند واحتياج به تقليد بخصوصه در آن نيست مگر اين كه احتمال بدهد كه مجتهد او در يك مستحبى قائل به حرمت باشد هم چنان كه در نماز جمعه در زمان غيبت كه بعضى واجب مىدانند و بعضى حرام و بعضى افضل كه در چنين موضعى بايد از مجتهد خود بپرسد چنانچه شرح اين مسأله را به تفصيل در كتاب عوائد الايام ( 1 )\r\n\r\nذكر نموده ام .\r\nپس بنا بر اين جايز است مقلدين را عمل نمودن به آن چه در زاد المعاد وغيره از كتب اصحاب است [ و اين كه 
  ] عمل كنند به همان هيئت منقوله .\r\n","description":"","footnote":"\r\n( 1 ) عوائد الايام ، ص 798 793 .\r\n","page_name":" 61 ","page_number":61},
  {"content":"\r\nو اما جواب از مسأله دوم بدان كه زيارت اصل ( 1 )\r\n\r\nمتحقّق مىشود به حضور در محل دفن ، و شرط صحّت زيارت ، نماز نيست ، بلكه معلوم نيست سلام هم داخل در حقيقت زيارت باشد ، بلى سلام و نماز امرى است زايد بر زيارت كه مستحب است . پس آن على حده است . پس در هر سلام ودعايى كه رسيده اگر نماز جزء آن ذكر شده نماز جزء آن سلام و دعا خواهد بود و اگر ذكر نشده جزء آن نخواهد بود بلكه هر جا هم ذكر شده دلالت بر جزئيت ندارد ومواقع مختلف مىشود مثلًا اگر حديث چنين باشد كه بعد از نماز به اين نحو سلام كن يا قبل از نماز چنين سلام كن ظاهر از اين جزئيت است و اگر حديث چنين باشد كه چنين سلام كن و اگر فارغ شوى نماز كن اين دلالت بر جزئيت نمىكند ومىتوان به سلام اكتفا كرد گو اقل ثواباً باشد .\r\nو در خصوص نماز زيارت از دور سيد ابو المكارم ابن زهره مىفرمايد مطلقاً نماز زيارت را از دور بايد مقدم داشت وفاضل محدث ملا محمد باقر مجلسى رحمه الله در كتاب بحار مىفرمايد مطلقاً مخير است ميان تقديم و تأخير ، و حق آن است كه هر جا رسيده باشد تأخير بايد مؤخر داشت مثل زيارتى كه از براى بعيد وارد شده كه اول آن اين است كه السلام عليك يا مولاى وابن مولاى وسيدى وابن سيدى وهمچنان كه ظاهر در زيارت عاشورا نيز اين است كه بايد بعد از سلامى باشد و هر جا نرسيده باشد مقدم داشته مىشود و تفصيل اين مسأله را نيز در كتاب مسائل ورسائل ( 2 )\r\n\r\nذكر كرده ام ( 3 )\r\n\r\nو اين جا گنجايش ندارد . والله العالم .\r\n( 81 )\r\nس 4 : عرض ديگر اين كه در نماز جعفر طيار عليه الرحمه در ركوع و سجود ذكر ركوع و سجود را اول بايد گفت و بعد ده مرتبه تسبيحات اربع را يا خير\r\n","description":"","footnote":"\r\n( 1 ) اصل زيارت\r\n\r\n( 2 ) از اين عبارت معلوم مىشود كه نسخه هايى كه سؤال وجوابهاى بيشتر دارد متأخر است و آنها پس از تنظيم اوليه ، به كتاب افزوده شده است مانند همين سؤال و جواب .\r\n\r\n( 3 ) به مسأله شماره ء 2 كتاب صلاة يعنى مسأله قبل از اين مسأله رجوع شود .\r\n","page_name":" 62 ","page_number":62},
  {"content":"\r\nهمان تسبيحات كفايت از ذكر ركوع و سجود مىكند و گفتن ذكر بدعت است ومصلى در همين نماز بعد از آن كه سر از ركوع برداشت مىگويد سمع الله لمن حمده بعد از آن ده مرتبه تسبيحات مزبوره را مىگويد و بعد تكبير گفته به سجود مىرود آيا اين طور درست است يا خير وهكذا بعد از رفع رأس از سجده اولى اول ده مرتبه تسبيحات را مىگويد و بعد مىگويد استغفر الله ربي واتوب اليه الله اكبر و بعد مىرود به سجده ثانيه آيا صحيح است يا نه ؟ غرض از تطويل كلام ومصدع اوقات شريفه بودن اين است كه انسان عملى كه مىكند اجتهاداً يا تقليداً بفهمد كه مطلوب شارع است وشخصى دو ركعت اين نماز را بالمثل صبح مىگذارد و آن دو ركعت ديگر را يا با شغل يا بدون شغل و ضرورت وقت ظهر يا حوالى غروب يا فرداى آن روز مىكند وآيا اين فصل جايز است يا خير وفاضل مجلسى رحمه الله در اواخر عين الحياة مىفرمايند كه بعد از نماز جعفر طيار عليه الرحمه تسبيح فاطمه زهرا صلوات الله عليها مستحب است در اين باب چه مىفرماييد ؟\r\nج : جايز است بلكه مستحب است گفتن ذكر ركوع و سجود در نماز جعفر پس تسبيحات اربع را گفتن و همچنين مستحبات سمع الله لمن حمده در آن بعد از سر برداشتن از ركوع و استغفار بين السجدتين . و چون حقير مطلق ذكر را در ركوع و سجود كافى مىدانم مىتواند بعوض ذكر ركوع و سجود هم به همان تسبيحات اربع هم اكتفا نمايد و چون سمع الله لمن حمده و استغفار وتكبيرات هم واجب نيستند بلكه مستحب هستند هر گاه آنها را هم نگويد نماز او درست است . ومىتواند فصل ميان دو ركعت اول و دو ركعت آخر كند خواه با ضرورت چنان كه در حديث على بن زياده ( 1 )\r\n\r\nبه آن تصريح شده وخواه بدون ضرورت ، و بهتر آن است كه به روز ديگر نيندازد بلكه دو ركعت را اگر در روز كرد تا شب تأخير نكند و اگر در شب كرد تا روز تأخير نيندازد و چون تسامح در ادلَّه سنن\r\n","description":"","footnote":"\r\n( 1 ) تلخيص وسائل الشيعة ، تأليف مرحوم صادقى 4 / 834 . فيه علي بن الريّان وهو الصحيح .\r\n","page_name":" 63 ","page_number":63},
  {"content":"\r\nمىتوان كرد اگر چه به قول يك نفر فقيه باشد مىتوان بعد از نماز جعفر طيار تسبيح سيده را گفت بلكه قطع نظر از تسامح هم چون حقير تعقيب را در نمازهاى سنتى هم مضايقه ندارم بلكه سنّت مىدانم از آن بابت نيز مىتوان گفت . والله العالم .\r\n( 82 )\r\nس 5 : عرض ديگر اينكه در شك عدد ركعات صلاة رباعيه در مقامى كه اكمال سجدتين معتبر است چنانچه بندگان عالى در رساله فرموده اند آيا مراد از اكمال سجدتين كدام يك از صور مفروضه است ؟ يعنى سر از سجده دوم برداشته باشد ، يا ذكر سجده دوم تمام شده گو كه هنوز سر بر نداشته ، يا در بين ذكر سجده دوم است ، و اگر چنانچه سر از سجده دوم برداشته و چند كلمه هم از ذكر تشهد گفته است كه شك مىكند ميان دو و سه به اين معنى كه اين ركعت كه تمام شده است دوم است كه تشهد به موقع است يا ركعت سوم است كه تشهد بى موقع است وآيا در اينجا هم اكمال سجدتين صادق است يا خير موقع اكمال سجدتين گذشته است ؟ كيفيت را مفصلًا بيان فرماييد كه باعث هدايت بسيارى خواهد شد حضرت واهب العطايا بر آن جناب علماً وعملًا وعمراً واولاداً وجاهاً بيفزايد و پاى جواب هر مسأله را به مهر شريف ممهور فرماييد كه اطمينان به هم رسد .\r\nج : مراد از اكمال سجدتين رفع رأس است از سجده دوم چنانچه در كتاب وسيلة النجاة تصريح نموده ام و همين كه سر برداشت اكمال سجدتين شده و پيش از اين اكمال متحقّق نشده ومراد [ از 
  ] بعد از اكمال سجدتين اين نيست كه بعد از اكمال بلا فاصله ، تا تشكيك شود كه آيا به دخول تشهد اكمال صادق است يا نه ؟ بلكه مراد بعد از اكمال است مطلقاً اگر چه همه تشهد را خوانده باشد وخواهد برخيزد . والله العالم .\r\n( 83 )\r\nس 6 : نيز بفرماييد كه بنا بر رأى سركار شما كه سلام را جزء نماز نمىدانيد وتخلل منافيات نماز ميانه آن و تشهد را باعث بطلان نماز نمىدانيد هر گاه كسى\r\n","description":"","footnote":"","page_name":" 64 ","page_number":64},
  {"content":"\r\nعمداً يا سهواً سلام را ترك نمايد آيا بعد از تذكر يا اراده به عمل آوردن آن ، تدارك آن را واجب مىدانيد اگر چه زمان تأخير آن از تشهد بسيار طول كشيده باشد ومنافيات بسيار به عمل آمده باشد و صورت صلاة محو شده باشد يا آن كه بعد از حصول اين امور ديگر واجب نمىدانيد تدارك آن را چه عمداً ترك شده باشد و چه سهواً يا فرقى ميانه عمداً وسهواً مىباشد .\r\nج : در كتب خود تصريحى به اين مسأله و همچنين به مسأله اين كه اگر عمداً قرار بدهد سلام را ترك كند ونگويد آيا نماز باطل مىشود يا نه نيافتم و ليكن مقتضاى قواعد اين است كه اگر سهواً ترك شده باشد هر وقت به خاطرش آيد بگويد اگر چه مدتى مديد گذشته باشد زيرا كه در خبر است ( 1 )\r\n\r\nو وقت آن تتمه وقت است هر وقت به خاطرش آيد مىكند .\r\nو اگر عمداً ترك نمايد در بعد از تشهد به قصد اين كه بعد بگويد باز نماز او صحيح است .\r\nو اگر عمداً ترك كند به قصد نگفتن ونگويد بعد از مدتى مديد بگويد محل اشكال است و ظاهر آن است كه نماز او صحيح باشد و سلام بر ذمه او باشد و در قصد نگفتن آثم باشد ومسأله زياده از اين تأملى در كار دارد . والله العالم .\r\n( 84 )\r\nس 7 : ونيز بفرماييد آن كه در وسيلة النجاة فرموده ايد : كه بايد يك ركعت وتر جدا از دو ركعت شفع باشد و وصل كردن آنها به يك ديگر چنان كه بيان مىكنند خوب نيست مراد از لفظ « خوب نيست » بطلان نماز است يا ترك اولى است .\r\nج : هر گاه وصل كند نماز باطل است ومستفاد از « خوب نيست » نيز اين است .\r\n( 85 )\r\nس 8 : ونيز بفرماييد كه هر گاه كسى از قواعد هيئت وغيره يقين به تحقق كسوف يا خسوف جزئى به هم رساند و در وقت تحقق آن عمداً و به جهت فرار از نماز\r\n","description":"","footnote":"\r\n( 1 ) تلخيص وسائل الشيعة ، 4 / 924 .\r\n","page_name":" 65 ","page_number":65},
  {"content":"\r\nخود را مشغول به خواب يا كارى ديگر بنمايد هر گاه بعد از انجلاء معلوم او شود تحقق آن كسوف يا خسوف جزئى آيا قضاء نماز آن بر او واجب است يا نه ؟\r\nج : نه ، قضاء واجب نيست زيرا كه چنانچه در « هداية الشيعه » ( 1 )\r\n\r\nتصريح به آن شده علم در حال كسوف يا خسوف شرط است در وجوب قضاء وچنين شخصى در آن حال عالم نبوده ، ونيز دليل وجوب قضاء در جزئى با علم ، روايت ضعيفى است كه به واسطه انجبار آن به حكايت شهرت ونحو آن [ حكم به 
  ] صحّت شده و در چنين علمى كه از قواعد هيويه باشد انجبار معلوم نيست ، بلكه انجبار نيست . والله العالم .\r\n( 86 )\r\nس 9 : بفرماييد كه در آخر مسأله دوم از فصل اول از مقصد ششم در سجود عبارت « وسيلة النجاة » اين است كه : و اگر ممكن نباشد كشيدن ، در برداشتن حرجى نيست . وعبارت « هداية الشيعة » اين است كه : ولا يجوز الرفع مطلقاً على الاصح . آيا مراد از اين اطلاق تعميم امكان سر برداشتن ( 2 )\r\n\r\nوعدم امكان آن مىباشد تا آن كه مخالف مراد از وسيلة بوده باشد يا اين كه مراد از اين تعميم ديگر است كه منافات با آن نداشته باشد .\r\nج : مراد از اين تعميم نسبت به وضع جبهه بر مكان مرتفع است و بر ما لا يصح السجود عليه هم چنان كه در حاشيه هداية الشيعه نوشته شده و اين عبارت حاشيه است در بيان مطلقاً : سواء وقعت الجبهة على الموضع المرتفع أو على ما لا يصح السجود عليه وفيه ردّ على الاكثر حيث قالوا بالتفصيل فجوزوا الرفع فى الاوّل ومنعوا عنه فى الثانى . والله العالم .\r\n( 87 )\r\nس 10 : ونيز بفرماييد كه بنا بر فتواى سركار كه تجويز مىفرماييد كه قنوت\r\n","description":"","footnote":"\r\n( 1 ) هداية الشيعة از تأليفات مؤلَّف است وچاپ نشده .\r\n\r\n( 2 ) به جاى جمله « سر برداشتن » بايد « كشيدنِ سر » باشد .\r\n","page_name":" 66 ","page_number":66},
  {"content":"\r\nبه غير عربى خوانده شود چون در عربى مخالفت گفته عرب را در اعراب وبناء واداء حروف از مخارج وتركيب كلمات با يكديگر و همچنين مخالفت ساير قواعد عربيت را مبطل مىدانند آيا در غير عربى خالص يا ملمع با عربى حكم نيز مثل عربى است كه مبطل است يا نه پس اگر به جاى محمد على مندلى بگويد يا محمد على به فتح ميم محمد يا اين كه ميم را كه حرف شفوى است از مخرج ديگر ادا كند يا حاء را درست از مخرج ادا نكند نمازش باطل است يا صحيح مىباشد و اگر باطل باشد پس در لغاتى كه قاعده مضبوطى در اعراب وبناء كلمات وتركيب آنها با يكديگر دارند متابعت اهل عرف خود را بايد بكند يا متابعت اهل لغت ، مثلًا كرباس را به فتح كاف بگويد يا به كسر كاف .\r\nونيز بفرماييد كه ذكر عبارت فارسى كه به عرف اهل فصاحت مضبوط مربوط نباشد بلكه متداول ميان مردم باشد و همچنين ذكر عبارت تركى كه مربوط نباشد در نزد اهل لغت ترك اما متداول بين الناس باشد اگر در قنوت گفته شود مبطل است يا خير ؟\r\nج : تحقيق كلام آن است كه آن چه در نماز بخصوصه واجب شده چون حمد و سوره و تشهد وتكبيرة الاحرام وتسبيحات اربع چون خصوص آنها واجب است عمداً تغيير در آنها مبطل است مطلقاً خواه معنى را تغيير بدهد يا نه خواه مفهم معنى مقصود باشد يا نه وخواه موافق بعضى از قواعد عربيت باشد يا نه پس اگر بگويد مالك يوم الدين بضم الكاف مالك باطل ( 1 )\r\n\r\nاست اگر چه معنى تغيير نمىكند ومىتواند شد خبر مبتداى محذوف باشد .\r\nو آن چه بنوعه واجب است نه بشخصه مثل مطلق ذكر در ركوع و سجود بنا بر اصح تغيير شخصى آن مبطل نيست و اگر تغيير نوعى كند مبطل است يعنى آن را از ذكر بودن بيرون برد پس اگر در ركوع بگويد الحمد لله رب العالمين به فتح باء ربّ به تقدير اعنى باطل نيست اما اگر بگويد صبحان الله مبطل است چه\r\n","description":"","footnote":"\r\n( 1 ) مبطل . ظ .\r\n","page_name":" 67 ","page_number":67},
  {"content":"\r\nصبحان به صاد اصلًا معنى دعا و ثنا ندارد و در اذكار مستحبه بايد از قرآن و ثنا و دعا بودن بيرون نرود و اگر بيرون رود كلام خارجى خواهد بود ومبطل نماز خواهد بود اما اگر از اينها بيرون نرود اگر چه تغيير يابد صحيح است پس اگر در سبحان من دانت له السماوات والارض بالعبودية « لانت » بگويد صحيح است چه « لانت » به معنى « ذلت » است اما اگر « لانط » به طاى حطَّى بگويد مبطل است چه بىمعنى است و چون در اسلوب عرب به تغيير اعراب و تغيير مخارج مىتواند شد لفظ بىمعنى شود يا از دعا بودن خارج شود به چنين تغيير باطل مىشود پس اگر سبحان الله به كسر سين بگويد چون بىمعنى است باطل مىشود .\r\nو چون اين معلوم شد مىگوييم در لغت فارسى وملمع وتركى نيز همين قاعده جارى است بايد به نوعى باشد كه شنونده از لفظ ، معنى دعا را بفهمد وفهميدن به قرينه مقام كافى نيست به علَّت اين كه لفظ از دعا و ثنا بودن بيرون مىرود و اما همين كه از لفظ به طريقه تكلَّم فارسيان فهميده شود كافى است همين قدر كه موافق اسلوب طايفه اى از فارسيان باشد و همچنين اگر بگويد خدايا « منا » بيامرز به جاى « مرا » صحيح است و همچنين اگر بگويد خدايا من بنده توام به كسر باء بنده چون طايفه از فارسيان مىگويند به شرطى كه به قصد اصطلاح آن طايفه باشد .\r\nخلاصه آن كه بايد مفهم باشد باصطلاح المخاطب والمتكلَّم و به قصد اصطلاح آن طايفه بگويد پس هر گاه بگويد خدايا قرض مرا ادا كن ضرور نيست ضاد از مخرج معين بيرون آيد چه در تكلم فارسى فهميدن وام از قرض محتاج به مخرج ضاد نيست و اگر بگويد خداوندا بيامرز مهمد را به تبديل حاء محمد به هاء صحيح است و همچنين كرباس وصندوق ضرور نيست به كسر كاف وضم صاد باشد .\r\nاما اگر تغييرى بدهد كه موافق قاعده فارسى زبانان نباشد و تنها مفهم معنى نباشد از دعا و ثنا بودن بيرون است ومبطل است پس اگر صاحب درد دلى\r\n","description":"","footnote":"","page_name":" 68 ","page_number":68},
  {"content":"\r\nبگويد خدايا دُل مرا شفا بده بضم دال باطل است زيرا كه « دُل » به ضم معنى ندارد و همچنين اگر به جاى بيامرز بگويد خدايا « بمرز » مبطل است .\r\n[ و 
  ] در الفاظ وحركات وسكنات همين قاعده مطَّرد است .\r\nوملمّع بر دو قسم است .\r\nيكى آن كه اسلوب فارسى است و بعضى الفاظ آن عربى است مثل خدايا قرض مرا ادا كن اين به اسلوب فارسى صحيح است وملاحظه مخرج عربى ضرور نيست .\r\nيكى ديگر آن كه بعضى فقرات فارسى گفته مىشود و بعضى عربى ، مثل اين كه مىگويد الهى مرا بيامرز و رحمت كن وارحم والدى واخوانى و اهل حزانتى در اين قسم در فقره عربى مراعات شرايط عربيت وملاحظه مخارج ضرور است .\r\nولفظ ، بعد از آن كه متداول ومتعارف بين الناس ومفهم معنى فى اصطلاح به التخاطب باشد كافى است اگر چه فصيح نباشد بلكه در لغت عربى نيز در چيزى كه بشخصه واجب نباشد چنين است پس اگر در قنوت به جاى « أيّ شىء » بگويد : الهى « ايش » اقول و « ايش » افعل ، جايز خواهد بود . والله العالم .\r\n( 88 )\r\nس 11 : نيز بفرماييد كه در نماز كسوف وخسوف جايز است كه در ركعت اول يك سوره تمام و بعضى از يك سوره به طريقه تقسيط بخواند و در ركعت دوم آن سوره سابق را ناتمام گذارده سوره ديگر شروع نمايد يا آن كه واجب است كه در ركعت دوم سوره ناقص را از همان جايى كه رسانيده است بگيرد و تمام كند ونمىتواند كه سوره ديگر شروع نمايد ؟\r\nو همچنين هر گاه در ركعت اول هيچ سوره به اتمام ننموده باشد و بعضى از يك سوره را به طريق تقسيط خوانده باشد آيا در ركعت دوم مىتواند كه شروع در خواندن سوره ديگر نمايد و آن سوره را ناتمام بگذارد و يا واجب است كه در همان جايى كه رسانيده است بگيرد و تمام نمايد ؟\r\nو همچنين مىتواند كه در ركعت دوم يك سوره را به طريقه تقسيط بخواند\r\n","description":"","footnote":"","page_name":" 69 ","page_number":69},
  {"content":"\r\nكه سوره ناقص بماند و اگر چه سوره تمام در هر ركعت خوانده باشد يا واجب است به نوعى تقسيط نمايد كه سوره تمام بشود وناقص نماند ؟\r\nو همچنين جايز است كه در ركعت دوم بعضى از يك سوره را به طريقه تقسيط بخواند بدون اين كه يك سوره را تمام در ركعت دوم خوانده باشد يا واجب است به نوعى تقسيط نمايد كه سوره تمام شود ؟\r\nوآيا جايز است كه يك سوره تمام در دو ركعت به طريق تقسيط بخواند مثل سوره كه ده آيه باشد در دو ركعت بخواند يا بايد كه در هر ركعت يك سوره تمام خوانده شود چنان كه در وسيلة النجاة امر به احتياط فرموده ايد حاصل آن كه اين احتياط هم مثل ساير احتياطها است كه فتوى نيست يا فتوى است ؟\r\nج : مخفى نماند كه قدر واجب از سوره در نماز آيات دو چيز است :\r\nيكى آن كه يك سوره يا دو سوره تام در مجموع دو ركعت خوانده شود .\r\nدوم آن كه هر گاه بعضى سوره را خواند بعد از آن بعضى از همان سوره را به ترتيب بخواند و بعضى ديگر بدون ترتيب يا سوره ديگر جايز نيست .\r\nديگر چيزى واجب نيست بلى احتياط آن است كه در هر ركعتى يك سوره تامه خوانده شود و اين احتياطى است كه ترك آن مبطل نيست .\r\nو ذكر وجوب دو سوره در مجموع دو ركعت در وسيلة النجاة نشده و ليكن در هداية الشيعه تصريح به آن شده به اين عبارت : ويجب اتمام سورة فى الركوعات العشر بل سورتين . ( 1 )\r\n\r\nو در مستند الشيعه نيز بيان شده به اين عبارت : بل لا يبعد وجوب اتمام سورة فى كل ركعة من الركعتين حتى لا يخلو ركعة عن سورة تامة أو إتمام سورتين فى الركعتين حتى لا يخلو مجموع الصلاة عن السورتين چه قدر مشترك ميان دو شق يعنى اين كه وجوب اتمام دو سوره در مجموع باشد قريب خواهد بود و ديگر چيزى به غير از آن چه مذكور شد در سوره اين نماز واجب نيست وعبارت مستند الشيعه كه در حاشيه هدايه در بيان قوله :\r\n","description":"","footnote":"\r\n( 1 ) هداية الشيعة نسخه خطَّى ص 60\r\n","page_name":" 70 ","page_number":70},
  {"content":"\r\nفليعمل فيه بالاصل نيز نوشته شده قلمى مىشود همانا حكم آن چه از آن سؤال شده از آن مستفاد شود عبارت اين است : يجوز له قراءة عشر سورة فى كل ركوع سورة واقل منها إلى اثنين مخيراً فى كيفية التوزيع فى الناقص عن العشر فيقرأ خمساً فى ركعة وأربعاً فى اخرى أو واحدة فى ركعة واحدة فى اخرى أو واحدة وبعضاً فى ركعة ومثلها فى اخرى وهكذا بل يجوز قراءة سورتين أو أزيد و بعض سورة نعم لو شرع ابتداء فى سورة يجب اتمامها بالترتيب لأنّه مقتضى وجوب سورة تامة و وجوب القراءة من حيث قطع بل مقتضى وجوب اتمام سورتين مع وجوب الاخذ من موضع القطع بل مقتضى وجوب إتمام السورتين مع وجوب الأخذ من موضع القطع وجوب اتمام سورتين ابتداء و كذا مقتضى الاخير عدم جواز رفض سورة كما جوّزه بعضهم انتهى ( 1 )\r\n\r\nوالله العالم .\r\n( 89 )\r\nس 12 : در وسيلة النجاة در مسأله دوم از مقصد اول در نيت فرموده اند : كه اگر مطابق واقع نباشد مثل آن كه نيت كند كه نماز ظهر مىكنم سنّت قربة إلى الله پس اگر سهواً باشد وفي الحقيقه بداند كه نماز ظهر واجب است ضرر ندارد بالاتفاق ، و اگر عمداً باشد واعتقاد سنّت بودن آن را داشته باشد يا مثلًا نيت نماز شب را واجب كند به اعتقاد آن كه واجب است باز ضرر ندارد و نماز صحيح است بنا بر اقوى ( 2 )\r\n\r\n.\r\nاز اين عبارت حكم صورت سهو وجهل مركب ظاهر مىشود و حكم صورت جهل بسيط به سنّت بودن يا واجب بودن و همچنين حكم صورت عمد با علم به مخالفت ظاهر نمىشود فتواى خود را بيان فرماييد .\r\nج : حكم جهل بسيط از حكم جهل مركب بطريق اولى فهميده مىشود پس هر گاه در صورتى كه نيت را واجب داند يا به عكس و نيت را موافق اعتقاد خود\r\n","description":"","footnote":"\r\n( 1 ) مستند الشيعة ، 6 / 248 .\r\n\r\n( 2 ) وسيلة النجاة نسخه خطَّى\r\n","page_name":" 71 ","page_number":71},
  {"content":"\r\nكند نماز صحيح باشد در صورتى كه نداند كه آيا واجب است يا سنّت است واحد نيتين را كند موافقة للواقع أو مخالفة نماز او نيز صحيح است .\r\nو همچنين حق آن است كه در صورت تعمد مخالفت نيز نماز صحيح است چه قدر واجب از نيت كه قصد فعل با قربت باشد متحقّق شده غايت امر اين است كه امر زايد لغوى در دل گذرانيده واعتقاد به آن نداشته . والله العالم .\r\n( 90 )\r\nس 13 : بفرماييد كه در مواضعى كه عدول از سوره به سوره ديگر جايز نمىباشد مثل توحيد وجحد مطلقاً مگر در روز جمعه [ نسبت به سوره جمعه 
  ] و منافقين يا مثل ساير سور بعد از تجاوز از نصف هر گاه كسى در اين صورتى كه جايز نمىباشد عدول كند نمازش صحيح است يا باطل و بر هر تقدير مسأله وفاقى است يا خلافى در آن مىباشد بيّنوا توجروا .\r\nج : نماز باطل است هر گاه عمداً عدول شود چنانچه در فرع هفتم از مسأله عدول از مستند الشيعه تصريح نموده ام و اين عبارت مستند است : لو عدل إلى ما لا يجوز تبطل الصلاة لان العدول والرجوع إلى الغير ليس الَّا قراءة المعدول إليها فيكون منهياً عنها فيكون النهى متعلَّقاً بالجزء للصلاة وهو مفسد ( 1 )\r\n\r\n.\r\nو اگر چه در اينجا تصريحى به وفاق نشده ، وحال خلافى در نظر نيست اما ظاهر آن است كه خلافى در ميان مانعين از عدول در ابطال نباشد .\r\n( 91 )\r\nس 14 : بفرماييد كه هر گاه كسى حروف را از مخرج ادا كند به نحوى كه عرفاً بگويند كه حروف را از مخارج ادا نموده است وبعلاوه صفات ذاتيّه و غير ذاتيّه آن را نيز ادا كند و ليكن حروف را به هيچ وجه من الوجوه نشناسد مثل عوامى كه اصلًا قرآن نخوانده اند و حروف را نمىشناسند آيا همين قدر كفايت مىكند شرعاً يا آن كه اطلاع بر حروف ضرور است ؟\r\n","description":"","footnote":"\r\n( 1 ) مستند الشيعة ، 5 / 121\r\n","page_name":" 72 ","page_number":72},
  {"content":"\r\nج : قدر واجب اخراج حروف است از مخارج عرفاً واطَّلاع بر اين كه حروف از مخارج اخراج شده نيز واجب است به اين معنى كه يا مخارج را بشناسد و حروف را از آنها اخراج كند يا به تصديق اهل خبره مطلع شود كه حروف او از مخارج اخراج مىشود يعنى دانستن همين قدر كه حروف را درست ادا مىكند بر سبيل اجمال كافى است اما شناختن هر مخرجى وتعيين آنها لزومى ندارد اصلًا . والله العالم .\r\n( 92 )\r\nس 15 : بفرماييد كه هر گاه امام عليه السلام را از دور زيارت كنند نماز آن را مىبايد قبل از زيارت كرد يا بعد .\r\nو در زيارت عاشورا چه مىفرماييد چه وقت مىبايد نماز آن را كرد و چند ركعت مىبايد كرد تا به جميع احتمالات عمل كرده .\r\nوصد مرتبه تكبير را قبل از زيارت بايد گفت يا آن كه مخصوص است به زيارت جامعه كبيره ؟\r\nديگر بفرماييد كه اگر در غير روز عاشورا باشد به جاى اللهم ان هذا اليوم تبرّكت به بنو أميّة جايز است كه بگويند اللهم انّ يوم قتل الحسين صلواتك عليه يوم تبرّكت به بنو أمية عليهم اللعنة يا نه ؟\r\nج : از مسأله اولى آن كه سيد ابى المكارم ابن زهره فرموده است كه در زيارت بعيد بايد نماز زيارت را مقدّم داشت وفاضل محدّث ملا محمد باقر مجلسى در بحار الأنوار ( 1 )\r\n\r\nفرموده كه دور نيست كه آدمى مخير باشد ميان تقديم نماز و تأخير آن واظهر آن است كه در زيارت بعيده نماز زيارت را مقدم دارد مگر در جايى كه بخصوص رسيده باشد كه مؤخر دارد هم چنان كه در زيارت مخصوص از حضرت ابى عبد الله ( ع ) كه در مرفوعه برقى ( 2 )\r\n\r\nوارد شده و ابتداى\r\n","description":"","footnote":"\r\n( 1 ) بحار ، 98 / 371 .\r\n\r\n( 2 ) بحار ، 98 / 367 .\r\n","page_name":" 73 ","page_number":73},
  {"content":"\r\nآن اين است : السلام عليك يا مولاى وابن مولاى يا سيدى وابن سيدى مىفرمايد : بعد از آن چهار ركعت نماز به جهت زيارت بخواند و همچنين ظاهر در زيارت عاشورا اين است .\r\nپس در زيارات بعيده سزاوار آن است كه زائران زيارتى را كه مىكنند حديث آن را ملاحظه كنند اگر نماز بعد از زيارت در آن مذكور است بعد بكند والَّا اگر خواهد نماز زيارت كند مقدّم دارد .\r\nو اما از مسأله دوم موافق احتياط در زيارت عاشورا آن كه اول زيارت مختصرى بكند اگر چه به همين قدر باشد كه السلام عليك يا ابا عبد الله ورحمة الله وبركاته پس دو ركعت نماز كند پس همان زيارت طولانى را بكند و قبل از لعن و سلام نيز دو ركعت نماز كند پس بعد از دعاى سجده و سجده نيز دو ركعت نماز كند و به اين ، زيارت عاشوراى كامل به عمل آمده پس دعا را بخواند و اگر قبل از سجده و بعد از لعن و سلام ودعاى اللهم خصّ هم دو ركعت نماز كند بد نيست .\r\nو اما وقت اين زيارت به حسب ساعتهاى روز از اول بلند شدن آفتاب است تا اول زوال و اما به حسب روزها در همه روزها سنّت است هم چنان كه حضرت امام محمد باقر عليه السلام فرمود كه اگر توانى هر روز آن حضرت را به اين زيارت زيارت كن و از براى تو همه ثواب آن است . ( 1 )\r\n\r\nو در زيارت عاشورا صد تكبير مقدم بر آن وارد نشده است وحديثى ندارد .\r\nو اما بخصوص عبارت هذا اليوم تبركت به بنو أمية ملا محمد باقر مجلسى رحمه الله در بحار فرموده كه چون رخصت اين زيارت در هر روز رسيده مستلزم رخصت تغيير اين عبارت به عبارت « اللهم ان يوم قتل الحسين يوم تبركت به » هست وحقير نيز مضايقه ندارم و ليكن اگر روز دوشنبه زيارت كند احتياج به تغيير نيست زيرا كه وارد شده است كه بنو اميه از ايام هفته دوشنبه را ميمون گرفته اند ونيز مخفى نماند كه محتاج به تغيير در وقتى است كه اين\r\n","description":"","footnote":"\r\n( 1 ) زاد المعاد ، ص 313 ، چاپ 1321 ق .\r\n","page_name":" 74 ","page_number":74},
  {"content":"\r\nزيارت را به نوعى كه در مصباح صغير ( 1 )\r\n\r\nوارد شده و در زاد المعاد ( 2 )\r\n\r\nاز آن نقل كرده بخواند [ و 
  ] اگر به طريقى كه در كامل الزياره ( 3 )\r\n\r\nوارد شده بخواند محتاج به تغيير نيست زيرا كه عبارت آنجا اين است كه اللهم ان هذا اليوم تنزّل فيه اللَّعنه على آل زياد وآل أميّة وابن آكلة الاكباد وشكَّى نيست كه هر روز لعنت بر ارواح ارجاس خبيثه ايشان نازل مىشود .\r\n( 93 )\r\nس 16 : بفرماييد كه هر گاه شخصى نماز قضاى واجبى بر ذمّه او بوده باشد قبل از وقت نماز هر گاه وضو بسازد مىبايد نيّت واجب كند يا نه ؟\r\nونيز بفرماييد كه هر گاه شير گربه بر جامه بريزد نماز دارد يا نه ؟\r\nوبفرماييد كه هر گاه شخصى قبل از تعيين كردن سوره در نماز بسم الله را بگويد آيا شرعاً نماز او باطل است ؟\r\nج : اما از مسأله اول آن كه واجب نيست كه قصد وجوب كند و اگر بكند ضررى ندارد و اگر هم قصد وجوب كند اگر چه قصد به جا آوردن نماز قضائى را نداشته باشد نيز ضرر ندارد .\r\nو اما از دوم آن كه شير گربه از فضلات آن است وفضلات ما لا يؤكل لحمه اگر در جامه يا بدن باشد در حال نماز ، نماز صحيح نخواهد بود بلكه باطل است پس مادامى كه شير گربه در جامه باقى است به آن جامه نماز نمىتوان كرد .\r\nو اما سوم آن كه لازم نيست تعيين سوره در حال گفتن بسم الله بنا بر فتواى حقير پس هر گاه سوره را در حال گفتن بسم الله معين نكند نماز او صحيح خواهد بود . والله العالم .\r\n( 94 )\r\nس 17 : بفرماييد شرايط امامت كردن و آن چه در امام جماعت مىباشد ؟\r\n","description":"","footnote":"\r\n( 1 ) چاپ نشده است .\r\n\r\n( 2 ) زاد المعاد ، 302 و 309 .\r\n\r\n( 3 ) كامل الزيارات ، ص 176 .\r\n","page_name":" 75 ","page_number":75},
  {"content":"\r\nونيز بفرماييد كه در نماز جماعت متابعت امام در چه چيز از اشياء واجب است و چه چيز از اشياء واجب نيست ؟\r\nوبفرماييد كه تسبيح اربع را يك مرتبه خواندن جايز است يا نه ؟\r\nوبفرماييد كه عدد گناهان كبيره [ چند تا است 
  ] ؟\r\nونيز بفرماييد كه هر گاه شخصى نماز قضاى يوميه داشته باشد ظنّاً آيا مىتواند نافله يوميه را به جاى آورد يا نه ؟ بينوا توجروا توضحوا اجركم على الله .\r\nج : شرايط امامت وموارد وجوب متابعت وعدم وجوب طولى دارد و مسائل بسيار دارد و در كتاب وسيلة النجاة ذكر كرده ام بايد به آن رجوع كرد بايد يك باره بنويسيد كه مسائل نماز جماعت را بيان كن بلكه مىتوان نوشت كه مسائل طهارت وصلاة وصوم وزكات را بنويس به هر حال مختصر شرايط امام جماعت يازده است اول آن كه عاقل باشد دوم آن كه بالغ باشد در پيشنمازى بالغان و جايز است طفل مميز در نماز تمرينى پيشنمازى طفلان كند سوم آن كه شيعه اثنا عشرى باشد چهارم آن كه عادل باشد پنجم آن كه معروف به ولد الزنا بودن نباشد ششم آن كه مرد باشد خواه در پيشنمازى مردان يا زنان در نماز واجبى هفتم آن كه تواند ايستاده نماز كند در پيشنمازى كسانى كه ايستاده نماز مىكنند هشتم آن كه قرائت او درست باشد يعنى حمد و سوره واذكار واجبه را تواند درست بخواند نهم آن كه حروف را از مخارج تواند ادا كند يعنى در زبان او آفتى نباشد كه مانع از اخراج حروف از مخارج باشد دهم آن كه حدّ شرعى بر او جارى نشده باشد يازدهم آن كه ختنه شده باشد .\r\nو اما آن چه واجب است متابعت امام يعنى پيش نيفتادن از امام پس آن در تكبيرة الاحرام و در رفتن به ركوع و سجود و در سر برداشتن از اينها و در برخواستن بعد از سجده دوم يا تشهد يعنى در قيام و در غير آن چه مذكور شد از اذكار واجبه يا مستحبه متابعت واجب نيست و پيش افتادن ضرر ندارد .\r\nو اما تسبيحات اربع بلى يك باره خواندن آن جايز است .\r\n","description":"","footnote":"","page_name":" 76 ","page_number":76},
  {"content":"\r\nو اما گناهان كبيره پس بدان كه در بيان گناهان كبيره اختلاف بسيار در ميان علماء ما هست و من در كتاب مستند الشيعه پانزده قول در آن نقل نموده ام ( 1 )\r\n\r\nاز علما و آن چه در نظر حقير ظاهر است آن است كه كبيره دو قسم است .\r\nيكى هر گناهى است كه خداوند عالم وعده عذاب به آتش صريحاً در خصوص آن فرموده باشد وشمردن آنها صعوبت دارد .\r\nقسم دوم هر گناهى است كه بخصوصه در احاديث كبيره بودن آنها رسيده ومنصوص است و آنها سى و نه گناه است به اين تفصيل : 1 ) شرك به خدا 2 ) قتل نفس 3 ) عقوق والدين 4 ) انكار حق ائمه طاهرين 5 ) فرار از جهادى كه در خدمت پيغمبر ( ص ) و امام معصوم ( ع ) باشد 6 ) ربا خوردن 7 ) مال يتيم را به ناحق خوردن 8 ) نسبت زنا يا لواط بدون اثبات به كسى دادن 9 ) ترك نماز 10 ) مأيوس شدن از رحمت خدا 11 ) ايمن شدن از مكر خدا 12 ) انكار آن چه ثابت باشد كه فرموده خداست 13 ) زنا كردن 14 ) لواطه كردن 15 ) دزدى كردن 16 ) شرب خمر 17 ) أكل ميته 18 ) أكل گوشت خوك 19 ) اكل حيوانى كه به نام غير خدا ذبح شده باشد 20 ) قمار كردن 21 ) كم فروشى 22 ) شهادت زور 23 ) كتمان شهادت 24 ) قسم دروغ به خدا خوردن 25 ) اعانت ظالم در ظلم 26 ) ركون به اهل ظلم 27 ) حبس حق مردم بدون عذر 28 ) دروغ گفتن 29 ) تكبر كردن 30 ) اسراف 31 ) خيانت كردن با مسلمى 32 ) ساز زدن 33 ) و شنيدن 34 ) استخفاف به حج 35 ) حرب اولياء الله 36 ) سحر وجادوگرى 37 ) منع زكات واجب 38 ) قطع رحم 39 ) اصرار بر صغائر والله العالم ( 2 )\r\n\r\n.\r\n( 95 )\r\nس 18 : كسى كه قضاء فريضه بر ذمّه او باشد ظناً يا يقيناً نوافل را مىتواند كرد ؟\r\nج : بلى والله العالم .\r\n","description":"","footnote":"\r\n( 1 ) مستند الشيعة ، 18 / 126 .\r\n\r\n( 2 ) به مستند الشيعه 18 / 132 ، رجوع شود .\r\n","page_name":" 77 ","page_number":77},
  {"content":"\r\n( 96 )\r\nس 19 : بفرماييد كه هر گاه مسجدى را كه جايز نمىباشد خراب نمود ، خراب نمودند و همچنين كاروانسرايى كه وقف مىباشد خراب كنند و دوباره آن را بسازند و جاى ستونها وپايه ها تغيير به هم رساند بعد از ساختن آيا نماز خراب كننده و ديگران چه صورت دارد ؟\r\nج : هر گاه آنجا را باز مسجد يا كاروانسراى وقف بسازند نماز خراب كننده و غير آن در آنجا صحيح است اگر چه صورتى باشد كه خراب كردن آن به خلاف شرع باشد بلى هر گاه موضع ستونها وپايه ها تغيير يافته باشد در جايى كه ابتدا موضع ستون يا پايه بوده نماز كردن اشكال دارد بلكه اگر بدانيم كه وقف به اين نوع شده و نقل ( 1 )\r\n\r\nستون وپايه وقف از براى استقرار ستون وپايه شده نماز باطل است در آن موضع ستون وپايه اما اگر اين بخصوص معلوم نباشد وبجز وقفيت آن موضع از براى مسجد يا كاروانسرا معلوم نباشد ديگر حال هر جزئى معلوم نباشد كه واقف ملتفت بوده يا نه محل اشكال است و احتياط اولى است والله العالم .\r\n( 97 )\r\nس 20 : بفرماييد كه هر گاه بر كسى به لفظ « سلام » فقط بدون لفظ « عليك » سلام كند جواب واجب است يا نه ؟\r\nج : در مستند الشيعه ( 2 )\r\n\r\nفتوى به وجوب داده ام و لكن در كتاب هدايه ( 3 )\r\n\r\nذكر آن نكرده ام بلكه در حاشيه آن اشاره به ترددى نموده ام واثبات وجوب در اين صورت مشكل است اگر چه احوط جواب دادن است . والله العالم .\r\n( 98 )\r\nس 21 : بفرماييد كه در صورتى كه ميت را ولى نبوده باشد بر آن ميت مىتوان نماز جماعت نمود يا بايد كه فرادى نماز نمود ؟\r\n","description":"","footnote":"\r\n( 1 ) كذا . شايد « محل » به جاى « نقل » صحيح باشد .\r\n\r\n( 2 ) مستند الشيعة ، 7 / 69 .\r\n\r\n( 3 ) در نسخه خطى هدايه كه نزد اين جانب است حاشيه ياد شده نوشته نشده .\r\n","page_name":" 78 ","page_number":78},
  {"content":"\r\nج : هر گاه ولى از خويشان نداشته باشد حاكم شرع ولى اوست و اگر نباشد عدول مسلمين و اگر آنها هم نباشند ظاهر اين است نماز جماعت ساقط باشد . والله العالم .\r\n( 99 )\r\nس 22 : بفرماييد كه نماز صبح يا ظهر يا عصر يا مغرب يا عشا را قضا واداء مىتوان به نماز جمعه اقتدا نمود يا نه ؟\r\nج : بلى مىتواند اقتدا كند به سه شرط .\r\nيكى آن كه نماز جمعه را بر سبيل وجوب بخوانند نه بر سبيل احتياط .\r\nدوم آن كه خود امام يا مجتهد جامع الشرايطى باشد كه نماز جمعه را واجب داند يا مقلد چنين مجتهدى باشد نه اين كه از بابت عادت يا رياست نماز جمعه كند .\r\nسوم آن كه مأموم كسى باشد كه نماز جمعه بر او واجب نباشد مثل مسافر وزن ونحو اينها والله العالم .\r\n( 100 )\r\nس 23 : وبفرماييد كه هر گاه زيد اقتدا نمود به امامى و امام در ركعت اول سهواً حمد را ترك نمود وشروع نمود به قرائت سوره وزيد مأموم مطلع شد بر ترك امام حمد را واو را اعلام ننمود آيا نماز مأموم صحيح است يا نه و همچنين هر گاه زيد پيش از اقتدا مطلع شد بر ترك امام حمد را و باقى مأمومين امام را مطلع نساختند بر آن سهو واو نيز مطلع ننمود آيا مىتواند اقتدا نمود يا نه ؟\r\nج : دليلى بر وجوب اعلام مأموم امام را بر سهو نديده ام بلى اگر اعلام كند بر امام لازم است كه اگر محلى باقى باشد مسهوّ عنه را به جا آورد و اگر اعلام نكرد نماز امام صحيح است و همچنين نماز مأموم بلى بايد مأموم خود مسهوّ عنه را به جا آورد حتى آن چه از قرائت را ترك نموده هم چنان كه مفهوم مىشود از روايت عبد الرحيم قصير وفي الجمله اشعارى هم به آن دارد صحيحه عبد الله بن سنان والله العالم .\r\n","description":"","footnote":"","page_name":" 79 ","page_number":79},
  {"content":"\r\n( 101 )\r\nس 24 : سركار در وسيلة النجاة در مسأله هفدهم از شك متعلق به افعال نماز فرموده ايد كه اگر سهو در سجده سهو باشد اگر قبل از فراغ از سجده باشد همان را كه ترك كرده با آن چه بعد از آن است به جا مىآورد و اگر بعد از فراغ باشد دو سجده سهو را اعاده مىكند . ( 1 )\r\n\r\nبفرماييد كه كسى تشهد خفيف مستحب بعد از دو سجده را مىخواند فراغ بعد از دو سجده از براى او چه وقت مىباشد آيا فراغ بعد از سر برداشتن از سجده دوم مىباشد يا بعد از تشهد و سلام متحقّق مىشود ؟\r\nج : فراغ بعد از تشهد و سلام متحقّق مىشود زيرا كه مادامى كه در افعال مستحبه هست هنوز از فعل فارغ نشده . والله العالم\r\n( 102 )\r\nس 25 : بفرماييد كه اگر كسى مطلع شود پيش از نماز كه در جامه امام نجاستى هست آيا اطلاع او واجب است كه امام را [ مطَّلع 
  ] بكند وآيا اقتدا مىتواند بكند يا نه و با علم خودش كه جامه امام نجس است اقتدا درست است يا نه ؟\r\nج : بلى اقتدا درست است و واجب نيست مطلع ساختن امام . والله العالم .\r\n( 103 )\r\nس 26 : سركار شما در شرط پنجم از شرايط تقصير فرموده ايد كه سفر معصيت بر دو نوع است يكى آن كه مقصود از سفر كردن معصيت باشد و ديگر آن كه سفرى باشد كه شارع از آن نهى كرده تا آن كه مىفرماييد يا آن كه كسى مسائل واجبه ضروريه خود را نداند و در حضر تواند تحصيل كند و سفر مانع از تحصيل باشد . ( 2 )\r\n\r\nبفرماييد كه چنانچه سفر مانع از تحصيل باشد و ليكن در حضر هم كه هست\r\n","description":"","footnote":"\r\n( 1 ) وسيلة النجاة نسخه خطى .\r\n\r\n( 2 ) وسيلة النجاة نسخه خطى .\r\n","page_name":" 80 ","page_number":80},
  {"content":"\r\nتحصيل نكند آيا باز هم سفر حرام است و نماز را تمام بايد كرد يا نه ؟\r\nج : بلى چنين سفرى هم حرام است و بايد نماز را تمام كرد . والله العالم .\r\n( 104 )\r\nس 27 : بفرماييد كه اگر در حضر ممكن باشد تحصيل ونكند در سفر هم ممكن باشد تحصيل واجبات ونكند در اين صورت نماز را قصر كند يا تمام در سفر مباح و مستحب و واجب ؟\r\nج : قصر كند نماز خود را واتمام در چنين صورت جايز نيست .\r\n( 105 )\r\nس 28 : بفرماييد كه هر گاه شخصى نماز قضاگذار باشد وبناى او بر اين باشد كه ترتيب به عمل آورده خواه مقلد مجتهدى باشد كه ترتيب را واجب داند يا نه پس هر گاه شروع در عصر كند مثلًا در بين نماز به خاطرش آيد كه نماز ظهر را به عمل نياورده آيا عدول به ظهر جايز است يا بايد كه به همان نيت باقى باشد وعدول ننمايد ؟\r\nج : هر گاه مقلد مجتهدى باشد كه ترتيب را واجب نداند البته جايز نيست عدول و بايد نماز عصر را تمام و بعد ظهر را بكند و هر گاه مقلد مجتهدى باشد كه ترتيب را واجب داند حال مسأله در نظر حقير مشكل است چه اصل عدم جواز عدول است و وجوب مراعات ترتيب در صورت دخول در مؤخر سهواً هم حال معلوم نيست و اگر خود به چنين مسأله گرفتار شوم اين نماز را تمام مىكنم و ظهر و عصر را دوباره مىكنم تا تأملى وتتبعى تامّ در دو مسأله از برايم ميسر شود . والله العالم .\r\n( 106 )\r\nس 29 : در وسيلة النجاة در احكام خلل نماز در نوع دوم صور چهارگانه كه اول آن شك ميان دو و سه است فرموده اند :\r\nكه در اين صورت بنا را بر سه مىگذارد و نماز را تمام مىكند پس دو ركعت نشسته يا يك ركعت ايستاده نماز احتياط مىكند و دو ركعت نشسته در اين\r\n","description":"","footnote":"","page_name":" 81 ","page_number":81},
  {"content":"\r\nصورت اولى و احوط است بلكه البته دو ركعت نماز نشسته را بكند . ( 1 )\r\n\r\nو در رساله عربى سركار در حكم اين صورت عبارت اين است : فركعتين جالسا او ركعة قائما مخيرا بينهما على الاشهر وركعة قائما على الاحوط بل الاظهر . ( 2 )\r\n\r\nوظاهراً مخالف يكديگرند عمل به كدام يك بايد نمود ؟\r\nج : بلى اين دو عبارت مخالف يكديگرند و صحيح عبارت هدايه است وسبب اين اختلاف آن شده كه عبارت مستند الشيعه كه هدايه از آن نوشته شده ابتداى آن ظاهراً موافق وسيله [ بوده 
  ] وابتدا هدايه موافق ابتداى مستند نوشته شده ووسيله از روى هدايه نوشته شد بعد از مدتى كه تأمّل در تمام عبارت مستند شد عبارت هدايه تغيير داده شد ونسخ وسيله چون بسيار متعدد ومنتشر شده بود چنين ماند در اين عرض قليلى از نسخ او تصحيح شده وتتمه مانده است . والله العالم .\r\n( 107 )\r\nس 30 : بفرماييد كه در عدالت شخص آيا همين ظهور حسن حال وآثار صلاح وسداد وميل به خيرات ومبرّات كافى مىباشد هر چند بدانيم كه تقليدش در مسائل ضروريه درست نيست يا اين كه بر تقدير علم بعدم صحّت تقليدش عادل نمىباشد و نه شهادتش قبول مىتوان نمود و نه به اذانش اعتماد توان كرد ؟\r\nج : با وجود عدم صحّت تقليد چه ظهور حسن حال وكدام آثار صلاح وسداد وكدام عمل او خير ومبرت مىباشد ؟ وچنين شخصى البته فاسق است وچگونه فاسقى . اگر هر فاسقى به واسطه يك فعل يا ترك فاسق مىشود چنين شخصى عبادات واجبه او كاملًا فاسد و به واسطه فساد هر عبادتى او را فسقى\r\n","description":"","footnote":"\r\n( 1 ) وسيلة النجاة نسخه خطى\r\n\r\n( 2 ) هداية الشيعة نسخه خطى ص 70\r\n","page_name":" 82 ","page_number":82},
  {"content":"\r\nحاصل ، و هر روزى فسوق بسيار از او ظاهر مىشود بواسطه فساد عمل ، وبسا باشد دايم الجنابة ( 1 )\r\n\r\nوهكذا .\r\nبلكه چون ترك او تقليد را نمىباشد در صورت شنيدن اختلاف علماء ولزوم اجتهاد يا تقليد مگر از راه استخفاف به احكام الهيه يا استكبار وگردنكشى از التزام تقليد و هر يك از اين دو اشد فسوق ، بلكه اول ، موجب كفر مىشود اين همه در صورتى است كه سالك جاده احتياط نباشد اما اگر به نوعى احتياط كند كه در جميع افعال وعبادات ومحرمات ومشتبهات وامور مختلف فيها به مجمع عليه عمل نمايد ودقيقه اى از دقايق احتياط در قول و فعل را فرو نگذارد در مرتبه قصواى از عدالت خواهد بود و ليكن اين كار اوحدى از علما است چه اين طريقه بسى صعب ومستصعب وموقوف بر مرتبه عظمى از علم است تا اقوال همه علماء وموارد احتياط را تشخيص دهد و در لحظه اى از لحظات از جزئى جزئى قول و فعل وحركات وسكنات خود غافل نگردد .\r\n( 108 )\r\nس 31 : بفرماييد كه هر گاه كسى گلاب غصبى را بر روى خود زند وخواسته باشد كه نماز كند آيا مىتواند كه به آن گلاب كه بر روى زده است نماز كند يا نه وآيا فرقى هست ميان تر بودن صورت به آن گلاب يا خشك شدن آن در نماز ؟\r\nج : در صورت خشك شدن روى اصلًا محل دغدغه نيست چه عين مغصوب رفت آن صاحب مغصوبى هست ( 2 )\r\n\r\nو همچنين در صورت تر بودن كه مجرّد رطوبت باقى باشد كه از عوارض است نه اعيان مانند رنگ حناى مغصوب كه اصلًا محل دغدغه نيست چه مجرّد عوارض چون بو و رنگ و رطوبت و امثال اينها ملك نيستند و مورد تملك با نفسها نمىشوند بلى اگر عين قطرات گلاب باقى باشد يعنى جسم گلاب ، در استصحاب آن در نماز محل اشكال است بلكه\r\n","description":"","footnote":"\r\n( 1 ) در اصل : دائم الخيانة .\r\n\r\n( 2 ) واو مصاحب مغصوبى نيست . ظ .\r\n","page_name":" 83 ","page_number":83},
  {"content":"\r\nكسانى كه يك نخ ابريشم يا ريسمان مغصوب را مبطل مىدانند هم چنان كه ظاهر آن است بايد اين را نيز مبطل دانند چه دليل در هر دو يكى است پس در اين صورت حكم به بطلان مىشود وتوهم نشود كه اين را در عرف مال نمىگويند پس بايد ضرر نداشته باشد زيرا كه مناط در اجزاء صدق مال محرم بر كل آن است نه جزوها و اگر نه چنين باشد بايد جايز باشد حبه حبه از گندم شخصى را برداشت هر چند فرياد كند كه دانه گندم مرا برندار خلاصه جزء تابع كل است در اين حكم بلى اگر خود مالك گلاب را بريزد تصرّف در قطرات آن جايز است يا حبات گندمى از جوال آن بيفتد مىتوان برداشت اين به جهت علم به رضاى اوست يا اعراض او از آنها .\r\n( 109 )\r\nس 32 : عبارت سركار در وسيلة النجاة در بحث مكان مصلى در مسأله دوم اين است : كه جايز نيست نماز در مكان غصبى نه از براى غاصب و نه از براى ديگران مگر صاحب ملك كه نماز گزاردن او در آن جايز است تا آن كه فرموده ايد - : يعنى در اول نماز هر يك از اولاد او را صحيح خواهد بود و در دوم نماز هر يك از علماء يا سادات يا مسلمين در آن صحيح خواهد بود اگر چه از ايشان غصب شده باشد تا آن كه فرموده ايد و از قبيل وقف بر مسلمين است وقف بر مسجدها و مدرسه ها ورباطها وكاروانسراها ومزارهاى معصومين وغيرهم پس جايز است نماز هر يك از مسلمين در آنها اگر چه مغصوب باشد و اگر چه نماز كننده غاصب باشد و اگر وقف بر فقراء يا سادات باشد جايز است نماز هر يك از فقرا وسادات در آن با وجود غصب بودن تا آن كه فرموده ايد - : و حكم وضو و غسل از آبهاى وقفى و مجهول المالك كه غصب شده اند مثل حكم در مكان است پس جايز است وضو و غسل هر يك از موقوف عليهم يا مأذون از جانب او در آب غصبى مغصوب تا آخر مسأله ( 1 )\r\n\r\n","description":"","footnote":"\r\n( 1 ) وسيلة النجاة نسخه خطى\r\n","page_name":" 84 ","page_number":84},
  {"content":"\r\nاز ظاهر بعضى از اين عبارات وصريح بعضى ديگر چنين مستفاد مىگردد كه هر گاه ملكى وقف باشد بر مسلمين يا بر مصالح ايشان و يكى از مسلمين غصب كند نماز او صحيح باشد در آن ملك و همچنين هر گاه وقف بر اولاد يا سادات يا علماء باشد و يكى از موقوف عليهم غصب كند آن را نماز غاصب در آن صحيح مىباشد همچنين هر گاه قناتى وقف باشد بر يكى از مصارف و يكى از موقوف عليهم آن را غصب نمايد وضو و غسلش از آن صحيح مىباشد .\r\nو بعضى از علماء در وقف بر مصالح مسلمين تشكيك مىكنند كه هر گاه ملك وقف باشد بر روغن مسجد يا امام مسجد يا تعمير مسجد يا تعمير رباط وكاروانسراها يا وقف بر مزارات ائمه معصومين عليهم السلام باشد به جهت سوخت يا تعمير يا خدمه يا زائرين يا وقف بر مدارس باشد به جهت طلبه آنها يا مصارف ديگر از مصارف متعلقه به آنها چگونه مىتواند غاصب نماز كند در آن وحال آن كه نماز غير غاصب در غير مسجد مدرسه بدون اذن طلبه آن جايز ندانسته اند يا وقف بر اولادى باشد كه بايد تقسيم شود منافع آن بر آن اولاد چگونه هر گاه يكى از ايشان غصب نمايد و در آن نماز كند نمازش صحيح مىباشد و همچنين هر گاه قناتى كه وقف مىباشد بر مسلمين يا اولاد و آب آن مشترك مىباشد ميانه ايشان هر گاه يكى از ايشان غصب نمايد حقوق ديگران را چگونه وضو و غسلش صحيح مىباشد و چه فرق ميانه چنين آبى با آبى كه ملك مختصى شخص باشد و ديگرى غصب نمايد و امثال اين تشكيكات .\r\nاگر فتواى سركار موافق مفهوم عبارت است شرحى قلمى فرماييد كه رفع اين تشكيكات بشود و اگر مخالف است با مفهوم عبارت ، مراد عبارت را بيان فرماييد تا واضح باشد مقصود از آن . خلاصه آن كه جواب مفصل قلمى فرماييد كه ضرور مىباشد .\r\nج : آن چه از ظاهر عبارات حقير مفهوم شده صحيح است و همان مراد است لا غير يعنى مراد آن است كه نماز هر يك از موقوف عليهم خاص يا مأذون از جانب يكى از ايشان در وقف خاص و هر يك از موقوف عليهم عام در وقف\r\n","description":"","footnote":"","page_name":" 85 ","page_number":85},
  {"content":"\r\nعام در ملك وقف صحيح است اگر چه مصلى خود غاصب باشد و همچنين در غسل و وضو از آب وقف مغصوب .\r\nو در وقف بر مسلمين كه از آن جمله وقف بر مصالح قاطبه مسلمين است چون امثله اى كه مذكور شده نماز و طهارت هر يك از مسلمين صحيح است .\r\nو آن چه قلمى فرموده اند كه بعضى از علما تشكيك مىكنند كه چگونه مىتواند فلان و فلان صحيح باشد اين مجرّد استبعاد است بلى اگر آن عالم مىفرمود كه با وجود فلان دليل و فلان دليل بر بطلان ، چگونه مىتواند صحيح باشد خوب بود .\r\nبارى چون شبهه وتشكيك از عالم واقع شده مضايقه نيست كه اشاره مختصره در نهايت اختصار بوجه آن بشود چنانچه ايشان را كلامى در دليل صحّت باشد بيان فرمايند .\r\nوابتدا گفته مىشود كه در جواز نماز در اماكن مذكوره دو شرط است :\r\nيكى آن كه حق شخص معينى غير از مصلى بر وجه شرعى بخصوصه به آن تعلَّق نگرفته باشد مثل اين كه متولَّى آن ملك را يا آب را به ديگرى اجاره داده باشد يا حجره مدرسه يا كاروانسرا را تصرّف كرده رحل خود را در آن گذارده باشد .\r\nدوم آن كه نماز كردن منافى جهت وقف ومزاحم آن نباشد .\r\nو هر دو شرط در كتاب هدايه مذكور است ( 1 )\r\n\r\nو شرط اول در وسيله نيز مصرّح به است .\r\nوسرّ عدم ذكر دوم در وسيله آن است كه اين حقيقة از مسائل غصب نيست بلكه در صورت غير غصب هم نماز باطل است اگر چه مصلى خود واقف باشد مثل اين كه كسى كوچه اى را وقف كند به جهت عبور مسلمين و بعد از آن خود واقف يا ديگرى در حالى كه مسلمين مىخواهند عبور كنند در آنجا بايستد به\r\n","description":"","footnote":"\r\n( 1 ) هداية الشيعة نسخه خطَّى ص 40\r\n","page_name":" 86 ","page_number":86},
  {"content":"\r\nنماز به نحوى كه مانع از عبور شود نماز او باطل است نه به جهت توقف بر اذن وصدق غصب بلكه به جهت اين كه اين نماز چون منافى جهت وقف است منهى عنه است و نهى در عبادات موجب فساد است .\r\nو ليكن شرط اول مذكور است و از آن دفع شبهه اى كه آن عالم فرموده : « كه حاصل آن كه نماز غير غاصب را در غير مسجد مدرسه بدون اذن طلبه آن جايز ندانسته اند » مىشود زيرا كه اگر مراد ايشان از « غير مسجد » مثل لب باغچه يا تختگاه در مدرسه يا گوشه اى از فضاى مدرسه است مسلم بداريم ( نداريم ظ ) كه باطل دانسته اند مگر اين كه منافى جهت وقف باشد يعنى مانع از تحصيل يا مطالعه يا نحو اينها باشد يا ضررى به مدرسه يا سكنه مدرسه برساند در اين وقت باطل است نه به جهت غصب و توقف بر اذن طلبه بلكه به جهت منافات با جهت وقف يا اضرار به وقف ، و اگر طلاب هم اذن بدهند در اين صورت باز نماز باطل است مگر اين كه وقت تحصيل ومطالعه ونحو آن نباشد و اگر مراد ايشان حجره اى است كه طلبه در آن ساكن گشته اند پس حق آن طلبه سابق است و به جهت آن باطل است و اگر مرادشان حجرات خاليه است كه در تصرّف كسى نيست يا مراد از طلبه طلبه اى است كه در غير آن مدرسه هستند مطلقاً مسلم نيست كه منع طلاب مفسد صلاة باشد .\r\nو بعد از اين در بيان دليل صحّت صلاة در اماكن مذكوره بر سبيل اختصار [ مىگوييم 
  ] كه صحّت در عبادات عبارت است از موافقت آن چه اتيان به آن شده با مأمور به ومأمور به در نماز نيست مگر مقدمات وافعال مخصوصه محصوره اى چند مثل طهارت واستقبال وستر عورت و نيت وتكبيرة الاحرام وقرائت تا آخر افعال نماز ، پس از تحقق آنها مقتضاى اصل وقاعده آن است كه نماز صحيح باشد بلى اگر امرى وارد شده بود به نماز در مكان غير مغصوب در اين وقت مىگفتيم چون نماز در مكان مغصوب موافق مأمور به نيست نماز باطل است و همچنين مأمور به در طهارت مثل وضو نيست مگر نيت و غسل وجه ويدين و مسح رأس ورجلين با توالى ومباشرت مكلف و ساير آن چه كه به\r\n","description":"","footnote":"","page_name":" 87 ","page_number":87},
  {"content":"\r\nآن امر شده ، وامرى نرسيده كه به آب غير مغصوب وضو بسازد پس مقتضاى اصل صحّت نماز و وضو است در هر جا كه اين امور به عمل آيد به هر نوع كه بوده باشد مگر در جايى كه دليلى بر بطلان باشد .\r\nبلكه اصل اولى جواز اين نوع تصرّف است در هر ملك ذاتى اگر چه مالك آن منع كند مگر در جايى دليلى بر عدم جواز آن باشد و در مكان مغصوب و آب مغصوب دليلى بر بطلان نماز و وضو و امثال اينها ، و بر منع از اين نوع تصرفات نيست مگر اعتبار عقلى كه حكم عقل باشد به قبح تصرّف در ملك غير بدون اذن آن وتصور اجماع واخبارى چند كه در اين خصوص وارد شده .\r\nاما اعتبار عقل پس واضح است كه اگر عقل را در اينجا حكمى باشد در تصرفاتى است كه موجب تلف مال غير [ شود 
  ] به نحوى كه عرفاً ضرر صادق آيد نه در مثل دست گذاردن به ديوار غير يا تكيه كردن بر آن يا پا گذاردن يا نشستن وبرخاستن در ملك او يا دست ورو شستن از آب او يا فرو رفتن در آب او در وقتى كه هيچ ضررى عرفى به او نرسد و از اين جهت است كه جمعى از علما مىگويند كه با تصريح مالك به منع هم در امثال اين تصرفات در صورت عدم تضرر عرفى اصلًا قبح عقلى نيست بلكه منع مالك را قبيح مىشمرند و اين تصرفات را نيز مثل نشستن در سايه ديوار غير يا انتفاع از روشنى چراغ غير يا نگاه كردن به سبزه زار و آب جارى غير مىدانند .\r\nو اما اجماع پس اگر اجماع را مسلَّم داريم در ملك مملوكى غير ، مسلَّم خواهيم داشت نه در ملك وقف خصوصاً از براى بعضى از موقوف عليهم يا مأذون از او وچگونه ادّعاى اجماع در اينها مىتوان كرد وحال اين كه بعضى از مشايخ محققين ما مىخواهند ادّعاى اجماع بر خلاف بكنند ومىفرمايند كه عمل ناس بلكه علماء بلكه ائمه اطياب بر اين بوده كه در املاك مخالفين نماز مىكرده اند و از آب ايشان تطهير مىفرموده اند و همچنين از املاك ومياهى كه صاحب آن را نمىشناخته اند وصغار رعيت در آن شريك بوده اند ومىفرمايند\r\n","description":"","footnote":"","page_name":" 88 ","page_number":88},
  {"content":"\r\nنيست اين تصرفات مگر مثل تكيه بر ديوار غير و دست گرفتن به ديوار آن بلكه مثل در سايه درخت او نشستن و امثال آنها .\r\nو ما اگر چه در كتاب مستند الشيعه اثبات اين اجماع را به تفصيل تمام باطل كرده ايم ( 1 )\r\n\r\nاما اجماع بر خلاف آن نيز به نحوى كه شامل محل نزاع ما باشد ثابت نمىشود واكثر عبارات فقها بدون اذن مالك را دارد و معلوم است كه ظاهر از آن ملك و آب مملوك است نه وقف سيّما نسبت به موقوف عليه .\r\nواجماع منقول كه اضعف انواع اجماع است با وجود اين كه اصلًا حجت نيست و به مراحل بسيار از ساحت حجيّت دور است اگر باشد مفيد فايده نيست وحال اين كه در بودن اجماع منقولى هم كه صريح در شمول ما نحن فيه [ باشد 
  ] كلام است .\r\nو اما اخبار پس اخبارى كه استدلال به آنها مىتوان كرد بر بطلان نماز در مكان مغصوب و طهارت در آب مغصوب يا اخبار ضعيفه هستند كه حجيّت آنها موقوف به انجبار به شهرت يا مثل آن است و در ما نحن فيه تحقق شهرت جابره يا نحو آن معلوم نيست يا اخبارى هستند كه در شمول آنها ما نحن فيه را سخنى است هم چنان كه بر متتبع واضح است و ما به جهت انموذج بعضى از آنها را بيان مىكنيم .\r\nيكى از آنها حديث نبوى عامى است كه مىفرمايد : لا يأخذن احدكم متاع اخيه جادّا ولا لاعباً . ( 2 )\r\n\r\nو اين حديث در غايت ضعف است وعلاوه بر اين نماز در موضعى اخذ متاع غير نيست وعلاوه بر آنها نماز كردن يا وضو ساختن نه جاداً بر آن صادق است نه لاعباً .\r\nاز آن جمله روايت محمد بن يزيد ظهرى است كه حضرت مىفرمايد لا يحل\r\n","description":"","footnote":"\r\n( 1 ) مستند الشيعة ، 4 / 402 .\r\n\r\n( 2 ) غوالى اللئالى ، 1 / 224 مستند الشيعه ، 4 / 361 .\r\n","page_name":" 89 ","page_number":89},
  {"content":"\r\nمال الَّا من وجه احله الله . ( 1 )\r\n\r\nو اين حديث قطع نظر از ضعف سند مجمل است زيرا كه كلام مقتضى است ومقتضاى اين غير معين است و معلوم نيست كه مراد لا يحل اكله أو أخذه أو إتلافه أو استعماله أو مطلق التصرف فيه و معلوم است كه كلام مجمل استدلال را نشايد .\r\nوتوهم اين كه بعد از تعدّد مقتضا حمل بر جميع مقتضيات مىشود توهم فاسدى است چنانچه در اصول بيان كرده ايم با وجود اين كه اين را كه بعضى گفته اند تخصيص به صورى داده اند كه فرد شايعى نباشد و ظاهر است كه متبادر وشايع از نفى حلَّيت حلَّيت اكل يا اخذ است نه مثل نماز كردن و امثال آن علاوه بر اين كه مىتوان گفت فرموده : الَّا من وجه احل الله و اين نوع تصرّف را خدا حلال فرموده به مثل قوله صلى الله عليه وآله جعلت لي الارض مسجداً وترابها طهوراً . ( 2 )\r\n\r\nو از آن جمله حديثى كه در كتاب وسائل ، شيخ حرّ از صاحب الزمان عليه السلام روايت نموده كه فرمود : لا يحل لأحد ان يتصرف فى مال غيره به غير اذنه . ( 3 )\r\n\r\nو اين حديث ضعيف است وحجيّت آن موقوف به انجبار است و آن در ملك مملوك نسبت به غير ، ثابت است نه در ملك وقف نسبت به بعض از موقوف عليه .\r\nعلاوه بر اين كه صدق مال غير بر ملك وقف ممنوع است بلكه صدق غير بودن بعضى از موقوف عليه نيز ممنوع است بلكه متبادر از مال غير ، مملوك اوست ومتبادر از غير ، نيز غير سهيم در آن است .\r\nعلاوه بر اين كه انصراف تصرّف به اين نوع تصرفات محل كلام است علاوه بر اين كه به غير اذنه قرينه بر اراده غير ما نحن فيه است چنانچه از كلام آينده معلوم خواهد شد .\r\nو از آن جمله روايتى است كه شيخ جليل حسن بن على بن شعبه در كتاب\r\n","description":"","footnote":"\r\n( 1 ) كافى ، 1 / 547 مستند الشيعة 4 / 361 .\r\n\r\n( 2 ) فقيه ، 1 / 155 مستند الشيعة 4 / 402 .\r\n\r\n( 3 ) وسائل الشيعة ، 9 / 540 مستند الشيعه ، 4 / 361 .\r\n","page_name":" 90 ","page_number":90},
  {"content":"\r\nتحف العقول و محمد بن قاسم طبرى در كتاب بشارة المصطفى نقل كرده كه حضرت فرمود : يا كميل انظر فيما تصلى وعلى ما تصلى ان لم يكن من وجهه وحله فلا قبول ( 1 )\r\n\r\n. و ظاهر است كه نفى قبول بنا بر تحقيق مستلزم نفى اجزاء است .\r\nو اين خبر نيز ضعيف است وانجبار آن در محل نزاع غير معلوم .\r\nعلاوه بر اين كه دلالت آن موقوف است بر ثبوت اين كه ليس ذلك من وجهه وحله .\r\nو از آن جمله روايت ديگر است كه شيخ محمد بن جمهور احساوى در عوالى اللئالى وحسن بن شعبه در تحف العقول ( 2 )\r\n\r\nروايت كرده اند و آن با وجود ضعف صريح است در املاك مملوكه معروف الصاحب چه سؤال از املاك اشخاص معينى وارد شده إلى غير ذلك .\r\nو تفصيل كلام در اين مقام در مستند الشيعه است . ( 3 )\r\n\r\nعلاوه بر اينها همه ، آن كه مصرّح به در كلمات علماى اعلام و بعضى از احاديث ائمه انام آن است كه تصرّف بدون رضاى مالك يا بدون اذن آن جايز نيست حال مىگوييم آن كسى را كه تصرّف در وقف از براى بعضى از موقوف عليهم به مثل نماز كردن و طهارت ساختن موقوف به رضاى اوست كيست آيا آن شخص واقف است يا ساير موقوف عليهم يا متولى شرعى ؟ و جميع باطل است .\r\nاما واقف به جهت اين كه اصلًا بعد از وقف ولزوم آن اعتبارى به رضاى او در آن چه منافى جهت وقف نباشد نيست و از اين جهت است كه اگر كسى را منع كند از نماز در مسجدى كه وقف نموده يا نزول در كاروانسرايى كه وقف نموده التفات به آن نمىشود وحال اين كه هر گاه واقف مرده باشد پس اگر عدم رضا واذن حال حياة او را مىخواهى چه اثر بر او مترتّب مىشود بعد از مرگ او وخروج آن از اهليت تصرفات ، و اگر مىگويى حال راضى نيست پس\r\n","description":"","footnote":"\r\n( 1 ) بشارة المصطفى ، 28 وتحف العقول ، 117 ومستند الشيعه ، 4 / 363 .\r\n\r\n( 2 ) مستند الشيعه ، 4 / 403 تحف العقول ، 24 وسائل 5 / 120 عوالى اللئالى ، 1 / 222 .\r\n\r\n( 3 ) مستند الشيعة ، 4 / 360 و 401 .\r\n","page_name":" 91 ","page_number":91},
  {"content":"\r\nمرده چه محل رضا وعدم رضا مىتواند شد ؟ و اگر عدم رضاى آن را بر فرض حياة مىخواهى رضا وعدم رضاى فرضى چگونه منشأ آثار احكام شرعيه مىتواند شد .\r\nو اما ساير موقوف عليهم خصوص در وقف عام به جهت اين كه تصرّف بعضى اصلًا موقوف به رضاى ديگران نيست پس شرط نيست در نماز كردن شخصى در مسجدى كه اذن از جميع مسلمين حاصل كند و در سكناى طلبه در مدرسه كه اذن از جميع طلاب عالم بگيرد بلكه بعد از تصرّف بعضى منع ديگران اصلًا مؤثر اثرى نيست و همين نماز كردن بعضى نوع تصرفى است از آن و همچنين تصرّف فقيرى در ملك وقف فقرا موقوف به رضا واذن جميع فقراى عالم نيست .\r\nو اما متولى شرعى به جهت اين كه اختيار متولى به حدى كه تا اذن ومنع اين نوع از تصرفات را نيز شامل باشد اصلًا معلوم نيست .\r\nعلاوه بر اينها همه ، آن كه در آن چه وقف باشد بر نماز يا مطلق انتفاع يا سكنايى كه شامل نماز نيز باشد مثل مساجد وحمّامات ورباط يا قنوات موقوفه از براى مطلق استعمال ، وقفاند از براى نماز و استعمال هر كسى كه يكى از آنها همين شخص است كه حال نماز مىكند پس به چه جهت باطل باشد .\r\nعلاوه بر اين كه قبل از غصب در همه اينها نماز و طهارت اين شخص ما نحن فيه جايز بود و بعد از غصب خلاف آن بر ما معلوم نشده پس بايد جواز را مستصحب داشت و اگر نه اين بود كه مظنه اجماع در غير موقوف عليهم نيز مىرود در نماز و طهارت از وقف مغصوب ولا اقل شهرت جابره از براى بعضى اخبار محتمل است حكم صريح مىكرديم به جواز نماز و طهارت همه كس در موقوفات مغصوبه چنانچه در مستند الشيعه احتمال داده شده و ليكن به جهات مذكوره جرأت فتواى صريح نمىشود والله الهادي إلى طريق الحق والصواب .\r\n( 110 )\r\nس 33 : بيان فرمايند كه چون در نماز جماعت شرط نموده اند كه اهل هر صف بايد كه صف پيش را ببيند وديدن اهل صف خود نفعى ندارد بفرمايند كه\r\n","description":"","footnote":"","page_name":" 92 ","page_number":92},
  {"content":"\r\nاهل هر صف بايد كه مقدم بر خود را ببينند كه فاصله ميان ايشان نباشد مثلًا صف پنجم صف چهارم را ببيند و چهارم سوم را و همچنين يا همين كه صف پنجم صف اول يا دوم را مىبيند كافى است ؟\r\nج : ديدن صف پيش كافى است اگر چه صف متصل يعنى بىواسطه نباشد بلكه صفوفى ديگر واسطه باشند . والله العالم .\r\n( 111 )\r\nس 34 : بيان فرماييد كه در ساير آيات سواى كسوفين تامّين هر گاه علم به وقوع آن در حين وقوعش به هم نرسد و ليكن بعد از وقوع آن علم به هم رسد يا از شياع يا از شهادت عدلين آيا نماز آيات واجب مىشود مثل كسوف وخسوف جزئى ؟ چون از عبارت وسيله وهدايه مستفاد نمىشد سؤال شد .\r\nج : بلى واجب مىشود بنا بر اقوى هم چنان كه در كتاب مستند الشيعه ( 1 )\r\n\r\nبه آن تصريح شده به شرطى كه آن آيات در بلد وموضع آن شخص واقع شده باشد . والله العالم .\r\n( 112 )\r\nس 35 : ونيز بيان فرماييد كه آيا تعدّد اسباب آيات موجب وجوب تعدّد نماز آيات مىشود مطلقاً ، يا هر گاه ميانه آن دو آيت به قدر نماز فاصله بشود خواه نماز نشود يا بشود ، يا وقتى واجب مىشود كه نماز به جهت آية اول شده باشد ، و اما اگر نماز نشده باشد واجب نمىباشد كه متعدد نماز شود ، و همچنين هر گاه يك سبب مكرر واقع بشود مثل آن كه دو مرتبه يا زائد زلزله واقع بشود خواه فاصله آن هر دو به قدر نماز باشد يا نباشد ، و بنا بر اول خواه نماز شده باشد يا نشده باشد يا تفصيل ميان اين صورتها مىباشد .\r\nج : مقتضاى قاعده كه حقير اختيار نموده ام از اصالت تداخل اسباب آن است كه هر گاه نماز را كرده باشد از براى سابق واجب است از براى لاحق كردن و اگر\r\n","description":"","footnote":"\r\n( 1 ) مستند الشيعة ، 6 / 242 .\r\n","page_name":" 93 ","page_number":93},
  {"content":"\r\nنكرده باشد مطلقاً توان به يك نماز از براى هر دو كفايت كرد و در كتاب مستند الشيعه در بعضى صور آن به اين مطلب اشاره شده به اين عبارت : ويحتمل قريباً جواز التداخل فيكتفى بصلاة واحدة للجميع لما ثبت عندنا من اصالة تداخل الاسباب . ( 1 )\r\n\r\nوالله العالم .\r\n( 113 )\r\nس 36 : ونيز بيان فرماييد كه در مسأله پنجم از فصل سوم در شرايط لازمه نماز جماعت در وسيلة النجاة فرموده ايد : « كه اگر كسى در تمام يك فعل بر امام مقدم شود تا آن كه فرموده ايد مگر اين كه به قدرى از امام پيش افتاده باشد كه صبر كردن موجب محو صورت نماز بشود و در اين صورت اقتداى او باطل مىشود بلكه نماز هم اگر عمداً باشد ( 2 )\r\n\r\n.\r\nمفهوم اين عبارت اين است كه در صورت سهو اقتدا باطل مىشود نه نماز پس اين موضع از مواضعى خواهد بود كه عدول از جماعت به انفراد را جايز بلكه لازم مىدانيد آيا مفهوم اين عبارت مراد سركار مىباشد يا نه ؟\r\nو همچنين در ذيل همين مسأله بعد از عبارت منقوله فرموده ايد : كه حق آن است كه از براى مأموم جايز است تأخير و پس افتادن از پيشنماز به قدر يك فعل نماز يا بيشتر تا آن كه فرموده ايد كه بلى اگر در افعال بسيارى پس افتد كه عرفاً ديگر چنين شخصى را مأموم ومقتدى نتوان گفت تا آن كه فرموده ايد كه ظاهر آن است كه اقتداى او باطل است . ( 3 )\r\n\r\nمفهوم اين عبارت نيز آن است كه در اين صورت نماز او صحيح باشد واقتدايش باطل باشد خواه عمداً اين قدر پس افتاده باشد يا سهواً كه نمازش صحيح خواهد بود و اين موضع از مواضعى خواهد بود كه عدول به انفراد جايز بلكه لازم باشد آيا آن چه مفهوم مىشود مراد سركار مىباشد وفتواى سركار بر\r\n","description":"","footnote":"\r\n( 1 ) مستند الشيعة ، 6 / 266 .\r\n\r\n( 2 ) همان\r\n\r\n( 3 ) وسيلة النجاة ، نسخه خطى .\r\n","page_name":" 94 ","page_number":94},
  {"content":"\r\nآن است يا نه حقيقت امر را قلمى بفرماييد .\r\nج : اما در مسأله اول بلى آن چه به فهم يافت رسيده همان مراد است و در صورت عمد نماز باطل مىشود زيرا كه عمدا اقتدا را بدون جهت مجوزه باطل كرده اما در صورت سهو اقتدا باطل مىشود نظر به محو صورت اقتدا وعدم امكان دريافتن آن اما چون اين عمل سهواً است بنا بر اقوى [ نماز 
  ] باطل نمىشود .\r\nدر مسأله دوم نيز بعينه حكم همين است يعنى اگر سهواً مؤخر از امام شود تا صورت اقتدا محو شود اقتدا باطل مىشود و نماز صحيح است و در صورت عمد هر دو باطل مىشود و در هر دو مسأله عدول قهرى واقع مىشود نظر به بطلان اقتدا وموقوف به نيت عدول نيست در اين . والله العالم .\r\n( 114 )\r\nس 37 : هر گاه امام در ركعت دوم بدون تشهد خواندن به گمان ركعت اول برخيزد و مأموم به شك افتاده شاكاً متابعت امام نمايد و امام بعد از خواندن قنوت متذكر شده به قصد تشهد بنشيند و مأموم به خيال آن كه امام به ركوع مىرود به ركوع رود و در ركوع يقين كند كه بىجا به ركوع رفته آيا نمازش صحيح است يا نه ؟\r\nج : چون مأموم شاك بشود بر او بود متابعت امام اگر چه امام ساهى باشد پس آن چه كرده از متابعت امام درست كرده ، و امام نيز كه در قنوت متذكر شده و به جهت تشهد نشسته صحيح نموده ، و مأموم بعد از آن كه به ظنّ ركوع امام به ركوع رفته و داخل ركوع ركعت سيم شده از امام پيش افتاده ، چه امام در تشهد ركعت دوم است و مأموم در ركوع ركعت سوم ، و حكم كسى كه به ظنّ هوىّ امام فرو رود بنا بر اقوى تخيير است پس مأموم مخيّر است ميان ماندن در ركوع تا امام از تشهد ركعت دوم و ذكر ركعت سوم فارغ شود و به ركوع رود ، وميان اين كه برخيزد و به امام ملحق شود وباز با او ركوع سوم را به جا آورد و اين زيادتى ركوع در اين حال مغتفر است چنانچه در ساير صورى كه سهواً يا به ظنّ ركوع امام به ركوع رود . والله العالم .\r\n","description":"","footnote":"","page_name":" 95 ","page_number":95},
  {"content":"\r\n( 115 )\r\nس 38 : چون فتواى سركار بر اين است كه وقت فريضه مغرب از براى مختار تا زوال شفق مغربى است آيا اين عبارت بر ظاهر خود مىباشد يعنى اگر مختار عمداً مسامحه نمود تا شفق بر طرف شد بايد نماز مغرب را به نيت قضا بگزارد يا آن كه باز به نيت ادا بگزارد اما فعل حرامى كرده است .\r\nج : بلى فتواى حقير اين است كه وقت نماز مغرب از براى غير مسافر و غير نائم وناسى و غير كسى كه عذرى داشته باشد كه مانع از اشتغال نماز باشد يعنى شغلى ضرورى كه ترك آن موجب تضرر آن يا امثال آن باشد تا سقوط شفق مغربى است و ظاهر از اخبار آن است كه بعد از آن خارج وبدعت است ( 1 )\r\n\r\nو قضا مىشود و نيت قضا مىتوان نمود اگر چه تعيين قضا وادا در نيت نزد حقير در رجايى كه تميز فعل موقوف بر آن نمىباشد لازم نيست . والله العالم .\r\n( 116 )\r\nس 39 : جناب شما در مسأله دوم از مكان مصلى فرموده ايد كه هر گاه ملكى وقف باشد بر طايفه اى و آن ملك را از ايشان غصب نمايند هر يك از موقوف عليهم مىتوانند نماز كنند در آن خواه وقف خاص باشد يا وقف عام مثل وقف بر مسلمين و از قبيل وقف بر مسلمين است وقف بر مسجدها و مدرسه ها ورباطات پس جايز است نماز كردن هر يك از مسلمين در آنها اگر چه مغصوب باشند .\r\nبفرماييد كه هر گاه زيد به زور وعدوان عمرو را در مسجد از مكانش برون كند و به جايش ايستاده نماز كند نمازش صحيح است يا نه ؟\r\nو همچنين نماز غير طلبه در مدرسه بدون اذن يا به اذن طلبه صحيح است يا نه ؟\r\nج : بلى نماز شخص دوم صحيح است زيرا كه با شخص اول در موقوف\r\n","description":"","footnote":"\r\n( 1 ) تلخيص الوسائل ، 3 / 79 .\r\n","page_name":" 96 ","page_number":96},
  {"content":"\r\nعليه بودن فرقى ندارد وشخص دوم را غاصب نمىتوان گفت زيرا كه تصرّف در ملك غير نكرده و هر دو در استحقاق در نماز كردن وموقوف عليه بودن شريكند بلى اين قدر ثابت شده كه هر كس در مسجدى مكانى را به جهت نماز كردن اختيار كرد اولى به تصرّف مىشود به اين معنى كه دور كردن او از آن مكان مشروع نيست و ليكن بعد از آن كه كسى اين خلاف شرع را مرتكب شد باز اين شخص ثانى اولى از ديگران مىشود و نماز او در آن مكان صحيح است و نماز در مدرسه از براى غير طلبه اگر در غير مسجد مدرسه باشد يعنى در حجرات ومتعلقات حجرات مثل ايوان در حجره چون وقف بر طلاب مسلمين است با اذن طلاب صحيح است و بدون اذن ايشان باطل است . والله العالم .\r\n( 117 )\r\nس 40 : بفرماييد كه در كتاب « ملازمان » ( 1 )\r\n\r\nچنين ظاهر مىشود كه شرايط واجزاء نيت مىخواهد و بايد نيت قربت هم داشته باشد به تفصيلى كه فرموده ايد آيا مراد از اجزاء ، اجزاء واجبه است يا شامل مستحبه هم هست وآيا مراد از شروط نماز شروطى هست كه خود هم عبادت باشد مثل وضو يا آن كه اعم است كه شامل ستر عورت و طهارت از خبث هم مىباشد وبفرماييد كه در هر يك از صورى كه مذكور مىشود چه حكم دارد ؟\r\nج : مراد از شرايط در اين مقام افعالى است كه بايد مصلى در نماز به جا آورد و نماز بدون آنها صحيح نيست و در اجزاء محسوب نمىشود مانند جهر واخفات و ترتيب در افعال نماز مثل تقديم قرائت بر ركوع و [ ركوع 
  ] بر سجود و سجود بر تشهد وتكبيرة الاحرام بر اينها همه و مانند موالات وتوجه به قبله ونحو آنها چنانچه در مسأله اول از مقصد نيت مستفاد مىشود .\r\nوگاه است بر بعضى از اينها اطلاق وصف نيز مىكنند و بعضى مىگويند شرط\r\n","description":"","footnote":"\r\n( 1 ) اين واژه در برخى موارد ديگر هم آمده وگويا مانند « جناب عالى » براى احترام گفته مىشده است .\r\n","page_name":" 97 ","page_number":97},
  {"content":"\r\nيا وصف يعنى به هر يك از اين دو عبارت مىخواهى تعبير كن .\r\nوبالجمله شرايط بر دو قسم است يك قسم آن است كه اتيان به آن وكردن آن از مصلى مطلوب شارع است وامر شده است كه او آن را در حال نماز يا مقدم بر آن به جا آورد مانند آن چه مذكور شد و وضو و غسل و تيمم نيز از آن قبيل است وقسمى ديگر آن است كه مقصود شارع وجود وتحقق آن است خواه مصلى به جا آورد يا ديگرى يا خود في نفسه متحقّق باشد بدون به جا آوردن كسى مثل طهارت از خبث كه مقصود تحقق آن است يعنى مقصود خبث نبودن است خواه اصلًا هر گز نبوده يا بوده و به مثل باران و به آب افتادن پاك شده يا غير از مصلى آن را پاك كرده يا مصلى پاك كرده و مثل ستر عورت ونحو آن .\r\nو قسم اول داخل عبادات است و قسم دوم داخل نيست ومراد در اينجا قسم اول است كه عمل آن از خود مصلى مأمور به شارع است هم چنان كه از عبارت « به عمل آورد » در مسأله اشتراط نيت در اينها معلوم مىشود .\r\nو چون اين معلوم شد بدان كه در قسم اول از شرايط نيت شرط است و نيت حكميه كافى است يعنى به نحوى باشد كه اگر ملتفت شود بداند كه اين عمل را به جهت نماز مىكند و خدا از او خواسته است وضرور نيست كه در هر فعلى ملتفت باشد ، بلكه يك وقت كه آنها را دانست و در خزانه خيال او باشد و در وقت نماز به حيثيتى باشد كه اگر از او استفسار كنند كه چرا اين را مىكنى بگويد به جهت نماز چون واجب است ، كافى است و اگر اصلًا اين را نداند و از بابت اتفاق به جا بياورد صحيح نيست . والله العالم .\r\nو اما بخصوص اجزاء بلى نيت در آنها شرط است و واجب است خواه اجزاء واجبه وخواه مستحبه اما در اجزاء واجبه وجوب شرعى دارد كه اگر ترك كند نماز باطل و موجب مؤاخذه مىشود و اما در اجزاء مستحبه وجوب شرطى دارد نه شرعى به اين معنى كه اگر قصد قربت نداشته باشد نماز او جامع آن مستحب نخواهد بود و شرط آن است در اتيان به نماز جامع آن مستحب ، كه به جهت استحباب در نماز و طلب استحبابى ، آن را به جا آورد اما اگر اين قصد را\r\n","description":"","footnote":"","page_name":" 98 ","page_number":98},
  {"content":"\r\nنداشته باشد نماز او صحيح خواهد بود ومؤاخذه بر او نخواهد بود .\r\nو در نيت اجزاء نيز نيت حكميه كافى است وضرور نيست در حال نماز ملتفت به هر جزو جزو بوده و قصد قربت در آن بكند . والله اعلم .\r\n( 118 )\r\nس 41 : چه مىفرماييد كه هر گاه كسى ملتفت به اجزاء وشرايط نباشد و نيت هيچ يك را ننمايد و به تفصيل هم هر گاه از او سؤال شود نداند كدام جزء است وكدام شرط وكدام واجب است وكدام مستحب چنانچه اكثر مردم چنين مىباشند نمازش چه صورت دارد ؟\r\nج : ندانستن جزء و شرط و واجب و مستحب ضرر ندارد يعنى اگر [ چه 
  ] نداند كدام جزء است وكدام شرط وكدام واجب وكدام مستحب اما لازم است در اجزاء وشرايط واجبه قصد قربت در آنها و همين قدر كه آنها را به جا بياورد با نيت قربت و به جهت فرموده شارع و طلب او آنها را در نماز كافى است و در دانستن و نيت آنها هم ضرور نيست كه در وقت نماز هر يك هر يك را ملتفت باشد بلكه بايد ابتدا در وقتى آنها را دانسته باشد وحال در خزانه خيال او به نوعى باشد كه اگر او را ملتفت سازند و سؤال كنند بداند به جهت قربت و طلب در نماز مىكند يعنى نيت حكميه كافى است . والله العالم .\r\n( 119 )\r\nس 42 : چه مىفرماييد كه هر گاه كسى نماز كند واجزاء وشرايط آن را مفصلًا نداند و نيت آنها را اجمالًا هم نكند نمازش صحيح است يا نه ؟\r\nج : آن از آن چه در مسأله سابقه مذكور شد معلوم مىشود و نيت تفصيليه فعليه ضرور نيست و نيت حكميه كافى است . والله العالم .\r\n( 120 )\r\nس 43 : چه مىفرماييد كه هر گاه اجزاء نماز را داند و لكن نداند كدام يك واجب است وكدام يك سنّت واصلًا نيت اجزاء نكند ؟\r\nج : ندانستن واجب وسنّت بعد از آن كه آنها را به قصد قربت [ به جا آورد 
  ]\r\n","description":"","footnote":"","page_name":" 99 ","page_number":99},
  {"content":"\r\nو اگر چه به قصد حكمى باشد كافى است . ( 1 )\r\n\r\nوالله العالم .\r\n( 121 )\r\nس 44 : چه مىفرماييد كه هر گاه بعضى اجزاء و بعضى شرايط را بداند و بعضى را شك داشته باشد و نيت اجمالى آنها را هم نكند ؟\r\nج : هر گاه آن بعض از واجبات نماز باشد كه بايد به جا آورد و به قصد قربت نكند نه فعلًا و نه حكماً نماز او باطل است و اگر شك در جزئيت داشته باشد و ليكن به جا آورد به قصد احتياط باز كافى است چه احتياط هم به جهت تقرب به خدا است . والله العالم .\r\n( 122 )\r\nس 45 : چه مىفرماييد كه هر گاه اجزاء واجبه را نيت كند واجزاء مستحبه را نيت نكند ؟\r\nج : نماز او صحيح است اما اگر اصلًا نيت مستحبه را نداشته باشد نه فعلًا و نه حكماً نماز او از آن مستحب خالى خواهد بود . والله العالم .\r\n( 123 )\r\nس 46 : چه مىفرماييد كه هر گاه همه را داند و جزء واجب را از سنّت امتياز دهد اما نيت هيچ يك را نكند ؟\r\nج : اگر غرض [ نبودن 
  ] نيت فعليه است ضرر ندارد اما اگر نيت حكميه را هم نكند به اين معنى كه آن جزء را از براى خدا نكند و به جهت اين كه متعلق نماز است نباشد اگر چه بعد از التفات باشد نماز باطل است .\r\n( 124 )\r\nس 47 : چه مىفرماييد كه هر گاه اجزاء را داند و لكن شرايط را تفصيلًا نداند ؟\r\nج : اين از آن چه مذكور شد معلوم مىشود .\r\n","description":"","footnote":"\r\n( 1 ) به جاى « كافى است » ظاهراً بايد « ضرر ندارد » باشد .\r\n","page_name":" 100 ","page_number":100},
  {"content":"\r\n( 125 )\r\nس 48 : چه مىفرماييد كه هر گاه تفصيل اجزاء و اين كه كدام واجب وكدام مستحب است نداند و لكن اجمالًا نيت كند كه نماز را با تمامى اجزاء به عمل مىآورم آن چه واجب است واجب و آن چه مستحب است مستحب قربة إلى الله ؟\r\nج : صحيح است واصلًا ضرر ندارد . والله العالم .\r\n( 126 )\r\nس 49 : چه مىفرماييد در صحّت چنين نمازى كه كسى در اول نماز نيت مىكند كه نماز ظهر مىكنم واجب قربة إلى الله ومىداند كه در نماز اجزاء واجبه ومستحبه هر دو را دارد واغلب را هم مىداند كه واجب كدام و مستحب كدام و بعضى از واجب و بعضى از مستحب را هم نمىداند اما به عمل مىآورد كه چيزى از واجب اصلًا ترك نمىشود و اول نماز هم نيت تمامى اجزاء يا شرايط را نمىكند همين [ نيّت 
  ] مىكند كه نماز ظهر واجب قربة إلى الله چنين نمازى با چنين نيت چه صورت دارد ؟\r\nج : لازم نيست در نيت تفصيل اجزاء بلكه همين قدر كه در قصد او باشد كه نماز را مىكنم قربة إلى الله واجمالًا داند كه اجزاء وشرايط دارد و به نوعى باشد كه هر كدام را ملتفت شود بداند به جهت قربت مىكند كافى است و آن چه را كه نمىداند جزء است و واجب است اما به عمل مىآورد اگر از بابت اتفاق ولا عن شعور باشد كه اگر بپرسند چرا كردى بگويد چنين اتفاق افتاد نماز باطل است اگر جزء يا شرط واجبى را چنين به عمل آورد اما اگر به نيت قربت باشد يعنى به نوعى باشد كه اگر بپرسند بگويد به جهت احتياط كردم كه گاه است جزء باشد و ترك نشده باشد صحيح است خلاصه شرط است در اجزاء واجبه نيت حكميه لا اقل ، يعنى قصد قربت و به جهت تعلَّق آن به نماز قطعاً يا احتياطاً . والله العالم .\r\n( 127 )\r\nس 50 : نماز مغرب چه وقت از شب قضا مىشود ؟\r\nج : بنا بر اقوى از براى غير معذور فرو رفتن شفق است در جانب مغرب\r\n","description":"","footnote":"","page_name":" 101 ","page_number":101},
  {"content":"\r\nوشفق همان سرخى است كه مجرّد غروب شمس از افق مشرق مرتفع مىشود ومىآيد تا مغرب فرو مىرود وزمان آن تقريباً مساوى زمان بين الطلوعين است چنانچه در تقاويم مىنويسند در حاشيه كه ساعت صبح وشفق است و از براى معذور مثل مسافر يا كسى كه شغل مهمى كه واگذاردن آن موجب ضرر كلى او شود يا در حضور سلطانى باشد كه مشكل باشد رفتن به نماز يا در جايى باشد كه دسترس به آب نباشد يا مشغول علاج مريضى باشد ، يا خود مريض باشد كه علاج آن نگذارد ، وقت آن مىكشد تا اين قدر كه به قدر نماز عشا تا نصف شب مانده باشد ، و از براى كسى كه او را خواب ربوده باشد يا فراموش كرده باشد يا زنى كه حايض شده باشد مىكشد تا به قدر نماز عشا به طلوع صبح صادق مانده . والله العالم .\r\n( 128 )\r\nس 51 : در نماز سنتى سجده بر ما يصح السجود عليه بايد بشود يا نه ؟\r\nج : بلى واجب است بوجوب شرطى نه وجوب شرعى كه سجده بر ما يصح السجود عليه در نماز سنتى باشد .\r\n( 129 )\r\nس 52 : عرض ديگر اين كه شخصى قضاء صلاة يوميه در ذمّه بسيار دارد اما آن قضاها را نمىگذارد يا به جهت عدم اقبال طبع يا به تقرب ( كذا ) موانع عارضه ، نهايت اتفاق مىافتد از ايام حاضره نماز صبح فقط مثلًا يا صلوات خمس يوم حاضر از اين شخص فوت مىشود و اين شخص مىخواهد اين يك نماز يا پنج نماز كه به تازگى از او قضا شده بگزارد كه اين هم بر فوايت سابقه علاوه نشود با وجود اين كه فوايت سابقه مىماند لاحقه را مىگزارد آيا اين طور قضا صورت شرعيه دارد وبرائت ذمه به عمل مىآيد و بعد از قضا نمودن سابقه ديگر احتياج به قضاء اين چند نماز ندارد يا خير بى وجه است بايد اول قضاهاى پيش ، و بعد قضاء اين نمازها را به عمل بياورد كيفيت را مبين فرمايند ؟\r\nج : تفصيل مسأله آن است كه هر گاه نمازهاى متعدده از كسى فوت شود\r\n","description":"","footnote":"","page_name":" 102 ","page_number":102},
  {"content":"\r\nوخواهد قضا كند اگر ترتيب آنها را بداند يعنى بداند كه آن كه ابتدا فوت شده كدام است و آن كه بعد از آن فوت شده كدام تا آخر ، واجب است قضا را هم به ترتيب كند يعنى اول نماز اول را قضا كند و بعد آن كه بعد از آن است و بعد آن كه بعد است تا آخر .\r\nو اگر ترتيب هيچ كدام را نداند مثل اين كه بداند نمازى چند از او فوت شده اما نداند اولى چه نمازى بوده و بعد چه نمازى در اين صورت حق آن است كه در قضاء مراعات ترتيب واجب نيست و هر نوع مىخواهد قضا مىكند .\r\nو اگر ترتيب بعضى را بداند و ترتيب بعضى را نداند پس اين صور متعدده دارد .\r\nاول اين كه بداند كه مثلًا نماز مغرب فلان روز اول فوت شده و بعد از آن هم نمازهاى متعدده از آن فوت شده و ليكن ترتيب آن نمازهاى بعد را نداند و همين قدر بداند كه نماز مغرب اول مقدم بر آنها بوده بايد اول نماز مغرب مقدم را قضا كند و بعد بقيه را و ديگر در بقيه ترتيبى لازم نيست .\r\nدوم اين كه بداند مثلًا كه مغربى وعشايى وصبحى بعد از عشاء در فلان وقت فوت شده و بعد از آن هم نمازهايى ديگر فوت شده اما ترتيب آن نمازهاى بعد را نداند بايد اول مغرب را قضا كند و بعد عشاء و بعد صبح و بعد تتمه را و در تتمه ترتيبى ضرور نيست و همچنين اگر آن چه اول فوت شده بيش از سه باشد و ترتيب آنها را بداند بايد بنا به ترتيب بكند و بعد ، آن چه ترتيب آن را نمىداند .\r\nسوم اين كه ابتدا نمازهايى چند فوت شده باشد كه ترتيب آنها را نداند و بعد هم مثلًا مغربى فوت شود به تنهايى ظاهر آن است كه در اين صورت نيز اصلًا ترتيبى لازم نيست وضرور نيست اول نمازهايى را كه ترتيب آنها را نمىداند به عمل آورد و بعد مغرب را بلكه مىتواند ابتدا مغربى را كه آخر فوت شده قضا كند بعد بقيه را .\r\nچهارم آن كه ابتدا نمازهايى چند فوت شده باشد كه ترتيب آنها را نداند و بعد هم چند نماز فوت شود كه ترتيب آنها معلوم باشد مثل اين كه مغربى وعشايى وصبحى بعد از آن وهكذا در اين صورت باز ظاهر آن است كه ميان قضاى\r\n","description":"","footnote":"","page_name":" 103 ","page_number":103},
  {"content":"\r\nآن چه ابتدا فوت شده كه ترتيب آنها معلوم نيست وميان آن چه آخر فوت شده ترتيبى لازم نيست ومىتواند كه ابتدا اين نمازهاى اخرى را كه مغرب و عشا وصبح باشد قضا كند و بعد آنهايى را كه اول فوت شده و ترتيب آنها را نمىداند و ليكن در اين مغرب و عشا وصبح ترتيب لازم است يعنى بايد اول مغرب پس عشا پس صبح را قضا كند اما در آن چه ترتيب آنها را نمىداند و همين قدر مىداند كه سابق بر اين سه نماز بوده ترتيبى نيست نه ميان خود آنها و نه ميان آنها و اين سه نماز .\r\nپنجم آن كه ابتدا مثلًا مغرب وعشايى فوت شود و بعد از آن چند نماز ديگر كه ترتيب آنها را نداند و بعد از آنها نيز مغرب وعشايى مثلًا همين قدر بداند كه دو نماز سابق و دو نماز آخر بوده و ترتيب نمازهاى ميان را نداند و در اين صورت واجب است اول قضاى مغرب اولى پس عشاى بعد از آن و ديگر در بقيه ترتيبى لازم نيست مگر اين كه بايد مغرب اخرى پيش از عشاى اخرى قضا شود .\r\nششم اين كه ابتدا نمازهايى چند فوت شده باشد كه ترتيب آنها معلوم نباشد و بعد مثلًا مغرب وعشايى بعد از مغرب ، فوت شده باشد و بعد هم نمازهايى چند كه ترتيب آنها معلوم نباشد در اين صورت نيز اصلًا ترتيبى ضرور نيست مگر اين كه بايد مغرب مذكور مقدم بر عشاى مذكور باشد و از آن چه گفتيم حكم ساير صورى كه ذكر نشده معلوم مىشود . همچنين حكم مسأله اى كه سؤال از آن واقع شده وخلاصه جواب آن مسأله آن كه اگر آن چه را سابق در ذمه دارد ترتيب آنها را مىداند بايد ابتدا آنها را به ترتيب و بعد آن چه در آخر فوت شده نيز به ترتيب قصد كند و اگر ترتيب آن چه ابتدا فوت شده نمىداند در صورت اين كه بعد يك نماز فوت شده باشد مثل صبح تنها ترتيبى اصلًا نيست و در صورت تعدّد ، ميان آن چه در ذمه دارد و آن چه بعد فوت شده ترتيبى لازم نيست اما در ميان خود آن چه بعد فوت شده ترتيب لازم است اگر ترتيب را بداند . و اگر ترتيب بعضى از آن چه در ذمه دارد بداند نيز حكم آن معلوم شد . والله العالم .\r\n","description":"","footnote":"","page_name":" 104 ","page_number":104},
  {"content":"\r\n( 130 )\r\nس 53 : آيا با وجود علم به وجود نجاست در مسجد هر گاه كسى نماز كند در آن مسجد يا غير آن نماز او باطل است يا نه ؟\r\nج : نه باطل نيست و احوط آن است كه با وسعت وقت اول ازاله نجاست كند .\r\n( 131 )\r\nس 54 : نماز زيارت در زيارت انبياى سابق ضرور است يا نه ؟\r\nج : بدان كه نماز به نيت هديه از براى اموات مطلقاً خواه انبيا وخواه ائمه وخواه مؤمنين جايز است وعمومات اخبار بر آن دالّ است و اما به قصد نماز زيارت پس يا زيارت در نزد قبر است يا از بعيد . . ( 1 )\r\n\r\n( 132 )\r\nس 55 : يك شخص نماز وحشت متعدده مىتواند كرد يا نه ، پيش از دفن چه صورت دارد ؟\r\nج : ظاهر آن است كه مراد سائل از نماز وحشت نمازى است كه مشهور است به نماز ليلة الدفن ، اگر مراد از نماز وحشت متعدده اين است كه يك نفر در يك شب از براى چند ميت نماز وحشت بكند ضرر ندارد ومىتواند كرد ، و اگر مراد آن است كه يك نفر در يك شب چند نماز وحشت از براى يك ميت بكند نمىتواند كرد ، وخصوص روايت نماز وحشت تعدّدى در آن وارد نشده ، و آن چه ميان مردم شهرت دارد كه سنّت است چهل نفر نماز وحشت بكنند مستندى در اين خصوص نديده ام ، و صاحب كتاب حدائق نيز تصريح كرده است كه : لم أقف له على مستند ولا قول معتمد ، ( 2 )\r\n\r\nپس تخصيص به عدد چهل نفر راهى ندارد ، و هر كه خواهد به هر عددى كه باشد خواه چهل يا كمتر يا بيشتر يك نماز وحشت كه دو ركعت باشد مىتواند كرد ، بلكه احتياط آن است كه همين يك نفر\r\n","description":"","footnote":"\r\n( 1 ) تتمه اين جواب را در مسأله دوم كتاب الصلاة ببينيد .\r\n\r\n( 2 ) حدائق ، 10 / 546 .\r\n","page_name":" 105 ","page_number":105},
  {"content":"\r\nدو ركعت بكند و ديگران نكنند ، چه روايتى كه در اين خصوص به نظر رسيده به اين نحو است كه : « قال رسول الله ( ص ) : لا يأتي على الميت أشدّ من اول ليلة ، فارحموا أمواتكم بالصدقة ، فان لم تجدوا فليصلّ أحدكم ركعتين يقرأ فى الاولى الحمد وآية الكرسى ، وفي الثانية الحمد ، والقدر عشراً ، فاذا سلَّم قال : اللَّهُمَّ صلّ على محمد وآله وابعث ثوابهما إلى قبر فلان ، فانه تعالى يبعث من ساعته ألف ملك إلى قبره ، مع كل ملك ثوب وحلة ، ويوسع الله له فى قبره من الضيق إلى يوم ينفخ فى الصور ، ويعطى المصلَّى بعدد ما طلعت عليه الشمس حسنات يرفع له اربعين درجة » . ( 1 )\r\n\r\nوفي رواية اخرى : بعد الحمد التوحيد مرتين فى الاولى ، وفي الثانية بعد الحمد التكاثر عشراً ، ثم الدعاء المذكور . ( 2 )\r\n\r\nو در روايت اولى محتمل است كه آية الكرسى يك مرتبه باشد ، و احتمال ده مرتبه نيز دارد ، و ليكن در روايتى ديگر كه كفعمى از والد خود نقل كرده هم چنان كه در حدائق ذكر كرده است تصريح شده كه در ركعت اول آية الكرسى يك مرتبه خوانده شود . ( 3 )\r\n\r\nوكفعمى در كتاب بلد الامين مىگويد كه در بعضى از كتب اصحاب ديدم كه در ركعت اولى بعد از حمد يك مرتبه آية الكرسى و دو مرتبه سوره ء توحيد و در دوم بعد از حمد ألهيكم التكاثر [ ده مرتبه 
  ] بخواند . ( 4 )\r\n\r\nو به هر تقدير ظاهر از « فليصلّ أحدكم » اين است كه يك نفر بكند ، پس در تعدّد آن بيم بدعت مىرود و ترك آن بهتر است .\r\nو اما آن كه از كلام صاحب حدائق استفاده مىشود كه « اخبارى كه در نحو خصوص اين نماز رسيده ظاهر آن است كه اين طريق اهل سنّت باشد ، پس گاه\r\n","description":"","footnote":"\r\n( 1 ) حدائق ، 10 / 546 فلاح السائل ، 86 با تفاوت جزيى مصباح كفعمى ، 411 در حاشيه .\r\n\r\n( 2 ) حدائق ، 10 / 546 .\r\n\r\n( 3 ) مصباح كفعمى ، 411 در حاشيه .\r\n\r\n( 4 ) در بلد الامين نيافتيم . فلاح السائل ، 86 .\r\n","page_name":" 106 ","page_number":106},
  {"content":"\r\nاست اصل اين نماز بدعت باشد » ( 1 )\r\n\r\nصحيح نيست ، چه حديث اين نماز را ابن فهد در موجز خود ورضى الدين بن طاوس در كتاب فلاح السائل از پيغمبر روايت كرده اند ( 2 )\r\n\r\n، و اگر چه محتمل است كه از طريق اهل سنّت باشد ، و ليكن به جهت تسامح در ادله ء سنن كه مشهور ميان علماى شيعه است و از احاديث صحيحه مستفاد مىشود اثبات استحباب اين نماز به اين اخبار مىتوان كرد .\r\nو اما در خصوص پيش از دفن اين نماز را كردن پس اگر چه كسانى كه اين نماز را ذكر كرده اند به عنوان نماز ليلة الدفن ذكر نموده اند ، و ليكن در حديث مذكور شب اول رسيده است ، و ظاهر ومتبادر آن است كه شب اول وفات باشد .\r\nاما آن چه در آخر حديث در دعا مذكور شده است :\r\n« و ابعث ثوابهما إلى قبر فلان فانه تعالى يبعث من ساعته ألف ملك إلى قبره ويوسع الله فى قبره » .\r\nمىتواند شد كه مبنى بر غالب باشد كه شب اول وفات و دفن يكى است .\r\nيا چون در زمان صدور حديث كه زمان پيغمبر بود چون تأخير دفن و نقل نعش به جائى نمىشد و شب اول وفات و دفن يكى بود چنين فرموده اند .\r\nعلاوه بر اين كه نماز را در شب اول وفات كردن ، و دعا كردن كه خدا ثواب آن را به قبرى كه بعد دفن خواهد شد بفرستد تا در آنجا به استراحت بيفتد ، وخداى تعالى هم در آن ساعت ثواب را به موضع دفن او بفرستد منافاتى با هم ندارد .\r\nپس ظاهر آن است كه در شب اول وفات اين نماز مستحب باشد نه شب اول دفن هر گاه بعد از شب اول وفات باشد ، و ليكن چون احتمال ليلة الدفن نيز مىرود وفقهاء نيز به ليلة الدفن تعبير كرده اند هر گاه از براى كسى كه شب اول وفات او با شب اول دفن او مختلف باشد هر دو شب را بكند بد نخواهد بود ،\r\n","description":"","footnote":"\r\n( 1 ) حدائق ، 10 / 547 .\r\n\r\n( 2 ) فلاح السائل ، 86 .\r\n","page_name":" 107 ","page_number":107},
  {"content":"\r\nو ليكن اكتفا به ليلة الدفن تنها كردن اشكال دارد ، و كسى كه ليلة الوفاة را نماز نكرده باشد احتياط آن است كه ليلة الدفن را ترك كند ، بلكه چون ظاهر از حديث آن است كه اگر صدقه يافت شود اين نماز نكند احوط آن است كه در صورت امكان تصدق اگر چه قليلى باشد اين نماز كرده نشود .\r\n( 133 )\r\nس 56 : هل يصحّ استيجار الصبىّ المميّز للصيام والصلاة عن الأموات ؟\r\nج : لا يجوز ، لأصالة عدم الصّحة ، وتوهّم عموم ادلَّة الاجارة فاسد ، اذ لم نعثر على عموم يشمل مثل المقام فى أدلة الاجارة مطلقاً ولا فى دليل صحّة الاستيجار للصلاة ، بل استشكل بعضهم فى مطلق الاستيجار لها أيضا ، والاجماع وإن كان متحققاً و لكن فى تحققه فى مثل المورد غير معلوم ، و بعض الروايات الضعيفة وإن كان مقتضاها العموم الَّا أن ضعفه مانع عن العمل به ، ولخصوص ما رواه الشيخ بإسناده عن عمار عن الصادق عليه السلام « عن الرجل يكون عليه صلاة أو صوم ، هل يجوز له أن يقضيه رجل غير عارف ؟ قال : لا يقضيه الَّا رجل مسلم عارف » ( 1 )\r\n\r\nوالصبىّ ليس برجل ، و به يتخصّص عمومات القضاء عن الاموات والصلاة لها ، مع أنّها غير محلّ النزاع ، اذ لا نزاع لنا هنا فى جواز صلاة الصبىّ لغيره ، وإنّما الكلام فى استيجاره لها .\r\n( 134 )\r\nس 57 : احتلم الرجل فى أوائل شهر رمضان ونسى الغسل حتى خرج الشهر ، ما حكم الصلاة وصومه ؟\r\nج : أمّا صلاته فما وقع بين الاحتلام والغسل ففاسدة يجب قضاؤها بالاجماع ، وأما الصوم ففيه ثلاثة أقوال : الأوّل : وجوب القضاء مطلقاً ، وهو لابن الجنيد ( 2 )\r\n\r\nوالشيخ والمحقّق فى المعتبر و صاحب التنقيح والعلامة فى المختلف\r\n","description":"","footnote":"\r\n( 1 ) وسائل ، 8 / 277 .\r\n\r\n( 2 ) در يك نسخه به جاى « لابن الجنيد » ، « للسيّد » است .\r\n","page_name":" 108 ","page_number":108},
  {"content":"\r\nوالمنتهى والتذكرة ، بل صرّح فى الحدائق أنّه المشهور ، والثانى : عدمه كذلك ، وهو مختار ابن ادريس والمحقّق فى النافع والمعتبر ( كذا ) والثالث : التفصيل وهو قضاء صومه و كذا صلاته ، الَّا أن وقع منه غسل ولو غسل جمعة ، نقل عن الصدوق ، بل هو مذهب كلّ من قال بكفاية غسل الواحد لغيره ولو لم ينوه ، وهم جمع كثير .\r\nللأول المستفيضة من الأخبار ، كصحيحة الحلبي قال : سألته عن الرجل أجنب فى رمضان فنسى أن يغتسل حتى يخرج ؟ قال : عليه قضاء الصلاة والصوم . ( 1 )\r\n\r\nورواية ابراهيم بن ميمون المروية فى الفقيه قال : سألت الصادق عليه السلام عن الرجل يجنب بالليل فى شهر رمضان ثم نسى أن يغتسل حتى يمضى لذلك جمعة أو يخرج شهر رمضان ؟ قال : عليه قضاء الصلاة والصوم . ( 2 )\r\n\r\nوقريبة منها روايته الاخرى . ( 3 )\r\n\r\nوللثاني أصالة براءة الذمة وعدم اشتراط الصوم فى الرجال بالطهارات .\r\nوللثالث مرسلة الفقيه : « من جامع فى أوّل شهر رمضان ثمّ نسى الغسل حتّى خرج شهر رمضان أنّ عليه أن يغتسل ويقضي صلاته وصومه ، الَّا أن يكون قد اغتسل للجمعة ، فانّه يقضى صلاته وصيامه إلى ذلك اليوم ولا يقضي ما بعد ذلك . » ( 4 )\r\n\r\nاقول : لا شك فى ضعف الثانى ، لاندفاع الأصل بالدليل ، وكون دليل الثانى اجتهاداً فى مقابلة النّص ، والقول الأوّل وإن كان أكثر حديثاً ، و لكن الرواية الدّالة على الثالث خاصة ، والخاص مقدم على العامّ قطعا ، و ضعف الرواية بالإرسال عندى غير قادح ، فالثالث هو الأظهر وإن كان الاحتياط فى العمل على القول الأول .\r\n","description":"","footnote":"\r\n( 1 ) تلخيص الوسائل ، 5 / 316 از تهذيب .\r\n\r\n( 2 ) همان .\r\n\r\n( 3 ) همان .\r\n\r\n( 4 ) تلخيص الوسائل 5 / 316 از فقيه .\r\n","page_name":" 109 ","page_number":109},
  {"content":"\r\n( 135 )\r\nس 58 : اذا وقع سنّ من الأسنان فحصل العجز عن القراءة ، و لكن حصل التمكن منها به وضع المعمول من العاج وغيره على هيئته مقامه ، فهل يجب الوضع تحصيلًا للواجب وتوصلًا إلى ما هو الواجب أم لا ، وعلى تقدير الوجوب هل يجوز وضع الصدف وحمله حال اقامة الصلاة أم لا ؟\r\nج : نعم يجب ، لتوقّف القراءة الواجبة عليه ، و ما يتوقّف عليه الواجب اذا كان بالنسبة اليه مطلقا كما فى المقام واجب ، وأمّا وضع الصدف فلا مانع فيه ولو حال الصلاة ، لأنّ الصدف وإن كان من الحيوان [ غير 
  ] مأكول اللحم ولا يجوز الصلاة فى أجزاء الحيوانات الغير المأكول لحمها ، وقد صرّح بكونه حيواناً غير مأكول اللحم مولانا الكاظم عليه السلام فى صحيحة على بن جعفر قال : سألته عن اللحم الذي يكون فى أصداف البحر والفرات أ يؤكل ؟ قال : ذلك لحم الضفادع لا يحلّ أكله ( 1 )\r\n\r\nالَّا أنّ القدر الثابت من الأدلة أنّ بطلان الصلاة انما هو إذا كان جزء من أجزاء ما لا يؤكل لباساً ، أو يكون اللباس متلطخاً به أو مستمسكاً ومتعلقاً به كالشعرات الملقاة على اللباس و كذا ظواهر البدن ، وأما كونه فى الفم فلا تبطل به الصلاة أصلًا ، ثم انه على تقدير المنع لا فرق بينه و بين العاج ، لأنه أيضا من أجزاء ما لا يؤكل لحمه .\r\n( 136 )\r\nس 59 : هر گاه شخصى مقلَّد مجتهدى بوده باشد كه تسبيحات اربع را واجب داند يا اين كه يك تسبيح را واجب داند ، وخواهد به امامى اقتدا نمايد كه آن امام مقلد مجتهدى است كه سه تسبيحات اربع را واجب داند ، آيا در اين صورت نماز مأموم چه صورت دارد ، و هر گاه واقعه منعكس بوده باشد چه صورت دارد ، يعنى امام يك تسبيح واجب داند و مأموم سه تسبيح ، و هر گاه مأموم\r\n","description":"","footnote":"\r\n( 1 ) همان ، 14 / 21 از كافى .\r\n","page_name":" 110 ","page_number":110},
  {"content":"\r\nجاهل مسأله بوده و مدتى اقتدا نموده چه صورت دارد ، و هر گاه منفرد نماز كرده و مجتهد يك تسبيح را واجب دانسته و مقلد گمان گرده كه يك تسبيح اربع را تمام واجب دانسته و مقلد مدة العمر خود بدين عقيده نماز گزارده در اين صورت چه وجه دارد ؟\r\nج : اقوى آن است كه لازم نيست كه امام و مأموم در اجتهاد يا تقليد بر يك وجه باشند ، بلكه جايز است مجتهدى را اقتدا به مجتهدى ديگر اگر چه در مسائل نماز اختلاف داشته باشند ، همچنين جايز است امام مقلد مجتهدى و مأموم مقلد مجتهدى ديگر باشد كه با يكديگر مختلف باشند ، و نماز مأموم صحيح است ، زيرا كه نماز امام صحيح است از براى خود او ، و در جواز اقتداء زياده بر آنى كه بايد نماز امام از براى خود او صحيح باشد ثابت نيست ، پس در هر دو صورت مفروضه نماز مأموم صحيح است .\r\nو اما صورت جهل مسأله ، پس اگر آن مأموم اصلًا ومطلقاً ملتفت اين مسأله نبوده وتشكيكى در نماز خود نداشته باشد باز نماز او صحيح است ، و هر گاه جاهل مقصر بوده كه تشكيك داشته و احتمال خلاف آن را مىداده در اين صورت ظاهر آن است كه نماز او صحيح نباشد .\r\nو اما در مسأله اخير كه مجتهد يك تسبيح كامل را واجب ندانسته و مقلد چنان مىدانسته كه كاملًا يك تسبيح را واجب مىداند وبدين عقيده نماز كرده ، پس اگر اصلًا خلاف آن را احتمال نمىداده باز نماز او صحيح است ، و اگر احتمال خلاف مىداده اما به اين مظنه يك تسبيح كامل را خوانده و به اعتقاد وجوب ، باز حق آن است كه نماز او صحيح است اگر چه اعتقاد وجوب خوب نبوده . والله العالم .\r\n( 137 )\r\nس 60 : هر گاه مصلى بعد از سلام به خاطرش آيد كه يك سجده يا تشهد را فراموش نموده ؟\r\nج : اقوى واظهر آن است كه بايد بعد از نماز سجده ء متروكه يا تشهد متروك را\r\n","description":"","footnote":"","page_name":" 111 ","page_number":111},
  {"content":"\r\nقضا كند ، و در فراموش كردن تشهد سجده ء سهو واجب است اگر تشهد اول باشد ، و در يك سجده يا تشهد آخر مستحب است و بهتر آن است كه اول آن چه را فراموش كرده به جا آورد ، بعد از آن سجده ء سهو را بكند .\r\n( 138 )\r\nس 61 : هر گاه شخصى نيت نماز جماعت بكند وخواهد كه به ركوع رود ، امام سر از ركوع بردارد ، آيا در اين صورت قصد انفراد كند يا نماز را بر هم زند ، يا آن قدر بايستد كه امام به ركعت دوم برخيزد ؟\r\nج : به نيت استحباب با امام دو سجده را به جا آورد و چون امام برخيزد او نيز برخيزد ، دوباره تكبيرة الاحرام گويد و اقتدا كند در ركعت دوم و آن را ركعت اول خود قرار دهد ، و احتياط آن است كه بعد از برخاستن با امام و قبل از تكبيرة الاحرام فعل منافى نمازى به عمل آورد مثل اين كه سخنى بگويد .\r\n( 139 )\r\nس 62 : هر گاه شخصى در نماز جماعت در وقتى برسد كه امام در ركوع باشد و نداند كه ركوع كدام ركعت است كه اقتدا مىكند ، بعد از ركوع يا در سجود يا بعد از سجود معلوم خواهد كرد كه اين كدام ركعت است ، آيا نماز او صحيح است يا باطل ؟ و در صورتى كه مىداند يقيناً كه بعد از ركوع معلوم خواهد كرد كه اين كدام ركعت است ، يا در سجود يا بعد از سجود ، يا به مظنه كه اين فلان ركعت است و بعد معلوم مىكند كه آن چه مظنه كرده بود آن نيست ، بلكه ركعت غير از اين است .\r\nج : دانستن اين كه ركعت امام كدام ركعت است در وقت نيت شرط نيست ، پس هر گاه نداند كدام ركعت است و نيت اقتدا كند نماز او صحيح است . و همچنين هر گاه چنين داند كه فلان ركعت است و بعد خلاف آن معلوم شود . يا همچنين داند كه بعد از ركوع معلوم خواهد كرد و بعد معلوم نشد بلى نظر به آن كه بر مأموم لازم است قرائت فاتحه هر گاه امام به او سابق باشد در ركعت اول يا هر دو ركعت اول ، يعنى اگر ركعت دوم امام را دريابد بايد در سوم قرائت كند ، و اگر\r\n","description":"","footnote":"","page_name":" 112 ","page_number":112},
  {"content":"\r\nسوم را دريابد بايد در سوم و چهارم قرائت كند و اگر سوم را در ركوع دريابد بايد در چهارم قرائت كند ، در اين صورت اشكال حاصل مىگردد هر گاه امام را در ركوع دريابد و نداند ركوع اول است تا احتياج به قرائت در دوم نباشد ، يا سوم است ، تا بايد در ركعت بعد قرائت كند و در حال برخاستن امام هم نتواند معلوم كند ، بلكه اشكال حاصل مىشود در اقتدا كردن در اين كه تشكيك داشته باشد كه آيا در وقت برخاستن معلوم او خواهد شد يا نه ، و اقوى آن است كه در اين صورت قرائت نكند و چون برخاست حكم آن را حكم ركعت دوم امام قرار مىدهد و اقتدا هم صحيح است .\r\n( 140 )\r\nس 63 : كسى كه يك ركعت نماز جماعت دريابد ثواب همان يك ركعت به او مىرسد يا ثواب تمام آن نماز ؟\r\nج : فضيلت نماز جماعت به ادراك يك ركعت حاصل مىشود ، هم چنان كه در فتاواى فقهاء مشهور و در احاديث مذكور است ، از آن جمله در روايت محمد بن مسلم است كه حضرت فرمود : « اذا أدرك الامام وهو فى السجدة الأخيرة فهو مدرك لفضل الصلاة مع الامام » ( 1 )\r\n\r\nوصدوق در من لا يحضره الفقيه روايت كرده : « من أدرك الامام وهو فى الركعة الأخيرة فقد أدرك فضل الجماعة » . ( 2 )\r\n\r\n( 141 )\r\nس 64 : كسى كه نيت نماز را عمداً يا سهواً به زبان جارى كند ، نماز او چه صورت دارد ؟\r\nج : جريان نيت به زبان ، عمل لغو بى فايده است ، ومناط در نيت خطور در دل است ، پس اگر با جريان به زبان ، نيت قلبى حاصل بوده نماز آن صحيح است ، و اگر نبوده نماز باطل است ، نه به جهت اجراء به زبان ، بلكه به جهت عدم نيت در قلب . والله العالم .\r\n","description":"","footnote":"\r\n( 1 ) وسائل ، 8 / 392 از تهذيب 3 / 57 .\r\n\r\n( 2 ) فقيه ، ج 1 ، ص 408 ، از معاوية بن شريح از امام صادق عليه السلام .\r\n","page_name":" 113 ","page_number":113},
  {"content":"\r\n( 142 )\r\nس 65 : چون امام را در بين نماز مرضى عارض شود كه نتواند نماز كند يكى از مأمومين به جاى او برود و نماز را تمام كند ، از كجا ابتدا كند آن مأموم نماز را ؟\r\nج : هر گاه داند كه نماز امام از كجا قطع شده از همان جا ابتدا مىكند ، و هر گاه نداند ، مثل اين كه در نماز اخفاتى در حال قرائت نماز امام منقطع شد و مأموم نداند كه آيا در اول قرائت بوده يا وسط يا آخر ، از ابتداى قرائت شروع كند ، و اگر يقين داند كه قدرى از قرائت را كرده اما نداند كجا است ، آن قدر كه يقين دارد كه قرائت كرده مىگذارد وتتمه را قرائت مىكند .\r\n( 143 )\r\nس 66 : ذكر ركوع و سجود كه سبحان ربي العظيم وبحمده واجب است كه سه دفعه مىگويند كدام واجب است ، و همچنين تسبيحات اربعه در ركعتين اخيرتين كدام واجب است ؟\r\nج : متصف به وجوب ذكر اول است كه به آن برائت ذمه از واجب مىشود ، وزيادتى متصف به استحباب است .\r\n( 144 )\r\nس 67 : كسى در اثناى نماز است ، شخصى وارد مىشود كه نمازگزار است و سلام مىگويد ، و آن نمازگزار جواب سلام او را موافق سلام او نگويد عمداً يا سهواً نماز او صحيح است يا باطل ؟\r\nج : اقوى آن است كه موافقت ومماثلت در جواب سلام در نماز ، واجب نيست ، بلكه سنّت است ، پس به هر يك از عبارات صحيحه جواب سلام دهد نماز صحيح است .\r\n( 145 )\r\nس 68 : شخصى نماز مىكند وشخصى ديگر به او سلام مىكند ، و آن شخص نمازگزار جواب او را عمداً يا سهواً يا جهلًا نمىگويد ؟\r\nج : اقوى عدم بطلان است ، خواه عمداً باشد يا سهواً يا جهلًا .\r\n","description":"","footnote":"","page_name":" 114 ","page_number":114},
  {"content":"\r\n( 146 )\r\nس 69 : كسى بعد از سلام دوم حدثى از او سر زند نماز او چه صورت دارد ؟\r\nج : اقوى واظهر در نظر حقير آن است كه سلام واجب است ، اما جزء نماز نيست ، پس حدوث حدث بعد از اتمام تشهد و صلوات بر محمد وآل محمد و قبل از سلام باعث بطلان نماز نمىشود ، بلكه ظاهر آن است كه بر فرض جزئيت سلام هم هر گاه بعد از سلام دوم باشد ، نماز باطل نشود .\r\n( 147 )\r\nس 70 : كسى بعد از سلام دوم يا سوم يادش بيايد كه صلوات را نگفته است آيا چه كند ، و در صورتى كه برگردد و صلوات را بگويد آيا بعد از آن به زيادتى آن سلام كه گفته بود سجده واجب است يا نه ؟\r\nج : واجب است كه در اين صورت صلوات را بعد از نماز بگويد به نيت قضاء و سجده سهو بر سبيل استحباب بكند ، وجمعى قضاى صلوات را سنّت دانسته اند ، و بعضى قضا و سجده ء سهو هر دو را واجب دانسته اند و اقوى آن است كه مذكور شد .\r\n( 148 )\r\nس 71 : مأموم در اثناى نماز نجاستى در لباس امام مىبيند ، آيا تكليف شخص مأموم چه چيز است ؟\r\nج : نماز امام و مأموم هر دو صحيح است ، و بر مأموم اعلام امام به نجاست جامه لازم نيست ، بلكه مكروه است ، و اگر قبل از اقتدا هم نجاستى در جامه ء امام ببيند كه او مطلع نباشد اعلام او واجب نيست ، واقتداى به او جايز است .\r\n( 149 )\r\nس 72 : كسى در اثناى نماز جماعت كه مأموم است تكبيرات را به قصد اعلام مأمومين ديگر بلندتر بگويد ، يا بحول الله وقوته ، يا سمع الله لمن حمده ، غرض اينها را به قصد اعلام مأمومين ديگر بلند بگويد ، نماز او صحيح است يا نه ؟\r\nج : بلى صحيح است . والله العالم .\r\n","description":"","footnote":"","page_name":" 115 ","page_number":115},
  {"content":"\r\n( 150 )\r\nس 73 : كسى در نماز اخفاتيه جماعت كه بايد ذكر بگويد در دو ركعت اول عمداً قرائت كند ، نماز او چه صورت دارد ، يا در جهريه ء نماز جماعت كه بايد گوش بكند در وقتى كه صداى امام شنود عمداً قرائت كند ، نماز او صحيح است يا نه ؟\r\nج : بلى ، صحيح است بنا بر اقوى ، مگر هر گاه مقلد مجتهدى باشد كه قرائت را در دو موضع مذكور جايز نداند .\r\n( 151 )\r\nس 74 : ادغام در حروف يرملون واجب است يا نه ؟\r\nج : حق آن است كه واجب نيست ، وقول به استحباب آن دور نيست ، و احتياط در ادغام كردن است . والله العالم .\r\n( 152 )\r\nس 75 : وقف و وصل هم واجب است يا نه ؟\r\nج : گويا مراد سائل اين است كه آيا وقف در مواضعى كه قرّاء موضع وقف گفته اند واجب است يا نه ، و در مواضعى كه وصل كرده اند آيا وصل واجب است يا نه ، و حق آن است كه هيچ يك واجب نيست ، پس در مواضع وصل وقف مىتوان كرد ، و در مواضع وقف به وصل مىتوان قرائت كرد و اگر چه موضعى باشد كه به اصطلاح قرّاء وقف لازم باشد . والله العالم .\r\n( 153 )\r\nس 76 : نماز ميت بر همه كس است يا نه ، در صورتى كه ولىّ به شخصى اذن داده باشد كه بكند ، آيا در اين صورت آن شخص مأذون كه بايد نماز كند واشخاص ديگر كه به موافقت او نماز مىكنند نيت وجوب كنند يا سنّت ؟\r\nج : نماز بر هر مكلفى كه مطلع بر موت شد واجب است به وجوب كفائى ، به اين معنى كه بعد از علم به كردن ديگرى از او ساقط مىشود ، و هر گاه هيچ كس نكند هر كه مطلع شد وقادر بوده آثم وگناهكار ومعاقب است ، و در نيت قصد وجوب نه بر مأذون و نه بر غير او لازم نيست ، بلكه اكتفاء به نيت قربت\r\n","description":"","footnote":"","page_name":" 116 ","page_number":116},
  {"content":"\r\nمىتواند كرد ، اگر چه ضمّ قصد وجوب هم جايز بلكه راجح و بهتر است ، ومادامى كه نماز او بر ميت تمام نشد هر كه به او نماز كند چه فرادى و چه به اقتداء به امام مأذون و چه خود امام مأذون نيت وجوب مىتوانند كرد .\r\n( 154 )\r\nس 77 : كسى كه يقين داند به ماندن يك ماه يا زياده در موضعى ، در وقت ورود ابتدا قصد اقامه ضرور است يا نه ؟\r\nج : قصد اقامه چيزى به غير از اراده ء جازمه به ماندن ده روز يا بيشتر نيست ، پس بعد از آن كه يقين به ماندن يك ماه يا زيادتر داشته باشد اين عين قصد اقامه خواهد بود .\r\n( 155 )\r\nس 78 : چه مىفرماييد كه شخصى ملازم بر حسب الأمر مأمور به دعواى ارسيه ( 1 )\r\n\r\nوغيره مىشود ، آيا نماز و روزه ء اين شخص در رفتن وآمدن به خانه ء خودش قصر است يا تمام ؟\r\nج : اين شخص در رفتن به سفر دعوا يا به اختيار خودش مىرود يا مجبور است ، به اين معنى كه نمىتواند نرود ، و اگر نرود علم به ضرر بدنى يا مالى محترم حلال ، يا ظنّ به آن دارد ، پس اگر مجبور باشد و به اختيار نرود مطلقاً بايد نماز را قصر كند و روزه را افطار ، خواه در رفتن وخواه در برگشتن ، مگر آن كه در برگشتن مجبور نباشد و سفر او در مراجعت معصيت باشد ، كه در اين صورت اتمام خواهد كرد و روزه را خواهد گرفت . و اگر مجبور نباشد و به اختيار خود برود و از قبيل اختيار است تشويش تمام شدن منفعت حرامى يا كم شدن آبرو وعزت در پيش حاكم يا سلطان در اين صورت ميان جنگ كفار و غير كفار فرق است ، پس اگر به دفع كفار از ولايت مسلمين برود واصلًا معصيتى منظور ومقصود او از آن سفر نباشد در اين صورت سفر او ضرر ندارد ، بلكه اجر\r\n","description":"","footnote":"\r\n( 1 ) روسها .\r\n","page_name":" 117 ","page_number":117},
  {"content":"\r\nو ثواب دارد ، نماز را قصر و روزه را افطار مىكند ، و اگر معصيتى هم بر آن مرتب شود مثل يكى از آن چه مذكور شد يا غير اينها ، نماز را تمام و روزه را مىگيرد ، و اگر به دعواى غير كفار برود همان اصل دعوا كردن معصيت است و تمام كردن نماز و گرفتن روزه لازم است و ظاهر آن است كه مراجعت غير از رفتن باشد ، پس معصيت در رفتن سبب تمام كردن در برگشتن نمىشود ، بلى هر گاه به برگشتن هم معصيتى مترتّب شود تمام خواهد كرد .\r\n( 156 )\r\nس 79 : استعاذه در ركعت اول قبل از قرائت مستحب است يا نه ، و بر فرض تقدير استحباب اخفاتش مستحب است يا نه ؟\r\nج : بلى مستحب است در ركعت اول بالاجماع ، وقول به وجوب هست وضعيف است ، و اقوى آن است كه در ساير ركعات نيز قبل از قرائت مستحب است ، وظاهراً اختلافى در استحباب اخفات آن نيست ولو فى الجهرية .\r\n( 157 )\r\nس 80 : صلوات بخصوص ركوع و سجود مستحب است يا نه ، و بر فرض استحباب كيفيّت خاصّى دارد يا نه ؟\r\nج : بلى ، بخصوص مستحب است ، هم چنان كه در ذكرى و غير آن مذكور است ، وبخصوصهما در اخبار وارد است ، و بهتر در كيفيت آن است كه بگويد : اللَّهُمَّ صلّ على محمّد وآل محمّد ، هم چنان كه در روايت ثواب الاعمال وارد شده ، يا بگويد : صلَّى الله على محمّد وآل محمّد چنان كه در روايت تهذيب است . ( 1 )\r\n\r\n( 158 )\r\nس 81 : وجوب عدم تفاضل ميان موضع سجده وموضع قدم به ازيد از يك خشت در مقام منحدر هم جارى است يا نه ؟\r\n","description":"","footnote":"\r\n( 1 ) ثواب الاعمال ، 56 ، چاپ صدوق تلخيص الوسائل ، 4 / 517 ، به نقل از كافى نه تهذيب .\r\n","page_name":" 118 ","page_number":118},
  {"content":"\r\nج : بلى به جهت عموم روايات . ( 1 )\r\n\r\n( 159 )\r\nس 82 : هل يجب التروّى عند الشّك فى الصّلاة والوضوء ، ثم العمل به حكم الشك أم لا ؟\r\nج : نعم يجب التروّى شيئاً ما على الأظهر .\r\n( 160 )\r\nس 83 : هل تجب الصلاة على النبيّ صلَّى الله عليه وآله عند سماع اسمه ، أم تستحبّ ، وعلى التقديرين هل الحكم جار فى المصلَّى وإن كان فى أثناء الحمد أو آية منه ، أو لا ؟\r\nج : الحقّ استحباب الصلاة عند سماع اسمه الشريف أو لقبه المنيف أو كنيته المقدسة ، سواء كان فى أثناء الصلاة أو لا ، وكنت فى سوالف الزمان افتى بالوجوب ، و لكن رجعت عنه بعد حين .\r\n( 161 )\r\nس 84 : لو سلَّم رجل على جمع أحدهم مصلّ ، وعلم بالقرائن أنّ مقصود المسلَّم هو المصلَّى ، فهل يجب الجواب على المصلَّى ، أو يجب على غيره ، مع كون الغير غير مقصود للمسلَّم ؟\r\nج : يجب الجواب على المقصود بالسلام ، ولا يكفى ردّ غيره .\r\n( 162 )\r\nس 85 : لو سلَّم أحد وكان فى المكان مصلّ وصبيّ أو صبيّة ، فهل يسقط وجوب الجواب عن ذمّة المصلَّى أم لا ؟\r\nج : لا يخلو امّا يعلم المصلَّى أنّ المسلَّم سلَّم عليه دون الصبىّ أو الصبيّة ، أو يعلم أنّه سلَّم على الصبىّ أو الصبيّة دونه ، أو يعلم أنّه سلَّم على الجميع ، أو لا يعلم شيئا عنها ، فعلى الأوّل لا يسقط الجواب بجواب الصبىّ أو الصبيّة قطعاً ،\r\n","description":"","footnote":"\r\n( 1 ) تلخيص الوسائل ، 4 / 528 .\r\n","page_name":" 119 ","page_number":119},
  {"content":"\r\nوعلى الثّانى يسقط كذلك ولا وجوب عليه أوّلًا ، وعلى الثالث لا يسقط على الأظهر ، بل يجب الردّ على المصلَّى ، وعلى الرابع يردّ احتياطاً وإن كان الأظهر عدم الوجوب عليه ، والله العالم العالم .\r\n( 163 )\r\nس 86 : لو كان الرجل كثير الشك فى القراءة ، فهل يبنى على الصحّة عند الشك فى عدد الركعات أيضا ، أم لا ؟\r\nج : قيل لا يبنى ما لم يكن كثير الشك فى عدد الركعات أيضا ، والحاصل أن فى كل فعل بخصوصه وبعينه لا يبنى على الصحة ما لم يك كثير الشك فيه ، بل يعمل بأحكام الشك ، وهو مخالف لعموم الروايات ، والأظهر كفاية كثرة الشك فى بعض للبناء على الصحّة فى البواقى .\r\n( 164 )\r\nس 87 : لو شك الرجل فى أنه كثير الشك أو لا ، أوشك حال الصلاة فى أنّه هل كان بالكيفيّة الفلانيّة أوشك ، فما يصنع ؟\r\nج : لا يجرى عليه حكم كثير الشّك ما لم يعلم شرعاً أنّه كذلك ، فلا عبرة بالشّك فيه ، ويجرى عليه حكم غير كثير الشّك ، والظنّ والشك أمران وجدانيّان ، وكل أحد يقدر على أن يميّز أنه هل يترجّح عنده أحد الطرفين أم لا ، وهذا الشّك ينشأ من الوسواس ، وعلى أيّ حال لو فرض وقوعه فحكمه حكم الشاكّ ، اذ من شكّ فى ذلك لا يعلم بترجيح أحد الطرفين ، فلا يكون ظانّاً .\r\n( 165 )\r\nس 88 : وجوب الجهر هل يسقط عن المأموم المسبوق أم لا ؟\r\nج : نعم يسقط ، بل هو مخيّر بين الجهر والاخفات ، والاخفات أفضل .\r\n( 166 )\r\nس 89 : اذا كان الامام فى الركعة الأخيرة وأراد التشهد والسلام ، وكان المأموم فى ركعة لا يجب عليه التشهد ولا السلام ، فهل يستحبّ له متابعة الامام فى الجلوس لكن متجافياً والتشهد دون السلام ، أو حكمه غير هذا .\r\n","description":"","footnote":"","page_name":" 120 ","page_number":120},
  {"content":"\r\nوأيضاً اذا كان الامام متشهّداً و لم يكن الركعة ركعة تشهّد المأموم و لم يكن الركعة أخيرة الامام فهل يجب على المأموم الجلوس متجافياً والمتابعة فى التشهّد ، أم يستحبّان ، وعلى الاوّل فاذا نسى وجلس مثنى كيف يصنع ؟\r\nج : ذهب بعضهم إلى وجوب المتابعة فى التّشهد و وجوب التجافى عند الجلوس ، و بعض آخر به استحباب الأمرين ، وثالث به استحباب المتابعة فى التّشهد ، و لكن اذا جلس جلس متجافياً وجوباً ، والحقّ وجوب الجلوس حال تشهّد الامام واستحباب التشهد والتجافى معاً ، وأمّا فى السلام فيستحبّ المتابعة فيه فى الجلوس ، وأما نفس التسليم فلا . والله العالم .\r\n( 167 )\r\nس 90 : اذا كان المأموم المسبوق شاكَّاً فى اقتداره من اتمام الحمد قبل قيام الامام لو شرع فيه ، فهل يحرم عليه الشروع فيه أم لا ، و كذا السورة ، واذا شرع فى أحدهما فقرب قيام الامام فهل يركع متمّماً للحمد ويسجد هكذا تاركاً لذكرى الركوع والسجود أم لا ؟\r\nج : لا يحرم ، بل يجب ويشرع فيها ويتمّها ، ثمّ يلحق الامام أين ما لحق ولو لم يدرك الركوع .\r\n( 168 )\r\nس 91 : اذا كان الامام فى الركوع ودخل الرجل وكبّر تكبيرة الاحرام ، فركع وشكّ فى ادراكه الامام فى الركوع ، فهل يجدّد تكبيرة الاحرام فى الركعة الآتية ، أو لا يجدّدها ولا يعتد بالركعة المشكوكة ادراك الامام فى الركوع فيها ؟\r\nج : الحقّ عندى صحّة الركعة الاولى واحتسابها له بركعة ، لأصالة عدم رفع الامام رأسه حين دخول المأموم فى الركوع ، ولا يعارضها أصالة عدم درك الامام كما ظنّه صاحب المدارك ، كما بيّنا وجهه فى بحث صلاة الجمعة من مستند الشيعة . ( 1 )\r\n\r\n","description":"","footnote":"\r\n( 1 ) مستند الشيعة ، 6 / 94 .\r\n","page_name":" 121 ","page_number":121},
  {"content":"\r\n( 169 )\r\nس 92 : تكرير بعض فقرات الحمد أو السورة أو غيرهما فى الصلاة بعد الشّك فى الصحّة أو الظنّ بالصّحة ، أو الفساد سواء كان المصلَّى كثير الشكّ أم لا ، هل يوجب بطلان الصلاة من حيث الاشتمال على زيادة شىء عمداً أم لا ، بناءً على أنّ الأوّل لم يكن به قصد الزيادة ، والأخير لازم ، لأنه الصحيح ؟\r\nج : لا يوجب تكرير الفقرات المذكورة بطلان الصلاة أصلًا ، بل ولو تكررّها عمداً بلا شكّ أو ظنّ بالفساد ، حتّى روى أنّ مولانا الصادق عليه السلام كرّر فى الصلاة فقرة « إيّاك نعبد واياك نستعين » نحو خمسمائة مرّة ، وقال عليه السلام : كرّرتها حتى سمعتها من قائلها ( 1 )\r\n\r\n، وقد بيّنا وجه عدم البطلان عند بيان معنى حديث : « من زاد فى الصلاة أعاد الصلاة اذا استيقن أنّه قد زاد » فى كتاب مستند الشيعة . ( 2 )\r\n\r\n( 170 )\r\nس 93 : اذا كان الامام والمأموم مجتهدين مختلفى الرأي ، أو مقلدين للمجتهدين المذكورين ، و لكن لم يفعل الامام ما يبطل الصلاة على قول المأموم أو مجتهده ، فهل يصح الايتمام أم لا ، واذا فعل الامام هذا الفعل هل يبطل صلاة المأموم أم لا ؟\r\nج : لا يبطل صلاة المأموم فى شىء من الصورتين ، ويصح ايتمامه على الأقوى ، نعم يبطل صلاة المأموم فى صورة واحدة فرضيّة كأنه لا تحقّق لها فى الخارج ، وهي ما اذا ترك الامام شيئا لا يتحمله من المأموم وأوجب اتيان المأموم به فوات المتابعة ، وقد بيّنا الوجه فى المسألة فى مباحث الاجتهاد من مناهج الأحكام .\r\n","description":"","footnote":"\r\n( 1 ) همان ، 7 / 86 وسائل الشيعة ، 6 / 151 .\r\n\r\n( 2 ) مستند الشيعة ، 7 / 81 .\r\n","page_name":" 122 ","page_number":122},
  {"content":"\r\n( 171 )\r\nس 94 : هر گاه در صف أول يك نفر باشد در عقب امام ، وصف دوم در عقب همان يك نفر بسته شده باشد به اين نحو : ( ؟ ؟ ) آيا نماز صحيح است يا نه ، و همچنين هر گاه صف مأمومين هيچ يك محاذى امام نباشد ، بلكه يك صف بسته شده باشد كه به محاذى امام نرسيده منتهى مىشود به اين طريق : ، آيا نماز صحيح است يا نه ؟ و هر گاه در عقب صف مذكور صف ديگر باشد كه به محاذى امام برسد وتجاوز كند به اين نحو : ( ؟ ؟ )\r\nآيا صحيح است يا نه ، و اگر صف اول كوتاه تر از صف دوم باشد كه مقابل دو طرف صف دوم خالى باشد به اين نحو : ( ؟ ؟ ) ، آيا صحيح است يا نه ، و اگر در صف اول محاذى امام خالى باشد ، نماز صف دوم صحيح است يا نه ، به اين نحو ؟ ( ؟ ؟ )\r\nج : بلى ، همه ء اين صور نماز جميع مأمومين صحيح است ، و ليكن در صورت اخير شرط است كه بعد ميان شخص اول صف در طرف امام وميان امام زياده از حد لازم در نماز جماعت نباشد .\r\n( 172 )\r\nس 95 : چه مىفرماييد در خصوص اردوها ، مىتوان در آنجا به قدرى كه نماز مىشود يا غسل ، وجه اجاره آن را به فقرا داد يا نه ، وصاحبان املاك محصورند ؟\r\nج : نه ، زيرا كه صاحبان آنها بنا بر آن چه در سؤال فرض شده محصورند ، پس لازم است كه تفحص صاحب آن شده از او اذن حاصل نمود ، و اگر نتوان به دست آورد و زمين به وضعى باشد كه يقين به رضاى صاحب او نباشد وجه\r\n","description":"","footnote":"","page_name":" 123 ","page_number":123},
  {"content":"\r\nاجاره به فقير دادن فايده از براى صحّت نماز و غسل نمىكند ، و اين از قبيل آن است كه كسى سؤال كند كه مىتوان مالى را از حوالى شهرى تاراج كرد ووجه آن را به فقرا داد ؟ و اگر كسى مضطر باشد به اين مرحله ، مثل اين كه مضطر باشد كه در ركاب پادشاهى باشد وموضع معينى در اردويى داشته باشد كه تخلَّف از آن ممكن نباشد اگر تواند از براى نماز و وضو و غسل به موضع مباحى رود ، و آن موضعى كه تعيين شده مال مردم باشد بايد از براى نماز و غسل بيرون رود به موضع مباح ، و اگر او را ممكن نباشد به هيچ وجه رفتن از آن موضع ، حكم كسى خواهد داشت كه در موضع مغصوب محبوس باشد ، در اين صورت نماز و غسل او در آن موضع صحيح خواهد بود . والله اعلم .\r\n( 173 )\r\nس 96 : چه مىفرماييد در خصوص نماز و غسل ، در جوىهايى كه آب داشت مثلًا ، امروز آب ندارد كه زراعت آنها را مردم تاراج كردند وبردند ، آيا مىتوان در ميان آن جوىها نماز كرد يا نه ، و در سر مرزهاى زراعات تاراج شده كه زراعت نداشت مىتوان نماز كرد يا نه ؟\r\nج : كسانى كه از غير از لشكرى است كه زراعت تاراج كرده اند مىتوانند نماز كنند ، چه ظاهر بر رضاى مالك است به نماز آنها ، و اما از آن لشكر پس ظاهر حال آن است كه صاحبان آن نهر ومرز راضى نباشند كه كسى از اين لشكر كه زرع آن را تاراج كرده اند در نهر ومرز آنها تصرّف و نماز كند ، در اين صورت نماز باطل خواهد بود ، وخلاصه آن است كه بايد علم حاصل باشد به رضاى صاحب ملك در نماز كردن در ملك او ، ومادامى كه احتمال عدم رضا برود نماز كردن در آنها صورت ندارد . والله اعلم .\r\n( 174 )\r\nس 97 : چه مىفرماييد در خصوص نماز و غسل در زمينهاى زراعت كه ديروز ديگران خراب كرده ، و من امروز وارد شدم واصلًا زراعت ندارد ، آيا من كه ضرر به صاحب ملك نمىرسانم نماز من چه صورت دارد ، آيا غسل صحيح\r\n","description":"","footnote":"","page_name":" 124 ","page_number":124},
  {"content":"\r\nمىباشد يا نه ، يا اين كه نماز وخرابى هر دو در يك روز شده چه صورت دارد ، من هم از همان لشكر مىباشم كه باعث خرابى شدند ، اما من هيچ كارى نكردم ؟\r\nج : مناط در صحّت نماز در زمين مردم ضرر نرسانيدن نيست ، بلكه مناط علم به رضاى صاحب زمين است ، مىشود ضرر نرسد وراضى هم نباشد ، و ظاهر آن است كه در اين صورت كه سؤال شده علم به رضاى صاحب زمين حاصل نشود هر گاه همه از يك لشكر باشند ، پس نماز صحيح نخواهد بود ، بلى هر گاه واردى از قبيل كاروان ونحو آنها باشد گويا راضى باشد و ضرر نداشته باشد .\r\n( 175 )\r\nس 98 : هر گاه شخصى به ركوع يا سجود رفت و بعد از رفع رأس به خاطرش آيد كه ذكر ركوع يا سجود نكرده ، يا ذكر كرده ، لكن ذكرى است كه مطابق رأى مجتهدى كه اين شخص تقليد آن مىكند نيست ؟\r\nج : نماز او صحيح است ومىگذرد و به ركوع مىرود ( 1 )\r\n\r\n. والله العالم .\r\n( 176 )\r\nس 99 : هر گاه كسى نماز كند و در بين نماز مهر او مفقود شود ، با آن كه زمين آجر يا فرش از قبيل نمد و امثال آنها است ، چه بايد بكند ، و گذاشتن مهر را در پيشانى و آن را به دستمال بستن از ترس اطفال ونحو ذلك چه صورت دارد ؟\r\nج : اما در مسأله اولى پس هر گاه ممكن باشد تحصيل چيزى كه سجده بر آن صحيح است بدون ارتكاب فعل منافى نماز واجب است تحصيل آن و سجده بر آن ، و اگر ممكن نباشد اقوى آن است كه نماز را قطع مىكند وتحصيل ما يصح السجود عليه مىكند و نماز را از سر مىگيرد ، و اما در مسأله دوم حق آن است كه بستن چيزى بر پيشانى به جهت سجده كردن صحيح نيست ، بلكه بايد پيشانى را بر ما يصح السجود گذارد . والله العالم .\r\n","description":"","footnote":"\r\n( 1 ) اين جمله در هر سه نسخه هست وگويا زائد باشد .\r\n","page_name":" 125 ","page_number":125},
  {"content":"\r\n( 177 )\r\nس 100 : در مراجعت از سفر معصيت به خانه نماز بايد قصر بشود يا تمام ، هر گاه در مراجعت قصد معصيت نباشد ؟\r\nج : بايد نماز را قصر كرد . والله العالم .\r\n( 178 )\r\nس 101 : ترك قنوت واحد أو أكثر بل الكلّ سهواً فى صلاة الآيات هل يضرّ بالصلاة ام لا ؟\r\nج : القنوتات فى صلاة الآيات مستحبّة بلا خلاف ، فلا يضرّ ترك جميعها عمداً ، فكيف بالسهو .\r\n( 179 )\r\nس 102 : در نماز واجبى كه اعمال مستحبه به جا مىآورند مثل اين كه پس از ركوع : سمع الله لمن حمده [ مىگويند و 
  ] در وقت برخاستن اللهم بحولك وقوتك گفتن ، آيا اين نوع اعمال مستحبّه را در نماز سنتى هم بايد به جا آورد يا نه ؟\r\nج : بلى مستحب است به جا آوردن آنها در نماز سنتى .\r\n( 180 )\r\nس 103 : جنسى مىخرم از تاجر به وعده ء معينى و يا غير معين ، و آن جنس را استعمال مىكنم ، و در دادن وجه كوتاهى مىكنم ، و هر چه صاحبش مىگويد يا قيمت را بده و يا جنس را ردّ كن هيچ كدام را نمىكنم ، و بعد از مدتى يا جنس را رد مىكنم و يا وجه را مىدهم ، آيا در اين مدتى كه بايع و مشترى با هم گفتگو دارند نمازى كه شده است صورت شرع دارد يا نه ، لكن در وقت خريدن جنس قيمت را قطع كرده اند ، اما صيغه جارى نشد ، رأى شما در صحّت نماز چيست ؟\r\nج : همين كه قيمت را قطع كردند و جنس را تسليم مشترى نمود جنس مال مشترى مىشود و لازم مىشود بنا بر اقوى ، پس استعمال كردن مشترى آن جنس را و نماز در آن كردن جايز است و نماز صحيح است ، بلى به جهت تعويق\r\n","description":"","footnote":"","page_name":" 126 ","page_number":126},
  {"content":"\r\nوجه بايع گناه كار وعاصى خواهد بود ، بلى جمعى از علماء بدون صيغه بيع را لازم نمىدانند ، در اين صورت مطالبه ء بايع جنس را فسخ بيع خواهد بود ، و ندادن آن جنس غصب خواهد بود ، و استعمال آن جايز نخواهد بود ، و نماز در آن صحيح نخواهد بود . وجمعى ديگر هم كسى را كه وجهى به غير ، دادنى باشد وتواند بدهد و بدون رضاى صاحب وجه تأخير كند نماز او را در اول وقت صحيح نمىدانند و اين دو قول اگر چه مختار حقير نيست و به اين جهت نماز را صحيح مىدانم ، اما چون جمعى كثير از علما فرموده اند احتياط كردن و در چنين جنسى نماز نكردن بهتر است .\r\n( 181 )\r\nس 104 : چه مىفرماييد در خصوص دوايى كه اطباء تجويز مىكنند ، به جهت ناخوشى ، كه مثلًا تخم لاكپشت را در آن موضع ببندند ، و يا تخم حيوان غير مأكول اللحم را ، آيا اين نوع دواها جايز الصلاة هست يا نه ، و هر چند آن موضعى است كه مىتوان در وقت نماز آن دوا را بيرون آورد و نماز كرد ، و اگر چيزى از آن دوا در آن موضع آلوده باشد در اين صورت مبطل نماز هست يا نه ، بايد بدن را تطهير كرد و بعد نماز كرد ؟ حقيقت را بفرماييد .\r\nج : نه ، نماز با بودن تخم حيوان غير مأكول اللحم اگر چه لاكپشت باشد كه خون جهنده ندارد در بدن يا جامه صحيح نيست ، و اگر ممكن باشد بايد وقت نماز برداشت ، اما همين كه چيزى از عين آن در بدن نباشد كافى است ، و شستن موضع آن لازم نيست و نجس نيست كه بايد موضع او را شست ، بلى اگر چيز نجس باشد بايد موضع آن شسته شود .\r\n( 182 )\r\nس 105 : چه مىفرماييد در اين كه اول ظهر است ، اگر كسى نماز سنتى بكند و يا ادعيه بخواند و نماز را به تأخير بيندازد گناه كرده است يا نه ؟\r\nج : نه گناهى نكرده ، مگر اين كه اين قدر تأخير بيندازد كه نماز ظهر از وقت خارج شود ، بلى افضل آن است كه نماز را در اول وقت به جا آورد ، مگر هر گاه\r\n","description":"","footnote":"","page_name":" 127 ","page_number":127},
  {"content":"\r\nنافله كن باشد ، در اين صورت به قدر نافله تأخير افضل است ، و همچنين به قدر ادعيه كه از براى ميان اذان و اقامه وتكبيرات مستحبه وارد شده است .\r\n( 183 )\r\nس 106 : اگر كسى در افعال نماز مثل تكبير يا قرائت تشكيك كند كه آيا از مخرج ادا كردم يا نه ، و يقين به هيچ طرف از صحّت وسقمش را نداشته باشد آيا بايد دوباره عود كند و تكبير را بگويد و آيه را بخواند تا يقين كند كه از مخرج ادا شده است ، يا نه ضرور نيست بگذرد و نماز را تمام كند ؟\r\nج : هر گاه داخل كلمه ء ديگر كه بعد از آن شده است يعنى شروع به گفتن آن كلمه كرده يا داخل فعلى ديگر كه بعد از آن است شده ديگر برنگردد وضرور نيست برگشتن ، و شك اعتبار ندارد ، و اگر داخل فعلى ديگر نشده وشروع به كلمه ء بعد از آن هم نكرده باشد برگردد ، و در صورتى كه داخل كلمه يا فعلى ديگر شده باشد برگشتن ضرور نيست ، اما اگر برگردد و دوباره بگويد نماز باطل نمىشود ، مگر اين كه چيزى باشد كه زيادتى آن مبطل باشد ، مثل تكبيرة الاحرام كه همين كه داخل قرائت بلكه دعاى توجه شد ديگر برگشتن به جهت شك مبطل نماز است ، و همچنين اگر داخل ركوع شد و در تكبير ركوع يا جزئى از قرائت شك كرد كه ديگر برگشتن جايز نيست ومبطل نماز است ، و همچنين در دخول سجده ونحو اينها .\r\n( 184 )\r\nس 107 : اگر كسى حروف را از مخارجى كه قراء مشخص كرده اند ادا نكند ، اما به قسمى بگويد كه حروف از هم ممتاز باشد ، مثلًا مخرج « دال » سر زبان وكام بالا مىباشد ، اگر زبان را بيرون نياورد ودال بگويد درست است يا نه ؟ يا « ضاد » از پهلوى سر زبان و پهلوى دندانهايى كه مخرج او مىباشد نگويد از موضع ديگر بگويد نماز باطل است يا نه ؟ مخارج هر يك بخصوص از معصوم وارد شده است يا نه ؟ در اين سؤال اگر قدرى واضحتر بيان بفرماييد بسيار رضا مىباشم .\r\n","description":"","footnote":"","page_name":" 128 ","page_number":128},
  {"content":"\r\nج : بدان كه آن چه بايد از معصوم وارد شود و در دانستن آن محتاج به بيان شريف او هستيم ، احكام شرعيه ووضعيه است كه محتاج به توقيفند ، اما موضوعات احكام كه غير موضوعات شرعيه باشند موقوف بيان معصوم نيست .\r\nمثلًا اگر شارع بفرمايد كه در كفاره ء فلان عمل واجب است گندم به فقير دادن ، شناختن وجوب دادن كه حكم شرعى است موقوف به فرموده ء شارع است ، اما شناختن گندم كه موضوع است موقوف به فرموده ء او نيست ، بلكه بايد رجوع به عرف ولغت نمود ، و همچنين فرموده است : سنّت است به آب نيم گرم مثلًا افطار كردن ، سنّت بودن آن كه حكم شرعى است موقوف به فرموده ء امام است ، اما شناختن آب نيم گرم موقوف به فرموده ء او نيست ، بلكه هر چه را مردم آب نيم گرم بگويند افطار به آن سنّت خواهد بود و همچنين فرموده است : افطار به خرما ، در شناختن خرما احتياج به فرموده او نداريم هر چه را خرما مىگويند كافى است ، خواه فرد اعلا يا پست آن .\r\nو هر گاه موضوع حكم چيزى باشد كه شناختن آن موقوف به عرف ولايتى ديگر يا طايفه ء ديگر باشد بايد رجوع به آن ولايت يا آن طايفه كرد ، مثل اين كه بفرمايد : در كفاره يك من به وزن مكه گندم بدهيد ، يا يك من به وزن رى ، و ما خود من مكه و من رى را ندانيم ، بايد در شناختن آنها رجوع به اهل مكه يارى كنيم ، و اگر دسترس به آنها نداشته باشيم بايد قدر يقينى را به عمل آوريم .\r\nهر گاه اين مقدار معلوم باشد پس بدانند احتياج به معصوم فرمودن در اين است كه فلان كلماتى كه مركب از فلان حروف است بخوانند ، مثل اين كه بگويند : قل هو الله أحد كه مركب از قاف ولام و همچنين تا دال است ، اما اين كه در شناختن اين حروف بايد رجوع به عرف مردم كرد ، هر چه را اگر بشنوند بگويند : لام است يا دال است كافى است ، خواه مخارجى باشد كه قرّاء معين كرده اند يا نه ، بلكه همين كه عرف آن را دال بگويند از مخرج اخراج شده است ، گو\r\n","description":"","footnote":"","page_name":" 129 ","page_number":129},
  {"content":"\r\nمخرجى كه قرّاء گفته اند نباشد ، مثلًا دال را اگر سر زبان را به بن دندانهاى بالا بگذارى وبگويى أحد مىگويند : دال گفت ، و اگر قدرى پايينتر به روى و به اول حنك گذارى وبگويى باز مىگويند دال گفت ، و همچنين اگر به وسط حنك گذارى هم چنان كه بعضى از اهل دهات مىگويند ، تا به اوائل حلق كه رسيد نزديك به كاف فارسى مىشود ، ديگر دال نمىگويند . و همچنين ساير حروف ، مناط تميز اهل عرف وارباب محاورات است ، هر چه را ايشان بگويند آن حرف است كافى است .\r\nبلى چند حرف است كه در فارسى يافت نمىشود و اهل فارس زبان آنها را نمىشناسند ، مثل « ذال وصاد وضاد وطاء وظاء وقاف » ووجود اين حروف در لغت عرب است ، و اهل فارسى فرق نمىكنند ، در شناختن آنها رجوع به عرب بايد كرد ، هر چه را عرب بگويد اين حروف است كافى است ، به اين معنى كه اگر عربى در پس ديوار بشنود كه يك نفر بگويد : « ضل » يعنى گمراه شد ، و ديگر « ذل » يعنى ذليل شد ، و ديگرى « زل » يعنى لغزيد ، و ديگرى « ظل » يعنى سايه شد ، فرق كند ميان مراد اين چهار نفر ، همين كه به اين نحو باشد كافى است ، و ليكن چون اكثر اهل اين ولايات را دسترس به شناختن عرف عرب نيست رجوع به اهل خبره كه قراء هستند مىكنيم ، و هر چه آنها معين كنند بايد بگوييم ، نه از اين بابت كه البته مخرج همين است كه آنها مىگويند وبس ، چه ديده ايم كه حروفى را كه خود مىشناسيم مخرجى تعيين مىكنند كه لازم نيست از آنجا ادا كنيم ، بلكه از اين بابت كه چون نمىشناسيم اين قدر را يقين داريم درست است و غير از اين را نمىدانيم ، و راهى به دانستن آن نداريم ، پس واجب است قدر يقينى را بگيريم .\r\n( 185 )\r\nس 108 : از معصوم وارد شده است كه : اگر كسى بعد از نماز صبح از جاى خود برنخيزد و متوجه اذكار وادعيه باشد تا وقت طلوع آفتاب ، جناب اقدس الهى فلان قدر حسنه در نامه ء اعمال او مىنويسد ، و اگر كسى بعد از نماز صبح از جاى\r\n","description":"","footnote":"","page_name":" 130 ","page_number":130},
  {"content":"\r\nخود برخيزد و يا حرف بزند وباز بنشيند متوجه قرآن و دعا خواندن باشد ، آيا قول معصوم را به عمل آورده ، يا بايد بعد از نماز از جاى خود برنخيزد ومتذكر دعا و قرآن باشد تا قول معصوم به عمل آورده شود ؟\r\nج : در هر عملى بايد رجوع به حديثى كه در آن وارد شده كرد اگر در حديث وارد شده است كه : هر گاه پيش از برخاستن از جاى خود بعد از نماز يا پيش از حركت كردن از مكان خود فلان اعمال را بكند ، فلان اجر را خواهد داشت ، اگر طالب اين اجر باشد بايد برنخيزد ، و اگر برخيزد و بعد بنشيند عمل به اين حديث نكرده خواهد بود ، اما به خصوص تعقيب كه مستحب است ، هر گاه شغلى داشته باشد و در وقت راه رفتن به عمل آورد يا بعد از برخاستن بنشيند و به عمل آورد تعقيب به عمل آمده خواهد بود .\r\n( 186 )\r\nس 109 : اقتدا مىكنم به پيشنمازى كه ركعت چهارم پيشنماز ، ركعت اول من است ، وپيشنماز تشهد و سلام مىخواند ، و من نبايد تشهد و سلام بخوانم ، آيا بايد سرپا آن قدر مكث كنم كه پيشنماز سلام بگويد من بعد از اتمام برخيزم و نماز خود را تمام كنم ، و يا اين كه لزومى ندارد ، هر گاه توقف نكنم وبرخيزم هم ضرر ندارد ؟\r\nج : از براى تشهد نشستن واجب است ، اما خواندن تشهد مستحب است ، و اما از براى سلام نشستن واجب نيست ، بلكه سنّت است ، و اما سلام را گفتن جايز نيست ، بلكه بايد سكوت كند .\r\n( 187 )\r\nس 110 : هر گاه پيشنماز در ركعت چهارم است و اقتدا مىكنم به آن پيشنماز ، و يقين مىدانم كه حمد من تمام نمىشود كه در ركوع به پيشنماز ملحق شوم ، آيا ترك حمد در اينجا چه صورت دارد ، و اقتدا كردن درست است يا نه ؟\r\nج : بلى ، اقتدا درست است و حمد را تمام كند و هر جا به پيشنماز ملحق شود خوب است ، نمازش درست است ، و نماز جماعت است .\r\n","description":"","footnote":"","page_name":" 131 ","page_number":131},
  {"content":"\r\n( 188 )\r\nس 111 : چون رأى سركار چنان است كه حكامى كه به سفر مباح مىروند در مراجعت نماز را تمام كنند و روزه ها را بگيرند ، بفرماييد كه فرقى هست در حكامى كه محل حكومت وطن ومأواى اصلى [ آنها 
  ] بوده و هست ، وحكامى كه محل حكومت وطن ايشان نبوده و به جهت حكومت در آنجا توطن كرده اند ، آيا هر دو فرقه بايد در مراجعت روزه ها را بگيرند و نماز را تمام كنند ، يا فرق دارند ؟\r\nج : فرقى در اين حكم ما بين وطن و غير آن نيست ، بلكه مناط در وجوب اتمام يكى از سه چيز است ، يا اين كه علَّت وداعى حركت و سير او ، يا جزء علَّت او قصد معصيت بوده ، و يا آن كه حركت و سير او علَّت عقليّه يا عاديّه حرام شود ، و يا اين كه أصل حركت اصالة حرام باشد ، و هر يك از اينها كه متحقّق شد خواه در توجه به وطن يا غير آن اتمام نماز وصوم واجب است . پس حاكمى كه عود به وطن مىكند هر گاه قصد او از عود حكومت بوده ، خواه اين قصد علَّت تامه ء عود يا جزء علَّت آن بوده ، واجب است نماز را تمام كند و روزه ها را بگيرد ، و اگر داعى وعلَّت مراجعت يا جزء آن قصد حكومت نبوده ، به اين معنى كه اين قصد مطلقاً داعى ومحرّك ودخيل در مراجعت نبوده ، واجب است قصر نماز و افطار روزه ، اگر چه بعد از مراجعت باز حكومت كند ، و در كيفيت قصد خود حاكم بايد نهايت دقّت را به جاى آورد .\r\n( 189 )\r\nس 112 : بفرماييد كه : نوكرهاى حكام كه قليل وجهى از وجوه حكومت محوّل به ايشان است كه بگيرند ، مثل ماليات يك صنف و يك بلوك ، يا دو صنف ، اعم از اين كه مجبوراً متوجه اين خدمت مىشوند ، يا خود طالب گردند ، در مراجعت از سفر مباح چه حكم دارند ؟ و هر گاه بعضى وطن اصلى در آن ولايت داشته باشند ، و بعضى به جهت نوكرى وطن كرده باشند ، فرقى دارند يا نه ؟\r\nج : هر گاه ايشان مجبور بر اين شغل باشند و از انكار آن خوف بر نفس يا مال محترم حلال ، يا عرض خود ، يا امثال اينها را داشته باشند ومطلقاً متمكَّن از\r\n","description":"","footnote":"","page_name":" 132 ","page_number":132},
  {"content":"\r\nفرار از اين عمل نباشند ، شرعاً در اين صورت قصر واجب است ، و اگر قصد ايشان از مراجعت تحصيل وجوه حكومت بوده ، يا اين جزء علَّت مراجعت باشد كه اگر اين نمىبود مراجعت نمىكردند ، در اين صورت بايد اتمام كنند ، و اگر داعى مراجعت يا جزء آن قصد تحصيل وجه نبوده قصر واجب است .\r\n( 190 )\r\nس 113 : فرموده ايد كه : در دشتها وزمينهايى كه صاحب دارد ، در تجويز صلاة در آن ظنّ رضاى مالك كافى است ، بفرماييد كه : هر گاه شخصى وارد چنين زمينى شود كه مالكش را نشناسد ، ومظنّه ء رضاى مالك هم به هيچ وجه حاصل نشود ، و ضررى در نماز كردن براى مالك حاصل نشود ، مثل آن كه در نصف شبى وارد چنين زمينى شود ، به هيچ وجه ظنّ به رضاى مالك وعدم آن به هم نرساند ، آيا در چنين زمينى نماز بگزارد يا نه ؟\r\nج : هر گاه به جهت عدم تضرر مالك كه شاهد حال است مظنّه به رضا برسانى ، هم چنان كه غالب اين است كه با وجود عدم تضرر وعدم امرى ديگر كه صلاحيت قرينيّت عدم رضاى آن را داشته باشد ظنّ به رضا هم مىرسد ، نماز بكند ، والَّا نماز را در آنجا نكند .\r\n( 191 )\r\nس 114 : جناب شما در باب هشتم ( 1 )\r\n\r\nدر احكام خللى كه در نماز واقع مىشود فرموده ايد كه : يا از راه عمد است يا جهل يا سهو يا شك ، پس در اين باب چهار فصل است تا آن كه فرموده ايد - : فصل چهارم در احكام شك ، و اين بر دو قسم است : قسم اول شكَّى كه متعلق به اعداد ركعات باشد ، و آن دو نوع است ، يا موجب بطلان نماز مىشود يا نه ، تا مىفرماييد كه : همچنين باطل مىشود نماز هر گاه پاى دو در ميان باشد و پيش از اكمال سجدتين باشد ، و در آخر نوع دوم فرموده ايد : و در غير اين\r\n","description":"","footnote":"\r\n( 1 ) به وسيلة النجاة نسخه خطَّى رجوع شود .\r\n","page_name":" 133 ","page_number":133},
  {"content":"\r\nسه صورت ، يعنى صورتى كه پاى شش در ميان آمده باشد يا آن كه با پنج پاى دو نيز به ميان آمده باشد مطلقاً بنا را بر كمتر مىگذارد و دو سجده ء سهو مىكند ، خواه پيش از ركوع باشد يا بعد از آن ، بفرماييد در صورتى كه پيش از ركوع باشد شكّ در دو قبل از اكمال سجدتين خواهد بود ، و شك در دو قبل از اكمال سجدتين را قبل از اين ، حكم به بطلان فرموده ايد مطلقاً ، و در اينجا حكم به صحّت ، آيا اين صورت كه شك در ما بين دو قبل از اكمال سجدتين و پنج باشد مستثنى است از آن حكم سابق ؟\r\nج : اگر چه گول زن هست ، اما نه از براى شما عبارت فهمى ! ملاحظه بفرماييد كه در اول نوع دوم گفته شده كه نوع دوم آن كه موجب بطلان نماز نمىشود ، و آن شك در نماز چهار ركعتى است كه پاى يك يا دو قبل از اكمال سجدتين در ميان نباشد ، و بعد از آن ساير اقسام گفته مىشود ، پس مستفاد از اين عبارت آن است كه بايد دو پيش از اكمال را كنار گذاشت وتتمه را گرفت ، پس حكم صورى كه پنج با غير دو باشد مذكور كرده شد ، و همچنين دو قبل از اكمال ، و صورت دو بعد از اكمال ، و شش با جميع اقسام غير از دو پيش از اكمال كه در جميع اين اقسام بايد بنا بر اقلّ گذاشت ، خواه پيش از ركوع باشد يا بعد از ركوع از براى اقسام شش با سه و چهار است نه دو ، ووجه آن ( 1 )\r\n\r\nقبل از اكمال خواهد بود ، وابتدا گفته شد كه آن خارج است .\r\n( 192 )\r\nس 115 : وأيضاً در مسأله هشتم ( 2 )\r\n\r\nبعد از اين فرق قرار داده ايد در حكم ظنّ در ميان دو ركعت اول و دو ركعت آخر نماز چهار ركعتى ، كه در اول ملحق به شك كرده ايد ، و در دوم ملحق به علم ، چنانچه رأى بعضى از\r\n","description":"","footnote":"\r\n( 1 ) عبارت مبهم است .\r\n\r\n( 2 ) از فصل دوم در شك متعلق به افعال نماز در كتاب وسيلة النجاة .\r\n","page_name":" 134 ","page_number":134},
  {"content":"\r\nمتقدمين است ، وظنّ در افعال را نيز ملحق به شك كرده ايد ، و بعد آن فرموده ايد : اگر كسى بعد از فراغ از نماز مظنه خللى در نماز كند ، پس اگر آن خلل چيزى باشد كه اگر علم به آن مىداشت نماز باطل مىشد و اعاده لازم بود حال نيز چنين خواهد بود ، آيا رأى ملازمان ( 1 )\r\n\r\nاين است كه ظنّ در افعال ما دام كه در نماز است حكم شك دارد ، و هر گاه بعد از نماز باشد حكم علم دارد ، يا غير اين است ؟\r\nج : بلى ، رأى حقير اين است كه ظنّ بعد از نماز در خلل غير از حكم ظنّ در اثناء است ، و در كتاب مستند الشيعة ( 2 )\r\n\r\nكه محل استدلال است بيان شده كه دليل حكم ظنّ در اثناء ، جارى نيست در حكم ظن بعد از فراغ ودليلى ديگر دارد .\r\n( 193 )\r\nس 116 : وأيضاً بفرماييد كه : هر گاه در اثناى نماز مظنّه به زيادتى ركنى يا نقصان آن به هم رسد و اين مظنه مستمر بماند تا بعد از فراغ از نماز ، آيا حكم به بطلان مىفرماييد يا صحّت ؟\r\nج : حكم آن حكم ظنّ در اثناء است ، واستمرار آن تا بعد از فراغ آن را حكم بعد از فراغ نمىدهد ، مثلًا اگر كسى در اثناى نماز مظنّه كرد كه قرائت را نكرده ، بعد از دخول در ركوع حكم به صحّت نماز او مىشود ، اگر چه اين شك باقى ماند تا بعد از نماز ، بلكه غالب بقاى آن است ، و اگر پيش از ركوع بود بايد قرائت را بكند ، اگر عمداً ترك كرد نماز او باطل مىشود ، اگر چه اين ظنّ نماند تا بعد از فراغ ، خلاصه آن كه در ظنّ واقع در اثناى مستمرّ تا بعد از فراغ ابتداى حصول ظنّ معتبر است كه اثناء باشد ، واستمرار تا بعد از فراغ ، آن را از ظنّ اثنائى بيرون نمىبرد وظنّ بعد از فراغى نمىكند ، وغالب آن است كه هر ظن اثنايى تا بعد از فراغ به همان حال است .\r\n","description":"","footnote":"\r\n( 1 ) ملازمان » مانند « آن جناب » است .\r\n\r\n( 2 ) مستند الشيعه ، 7 / 185 .\r\n","page_name":" 135 ","page_number":135},
  {"content":"\r\n( 194 )\r\nس 117 : سركار شما در وسيلة النجاة در كتاب صلاة در مبحث قصر فرموده ايد كه : مقصد سوم در احكام نماز سفر و در آن چند فصل است ، و در فصل دوم فرموده ايد كه از براى تقصير چند شرط است ، و در آخر شرط اول فرموده ايد : در اين موضع مسائلى چند است كه بايد بيان شود . مسأله اول : بدان كه در غير مسافت هشت فرسخ رفتن ، يا چهار فرسخى كه در همان روز يا همان شب برگردد جايى ديگر ، تقصير واجب نيست ، بلى اگر مسافتى كه مىرود چهار فرسخ باشد كه مجموع رفتن و برگشتن هشت فرسخ شود جايز است ، به اين معنى كه آدمى مخير است ، خواهد قصر كند ، وخواهد تمام ، و ليكن اگر خواهد پيش از ده روز مراجعت كند قصر افضل است ، و اگر خواهد ده روز بماند تا آنجا است اتمام واجب است ، و در عرض راه اتمام افضل است گو قصر نيز جايز باشد .\r\nو در كتاب صوم [ تذكرة الاحباب 
  ] فرموده ايد در مطلب سوم كه سه فصل است : فصل اول ، در آن دو مقام است ، مقام اول در بيان سفرى كه در آن افطار كردن واجب است ، وسفرى كه بايد افطار نمود بعينه همان سفرى است كه نماز در آن بايد قصر نمود ، و در جايى فرموده ايد : و آن موقوف به چند شرط است . شرط اول مسافت ، تا آن كه مىفرماييد - : و اگر به چهار فرسخ رسيده باشد ، و به هشت فرسخ نرسيده باشد واراده ء برگشتن در همان روز نداشته باشد مشهور آن است كه بايد روزه ها را بگيرد ، و همچنين فرموده ايد تا آن كه فرموده ايد : اما اقوى واصحّ آن است كه روزه گرفتن واجب نيست ، بلكه مخيّر است ميان روزه گرفتن و افطار كردن ، اما افطار كردن افضل است ، بلكه احوط نيز آن است كه روزه ها را افطار كند ، خواه پيش از ده روز اراده داشته باشد به مكان خود عود كند يا نه ، وظاهراً ما بين دو كلام سركار در دو كتاب منافات مفهوم مىشود ؟\r\nج : بلى منافات واختلاف ظاهر است ومعتبر قول آخر است كه در\r\n","description":"","footnote":"","page_name":" 136 ","page_number":136},
  {"content":"\r\nوسيلة النجاة نوشته شده ، و آن چه در مبحث صوم در تذكره نوشته شده قبل از نوشتن وسيلة النجاة بوده . والله العالم .\r\n( 195 )\r\nس 118 : در نماز جماعت كه مأمومين در ركعت دوم بعد از سوره ء توحيد كذلك الله ربي مىگويند آيا جايز است يا كراهتى دارد ، و يا اين كه نگويند بهتر است و يا اين كه نگويند عيبى ندارد ؟ چگونگى را قلمى فرماييد .\r\nج : هر چه ذكر يا دعا يا ثناى الهى وتحميد آن ونحو اينها باشد در نماز جايز است ، بنا بر اين گفتن كذلك الله ربي از براى مأمومين بعد از استماع سوره ء توحيد خوب است و موجب ثواب است ، اما حديثى بخصوص به نظر نرسيده كه شنونده ء سوره ء توحيد هم سنّت است اين فقره را بگويد ، خلاصه اين كه اصلًا كراهتى از گفتن آن از براى مأموم نيست ، بلكه ثواب دارد ، از اين راه كه تحميد حضرت خداوند است ، نه از آن كه حديث بخصوصى داشته باشد .\r\n( 196 )\r\nس 119 : هر گاه مسجدى يا عمارتى به صد تومان يا دويست تومان مقطع داده شود به بنّايى كه تمام كند ، آيا چنين مقطعى صحيح است يا نه ؟ و ديگر اين كه مىشود شخص بنّا در اين مقطع نفعى بكند ، آيا مىتواند آن مبلغ كه نفع كرده از او مطالبه كرد يا نه ، يا اين كه ضرر بكند آيا بايد آن مبلغ كه ضرر كرده به او داد يا نه ، و آن شخص بنّا در حضور عدلين صيغه را جارى ساخته ، ومظنه مىرود كه به آن مبلغ كه مقطع كرده است نفع بكند يا ضرر ، آيا در چنين مسجدى يا عمارت نماز جايز است يا نه ؟\r\nج : بلى اين مقاطعه جايز است و مشروع است ، و بعد از وقوع نفع آن از بنّا است ونمىتوان از او گرفت ، و ضرر آن هم از كيسه ء بنّا مىرود وسخنى نمىتواند گفت مگر يك طرف ، دعواى غبن بكند ومسموع باشد ، و ليكن شرط است در قيمت اين مقاطعه ها كه به نوع شرعى واقع شود ، و به اين نحو مىشود كه اين عمل را معين كند به نحوى كه هيچ جهالتى كه موجب غرر باشد نداشته\r\n","description":"","footnote":"","page_name":" 137 ","page_number":137},
  {"content":"\r\nباشد ، پس آن بنّا خود را به اجاره بدهد كه اين عمل معين را به ازاء فلان مبلغ بكند يا در مدت معينه يا بدون تعيين مدت .\r\nو به هر حال فساد وصحّت اين مقاطعه دخل به صحّت و فساد نماز ندارد ، مگر اين كه مصالح عمارت از مصالحى كه بر روى آن مىايستد و نماز مىكند مال خود بنّا باشد ومقاطعه به نحو شرعى نباشد ، و آن بنّا هم راضى نباشد ، در اين صورت نماز صحيح نيست . والله العالم .\r\n( 197 )\r\nس 120 : جلسه ء استراحت كه در ركعت اول و سوم در نماز چهار ركعتى ، يا در ركعت اول در نماز دو ركعتى و سه ركعتى [ است 
  ] اگر كسى بعد از دو سجده ننشيند و برخيزد ، آيا نماز صحيح است يا باطل ؟\r\nج : مشهور آن است كه جلسه ء استراحت سنّت است و واجب نيست واظهر در نظر حقير آن است كه واجب است ، و اگر كسى عمداً ترك كند نماز او باطل است ، اما اگر سهواً ترك كند نماز نقص به هم نمىرساند ، يعنى اگر فراموش كند تا وقتى كه برخيزد بايستد نماز صحيح است و نبايد برگشت . والله العالم .\r\n( 198 )\r\nس 121 : جناب شما قلقله ء ( 1 )\r\n\r\nدر قرائت را واجب مىدانيد ، و در ترك آن نماز را باطل ، يا داخل محسنات مىدانيد ، و اگر شما واجب بدانيد وامامى نماز بكند و واجب نداند ، آيا من كه مقلد سركار مىباشم مىتوانم اقتدا به آن امام بكنم ، يا نماز من باطل است ، و در حال ترك آن امام قلقله را چه صورت دارد اقتداء ؟\r\nج : بلى ، قلقله را من واجب مىدانم ، و اقتدا به امامى كه واجب نمىداند جايز مىدانم اگر چه آن امام قلقله نكند . والله العالم .\r\n","description":"","footnote":"\r\n( 1 ) به واژه ء قلقله از دستور العلماء ، ج 3 ، ص 90 ، چاپ هند ، رجوع شود .\r\n","page_name":" 138 ","page_number":138},
  {"content":"\r\n( 199 )\r\nس 122 : جناب شما در مستحبات نماز مثل دعا در ركوع يا سجود يا قنوت اگر كسى از مخرج ادا نكند آيا نماز را باطل مىدانيد يا صحيح ؟ و اگر كسى قرآن بخواند و حروف را از مخرج ادا نكند در خواندن بيشتر معصيت كرده است يا در ترك ، وادعيه وزيارات هم هر گاه از مخرج ادا نكند آيا صحيح است ، و يا نخواندن اولى است ؟\r\nج : در اذكار مستحبه ء نماز اگر كسى حرفى را غلط بخواند ، و از آن جمله است كه حروف را از مخرج اخراج نكند ، اگر آن حرف غلطى كه گفته كلام را از عربى بودن يا دعا بودن بيرون برد نماز باطل است اگر تقصيرى كرده باشد در آن ، و اگر از عربى بودن و از دعا بودن بيرون نبرد ضرر ندارد ، مثلًا در « سمع الله لمن حمده » اگر نون را به لام بدل كند و بگويد : « لم لحمده » باطل است ، زيرا كه آن لفظ نه عربى است و نه دعا ، و اگر در قنوت به جاى « سبحان من دانت له السماوات » « سبحان من لانت » بگويد نماز او صحيح است ، چه « لانت » عربى است و معنى دعاى درست هم دارد ، و همچنين در اخراج حروف از مخارج اگر به جاى « عظيم » ، « عذيم » بگويد نماز باطل است ، اگر مقصر باشد به اين معنى كه به صحّت يقين قطعى نداشته باشد . و در قرآن وادعيه وزيارات هم به قدر مقدور سعى در تصحيح كند و اگر غلطى بخواند چه غلط كلمه باشد يا مخرجى ، معصيت نكرده خواهد بود ، بلكه به جهت آن چه درست خوانده ثواب خواهد داشت ، بلكه آن چه را درست نخوانده بىثواب نخواهد بود ، و نماز با غير آن فرق دارد ، غلط نماز موجب معصيت مىشود ، اما غير آن موجب معصيت نمىشود .\r\n( 200 )\r\nس 123 : در رساله ء سركار نوشته است كه : هر كس بميرد اگر وصيت نكند بر ولىّ او واجب است كه نماز و روزه ها كه بر ذمه ء ميت است به جا بياورد اگر يقين داشته باشد كه بر ذمه او نماز و روزه قضاء است ، آيا ولىّ پدر ، وولىّ\r\n","description":"","footnote":"","page_name":" 139 ","page_number":139},
  {"content":"\r\nمادر ، وولىّ زن ، وولىّ دختر ، وولىّ پسر ، وولىّ عمو و عمه و خاله وخالو وبرادران مادر كيست ، ولى هر يك را به تفصيل مرقوم فرماييد . و اگر ميت وصيت كند به پولى كه جهت من روزه و نماز به اجاره بدهيد آيا از گردن ولىّ ساقط مىشود كه به اجاره بدهد و خود متوجه نشود ، يا اين كه بايد خودش متوجه نماز و روزه شود ؟ و بعد كه بايد به اجاره بدهد آيا بايد از مال ميت وجه بدهد كه نماز و روزه جهت ميت بگيرند ، يا ولىّ از مال خود وجه بدهد كه نماز و روزه بگيرند ؟\r\nج : ظاهر آن است كه اين مسأله را در رساله ء « خلاصة المسائل » ملاحظه فرموده ايد ، چه در آنجا مجمل قلمى شده ، و اما در كتاب « وسيلة النجاة » به تفصيل نوشته شده ، وخلاصه ء آن چه در وسيله هست وفتواى من بر آن است اين است كه بر پسر بزرگ واجب است قضاى نماز و روزه كه در همان مرض الموت از پدر فوت شده و يقين به فوت آن باشد و به غير آن چه در مرض الموت فوت شده قضاى آن بر ولىّ واجب نيست ، وولىّ همان پسر بزرگ است كه از براى پدر نمازى را كه در مرض الموت فوت شده [ بايد قضا كند 
  ] ، و دور نيست كه بر مطلق پسر خواه بزرگتر باشد يا نه قضاى نماز مرض الموت پدر واجب باشد ، و همچنين احتمال مىرود كه بر پدر نيز قضاى نمازى كه از پسر در مرض الموت فوت شده واجب باشد ، اما حكم به وجوب نمىكنيم بر سبيل احتياط مىگوييم : خلاصه آن كه غير از پسر بزرگتر در قضاى نماز ، كسى ديگر ولىّ نيست ، مگر مطلق پسر و پدر كه احتمال ولى بودن ايشان مىرود ، و احتياط اولى است ، به اين نحو كه اگر پسر بزرگتر نماز مرض الموت پدر را قضا نكند ساير پسران قضا كنند و اگر پسر كسى بميرد و پسر نداشته باشد و پدر داشته باشد احتياط آن است كه پدر نماز را قضا كند ، و ديگر به غير از اينها در قضاى نماز كسى ولىّ نيست ، و قضاى نماز زن خواه مادر يا دختر يا عمه يا خاله يا زن واجب نيست ، و همچنين قضاى نماز برادر يا عمو يا خالو ونحو اينها هيچ يك واجب نيست ، و وجوب قضا بر پسر بزرگتر در وقتى است كه در وقت\r\n","description":"","footnote":"","page_name":" 140 ","page_number":140},
  {"content":"\r\nفوت پدر بالغ باشد ، اگر در آن وقت صغير باشند حق آن است بعد كه بزرگ مىشود بر او واجب نيست .\r\nو هر گاه ميت وصيت كند كه نماز و روزه به جهت او بگيرند از ذمه ولىّ ساقط مىشود و بر او واجب نيست دوباره بكند .\r\nووجه وصيت از مال ميت داده مىشود . والله العالم .\r\n( 201 )\r\nس 124 : مراجعت از سفر حرام در حالى كه در مراجعت سيورسات ( 1 )\r\n\r\nبگيرد آيا نماز و روزه را بايد قصر كرد وخورد ؟ تفصيل آن را بيان فرمايند .\r\nج : حقير حكم مراجعت را با حكم رفتن تابع نمىدانم ، پس اگر در وقت رفتن سفر معصيت باشد و در مراجعت معصيت نباشد بايد در مراجعت قصر نماز و افطار روزه كرد ، هر گاه مقصود از مراجعت معصيتى نباشد و بر مركوب غصبى سوار نباشد ، خلاصه اين كه اصل سفر كردن معصيت نباشد سيورسات گرفتن باعث اتمام نماز وصوم نمىشود ، بلكه بايد افطار وقصر كرد ، اگر چه سابق فتواى من بر آن بود كه اگر سيورسات بگيرد نماز را تمام كند ، اما حال در سفرى كه اصل سفر معصيت نباشد حكم به اتمام نمىكنم ، اگر چه در سفر معصيتى را مرتكب شود . والله العالم .\r\n( 202 )\r\nس 125 : هر گاه كسى اقتداء بر پيشنمازى بكند كه آن پيشنماز سوره يا قنوت يا دعاى ديگر را غلط بخواند ، بعد از فراغ از نماز مأمومين رجوع به قرآن وكتاب كرده ثابت بشود كه امام غلط خوانده بود ، مأمومين نماز را اعاده بكنند و يا اين كه اكتفاء به همان نماز مىتوانند كرد ؟\r\nج : غلط خواندن امام يا از راه جهل است ودرست نكردن او آن سوره يا دعا را از راه جهل ، يا از راه سهو وفراموشى ، اگر از جهل ونادانى باشد وكوتاهى\r\n","description":"","footnote":"\r\n( 1 ) خواروبار وزاد وعلوفه كه از روستاهاى سر راه براى عبور لشكريان يا موكب شاه وامير وخان گرد آورند . سورسات هم گفته مىشود .\r\n","page_name":" 141 ","page_number":141},
  {"content":"\r\nدر تصحيح آن كرده باشد نماز او باطل است و اعاده ء نماز بر او لازم ، و اگر از راه سهو وفراموشى بوده نماز او ومأمومين هر دو صحيح است ، بلى اگر مأمومين در اثناى نماز برخورند كه غلط خوانده بايد آن را آگاه سازند ، يعنى آن فقره را درست بلند بگويند تا امام نيز برگردد ودرست بخواند ، و اگر كوتاهى كردند ونگفتند باز نماز همه صحيح است . والله العالم .\r\n( 203 )\r\nس 126 : هر گاه مأمومى در صف دوم اقتدا كند وصف اول پيش روى مأموم هنوز نيت نكرده باشد يا در صف سوم باشد ، و مأموم صف دومى يا اولى پيش روى مأموم هنوز نيت اقتدا نكرده باشند ، آيا مأمومى كه در عقب سر است مىتواند اقامه بگويد و نيت بكند ، يا بايد اين قدر توقف كند كه پيش رو نيت بكند و بعد مأموم عقب سر نيت مىكند ؟\r\nج : ضرور نيست توقف مأمومين عقب ، بلكه مىتوانند اهل صف دوم يا سوم يا بعد ، كه قبل از داخل شدن صفوف پيش در نمازشان ، تكبيرة الاحرام بگويند و داخل نماز شوند . والله العالم .\r\n( 204 )\r\nس 127 : تفصيلى در عدالت امام كه لزومى داشته وامامت امام را چاره از آن نباشد كه لا محاله بايد آن صفات در امام موجود باشد كه مىتوان اقتداء به آن امام كرد قلمى فرمايند ؟\r\nج : شناخته شود عدالت امام به اين كه گناه كبيره از او نديده باشيد ، اصرار بر صغيره هم نديده باشيد ، واو را راغب در افعال خير يابيد ، و از جمعى كه با او معاشرت كرده اند شنيده باشيد كه ما نيز به غير از خوبى از او نديده ايم ، چنين شخصى عادل است و با او نماز مىتوان كرد . والله العالم .\r\n( 205 )\r\nس 128 : در كتاب قرّاء جهت نون و ميم مشدد مخرجى وجهت نون و ميم مشدد وساكن گفته اند كه مخارج ايشان آن است كه بعد از انضمام شفتين آوازى\r\n","description":"","footnote":"","page_name":" 142 ","page_number":142},
  {"content":"\r\nاز خيشوم درآيد كه سوراخ دماغ باشد ، و آن آواز را به اصطلاح قراء « غنّه » مىگويند ، و در كتاب شما نوشته است كه : مراعات غنّه ضرور نيست ، و حروف را از مخرج ادا كنيد ، يك مخرج ميم ونون مشدد وساكن غنّه است . آيا آن را داخل مخرج نمىدانيد كه مراعات آن را لازم نمىدانيد ، يا داخل مخرج مىدانيد ، و من كه مقلد سركار مىباشم ، نون مشدد و ميم مشدد وساكن را چه طريق ادا كنم ، آيا هر گاه غنّه نكنم نماز من باطل است ، و يا ضرور نيست وعلى السواء است ؟\r\nج : غنّه از اوصاف است نه از مخارج ، و مراعات غنّه مطلقاً واجب نيست ، و اگر غنّه را به جا نياوريد نماز شما صحيح است ، بلى از مستحبّات است ، و دور نيست كه مراعات آن سنّت باشد . والله العالم .\r\n( 206 )\r\nس 129 : در كتاب سركار نوشته است كه : هر گاه مال غصبى همراه كسى باشد نماز درست نيست ، هر گاه پول حرام همراه كسى باشد نماز كردن در آن حال چه صورت دارد ؟\r\nج : نماز درست نيست . والله العالم .\r\n( 207 )\r\nس 130 : آيا بر مأموم واجب است كه به هر كه اقتدا مىكند تجسس كند و بداند امام مقلد كيست ، يا تجسس لازم نيست ، هر چند امام و مأموم در مسائل با هم اختلاف داشته باشند ؟\r\nج : اختلاف امام و مأموم در مجتهد ضرر ندارد ، بلى اين قدر بايد بداند كه امام يا مجتهد است يا مقلد ، كه اگر هيچ يك نباشد عبادات او فاسد است ، مگر در جايى كه احتياط را به عمل آورد .\r\n( 208 )\r\nس 131 : چه مىفرمايند در خصوص اين كه خانه اى اجاره كرده ام از صاحب خانه ، بعد از مدتى وجه اجاره او را مىدهم از پول حرام ، آيا عبادت و نماز من\r\n","description":"","footnote":"","page_name":" 143 ","page_number":143},
  {"content":"\r\nمباح مىباشد يا نه ، چه بداند وجه اجاره حرام است و چه نداند ، و در هر شقّى چه حكم دارد ، و رفع مشغول ذمّگى من مىشود يا نه ؟\r\nج : دادن پول حرام در عوض اجاره ء پول خانه باعث فساد عبادت نمىشود ، خواه بداند صاحب خانه و يا نداند ، و به خصوص رفع مشغول ذمّگى اگر صاحب خانه تصريح كند به بريء الذّمه كردن در صورت علم او به حرمت بريء الذمّة مىشود ، و اگر تصريح نكند يا بكند وچنان داند كه وجه حلال است رفع اشتغال ذمّه بر من معلوم نيست ، و بايد در مسأله تأملى تام بكنم كه حال ميسّر نبود .\r\n( 209 )\r\nس 132 : چه مىفرماييد در اين مسأله شرعيه كه هر گاه زيد نمازى را كرده و بعد از نماز يقين كرده كه دو سجده از او فوت شده است سهواً و ليكن نمىداند كه از يك ركعت اين دو سجده از او فوت شده است كه تا ركن نماز فوت شده باشد تا اين كه نماز او باطل باشد ، يا از دو ركعت فوت شده است تا اين كه نماز او صحيح باشد و سجده ء سهو به عمل آورد ، آيا در اين صورت بنا را به كدام از اين دو صورت گذارد ، و هر گاه در بين نماز براى مصلى اين صورت رو بدهد ، بعد از آن كه داخل ركن ديگر شده باشد چه بايدش كرد ؟ صورت اول ) كذا ( با دليلش بيان فرماييد ؟\r\nج : در صورت اول نماز او باطل است ، به جهت اين كه اصل بطلان نماز است ، به هر نقصى كه در افعال آن حاصل شود ، زيرا كه بعد از حصول نقص موافق مأمور به نخواهد بود ، ونمىخواهيم از بطلان مگر عدم موافقت مأمور به ، وخروج بعضى صور به دليل مضر به اصل نيست ، و ما نحن فيه دليلى ندارد ، واطلاق روايت معلَّى بن خنيس ( 1 )\r\n\r\nنيز كه حكم شده به بطلان نماز در صورت نسيان سجده و تذكر بعد از ركوع مثبت مطلوب است ، چه لازم است عمل به\r\n","description":"","footnote":"\r\n( 1 ) تلخيص الوسائل ، 4 / 532 .\r\n","page_name":" 144 ","page_number":144},
  {"content":"\r\nاطلاق آن مگر در جايى كه خروج آن از اطلاق ثابت باشد .\r\nو همچنين است حكم در صورت ثانيه مگر در يك صورت ، و آن صورتى است كه در وقتى كه از سجود سر برداشت و هنوز برنخاسته شك كند كه آيا آن دو سجده ء متروكه از ركعت سابقه بوده يا يكى از آنها از همين ركعتى است كه حال فارغ شده ، در اين صورت عود مىكند و يك سجده مىكند و نماز صحيح است و سجده را قضا مىكند با سجده ء سهو .\r\n( 210 )\r\nس 133 : آدمى ومعتمدى داريم كه مشغول جنس خريدن جهت ما هست ، و هر روز جنس از مردم مىخرد و ما هم به مرور وجهى مىدهيم ، بعد از چندى محاسبه مىكنيم طلب وتنخواه را از هم مىگذريم ، و به آن شخص مىگوييم كه اين وجه ما حرام است ، به صاحب جنس بگو كه اين وجه حرام است واباحه حاصل كن ، آيا در چنين صورتى اين لباس بر ما حلال و جايز الصلاة است يا عيبى دارد ؟ بيان فرماييد .\r\nج : لباس حلال است و نماز در آن جايز است .\r\n( 211 )\r\nس 134 : هر گاه ريم ( 1 )\r\n\r\nدر بدن وجامه ء كسى باشد مىتواند با آن نماز كند يا نه ؟\r\nج : ريم ما دام كه مخلوط به خون نباشد پاك است و نماز با آن ضرر ندارد .\r\n( 212 )\r\nس 135 : هر گاه شخصى نماز قضاى بسيار بر ذمّه دارد و يقين نمىداند كه چقدر است ، آيا در چه صورت بريء الذمه مىشود ؟\r\nج : مشهور ميان فقهاء آن است كه بايد اين قدر نماز كند كه بر ظنّ او غالب شود كه آن چه فوت شده به عمل آمده ، پس اگر داند كه بيست نماز كمتر فوت نشده ، ليكن فوت شدن چهل نماز در نزد او محتمل باشد بايد چهل نماز را به جا آورد ،\r\n","description":"","footnote":"\r\n( 1 ) ريم : چركى كه از زخم بيرون مىآيد\r\n","page_name":" 145 ","page_number":145},
  {"content":"\r\nو بعضى از فقهاء گفته اند كه واجب است كه همين قدر يقينى را بكند ، يعنى اين قدرى را كه يقين دارد كه كمتر از آن فوت نشده بايد آن را به جا آورد ، وزائد بر آن كه مشكوك فيه است قضاى آن واجب نيست ، و اين در نظر حقير اقوى است ، اگر چه اول احوط است .\r\n( 213 )\r\nس 136 : هر گاه شخصى اشرفى در بغل داشته باشد و نماز كند آيا نماز او چه صورت دارد ، وفرقى ميان اشرفى فرنگى كه آن را دوبتى وباج اوقلى ( 1 )\r\n\r\nمىگويند هست يا نه ؟\r\nج : همراه داشتن طلا خواه مسكوك باشد يا غير مسكوك مطلقاً در نماز ضرر ندارد ، بلى چيزى كه صورت حيوان يا غير حيوان در آن نقش باشد همراه داشتن آن در نماز كراهت دارد ، و بنا بر اين چون اشرفى دوبتى صورت در آن نقش است همراه داشتن آن در نماز كراهت خواهد داشت .\r\n( 214 )\r\nس 137 : اخذ پول از جهت نماز هديه بدون اجراى صيغه چه صورت دارد ، و هر گاه از خاطر برود چه كند ؟\r\nج : اجاره دادن خود به جهت نماز هديه از براى ميت كردن جايز نيست و اجاره ء آن باطل و صيغه ء آن فاسد است ، و همچنين پول گرفتن به اين جهت جايز نيست ، بلى اگر كسى نماز هديه را به جهت قربت بكند ، و كسى هم تبرّعاً پولى به او بدهد اگر چه [ داعى 
  ] بر اين تبرّع اين باشد كه آن شخص نماز هديه كرده است يا خواهد كرد ضرر ندارد ، خلاصه آن كه جايز نيست فايده پول دادن و عوض آن را نماز هديه قرار دادن ، چون دانستى كه اجاره ء آن صحيح نيست و پول به جهت آن نمىتوان گرفت ، و هر گاه كسى نماز\r\n","description":"","footnote":"\r\n( 1 ) باج اوقلى يا باجغلو يا باجقلى قسمى مسكوك طلاى تركان عثمانى . دوبتى سكه داراى دو نقش در طرفين يا داراى دو تصوير در دو جانب . لغت نامه ء دهخدا .\r\n","page_name":" 146 ","page_number":146},
  {"content":"\r\nهديه را فراموش كند بر او چيزى نخواهد بود و اگر پولى به آن جهت گرفته خواه فراموش كند يا نه بايد رد كند ، مگر اين كه بعد از دانستن صاحب پول ، مسأله را ، آن پول را به او مباح نمايد .\r\n( 215 )\r\nس 138 : بيان فرمايند احكام مختصرى از براى شكيات و سهويات در عدد ركعات وافعال نماز كه در چه جاى نماز صحيح است ، و در چه موضع باطل ؟\r\nج : شك در عدد ركعت نماز واجبى دو ركعتى يا سه ركعتى نماز باطل مىشود ، شك در چهار ركعتى كه پاى يك يا دو در ميان باشد پيش از سر برداشتن از سجده ء دوم باطل ، شك در ميان دو و سه بعد از سر برداشتن از سجده ء دوم نماز صحيح ، بنا را بر سه گذارده و نماز را تمام كند و دو ركعت نماز نشسته ء احتياط كند ، شك ميان دو و چهار بعد از سجدتين بنا بر چهار نهد و دو ركعت ايستاده نماز احتياط كند ، و شك ميان سه و چهار بنا بر چهار گذارد و دو ركعت نماز نشسته يا يك ركعت ايستاده احتياط كند ، شك ميان دو و سه و چهار بعد از اكمال سجدتين بنا بر چهار نهد و دو ركعت ايستاده و دو ركعت نشسته احتياط كند ، شك ميان دو و پنج يا دو و سه و پنج ، يا دو و چهار و پنج ، يا دو و سه و چهار و پنج بعد از اكمال سجدتين بنا را بر دو نهد و نماز را تمام كند و دو سجده ء سهو به جا آورده شك ميان سه و پنج پيش از ركوع رفتن بنشيند تا شك ميان دو و چهار شود و حكم آن را به جا آورد ، شك ميان چهار و پنج پيش از ركوع بنشيند تا شك ميان سه و چهار شود و حكم آن را به جا آورد ، شك ميان سه و چهار و پنج پيش از ركوع ، بنشيند تا شك ميان دو و سه و چهار شود و حكم آن را به جا آورد ، شك ميان سه و پنج يا سه و چهار و پنج بعد از دخول ركوع ، خواه در ركوع باشد يا سر برداشته باشد يا در سجده باشد يا سر از سجده برداشته باشد بنا بر سه نهد و بعد از نماز دو سجده ء سهو كند ، شك ميان چهار و پنج بعد از دخول ركوع\r\n","description":"","footnote":"","page_name":" 147 ","page_number":147},
  {"content":"\r\nمطلقاً بنا بر چهار نهد و بعد از نماز دو سجده ء سهو كند ، شك چون پاى شش يا بيشتر به ميان آيد بنا را بر كمتر گذارد و سجده ء سهو كند ، مگر هر گاه پاى يك يا دو پيش از اكمال سجدتين در ميان باشد كه نماز باطل مىشود .\r\nاحكام شك در افعال نماز\r\nشك در هر چيزى كند خواه ركن باشد يا غير ركن ، خواه از افعال ، خواه از اقوال ، خواه از واجب خواه از مستحب اگر شروع به چيزى كه بعد از آن است كرده باشد بگذرد و نماز او صحيح است مطلقاً و اگر شروع به چيزى كه بعد از آن است نكرده باشد آن چيز را كه شك در آن دارد به جا آورد و نماز او صحيح است .\r\nاحكام زيادتى در نماز سهواً\r\nاگر تكبيرة الاحرام يا ركوع يا دو سجده در يك ركعت را ، يا اين كه تمام ركعت را در نماز سهواً زياد كند نماز او باطل است ، و هر چيزى ديگر را سهواً زياد كند نماز باطل نمىشود و صحيح است ، بلى از براى هر زيادتى سهواً دو سجده ء سهو است .\r\nاحكام ترك كردن چيزى از نماز سهواً\r\nبه فراموش كردن نيت تا تكبيرة الاحرام گفته شود ، يا تكبيرة الاحرام تا شروع به قرائت كند ، يا ركوع تا داخل سجده اول شود ، يا دو سجده تا داخل ركوع ركعت بعد شود نماز باطل مىشود ، و در هيچ صورت ديگر نماز باطل نمىشود ، و در فراموش كردن جهر يا اخفات در جايى كه واجب است ، يا فراموش كردن قرائت يا بعضى از آن تا داخل ركوع شود يا ذكر ركوع يا طمأنينه آن را تا سر از ركوع بردارد ، يا سر برداشتن از ركوع يا طمأنينه سر برداشتن را تا داخل سجده شود ، يا ذكر سجده يا طمأنينه آن را تا سر بردارد و يا طمأنينه\r\n","description":"","footnote":"","page_name":" 148 ","page_number":148},
  {"content":"\r\nسر برداشتن را تا سجده ء دوم برود ، يا جلسه ء استراحت را تا برخيزد ، نماز او صحيح است و هيچ چيز بر او لازم نيست ، و در فراموش كردن قرائت يا بعضى اجزاء آن ومتذكر شدن پيش از دخول سجده ، يا فراموش كردن يك سجده يا دو سجده يا تشهد ومتذكر شدن پيش از دخول ركوع ركعت بعد نماز باطل نمىشود ، بلكه بايد برگردد و فراموش شده را به جا آورد با آن چه بعد از آن است ، و هيچ چيز ديگر بر او لازم نيست ، و در فراموش كردن يك سجده غير ركعت آخر تا به ركوع رود ، يا يك سجده ء ركعت اخير ، يا تشهد اخير يا بعضى از اجزاء آن را تا سلام گويد ، يا صلوات در تشهد اول را تا به ركوع رود نماز صحيح است ، و بعد از نماز فراموش شده را قضا مىكند ، و در فراموش كردن تشهد اول تا داخل ركوع شود نماز صحيح است و بعد از نماز قضا مىكند و دو سجده ء سهو به جا آورد .\r\n( 216 )\r\nس 139 : هر گاه كسى پارچه هايى از شخصى بخرد به طريق شرع و قيمت آن را ندهد ، آيا مىتواند به آن پارچه و لباس نماز كند ، قطع نظر از مشغول ذمّگى يا نه ؟\r\nج : به جهت ندادن قيمت آن پارچه يا لباس حرام نمىشود ، و به آن نماز مىتواند كرد ، و لكن عاصى خواهد بود .\r\n( 217 )\r\nس 140 : به كسى كه نماز استيجارى مىدهند واجب است كه از نماز و مسائل او خاطر جمع بشوند و به او بدهند ، يا به قول او اعتماد مىتوان كرد كه بگويد : مسائل نماز من صحيح است ؟\r\nو ديگر اين كه با تيمم نماز استيجارى را مىتوان كرد يا نه ؟\r\nو ديگر اين كه با تيممى كه بدل غسل مىكنند به جهت نماز صبح نماز ظهر را مىتوان كرد يا نه در صورت عدم آب ؟\r\nج : كسى كه نماز استيجارى به او مىدهند بايد به عمل او مطمئن باشند به\r\n","description":"","footnote":"","page_name":" 149 ","page_number":149},
  {"content":"\r\nتفصيلى كه در مقام خود مذكور است . ( 1 )\r\n\r\n( 218 )\r\nس 141 : با وجود ثوابى كه از براى نماز غفيله نقل كرده اند بعضى از ملاها به جا آوردن آن را خالى از عيب نمىدانند ، چرا ؟\r\nج : نماز غفيله به طريقى كه رسيده است به جا آوردن صحيح است و ثواب بسيار دارد .\r\n( 219 )\r\nس 142 : كسى وقت نماز نشده وضو به نيّت استحباب به عمل آورده ، وقت كه داخل شد به آن وضو نماز مىتواند كرد يا نه ؟\r\nج : بلى مىتوان .\r\n( 220 )\r\nس 143 : با غسل جنابت كه پيش از وقت نماز به نيّت استحباب به عمل آورده نماز مىتوان كرد يا نه ؟\r\nج : بلى ، مىتوان .\r\n( 221 )\r\nس 144 : نماز مرد و زن در يك خانه با عدم تقدم مرد چه صورت دارد ؟\r\nج : اظهر آن است كه مكروه است ، پس هر گاه يك بار به نماز ايستاده باشند نماز هر دو مكروه است ، و اگر يكى سابق بر ديگرى داخل نماز شده نماز آن ديگرى مكروه است و كراهت در صورتى است كه حايل يا بعد ده ذراع به ذراع يد فاصله نباشد .\r\n( 222 )\r\nس 145 : نماز استيجارى را در حمام كردن چه صورت دارد ؟\r\nج : جايز است مگر اين كه قرينه ء حاليه باشد بر عدم اراده ء مستأجر آن را در حين اجراى صيغه .\r\n","description":"","footnote":"\r\n( 1 ) جواب دو مسأله ديگر در نسخه ها نبود .\r\n","page_name":" 150 ","page_number":150},
  {"content":"\r\n( 223 )\r\nس 146 : هر گاه كسى مظنّه قضاى نماز يا قضاى روزه داشته باشد مشغول ذمّه هست يا نه ؟\r\nج : نه ، بلكه حكم به اشتغال ذمّه موقوف به علم به ترك نماز يا روزه است .\r\n( 224 )\r\nس 147 : هر گاه رنگ جامه غصبى بوده باشد آيا باعث بطلان نماز مىشود يا نه ، به اين نحو كه مثلًا پول رنگ آن را نداده باشد ؟\r\nج : رنگ غصبى نمىشود ، بلكه به آن چه رنگ شده آن مغصوب مىتواند شد ، پس اگر از آن چيزى كه رنگ شده اجزاء آن در جامه باقى باشد به نحوى كه اگر جامه را بشويى رنگ پس بدهد نماز به آن جامه اشكال دارد ، بلكه صحيح نيست ، و اگر از اجزاء چيزى كه به آن رنگ شده در آن باقى نباشد ، بلكه مجرّد رنگ باشد در اين صورت نماز ضرر ندارد ، اگر چه آن چيزى كه به آن رنگ شده غصبى باشد ، ومجرّد ندادن پول رنگرز آن هم موجب غصبى بودن نمىشود هر گاه ابتداء به رضا رنگ كرده باشد .\r\n( 225 )\r\nس 148 : زيد در ذكر واجبى يا سنتى نماز شك كند كه غلط گفته است ، به جهت صحيح بودن تكرار ذكر كند بى الف ولام ، از قبيل سبحان ربي العظيم وبحمده كه العظيم را عظيم گفته ، نماز او صحيح است يا نه ؟\r\nج : بلى ظاهر آن است كه باطل باشد ، و اگر خواهد تكرار كند با الف ولام تكرار كند ، وحال اين كه به جهت شك همين كه از آن كلمه فارغ شد و داخل كلمه ء ديگر شد تكرار ضرور نيست .\r\n( 226 )\r\nس 149 : هر گاه شخصى مستحبات نماز را به قصد ريا ، يا اين كه غلط بخواند ، آيا نماز او صحيح است يا نه ؟\r\nج : اما به خصوص غلط خواندن اذكار مستحبه پس گذشت در مسائل\r\n","description":"","footnote":"","page_name":" 151 ","page_number":151},
  {"content":"\r\nسابقه ، و اما به خصوص ريا در مستحبات ، اگر در اذكار باشد نماز باطل است يعنى مستحبى را به عنوان ريا بخواند ، و اگر در غير اذكار باشد بلكه از افعال مستحبه باشد مبطل نيست ، مگر آن كه آن مستحب احد فردين واجب مخيّر باشد ، مثل جهر به بسم الله در نماز اخفاتى ، و سوره ء مخصوص ونحو آنها . والله العالم .\r\n( 227 )\r\nس 150 : سركار شما در مقصد دوم ( 1 )\r\n\r\nكه احكام قبله را بيان فرموده ايد مىفرماييد : در آن چند فصل است ، فصل اول چنين و دوم چنين وهكذا ، تا اين كه مىفرماييد : مسأله ششم : واجب است رو به قبله ايستادن در همه نمازهاى واجبى ، خواه يوميه وخواه غير از آن به شرط قدرت ، و اما در نمازهاى سنتى پس اگر كسى سواره يا در حال راه رفتن بكند رو به قبله بودن در آنها واجب نيست چنانچه مذكور خواهد شد ، و اگر در حالت استقرار در موضعى كسى نماز سنتى بكند مشهور آن است كه بايد رو به قبله بايستد ، و اين احوط است ، اگر چه ظاهر آن است كه در آن وقت نيز به هر طرفى خواهد مىتواند نماز كرد .\r\nو در باب هفتم در مقصد اول از منافيات نماز مىفرماييد : سوم : از قبله منحرف شدن ، ومخفى نماند كه چنين وچنين ، تا جايى كه مىفرماييد : و آن چه مذكور شد حكم نمازهاى واجبى است ، و اما نمازهاى سنّتى پس حق آن است كه اگر همه ء بدن او از قبله منحرف شود و در آن حين هم مشغول به اجزاء نماز باشد مثل ركوعى يا سجودى يا قرائت يا تشهد ، يا بسيار منحرف شود و آن قدر طول بكشد كه آن را نماز كن نگويند نماز او باطل مىشود ، والَّا باطل نمىگردد اگر چه عمداً باشد ، و تمام بدن خود را از قبله گردانيده باشد .\r\nآن چه معلوم مىشود از عبارت سابق در مبحث قبله در خصوص نماز سنتى\r\n","description":"","footnote":"\r\n( 1 ) از كتاب وسيلة النجاة\r\n","page_name":" 152 ","page_number":152},
  {"content":"\r\nانحراف را و اگر چه عمداً باشد جايز مىدانيد مطلقاً ، و در اينجا در صورت انحراف تمام بدن با اشتغال به اجزاء نماز جايز نمىدانيد و نماز را باطل مىدانيد ، بفرماييد كه مراد از دو عبارت چه چيز است ؟\r\nج : مقام اول مقام بيان آن است كه در كجا قبله شرط است وكجا نيست ، و در آنجا بيان شد كه ظاهر در نماز سنّتى عدم اشتراط آن است ، ومقام دوم مقام بيان آن است كه در جايى كه قبله شرط باشد حكم انحراف چه چيز است ، و چون حكم نماز واجبى بيان شد چون احتمال مىرفت ، بلكه ظاهر اين بود كه بنا بر قول به اشتراط قبله در سنتى ، حكم آن هم با واجبى يكى باشد ، بيان شد كه نماز سنتى چنين نيست ، و در صورت اشتراط قبله ، انحراف در همان دو موضع موجب بطلان است ، و مثل واجبى نيست ، و چون در محل اشتراط وعدم اشتراط قبله بيان شده بود عدم اشتراط ظاهراً در نماز سنتى واضح بود كه مراد آنجا بيان حكم انحراف است بنا بر قول به وجوب نه مطلقاً ، پس مراد از عبارت آن است كه بر فرض اشتراط در نماز سنتى حكم آن چنين است ، و به جهت اين كه معلوم بود به واسطه ء اين كه در محل خود ذكر شده بود احتياج به تصريح نبوده ، چون احتياط هم در استقبال بود لازم بود از براى محتاط كه بداند حكم انحراف در صورت اشتراط چيست تا بناى احتياط بر آن گذارد ، به اين جهت بيان شده . والله العالم .\r\n( 228 )\r\nس 151 : فرموده ايد كه : گريه كردن در نماز از ترس خدا وامر متعلق به آخرت و طلب حاجت دنيايى از خدا موجب بطلان نماز نمىشود ، بفرماييد كه : گريه كردن بر امر دنيايى هر گاه به جهت امر حرامى باشد چه حكم دارد ؟\r\nج : اگر گريه ء او به جهت فوت امر حرام دنيايى است مثل اين كه چرا فلان دشمن من تلف نشد يا امثال آن ، موجب بطلان نماز است ، و اگر به جهت طلب امر دنيايى است كه حرام باشد از خدا در اين صورت لا بد با دعا و طلب خواهد بود ، ومشهور آن است كه دعاى به جهت امر حرام در نماز مبطل نماز است ،\r\n","description":"","footnote":"","page_name":" 153 ","page_number":153},
  {"content":"\r\nخواه گريه با آن باشد يا نه و ليكن حقير در آن تأمّل دارم و حكم به بطلان نمىكنم به جهت اصل دعا براى خواستن حرامى ، و گريه ء به آن جهت هم مبطل بودن آن از ادله ء شرعيه معلوم نمىشود . والله العالم .\r\n( 229 )\r\nس 152 : فرموده ايد : سخن گفتن در نماز هر گاه ذكر خدا يا دعا يا طلب حاجتى از خدا باشد نماز را باطل نمىكند ، بفرماييد كه : هر گاه دعا در نماز به محض اعلام غير باشد وبس ، و هيچ منظورى ديگر نداشته باشد چه حكم دارد ؟\r\nج : نه ، باطل نمىشود ، و جايز است دعا و ذكر اگر چه به قصد قربت نباشد ومحض اعلام غير باشد ، هم چنان كه در حديث صحيح علي بن جعفر ( 1 )\r\n\r\nتصريح به آن شده ، راوى عرض كرد كه : مشغول نماز خود مىباشد و در پهلوى او مردى خوابيده است و آن نماز مىكند ، مىخواهد او را بيدار كند ، تسبيح مىگويد و صداى خود را بلند مىكند ، و هيچ منظورى از آن ندارد مگر بيدار كردن آن مرد ، آيا اين ، نماز او را باطل مىكند يا نه و چيزى بر او وارد مىآيد يا نه ؟ حضرت جواب فرمودند كه : اين نماز او را باطل نمىكند و هيچ بر او نيست . بلى در قرآن ظاهر آن است كه قصد قربت شرط باشد ، يا ذكر و دعا بودن ، پس اگر هيچ كدام نباشد نماز او باطل است . والله العالم .\r\n( 230 )\r\nس 153 : وفرموده ايد در وسيلة النجاة در مسأله قصر : مسأله اول : بدان كه وطنى كه باعث قطع سفر به دخول آن مىشود يكى از دو موضوع است ، اول : عرفى ، و آن چنين وچنان است . دوم : وطن شرعى ، و آن موضعى است كه در آنجا منزلى داشته باشد خاص به او اعم از ملك و اجاره و عاريه ، و شش ماه پى در پى هم در آنجا مانده باشد كه به حد مسافت تخييرى شرعيه كه چهار فرسخ باشد بيرون نرفته باشد ، بلكه كمتر هم مگر به عنوان ندرت به حوالى آنجا رفته باشد ، وخواهد شش ماه ديگر متوالى بعد از آن در آنجا مانده باشد ، خواه\r\n","description":"","footnote":"\r\n( 1 ) تلخيص الوسائل ، 4 / 699 ، از قرب الاسناد .\r\n","page_name":" 154 ","page_number":154},
  {"content":"\r\nاين شش اخير متصل به آن وقت باشد يا نه ، و هر يك از اين دو موضع وطن است كه به مجرّد دخول در آن سفر منقطع مىشود واتمام واجب مىگردد ، بفرماييد كه : چنانچه دو شش ماه ماند و رفت به سفرى كه موجب قصر تخييرى است ومراجعت نمود و ديگر اراده ء شش ماه ديگر ندارد و قطع علاقه كرد ، آيا باز وطن است و بايد تمام كند يا همين كه شش ماه بعد را اراده ندارد و اگر چه دو شش ماه مانده باشد بايد قصر كند ؟ بيّنوا توجروا\r\nج : دو شش ماه پيش هم كافى نيست در صدق وطن شرعى مادامى كه به آن ضم اراده ء يك شش ماه ديگر مكث از حالى [ كه 
  ] مىخواهد نماز كند نداشته باشد ، بلكه اراده ء شش ماه بعد ضرور است . والله العالم .\r\n( 231 )\r\nس 154 : در وسيلة النجاة فرموده ايد : باب هشتم در احكام خللى كه در نماز واقع بشود از نقص وزيادتى ، [ و آن 
  ] يا از راه عمد است يا جهل است يا سهو است يا شك ، پس در اين چهار فصل است ، تا اين كه مىفرماييد : فصل دوم در نقص وزيادتى كه به سبب نادانى وجهل در نماز واقع مىشود . بدان كه كسى كه از راه جهل به مسأله جزئى از اجزاء يا صفات واجبه ء نماز را ترك كند يا زياد كند اگر احتمال درست نبودن را مىداد و با وجود اين تقصير در سؤال كرد حكم عمد دارد وعاصى گنه كار است و نماز او باطل ، و اگر يقين قطعى به صحّت آن داشت ومطلقاً خلاف آن به خاطر آن خطور نمىكرد و يقين داشت بدون شك و شبهه كه آن چه مىكند صحيح است ، گناهى بر او نيست ، و در آنجا فرموده ايد : اما در وجوب اعاده در وقت و قضا در خارج وقت حكم عمد دارد و بر او اعاده و قضاى نماز واجب است و در استفتاء جاهل را معذور ، و در وسيله معذور ندانسته ايد ، حقيقت را بيان فرمايند ؟\r\nج : خداوند عالم شما را توفيق دهد ، نيكو دقتها مىفرماييد وبدانيد كه وجوب اعاده و قضاء منافات با معذوريت وعدم عصيان ، بلكه صحّت ندارد\r\n","description":"","footnote":"","page_name":" 155 ","page_number":155},
  {"content":"\r\nو اين مسأله را داعى در كتاب مناهج الاحكام ( 1 )\r\n\r\nبيان كرده ام ، و در كتاب عوائد الايام ( 2 )\r\n\r\nمستوفى تحقيق نموده ام .\r\nخلاصه آن كه جاهل ساذج كه مراد از آن جاهل غير مقصر است غير عاصى ومعذور [ است 
  ] ، و آن چه مىكند مقبول ، و لازم است كه اعاده و قضاء واجب نباشد ، چه آنها بسته به دليل خارجى هستند ، مىتواند شد كسى واجبى از واجبات نماز را ترك كند جهلًا يا تقصيراً ، و قضاء و اعاده نداشته باشد ، هم چنان كه در جهر واخفات و حكم سفر ، ومىتواند شد همه ء نماز را ترك كند بدون تقصير و قضاء داشته باشد ، مثل كسى كه در تمام وقت خواب بوده يا بيهوش شود ، ومىتواند شد نماز را بكند و صحيح باشد و با وجود اين قضايا اعاده داشته باشد هم چنان كه در نماز با جامه نجس هر گاه نماز كند نجاست آن را فراموش كرده باشد يا جاهل به اصل نجاست باشد چه نماز او صحيح است و از اين جهت جمعى حكم كرده اند به اين كه اگر مأموم بداند جامه ء امام نجس است و امام نمىداند مىتواند به او اقتدا كند و با وجود اين جمعى از علما قائل به اعاده و قضا در هر دو موضع شده اند وحال اين كه اگر مطلع نشود تا بميرد نماز او مقبول و ثواب دارد خلاصه آن كه اعاده و قضا منوط به دليل جداگانه است و از اين جهت است كه مىگويند القضاء فرض جديد والقضاء بامر جديد بلى اگر دليل بر اعاده و قضا نمىداشتيم در همين مسأله كه فرموده ايد حكم به اعاده و قضا نمىكرديم چنانچه در غسل ( كذا ) دليل نداريم و حكم نمىكنيم . والله العالم .\r\n( 232 )\r\nس 155 : به عرض مقدس عالى مىرساند كه مسموع شد كه در رساله ملازمان سامى مذكور فرموده بوديد كه ضمّ استغفار به تسبيحات اربعه مستندى ندارد .\r\nوقد روى التهذيب فى باب كيفية الصلاة فى الصحيح عن عبيد بن زراره قال\r\n","description":"","footnote":"\r\n( 1 ) مناهج ، چاپ سنگى ، شش برگ به آخر مانده .\r\n\r\n( 2 ) عوائد ، ص 247 .\r\n","page_name":" 156 ","page_number":156},
  {"content":"\r\nسألت ابا عبد الله ) ع ( عن الركعتين الاخيرتين من الظهر قال تسبح وتحمد الله وتستغفر الله لذنبك وإن شئت فاتحة الكتاب فانها تحميد ودعاء . ( 1 )\r\n\r\nو روى المحقق فى المعتبر عن زراره عن الصادق عليه السلام عن الاخيرتين من الظهر قال تسبح وتحمد الله وتستغفر لذنبك . ( 2 )\r\n\r\nفاذن لا ريب ان الاحوط ضم الاستغفار وفاقا لبعض الاصحاب بل عبارة المنتهى حيث قال : الاقرب عدم وجوب الاستغفار مشعر بوجود القائل بوجوبه ولو لا انه خلاف المشهور على الظاهر لكان القول بالوجوب متعينا لكن لا معدل عن القول بكون الضمّ هو الاحوط والسلام عليكم .\r\nج : بسم الله الرحمن الرحيم گرامى اخا اسعدكم الله فى الدارين ورزقكم سعادات النشأتين مكتوب گرامى ورسيله نامى ملحوظ وبمطالعه آن بهره ياب ومحظوظ گرديدم بخصوص استغفار بعد از تسبيحات اربع واستناد در آن به صحيحه ء عبيد بن زراره مرقوم فرموديد مكرم اخا هر چند اين قاصر به قصور باع موصوف و ليكن در استنباط احكام ظاهر آن است كه لا اقل اين قدر تفحص شده باشد كه امثال چنين حديث صحيح مذكور در مظان ادلَّه مسأله از كتب احاديث واستدلال از نظر نيفتاده باشد و ليكن كلام در دلالت آن است چنانچه مبسوط در كتاب مستند الشيعه ذكر كرده ام ( 3 )\r\n\r\nوملخص آن چه ذكر شده اين است كه در مسأله قدر مجزى از تسبيح در ركعات اواخر بعد از ذكر نه قول در مسأله وبيان ادلَّه هر يك ، و بعد از ذكر بعضى احاديث ديگر كه قائل به اجزاء مدلول آن من حيث الخصوصيه معلوم نيست ، مثل حديث ثلاث سبحان الله وحديث تسبيح وتحميد و استغفار گر چه من حيث التخيير بين جميع ما روى أو مطلق الذكر قائل به اجزاء داشته باشد ، وردّ ادلَّه بسيارى از اقوال مذكوره ، وبيان عدم دلالت برخى از احاديث ، و باقى ماندن ادلَّه سه قول از اقوال مسطوره ، و باقى\r\n","description":"","footnote":"\r\n( 1 ) مستند الشيعه ، 5 / 150 ، به نقل از وسائل 6 / 107 .\r\n\r\n( 2 ) معتبر ، چاپ سنگى ، رحلى ، ص 178 .\r\n\r\n( 3 ) مستند الشيعة ، 5 / 141 .\r\n","page_name":" 157 ","page_number":157},
  {"content":"\r\nماندن بعضى از اخبار كه از آن جمله صحيحه عبيد بن زراره است ، و بنا گذاردن بر اين كه جمله خبريه واقعه در مواقع انشاء در اخبار بدون قرينه داله بر اراده وجوب مفيد وجوب نيستند هم چنان كه در كتاب مناهج الاحكام ( 1 )\r\n\r\nذكر كرده ام ، گفته شده است كه :\r\nاوامر وجملى كه در هر يك از اين اخبار يافته هستند چهار احتمال دارند زيرا كه تمام مدلول هر حديثى يا حمل مىشود بر وجوب معين يا بر استحباب مصطلح يعنى جواز ترك لا إلى بدل مع الثواب على الفعل يا بر وجوب تخييرى يا افضل افراد مخير .\r\nو در احتمال سوم كه حمل بر تخيير باشد نيز سه احتمال مىرود تخيير ميان مدلول آن خبر ومدلولات ساير اخبار وتخيير ميان آن وفاتحة الكتاب وتخيير ميان مدلول آن ومدلول ساير اخبار وفاتحة الكتاب و بعد از بيان اين احتمالات شروع شده در ابطال بعضى از آنها مثل ابطال حمل بر وجوب معين بانتفائه قطعاً حيث يجوز الفاتحة اجماعاً ايضاً .\r\nو مثل ابطال اراده استحباب مصطلح از تمام مدلول هر يك تا مستحب باشد ضم مدلول آن با ذكرى ديگر بعدم قائل به اصلًا به اين معنى كه مندوب باشد ضم تمام مدلول يكى از اين اخبار به شىء ديگر كه آن واجب باشد و اين قائلى ندارد .\r\nوعلاوه بر اين كه بنا گذاردن بر آن موقوف بر ثبوت وجوب تعيينى غير از مدلول است و آن ثابت نيست و چون اراده افضل افراد مخير هم فى الحقيقه خارج از تخيير نيست علاوه بر اين كه حمل همه بر افضل افراد معنى ندارد و حمل بعضى دون بعضى وجه ندارد .\r\nپس مجازى كه هر يك از اين اخبار را به آن مىتوان حمل كرد منحصر است در وجوب تخييرى پس چاره از حمل كردن اينها بر اين معنى نيست بلكه بالاتفاق اوامر ونحو آن كه در هر يك از اين اخبار هستند محمولند بر وجوب\r\n","description":"","footnote":"\r\n( 1 ) مناهج الأحكام ، برگ سوم ، از فصل هشتم در امر و نهى .\r\n","page_name":" 158 ","page_number":158},
  {"content":"\r\nتخييرى به جهت اتفاق بر جواز قرائت فاتحه .\r\nبلى خلاف است در اين كه كدام يك از اين اخبار راجح است تا آن كه حكم به تخيير فيما بين مدلول آن وفاتحه بشود و بعضى چون ترجيحى به حسب اعتقاد خود نيافته اند حكم به تخيير ميانه همه كردند و گفته اند مصلى مخير است ميان جميع ما روى و بعضى ميان مطلق الذكر گفته اند به جهت حديثى و بعضى ديگر بعضى از اين اخبار را ترجيح داده اند به حسب دلالت يا به حسب سند يا به حسب مرجحات خارجيه وتخيير را در همان قدر راجح قرار داده اند .\r\nو بعد از ذكر اين مراتب حقير ترجيح داده ام تخيير فيما بين مدلول اخبار سه قول مانده ومدلول روايت سه سبحان الله ومدلول صحيحه عبيد گو در مقام عمل بعضى از اينها را اختيار كنم به جهت كثرت قائل يا به وجهى ديگر . از اين جهت در كتاب وسيلة النجاة دو فرد مخير را ذكر كرده ام .\r\nومخفى نماند كه بعد از اختيار تخيير فيما بين مدلولات اين اخبار حكم به دو تخيير شده يكى ميان مدلول هر يك وفاتحه كه مستند است به اجماع و اخبار ، و يكى ديگر فيما بين خود مدلولات اين اخبار كه مستند است به تعارض اخبار ، چه حكم در تعارض بعد از ياس از ترجيح معتبر و اين بحسب آراء فقهاء مختلف مىشود تخيير است مگر در صورت تعذر حكم به تخيير به جهت اجماعى يا دليلى ديگر كه در اين صورت حكم به تساقط ورجوع به اصل مىشود .\r\nو بعد از ذكر اين مراحل در بيان فروع مسأله در فرع نهم ذكر شده كه ظاهر صاحب مدارك استحباب استغفار است بعد از تسبيحات اربع به جهت صحيحه عبيد پس گفته شده كه از آن چه مذكور شد مستفاد شد كه صحيحه عبيد محمول بر تخيير است پس دلالت نخواهد كرد بر رجحان استغفار مگر در صورت اختيار تسبيح وتحميد و در غير اين صورت مستحب نيست ، بعد از آن كه گفته شده : ولا يبعد وجوبه حينئذ فتأمّل و در حاشيه كتاب در وجه تأمّل بيان شده كه كسى مىتواند گفت :\r\n","description":"","footnote":"","page_name":" 159 ","page_number":159},
  {"content":"\r\nكه آن چه يقينى است آن است كه تمام مدلول صحيحه را حمل بر استحباب نمىتوان نمود و ليكن محتمل است كه تسبيح وتحميد محمول بر تخيير باشند و استغفار بر استحباب پس واجب نخواهد بود .\r\nپس گفته شده اگر گفته شود كه بنا بر اين مستحب خواهد بود مطلقاً زيرا كه در اين صورت دو احتمال مىرود : يكى استحباب آن مطلقاً خواه بعد از تسبيح وتحميد يا بعد از مطلق ذكر يا بعد از فاتحه . دوم استحباب آن بعد از تسبيح وتحميد و اين نيز دو احتمال دارد : يكى استحباب آن بعد از تسبيح وتحميد مطلقاً خواه جزء ذكرى باشند چون تسبيحات اربع يا نه دوم استحباب آن بعد از تسبيح وتحميد خاصه يعنى در صورت اكتفاء به اين دو .\r\nومقتضاى اصالت عدم تقييد استحباب آن است مطلقاً الَّا ما خرج بالدليل كبعد الفاتحه .\r\nجواب گوييم كه اولًا اصالت عدم تقييد از اقسام اصل حقيقت است و در مقام خود مبين شده كه عمل به اصل حقيقت در صورتى است كه در كلام ما يصلح قرينة للتجوز نباشد و اما با وجود آن ، اصل حقيقت معمول به نيست اگر چه با قرينه صارفه نباشد حمل بر مجاز نيز نشود .\r\nخلاصه آن كه با وجود ما يصلح للقرينه دليلى بر عمل به اصل حقيقت نيست وشكَّى نيست كه ذكر استغفار با تسبيح وتحميد به يك وتيره ونسق ، صلاحيت قرينه اراده ذكر آن در صورت اكتفاء به اين دو را دارد .\r\nوثانياً مىگوييم كه قطع نظر از اين كرده اين كلام در وقتى مفيد مىشود كه احتمال اراده وجوب تخييرى در تمام مدلول صحيحه [ داده 
  ] نمىشود چنانچه مختار جمعى است و با وجود اين ، امر مردّد ميان وجوب تخييرى واستحباب مطلق يا مقيّد مىشود و اگر حمل بر واجب مخير شود استغفار جزء يكى از افراد مخير خواهد بود و به چه دليل در وقتى ديگر مستحب خواهد بود .\r\nبلى بنا بر جميع احتمالات ذكر آن با تسبيح وتحميد راجح خواهد بود خواه در صورت وجوب تخييرى وخواه استحباب مطلق وخواه استحباب مقيّد به\r\n","description":"","footnote":"","page_name":" 160 ","page_number":160},
  {"content":"\r\nتسبيح وتحميد مطلق يا تسبيح وتحميد فقط .\r\nاين بود ملخّص آن چه در كتاب مستند الشيعه بيان شده است اگر مقبول است وبحثى بر آن وارد نيست فالمنة لله والشكر له و اگر مردود است و مورد ابحاث فليس اول قارورة والانسان محل السّهو والنسيان خصوصاً من [ هو 
  ] مبتلى بانواع عوائق خارجية وداخلية جسمانية وروحانية والعذر عند كرام الناس مقبول والسلام عليكم .\r\n( 233 )\r\nس 156 : بيان فرماييد كه هر گاه امام در ركعت دوم بدون تشهد خواندن به گمان ركعت اول برخيزد و مأموم به شك افتاد شاكاً متابعت امام نمايد و بعد از آن كه امام قنوت را خواند يقين كرد كه تشهد را نخوانده است وبىجا برخاسته است و به نيت تشهد بنشيند و مأموم به خيال آن كه امام به ركوع مىرود ، به ركوع رود يقين به هم رساند در ركوع كه بىجا به ركوع رفته است وبايست بنشيند و ركوع را بر هم زند ومتابعت امام كند در نشستن آيا نمازش صحيح است يا نه ؟\r\nج : چون مأموم شاك بود بر او بود متابعت امام اگر چه امام ساهى باشد پس آن چه كرده از متابعت امام درست كرده و امام نيز كه در قنوت متذكر شده و به جهت تشهد نشسته صحيح كرده است و مأموم بعد از آن كه به ظنّ ركوع امام به ركوع رفته و داخل ركوع ركعت سوم شده از امام پيش افتاد چه امام در تشهد دوم است واو در ركوع سوم و حكم كسى كه به ظنّ هوىّ امام به ركوع رود تخيير است پس مأموم مخير است ميان ماندن در ركوع تا امام از تشهد ركعت دوم و ذكر ركعت سوم فارغ و به ركوع رود وميان اين كه برخيزد و به امام ملحق شود باز با او ركوع سوم را به جا آورد و اين زيادتى ركوع در اينجا ضرر ندارد چنان كه در ساير صورى كه سهواً يا به ظنّ خطاء امام به ركوع رود . والله العالم بحقائق الامور .\r\n( 234 )\r\nس 157 : بيان فرماييد كه در خصوص اسماء مقدسه الهى وانبياء و ائمه اطهار\r\n","description":"","footnote":"","page_name":" 161 ","page_number":161},
  {"content":"\r\nعليهم السلام كه در پاره اى از نوشتجات نوشته مىشود و از اين قبيل است مهرهايى كه بر كاغذها مىزنند كه در آنها آيات قرآنى واسماء مقدسه نقش مىباشد . چه مىفرمايند در خصوص پاره كردن آنها يا محو كردن آنها به دهان يا غير آن يا حكّ نمودن آنها آيا معصيتى دارد مطلقاً هر چند قصد اهانت نباشد يا معصيت ندارد مطلقاً يا مقصر است ؟\r\nج : هر گاه به قصد اهانت باشد معصيت بلكه كفر است و بدون قصد اهانت معصيتى در آن نمىبينم بلكه بسا باشد به قصد اين محو يا حكّ شود كه به سر راه نيفتد يا دست ناپاك به آن نرسد اين دور نيست راجح باشد . والله العالم .\r\n( 235 )\r\nس 158 : آيا لحن وغلط در مستحبات صلاة فريضه يا نافله موجب بطلان است يا نه ؟\r\nج : هر گاه كسى عمداً يا جهلًا اذكار مستحبه نماز را غلط بخواند از حيثيت نفس كلمه يا حرفى از آن يا اعراب آن ، اگر آن را از دعا بودن بيرون برد به اين نوع كه آن را بى معنى كند مثل اين كه سمع الله لمن حمده را بگويد سمع الله لمل حمده هم چنان كه بعضى از عوام مىگويند نماز او باطل مىشود يا معنى داشته باشد كه دعا نباشد مثل اين كه يا بگويد سمع الله لمن جمده به حاى نقطه دار يا بگويد لمن حُمده بضم حاء آن نيز باطل مىشود و اگر از دعا بودن بيرون نبرد اگر چه به نحوى كه وارد شده نباشد باطل نمىشود مثل اين كه بگويد بعوض لا إله الَّا الله الحليم الكريم لا إله الَّا الله الحليم الرحيم يا بگويد به جاى سبحان من دانت له السماوات السبع سبحان من لانت له السماوات السبع چه لانت به اين معنى است كه نرم وهموار شد و اين معنى درست است كه آسمانها نرم ورام شدند به بندگى خدا و اگر بگويد به جاى بحول الله وقوته بحول الله وقدرته نماز باطل نمىشود و اگر بگويد بحول الله بضم لام حول يا ضم باء بحول باطل مىشود وهكذا . والله العالم .\r\n","description":"","footnote":"","page_name":" 162 ","page_number":162},
  {"content":"\r\n( 236 )\r\nس 159 : آيا زيادتى سلام مستحب موجب سجده سهو است يا نه ؟\r\nج : گويا مراد از زيادتى سلام مستحب سلام در غير موضع است پس مىگوييم زيادتى السلام عليك أيها النبي موجب سجده سهو نمىشود و اما زيادتى السلام علينا وعلى عباد الله كه بنا بر قول بعدم وجوب مستحب است موجب سجده سهو مىشود در غير موضع . والله العالم .\r\n( 237 )\r\nس 160 : آيا شك فيما بين اثنين وزائد صلاة فريضه قبل از اكمال سجدتين موجب بطلان است يا آن كه در صورتى كه پاى پنج به ميان بيايد در بعض صور اين ضابطه جارى است ( نيست ظ ) از كتاب آن جناب در بعض صور شك كه پاى پنج به ميان بيايد صحّت مفهوم مىشود ، معلوم نيست كه نسخه مغلوط است يا آن كه حكم مسأله چنين است ؟\r\nج : شك ميان دو و هر ركعتى كه باشد پيش از اكمال سجدتين نماز واجب را باطل مىكند مطلقاً يعنى هر جا كه پاى دو قبل از اكمال سجدتين ميان آيد در نماز فريضه نماز باطل مىشود خواه پاى پنج به ميان آمده باشد يا نه و آن چه از كتاب حقير يعنى وسيلة النجاة نقل كرده اند در صورتى كه پاى پنج به ميان آمده باشد بلى عبارتى از وسيله هست در صورتى كه پاى پنج به ميان آيد [ اين 
  ] عبارت در بسيار از نسخه هاى آن واقع شده و معنى كه نوشته اند از آن مفهوم مىشود به جهت آن است كه قيد مطلقاً كه مراد از آن خواه قبل از دخول ركوع باشد يا بعد از آن ، بعد از هر دو صورت كه شك ميانه پنج و شش يا بيشتر باشد و شك ميانه پنج يا كمتر به شرطى كه پاى دو به ميان آمده باشد ذكر شده و بايد بعد از صورت اولى كه صورتى است كه پاى شش و ما زاد به ميان آمده باشد ذكر شود نه بعد از هر دو صورت . والله العالم .\r\n( 238 )\r\nس 161 : آيا در نماز جهريه در ركعتين اولين اگر مأموم لفظ آيات و كلمات امام را مىشنود و بعضى را نمىشنود آيا تكليفش قرائت به تمامها است يا آن كه در\r\n","description":"","footnote":"","page_name":" 163 ","page_number":163},
  {"content":"\r\nمسأله تفصيل است ؟\r\nج : مادامى كه همهمه امام را مىشنود قرائت واجب نيست بر او بلكه به استماع صوت بدون سماع قرائت وتميز كلمات و حروف ، قرائت مستحب است يا مباح وباسماع قرائت مكروه است بنا بر اقوى و وقتى كه همهمه را نشنود قرائت واجب است و اگر بعضى از همهمه را بشنود و بعضى را نشنود باز واجب نيست مگر اين كه آن چه را مىشنود بعض بسيار نادرى باشد كه قدر محسوسى در جنب آن چه نمىشنود نداشته باشد كه در اين صورت قرائت نيز واجب است . والله العالم .\r\n( 239 )\r\nس 162 : اگر چنانچه در بين كلمه قرائت صلاة عطسه يا سرفه اتفاق بيفتد كلمه را از اول عود بايد نمود يا آن كه تمام نمودن كلمه مجزى است و بر فرض عود سجده سهوى از براى آن لازم است يا نه ؟\r\nج : بايد كلمه را از سر بگيرد مگر اين كه بسيار فاصله اندك باشد مثل نفس كشيدنى و به جهت عود كلمه سجده سهو نه لازم است و نه مستحب و اين زيادتى نيست كه موجب لزوم سجده سهو يا استحباب آن بشود چنانچه در مقام خود مبين نموده ام . والله اعلم .\r\n( 240 )\r\nس 163 : در شك ما بين خمس وست حكم چه چيز است ؟\r\nج : اگر داخل ركوع شده باشد نماز او باطل است به جهت زيادتى ركعت يقيناً و اگر داخل ركوع نشده باشد بنا را بر كمتر مىگذارد كه پنج باشد پس مىنشيند و نماز را تمام مىكند و سجده سهو مىكند ومىخواهد قبل از بنا مىنشيند تا شك ميان چهار و پنج شود بعد از سجود باز نماز را بنا بر چهار مىگذارد و تمام مىكند و سجده سهو مىكند و اين محض تفاوت در عبارت است والَّا حكم همان بنا بر كمتر گذاشتن است و نماز را تمام كردن و سجده والَّا ركعت در هر دو صورت منهدم مىشود .\r\n","description":"","footnote":"","page_name":" 164 ","page_number":164},
  {"content":"\r\n( 241 )\r\nس 164 : امام به جهت اعلام مأمومين ، تكبيرات نماز را واذكار مستحبه را مىتواند شرعاً بلند بگويد يا نه ؟\r\nج : بلى مستحب است از براى امام كه اذكار مستحبه را بلند بگويد به قدرى كه به علوّ مفرط نرسد هم چنان كه در صحيحه ابى بصير به آن تصريح شده مىفرمايد كه ينبغى للإمام ان يسمع من خلفه كلَّ ما يقول ( 1 )\r\n\r\nومراد از كلَّ ما يقول غير از قرائت در نماز اخفاتى است چه در قرائت آنها اخفات واجب است .\r\n( 242 )\r\nس 165 : در سفر قافله يا مسافر وارد جايى از ده يا مزرعه مىشود آيا در ميدان گاه آن محل يا در اراضى خاليه از زراعت مىتوان منزل نمودن و نماز كردن چنانچه متعارف بين الناس است يا آن كه محتاج به اذن است .\r\nج : هر گاه ضررى از براى مالك يا اهل ده متصل ( كذا ) نباشد مىتوان . خلاصه در آن چه مملوك باشد به مظنه رضا اگر چه شاهد حال باشد مىتوان منزل كرد و اگر از قبيل ميدان گاه ومرافق ده باشد تا علم به ضرر اهل آن قريه نباشد مىتوان منزل و نماز كرد .\r\n( 243 )\r\nس 166 : هر گاه عدول از سوره قل هو الله يا قل يا أيها الكافرون جايز باشد به سوره جمعه و منافقين در روز جمعه هر چند از نصف گذشته باشد آيا در روز جمعه عدول از غير از آن دو سوره مطلقاً جايز است يا نه ؟\r\nج : بلى جايز است هم چنان كه مفاد دو روايت معتبر است و در كتاب قرب الاسناد حميرى وكتاب مسائل علي بن جعفر الصادق است . ( 2 )\r\n\r\n( 244 )\r\nس 167 : هر گاه مصلى يك سجده يا دو سجده از ركعت اول را فراموش كند\r\n","description":"","footnote":"\r\n( 1 ) مستند الشيعه ، 8 / 119 ، به نقل از وسائل ، 8 / 396 .\r\n\r\n( 2 ) تلخيص الوسائل ، 4 / 424 .\r\n","page_name":" 165 ","page_number":165},
  {"content":"\r\nو در ركعت دوم ركوع را فراموش كند و در وقت سجده رفتن به خاطرش آيد آن چه را كه فراموش نموده بوده است هر گاه آن سجده را سجده ركعت اول قرار داده نماز او صحيح است يا نه ؟\r\nج : هر گاه هنوز داخل سجده نشده باشد و سر به سجده نگذاشته باشد همان سجده را از ركعت اول قرار دهد و ما بعد آن را به جا آورد و نماز را تمام كند و نماز او صحيح است و اگر داخل سجده شده باشد ظاهر آن است كه نماز او باطل باشد و بايد از سر بگيرد .\r\n( 245 )\r\nس 168 : بفرماييد چون كه مقرر است كه هر گاه از براى امام حادثه رخ نمايد كه موجب قطع نماز شود مىتواند خود يا مأمومين كسى را كه صلاحيت امامت دارد به جاى خود وا دارد به جهت امامت آيا آن شخص بايد كه از جمله مأمومين باشد يا شخص خارج را هم مىتوان واداشت ؟\r\nج : بلى مىتوان وسنّت است كه كسى باشد كه در حال اقامه حاضر باشد وتخصيص به مأموم ندارد به جهت اطلاق اخبار مستفيضه ( 1 )\r\n\r\nوظهور صحيحه معاوية بن عمار ( 2 )\r\n\r\nو روايت زراره ( 3 )\r\n\r\nبلى در روايت ابى حفص ( 4 )\r\n\r\nرسيده : يأخذ بيد رجل من القوم من الصّف فليقدّمه و در روايت مرسله كه از على بن جعفر است مىفرمايد : فليتقدّم بعضهم ( 5 )\r\n\r\nو ليكن اين دو روايت موجب اختصاص نمىشود زيرا كه امر در اينها از براى وجوب نيست بالاجماع چه استنابه واجب نيست بلكه يا از براى جواز است يا استحباب وهيچيك تخصيص روايات متقدمه نمىشود چه جواز يا استحباب تقديم بعض مأمومين منافاتى با جواز تقديم غير ندارد .\r\n","description":"","footnote":"\r\n( 1 ) همان ، 4 / 998 .\r\n\r\n( 2 ) همان ، 4 / 977 از كافى وتهذيب .\r\n\r\n( 3 ) همان ، 4 / 978 ، از كافى وتهذيب .\r\n\r\n( 4 ) وسائل الشيعة ، 7 / 240 .\r\n\r\n( 5 ) تلخيص الوسائل ، 4 / 998 ، به نقل از تهذيب .\r\n","page_name":" 166 ","page_number":166},
  {"content":"\r\n( 246 )\r\nس 169 : بفرماييد كه هر گاه شخصى در سفر جمع نمايد ميانه قصر واتمام مىتوان كه نماز ظهر و عصر را تمام بجاى آورد و بعد از آن هر دو را قصر يا آنكه بايد كه نماز ظهر را تمام وقصر به جا آورد بعد از آن عصر را چنين به جا آورد ؟\r\nج : هر يك از دو طريق جايز است و نماز صحيح است .\r\n( 247 )\r\nس 170 : بيان فرماييد كه كسى كه شغل او هميشه كرايه كشى است در چهار فرسخ كه محل تخيير است هر گاه خواسته باشد كه به سفرى برود كه زياده از اين مسافت باشد در سفر اول حكم مكارى بر او صادق است يا نه ؟\r\nج : در عبارت في الجمله ابهامى است وحقير چنين فهميدم كه مراد آن است كه هر گاه كسى شغل آن كرايه كشى در چهار فرسخ باشد يعنى سفرى كه شغل آن است رفتن به چهار فرسخ وآمدن است چنين شخصى هر گاه خواهد به سفر هشت فرسخى مثلًا برود آيا نماز را تمام مىكند يا نه ؟ بلى نماز را در همان سفر اول تمام مىكند اگر ده روز متوالى در خانه نمانده باشد يا محل اقامه .\r\n( 248 )\r\nس 171 : وبيان فرماييد كه چون قرآن را از جمله واجباتى دانسته اند كه زيادتى ونقصان آن عمداً موجب بطلان نماز مىشود نه سهواً و حكم فرموده ايد كه تكرار يك سوره عمداً موجب بطلان نماز نمىشود آيا تكرار حمد فقط هم مثل تكرار سوره است كه عمداً موجب بطلان نماز نمىشود يا آن موجب بطلان نماز مىشود ؟\r\nج : قرائت از جمله واجباتى نيست كه در هر حال زيادتى در آن متحقّق شود وتكرار قرائت موجب زيادتى در نماز باشد تا در صورت عمد نماز باطل شود بيان اين مطلب بر وجه تحقيق آن كه زيادتى در مأمور به در وقتى متحقّق مىشود كه امر كننده حدى بخصوصه از براى آن در ضمن امر معين نموده باشد پس هر كه از آن حدكم كند در مأمور به نقصان كرده و هر كه از آن حد تجاوز كند بر آن زياد كرده اما هر گاه مطلق امر كند وتعيين حدى نكند در آن زيادتى\r\n","description":"","footnote":"","page_name":" 167 ","page_number":167},
  {"content":"\r\nبر مأمور به متحقّق نمىشود مثلًا هر گاه شخصى به نويسنده خود بگويد برو از براى من يك غزل بنويس وبياور اگر او دو غزل بنويسد مىگويند بر مأمور به زياد كرد و اگر بگويد برو غزل بنويس بياور وتعيين يكى را نكند اگر ده غزل هم بنويسد وبياورد نمىگويند بر آن چه امر كرده بود زياد كرد اگر چه اقل واجب به يكى به عمل مىآيد و اگر بگويد غزل سعدى را بنويس بياور واو يك غزل سعدى و يك غزل حافظ بنويسد زياد كرده و اگر بگويد در فلان موضع غزل بنويس واو در آن موضع يك غزل بنويسد و در موضع ديگر يك غزل بنويسد باز زياد كرده لهذا مىگوييم كه زيادتى در نماز در چيزى متحقّق مىشود كه شارع آن را مقيّد به عدد خاصّى يا موضع خاصّى فرموده باشد و از آن عدد يا موضع تجاوز شود وهمچنان كه واجب در هر نمازى يك تكبيرة الاحرام و در هر ركعتى يك ركوع و دو سجود است پس اگر كسى عمداً زياد كند نمازش باطل است و ليكن امر نشده در هر ركعتى به يك قرائت بلكه امر به قرائت شده پس تكرار آن زيادتى در مأمور به در نماز نيست و از اين جهت است كه اگر بعضى فقرات حمد يا سوره را مكرر كند عمداً ( 1 )\r\n\r\n( تجوز او باطل مىشود ) و در بعضى احاديث وارد شده كه معصوم عليه السلام إياك نعبد واياك نستعين را اين قدر مكرر فرمود كه فرمود : كانّى سمعت من قائلها ( 2 )\r\n\r\nو از اين جهت است كه مىگوييم تكرار سوره واحده عمداً مبطل نماز نيست بلى چون بخصوص وارد شده است كه قران بين السورتين در نماز جايز نيست از اين جهت دو سوره متغايره را جايز نمىدانيم نه به جهت حصول زيادتى .\r\nبنا بر اين تكرار حمد هم موجب بطلان نماز نمىشود و كسانى كه قران بين السورتين را شامل سوره واحده هم مىدانند تكرار يك سوره را هم مضر مىدانند و همچنين تكرار حمد را . والله العالم .\r\n","description":"","footnote":"\r\n( 1 ) نماز او باطل نمىشود : ظ وجمله ميان پرانتز ظاهراً زائد است مگر اين كه عبارت افتادگى داشته باشد .\r\n\r\n( 2 ) تلخيص الوسائل ، 4 / 446 مفتاح الفلاح شيخ بهائى ( در تفسير سوره ء حمد ) ، ص 295 ، چاپ سنگى ، جيبى .\r\n","page_name":" 168 ","page_number":168},
  {"content":"\r\n( 249 )\r\nس 172 : بفرمايند كه هر گاه كسى چهار فرسخ برود به قصد آن كه در سر چهار فرسخ چند روزى بماند و قبل از ده روز مراجعت نمايد و از قصد مكث منحرف گردد نماز او چه صورت دارد و همچنين عكس آن كه اراده عود در همان شبانه روز داشته باشد ورأيش در ماندن قرار گيرد بايد كه بر حكم قصر باقى باشد يا حكمش تخيير مىشود ؟\r\nج : در هر دو صورت مخير است هم چنان كه وجه آن را در كتاب مستند الشيعه ( 1 )\r\n\r\nبيان كرده ام . والله العالم .\r\n( 250 )\r\nس 173 : سركار شما در « وسيلة النجاة » در شرايط جامه ء مصلَّى در شرط چهارم فرموده ايد كه : ظاهر اين است كه اگر ابريشم ونخ طلا با هم ممزوج باشند وجامه از اين دو بافته شده باشد به شرطى كه هيچ يك مستهلك در جنب يكديگر نباشند نماز با آن درست باشد وپوشيدن جايز باشد ، اما احتياط كردن از آن بهتر است . و اين عبارت سركار را با چند پارچه زرى كه ارسال شده است به نظر عالى جنابان ميرزا سليمان وحاجى رجب على رسانيديم كه مصداق عبارت وسيله همين زرىها است يا نه ؟ جواب نوشتند كه همين زريها است وموافق فتواى سركار است ، نماز در اينها درست است ؟ و نوشته هاى عالى جنابان سابق هم ارسال شد ، ملاحظه نماييد كه درست فهميده اند و همين زرىها نماز دارد يا نه ؟\r\nج : بلى ملاحظه شد و صحيح فهميده اند و نماز در آنها درست است ، اگر چه احتياط اولى است .\r\n( 251 )\r\nس 174 : چه مىفرمايند در باره ء عمله ء حاكمى كه از سفر مباح مراجعت مىكند به ولايت خود به جهت حكومت ، وجمعى نوكر همراه دارد كه به رضا ورغبت نوكر شده اند و در آن ولايت مباشر داد وستد ديوانى نيستند ، مثل مستوفى\r\n","description":"","footnote":"\r\n( 1 ) مستند الشيعه ، 8 / 193 .\r\n","page_name":" 169 ","page_number":169},
  {"content":"\r\nومحرّر ، وامين آخور ، ويوزباشى ، وفرّاش باشى ، وفرّاش ، وايشك آقاسى ( 1 )\r\n\r\nوغلام پيش خدمت ، وغلام ، و ليكن هر حكمى كه آن حاكم بكند امتثال مىكنند وتمرّد نمىكنند ، چه در سفر و چه در حضر نماز و روزه ء ايشان چه حكم دارد ، و هر گاه آن حاكم عيالى مثل پسر وزوجه وخدمه همراه داشته باشد تكليف ايشان در نماز و روزه و ساير عبادات چه مىباشد ؟\r\nج : هر گاه نوكرهاى مذكوره اصلًا مرتكب معصيتى نباشند به اين معنى كه شغل معصيتى كه به سبب آن همراهى حاكم مىكنند در دستشان نباشد بايد نماز را قصر كنند ، ومجرّد نوكرى موجب وجوب اتمام نمىشود ، و اين كه گاه است حاكم حكمى كند كه معصيت باشد وايشان امتثال كنند هم باعث وجوب اتمام نمىشود ، مادامى كه يقين به صدور چنين حكمى و مسافرت به جهت امتثال اين احكام نباشد ، و ليكن بايد دانست كه مستوفى ومحرر هر گاه شغل ايشان استيفاى اموال مردم وتحرير به جهت امور غير مشروعه باشد معصيت خواهد بود ، و اما عيال واطفال و امثال اينها نيز همين حكم دارند ، يعنى اگر مىدانند كه در اين سفر معصيتى كه موجب حرام بودن سفر مىشود از ايشان صادر مىشود نماز را تمام و روزه ها را مىگيرند ، والَّا فلا ، و احكام اين مسائل همه از آن چه در كتاب وسيلة النجاة نوشته شده مستفاد مىشود .\r\nس 175 : هر گاه كسى در ابتداى سفر ، قطع داشته باشد كه مسافت موجب تجويز قصر مىباشد و بعد از قطع بعضى از مسافت و به جا آوردن نماز قصر ، جزم به خلافت آن نمايد ، آيا نمازى را كه قصر نموده ، اعاده آن در وقت و قضاى آن در خارج وقت لازم است يا هيچ يك لازم نيست يا يكى لازم است دون ديگرى .\r\nج : هيچ يك لازم نيست والله العالم .\r\n","description":"","footnote":"\r\n( 1 ) يوزباشى : فراشى كه سر دسته صد نفر باشد . ايشيك آقاسى : حاجب دربار شاه . رئيس پاسبانان دار الحكومة\r\n","page_name":" 170 ","page_number":170},
  {"content":"\r\n\r\n( كتاب الصوم والاعتكاف )\r\n( 252 )\r\nس 1 : چه مىفرماييد در خصوص اين كه در اصفهان اوّل رمضان را در شب شنبه ديدند و شعبان كسر داشت ، و در طهران اوّل رمضان شب يكشنبه ديدند و شعبان تمام بود ، وجمعى از اصفهان آمدند در طهران ثابت كردند كه رؤيت ماه در اصفهان شب شنبه شده است ، آيا بر اهل تهران حكم چيست ؟ به رؤيت اهل اصفهان عمل بكنند يا نه رؤيت بلد اصفهان اعتبار ندارد به جهت تهران ؟ و اين مثل بوده . مىشود از شيراز هم در طهران ثابت شود يا از مشهد مقدس يا سبزوار يا بغداد ، يا هر بلدى ، چقدر راه مىتوانند به ثبوت ايشان عمل كنند ، طهرانى تا چقدر و چند فرسخ يا قمى چند فرسخ ، با كدام شهر ، كاشانى چند فرسخ با كدام شهر ؟ در نظر شريف چه بايد كرد و در بلد قرص ديده نشود و در بلد ديگر ديده شود چقدر باشد كه قبول مىشود ؟\r\nج : توضيح اين مطلب موقوف است به بيان چند امر :\r\nاول : اين كه اول ماه هر بلدى از براى هر كسى روزى است كه در شب آن روز يا خود هلال را ببيند يا بر او معلوم باشد به طريق معتبر در شريعت مقدسه كه در شب آن روز قمر هلال به وضعى بوده كه اگر مانع عارضى وحجاب خارجى نبوده هلال ديده مىشد در آن بلد . وطريقى كه از شريعت مقدسه اعتبار آن ثابت شده عبارت است از يكى از دو طريق : يا گذشتن سى روز از ماه سابق ، يا\r\n","description":"","footnote":"","page_name":" 171 ","page_number":171},
  {"content":"\r\nرؤيت در همان شب ، چه آدمى خود ببيند ، يا به شهادت عدلين ، يا استفاضه رؤيت ثابت شود ، پس به هر يك از اين دو طريق اول ماه ثابت مىشود .\r\nدوم : بدان كه گاه است در بعضى بلاد ماه ديده مىشود و در بعضى بلاد با وجود تفحص ديده نمىشود ، واختلاف بلدان در رؤيت اهلَّه يا به جهت اختلاف در اوضاع هوائيّه يا ارضيه است ، مانند ابر وصحو ، يا صافى هوا وكدورت آن ، يا غلظت ابخره ورقّت آن ، يا هموارى زمين بلد وناهموارى آن ، يا به جهت اختلاف در اوضاع سماويه است .\r\nو اين اختلاف يا به جهت اختلاف عرض بلدين است يا به جهت اختلاف طول آنها ، امّا تفاوت به جهت اختلاف در عرض از دو راه مىشود :\r\nيكى از آن راه است كه هر بلدى كه عرض آن بيشتر است دايره مدار حركت شمس وقمر غالباً از استقامت دور تر واضطجاع آن به سمت افق بيشتر است ، لهذا در وقت غروب قمر در آنجا به افق نزديكتر است ، و به اين جهت قرب آن به كدورت غبار حوالى افق بيشتر ، پس مشكلتر مرئى مىشود ، و ليكن اين به اندك اختلاف در عرض تفاوت محسوس نمىكند ، بلكه اختلافى معتدٌّ به مىخواهد .\r\nو يكى ديگر از راهى است كه مذكور خواهم كرد .\r\nوامّا تفاوت به جهت اختلاف در طول نظر به اين است كه هر بلدى كه طول آن بيشتر و از جزاير خالدات كه مبدأ طول است بنا بر مشهور دور تر است شمس وقمر در آنجا زودتر غروب مىكند و از بلدى كه طول آن كمتر است و روز آن كثير الطول زودتر شام مىشود .\r\nبنا بر اين هر گاه زمان تفاوت ما بين المغربين معتدٌّ به باشد در آن زمان قمر به حركت خاصه ء خود حركتى مىكند و از شمس دور تر مىشود ، پس مىشود كه در بلد كثير الطول وقتى شمس غروب كند قمر متمكَّن الرؤيه نبود ، و در بلد قليل الطول به جهت دور شدن قمر از شمس در زمان ما بين المغربين قمر مرئى مىشود .\r\n","description":"","footnote":"","page_name":" 172 ","page_number":172},
  {"content":"\r\nمثلًا هر گاه طول بلدى صد و بيست درجه باشد ، وطول بلدى ديگر چهل و پنج درجه ، تفاوت بين الطولين هفتاد و پنج درجه است ، و در بلد اول وقتى مغرب مىشود بايد شمس هفتاد و پنج درجه ء ديگر را به حركت معدّلى حركت كند تا در بلد دوم مغرب شود ، و اين هفتاد و پنج درجه را در پنج ساعت طى مىكند ، و در اين پنج ساعت قمر دو درجه ، و گاهى دو درجه و نيم ، بلكه گاهى تقريباً سه درجه به حركت خاصه ء خود حركت مىكند ، پس بسا باشد در بلد اول هنوز در وقت مغرب ، قمر در تحت الشعاع بوده ، و در بلد ثانى خارج شده ، يا در اول قريب به شمس بوده وخوب مرئى نمىشده ، و در دوم به جهت بعد از شمس مرئى مىشود .\r\nو از اين راه اختلاف در عرض نيز باعث اختلاف بلدين در رؤيت هلال مىتواند شد ، زيرا كه اختلاف در عرض موجب اختلاف وقت غروب نيز مىشود اگر چه در طول اختلافى نباشد ، چه هر گاه بلدى باشد كه عرض شمالى آن چهل درجه باشد ، نهار أطول آن تقريباً پانزده ساعت مىشود ، و در همان روز كه شمس در اول سرطان باشد نهار أقصر بلد جنوبى است كه عرض جنوبى آن چهل درجه باشد و روز آنجا نه ساعت خواهد بود ، وتفاوت شش خواهد بود ، و سه ساعت آن تفاوت مغربى مىشود ، و در اين سه ساعت قمر يك درجه و نيم تقريباً ، و گاهى دو درجه مىتواند طى كند ، و به اين قدر دورى رؤيت آن اختلاف [ پيدا 
  ] مىكند .\r\nسوم : در اول مذكور شد كه اول ماه شبى است كه بدانى به طريق معتبر در شريعت كه اگر مانع وحجاب عارضى نمىبود هلال ديده مىشد ، به اين جهت هر گاه در بلدى ماه ديده شود و در بلدى ديگر نزديك به آن به جهت اختلاف در موانع خارجيه ديده نشود ، ديدن در بلد اول كفايت مىكند ، چه معلوم مىشود كه در اين بلد ديده نشدن به جهت مانعى بوده از ضعف باصره يا تقصير در تفحص ، يا كدورت هوا ، يا تفاوت ابخره ، يا ناهموارى زمين ، يا ابر و غبار ونحو اينها ، وهلال از تحت الشعاع خارج شده ، چه يقين است كه در بلاد قريبه اوضاع\r\n","description":"","footnote":"","page_name":" 173 ","page_number":173},
  {"content":"\r\nسماويه تفاوتى نمىكند كه موجب اختلاف رؤيت شود .\r\nو از اينجا معلوم مىشود كه هر گاه اختلاف بلدى در رؤيت به جهت اختلاف آنها در عرض بلد باشد از راه اول به تنهايى كه به جهت كدورت وصفا باشد باز رؤيت أحدهما كفايت از رؤيت ديگرى را مىكند ، به جهت اين كه دانستى كه تفاوت آنها هم به جهت قرب به كدورت حوالى افق ودورى از آن بوده ، و اين هم از موانع خارجيه است ، چه اگر اصلًا كدورتى در قرب افق نمىبود در هر دو بلد مرئى بود .\r\nو اگر از راه دوم باشد كه به جهت طول وقصر روزهاى آنها باشد به قدرى كه قمر حركت معتدٌّ به نكند ، رؤيت أحدهما كفايت نمىكند ، چه معلوم نمىشود در اين بلد كه ديده شده در آن بلد ديگر هم در وقت مغرب آن خروج الشعاع شده بوده به نحوى كه ممكن الرؤيه باشد ، پس كفايت نمىكند .\r\nو همچنين است هر گاه اختلاف بلدين در رؤيت به جهت اختلاف طول بلد باشد .\r\nوگاه هست اختلاف عرضى با اختلاف طولى تعارض مىكند ، مثل اين كه بلدى روز آن اقصر است از بلدى ديگر ، اما طول آن به قدرى كمتر است كه وقت مغرب بلدين متحد يا نزديك به هم مىشوند ، وتفاوت نهارين اين دو بلد در طرف شرقى است ، بلكه گاهى است در بلد اقصر نهاراً ديرتر مغرب مىشود .\r\nو چون اين امور دانسته شد معلوم شد هر گاه دو شهر در طول تفاوت فاحش داشته باشند يعنى به قدرى كه لا أقل قمر در آن قدر تفاوت ، يك درجه يا نيم درجه حركت كند و نيم درجه حركت تقريباً در پانزده درجه تفاوت طولى حاصل مىشود رؤيت هلال در بلد قليل الطول موجب ثبوت اوّل ماه در بلد كثير الطول نمىشود ، خصوصاً اگر نهار بلد قليل الطول اطول باشد ، و همچنين اگر نهار آنها مساوى باشند ، يا نهار قليل الطول اندك اقصر باشد .\r\nو همچنين اگر دو بلد در قدر عرض يا جهت عرض تفاوت فاحشى داشته باشند به قدرى كه تفاوت مغرب دو شهر اين قدر باشد كه قمر به قدر مذكور تواند حركت كرد ، و آن نيز به قدرى مىشود كه نهار بلدين لا اقل به قدر دو سه ساعت تفاوت\r\n","description":"","footnote":"","page_name":" 174 ","page_number":174},
  {"content":"\r\nداشته باشد كه تفاوت مغربى نصف آن باشد كه قمر به قدر معتدٌّ به حركت بكند ، و در صورت تعارض اختلاف طول با اختلاف عرض حكم تفاوت مىكند .\r\nوخبير در علم رياضى همه ء شقوق را استنباط مىتواند بكند . و همچنين اين كه در صورت اختلاف دو بلد رؤيت در كدام يك موجب ثبوت در ديگرى نمىشود ، و در كدام يك موجب مىشود ، چه هر گاه رؤيت در بلدى موجب ثبوت هلال در بلدى ديگر نشود ثبوت آن در آن ديگر باعث ثبوت در اول مىشود .\r\nو وقت وحال وفا به بيان از اين أبسط نمىكند ، والَّا همه ء شقوق آن را بيان مىكردم ، و ليكن ماهر خود مىتواند استنباط كرده .\r\nچون اينها معلوم شد معلوم مىشود كه رؤيت در بغداد كفايت ثبوت اول ماه در كشمير نمىكند كه عرض آنها نزديك به هم است وتقريباً بيست و پنج درجه طول بغداد كمتر است ، و همچنين ديدن در مصر كفايت از براى بغداد نمىكند ، چه با اندك تفاوت در عرض تقريباً هفده درجه طول مصر كمتر است ، وثبوت مصر از براى مشهد مقدس كفايت نمىكند كه تقريباً سى درجه طول آنها تفاوت دارد واختلاف عرض كم است ، وديدن در صنعاء ويمن كفايت ديدن در مدائن نمىكند ، چه با وجود قرب در طول قريب به نوزده درجه در عرض مختلفند ، وديدن در اصفهان كفايت ديدن نهاوند را نمىكند كه تقريباً سى و دو درجه در طول تفاوت دارند وهكذا .\r\nاما اصفهان وكاشان وقم ورى ويزد وشيراز وتبريز ومشهد مقدس واسترآباد وبغداد وبصره وقزوين وهمدان و امثال اينها در هر يك كفايت از براى ديگرى مىكند ، چه غايت تفاوت طولى آنها از ده دوازده درجه نمىگذرد ، وتفاوت عرضى هم بسيار كم است ، مگر ابتداء وانتهاى اين بلاد مثل بغداد ومشهد مقدس كه تقريباً دوازده درجه است ، وتفاوت طولى آنها است ، و ظاهر اختلاف حكم آنها است چنان كه جمعى از علماء تصريح كرده اند كه بناى شارع بر اين تدقيقات هيويّه نيست ، و همين قدر كه فرموده : رؤيت هلال كه شد ماه ثابت مىشود بايد ما\r\n","description":"","footnote":"","page_name":" 175 ","page_number":175},
  {"content":"\r\nحكم كنيم ، و فرق ميان ولايات نيست ، وشارع مقدس مطلق فرموده كه رؤيت كافى است ، وخواه در اين ولايت يا ولايتى ديگر ، زيرا كه در قواعد مسلمه هست كه مطلق منصرف به فرد شايع مىشود ، و در بغداد ثابت شدن رؤيت در كشمير مثلًا از فروض نادره است ، پس مراد شارع امرى است كه شايع است كه ثبوت رؤيت در ولايات قريبه به هم باشد ، و از اين راه مىتوان گفت كه مطلقاً همين كه دو بلد بسيار از هم دور باشند رؤيت احدهما مطلقاً كفايت ديگرى را نمىكند ، خواه عرض وطول آنها را بدانيم يا نه ، هم چنان كه ظاهر آن است كه مشهور ميان علماء دين است از قرار تصريح بعضى از علماء .\r\n( 253 )\r\nس 2 : در روزه ء استيجار قبل از زوال افطار مىتوان كرد يا نه ؟\r\nج : هر گاه در اجاره همان روز معين قيد نشده باشد مىتواند افطار كند .\r\n( 254 )\r\nس 3 : چه مىفرماييد غليان كشيدن در ايام روزه كه مبطل روزه هست يا نه ، و اگر مبطل نيست طريق كشيدن را بفرماييد ، اگر مبطل مىدانيد هم بيان فرماييد ؟\r\nج : من خود در روزه غليان نمىكشم وتجويز كشيدن ديگرى را هم نمىكنم ، وچگونه مىتوان جرأت تجويز كرد فعل امرى را كه بناى امت مرحومه از شيعه وسنى وعالم وعامّى ترك آن است از صدر اول تا اين زمان ، بلكه اتفاق دارند بر ترك آن ، وشيوع دارد ميان ايشان ملامت فاعل آن ، و چه بىاحتياط كسى باشد كه با وجود بناى امت بر اين بودن جرأت تجويز كند ، خصوصاً با وجود نهى از اكل وشرب در قرآن و احاديث در روزه ، و استعمال عرب « لفظ شرب » را در غليان چنان كه مىگويند : اشرب التتن ، واشرب النار جيل ، ونحو آن ، وغرض اين است كه نحو اين ( كذا ) مؤيّد است از براى احتراز از تجويز ، والله سبحانه هو العالم بجميع الأحكام .\r\n( 255 )\r\nس 4 : چنان كه در ماه رمضان هر گاه كسى از راه فراموشى چيزى بخورد\r\n","description":"","footnote":"","page_name":" 176 ","page_number":176},
  {"content":"\r\nروزه ء او صحيح است ، و هر گاه در روزه ء قضايى يا استيجارى با سعه ء وقت از راه فراموشى چيزى بخورد باز روزه ء او صحيح است يا نه ؟\r\nج : بلى ، روزه ء او صحيح است اگر چه قضايى يا استيجارى باشد .\r\n( 256 )\r\nس 5 : بيان فرماييد كه هر گاه حاكمى اعتكاف به عمل آورد و در بين اعتكاف بعضى از لوازم حكومت مثلًا حواله كردن وجوهات وغيره را به عمل آورد آيا اعتكافش باطل مىشود يا نه ؟\r\nج : شكَّى نيست كه اين اعمال به أنفسها حرام هستند ، و بعضى از علماء متقدمين حكم به بطلان اعتكاف به سبب اشتغال نموده بودند ، و ليكن دليلى بر بطلان نيست و حق عدم بطلان است . والله العالم .\r\n( 257 )\r\nس 6 : آيا اغسال مستحبه ليالى ثلاث شهر رمضان المبارك كه احياء آنها مستحب مؤكد است قبل از استتار قرص شمس در عوالى مىتوان نمود يا نه ؟\r\nج : غسل اين سه شب در اخبار معتبره متكثره وارد شده بلكه به حدّ تواتر است و در همه احاديث غسل رسيده و اين عبارت ظاهر در اين است كه بايد غسل در شب واقع شود كه بعد از استتار قرص شمس باشد بلكه در دو حديث صحيح تصريح به آن شده يكى در حديث صحيحه عيص بن القاسم از حضرت صادق ( ع ) كه از آن حضرت پرسيد از غسل شب قدر چه وقت بايد غسل كرد ؟ فرمود : من اول الليل يعنى از اول شب وإن شئت حيث تقوم من اخره ( 1 )\r\n\r\nو يكى ديگر صحيحه محمد بن مسلم كه از حضرت امام محمد باقر يا امام جعفر صادق است كه در اين امر به غسل اين سه شب شده پس فرمود : والغسل فى اول الليل ( 2 )\r\n\r\nومقتضاى اين احاديث آن است كه پيش از غروب مجزى نباشد .\r\n","description":"","footnote":"\r\n( 1 ) تلخيص الوسائل ، 2 / 275 .\r\n\r\n( 2 ) همان .\r\n","page_name":" 177 ","page_number":177},
  {"content":"\r\nو ليكن حديثى صحيح از زراره وفضيل از حضرت باقر عليه السلام كه فرموده اند : الغسل فى شهر رمضان عند وجوب الشمس قبيله ثم تصلى ويفطر ( 1 )\r\n\r\nومراد از وجوب شمس غروب آن است يعنى غسل كه در ماه رمضان وارد شده در نزد غروب شمس است اندكى پيش از آن ومقتضاى اين حديث آن است كه قليلى قبل از غروب توان كرد به نحوى كه چون از غسل فارغ شوى مشغول نماز مغرب توان شد و اگر چه مىتوان گفت كه اين قدر پيش بودن عرفاً منافات با غسل در اول شب بودن ندارد اما بهتر آن است كه چون غروب شد غسل كرده شود يعنى پيش از غروب مهياى غسل شود كه مقارن غروب آفتاب غسل كرده شود .\r\nو اما حديثى كه در كتاب سرائر ابن ادريس از كتاب جميل بن دراج از حضرت باقر يا صادق عليهما السلام روايت نموده كه : غسل يومك يجزيك لليلتك و غسل ليلتك يجزيك ليومك ( 2 )\r\n\r\nپس توهم نشود كه دلالت مىكند كه در روز نيز غسل مىتوان كرد زيرا كه اين حديث در خصوص غسل از براى اعمالى كه با غسل مستحب است رسيده چون غسل زيارت و غسل به جهت طلب حاجت و غسل استحاضه ( كذا ) و امثال اينها يعنى اگر در روز غسل شود از براى عملى كفايت شب را هم مىكند ومىتوان به همان اكتفا كرد در شب هم وبالعكس نه اين كه مراد غسلى باشد كه بخصوص شب يا روز رسيده است . والله العالم .\r\n( 258 )\r\nس 7 : دروغ بر انبياء سابق و ملائكه و حضرت فاطمه ( ع ( مبطل صوم است يا نه ؟\r\nج : كذب بر ملائكه وسيدة النساء مبطل نيست وكذب بر انبياء محل اشكال است واظهر ابطال است . والله العالم .\r\n","description":"","footnote":"\r\n( 1 ) تلخيص الوسائل ، 2 / 275 از كافى با كمى تفاوت .\r\n\r\n( 2 ) مستطرفات السرائر ، ص 46 .\r\n","page_name":" 178 ","page_number":178},
  {"content":"\r\n( 259 )\r\nس 8 : غلط خواندن قرآن و دعا كذب خدا ورسول است ومبطل صوم است يا نه ؟\r\nو همچنين تركيب غلط نمودن از قرآن يا دعا .\r\nو همچنين هر گاه كسى اجمالًا بداند قرآن و دعا را غلط مىخواند اما نداند در چه موضع است ؟\r\nج : هيچ از اينها دروغ بر خدا ورسول نيست مگر اين كه بگويد خدا يا رسول چنين فرموده يا آيه ودعاى غلط به آن ضمّ كند والله اعلم .\r\n( 260 )\r\nس 9 : بفرماييد كه هر گاه كسى خواسته باشد كه روزه را بگيرد كه اگر واجب بر ذمه او باشد بريء الذمه شود والَّا مستحب محسوب شود طريقه نيت آن چيست ؟\r\nج : نيت قربت كند كه در اين صورت هر گاه واجبى بر ذمه او باشد كفايت آن را مىكند بعد از آن كه منظور آن احتياط از براى واجب هم باشد بلكه همين منظور بودن عين قصد و نيت است و ضرر ندارد چنانچه در نماز قضاء احتياطى و اگر قصد احتياط را هم با قربت ضم كند بهتر است . والله العالم .\r\n( 261 )\r\nس 10 : بفرماييد كه اگر كسى در ماه رمضان در حالتى كه روزه باشد قسم دروغ بخورد عمداً روزه‌اش باطل مىشود يا نه مثل اين كه قسم بخورد كه فلان را مىزنم يا چيزى مىدهم و يقين داشته باشد كه نخواهد كرد اين عمل را ؟\r\nيا آن كه سهواً قسمى بخورد مثل اين كه كسى طلبى از او داشته باشد واو مطلع بر آن طلب نباشد يا فراموش كرده باشد و قسم بخورد كه طلب ندارى از روى سهو روزه‌اش باطل مىشود يا نه ؟\r\nج : نه روزه آن باطل نيست . والله العالم .\r\n( 262 )\r\nس 11 : به عرض مىرساند كه چه مىفرماييد در خصوص اين كه در ليالى ماه مبارك رمضان مكلف جنب است و نماز قضاء واجبى هم در ذمه ندارد وطلوع\r\n","description":"","footnote":"","page_name":" 179 ","page_number":179},
  {"content":"\r\nصبح هم دور است آيا مىتواند با وجود وسعت وقت غسل را به نيت وجوب بكند يا خير بايد به نيت قربت مطلقه ، يا صبر كند تا طلوع فجر مقدار غسل كردن بماند تا تواند به نيت وجوب ، غسل را به عمل آورد ؟\r\nوآيا باقى اغسال واجبه كه صحّت صوم مشروط است بر فعل آنها قبل از طلوع ، حكم جنابت را دارد يا خير كيفيت را مفصلًا بيان فرماييد كه باعث هدايت چندين نفر خواهد بود ؟\r\nج : حق آن است كه نيت قربت مطلقه مطلقاً كافى است در جميع عبادات با ضميمه قصد مميز هر جايى كه احتياج به مميز باشد . و نيت وجه يعنى قصد وجوب يا استحباب بخصوصه لازم نيست و ليكن قصد آن جايز است بلكه اولى است كه در فعل واجب قصد وجوب و در مستحب قصد استحباب را نيز ضمّ كند و اقوى آن است كه جواز قصد وجوب در وضو و غسل جنابت و ساير اغسالى كه صحّت نماز يا صوم به آن موقوف است مشروط به اشتغال ذمه به قضاء يا دخول وقت يا ضيق وقت نيست بلكه قبل از دخول وقت در نماز و قبل از ضيق وقت در روزه مىتواند نيت وجوب كند اگر چه قضايى هم بر ذمه او نباشد و اين نه از بابت آن است كه وضو يا غسل را واجب لنفسه دانيم بلكه با وجود آن كه آنها را واجب لغيره مىدانيم نيت وجوب را قبل از وقت جايز مىدانيم و تفصيل دليل را در مسأله اين كه وضو واجب لغيره است در كتاب مستند الشيعه ( 1 )\r\n\r\nبيان كرده ايم .\r\n( 263 )\r\nس 12 : شخصى كفاره مخيره روزه ماه مبارك رمضان را در ذمه دارد و هنوز يكى از خصال ثلاث را به عمل نياورده آيا اين شخص مىتواند روزه سنتى بگيرد ؟\r\nج : بلى مىتواند روزه سنتى بگيرد هر گاه قضاء روزه ماه مبارك رمضان بر ذمه او نباشد .\r\n","description":"","footnote":"\r\n( 1 ) مستند الشيعه ، 2 / 25 .\r\n","page_name":" 180 ","page_number":180},
  {"content":"\r\n\r\nكتاب الزكاة\r\n( 264 )\r\nس 1 : هل يجوز اعطاء الزكاة والتصدّق وسائر أموال الفقراء رجلًا عليلًا مفلوجاً لا يتمكَّن من وضع رجله فى الصلاة على الأرض ولا تصحّ صلاته ولا سائر واجباته من جهات شتّى ولا يجتهد فى تصحيحها ؟\r\nج : نعم ، اذ لا يشترط عندى العدالة فى اعطاء أحد الوجوه المذكورة .\r\n( 265 )\r\nس 2 : زكات به ذمه دارم ، مىتوانم كه وجه زكات را كتاب حديث وفقه بخرم و به طلاب بدهم يا نه ؟ و اگر جايز است بعد از دادن به طلبه او مىتواند بفروشد و يا به كسى هبه كند ، يا نبايد ما دام العمر اين قسم تصرفات را بكند و بعد از مردن به كسى ديگر كه اهلش مىباشد بدهد ؟\r\nج : تفصيل اين مسأله را در بيان مصرف هفتم از مصارف زكات از كتاب تذكرة الأحباب ( 1 )\r\n\r\nبيان كرده ام ، وخلاصه ء آن اين كه خريدن كتاب حديث وفقه و به طلاب دادن از بابت سهم فقراء است ، يا از سهم فى سبيل الله ، اگر از سهم فقراء باشد بايد به طلبه ء فقير داد وملك او مىشود ، خواه بفروشد يا هبه كند ، ومىخواهد نگاه دارد و بعد از مردن او مال وارثش مىشود ، و اگر خود او هم بعد غنى شود ملك او خواهد بود ، و اگر از سهم فى سبيل الله باشد مىتوان كتاب\r\n","description":"","footnote":"\r\n( 1 ) رساله عمليه است وچاپ نشده .\r\n","page_name":" 181 ","page_number":181},
  {"content":"\r\nرا نويسانيد و خريد و به طلاب داد ، خواه فقير باشند يا نه ، اما ملك آن طالب علم نمىشود ، بلكه از براى منافع مسلمين خواهد بود و همه كس از آن منتفع مىتواند شد ، و آن طالب علم نمىتواند فروخت ، و مثل كتاب وقف بر جميع مسلمين خواهد بود ، يعنى از شيعه ء اثنا عشريه ، و اگر غير شيعه از مسلمين هم منتفع بشود ضرر نمىرساند .\r\n( 266 )\r\nس 3 : به از قبيل ملَّا اسماعيل وملَّا ابو طالبى كه به نظر شما رسيده اند مىگويم كه : چند نفر پيدا كن كه به آنها زكات بدهم ، و آنها آدمى مشخص مىكنند وفقر آن اشخاص بر من معلوم نيست ، آيا بر من لازم است كه تفحّص بكنم بر ثبوت فقرشان ، يا اين كه به محض گفتن ملاها كه فقيرند كافى است ، و يا اين كه به دو نفر نوكر خود مىگويم كه : اين وجه را به فقير بده ، آيا تفحص من لازم است يا نه ، به هر قسم كه او داده است رفع اشتغال ذمّه از من شده است ؟\r\nج : آن شخص فقير همين كه خود اظهار فقر كند كافى است ، پس در صورتى كه شهادت بعضى از علماء هم ضمّ شود به طريق اولى كافى خواهد بود ، و اما به دو نفر نوكر خود كه سؤال فرموديد اگر به امانت وديانت آنها وثوق داريد بلكه آنها را عادل مىدانيد ، يا يكى از آنها كافى است و حاجت به فحص شما نيست ، و اگر هيچ يك عادل نباشد ، يا لا اقل محل وثوق واعتماد و امانت نباشد كفايت نمىكند .\r\n( 267 )\r\nس 4 : در وقت جمع كردن غله به نوكر خود گفتم كه : زكات را در يك جا جمع كن ، و در وقت جمع كردن قصد اين بود كه زكات است و بايد به فقرا برسد ، و بعد به مرور به فقراء دادم ، و قصد جديد كه زكات است واجب قربة إلى الله به هر يك از فقراء نكرديم ، آيا همين قصد كه جدا كرديم از مال خود به نيت زكات وعلى حده گذاشتيم وداديم كفايت مىكند ، يا نه بايد در وقت دادن به هر يك\r\n","description":"","footnote":"","page_name":" 182 ","page_number":182},
  {"content":"\r\nقصد تفصيل يا اجمال باشد كه زكات مىدهم ؟\r\nج : قصد تفصيل يا اجمال به معنى اخطار به قلب تفصيلًا يا اجمالًا بالفعل كه نيت فعليه باشد بعد از آن كه ابتداى جدا كردن ، نيت فعليه كرده بود مجدداً ضرور نيست ، و ليكن استدامه ء حكميّه شرط است ، يعنى در خزانه ء خيال او اين باشد كه آن چه حال مىدهد از بابت زكات است ، اگر چه بالفعل ملتفت نباشد ، و علامت در خزانه ء خيال بودن اين است كه اگر در آن وقت كسى او را ملتفت كند وبپرسد كه : اين غله را از چه بابت گفتى به فقير بدهند ؟ بگويد : از بابت زكات بود ، هر گاه چنين باشد كافى است ، والتفات ومتذكر بودن در هر وقت دادن شرط نيست ، اين كه شرط شده كه در وقت دادن بايد نيت كند مراد همين نيت حكميه است كه مسبوق به نيت فعليه باشد ، بلى اگر ابتداء جدا نكرده باشد در وقت دادن نيت فعليه لازم است .\r\n( 268 )\r\nس 5 : وجه زكات را مىتوان به فقرا نداد و آن وجه را به جهت تعمير مسجد و پل و مدرسه و امثال اينها به مصرف رساند يا نه ؟ حقيقت را بفرماييد . اين در رساله ء سركار نوشته شده است ، از راه احتياط باز سؤال شد كه اگر چنين كارى بكنم مرخص هستم يا نه ؟\r\nج : بلى ، مىتوان وجه زكات را به مصارف مذكور رسانيد .\r\n( 269 )\r\nس 6 : مثلًا پنج خروار غله به ملَّايى كه او را عادل مىدانم مىدهم ومىگويم كه به فقير برساند به جهت زكات يا غيره ، اعم از اين كه آن غله را به فقير برساند و يا نرساند بريء الذمّه مىباشم ، يا نه بايد تفحص بكنم كه آن شخص به فقير رسانده يا نرسانده ؟ حقيقت را بفرماييد ؟\r\nج : بعد از آن كه آن شخص عادل باشد احتياج به فحص نيست ، و دادن زكات به او كه به مصرف شرعى برساند كافى است ، و در حديث معتبر مروى است كه راوى به حضرت امام جعفر صادق عرض كرد كه زكاتى در مال من\r\n","description":"","footnote":"","page_name":" 183 ","page_number":183},
  {"content":"\r\nواجب مىشود آن را جدا مىكنم ومىدهم به كسى كه وثوق به او دارم كه تقسيم كند ، آيا جايز است ؟ فرمود : بلى ضرر ندارد . و احاديث در اين خصوص بسيار است . ( 1 )\r\n\r\n( 270 )\r\nس 7 : زكات را در همان جايى كه عمل مىآيد مىبايد داد ، يا بايد زكات دهنده بار كند و به شهر بياورد ، مثلًا پنج فرسخ يا ده فرسخ دور است يا زيادتر و يا كمتر ، و در آن ده ارزانتر است و در شهر گرانتر ، آيا در اين صورت چه بايد بكند ؟\r\nج : بار كردن زكات و به شهر آوردن اصلًا لازم نيست ، خواه گرانتر باشد يا ارزانتر ، بلكه هر گاه در آن ولايت كه زكات به عمل آمده مستحق آن باشد ، در آنجا دادن افضل است .\r\n( 271 )\r\nس 8 : مىتواند خود زكات دهنده بعد از تشخيص اهل خبره قيمت آن را خود بدهد ، يعنى قيمت همان وقت را در ذمّه بگيرد كه اين قدر قيمت را به زكات مىدهم ، و بعد به مرور بدهد ، و يا بايد همان جنس را به جنسه بدهد ، حقيقت را بفرماييد ؟\r\nج : بلى ، خود مىتواند به قيمت عادله ء وقت قبول كند و قيمت جنس زكات را بدهد ، وخلافى ندارد ، در غلات و طلا و نقره ، و در حيوانات خلاف است ، واظهر آن است كه در آنها نيز قيمت مىتواند داد ، و ليكن احوط در حيوانات آن است كه عين آنها را به عوض زكات بدهد .\r\n( 272 )\r\nس 9 : در رساله ء خود ذكر كرده ايد كه فقيرى كه ادّعاى فقر مىكند از دو حال بيرون نيست ، يا عادل است ، به محض ادّعا قبول بايد كرد ، و اگر عادل نيست\r\n","description":"","footnote":"\r\n( 1 ) تلخيص الوسائل ، 5 / 114 .\r\n","page_name":" 184 ","page_number":184},
  {"content":"\r\nتفتيش بايد كرد تا فقرش ثابت شود .\r\nو از جناب شما استفتاء شد فرموديد : كسانى كه در كوچه ها سؤال مىكنند وفقرشان بر شما ثابت نيست نمىتوان ( 1 )\r\n\r\nبه آنها زكات داد .\r\nآن كه در رساله ذكر كرده ايد و اين كه از سركار شما استفتاء شد منافات دارد ؟ آيا به رساله ء شما عمل كنم يا به فتواى شما ؟ هر كدام كه الآن رأى شما در اوست بيان فرماييد ؟\r\nج : مشهور در مسأله آن است كه ادّعاى فقير را در فقر مىتوان شنيد ، خواه عادل يا غير عادل ، و صاحب مدارك و صاحب ذخيره در اين تأمّل كرده اند ، و بعضى از متقدّمين فرق گذارده اند ميان فقيرى كه ابتدا او را غنى مىدانستى وفقيرى كه ابتدا [ ى 
  ] او را ندانى ، يا بدانى فقير بوده ، در صورت اول اثبات را شرط دانسته اند ، و در صورت ثانى مطلقاً قبول مىكنند ، و ظاهر آن است كه در صورت اين كه اول غناى آن را ندانند قبول قول او بى اشكال است ، خواه عادل وخواه غير عادل ، و در صورتى كه ابتداء آن را غنى دانند و بعد ادّعاى فقر كند محل اشكال است ، خصوصاً در غير عادل ، واظهر باز جواز قبول قول او است ، اما احتياط در اين صورت سيما با عدم ثبوت عدالت او تفتيش وتفحص است .\r\n( 273 )\r\nس 10 : چه مىفرمايند در اين كه نوكرى دارم كه مواجب نقد وجيره كه عبارت از گندم باشد مىدهم ، آيا آن كه جيره ومواجب نقد را مىدهم فطره ء او بر من لازم است يا نه ، و آن كه مواجب نقد مىدهم وجيره نمىدهم فطره ء آن هم بر من لازم است كه بدهم يا نه ؟\r\nج : مواجب وجيره خواه نقد وخواه جنس بر دو قسم است :\r\nيكى آن كه آن مواجب وجيره را به او مىدهد به عوض خدمت ومىگويد :\r\n","description":"","footnote":"\r\n( 1 ) مىتوان . ظ\r\n","page_name":" 185 ","page_number":185},
  {"content":"\r\nمن ده تومان ، يا ده تومان وده خروار جنس به تو مىدهم ، اجرت تو وخرج تو با خود تو باشد ، در اين صورت فطره بر آقا لازم نيست .\r\nو دوم اين كه مىگويد : فلان قدر مواجب مىدهم وخرج و خوراك تو هم با من ، وخرج را آقا بدهد ، در اين صورت فطره ء او با آقا است ، خواه بعد از قرارداد خرج بگويد : سالى صد من نان وده من گوشت و فلان قدر نان خورش از مال من بگير وخرج كن ، يا روز به روز از خانه ء آقا خرج بگيرد ، يا روز به روز پول به جهت خرجى بگيرد ، خلاصه آن كه اگر مىگويند : خرجش وخوراكش با آقا است فطره ء او واجب است ، و اگر بگويند : مزد ومواجب مىگيرد وخرج وخوراكش با خود نوكر است واجب نيست .\r\n( 274 )\r\nس 11 : چه مىفرمايند در خصوص اين كه مىخواهم به فقراء از اموال مشغول ذمّه يا حرام بدهم ، به هر كدام ابتداء آن كه هنوز غنى نشده اند چه مقدار بايد داد ؟\r\nج : يك دفعه هر قدر كه باشد مىتوان داد وحد معينى ندارد ، بلى اگر در آن وقت موسم رفتن به مكه باشد وقافله بر سر راه باشد هر گاه اين قدر به او داده شود كه مستطيع بشود بايد آن فقير به مكه رود و به قدر خرج سفر مكه را كارى ديگر به او نمىتواند كرد ، اما اگر موسم نباشد يا قافله ء معينى نباشد هر كار مىتواند كرد ، اما بعد از آن كه يك دفعه به او اين قدر داده شد كه غنى شد تا آن را به مصرفى نرسانيده ديگر به او نمىتوان داد ، اما اگر آن را به مصرفى رسانيد يا به كسى بخشيد يا مصالحه نمود كه باز فقير شد ، باز به او مىتوان داد .\r\n( 275 )\r\nس 12 : ردّ مظالم را به هر فقيرى مىتوان داد ، يا مىبايد فقير ظاهر الصلاح باشد ؟\r\nج : ردّ مظالم را به هر فقير مؤمنى مىتوان داد و ظاهر الصلاح بودن شرط نيست .\r\n","description":"","footnote":"","page_name":" 186 ","page_number":186},
  {"content":"\r\n( 276 )\r\nس 13 : هر گاه كسى زكات مال خود را جدا كند اما به مرور به فقرا بدهد و مدتى نگاه دارد و ندهد ، و بخواهد دو ماه بعد به فقير بدهد و بعد از دو ماه قيمت غله كمتر بشود ، آيا صاحب مال مشغول ذمّه ء كسر قيمت هست يا نه ؟ و بعد از دو ماه يا سه ماه قيمت آن غله زيادتر شود ، آيا صاحب مال مىتواند آن غله را به جهت خود نگاه بدارد و قيمت غله را به فقير بدهد يا نه ؟ غرض اين است كه بعد از جدا كردن زكات در همان وقت ندهد و مدتى نگاه بدارد و بعد بدهد با وجود بودن فقير چه صورت دارد ، چه قيمت كمتر شود و چه زيادتر ؟\r\nج : اين مسأله را در مسأله دوم از فصل دوم از مقصد دوم از كتاب تذكرة الأحباب ( 1 )\r\n\r\nبيان نموده ام كه فصل وقت اخراج زكات باشد ، و جواب آن است كه بعد از تمكين صاحب مال از جدا كردن زكات از مال خود فوراً بايد جدا كند ، اما در رسانيدن به مستحق مىتواند تأخير اندازد و بر او گناهى نيست ، خصوصاً هر گاه انتظار امر راجحى را بكشد ، مثل شخص فقيرترى ، يا صله ء رحمى ، يا اهل علم وورعى ، يا كسى كه وعده به آن كرده ونحو اينها ، و هر گاه تأخير انداخت و قيمت مختلف شد همان عين را مىتواند داد ، خواه قيمت زياد شده باشد يا كم ، و در كمى قيمت بر صاحب مال ضررى نيست ، و در صورت زيادتى قيمت هم مىتواند خود عين را بردارد و قيمت را بدهد ، به شرطى كه قيمت همان وقت را كه قبول مىكند بدهد نه قيمت ناقص روز اول را .\r\nاما هر گاه عين مال تلف شود در بسيارى از صور بايد از عهده برآيد ، به تفصيلى كه در كتاب تذكرة [ الاحباب 
  ] مذكور است .\r\n( 277 )\r\nس 14 : شخصى است مديون كه مىتوان زكات به او داد ، وزراعتى دارد كه غلات آن به زكات مىرسد ، به عالمى مىگويد : من فلان قدر زكات بايد بدهم ،\r\n","description":"","footnote":"\r\n( 1 ) چاپ نشده .\r\n","page_name":" 187 ","page_number":187},
  {"content":"\r\nهر كس را شما بفرماييد بدهم ، آن شخص عالم مىتواند همين زكات را به خود آن بدهد يا نه ؟\r\nج : نه ، نمىتواند داد ، نه از سهم فقراء و نه از سهم غارمين كه مديونين باشند .\r\n( 278 )\r\nس 15 : شخص سيدى طفل در مكتب خانه دارد ، ومعلم طفل غير سيد است و ظاهر الصلاح هم هست ، آيا پدر طفل مىتواند زكات از غير سيد بگيرد و به معلم اطفال خود بدهد ، يعنى به عوض اجرت اطفال ؟\r\nج : نه ، نمىتواند سيّد زكات به جهت خود از غير سيّد بگيرد ، اگر چه به ازاى اجرت تعليم طفل خود به غير سيّدى بدهد .\r\n( 279 )\r\nس 16 : جمعى از اطفال بى پدر هستند وفقيرند ، و ليكن در نمازهاى ايشان غلط بسيار است ، و فرق ميان « ح » و « ه » و « س » و « ث » نمىنمايند وسن ايشان به ده سالگى رسيده ، آيا زكات به ايشان مىتوان داد يا نه ؟\r\nج : بلى ، مىتوان زكات را به مصرف ايشان رسانيد . والله العالم .\r\n( 280 )\r\nس 17 : وبيان فرماييد كه تمكن از تصرّف خود مالك كه شرط وجوب زكات مالى مىباشد كه گذشتن سال در آن معتبر مىباشد و همچنين عدم تمكن كه مسقط وجوب است مراد از آنها چه مىباشد آيا كسى كه گماشته يا وكيلى در محلى داشته باشد كه هميشه اوقات سال آمد و رفت مىنمايد و هر چه بنويسد به او او معمول مىدارد واعلام به او ممكن باشد اين متمكَّن است يا نه ؟\r\nو همچنين هر گاه وكيلى در جايى داشته باشد كه سالى يك دفعه بيشتر اعلام به او ممكن نباشد مثلًا مكه معظمه آيا شخص متمكَّن است از تصرّف يا نه ؟\r\nو همچنين هر گاه وكيلى داشته باشد كه خبر از احوال او نداشته باشد كه كجا مىباشد اما هر چه بنويسد معمول دارد آيا اين شخص متمكَّن مىباشد از تصرّف در آن مال يا نه ؟\r\n","description":"","footnote":"","page_name":" 188 ","page_number":188},
  {"content":"\r\nج : مراد از تمكن از تصرّف مالك به نفسه اين است كه هر وقت از سال خواهد كه آن را از جايى كه هست بگرداند به اين نحو كه اگر خود خواهد بردارد و اگر خواهد به تصرّف وكيلش بدهد تواند وضرور نيست كه البته بايد به دست خود او باشد چنان كه بعضى گفته است بلكه قدرت بر گرفتن خود هم كفايت مىكند و در حكم تصرّف خود است اما به اين معنى كه هر وقت خواهد خود بردارد وبگيرد از اين وكيل به وكيلى ديگر برساند و از آن به وكيلى ديگر وهكذا وبمجرد اين كه در دست وكيل او باشد اگر چه خود قدرت بر اخذ نداشته باشد كافى نيست چنان كه بعضى ديگر گفته اند پس در صورت اولى كه گماشته داشته باشد كه هميشه آمد وشد نيز دارد متمكَّن باشد اگر به نحوى باشد كه هر وقت خواهد مال را احضار كند تواند ، اين تمكن از تصرّف است به شرطى كه محتاج به زمان طويلى نباشد .\r\nاما اگر تواند به جهت آمد وشد از حال آن مطلع شود و در آنجا كه هست به اين و آن برساند و نتواند به خود برساند تمكن از تصرّف نيست .\r\nو در دو صورت دوم تمكن از تصرّف نيست بلكه هر گاه در ولايتى باشد كه اگر خواهد در آن تصرّف كند موقوف به زمان طويلى باشد مثل يك ماه يا دو ماه بلكه دور نيست اندكى كمتر هم وزودتر نتواند به خود برساند متمكَّن از تصرّف به نفسه نخواهد بود خلاصه مناط صدق امكان تصرّف خود اوست در هر وقت خواهد از عرض سال عرفاً والله العالم .\r\n( 281 )\r\nس 18 : آيا در صورتى كه زكات يا خمس تعلَّق به مالى گرفته باشد و صاحب مال ، مال را مزكى ومخمس ننموده معامله عينيه نمايد وربح به هم برسد بعد صاحب مال خواهد كه مال را مزكى يا مخمس نمايد شرعاً چه وضع بايد عمل نمايد كه بريء الذمه شود و اظهار اين مطلب به حاكم شرع يا مأذون آن لازم است يا نه ؟\r\nج : نه اظهار مطلب به حاكم شرع لازم نيست بلكه زكات يا خمس را از اصل\r\n","description":"","footnote":"","page_name":" 189 ","page_number":189},
  {"content":"\r\nوربح به قدر الحصّة وضع مىنمايد و نصف خمس را به اذن حاكم شرع وتتمه را خود به اهلش مىرساند . والله العالم\r\n( 282 )\r\nس 19 : هر گاه در غره شوال اختلاف شود و بعد از ظهر ثابت شود آيا فطره ساقط مىشود يا نه ؟ و هر گاه ثبوت آن مقارن ظهر باشد به مرتبه اى كه نتواند از مال خود اخراج نمايد آيا به قصد اخراج ، دادن فطره واجب مىشود يا نه ؟\r\nج : در هر دو صورت دادن فطره واجب نيست . ( 1 )\r\n\r\n( 283 )\r\nس 20 : هر گاه زيد در روز سىام رمضان جمعى را وعده بگيرد كه در شب افطار نمايند به گمان اين كه بعد از نماز مغرب خواهند آمد و آن جماعت در غروب وارد او شوند فطره ء ايشان بر زيد لازم است يا نه ؟\r\nج : بلى لازم است و قصد مهمانى كردن واطعام آنها در وجوب فطره كافى است واحتياج به آمدن پيش از نماز مغرب يا پيش از غروب نيست .\r\n( 284 )\r\nس 21 : ونيز بيان فرماييد كه چنانچه ما بين ارباب گوسفند متعارف است كه گوسفند را دندانى مىدهند تا موعد معينى و از منفعت آن هر ساله قدر معينى از كشك و روغن مىگيرند و در سال آخر گوسفند را به همان دندان كه داده اند مىگيرند اين معامله چه صورت دارد ووجه شرعى آن كه بىشبهه منافع را كه مالك استيفاء مىنمايد حلال باشد در چه صورت است وزكات اين گوسفند در اين عرض مدتى كه مشترك برداشته است با كيست آيا با مالك اول است يا با مشترى و همچنين در نتاج آن گوسفند هر گاه به حد نصاب برسد خلاصه وجه صحّت امثال اين معامله با حكم زكات آن چه مىفرمايند ؟\r\n","description":"","footnote":"\r\n( 1 ) كذا .\r\n","page_name":" 190 ","page_number":190},
  {"content":"\r\nج : معامله گوسفند دندان به دندان به اين نحو صحيح است كه مثلًا صد رأس گوسفند معين به دندانهاى معين مىفروشند به نقد مثلًا به پنجاه تومان نقد و از آن پنجاه تومان چهل تومان آن را مثلًا مىدهند وصد رأس گوسفند به همان اوصاف معيّنه كه مىخواهند ودندان معين به وعده معين بعنوان سلم مىخرند كه در سر موعد بدهند و به ده تومان ديگر آن مثلًا صد من كشك وصد من روغن مىخرند در تمام آن وعده كه هر سال قدر معين آن را بدهند و اين طريقه صحيح و لازم است و در اين عرض هيچ زكاتى بر مالك اول گوسفند نيست بلكه گوسفندها مال مشترى مىشود ونتاج آنها مال او است و بعد از تحقق شرايط وجوب زكات از حَوَلان حول ( 1 )\r\n\r\nوبلوغ نصاب و ساير شرايط مشترى بايد زكات آن را بدهد و بر شخص اول زكاتى نيست تا وعده گرفتن گوسفندهاى خود بعد از آن كه گرفت آن وقت ابتداى ملكيت اوست در آن وقت اگر شرايط متحقّق شد بايد زكات را بدهد . والله العالم .\r\n( 285 )\r\nس 22 : وبيان فرماييد كه هر گاه كافرى اهل و عيال مسلمانى داشته باشد آيا در صورتى كه غنى باشد آن صاحب عيال زكات فطره عيالش بر او واجب مىباشد يا نه و در صورت وجوب هر گاه تعلل نمايد و ندهد حاكم شرع مىتواند از او يا از عيالش بگيرد يا نه ؟\r\nج : بلى كفار مكلف به فروع هستند و بر كافر واجب است دادن فطره عيال مسلمان و كافر خود را ( فرمايد حاكم شرع واجب بلكه هم نيست گرفتن ) ( 2 )\r\n\r\nهم چنان كه به نماز و روزه و خمس وزكات و حج مكلفند و بر مسلمين نيست امر ايشان به اينها . والله العالم .\r\n","description":"","footnote":"\r\n( 1 ) حَوَلان حول : گذشت سال .\r\n\r\n( 2 ) بر حاكم شرع واجب نيست گرفتن . ظ صح و كلمه « فرمايد » و « بلكه هم » زائد است . يا بعد از بلكه ، كلمه ء « جائز » افتاده است .\r\n","page_name":" 191 ","page_number":191},
  {"content":"\r\n( 286 )\r\nس 23 : وبيان فرماييد كه نوكرهايى كه قرار شده است كه سالى فلان مبلغ بگيرند وخدمت بكنند يا روزى فلان مقدار غله بگيرند وخدمت بكنند زكات ايشان بر خود ايشان مىباشد يا بر آقاى ايشان ؟\r\nج : زكات فطره ايشان بر خود ايشان است نه بر آقا مگر اين كه بعنوان شرط يا بدون شرط نفقه و خوراك ايشان با آقا باشد يعنى بخصوص نفقه بدهند در اين صورت با آقا خواهد بود نه اين كه چيزى از نقد و يا جنس به او بدهد كه او به هر مصرف مىخواهد برساند واو به مصرف خرج خود رساند كه در اين صورت نيز با خود او خواهد بود نه با آقا . والله العالم .\r\n( 287 )\r\nس 24 : بيان فرماييد كه بنا بر آن كه مبدأ وجوب فطره را اول غروب دانيم يا اول طلوع صبح به شرط آن كه غروب را درك كند با شرايط ، پس هر گاه شخص درك كند اول غروب را با شرايط و در نصف شب مال او را دزد ببرد وصبح را درك كند و بعضى از شرايط او مفقود شود حكم او چيست يا آن كه در نصف شب فوت كرد آيا زكات از مال او بايد برداشت يا نه ؟\r\nج : هر گاه مبدأ وجوب را اول غروب شب عيد [ بدانيم 
  ] هم چنان كه مختار اكثر متأخّرين است در صورت مسئوله بايد زكات فطره از مال او اخراج شود و اگر خود زنده باشد بدهد و اگر مبدأ وجوب را اول طلوع روز عيد دانيم به شرط ادراك غروب شب عيد با شرايط ، هم چنان كه مختار حقير است در هيچ يك از صور مسئوله اخراج زكات فطره واجب نيست .\r\n","description":"","footnote":"","page_name":" 192 ","page_number":192},
  {"content":"\r\n\r\nكتاب المظالم والحقوق المجهولة\r\n( 288 )\r\nس 1 : هر گاه در نزد زيد غنى مبلغ صد تومان مثلًا ردّ مظالم باشد با عمرو فقير تمهيد مقدّمه نمايند كه صد تومان را به تو ردّ وتصدق مىنمايم به شرط آن كه طمع دارم از آن صد تومان يك قدر معينى مثلًا نصف يا دو ثلث آن را به من به رضا ورغبت خود هبه نمايى عمرو فقير مرد عالم عارف باشد و بداند كه زيد مزبور عوام صرف وبحت است هر گاه به اين راضى نباشد هر گز پا به هدايت نمىگذارد لهذا از جهت مدارا ورفق با او كه در ضلالت صرف نماند الميسور لا يترك بالمعسور راضى به اين شود به رضا وطيب نفس خود بعد از اخذ وقبض مجموع صد تومان مزبور را ثلثى را بردارد دو ثلث ديگر را به او هبه نمايد آيا چنين عملى شرعاً ممضى ومقبول است آن دو ثلث موهوب به زيد مزبور حلال و از شغل ذمّگى خلاص است يا نه بيان فرماييد ؟\r\nج : بلى در چنين صورتى بريء الذمه مىشود و آن دو ثلث كه به او بعد از گرفتن هبه نمودند حلال مىشود و ليكن بايد دادن ردّ مظالم به آن شخص به اذن نايب امام عليه السلام كه مجتهد باشد يعنى هر ردّ مظالم اقوى آن است كه مثل نصف خمس است و بدون اذن نايب امام نمىتوان داد .\r\n","description":"","footnote":"","page_name":" 193 ","page_number":193},
  {"content":"\r\n( 289 )\r\nس 2 : در ولايتهاى بعيده از مجتهد از قبيل شيروانات در ميان عوام الناس وباديه نشينان حصّه امام عليه السلام ضايع مىشود به جهت عدم امكان رسيدن به مجتهد آيا صاحب مال خود مىتواند به فقراى سادات دهد يا به شخص عادل تا او به فقرا برساند يا بايد به هيچ كدام ندهد بيان فرماييد ؟\r\nج : در صورتى كه هيچ وجه ممكن نباشد به مجتهد رسانيدن يا اذن از او حاصل كردن اگر چه به مكاتبه باشد صاحب مال خود به اطلاع عدول مسلمين يعنى سه نفر يا بيشتر مىتواند به مصرف فقراى سادات برساند و اگر عدول هم ممكن نباشد يك نفر عادل هم كفايت مىكند و اگر يك نفر عادل هم نرسد ودسترس هم نباشد خود به تنهايى مىتواند به مصرف اهلش كه فقراى سادات است برساند .\r\n( 290 )\r\nس 3 : آيا شخص واحد متولَّى طرفى العقد در صيغه نكاح و ساير عقود [ شود 
  ] جايز است يا نه بيان فرماييد ؟\r\nج : در نكاح جايز نمىدانم و در بيع جايز مىدانم و در ساير عقود تأمّل دارم . والله العالم .\r\n( 291 )\r\nس 4 : مال مجهول المالك بعنوان لقطه باشد از قبيل گاو واسب و مرغ خانگى وغيره تصدق بايد نمود به فقرا يا به سادات بايد داد خلاصه ء كلام چه بايد نمود بيان فرماييد ؟\r\nج : هر گاه اميد پيدا شدن صاحب آن را داشته باشد نگاه دارد وتفحص كند و اگر مأيوس شود به اذن مجتهد به فقرا برساند سيد يا غير سيد . والله العالم .\r\n","description":"","footnote":"","page_name":" 194 ","page_number":194},
  {"content":"\r\n( 292 )\r\nس 5 : حصّه امام را از ولايتهاى بعيده به وساطت شخص امين وعادل به نزد مجتهد مىتوان فرستاد يا نه هر گاه در اثناى راه تلف شود صاحب مال ضامن آن است يا نه ؟ بيان فرماييد .\r\nج : هر گاه رسانيدن به مجتهد به غير اين نحو نشود مثل برات كردن در اين صورت مىتوان فرستاد و اگر در راه تلف شود ضامن نيست . والله العالم .\r\n( 293 )\r\nس 6 : هر گاه شخصى را ردّ مظالم بر ذمه باشد يا مجهول المالكى داشته باشد و به اذن مجتهد با بعضى از فقراء مصالحه يا هبه به عمل آورد آيا بريء الذمه مىشود و يا نه و هر گاه بعد شخصى پيدا شود وادّعاى حقى كند يا ادّعاى آن مال را كند چه بايد كرد ؟\r\nج : هر گاه كسى را ردّ مظالم بر ذمه باشد ، يا مال مجهول المالكى در تصرّف او باشد كه بايد به فقرا بدهد به اذن مجتهد ، هر گاه مجتهد اذن داد و به فقراء داده شد و بعد فقراء مصالحه نمودند يا بخشيدند به آن كس به طيب نفس ذمه ء آن كس از همان قدر از حقوق كه صاحب آن معلوم نيست بريء ، و آن مال مجهول المالك بر او حلال مىشود ، پس اگر كسى بعد به هم رسد وادّعايى كند يا اين است كه ادّعاى او بر عين مالى است كه مجهول المالك بوده وفقرا گرفته اند ومصالحه كرده اند ، يا ادّعاى حق ذمه مىكند ، اگر دعوى بر عينى كند پس اگر تواند دعواى خود را ثابت كند به نحوى كه معلوم شود ، در اين صورت بعد از معلوم شدن بايد آن چه را ثابت كرده به او داد ، و اگر نتواند دعواى او ساقط واو را حقى نيست ، و آن كس مشغول ذمّه او نيست . و اگر ادّعاى حق ذمه بكند ، اگر معلوم باشد كه حقى داشته ، اما قدر آن معلوم نباشد و خود آن مدعى هم نداند ، بايد به نوعى او را راضى كرد ، و اگر پا به راه نگذارد هر قدر كه يقين باشد كه\r\n","description":"","footnote":"","page_name":" 195 ","page_number":195},
  {"content":"\r\nاز آن كمتر نيست بايد به او رساند ، و اگر ادّعايى بكند كه صدق آن معلوم نباشد ، اگر توان او را به وضعى راضى كرد بايد چنان كرد ، و اگر راضى نشود در مسأله خلاف است ، بعضى مىگويند : بايد بدون قسم به او داد ، و آن چه حال در نظر حقير قوت دارد آن است كه دعواى او مفيد فايده نيست ، وخلاصه ء كلام آن كه به مصالحه ء به فقراء حقوقى كه صاحب آنها معلوم نباشد ساقط مىشود ، نه هر حقى كه صاحب آن هم معين ومشخص بوده باشد .\r\n( 294 )\r\nس 7 : آيا ردّ مظالم را به سادات مىتوان داد يا نه ، اگر از غير سيّدى باشد يا سيّدى ، يا معلوم نباشد كه از سيّد است يا غير سيد ؟\r\nج : بلى ، مطلقاً مىتوان ردّ مظالم را به سادات داد . والله العالم .\r\n( 295 )\r\nس 8 : چه مىفرماييد در خصوص حواله ء نظام الدولة كه از بابت ابواب جمعى خود بدهد ، واو وجهى مىدهد ونمىدانم از كجا مىدهد ، و خودش هم وجه حلال دارد وملك دارد ، آيا اين وجه بر ما حلال است يا نه ، و اگر به او بگوييم پول حلال بده وقبول كند ووجهى بدهد و بگويد : حلال است يا نگويد بر ما وجه حلال است يا نه ؟\r\nج : نظام الدولة ، ولايات بسيار ابواب جمع اوست ، و از خود هم زراعت واملاك بسيار دارد ، ووجه حرام و حلال در نزد او يافت مىشود ، اما غالب آن است كه آن چه اعلى حضرت پادشاه به او حواله مىنمايد كه بدهد خصوص ، هر گاه قدر معتدٌّ به باشد از همان ابواب جمعى مىدهد ، بلكه بسا باشد خصوص همان وجه را محول به ولايات مىنمايد ، و بايد هر كسى كه وجه به او محول مىشود ميان خود و خدا ملاحظه نمايد ، اگر از قرائن احوال بر او معلوم شود كه از بابت ابواب جمعى است\r\n","description":"","footnote":"","page_name":" 196 ","page_number":196},
  {"content":"\r\nحلال نيست ، و اگر في الواقع بر او يقين نباشد و به قلب خود كه نظر كند احتمال بدهد كه نظام الدوله وجه حلال زرع خود را به حواله ء سلطان داده باشد در اين صورت حرام محض نخواهد بود ومشتبه خواهد بود . والله العالم .\r\n( 296 )\r\nس 9 : چه مىفرماييد در خصوص اين كه غلَّه مردم را كه تاراج مىكنند و به صاحب او نمىدهند ، ومىتوان از آن غلَّه وكاه به مصرف رساند و قيمت آن را بعد اگر صاحب او دسترس شد بدهيم ، يا قيمت آن را به فقراء بدهيم ؟ رأى شريف چيست در اين قسم تصرّف ، مباح است يا نه ؟\r\nج : نه تصرّف در آن مباح نيست و حرام صرف است ، بلى اگر كسى وقتى از نادانى وجهالت يا بىمبالاتى در احكام شريعت چنين تصرّفى كرده باشد هر گاه قيمت آن را يا مثل آن را به اذن مجتهد عادل جامع الشرايط به اهل فقر واستحقاق رساند بريء الذمه خواهد شد إن شاء الله تعالى . والله يعلم .\r\n( 297 )\r\nس 10 : چه مىفرماييد در خصوص سيورسات ( 1 )\r\n\r\nپادشاه از رعيت حكماً مىگيرد ، رأى شريف است كه ما بگيريم و بعد قيمت آن را به فقرا بدهيم يا نه ؟ ونمىدانيم كه از كى مىگيرند و صاحب او كيست ، اين تصرّف به رأى شريف چيست قلمى بفرماييد ؟\r\nج : نه ، مطلقاً رأى حقير نيست كه شما بگيريد ، وحلَّيت ندارد ، بلى اگر توانيد بگيريد و به صاحب آن ردّ كنيد يا قيمت او را به صاحبش بدهيد ،\r\n","description":"","footnote":"\r\n( 1 ) علوفه وخواربار كه براى لشكر از روستاهاى سر راه تهيه مىكنند .\r\n","page_name":" 197 ","page_number":197},
  {"content":"\r\nو اگر صاحبش را نشناسيد به اذن مجتهد به فقراء برسانيد ، بايد چنان كنيد ، بلكه واجب است ، يعنى اگر پادشاه آن را گرفته باشد بىاطلاع شما در آن وقت اگر چنين كنيد بىعيب خواهد بود ، نه اين كه خواهيد از رعيت بگيريد تا مجهول المالك شود وشما بعد چنين كنيد ، مثل اين كه قرار بدهيد كه از براى شما هم فلان قدر سيورسات حواله كنند كه اگر شما نگيريد حواله نكنند ، كه در اين صورت باعث شدن شما آن حواله را به جهت شما معصيت دارد . والله يعلم .\r\n","description":"","footnote":"","page_name":" 198 ","page_number":198},
  {"content":"\r\n\r\nكتاب الخمس والأنفال\r\n( 298 )\r\nس 1 : چه مىفرماييد در اين كه من مثلًا هزار تومان وجه حلال دارم و آن را به معامله ء شرعى مىدهم از قرار ده و دو كه سالى دويست تومان نفع آن مىشود ، و از سركار قبله ء عالم به جهت اخراجات وجود ( وجوه ) خودم سالى پنج هزار تومان مىدهند و آن مبلغ كفاف خرج مرا مىكند ، آيا آن هزار تومانى كه به معامله ء شرعى دادم بايد نفع خمس آن را كه دويست تومان باشد بدهم ؟ حقيقت را قلمى فرماييد .\r\nج : بلى ، بعد از آن كه آن دويست تومان منافع حاصله از معامله ء شرعيه ء از مئونه ساليانه زايد آيد بايد خمس آن داده شود .\r\n( 299 )\r\nس 2 : شما در رساله فرموده ايد كه : هر گاه كسى اجير يا مزدور باشد آن چه عايد آن مىشود به ازاء اجرت بعد از وضع مئونه ء سال آن قدر كه زياد بيايد بايد خمس آن را بدهد ، بنا بر اين وجهى كه شاه زادگان از شاه مىگيرند يا ساير نوكران از شاه يا شاه زاده ها مىگيرند داخل در اجيرند يا نه ؟ و هر گاه داخل در اجير باشند بايد كه زيادت از خرج ساليانشان خمسش را بدهند يا نه ، با وجود اين كه ايشان صيغه ء اجاره نمىخوانند ، بلكه به محض قرارداد نوكرى مىگيرند ، واخراجاتى كه مىكنند آيا مختارند كه به هر نحوى كه خواسته باشند خرج كنند ، يا آن كه بايد به قاعده خرج كنند ، يا نسبت به زىّ خودشان ، مثلًا اين كه شخصى صد بالاپوش مىدوزد ، اما ده بالاپوش او را كفايت مىكند ، يا اين كه صد نفر نوكر\r\n","description":"","footnote":"","page_name":" 199 ","page_number":199},
  {"content":"\r\nوغلام نگاه مىدارد ، اما آن را ده نفر كفايت مىكند نظر به زىّ آن ، آيا بايد كه در خرج مراعات قاعده را نمايد و زياده روى نكند ، كه اگر زياده خرج نمايد خمس آن زيادتى را بدهد ، يا اين كه ضرور نيست هر قدر كه مىخواهد خرج نمايد از هر بابتى و بعد از آن هر قدرى كه زياد بيايد خمس آن را بدهد اگر چه مراعات قاعده وضابطه را در اخراجات نكرده باشد ؟ رأى شريف را بيان فرماييد .\r\nج : وجهى را كه اشخاصى كه فرموده ايد مىگيرند از شاه وشاهزاده ها اگر از ممرّ حرام باشد كه خمس در آن معنى ندارد ، همه ء آن مال صاحب آن است يا مال فقراء ، و اگر از ممرّ حلال باشد كه اگر از بابت انعام واحسان وبخشش باشد خمس ندارد ، و اگر به عوض اجرت عمل باشد و مزد نوكرى خواه صيغه بگويند يا نه ، بايد بعد از وضع اخراجات ساليانه خمس آن را داد ، واخراجات ساليانه كه محسوب مىشود اخراجات به حد وسط مناسب حال آن شخص است كه در عرف و عادت بگويند : زياده روى نكرده است ، و اگر اسراف كند بايد خمس زيادتى را بدهد .\r\n( 300 )\r\nس 3 : اگر كسى در ذمّه ء او از قبيل نذر وتصدّق وكفّاره باشد مىتواند به سيّد فقير بدهد ، مثل اين كه نذر مىكنم كه اگر فلان كار براى من صورت بگيرد فلان مبلغ به فقير بدهم ، آيا مىتوانم وجه را به سيّد بدهم يا نه ؟\r\nو يا اين كه اول ماه است تصدقى مىدهم .\r\nو يا اين كه پولى زير سر مىگذارم به جهت تصدق ، آيا مىتوانم آن را به سيّد بدهم ؟\r\nج : به غير از زكات ساير وجوه را به سادات مىتوان داد .\r\n( 301 )\r\nس 4 : چه مىفرماييد در اين مسأله كه به جهت مصارف گذران اهل و عيال از قبيل اجناس به جهت لباس ، و گندم و برنج و روغن وغيره كه به جهت مأكولات ابتياع مىشود و سال تمام بگذرد ، و از آن اشياء باقى باشد ، آيا زكاتى دارد ، يا اين كه بعضى از آن در قيمت ترقى بكند ، مثل غلَّه ، آيا ترقّى كردن در قيمت اول چه صورت دارد ؟\r\nج : در امثال اين چيزها زكات نيست ، مگر همين گندم ، و در زكات هم وضع\r\n","description":"","footnote":"","page_name":" 200 ","page_number":200},
  {"content":"\r\nخرج سال شرط نيست ، بلكه هر كه آن چه جنس زكاتى داشته باشد كه به نصاب رسيده باشد وشروط وجوب زكات در آنها متحقّق باشد واجب است همان وقت زكات آن را بدهد ، وگويا مراد از سؤال خمس باشد ، پس مىگوييم : اگر آن چه به جهت مصارف مذكوره گرفته شده از چيزى باشد كه خمس دارد يعنى منفعت تجارتى ، يا محصول املاكى ، يا اجاره ء مستغلى ، يا حاصل منفعت حيواناتى چون گوسفند و گاو و شتر ورمه و امثال آنها ، پس آن چه از آنها كه سال بگذرد و باقى مانده باشد واجب است خمس آن داده شود ، و ترقى قيمت در اينجا تفاوتى نمىكند ، آن چه مانده است بعد از تمام سال خمس آن مال سادات است به هر قيمتى مىخواهد خريده باشد ، و ترقى كرده باشد يا نه ، و اگر اين اجناس را از تنخواهى كه خمس ندارد سرانجام كند ، مثل اين كه از وجهى كه كسى به او بخشيده باشد ، يا اصل اين اجناس را بعنوان هديه يا بخشش داده باشند در زيادتى آن بعد از سال خمس نيست . والله العالم .\r\n( 302 )\r\nس 5 : چه مىفرماييد در اين مسأله كه : شترى دارم و به اجاره داده ام كه بعد از وضع مخارج در سالى دويست تومان وجه به من مىدهند وعايد مىشود ، و مخارج من ده هزار تومان است در مدت يك سال ، يا بيشتر كه از ممر ديگر عايد مىشود وخرج مىشود ، اين دويست تومان منافع شتر هم علاوه خرج مىشود ، آيا اين وجه دويست تومان منافع شتر قبل از آن كه خرج بشود بايد خمس آن را داد يا نه ؟\r\nج : نه ، چون آن هم خرج مىشود خمس ندارد ، بلى اگر خرجى كه مىكنيد زياده از حد متعارف شأن شما باشد و از آن چه سزاوار ولايق شما است بىاندازه تر خرج كنيد در اين صورت احتياط آن است كه آن چه زائد بر قدر شأن وزىّ خرج شده خمس زائد از منافع آن شتر به قدر الحصة داده شود ، و معنى قدر الحصّة آن است كه آن دويست تومان را با مالى كه از ممر ديگر عايد شده بر روى هم بيندازيد وخرج متعارف را بيرون كنيد ، تتمه كه مىماند ببينيد حصّه دويست تومان چقدر مىشود خمس آن قدر را بدهيد ، مثلًا ده هزار ودويست\r\n","description":"","footnote":"","page_name":" 201 ","page_number":201},
  {"content":"\r\nتومان خرج كرديد ، هزار تومان آن خرج بىمصرف واسراف بود ، چون دويست تومان تخميناً نزديك پنجاه يك ده هزار [ و دويست 
  ] تومان است ، پنجاه يك هزار تومان را كه بيست تومان باشد خمس آن را كه چهار تومان باشد بايد داد ، و اين در وقتى است كه ندانيد كه دويست تومان چه وقت خرج شده ، اما اگر بدانيد كه خرج حسابى از آن ده هزار تومان بوده و اين دويست تومان به مصرف بىحساب رسيده بايد خمس همه دويست تومان را داد و اگر بدانيد كه دويست تومان به مصرف خرج درست رسيده و بى مصرف از ده هزار تومان بوده در اين صورت آن دويست تومان اصلًا خمس ندارد . والله العالم .\r\n( 303 )\r\nس 6 : بفرماييد كه چنانچه چندين مجتهد در ولايتى باشند كه بعضى افضل وافقه و بعضى ديگر پاره مسائل را اجتهاد كرده و بعضى را اجتهاد نكرده آيا خمس مال امام را با وجود افقه به غير افقه مىتوان داد يا نه ؟\r\nج : هر گاه غير افقه نيز فقيه و مجتهد عادل امين باشد و در مسائل متعلقه به خمس و احكام آن و احكام متعلقه به فقير وسادات در انتساب به اب يا كفايت امّ و ساير آن چه در اين مرحله ضرور است اجتهاد فعلى كرده باشد وترجيح مسائل آن را داده باشد و همچنين در وظيفه فقيه و آن چه بيان او هست و اين كه در چه امر محتاج به فقيه است وولايت او در تصرّف در اخماس هست يا نه در اين صورت به آن غير افقه نيز مىتوان داد و دادن به افقه لازم نيست سيما اگر غير افقه اعدل باشد . والله العالم .\r\n( 304 )\r\nس 7 : هر گاه مالى ارثاً به صغيرى منتقل شده كه خمس او را مورث در حال حيات داده بوده است بعد ذلك ديگر خمس او را بايد داد يا نه هر گاه بايد داد قبل از بلوغ صغير بايد داد يا بعد ، هر گاه قبل از بلوغ بايد داد اخراج آن را كه بايد بكند ؟\r\nج : در ميراث خمس واجب نيست .\r\n","description":"","footnote":"","page_name":" 202 ","page_number":202},
  {"content":"\r\n( 305 )\r\nس 8 : تنخواهى از صغير در نزد دو نفر بوده ، نزد بعضى بالمرّه سوخت كرده ، و در نزد بعضى ديگر نما ومنافع به هم رسانيده ، اوّلًا بيان فرمايند كه خمس تعلَّق به مال صغير مىگيرد يا خير ، هر گاه مىگيرد در صورت مسطوره جبر خسران وسوخت بعضى مال صغير را از منافع بعضى ديگر از مال او بايد كرد يا نه ؟\r\nج : خمس منافع بعد از وضع مئونه بايد داده شود ، واظهر آن است كه جبر خسران سوخت مال كه در نزد بعضى ديگر بوده از منافع آن چه در نزد ديگرى حاصل شده نبايد كرد ، و بايد خمس منافع را داد ، بلى اگر نفع ونقصان در يك معامله باشد مثل اين كه جنسى به صد تومان بخرد و نصف آن را به هفتاد تومان بفروشد و نصف ديگر را به سى تومان ، در اين صورت مىتوان جبر نقصان نصف را به نفع نصف ديگر كرد .\r\n( 306 )\r\nس 9 : زيد مىتواند جاريه ء امّ ولد خود را به غير صيغه ء مبايعه منتقل به عمرو نمايد وعمرو به ديگرى مبايعه نمايد يا نه ؟\r\nيا آن كه زيد مزبور جاريه ء مزبوره را به عمرو سيّد مىتواند از وجه خمس آل رسول صلَّى اللَّه عليه وآله بدهد ، وعمرو مزبور جاريه ء مزبوره را به ديگرى بفروشد ؟\r\nج : نه ، مگر در بعضى صور خاصّه نمىتواند به هيچ عقدى ملكيّت جاريه ء مزبوره را منتقل نمايد ، و به خمس نمىتواند داد .\r\n( 307 )\r\nس 10 : هر گاه كسى بر خود تنگ گيرد در نفقه و چيزى پس انداز كند ، خمس دارد يا نه ؟\r\nج : بلى ، آن چه پس انداز كرده بايد خمس آن را بدهد .\r\n( 308 )\r\nس 11 : شخصى ملكى موروثى به او منتقل شده ، ليكن آن ملك هشتاد سال است مخروبه و از زراعات افتاده ، وحال به حيطه ء آبادى درآورده و مبلغ كلى خرج شده وقابليت ملك هم نهايت كلى دارد ، آيا آن چه ترقى كرده خمس دارد ،\r\n","description":"","footnote":"","page_name":" 203 ","page_number":203},
  {"content":"\r\nيا كل ملك خمس دارد ، و يا در اصل خمس ندارد ؟\r\nج : مادامى كه نفروخته است اصلًا خمس ندارد ، و اگر بفروشد آن چه زائد بر قيمت روزى است كه به او ارث رسيده بايد خمس آن را بدهد .\r\n( 309 )\r\nس 12 : شخصى قدرى گوسفند دارد وزكات او را داده ، وحال گوسفند زاييده وولد گوسفند يك سال در تصرّف مالك بوده ، آيا ولد اين گوسفند خمس دارد يا نه ؟\r\nج : بلى ، ولد آن گوسفند خمس دارد .\r\n( 310 )\r\nس 13 : اشجار از قبيل صنوبر وبيد كه مراد از اشجار غير مثمر باشد خمس دارد يا نه ، اگر خمس دارد از خود اشجار بايد داد يا قيمت او را ؟\r\nج : بلى ، خمس دارد و اگر خواهد خمس را از اشجار مىدهند ، و اگر خواهد قيمت آن را مىدهد .\r\n( 311 )\r\nس 14 : شخصى خمس در ذمّه ء او بوده واهمال در دادن آن كرده وحال فقير شده ومىخواهد برائت ذمّه از خود نمايد به چه قسم مىشود ؟\r\nج : هر گاه قليل وجهى تحصيل كند و آن را به عوض خمس به سيّدى فقير بدهد و آن سيد وجه را به او ببخشد ، و آن ثانياً به عوض خمس به او بدهد و آن ثانياً به او ببخشد تا به قدرى كه بر ذمّه ء او هست برسد إن شاء اللَّه بريء الذمّه مىشود والله العالم .\r\n( 312 )\r\nس 15 : شخصى صد اصله صنوبر داشته ، و بيست اصله ء آن را روزى كه نشانده به سيّدى داده به عوض خمس كه هر چه اشجار نموّ كنند آن چه را به عوض خمس داده هم نموّ مىكند ، حال اشجار تمامى بر حال خود باقى است ، چه صورت دارد بيان فرماييد ؟\r\nج : بايد خمس هشتاد اصله ء ديگر را هر ساله بدهد ، و بيست اصله كه اوّل داده خمس سال اوّل صد اصله بوده ، ونموّى كه آن بيست اصله كرده در ملكيّت آن سيد كرده وفائده از براى صاحب درخت ندارد .\r\n","description":"","footnote":"","page_name":" 204 ","page_number":204},
  {"content":"\r\n( 313 )\r\nس 16 : شخصى صبّاغ است وكسب ديگر از قبيل زراعت وپيله ورى دارد ، و هر دفعه كه پنج ريال نيل به خمره مىريزد مثلًا پنج ريال نفع مىكند ، آيا بايد نفع اين عمل در تصرّف او يك سال باشد يا اين كه به مجرّد ظاهر شدن نفع بايد خمس او را داد ؟\r\nج : به مجرّد ظاهر شدن مىتواند خمس آن را بدهد ، امّا واجب نيست ، بلكه مىتواند نگاه دارد تا يك سال به جهت احتياط خرج ، پس اگر خرج كرد خمسى بر او نيست والَّا بايد خمس آن را بدهد . والله العالم .\r\n( 314 )\r\nس 17 : حدّى در خمس است كه به آن حد كه رسيد مال امام را بايد سوا كرد يا خير از نيم ريال خمس نصف مال امام است ؟\r\nج : آن چه از نفع تجارت و زراعت وكسب و امثال آن باشد نصابى ندارد ، و هر پنج غاز ( 1 )\r\n\r\nيك غاز را بايد خمس داد ، امّا اگر كسى از معدن چيزى حاصل كند مثل معدن مس يا آهن ، يا معدنى ديگر ، يا از دريا چيزى به غواصى مثل مرواريد در آورد آن نصاب دارد كه تا به آن نصاب نرسيده خمس ندارد .\r\n( 315 )\r\nس 18 : شخصى با سيّدى قرار داده كه سالى يك تومان به او بدهد و صيغه خوانده و سه چهار سال داده حال مىخواهد ندهد ، سيد مىگويد : طلب مرا بده آن شخص مىگويد : مِن بعد نمىدهم حكم آن چه چيز است ؟\r\nج : نمىدانم صيغه به چه نوع خوانده ، اگر صيغه ء نذر خوانده يا قسم شرعى ياد نموده بايد بدهد ، و صيغه ء ديگر به نحوى كه صحيح و موجب لزوم باشد مشكل متحقّق شده باشد ، و هر صيغه در اين خصوص صحيح نيست و موجب لزوم نمىشود . والله العالم .\r\n( 316 )\r\nس 19 : شخصى آسيايى جديد احداث نموده ، آن طاحونه خمس دارد يا نه ،\r\n","description":"","footnote":"\r\n( 1 ) هر ريال وقران بيست شاهى و هر شاهى دو پول و هر پول دو جندك و هر جندك دو غاز است . لغت نامه ء دهخدا .\r\n","page_name":" 205 ","page_number":205},
  {"content":"\r\nو همچنين طسق طاحونه ( 1 )\r\n\r\nخمس دارد ؟\r\nج : بلى آن چه از خرج سال زياد آيد خمس دارد .\r\n( 317 )\r\nس 20 : شخصى سيد عيال بار است وآبرو دارد و از وجه خمس وزكات گذران او مىشود ، آيا مىتواند از وجه خمس يا زكات اين قدر بگيرد كه بالاپوش يا شالى كه زىّ او باشد بگيرد يا نه ؟\r\nج : بلى مىتواند از خمس بگيرد و از زكات سادات بگيرد وشال وبالاپوش درست كند ، بلكه اگر محتاج به اسب وغلام هم باشد وزىّ او باشد مىتواند از وجه خمس بگيرد ، و همچنين كنيز و مهمان خانه و هر چه موافق زىّ او باشد .\r\n( 318 )\r\nس 21 : سنگ آسيا خمس دارد يا نه ؟ بيان فرماييد .\r\nج : بلى ، هر كه سنگ از او مىگيرد بايد خمس بدهد بعد از آن كه به قدر بيست دينار كه بيست باجاغلو ( 2 )\r\n\r\nباشد بدست او آمده باشد ، بعد از وضع خرج سنگ گرفتن ، آن چه مانده خمس مىدهد .\r\n( 319 )\r\nس 22 : كسى را كه مطلع باشى كه زكات مال يا خمس آن را نمىدهد و مال او به خمس يا زكات رسيده و اقرار دارد آيا مىتوان از نان او خورد ؟\r\nج : بلى مىتوان خورد على الأقوى ، چه شركت فقراء بنا بر اقوى شركت لا على التعيين است نه شركت بالاشاعة .\r\n( 320 )\r\nس 23 : املاك مجهول المالك كه در معموره وآبادانى بوده باشد آيا تصرّف در آنها محتاج باذن حاكم شرع جامع الشرايط است يا آن كه از براى آحاد مسلمين هم جايز است بدون اذن تصرّف در آنها ؟\r\n","description":"","footnote":"\r\n( 1 ) طاحونه آسياى آبى . طسق آسيا وجه معينى كه آسيابان به شاه باج مىدهد . وگويا در اينجا سهمى باشد كه آسيابان به مالك آسيا مىدهد . به لغت نامه ء دهخدا رجوع شود .\r\n\r\n( 2 ) به مسأله ء 253 رجوع شود .\r\n","page_name":" 206 ","page_number":206},
  {"content":"\r\nج : هر گاه آن املاك به حد موات وبوار رسيده باشند تصرّف واحياء آنها محتاج باذن مجتهد نيست و حضرت امام عليه السلام احيا وعمارت آن را بر شيعيان بلكه مطلقاً مباح فرموده و هر گاه به سرحد موات نرسيده باشد اقوى در نظر حقير آن است كه بدون اذن مجتهد تصرّف در آنها جايز نيست يعنى مجتهد به فقراء شيعه مىدهد واو به هر كه خواهد منتقل مىكند .\r\n( 321 )\r\nس 24 : كسى كه از جانب مجتهد ماذون است در خصوص مال امام عليه السلام و در خصوص املاك مجهول المالك مىتواند تصرّف نمايد به نحو اجاره در صورت توقّف تصرّف املاك مزبوره باذن مجتهد در زمان غيبت امام عليه السلام يا نه ؟\r\nج : هر گاه ماذون در خصوص خمس فقط باشد نمىتواند امّا اگر ماذون در ايصال مطلق مال امام باشد مىتواند چون كه حق آن است كه اموال مجهول المالك مال امام عليه السلام است والله العالم .\r\n( 322 )\r\nس 25 : آيا قبض نمودن مجتهد يا وكيل آن حصّه امام را لازم وضرور است در صحّت ، يا اذن كافى است ؟\r\nج : بدان كه اذن اعمّ از توكيل است يعنى هر توكيلى اذن است امّا هر اذنى توكيل نيست مثل اذن در دخول خانه شخص يا وطى امه او و ليكن هر امرى كه توكيل در آن جارى است اذن در آن چون توكيل است چه در توكيل لفظ خاصّى شرط نيست پس اذن شخصى در بيع متاع توكيل آن شخص است و چون صرف حصّه امام عليه السلام از خمس توكيل در آن جارى است پس اذن شخصى را در گرفتن حصّه امام وتقسيم آن همان عين توكيل است و صحيح است و ليكن بايد دانست كه همچنين نيست كه مجتهد تواند هر كسى را اذن بدهد يا وكيل كند در قبض وايصال حصّه امام بلكه بايد آن شخص كسى باشد كه مجتهد مطمئن باشد به ايصال آن به اهلش وعالم باشد اجتهاداً يا تقليداً به كيفيت تقسيم خمس ومواقع آن فتوى كه مقرر در شرع است ولى هر گاه مجتهد قدر معينى از خمس را به شخص معينى از\r\n","description":"","footnote":"","page_name":" 207 ","page_number":207},
  {"content":"\r\nفقرا به ديگرى حواله كند كه بدهد بايد همين قدر مطمئن باشد كه آن ديگرى خواهد داد وعلم او به ساير مسايل متعلقه به آن لازم نيست والله العالم .\r\n( 323 )\r\nس 26 : آيا به مال صغير زكات و خمس تعلَّق مىگيرد يا نه ؟\r\nج : بعنوان وجوب نه زكات بر مال صغير تعلَّق دارد نه خمس ولى مستحب است از براى ولى اخراج زكات از زرع و حيوانات صغير .\r\n( 324 )\r\nس 27 : آيا اخراج ماليات سلطان جائر شيعه خواه از عين حاصل اخذ نمايد يا عوض ، قبل از ملاحظه نصاب مىشود يا نه و همچنين در زكات اخراج جميع مصارف از تخم و اجرت تخم وغيره مىشود يا نه ؟\r\nج : غير از حصّه برزگر وخراج ومقاسمه سلطان چيز ديگر وضع نمىشود بنا بر اقوى وحصّه برزگر وضع مىشود .\r\nوامّا مقاسمه وخراج سلطان پس آن چه را مىگيرد . اگر از اراضى خراجيه بگيرد پس اگر مقاسمه باشد يعنى حصّه اى از زرع را بگيرد قبل از ملاحظه نصاب وضع مىشود خواه سلطان شيعه باشد يا سنى و اگر خراج باشد يعنى چيزى ديگر غير از حصّه حاصل زمين را بگيرد پس از سلاطين سنى نيز وضع مىشود وامّا سلاطين جائر غير سنى از شيعه پس چيزى وضع نمىشود از خراج قبل از ملاحظه نصاب .\r\nو اگر از اراضى غير خراجيه باشد مثل املاكى كه غصب شده وتصرّف شده اند يا از ملك مملوكى شخصى ماليّه مىگيرند پس اگر حصّه اى از زراعت را سلطان شريك باشد به اين معنى كه زارع به قصد شراكت سلطان زرع نموده باشد ابتدا پس حصّه سلطان مطلقاً قبل از ملاحظه نصاب وضع مىشود و اگر سلطان شريك زرع نباشد بلكه حصّه اى از زرع را خواهى نخواهى بگيرد پس اگر نتوان آن را از او پنهان كرد ونداد و در اوّل امر گماشته او بيايد وبردارد در اين صورت نيز وضع مىشود و اگر توان پنهان كرد ونداد پس وضع نمىشود وامّا غير از حصّه زرع كه از اراضى غير خراجيه گرفته مىشود كه آن را خراج گويند پس مطلقاً وضع نمىشود والله العالم .\r\n","description":"","footnote":"","page_name":" 208 ","page_number":208},
  {"content":"\r\n\r\nكتاب الحج ( 1 )\r\n\r\n325 )\r\nس 1 : شخصى از اهل كاشان وصيت نموده كه حجه ء بلدى به جهت او استيجار شود مطلق وقيد شرطى نكرده ، ووصيّ معينى قرار داده ، و بعد از وفات او وصىّ شخصى را استيجار كرده كه حج به جا بياورد ، و در ضمن عقد اجاره شرط شد كه چنانچه عائقى از حج رو بدهد كه نتواند حج كند تا سه سال هر سالى كه ميسر شود حج به عمل آورده و ديگر اصلًا ملتفت به اين نشده كه هر گاه دير برسند حج افراد بكنند يا نه ، يا بعد از احرام به عمره ء تمتّع اگر وقت ضيق باشد عدول به إفراد بشود يا نه ، وچنان چه التفات مىشد موصى هر اذنى كه شرعاً جائز بود مىداد ، و اجير روانه ء مكه ، ونظر به ضيق وقت وعلم به عدم تمكَّن از حج تمتع احرام به حج افراد بسته و حج افراد به عمل آورده ومراجعت نموده ، آيا اين حج مجزى است و اجير مستحق گرفتن تنخواه است يا نه ، و اگر مجزى نباشد بخصوص قطع مسافتى كه كرده چه بايد كرد ؟ و شرط سه سال كه شده به اين وضع شده كه اجير گفته كه : اگر در اين سال ميسر نشود در مكه خواهم ماند تا حج به عمل بياورم ، و اجير هم حال مىگويد كه در خاطرم نيست كه در حين صيغه قيد حج تمتع شده ، امّا مظنون است .\r\nج : در خصوص مطلق گفتن موصى ظاهر آن است كه وصيت كسانى كه در امثال\r\n","description":"","footnote":"\r\n( 1 ) رساله اى پيرامون وجوب حجّ بر مديون ورساله ء ديگر در حكم كسى كه فقط اضطرارىِ مشعر را درك كرده به زبان عربى در اينجا قرار داده شده بود كه آنها را در كنار ساير رساله ها در پايان جلد دوم قرار داديم .\r\n","page_name":" 209 ","page_number":209},
  {"content":"\r\nاين ولايات كه فرض ايشان حج تمتع است هر گاه مطلق باشد راجع به حج تمتع مىشود ، خصوصاً هر گاه مستطيع بوده و حج نكرده ، وتعارف حج تمتع و وجوب آن بر موصى قرينه ء اراده ء حج تمتع است ، و از براى وصى استيجار غير از حج تمتع در اين صورت جايز نيست و همچنين شيوع وتعارف و وجوب حج تمتع منصرف مىكند عمل وصى را به حج تمتع و اين سخن كه در وقت صيغه خاطرم نيست كه قيد تمتع شده فائده ندارد بلكه واجب بر اجير حج تمتع مىشود و از براى وصى هم استيجار غير از آن جايز نيست و اگر فرض كنيم كه منصرف به تمتع نشود پس عمل غير معيّن خواهد بود و به اين جهت در صحّت صيغه ء استيجار تأمّل خواهد بود ، بلكه ظاهر عدم صحّت آن است ، وامّا در خصوص اين كه هر گاه وقت تنگ شود و اجير حج إفراد كند آيا مجزى است يا نه ، هر چند تصريحى از فقهائى كه حال كتب ايشان نزد حقير ظاهر است به نظر نرسيده ، و ليكن احتمال مىرود كه چون مطلق حكم كرده اند كه هر گاه وقت بر متمتّع تنگ شود عدول به افراد مىكند ، نائب نيز در آنجا مندرج باشد و به اين جهت ديگر نائب را على حده ذكر نكرده باشند ، هم چنان كه طريقه ء ايشان است كه هر جزئى جزئى را ذكر نمىكنند ، ومؤيد اين است آن چه در كتب فقهاء است در بيان حكم نائب مصدود ومحصور ، و آن كه بميرد و آن كه دو موقف را درك نكند و اگر چنانچه اين مسأله نيز مندرج در مسأله ء عدول نمىبود بخصوصه متعرّض آن مىشدند .\r\nو احتمال هم مىرود كه مندرج باشد در آن چه مطلق ذكر كرده اند كه بر نائب واجب است كه همان نوع حجّى كه در صيغه معيّن شده است به جا آورد .\r\nنگويى كه مفروض آن است كه اتيان به نوع تمتع به جهت ضيق وقت ممكن نيست ، پس چگونه حكم مىشود كه بايد آن را به جا آورد ؟ و در سالى ديگر در وقتى مىتواند به جا آورد كه صيغه شامل آن هم باشد ، و ما فرض مىكنيم كه همان يك سال صيغه گفته باشد يا در مجموع دو سال مثلًا وقت تنگ شود وقائل به فرقى نيست زيرا كه ممكن است كه گفته شود كه حكم آن مثل كسى است كه اصلًا از حج متمكَّن نشود ، پس عمل را به جا نياورده خواهد بود ، به هر حال ظاهر آن است كه حج نائب مذكور صحيح ومجزى باشد .\r\n","description":"","footnote":"","page_name":" 210 ","page_number":210},
  {"content":"\r\nو به جهت بيان اين مطلب مىگوييم كه : اگر چه بنا بر آن چه مذكور شد اين شخص اجير است كه عمل معينى را كه حج تمتّع باشد به جا بياورد ومقتضاى اين عقد آن است كه همان عمل را به جا بياورد و اصل عدم إجزاء عمل ديگر است ، وعدم قائم شدن عمل ديگر مقام آن ، و اصل عدم استحقاق اجير است اجرت را ، وشكَّى نيست كه به صيغه همان عمل معيّن كه حج تمتع باشد بر اجير واجب شده و ليكن دليل مخرج از اصل موجود است .\r\nو قبل از ذكر دليل مىگوييم كه : شكّ و شبهه نيست كه اشتغال ذمّه ء اجير به عمل معينى كه در صيغه ء اجاره ذكر شده وجوب اتيان به آن عمل به فرموده ء شارع است كه بعد از اجراء صيغه آن عمل بر اجير واجب مىشود ، پس اگر در موضع معينى شارع حكم بفرمايد كه در فلان صورت وجوب از ذمّه ء اجير ساقط مىشود يا فلان عمل قائم مقام آن عمل معيّن مىشود يا هر گاه فلان عمل را بكند مجزى است البته حكم مىشود به برائت ذمّه ء اجير بعد از تحقّق آن عمل ، اگر چه آن عمل معيّن در صيغه نباشد .\r\nهر گاه اين معلوم شد مىگوييم : اگر چه به صيغه ء استيجار حج تمتّع ، حج تمتّع بر اجير واجب شد ، و ليكن در اخبار بسيار عام يا مطلق وارد شده كه هر كس كه تمتع بر او واجب باشد و وقت بر او تنگ شود يا عذر رو بدهد كه نتواند اتيان به حجّ تمتّع نمايد حج افراد كند و حج افراد او را كفايت مىكند ومجزى است .\r\nاز آن جمله در حديث صحيح است : عن الرجل يكون فى يوم عرفة بينه و بين مكَّة ثلاثة أميال وهو متمتّع بالعمرة إلى الحجّ ؟ فقال : يقطع التلبية [ تلبية المتعة 
  ] ويهل بالحجّ بالتلبية اذا صلَّى الفجر ويمضي إلى عرفات ، فيقف مع الناس ويقضي جميع المناسك ويقيم بمكَّة حتى يقضى ( يعتمر ) عمرة المحرم ولا شىء عليه . ( 1 )\r\n\r\nو نزديك به اين مضمون احاديث بسيار است ، وشكَّى نيست كه اين حديث شامل نائب متمتّع نيز هست ، پس بايد او نيز چنين كند و چون اتيان مأمور به مقتضى اجزاء است پس عمل او مجزى خواهد بود از حج تمتّع وذمّه ء او برىء خواهد بود .\r\n","description":"","footnote":"\r\n( 1 ) تلخيص الوسائل 6 / 140 ، به نقل از تهذيب .\r\n","page_name":" 211 ","page_number":211},
  {"content":"\r\nوسخنى كه در اينجا توهّم مىتواند شد دو چيز است : يكى اين كه اين اخبار معارضند به ادلَّه ء وجوب عمل معيّن بر اجير .\r\nو جواب آن اين است كه دليل بر وجوب آن يا اجماع است وتحقّق اجماع در مثل ما نحن فيه معلوم نشده ، خلاصه قدر مسلَّم از اجماع جايى است كه دليل خاصّى يا عامّى يا مطلقى بر إجزاء فعل ديگر وقائم شدن آن مقام آن عمل معيّن نرسيده باشد ، وامّا در چنين جايى ظاهراً اجماع بر اجزاء است .\r\nيا دليل مثل : أوفوا بالعقود است ، و ما مىگوييم كه اتيان به آن چه دليلى بر اجزاء آن باشد آن نيز وفاى به عقد است ، علاوه بر اين كه أخبار عدول نسبت به اين آيه و مثل آن خاص هستند وخاصّ بر عامّ مقدّم است .\r\nيا دليل بر آن اين است كه مقتضاى لزوم عقد اجاره وجوب اتيان به عمل معيّن است و ما مىگوييم : در چنين موضعى مسلَّم نيست كه وجوب اتيان به همان عمل مقتضاى عقد اجاره باشد ، بلكه مقتضاى آن اتيان به آن عمل يا آن چه شارع قائم مقام آن كرده باشد هست ، ودليلى بر لزوم اتيان به همان عمل معيّن مطلقاً كه اخصّ از اخبار عدول باشد مطلقاً أومن وجه به نظر حقير نرسيده .\r\nوسخن دوم اين كه حج اصالت اغلب از حج نيابت است وشيوع آن اكثر است ومطلق بلكه عام نزد بعضى نيز منصرف به فرد شايع غالب مىشود .\r\nو جواب آن اين است كه مطلق غلبه باعث حمل مطلق يا عام بر غالب نمىشود ، بلكه شرط است كه غلبه به حدّى باشد كه آن فرد غالب از آن لفظ ظاهر باشد و به ذهن رسد ، وچنين غلبه در ما نحن فيه ممنوع است ، نمىبينى كه هر گاه شخصى بگويد كه : من امسال حج كردم وقرينه نباشد متبادر حج اصلى نيست ؟ اين حال اين زمان است و از كجا كه در زمان شارع اين قدر غلبه هم از براى حاج اصلى بوده ؟ وحال اين كه اخبار بسيار در سؤال از حال اجير ونائب وارد شده ، بلكه غلبه ء حاج اصلى در آن زمان كمتر از اين زمان هم بوده .\r\nخلاصه اين كه : بر فرض تسليم شيوع مفيد در اين زمان اگر مراد شيوع استعمالى است اصل آن است كه در زمان شارع نبوده باشد ، به جهت اين كه اين شيوع امرى\r\n","description":"","footnote":"","page_name":" 212 ","page_number":212},
  {"content":"\r\nاست حادث و اصل تأخر آن است و اگر مراد شيوع وجودى است هيچ يك از شيوع وعدم شيوع هيچ يك از فردين مقتضاى اصل نيست پس شيوع مفيد هيچ يك معلوم نيست ، پس عمومات اخبار بر حال خود باقى هستند .\r\nو بعضى وجوه ديگر هست كه در اين مقام مناسب استدلال بر صحّت حجّ نائب وإجزاء آن هست و ليكن خدشه اى در آنها مىتوان نمود ، مثل اين كه مىگويند كه : اجير چون نائب شخصى است حكم آن البته مثل حكم آن شخص است و آن شخص خود هر گاه مىبود در ضيق وقت بايد حج افراد به جا مىآورد پس همچنين است نائب آن .\r\nو مثل اين كه بگويند كه : شكَّى نيست كه هر عمل معيّنى كه متعلق اجاره مىشود احكام ولوازم عقليّه وشرعيّه وعرفيّه نيز تابع آن است ، يعنى آنها نيز بر آن عمل مترتّب مىشود ، پس هر گاه عملى متعلق اجاره شود البته بايد لوازم و احكام آن نيز به عمل آيد واجماع قطعى بر اين مطلب ثابت است ، مثلًا هر كه اجير مىشود كه نماز كند بر او لازم مىشود احكام نماز از سجده ء سهو و نماز احتياط در مواضعى كه احتياج به آنها شود و همچنين احكام شكّ و سهو ، و همچنين هر گاه آن نماز را به جماعت كند از او ساقط مىشود قرائت ، و لازم مىشود بر او متابعت امام ، و همچنين در حج در حالت احرام هر گاه مثلًا متضرّر شود به كشف رأس جائز مىشود پوشانيدن سر ، و لازم مىشود كفّاره همچنين ، وشكّ در اين نيست كه از احكام حجّ تمتّع است انتقال به حجّ إفراد در حالت اضطرار ، پس بايد جائز باشد ومجزى باشد ، و اين دليل به في الجمله التفاتى صلاحيّت تمام شدن دارد .\r\nومخفى نماند كه آن چه ذكر شد از ترجيح اجزاء عدول به افراد از عمل نائب وبرائت ذمّه ء او آن است كه مدتى قبل از اين قلمى شده ، و آن چه حال در نظر حقير اقوى است آن است كه مجزى نباشد ، مگر اين كه در ضمن عقد اجاره شرط شده باشد كه وجه آن مستوفى در مبحث صلاة اجاره ء مستند الشيعه ( 1 )\r\n\r\nبيان شده .\r\nوامّا آن چه ذكر شده كه عموم اخبار دلالت بر اجزاء مىكند ، پس محلّ نظر است ، زيرا كه مستفاد از صحيحه ء مذكوره و آن چه به مضمون آن است بيش از اين نيست كه\r\n","description":"","footnote":"\r\n( 1 ) مستند الشيعة 7 / 348 .\r\n","page_name":" 213 ","page_number":213},
  {"content":"\r\nمتمتّع هر گاه وقت بر او تنگ شود بايد عدول به افراد كند و چيزى از اين حيثيّت بر او نيست ، و اين مسلَّم است ، و ما نيز قائليم و لكن دلالت بر آن ندارد كه عملى را كه حسب الاجاره بايد به جا آورد به جا آورده ، ومستحق وجه اجاره شد واصلًا دلالت بر اين ندارد و از اين جا معلوم مىشود كه هر گاه كسى وصيت كند به استيجار حج ، وصىّ نمىتواند شرط كند با مستأجر كه با تنگى وقت عدول به حج افراد كند ، چه اين چنين اذنى از وصيت مستفاد نمىشود ، بلكه ظاهر از آن حج تمتع است و شرط عدول به افراد خلاف مقتضاى وصيت است . والله العالم .\r\n( 326 )\r\nس 2 : اشخاصى كه طواف نساء را به عمل نمىآورند از قبيل سنىّ وغيره ، بعد از به جا آوردن حج وطواف اگر اولادى از آنها بشود حلال زاده است يا حرامزاده ؟\r\nج : هر گاه عمداً طواف نساء را ترك كرده باشند با علم به وجوب آن پس اگر بعد از آن زنى بگيرند نكاح باطل است و با علم به فساد نكاح اولادى كه هم مىرسد حرامزاده است و اگر زنى داشته باشد يعنى سابق بر احرام عقد كرده باشند وطواف نساء ترك شده عمداً با او مجامعت نمايد واولادى حاصل شود ، شكَّى نيست كه فعل حرامى كرده و ليكن حكم به حرامزادگى ولد معلوم نيست ، هم چنان كه درحالت حيض يا كسى كه نذر كند كه جماع نكند در فلان روز و جماع كند واولادى حاصل شود فعل حرام كرده امّا ولد حرامزاده نيست و اگر ترك طواف نساء عمداً باشد امّا از راه جهل به مساله باشد و بعد زنى بگيرد وولدى هم رسد آن ولد ، ولد شبهه خواهد بود .\r\n( 327 )\r\nس 3 : چه مىفرماييد در خصوص ما اشخاصى كه نمىتوانيم به مكه برويم و خود مىدانيم كه ممكن نيست آيا مىتوانيم نائب تعيين كرده به مكه بفرستيم يا نه ؟ حقّ از گردن ما برمىخيزد يا نه ؟\r\nج : معذورين از رفتن به حج نائب مىتوانند بگيرند يعنى جائز است مطلقاً ، و ليكن اگر مأيوس از متمكَّن شدن حج باشند در ايام حيات يعنى اميد نداشته باشند كه وقتى توانند به حج بروند ، مثل پير وامانده يا مريض مزمنى كه اميد رفع مرض\r\n","description":"","footnote":"","page_name":" 214 ","page_number":214},
  {"content":"\r\nنداشته باشد نائب گرفتن او واجب است و به حجّ نائب حجّ از او ساقط مىشود وامّا اگر اميد داشته باشد كه وقتى مكه رفتن او ممكن باشد حج ساقط نمىشود ، بلكه بايد بعد از تمكَّن خود حج كند و اين حجّ نيابت گرفتن بر او واجب نيست بلكه سنّت است و آن چه مذكور شد در وقتى است كه يك زمانى مستطيع شده باشد ، يعنى مال به قدر رفتن به مكه از براى او باشد و راه او مفتوح باشد وعذرى نداشته باشد ، امّا مثل سركار شما كه تا امروز حجّ رفتن از براى شما ميسر نبوده و عذر داشته ايد ، خواه اميد درك حج بعد از اين را داشته باشيد يا نه ، حال نائب گرفتن بر شما واجب نيست ، بلكه سنّت است ، و تا حال هنوز حجّ بر ذمّه ء شما قرار نگرفته است .\r\n( 328 )\r\nس 4 : هر گاه زيد مستطيع به حج بوده باشد و به اعتبار عمى وشيخوخت و تلف مال عاجز از مسافرت گرديده وملكى كه به قيمت صد روپيه بوده باشد مصالحه كند با عمرو به مال المصالحه ء موازى يك روپيه مثلًا واسقاط جميع دعاوى وخيارات نمايد ، و شرط كند در ضمن مصالحه كه تا مدّت پنج سال هر وقت امينى مشرف به سفر مكه شود عمرو هفتاد روپيه پول به آن امين بدهد تا از براى زيد استيجار حج ميقاتى يا عمره نمايد ، و بعد از فوت استيجار دو سال صوم وصلاة از براى زيد نمايد ، و بعد از يك سال زيد از مصالحه ء مزبور نادم شود وعمرو نيز راضى به فسخ مصالحه بوده باشد و معلوم عمرو نيز باشد كه هر گاه فسخ مصالحه نمايد زيد استيجار حج نخواهد نمود ، و همچنين ورثه ء زيد از براى او استيجار حج وصوم وصلاة نخواهند نمود ، آيا هر گاه در اين صورت عمرو فسخ كند عاصى وآثم خواهد بود يا نه ؟ يعنى برائت ذمّه ء او از استيجار حج وصوم وصلاة حاصل خواهد شد يا نه ؟\r\nج : منحصر نيست عقلًا يا شرعاً كه بايد استيجار حج يا صوم وصلاة را عمرو مذكور بنمايد تا در فسخ صيغه ء مسطوره عصيانى باشد ، امّا حج را خود زيد هم مىتواند از همان ملك منفسخ يا راهى ديگر استيجار كند يا به غيرى ديگر مصالحه كند ، وفرض اين كه خود او اين كارها را نخواهد كرد موجب عصيان فسخ مصالحه نمىشود ، ونهايت امر اين است كه در ترك استيجار عاصى خواهد بود ، وامّا صوم وصلاة نيز همين حال را دارد به علاوه اين كه استيجار\r\n","description":"","footnote":"","page_name":" 215 ","page_number":215},
  {"content":"\r\nصوم وصلاة ، وجوب آن معلوم نيست . والله سبحانه هو العالم بحقائق أحكامه .\r\n( 329 )\r\nس 5 : چه مىفرماييد هر گاه كسى پيش از سعى صفا ومروه در حال عمره زنا يا لواطه يا با حيوانى جمع شود حكم جماع با زن يا كنيز خود دارد كه عمره اش فاسد مىشود يا نه ؟\r\nج : عمره مفرده به جماع با زن خود فاسد مىشود و ظاهر آن است كه جماع با كنيز خود نيز فاسد شود بلكه ظاهر آن است كه به زنا نيز فاسد شود وامّا در فساد آن به وطى با پسر يا جمع با بهيمه سابق بر اين راجح فساد مىدانستم و ليكن حال در نظر حقير محلّ اشكال است وعدم فساد اظهر است و اين در عمره مفرده است وامّا عمره تمتع كه ظاهر آن است كه سؤال سركار عالى از آن است پس مشهور ميان علما آن است كه به جماع با زن خود بلكه كنيز هم فاسد مىشود و ليكن شيخ طايفه در تهذيب تخصيص فساد را به عمره مفرده داده ( 1 )\r\n\r\nوعلَّامه در قواعد و بعضى ديگر اشكال در فساد عمره تمتع كرده اند و ظاهر مدارك وذخيره وكفايه و شرح مفاتيح از متأخّرين تردد است وابن ابى عقيل در فساد مطلق عمره تردد نموده ودليلى بر فساد عمره تمتع به جماع نمىبينم ودعواى وفاق بر مطلق دليل شرعى نيست وعدم فساد قوت دارد و اين در مجامعت با زن وكنيز خود است امّا در زنا ووطى غلام وبهيمه قول عدم فساد اظهر است والله العالم .\r\n( 330 )\r\nس 6 : بفرماييد كه هر گاه پيش از سعى صفا ومروه در احرام عمره جماع نمايد كه عمره اش فاسد است آيا حجش صحيح است يا نه ؟\r\nج : دانسته شد كه عدم فساد به جماع در عمره تمتع قوت دارد بلى بنا بر قول به فساد ظاهر آن است كه اگر وقت وسعت احرام به عمره تمتع واتيان به افعال آن و حج را داشته باشد بايد به جا بياورد و حج او صحيح است و اگر وقت وسعت نداشته باشد حال كه فساد حج را ظاهر مىدانم ووجهى از براى عدول در اين مقام حال در نظر ندارم والله العالم .\r\n","description":"","footnote":"\r\n( 1 ) به تهذيب الاحكام 5 / 323 رجوع شود .\r\n","page_name":" 216 ","page_number":216},
  {"content":"\r\n( 331 )\r\nس 7 : بفرماييد كه هر گاه به سبب جماع پيش از سعى صفا ومروه عمره اش فاسد شد و بايد از سر بگيرد آيا احرام را از آن ميقاتى كه بسته بود بايد ببندد يا از هر ميقات كه نزديكتر است يا از ادنى الحلّ يا در همان موضع كه هست ؟\r\nج : دانسته شد كه اقرب عدم فساد است و بنا بر فساد ظاهر آن است كه بايد از ميقات بلد خود احرام ببندد و با عدم امكان از هر ميقات كه ممكن شود و اگر نشود از ادنى الحل على تأمّل فيه والله العالم .\r\n( 332 )\r\nس 8 : بفرماييد كه هر گاه بايد در صورت مفروضه كه عمره اش فاسد است و بايد از سر گيرد احرام را از ميقات ببندد هر گاه وقت وسعت نداشته از ادنى الحل و هر گاه از آن هم تنگتر باشد مىتواند از همان موضع ببندد يا نه ؟\r\nج : حال كه راهى از براى صحّت اين در نظر نيست و چون اصل فساد عمره را حقير بى دليل مىدانم در اين فروع چندان دقت مصرف ندارد والله العالم .\r\n( 333 )\r\nس 9 : بفرماييد كه در اين صور كه بايد عمره را از سر بگيرد وقت اصلًا نداشته باشد چه كند همان عمره فاسده را تمام كند واحرام به حج ببندد يا آن را ترك كند واحرام به حج ببندد ؟\r\nج : اتمام عمره فاسده وجهى ندارد وعدول به حج افراد هم در اين مقام بى دليل است و ظاهر با ضيق وقت از دست رفتن حج اين سال است والله العالم .\r\n( 334 )\r\nس 10 : بفرماييد كه در صورت مفروضه كه نتواند كه عمره را از سر گيرد حجش صحيح است يا نه و هر گاه صحيح نباشد بايد آن حج را به جا بياورد يا نه ؟\r\nج : جواب آن واضح شد و وجوب اتمام حج قبل از احرام به آن معلوم نيست والله العالم .\r\n( 335 )\r\nس 11 : بفرماييد كه در صورت مفروضه كه نتوانست كه عمره را از سر گيرد بايد\r\n","description":"","footnote":"","page_name":" 217 ","page_number":217},
  {"content":"\r\nبعد از حج بنا بر آن كه حج صحيح باشد عمره مفرده به عمل آورد بعوض اين عمره يا نه ؟\r\nج : دانسته شد كه در اصل فساد عمره در صورت مذكوره كلام است .\r\n( 336 )\r\nس 12 : چه مىفرمايند علماء اماميه وفقهاء اثنا عشريه در اين مسأله شرعيه كه با وجود استطاعت اجير ديگرى شده وبمكه مشرف شده چنين كسى اگر مناسك را به جهت شخص متوفى به عمل آورد صحيح است و حج از گردن متوفى ساقط مىشود يا نه و اگر به جهت خود مناسك حج وعمره را به عمل آورد حج از ذمّه او ساقط خواهد شد يا از براى خود اجير هم در اين صورت غير مفيد است و در هر دو حال آيا بايد وصى ميّت ثانياً به جهت ميّت استيجار حج نمايد يا نه ووجهى را كه به اجير داده كلاًّ موجر مىتواند استرداد كند يا بعض آن را مىتواند بگيرد يا هيچ نبايد مطالبه نمايد بينوا توجروا .\r\nج : هر گاه قبل از جريان عقد به نيابت مستطيع بوده و خود را به جهت همان سال اوّل به نيابت غير اجير كرده اجاره او فاسد است و آن چه براى متوفى به عمل آورده كفايت از حج متوفى نمىكند و بايد وصى ثانياً استيجار حج كند و بر اجير است ردّ تمام وجه اجاره مگر اين كه مستأجر مىدانست كه اين مستطيع است و اجاره آن فاسد است و با وجود اين از مال خود وجهى داده باشد وعين آن وجه هم تلف شده باشد امّا هر گاه عين باقى باشد يا مال ميّت باشد يا مستأجر عالم بر استطاعت يا مطلع به فساد اجاره مستطيع نبوده مطلقاً مىتواند وجه را استرداد نمايد و بعد از آن كه اجير به قصد غير خود مناسك حج را به جا آورده باشد در عام استطاعت خود آيا كفايت از حج خود مىكند يا نه تصريحى از فقهاء به اين مسأله در اين مقام بر نخورده ام و ليكن در مسأله صوم مثل اين را متوجه ( كذا ) هستند و از قرار ترجيحى كه من در آنجا داده ام ومقتضاى قواعدى كه قبول كرده ام اين است كه حج او از براى خود او كافى باشد و حج او صحيح است به جهت خود او مگر اين كه مىدانست كه حج به قصد غير در اين سال صحيح نيست و به قصد مخالفت حكم خدا عمداً قصد غير را كرده باشد والله العالم .\r\n","description":"","footnote":"","page_name":" 218 ","page_number":218},
  {"content":"\r\n\r\nكتاب الجهاد والدفاع وأحكام الذمّة\r\n( 337 )\r\nس 1 : چه مىفرماييد در اين كه خانه اى مشتمل بر دائرات وبائرات ملكى زيد است بعضى از آن بايرات را زيد به شخص ذمّى منتقل مىنمايد وشخص يهودى عمارات چندى ساخته به حيثى كه مشرف بر خانه ء زيد است آيا زيد و يا مسلمانى ديگر كه خانه ء زيد به او انتقال يافته مىتواند در مقام تخريب آن چه از خانه ء او كه مشرف است بر خانه ء زيد برآيد يا نه ؟\r\nج : حرمت علوّ بناى اهل ذمّه بر ابنيه ء مسلمين مصرّحٌ به در كلام اصحاب است ، و بعضى نفى خلاف در آن را نموده اند ، بلكه در منتهى ومسالك دعوى اجماع بر آن شده ، بلكه عدم جواز آن في الجمله اجماعى است محققاً ، واستدلال شده بر آن در منتهى وغيره به نبوى مشهور كه : الاسلام يعلو ولا يعلى عليه ، و در تماميّت دلالت آن تأمّل است ، پس مناط اجماع است ، و در مسأله اقتصار بر مجمع عليه بايد نمود .\r\nلهذا مىگوييم كه : جائز نيست بناى ذمّى خانه ء خود را بلندتر از خانه ء مسلمين ، و در مساوى خلاف است ودليلى واضح بر منع نمىبينم ، و همچنين بايد عالىتر از خانه هاى اهل محلَّه نباشد چنانچه در سرائر ومنتهى تصريح شده ومنع در صورتى است كه خانه اى را ذمّى بلندتر بسازد ، امّا هر گاه خانه را از مسلمى بخرد واو بلند ساخته باشد تسلَّطى بر ذمّى نيست و همچنين هر گاه در قديم بلند باشد ومبدأ آن را ندانيم ، و همچنين هر گاه مسلمى خانه اى در آن\r\n","description":"","footnote":"","page_name":" 219 ","page_number":219},
  {"content":"\r\nمحلَّه بسازد و آن بناى خود را پستتر از ذمّى بسازد باز نمىتوان خانه ء ذمى را خراب كرد و هر گاه خانه ء ذمّى بلندتر باشد در جايى كه جائز است و خراب شود بعد نمىتواند به طريق اوّل بسازد بلكه بايد پستتر بسازد ، امّا هر گاه بناى عالى او از قديم شكسته شود و خراب نشود و بخواهد آن را مرمّت نمايد منع نمىتوان كرد .\r\nو ظاهر آن است كه تخصيص داشته باشد حكم به صورتى كه اصل بنا بلندتر باشد ، امّا هر گاه زمين خانه ء ذمّى مرتفع باشد و اصل بناى او كوتاه تر باشد منع نمىتوان كرد اگر چه مجموع با هم بلندتر از خانه ء مسلم شود وجمعى قائل به منع شده اند .\r\nوامّا جايز نيست كه هيچ بناى ذمّى از هيچ بناى مسلم بلندتر باشد ، حتى اين كه اگر ديوارهاى خانه ء مسلم بسيار بلند باشد و در اندرون آن ومحاط عليه ديوار بعضى بناهاى پست باشد [ آيا 
  ] بايد خانه ء ذمى پستتر از مجموع بناها كه در داخل هست [ باشد 
  ] يا همين قدر كه مشرف بر خانه ء مسلمى نيست وديوارهاى خانه ء مسلم بلندتر است كافى است ، تصريحى از احدى از فقهاء بر نخورده ام واطلاق كلمات ايشان مقتضى اوّل است و ليكن اين بسيار مشكل است چه هيچ خانه ء مسلمى نيست كه در محاط عليه ديوار آن بعضى بناهاى بسيار پست نباشد و اولى آن است كه او را راضى نمايند كه چنين بنايى نسازد و هر گاه ذمّى بنايى احداث نمود تخريب آن لازم است و ليكن ظاهر آن است كه بايد امر تخريب آن از نائب امام عليه السلام صادر شود ، و با تعذّر نائب امام عدول مسلمين ، و هر كس خودسر بى صدور حكم مجتهد در خصوص وقايع خاصّه [ بخواهد عمل كند 
  ] جواز آن معلوم نيست . والله العالم .\r\n( 338 )\r\nس 2 : آيا اهل ذمّه كه اظهار عداوت وعناد با مسلمين نمايد و در مقام دعوى ومعارضه دين ومذهب مسلم را سبّ نمايد يا آن كه خمر را علانيه\r\n","description":"","footnote":"","page_name":" 220 ","page_number":220},
  {"content":"\r\nبفروشد هر چند در حال غلبه كفار به بلاد مسلمين بيع خمر را جهاراً نمايند و يا آن كه به اختيار خود خانه خود را از بلاد مسلمين به بلاد كفر ببرد آيا در صورت مذكوره از ذمّه خارج مىشوند و مال و عرض آنها بر مسلمين حلال مىشود يا نه و بر فرض حلال بودن اگر مال آنها يا عرض آنها در بلاد مسلمين باشد باز حلال است يا آن كه بلد مسلمين دار الامان است و در اين باب مردم اختلاف مىكنند بلكه پاره اى در صور مذكوره و امثال آن تصرّف مىكنند ومىگويند حلال است چون از شرط ذمّه خارج شده اند خلاصه مسأله محتاج آنها ( إليها ) است .\r\nج : بيان اين مسأله محتاج به تفصيلى وتطويلى است كه حال ميسّر نيست و ليكن همين قدر بر سبيل اجمال ذكر مىشود كه اگر جزيه به اهل اسلام ندهند يا معاونت وامداد كفار حربى كنند و اذيت به اهل اسلام رسانند يا ملحق به دار الكفر شوند از ذمّه خارج مىشوند و اگر سبّ نبىّ مسلمين يا امام ايشان كنند قتل ايشان واجب مىشود و ساير امور ديگر بعضى موجب خروج از ذمّه مىشود و بعضى نه بلكه موجب حدّ وتعزير مىشود و در صورت خروج از ذمّه اگر مسلمى ايشان را امان بدهد يا به مأمنى برساند محفوظند و اگر نه در ذمّه باشند و نه در امان ، مال ايشان از احترام خارج مىشود وامّا قول به استرقاق ايشان در بلاد اسلام موقوف به اذن نايب امام است والله العالم .\r\n","description":"","footnote":"","page_name":" 221 ","page_number":221},
  {"content":"\r\n\r\nكتاب الامر بالمعروف والنهي عن المنكر\r\nوبيان بعضى از معاصى ومحرمات\r\n( 339 )\r\nس 1 : بفرماييد كه چنانچه اشخاصى چند مسائل واجبه خود را تحصيل نكرده اراده زيارت ائمه طاهرين عليهم السلام نمايند آيا مىتوان ايشان را مانع از زيارت شد و به تحصيل مسائل واجبه خود داشت يا نه ؟\r\nج : اگر سفر زيارت مانع از تحصيل مسائل واجبه ضروريه باشد و در حضر ممكن باشد سفر نامشروع است ومىتوان مانع شد به شرطى كه به اين جهت باشد و آنها را در حضر به تحصيل مسائل واجبه داشت والله العالم .\r\n( 340 )\r\nس 2 : چه مىفرمايند علماى اماميه در اين مسأله كه اهل و عيال ما كه مسائل نماز وعبادت خود را ندانند و ما تكليف به آنها مىكنيم كه مسائل خود را ياد بگيريد وبپرسيد كه اگر عبادت و نماز شما درست نباشد خدا از شما مؤاخذه خواهد كرد و ما را بيش از اين تكليف در قوه نيست و آن اهل و عيال ساعى نمىشوند ونمىپرسند و ياد نمىگيرند آيا بر ما تكليف هست كه به اين سبب آنها را سياست كنيم يا اين كه به ايشان زياده بر اين سعى نماييم و اين گونه اهمال كردن آنها آيا خود آن اهل و عيال معاقب خواهند بود ، و بر من كه صاحب عيالم معصيتى نخواهد بود ، يا اين كه بر ما واجب است كه حكماً وحتماً بايد از عهده ء ياد دادن مسائل آنها برآييم ، يا بر خود آن عيال واجب است در حالتى كه\r\n","description":"","footnote":"","page_name":" 222 ","page_number":222},
  {"content":"\r\nاسباب تحصيل جهت ايشان فراهم آوريم مثال معلَّم كه تعليم بدهد ، والسلام ؟\r\nج : خداى تعالى مىفرمايد : « يا أَيُّهَا الَّذِينَ آمَنُوا قُوا أَنْفُسَكُمْ وأَهْلِيكُمْ ناراً » ( 1 )\r\n\r\nيعنى : اى كسانى كه ايمان آورده ايد خود را و اهل و عيال خود را از آتش جهنم نگاه داريد ومراد از محافظت اهل و عيال از آتش آن است كه ايشان را آداب شريعت بياموزند و احكام الهيه را تعليم نمايند و بر هر كس از مكلَّفين از بابت امر به معروف و نهى از منكر كه اعظم احكام شريعت حضرت پيغمبر است لازم است كه ابتداء اهل و عيال خود را اگر نادان وجاهل باشند ترغيب وامر كنند به آموختن مسائل واجبات ومحرمات به قدر ضرورت وبناى تقليد در عبادات و راه تحصيل آنها را از براى آنها ميسّر كند به اين نحو كه يا خود بياموزد وايشان را تعليم كند يا معلمى براى ايشان تعيين نمايد يا نحو آن و بعد از آموختن سعى نمايد در به جا آوردن آنها وابتدا به موعظه و ارشاد ورفق ومدارا ايشان را بر تحصيل و به جا آوردن بدارد و اگر مسامحه كنند باز موعظه ونصيحت كند و اگر يقين نمود كه به رفق ومدارا اثر نمىكند به زبان ايشان را برنجاند و اگر فائده نكرد تهديد وتخويف نمايد و اگر فائده نبخشيد تنبيه جزئى كند ، مثل تنبيهى كه اطفال را در تعليم مىكنند .\r\nوامّا سياسات كه در امر به معروف و نهى از منكر رسيده مثل اين كه تارك الصلاة را در مرتبه ء چهارم بايد كشت يا تعزيرات شرعيه وحدود پس آنها وظيفه ء مجتهد جامع الشرايط است و تكليف ديگران نيست و اگر به موعظه ونصيحت وتهديد وتخويف فائده نكند وباز در امتثال واجبات واجتناب محرّمات كوتاهى كند مكرّر كنند نصيحت را وسعى كنند ووعده دهند إن شاء الله خدا هم اعانت مىكند . والله يعلم .\r\n( 341 )\r\nس 3 : چه مىفرماييد در خصوص مسأله غنا ؟ [ غناء 
  ] چيست ؟ مرثيه ء\r\n","description":"","footnote":"\r\n( 1 ) سوره ء تحريم ، آيه 6 .\r\n","page_name":" 223 ","page_number":223},
  {"content":"\r\nسيد الشهداء غنا مىباشد يا نه ؟ بدون اسباب لهو ولعب خوانده شود آيا غنا مىباشد يا نه ؟\r\nج : مشهور ميان علماى شيعه ء اثنا عشريه آن است كه هر صوتى كه ترجيع يعنى لرزش داشته باشد وحال شنونده را متغير كند كه غمناك يا فرحناك گردد آن غنا است و شنيدن آن حرام است و اقوى آن است كه اين نوع ترجيع در خواندن قرآن وتعزيه و امثال آنها غنا نباشد ومضايقه از شنيدن آن ندارم امّا هر گاه هم چنان باشد كه بعضى مىخوانند كه به غير از ترجيع چيزى دستگير نمىشود وحقيقتاً تعزيه نيست ، بلكه خوانندگى است از شنيدن آن اجتناب كنند والله يعلم .\r\n( 342 )\r\nس 4 : هر گاه كسى خود را در مدّت سه سال متوالى به اجاره داده از براى آن كه در هر سال كه ممكن شود از اين سنوات براى زيد حجة الاسلامى به عمل آورد ، و در دو سال قبل يا تمكَّن نشده يا اهمال نموده و در سال ثالث كه متمكَّن بوده به مستأجر گفته كه : احسان نموده مرا در اين سال هم مزاحم مشو ، وراضى شو به آن كه در سال آينده عمل مزبور معمول شود و مستأجر هم مضايقه ننموده وراضى شده و در عام رابع كه خارج از اعوام اجاره بوده با وجود امكان موجر مزبور اگر امتناع از اداى عمل مرقوم نمايد همين خلاف وعده از آن حاصل شده ، يا آن كه البته به شرط عمل كند وشرعاً مجاب خواهد بود ؟\r\nج : هر گاه قائل شويم به وجوب وفاء به وعده مطلقاً هم چنان كه بعضى قائل شده اند و در نظر حقير هم اين قول بسيار قوّت دارد البته بايد به شرط عمل كند وشرعاً تسلَّط بر الزام او بر حج در عام رابع خواهد بود و هر گاه قائل به وجوب وفاى به وعده بر سبيل اطلاق نشويم هم چنان كه مشهور است مستحب خواهد بود از براى او كه در سال رابع اين عمل را به جا بياورد و واجب نخواهد بود به جهت استحباب وفاى به شرط ووعده و لازم نخواهد بود زيرا كه سببى از براى وجوب ولزوم نيست و اصل عدم وجوب است و همچنين معصيتى هم بر او به جهت ترك حج در سال ثالث نخواهد بود به جهت آن كه به رضا واذن مستأجر بوده بلى نظر\r\n","description":"","footnote":"","page_name":" 224 ","page_number":224},
  {"content":"\r\nبه آن كه اذن او در ترك ، به جهت قرار دادن اجير كردنِ حج را در سال رابع بوده ، و به قرار خود عمل نكرده مستأجر را مطالبه ء وجهى كه قرار داده بود مىرسد .\r\nنظير اين مسأله است كه بعضى متعرّض شده اند كه هر گاه كسى به ديگرى گويد : امشب مرا مهمان كن و من فردا شب تو را مهمان مىكنم و بعد از مهمانى شب اوّل مىتواند آن كس شب بعد را مهمانى نكند و ليكن بايد از عهده ء وجه مهمانى اوّل برآيد .\r\nو از اين قبيل است هر گاه زيد خانه اى به عمرو اجاره دهد به مدّت سه سال مثلًا و در سال سوم زيد خواهش كند از عمرو كه اذن بده امسال من در خانه بنشينم و در سال چهارم باز تو بنشين وعمرو راضى شود وزيد در سال سوم آنجا سكنى كند و بعد از انقضاء امتناع كند از نشستن عمرو در سال چهارم در اين صورت مىتواند امتناع كند وعمرو را اجرة المثل سال سوم مىرسد . والله أعلم .\r\n( 343 )\r\nس 5 : هل يجوز صراخ النّساءِ فى تعزية أبى عبد اللَّه عليه السلام فِى مقام يعلمن أنّ غير المحارم يسمع أصواتهنّ ؟ وهل يجوز لهنّ فى مثل ذلك المقام القول بالمراثي وقراءتها بأصوات عالية أم لا ؟\r\nج : اعلم أنّ فى جواز استماع صوت الأجنبيّة قولان :\r\nأحدهما التحريم مطلقاً ، سواء أوجب التلذّذ وخاف معه الفتنة أم لا ونسب بعضهم إلى المشهور بين الاصحاب .\r\nوثانيهما ان التّحريم مشروط بالتلذّذ أو خوف الفتنة و به قطع الفاضل فى التذكرة واستجوده الشهيد الثّانى و صاحب الكفاية وهو الظَّاهر من صاحب المفاتيح ، حيث قيّد حرمة سماع صوتهنّ بالتلذذ والريبة ، وقيل : تردّد فى ذلك جملة من متأخّرى المتأخّرين .\r\nدليل الأوّل أن صوت المرأة عورة .\r\nورواية الصّدوق فى المناهى ، وفيها قال : و نهى أن يتكلم المرأة عند غير\r\n","description":"","footnote":"","page_name":" 225 ","page_number":225},
  {"content":"\r\nزوجها و غير ذى محرم منها أكثر من خمس كلمات مما لا بد منه ( 1 )\r\n\r\n.\r\nورواية الكليني عن الصادق عليه السلام قال : قال أمير المؤمنين عليه السلام : لا تبدأوا النساء بالسلام وتدعوهن إلى الطعام ، فان النبي صلى اللَّه عليه وآله قال : النساء عىّ وعورة ، فاستروا عيّهن بالسكوت واستروا عوراتهن بالبيوت ( 2 )\r\n\r\n.\r\nوالمروى فى عقاب الأعمال : من فاكه امرأة لا يملكها حبسه الله بكل كلمة كلمها فى الدنيا ألف عام ( 3 )\r\n\r\n.\r\nورواية غياث بن ابراهيم عن أبى عبد اللَّه عليه السلام أنّه قال : لا تسلَّم على المرأة . ( 4 )\r\n\r\nودليل الثّانى المروي فى الكافي بإسناده عن أبى بصير قال : كنت جالساً عند أبى عبد اللَّه عليه السلام اذ دخلت علينا ام خالد التى كان قطعها يوسف بن عمر تستأذن عليه ، فقال أبو عبد اللَّه عليه السلام : أ يسرّك أن تسمع كلامها ؟ قال : فقلت : نعم ، قال : فأذن لها وأجلسنى معها على الطنفسة ، قال : ثم دخلت فتكلَّمت فاذا هى امرأة بليغة . . ( 5 )\r\n\r\nالحديث .\r\nورواية ربعى بن عبد اللَّه عن أبى عبد اللَّه عليه السلام قال : كان رسول الله « صلى اللَّه عليه وآله » يسلَّم على النّساء ويردُدْن عليه ، وكان أمير المؤمنين عليه السلام يسلَّم على النساء وكان يكره أن يسلَّم على الشابّة منهنّ ويقول : أتخوّف أن يعجبنى صوتها فيدخل علىّ من الاثم أكثر ممّا طلبت من الأجر ورواه الصدوق مرسلًا . ( 6 )\r\n\r\nورواية عمّار المرويّة فى الفقيه عن أبى عبد اللَّه عليه السلام أنّه سأله عن\r\n","description":"","footnote":"\r\n( 1 ) فقيه ، ج 4 ، ص 6 .\r\n\r\n( 2 ) وسائل الشيعة ، 20 / 66 .\r\n\r\n( 3 ) ثواب الاعمال ، 324 ، چاپ صدوق .\r\n\r\n( 4 ) وسائل الشيعة ، 20 / 234 .\r\n\r\n( 5 ) همان ، 20 / 197 ، به نقل از كافى ، 8 / 101 .\r\n\r\n( 6 ) همان ، 20 / 234 ، به نقل از صدوق وكافى .\r\n","page_name":" 226 ","page_number":226},
  {"content":"\r\nالنّساء كيف يسلَّمن اذا دخلن على القوم ؟ قال : المرأة تقول : عليكم السلام . والرجل يقول : السلام عليكم . ( 1 )\r\n\r\nويدلّ عليه أيضاً ما رووا من الأخبار من كلام النساء مع الأئمّة وروايتهنّ عنهم عليهم السلام ولا سيّما كلام الزهراء ( ع ) مع جملة من الصحابة كسلمان وأبى ذر والمقداد وغيرهم واتيانها بالخطبة الطويلة المروية فى الاحتجاج بمحضر من الخلق الكثير ، وتكلَّم أخوات الحسين عليه السلام مع الأعادى فى مواضع عديدة ، بحيث ملأت من كلماتهنّ الكتب ، ولو كان السماع حراماً لحرم تكلَّمهنّ أيضاً ، لأن سبب الحرام حرام .\r\nبل يدلّ عليه الاجماع حيث جرت على هذه الطريقة العلماء من الصدر الأول إلى هذا الزّمان ، بل نفى العسر والحرج .\r\nاقول : لا يخفى أنّ غير رواية الصدوق من أدلَّة القول الأوّل غير ناهض لإثبات المطلب كما هو ظاهر غاية الظهور وأما رواية الصدوق فهى انّما تدلّ على حرمة تكلم المرأة دون سماعها ، فالسماع المطلق لا دليل على حرمتها أصلًا .\r\nوأدلَّة القول الثانى وإن دلَّت على الجواز ولكنّه يدلّ عليه فى الجملة ، لخلوّها عن العموم أو الإطلاق . نعم الجواز المطلق مقتضى الأصل ، الَّا أنّ رواية الربعى صريحة فى أنّ سماعها مع اعجاب الصوت المتحقّق حال التلذّذ والريبة بل مع خوف اعجابه المتحقّق فى حال خوف الفتنة موجب لدخول الاثم الذي لا يكون الَّا فى الحرام فيكون هذا حراماً .\r\nفالحقّ هو القول الثانى ، هذا حكم سماع الأجنبىّ صوت الأجنبيّة .\r\nوأمّا تكلَّم المرأة فان كان به قصد تلذّذ أجنبىّ أو ارتيابه أو وقوعه فى الفتنة فحرام قطعاً ، لكونه معاونة على الاثم المحرّم بنصّ الكتاب الكريم و كذا ان كان مع التخضّع واللين والتلطَّف اذا تكلَّم مع أحد ، لقوله سبحانه : « فَلا تَخْضَعْنَ بِالْقَوْلِ\r\n","description":"","footnote":"\r\n( 1 ) همان ، 20 / 235 ، به نقل از فقيه .\r\n","page_name":" 227 ","page_number":227},
  {"content":"\r\nفَيَطْمَعَ الَّذِي فِي قَلْبِهِ مَرَضٌ » ( 1 )\r\n\r\nولا يشترط أن يكون من يتكلَّم معه من الذي فى قلبه مرض ، اذ النهى مطلق وإن كان ما يترتّب على المنهىّ عنه مخصوصاً ، والاختصاص بزوجات النبي غير ضائر ، إذ لا اختصاص لهنّ ، وشيء ممّا مرّ من أدلَّة الجواز لا يدلّ عليه فى الموضعين المذكورين كما لا يخفى .\r\nوأما غير الموضعين فان كان مقتضى رواية الصدوق عدم جوازه اذا كان عند غير ذى محرم وكان فى غير حاجة أو أكثر من خمس كلمات ولكنّه علم بما مرّ من أدلَّة الجواز تخصيصه قطعاً ، و لكن فى أكثر المخصّصات اجمالًا فيمنع العام عن الحجّية فلا يفيد لنا شيئاً .\r\nوقد تقرّر من ذلك أنّه يحرم تكلَّم المرأة به قصد تلذّذ الأجنبى وايقاعه فى الفتنة قطعاً و كذا تكلَّمها بالتّخضّع واللين عنده ولا يحرم غير ذلك ، فلا يحرم الصراخ ونحوه مطلقاً ، لعدم كونه تكلماً وقولًا ، ولا تكلَّمها اذا لم يكن عند غير ذي محرم وقولًا معه وإن سمعه ، كتكلَّمها في بيتها ونحوه وإن سمعه غيره من الخارج كذلك ، ولا يحرم غير ما ذكر أيضاً .\r\nصورت مكتوب بعضى از تلامذه و جواب سركار آقا\r\n( 344 )\r\nس 6 : خدايگانا زادكم الله توفيقا لتحصيل رضاه والاجتناب عما لا يرضاه . ديروز بر سبيل صحبت فرموديد عيب كثرت ترجيع در مراثى چيست ؟ در جواب [ گفته 
  ] مىشود كه عيوب آن بسيار است اعظم آنها آن است كه همين كه در خدمت سامى شخصى شعر ماتمى با ترجيع بسيار بخواند وملازمان مضايقه نفرمايند عامه خلق چنان گمان مىكنند كه همين كه مقروء شعر ماتمى باشد به هيچ وجه عيب در آن راه نمىيابد پس از باب اهواء به قصد استلذاذ استماع انواع الحان مىكنند و خود را و ديگران را متقاعد مىكنند به اين كه كلمات از\r\n","description":"","footnote":"\r\n( 1 ) سوره ء احزاب ، آيه 32 .\r\n","page_name":" 228 ","page_number":228},
  {"content":"\r\nمراثى است اگر چه چيزى از كلمات مفهوم نشود يا به واسطه كثرت ترجيع اصلًا مبكى نشود بلكه به واسطه حسن جوهر صوت وكثرت ترجيع واقتضاء نغمه قواى شهوانى به هيجان آيد وحضار بجز التذاذ منظورى نداشته باشند وطور هم طور تطريب ونغمه سرايى باشد وحال آن كه چنين صوتى خواندن واستماع آن بىشبهه حرام است چرا كه نه عزادارى بر آن صادق است و نه اعانت است بر برّ و تقوى ، بل ليس الَّا تعاوناً على ارتكاب كثير من المعاصي وتشمله قطعاً ادلة تحريم الغناء من الاجماع والاطلاق و نه اين است كه آن چه عرض شد از عيب بر سبيل احتمال عرض كنم بلكه وقوع آن را مكرّر برخورده ام و از اين جهت مكرّر استدعاى تنگگيرى از آن خدايگان نسبت به مرثيه خوانان نموده ام .\r\nاز جمله آن چه وقوع آن را مطلع شده ام آن است كه واسطه اى ثقه چندى قبل از اين نقل كرد كه فلان شخص در خانه خود منبرى به جهت عزادارى برپا كرده و هر روز جمعى از اهل عيش وطرب بدانجا مىروند بلكه با جمعى نيكان هم وامردى انواع نغمات را مىخواند وحضار كيف مىكنند به بهانه مرثيه .\r\nواقعه ديگر آن كه وقتى جمعى در خانه به انواع الحان نغمه سرايى مىكردند به نحوى كه معقول التذاذ از آن حاصل مىشد به بهانه مشق مرثيه خوانى حقير بزرگ ايشان را ديدم از اين معنى شكايت كردم در جواب حقير گفت چون من ايشان را منع مىكنم مىگويند جناب آقا ، ملَّا حسين را منع نمىكند از طورى كه مىخواند ، با وجود كثرت ترجيع و همين دليل است بر [ بى 
  ] عيبى آن .\r\nو از اين قبيل بسيار واقع شده كه ذكر آنها مورث ملال است و در بسيارى از اوقات حقير به جهت اطَّلاع به امثال مذكورات دل تنگ ومغموم شده ام و خوش ندارم كه منشاء اين اوضاع عمل شما باشد .\r\nديگر آن كه منظور از حضور به مجمع عزاى سيد الشهداء عليه السلام تحصيل ثواب است وچنان چه تحصيل آن بر وجه يقين ممكن باشد چرا بايد بر وجهى باشد كه مشهور بين الاصحاب حرمت آن است .\r\nونيز عرض مىشود كه قول و فعل وتقرير ملازمان ادام الله بركاتكم براى\r\n","description":"","footnote":"","page_name":" 229 ","page_number":229},
  {"content":"\r\nخلق حجّت است و خلق متابعت مىكنند شما را پس بهتر آن است كه هر چه به زهد و تقوى و احتياط اقرب است ايشان را به طرق ثلاثه دلالت فرمايند .\r\nديگر آن كه عامه خلق به اقتضاى نفس به شهوات مايلند وزاجر ايشان از اتّباع آنها غالباً علمايند وزجر راغب به شىء بايد البته با تأكيد ومبالغه باشد وفوق درجه لازمه ، مثل اين كه نهال مايل به كجى را چنانچه خواهند راست باشد بر خلاف جهت ميلش كج مىكنند تا بعد از تكافؤ ميل طبعى وميل قسرى بر استقامت قرار گيرد .\r\nو ديگر آن كه بناى جمهور علماء در اعصار سالفه در عمل غالباً بر احتياط بوده نه اقتصار بر عمل به فتواى خود ، وحكمت وحسن آن به جهت رواج دين واسلام اظهر من الشمس است آيا خفائى در اين هست كه چنانچه ملازمان در نهار ماه مبارك رمضان قليان در مجمع بچينند به جهت عمل به اصل وعدم وضوح دليل مفطريت ، روز ديگر كافّه خلق طعام و شراب خواهند خورد يا آن كه شما شراب را استعمال كنيد على رؤس الاشهاد به جهت عدم وضوح دليل نجاست ، عوام الناس باده پيمايى شيوه ء خود خواهند كرد آخر اخبار وارده در رجحان احتياط كجا رفته اند .\r\nاز اينها گذشته اساس اجتهاد وترجيحات مجتهدين اين قدر استحكام ندارد كه كسى به طيب خاطر و اطمينان قلب بناى عمل خود وعامه ناس را بر آن گذارد زيرا كه در هر يك از قواعد اجتهاد هزار بحث وايراد ممكن است و دور نيست كه در غير قطعيات به قدر امكان وتيسّر احتياط لازم باشد .\r\nو اين كه گاهى گفته مىشود كه تغنّى معين بر بكاست پس داخل است در عموم من ابكى لا يعبأ به چرا كه غناء انواع دارد و هر نوعى از آن اثر خاص دارد وبسيارى از اقسامش مهيج شهوات است و بعضى از آنها مستمع را مىخنداند و بعضى از آنها مستمع را به رقص وا مىدارد و بعضى از آنها مستمع را مبهوت يا مدهوش مىسازد پس چگونه مىتوان گفت غنا مطلقاً معين بر بكاست با اين كه\r\n","description":"","footnote":"","page_name":" 230 ","page_number":230},
  {"content":"\r\nگريه حاصل از بعضى اصناف ان ليس الَّا اثرا من نفس اللحن من حيث هو وليس بكاءً على الحسين عليه السلام على أنّ المتبادر من الإبكاء الإبكاء بذكر المصائب حتى أنّ الابكاء بكتابة المصائب أيضا خارج عن حديث من ابكى .\r\nوأيضاً ان المراد بترجيع الغناء فى حديث عبد اللَّه بن سنان هو الترجيع الكثير كما بيّن فى محلَّه .\r\nونيز كثرت ترجيع مستمع را از حال عزا وخواننده را از شوق ذكر مصائب بيرون مىبرد والسلام عليكم ورحمة اللَّه وبركاته ( 1 )\r\n\r\nعالى جناب آقا سيد ابو القاسم قمشه اى سلمه الله با وجود آهسته حرف زدن از بس گريه مىگيرد نزديك مىشود كه بعضى گاهى بيهوش شوند سركار شريعت مدار به تكلم خود هوش از سر مستمتعان مىبرند وبسيار كسان كه صاحبان اصوات حسنه اند وانواع نغمه پردازيها در حال مرثيه خوانى مىكنند از استماع روضه ايشان چندان رقتى حاصل نمىشود و بعضى ترجيعات بسيار مىدهند وبجز خنكى مجمع اثرى نمىبخشد و با وجود اين قد يقال : انّ الغناء مما يعين على البكاء .\r\nخداوند وجود شريف را از همه آفات وآلام جسمانى وروحانى در هر دو جهان محافظت فرمايد والسلام عليكم ورحمة اللَّه وبركاته .\r\nج : عالى جنابا گرامى قرة العينا مكتوب طول انجام ملحوظ و از فقراتش محظوظ شدم خدا شما را محفوظ بدارد .\r\nچه شبهه در اين كه هر گاه مباحات بلكه مستحبات محتمل الحرمة به عمل نيايد بهتر است و ليكن چون در مرحله معهود احترازى از آن جناب يافتم در جواب آن چه قلمى داشته بودند دو كلمه مختصر نوشته مىشود .\r\nكه آن چه قلمى داشته بودند كه بر سبيل صحبت امروز سخنى گفتيم اعوذ بالله ان اكون من الجاهلين وامور شرعيه معاذ الله كه بر سبيل صحبت مذكور شود بلكه عين حقيقت بود .\r\n","description":"","footnote":"\r\n( 1 ) احتمال هست كه اين جمله زائد باشد .\r\n","page_name":" 231 ","page_number":231},
  {"content":"\r\nاولًا بعد از بذل جهد در روزگار دراز هنوز بر سبيل جزم حقيقت غنا معيّناً به دست من نيامده و معلوم من نشده كه مطلق كثرت ترجيع غنا باشد بلكه مىتوانم گفت ولو ضمّ إلى شىء من الاطراب .\r\nوثانياً بعد از استفراغ وسع در ازمنه متطاوله حرمت مطلق غنا بر من معلوم نشده بلكه اگر بگويم اشتهار حرمت مطلق آن هم بر من معلوم نشده خلاف واقع نگفته خواهم بود .\r\nآمديم بر سر عيوبى كه ذكر كرده بوديد امّا آن چه را اعظم عيوب نوشته بودند كه عامه چنين تصوّر مىكنند كه شعر ماتمى به هيچ وجه عيب در آن راه نمىيابد اگر مراد آن است كه به هيچ وجه از آن وجوه كه در محضر من خوانده شده تصوّر بكنند تصوّر مطابق واقعى كرده خواهند بود و اگر تجاوز از آن خواهند نمود در تصوّر ، قصور از ايشان است ، و اگر به جهت اين قصور منع لازم باشد منع زنان در حضور نماز جماعات الزم خواهد بود چه بالاجماع نظر ايشان به گردن و سينه مردان حرام ، و اين محرم اجماعى است وعوام از آمدن زنان به مجامع جماعت علماء چنان تصوّر مىكنند كه نگاه كردن زنان به مردان مطلقاً عيب ندارد پس لازم خواهد بود منع زنان از نماز جماعت به جهت اين تصوّر وچرا به مجرّد تصوّر عامى امرى را امر ديگر معيوب شود .\r\nپس نوشته بودند ارباب اهواء به قصد استلذاذ استماع مىكنند انواع الحان را قرة العينا هر گاه مسلَّم داريم استماع مطلق ترجيع به قصد التذاذ محرم است .\r\nأولًا مىگوييم ما را چه خبر در خصوص موارد از قصد كسى .\r\nوثانياً بر فرض معلوم شدن منع از آن قصد لازم خواهد بود و از حضور به آن قصد ، نه حكم به خلاف واقعى به حسب اعتقاد خود به جهت امتناع ديگرى از قصد فاسدى .\r\nوثالثاً آيا حضور ارباب اهواء به چنين مجامع و محافل و مساجد به قصد التذاذ از اصوات اكثر وافسد است يا به جهت التذاذ ايشان از حضور زنان وامردان . سرّ چيست كه تنگگيرى در حضور زنان در مساجد وامردان را\r\n","description":"","footnote":"","page_name":" 232 ","page_number":232},
  {"content":"\r\nاحتراز اين قدر ندارند وحال اين كه حرمت آن التذاذ معلوم الاجماع و اين مشكوك فيه است غايت آن آن كه اين هم بر شما معلوم باشد و مثل آن باشد .\r\nاگر بگوييد : « سرّ آن اين است كه آن مفيد فايده نيست » شما اين را بىفايده تر بدانيد ولى من غايت تنگگيرى مىكردم ( به جهت اين كه چنين مىدانستم كه - بجز محضر من همه جا مرتكب مىشدند ) حتى عالم امام جماعتى كه من پيغام به او كردم گفت ما در اين مسأله مقلَّد كسانى هستيم كه تجويز مىكنند واصلًا اثرى مترتّب نمىشد بلى در اين وقت جمعى حرام مىدانستند ومرتكب مىشدند حالا لا اقل همه كس مرتكب حرام نيست و در ( كذا ) ترجيعات حزنيه ( جزئيه ) ونحو آن بدون معصيت مرتكب مىشوند .\r\nاگر بگوييد سرّ آن اين است كه حرمت التذاذ از زنان وامردان بر همه كس معلوم است گوييم التذاذ به قصد فاسد نيز چنين است بلكه بنا بر اين بايد تعدّى كرد و تنگ گيرى كرد در اصل خواندن تعزيه و شنيدن آن زيرا كه بالقطع جمعى از ارباب اغراض فاسده از تعزيه خوانان مرتكب كذب سيما بر معصومين مىشوند به قصد گرم كردن مجامع و اگر اصل خواندن تعزيه كه امرى است مستحب ترك شود اين معصيت از ميان مىرود نگويند تعزيه امرى است بديهى الاستحباب امّا مطلق ترجيع مستحب نيست غايت امر آن است كه حرام نيست يا ثابت الحرمه نيست گوييم بعد از آن كه منع از مباح يا غير معلوم الحرمة بايد كرد به جهت احتمال ترتّب حرامى بر او يا عدم انفكاك آن از حرامى ، مستحب نيز چنين خواهد بود وحال اين كه در عدم استحباب ترجيع مىتوان سخن گفت چنان كه ذكر مىشود .\r\nپس نوشته اند وحال آن كه چنين صوتى خواندن واستماع آن بى شبهه حرام است نمىدانم مراد از چنين صوت كدام است يعنى آن چه ترجيع بسيار داشته باشد و هيچ مفهوم نشود به جهت كثرت ترجيع و موجب هيجان در اغلب ناس امر قواى شهوانى را باشد چه مضايقه از رفع شبهه از حرمت آن هر جا چنين صوتى مطلع شديد منع كنيد .\r\n","description":"","footnote":"","page_name":" 233 ","page_number":233},
  {"content":"\r\nاگر گويند بايد از مطلق منع كرد تا به اينجا نكشد گوييم به چه جهت و چه ملازمه وحال اين كه بسى ازمنه منع مطلق مىشد واصلًا تفاوتى در اين خصوص نكرد و اگر اين لازم باشد منع از اصل تعزيه خواندن و حضور امارده و زنان سيما در جماعت الزم خواهد بود .\r\nپس نوشته اند كه شخصى فلان نقل كرد كه شخصى مجمعى آراسته بود . .\r\nعالى جنابا اشخاص كثيرى نقل كردند كه مجامع آراسته شده بود از ضيافت به جهت عيش وارتكاب محرمات وبسا هم مطلع شده ام چرا حكم به حرمت مطلق ضيافت يا احتراز در منع از آن نداريد وبخصوص مجامع تعزيه اشخاص معتمدين نقل كردند كه بسا مجامع به جهت حضور زنان وامردان و به اين جهت قرار داده اند چرا منع از تعزيه جايز نيست و اگر اين اسباب باعث رجحان منع مىشود فرق ميان مستحب ومباح يا غير معلوم الحرمة نيست .\r\nاين كه نوشته بوديد كه : فلان شخص گفت كه مشق مرثيه خوانى به جهت عدم منع فلان كس ، ملَّا حسين را است ، از ملَّا حسين وضعى كه حرمت آن معلوم يا مظنون باشد بر نخوردم و اگر به آنجا منجرّ [ مى 
  ] شد منع [ مى 
  ] شد و عذر نادانى ، باعث لزوم امرى نمىشود از مساجد بسيارى كه مىدانند از مفاسد خالى نيست بپرسيد چرا زنان را راه مىدهند معتذر مىشود به اين كه چرا فلان كس در مسجد زنان را به جهت نماز جماعت راه مىدهد بلكه اين امر سرايت مىكند به اصل نماز جماعت به جهت اين كه شما علم داريد و ما هم كه بسى از عوام به جماعت حاضر مىشوند كه عدالت امام را نمىدانند بلكه عدم را مىدانند و اگر تنگگيرى در نماز جماعت بشود ( نشود خ ) اين مفسده تمام مىشود وحال اين كه عدالت به معنى حسن ظاهر محل خلاف است و خلاف در آن از خلاف در غنا بيشتر و اين ترجيحات اجتهاديه چندان اعتبارى ندارد چنان كه در آخر اشاره كرديد پس چرا بايد تجويز نماز جماعت با اهل حسن ظاهر و همچنين تجويز طلاق در حضور آنها كرد وچرا مجتهدين اين احتياطها را نمىكنند [ با اين كه 
  ] اهل تقوى وزهدند و نماز اهم طاعات وامر فروج اهم مهمات و همچنين\r\n","description":"","footnote":"","page_name":" 234 ","page_number":234},
  {"content":"\r\nامر شهادت در دماء و اموال [ است 
  ] وحال اين كه مطلع شده ام كه حسن الظاهرى را پرسيدند تجويز نماز جماعت آن كردم از جمعى كه با امامى كه مرافعه مىكرد بلكه غالب مرتكب غيبت بود نماز مىكردند پرسيدند چرا با او نماز مىكنيد گفته بودند فلان كس تجويز امامت فلان شخص را نمود و اين هم يا مثل آن است يا نه .\r\nاز آن پس نوشته بوديد مغموميد و خوش نداريد عمل من سبب اين فعل باشد اگر فعل غير معلوم الحرمة است چرا خوش نداريد خوش داشته باشيد و اگر معلوم الحرمة است يعنى بر من آيا سبب شرعى يا عقلى يا عادى است بيان كنيد و اگر غير از آنها است آن را هم خوش داشته باشيد .\r\nاگر بگوييد سبب عادى است يعنى عادت عقلا ودانايان است مطلقا مسلَّم نيست و اگر گويند عادت ما نادانان چرا چنين چيزى حرام باشد نمىدانم سببيّت عاديه اظهار عدم معلوميت حرمت مطلق ترجيع از براى ارتكاب جهّال ارباب اهواء يك صوت محرمى را بيشتر است يا سببيّت اصل تعزيه از براى آن چه مىدانيد از محرمات قطعيه ، يا سببيّت فتواى به بودن عدالت حسن ظاهر از براى آن چه مىدانيد يا سببيّت تجويز نماز جماعت زنان در مساجد مردان از براى آن چه مىدانيد ، يا سببيّت حكم به جواز ضيافت از براى آن چه مىدانيد وهكذا يا سببيّت تجويز مبايعات شرطيه از براى آن چه مىدانيد يا سببيّت ديد وبازديد از براى انواع غيبت ولغو و مفاسد ديگر وهكذا .\r\nپس نوشته بوديد هر گاه بر وجه يقين الحلَّية ممكن باشد تعزيه چرا بايد بر وجه مشهور الحرمة به عمل آيد سلمنا الاشتهار كه گفت بايد بر اين وجه به عمل آيد حرف در اين است كه آيا منع لازم است يا نه حرف از جهت منع است وعدم جواز .\r\nپس نوشته بوديد كه عمل من حجّت است از براى مردم ، بلى از اين جهت است كه تصريح به منع نمىكنم مىترسم چنان وانموده شود كه حرام مىدانم وتشريع باشد .\r\nوامّا خود فى الحقيقة بر نخورده ام به مجمعى كه چنان ترجيعى كه غير مفهم و موجب التذاذ باشد و اگر بوده گفته ام چون خلاف احتياط است موقوف كنند\r\n","description":"","footnote":"","page_name":" 235 ","page_number":235},
  {"content":"\r\nوفي الواقع نشنيده ام چيزى كه ظنّ غنا بودن آن باشد .\r\nپس نوشته بوديد از براى بيان حسن احتياط ، نمىدانم مراد شما از احتياط اگر تصريح به منع وعدم جواز است اين خلاف احتياط و حرام است يا احتياط در زجر ومنع يا تأكيد ولو مع الاهانة والضرب آن نيز همين صورت است و اگر مراد احتياط در عدم استماع است حقيقت آن است كه احتياط در اين هست كه اگر غزليات و اشعار غزليه را بدون ملاهى با ترجيع خوانده شود كسى استماع نكند و تا حال هم مطَّلع نشده ام از متدينين كه اين خلاف احتياط را كرده باشند من هم اين احتياط را مىكنم نظير به آن چه به مرحوم شيخ جعفر گفتند چرا شما در حمام با تر بودن موضع مسح به رطوبت بسيار مسح وضو مىكشيد و احتياط نمىكنيد فرمودند من احتياط مىكنم و دست را در خزانه به آب فرو نمىكنم و پاى خود را كه در توى آب است مسح كشم وامّا در غير آن چه مذكور شد از احتياط از خواندن كتب تواريخ و اشعار وصحبتهاى بيهوده احتياط آن را بيشتر نمىدانم مگر در قرآن ومراثى هر گاه اين قدر ترجيع بشود كه آن را قرآن ومرثيه نگويند آن را هم احتياط مىكنم .\r\nوغرض از اين تطويل مقابله با آن است كه آن قرّة العين نوشته بودند والَّا بعد از آن كه مسأله تجويز بعضى نوعها در مراثى را مردم بدانند معصيت آنها كمتر است جمعى از علماى سابق به شدت منع مىكردند واصلًا در حقّ ارباب اهواء منع ايشان اثرى نمىكرد مرتكب حرام مىشدند اين قدر است كه بعد از نقل بعضى از فتاوى مرحوم ميرزا و پس از ايشان از من ، معصيت بعضى از ايشان تقليلى يافته ، ديگر اصلًا تفاوتى نكرده .\r\nوامّا آن چه آخر نوشته ايد كه تعزيه فلان و فلان مؤثر است كسى نگفته كه اعانت به بكا منحصر به غناست در كلام شخص هم تأثير مىباشد اين منافى نيست كه چيز ديگر هم معين باشد . والسلام .\r\n( 345 )\r\nس 7 : مثلًا نوكرى مىگيرم از قبيل فراش وغلام وغيره ، و در ساليانه به مبلغ معينى به او قرار مىدهم كه مواجب بدهم ، و ليكن صيغه جارى نمىكنم و اگر در بين\r\n","description":"","footnote":"","page_name":" 236 ","page_number":236},
  {"content":"\r\nسال اخراج بكنم و در مدتى كه خدمت كرده چيزى ندهم آيا مشغول ذمّه آن نوكر مىباشم يا نه ؟ مثلًا يك سال خدمت كرده مواجب نه ماهه ء او را دادم لكن سه ماهه ء مواجب او مانده است ، ومواجب سه ماهه ء او را نداده ام واخراج كردم آيا مشغول ذمّه مىباشم يا نه ، مثلًا نوكرى كه چند وقت خدمت كرده ومواجب گرفته هر گاه خواستم كه آن نوكر را اخراج بكنم مثلًا مواجب سه ماهه يا شش ماه را از او پس بگيرم آيا در اين صورت مشغول ذمّه مىباشم در حالتى كه صيغه جارى نشود ؟\r\nج : نوكرى كه شخصى مىگيرد ومواجب قرار مىدهد دو قسم است يك بار اين است كه آن مواجب بر وجه شرعى لازم مىشود مثل اين كه مواجب ومدّت خدمت و اصل خدمت را معيّن مىكنند و صيغه ء اجاره مىگويند در اين صورت هر وقت آقا خواهد او را اخراج نمىتواند كرد ، بلكه موقوف به رضاى طرفين است ، و هر قدر مواجب قرار شده بايد به او داده شود ، و هر چه از قرارداد كم كند شغل ذمّه است و اگر بر وجه لزوم شرعى نباشد مثل اين كه مدتى معيّن نكرده بلكه قرار داده باشند هر قدر خدمت كند سالى فلان قدر مواجب بگيرد ، يا صيغه ء شرعى نگفته باشند ، در اين صورت هر وقت آقا خواهد او را اخراج مىكند و بايد هر زمانى كه خدمت كرده اجرة المثل خدمت او را بدهد هر چه از اجرة المثل كم شود شغل ذمّه خواهد بود وامّا اگر از مواجب قرارداد كم شود شغل ذمّه نخواهد بود اگر زيادتر از اجرة المثل باشد .\r\nوامّا در مسأله پس گرفتن مواجب اگر بر وجه لزوم شرعى نباشد و زيادتر از اجرة المثل باشد مىتواند پس بگيرد ، مگر اين كه آن نوكر عين آن وجه را مصرف رسانيده باشد و تلف كرده باشد در اين صورت نمىتوان از او مطالبه كرد وجائز نيست مطالبه كردن مگر اين كه آن مواجب را به ازاى خدمت مدتى داده باشد و آن نوكر پيش از سر آمدن آن مدّت خود برود در اين صورت قدر الحصه ء مدّت باقى مانده را مىتوان پس گرفت اگر چه عين آن باقى نباشد .\r\n( 346 )\r\nس 8 : چه مىفرماييد در اين كه نوكرى دارم جيره ومواجبخور مستدعى\r\n","description":"","footnote":"","page_name":" 237 ","page_number":237},
  {"content":"\r\nزيارت عتبات عاليات هست چنانچه او را مرخص نكنم معصيت كرده ام يا نه ؟ خواه آن نوكر نذر كرده باشد كه برود به زيارت و يا نكرده باشد ؟ در اين صورت كيفيت را قلمى داريد .\r\nج : هر گاه آن نوكر نذر كرده باشد پس اگر به طريق لازم باشد نوكرى او ، يعنى خود را به شما اجاره داده باشد به طريق مشروع يعنى به وجه معيّن ومدّت معيّنه و عمل معيّن ، در اين صورت رفتن او بى اذن شما غير مشروع وشما در مرخص نكردن گناهى نداريد ، و اگر نوكرى او به طريق لزوم شرعى نباشد كه اختيار او با خود او باشد اگر ماندن را راضى نباشد منع شما حرام است و اگر راضى باشد امّا رفتن را خوشتر داشته باشد منع شما مكروه است و اگر نذر كرده باشد پس در صورت عدم لزوم شرعى نوكرى معلوم است عدم جواز منع و در صورت لزوم اگر نذر وقت آن معيّن نباشد مثل صورت عدم نذر است و اگر وقت آن معيّن باشد و در زمان اجرت شما باشد پس اگر نذر سابق بر اجاره دادن خود به شما باشد منع حرام است و اگر اجاره دادن سابق باشد نذر بىصورت است .\r\n( 347 )\r\nس 9 : هر گاه عامى بفهمد كه كسى امرى را مرتكب است [ كه 
  ] منكر است و خلاف شرع است آيا بر او نهى واجب است در صورتى كه احتمال اثر داشته باشد و ايمن هم باشد از فتنه يا از براى او جايز نيست ؟\r\nج : در صورتى كه عالم باشد به منكريت آن واثر را تجويز كند و از فتنه هم ايمن باشد نهى از آن واجب است و وجوب نهى از منكر وأمر به معروف تخصيص به علماء ندارد بلكه بر عامى وعالم واجب است والله سبحانه هو العالم .\r\n( 348 )\r\nس 10 : كاغذ نامشروع را مىتوان مهر كرد ، ومىتوان نوشت يا نه ؟\r\nج : ظاهر آن است كه مراد از كاغذ نامشروع كاغذى است كه مطلبى كه در آن نوشته مىشود خلاف شرع باشد در اين صورت اگر مهر كردن يا نوشتن آن نامشروع باعث تحقّق آن بشود كه اگر آن مهر نباشد يا آن كاغذ نوشته نشود آن\r\n","description":"","footnote":"","page_name":" 238 ","page_number":238},
  {"content":"\r\nنامشروع متحقّق نشود در اين صورت شكَّى نيست كه مهر كردن يا نوشتن آن جايز نيست و همچنين اگر باعث تقويت وتأكيد آن نامشروع شود يا باعث بقاى آن شود به اين معنى كه شايد بعد از اين توان آن نامشروع را بر هم زده و ليكن آن كاغذ كه نوشته شده يا آن مهر كه بر آن زده شده باعث آن شود كه استحكامى به هم رساند باز جايز نيست بلكه همچنين است هر گاه باعث جرأت آن نامشروع كننده باشد خلاصه هر گاه اثرى بر آن مهر يا نوشتن در آن عمل غير مشروع مترتّب شود جايز نيست امّا اگر مطلقاً اثرى بر او مترتّب نگردد حكم به حرمت راهى ندارد .\r\n( 349 )\r\nس 11 : مسائلى كه در كتاب مجتهد نباشد و دست به مجتهد نرسد از كتب سلف مىتوان عمل كرد وآموخت يا نه ؟\r\nج : والد ماجد ( 1 )\r\n\r\nمرحومم طاب ثراه در اين صورت حكم به وجوب احتياط فرموده اند و بعضى ديگر از علماء حكم به وجوب رجوع به ظنّ خود كرده اند ، يعنى از هر راه كه ظن به حكم خدا حاصل شود بايد متابعت آن را نمود خواه به رجوع به كتب سلف يا به ترجمه ء احاديث يا به تقليد عوام ، يا غير اينها . وحقّ در نزد حقير آن است كه حكم او تخيير است ، يعنى هر چه را كه احتمال بدهد كه حكم خدا باشد مىتواند عمل نمود و بر او حرجى نيست و اگر چند چيز را احتمال داد هر كدام را كه خواهد عمل مىكند و احتياط سنّت است و تفصيل اين مسأله را مبسوط در كتاب مناهج الأحكام ( 2 )\r\n\r\nبيان كرده ام .\r\n( 350 )\r\nس 12 : تهديد ودرشتى به جهت أمر دين به والدين مىتوان كرد يا نه ؟\r\nج : در اين مقام مناسب است بيان قدر لازم از اطاعت والدين .\r\nبدان وفّقك الله كه در اين مقام كلام در دو موضع است .\r\nاوّل : اطاعت والدين\r\n","description":"","footnote":"\r\n( 1 ) ملا مهدى نراقى ره .\r\n\r\n( 2 ) مناهج چهار برگ به آخر كتاب مانده : فائدتان\r\n","page_name":" 239 ","page_number":239},
  {"content":"\r\nدوم : رنجانيدن ايشان وابتداء قول علماء را در اين مقام ذكر مىكنيم و بعد از آن بيان تحقيق در آنها را مىنماييم .\r\nپس مىگوييم : امّا موضع اوّل يعنى بيان اين كه آيا اطاعت والدين واجب است يا نه و بر فرض وجوب آيا در كدام موضع واجب است ؟\r\nپس بدان كه افعال غير محرمه يا واجب است يا غير واجب و واجب يا عينى است يا كفائى و غير واجب يا در ترك آن ضرر دنيوى يا دينى هست يا نه امّا واجبات عينيّه ظاهر آن است كه خلافى ميان علماء نيست كه اطاعت والدين در ترك آنها واجب بلكه جايز نيست ، وحديث مشهور « لا طاعة لمخلوق فى معصية الخالق » ( 1 )\r\n\r\nبر آن دالّ است ، بلكه بخصوص در عيون أخبار الرضا ( ع ) اين حديث وارد است در خصوص ابوين كه مىفرمايد : « و برّ الأبوين واجب وإن كانا مشركين ولا طاعة لهما في معصية الخالق ولا لغيرهما ، فانّه لا طاعة لمخلوق فى معصية الخالق » ( 2 )\r\n\r\nو همچنين آيه ء كريمه ء : * ( وإِنْ جاهَداكَ عَلى أَنْ تُشْرِكَ بِي ما لَيْسَ لَكَ بِه ِ عِلْمٌ فَلا تُطِعْهُما ) * ( 3 )\r\n\r\nبر آن دلالت مىكند .\r\nوامّا در واجبات كفائيّه پس در جهاد خلافى ميان علماء نيست كه اطاعت والدين در ترك آن واجب و اخبار در اين خصوص مستفيض است وامّا غير جهاد از واجبات كفائيّه پس شهيد در قواعد خود فرموده است كه : الأقرب أن لهما منعه من فروض الكفاية اذا علم قيام الغير أو ظنّ ، لأنّه يكون حينئذ كالجهاد الممنوع منه . ( 4 )\r\n\r\nانتهى .\r\nو از استدلال علَّامه در تذكرة بر منع از جهاد بدون اذن ابوين نيز عموم مستفاد مىشود فرموده است : لأنّ الجهاد فرض كفاية ، وبرّ الوالدين فرض عين فيقدّم . وشهيد ثانى در مسالك نيز تصريح به عدم جواز سفر واجب كفايى بدون اذن والدين\r\n","description":"","footnote":"\r\n( 1 ) غوالى اللئالى ، 1 / 444 .\r\n\r\n( 2 ) وسائل الشيعة 11 / 422 ، چاپ بيست جلدى به نقل از عيون وخصال .\r\n\r\n( 3 ) سوره لقمان ، آيه ء 15 .\r\n\r\n( 4 ) القواعد ، 2 / 48 .\r\n","page_name":" 240 ","page_number":240},
  {"content":"\r\nنموده و همچنين جمعى ديگر و ظاهر از كلام والد ماجدم در جامع السعادات ( 1 )\r\n\r\nاجماع بر عدم جواز مسافرت در طلب علم بدون اذن والدين است ، و ليكن علَّامه در منتهى فرموده است كه : مستحب است اذن گرفتن از والدين به جهت سفر علم و تجارت ومخالفت ايشان حرام نيست ، و همچنين شهيد در موضعى از قواعد خود چنين ذكر فرموده است بلكه تجويز فرموده است سفر تجارت را بدون اذن هر گاه توقّع زيادتى ربح در آن سفر باشد و سفر تحصيل علم را اگر چه در بلد خود ممكن باشد و ليكن در سفر فارغ البالتر باشد يا استاد حاذقتر در آنجا باشد . ( 2 )\r\n\r\nوامّا مباحات و مستحبات پس والد ماجد حقير رحمه اللَّه در كتاب جامع السعادات ( 3 )\r\n\r\nتصريح فرموده اند به وجوب اطاعت والدين در آنها فرموده اند : وبالجملة اطاعتهما واجب و طلب رضاهما حتم ، فليس للولد أن يرتكب شيئا من المباحات والمستحبات بدون اذنهما .\r\nو همچنين شهيد در قواعد اين را نسبت به بعضى از علماء داده فرموده است : قال بعضهم : يجب عليه اطاعتهما فى كلّ فعل وإن كان شبهة فلو أمراه بالأكل معهما فى مال يعتقده شبهة أكل لأن طاعتهما واجبة و ترك الشبهة مستحب و بعد از آن خود مىفرمايد : لو دعواه إلى فعل وقد حضرت الصّلاة فليؤخر الصّلاة وليطعهما ( 4 )\r\n\r\nو از اين كلام نيز معلوم مىشود كه قول شهيد خود نيز بر وجوب اطاعت در فعل مباح و ترك مستحب است .\r\nوملَّا احمد اردبيلى رحمه اللَّه در آيات الأحكام ( 5 )\r\n\r\nمىفرمايد : ويفهم وجوب متابعة الوالدين وطاعتهما من الآيات والاخبار المتقدّمة ، وصرّح به بعض العلماء أيضاً ، قال فى مجمع البيان وبالوالدين احساناً اى قضى بالوالدين احساناً أو أوصى بالوالدين ، ومعناهما واحد ، وخصّ حال الكبر وإن كان\r\n","description":"","footnote":"\r\n( 1 ) جامع السعادات .\r\n\r\n( 2 ) القواعد ، 1 / 335 .\r\n\r\n( 3 ) جامع السعادات .\r\n\r\n( 4 ) القواعد ، 2 / 47 .\r\n\r\n( 5 ) زبدة البيان ، 483 ، چاپ كنگره ء اردبيلى .\r\n","page_name":" 241 ","page_number":241},
  {"content":"\r\nالواجب طاعة الوالدين على كلّ حال ، لأن الحاجة أكثر فى تلك الحال .\r\nوعلَّامه در منتهى مىفرمايد : حكم أحد الأبوين حكمهما ، لأنّ طاعة كلّ واحد منهما فرض ، كما أنّ طاعتهما فرض و ليكن شهيد در قواعد وجوب اطاعت در ترك مباح يا مستحب را در صورت ترتّب ضرر بر فرزند نفى كرده .\r\nومحصل اقوال از آن چه مذكور شد اين است كه : خلافى در عدم وجوب اطاعت در افعال محرمه و ترك واجبات نيست هم چنان كه خلافى در وجوب اطاعت در ترك سفر جهاد نيست وامّا غير از اين دو پس اگر آن فعل از واجبات كفائيّه باشد در آن دو قول است وجوب اطاعت وعدم آن و ظاهر آن است كه مشهور سيما پاى سفرى در ميان باشد وجوب اطاعت است .\r\nو اگر از غير واجبات باشد اگر اطاعت موجب ضررى يا فوت نفعى معتدٌّ به نباشد به قول به عدم وجوب اطاعت در آن بر نخورده ام و ليكن تصريح به وجوب اطاعت از جمعى از علماء شده چنان كه گذشت ، و اگر اطاعت موجب ضرر يا فوات نفعى باشد ظاهر اطلاق كلام بعضى از علماء چنان كه گذشت وجوب اطاعت است و ليكن صريح در كلام شهيد در قواعد عدم وجوب است .\r\nوأما قول علماء در موضع دوم كه رنجانيدن وغضبناك كردن ايشان باشد پس همه ء علماء تصريح نموده اند به حرمت عقوق والدين ، واتفاق دارند بر اين كه آن از گناهان كبيره است وايذاء ورنجانيدن ايشان حرام است و زياده بر اين كلامى در اين مقام از علماء برنخورده ام مگر اين كه علامه ء حلى ( ره ) در تذكرة ومنتهى تجويز قتل پدر مشرك را در حال جهاد نموده و همچنين اگر فرزند از پدر سبّ پيغمبر يا يكى از ائمه را بشنود تجويز نموده كه او را به قتل برساند و ظاهر آن است كه خلافى نباشد در اين كه آزردن ايشان وشكستن خاطر آنها در غير امر متعلق به دين ، خواه به ضرب وخواه به دشنام يا صدا بلند كردن ، يا رو گردانيدن ، يا نافرمانى كردن حرام و از گناهان كبيره باشد .\r\nامّا در امر متعلق به دين به سواى آن چه مذكور شد ديگر تا حال تصريحى از كسى نديده ام .\r\n","description":"","footnote":"","page_name":" 242 ","page_number":242},
  {"content":"\r\nو چون اين را دانستى بدان كه آن چه از تتبّع آثار و اخبار در موضع اوّل مستفاد مىشود آن است كه : حقّ آن است كه در غير ترك واجب عينى و فعل حرام اطاعت والدين أو أحدهما واجب ومخالفت آن حرام است خواه ترك اطاعت موجب رنجيدن وآزرده شدن ايشان باشد يا نه .\r\nثقة الاسلام در كتاب كافى به سند متّصل از محمد بن مروان روايت كرده است كه قال : سمعت أبا عبد اللَّه عليه السلام يقول : ان رجلا أتى النبي ( ص ) فقال : يا رسول الله أوصني ، فقال : لا تشرك بالله شيئاً وإن حرقت بالنّار وعذبت الَّا وقلبك مطمئن بالإيمان ووالديك فأطعهما وبرّهما محسنين كانا أو مسيئين وإن أمراك أن تخرج من أهلك و مالك فافعل فانّ ذلك من الايمان . ( 1 )\r\n\r\nو اين حديث شريف دلالت بر وجوب اطاعت ايشان مىكند مطلقاً .\r\nو بعضى از علماء فرموده اند كه : در آيه ء كريمه ء : « وإِنْ جاهَداكَ عَلى أَنْ تُشْرِكَ . . » ( 2 )\r\n\r\nاشعار است به وجوب اطاعت در غير معاصى پروردگار ، بلكه ظاهر آن است كه به مفهوم شرط دلالت بر وجوب اطاعت بكند ، و ممكن است تأييد وجوب اطاعت به كريمه ء : « ولا تَنْهَرْهُما » . . : « واخْفِضْ لَهُما جَناحَ الذُّلِّ » ( 3 )\r\n\r\nوأمر در احاديث مستفيضه به برّ والدين وتحصيل رضاى ايشان . ومستفاد از روايت محمد بن مروان وجوب اطاعت است اگر چه متضمّن ضرر باشد وقول به آن دور نيست بلكه ظاهر آن است .\r\nوامّا احاديث لا ضرر ولا ضرار ، ونفى عسر وحرج نسبت به حديث مذكور عام مطلقند ، وخاص مطلق مقدّم بر عام است . اين همه در صورتى است كه با نافرمانى رنجش وآزردگى از براى ايشان هم نرسد .\r\nامّا هر گاه عدم اطاعت موجب رنجيدن وآزرده شدن ايشان باشد خصوصاً در صورتى كه امر به چيزى باشد كه ترك آن صلاحيّت رنجيدن عرفاً داشته\r\n","description":"","footnote":"\r\n( 1 ) كافى ، 2 / 158 ، به جاى جمله « محسنين كانا او مسيئين » حيّين كانا أو ميتين » است .\r\n\r\n( 2 ) سوره ء عنكبوت ، آيه ء 8 .\r\n\r\n( 3 ) سوره ء اسراء ، آيه 23 .\r\n","page_name":" 243 ","page_number":243},
  {"content":"\r\nباشد در اين صورت تشكيكى در حرمت آن نيست چنانچه « لا تنهرهما » يعنى زبرى ودرشتى مكن ايشان را بر آن دالّ است و احاديث مستفيضه بلكه متواتره معنًى كه دالّ بر حرمت عقوق است بر آن دلالت مىكند چه عقوق عبارت است از ايذاء واساءت و در روايت حديد ( 1 )\r\n\r\nوابن أبى العلاء ( 2 )\r\n\r\nوارد است كه افّ گفتن نيز از جمله ء عقوق است و از آن مستفاد مىشود كه هر رنجانيدنى داخل عقوق است بنا بر اين وجوب اطاعت در جايى كه ترك آن موجب دل شكستگى ايشان بشود محل تشكيك نخواهد بود اگر سبب آن امر به فعل حرامى يا ترك واجبى نباشد .\r\nومخفى نماند كه وجوب اطاعت مطلقاً در مادر وپدرى است كه مجنون يا سفيه نباشند امّا مجنون و سفيه ظاهر آن است كه خلافى در عدم وجوب اطاعت ايشان در چيزى كه جنون يا سفاهت او را بر آن داشته باشد نيست ومتبادر از آيات و اخبار نيز غير اينها است .\r\nوامّا در موضع دوم ، پس حكم آن از آن چه مذكور شده معلوم شد و به وضوح پيوست كه رنجانيدن ايشان مطلقاً حرام و از گناهان كبيره و موجب عقوق است ، مگر در صورتى كه سبب آن امر به فعل حرام يا ترك واجبى باشد كه در اين صورت حرمت رنجانيدن ايشان معلوم نيست بلكه ظاهر جواز است و اگر مهما أمكن در اين صورت سعى در عدم رنجش ايشان بكند بهتر است مثل اين كه ايشان را به ملاطفت وتخضّع راضى كند .\r\nوامّا در خصوص تهديد ودرشتى در امر دين هر گاه امرى باشد كه به حد شرك وكفر نرسيده باشد ظاهر آن است كه جائز نباشد .\r\n( 351 )\r\nس 13 : لو أمر الرجلَ والدُه ُ بشيء وأمرته والدته بنقيضه ، فهل يجب عليه اطاعة أوّلهما بناءً على أنّ ثانيهما أمر الرجل بمخالفة أحد الوالدين وهو حرام . أو لا يجب عليه حينئذ اطاعة أحد منهما ويفعل كيف يشاء ؟\r\n","description":"","footnote":"\r\n( 1 ) كافى ، 1 / 348 .\r\n\r\n( 2 ) وسائل ، 21 / 502 ، از كافى 2 / 349 ، از ابن ابى البلاد نه ابن ابى العلاء .\r\n","page_name":" 244 ","page_number":244},
  {"content":"\r\nج : هذا ليس من باب تقديم واجب والأمر به ترك واجب ، بل من باب تعارض الأمرين ، و ظاهر الأخبار ترجيح جانب الوالدة فيقدم قولها ، ويجتهد فى استرضاء الوالد بالتضرع والخشوع وتقبيل اليدين بل الرجلين ، والله العالم بحقائق أحكامه .\r\n( 352 )\r\nس 14 : بيان فرماييد كه شعرا در تعزيه سيد الشهداء بعضى از اشعار ومكالمات مىسازند كه در احاديث نيست آيا اين نوع از شاخ وبرگها جايز است يا نه مثل اين كه در شهادت عباس مىسازند كه او با زينب چه گفت و با كلثوم وسكينه چه گفت و حضرت كفن به دوش عباس انداخت [ و در صورت عدم 
  ] جواز از كباير است يا نه ؟\r\nج : بدان كه آن چه مرثيه خوانان و غير ايشان مىگويند كه واقعيت ندارد از بابت مبالغات واغراقات شعر است كه غالب مردم مىفهمند كه اين از بابت اغراق يا تجويز يا نحو آن است نه حقيقت آن است مثل شعر محتشم كه گفته :\r\nروزى كه شد به نيزه سر آن بزرگوار خورشيد سر برهنه برآمد ز كوهسار وصباحى كه گفته :\r\nاجزاى روزگار ز بس ديد انقلاب * گرديد چرخ بىحركت خاك بى سكون\r\nو اين قسم واضح است كه كذب نيست چه اراده حقيقت نكرده وقرينه ء حاليه بر افهام تجوز هست ومطلقاً اين قسم ضرر ندارد واجماع بر آن منعقد است و از اين قبيل است شعر محتشم كه گفته : نه نه درا چه ابر خروشان به كربلا چه عبارت ابر خروشان يا لفظى كه به . . اين معنى باشد گاه است نفرموده باشد امّا همه كس مىداند كه اين عبارت از بابت تحسين شعر وعبارت پردازى شعر است .\r\nوقسمى ديگر آن است كه نسبت به كسى داده شود ومراد آن است كه زبان حال او مىگويد نه مقال يا حال او مقتضى چنين عملى باشد گو از او سر نزده باشد ومراد از زبان حال آن ، بودن آن بر حالتى است كه مقتضى چنين گفتارى باشد وحال او حالى باشد كه چنين گفتار را تقاضا كند و از او پسنديده باشد وقريب به اين است كه حال آن حالى باشد كه مقتضى چنين فعلى باشد مثل شعر محتشم كه گفته\r\n","description":"","footnote":"","page_name":" 245 ","page_number":245},
  {"content":"\r\nگرد اين خيال وهم غلطكار كان غبار تا دامن جلال جهان آفرين رسيد چه گاه است هيچ وهمى خيالى نكرده امّا حال حالى بود كه مقتضى چنين خيالى بود و از اين قبيل است در احتمال آن چه شاعر گفته در حقّ اهل بيت در وقت رفتن جناب سيد الشهداء عليه السلام به ميدان :\r\nتمام خاك زمين را به سر فشانيدند * تمام ارض وسما را به غم نشانيدند\r\nو در احوال آن چه صباحى گفته از زبان يكى از ايشان كه مىفرموده است :\r\nمنسوخ شد مگر به جهان ملت نبى * يا در جهان نماند كس از امت نبى\r\nما را كشند و ياد كنند از نبى ، مگر * از امت نبى نبود عترت نبى\r\nچه اين سخن را معلوم نيست فرموده باشند امّا حال حالى بود كه مقتضى اين نوع سخنان بود اين قسم نيز هر گاه قرينه حاليه باشد كه مستمعى يا غالب ايشان بفهمد كه مراد خواننده خبر از حال يا حكايت خيالى است نه واقع آن باز ضرر ندارد .\r\nو آن چه غير از اين دو قسم باشد از امور غير واقعه كه نسبت مىدهند كذب و حرام و خلاف شرع است و اگر آن را از صغيره هم بشماريم اگر از دو مرتبه تجاوز كند نقلها از كباير مورده ( وارده ) است .\r\nو اگر در حال صوم هم باشد و نسبت به معصوم سخنى خلاف واقع داده شود روزه را باطل مىكند و موجب قضا و كفاره هم مىشود .\r\nبلى شيطان لعين چون در هر طرف در كمين و در يمين ويسار وخلف وقدام در مىآيد و در هر عملى كه اجر آن بيشتر سعى آن ملعون از ضايع كردن آن اكثر است جمعى از روضه خوانان را بر آن واداشته كه هر رطب ويابسى برسد بگويند به خيال اين كه باعث گريه وشور شود خواه راست وخواه دروغ وچنين عمل عظيم الاجر را ضايع كنند ومرتكب چنين معصيت شوند به جهت تصوّر ادراك مستحبى وحال اين كه اين غلط است .\r\n","description":"","footnote":"","page_name":" 246 ","page_number":246},
  {"content":"\r\n\r\nكتاب الكفارات\r\n( 353 )\r\nس 1 : كفّاره ء افطار به حرام ، يا كفّاره ء قسم ، يا كفاره ء نذر وميثاق يا عهد كه كفّاره در اينها جارى است آيا بايد هر سه كفّاره را به جاى آورد وترتيبى در تقديم و تأخير هر سه است در حالتى كه هر سه را بايد به جاى آورد ؟ و يا اين كه يكى از اين سه كفاره را به اختيار كه به هر يك راضى باشيم بايد به جاى آوريم ، و يا اين كه بخصوص بايد يك كفّاره ء معينى به جاى آورد ؟ تفصيل آن را قلمى فرماييد .\r\nج : امّا در افطار به حرام حقّ آن است كه سه چيز واجب نيست ، بلكه مخيّر است ميانه ء آزاد كردن يك بنده يا روزه گرفتن دو ماه پى در پى يا اطعام شصت مسكين ، و هر يك را كه مىخواهد مىتواند اختيار كند ، بلى مستحب است كه هر سه امر را به عمل آورد ، وترتيبى ندارد ، هر يك را خواهد اوّل به عمل آورد .\r\nوامّا كفاره ء مخالفت قسم بنا بر أقوى نيز يكى از سه چيز است يا بنده اى آزاد كند يا ده مسكين را جامه به پوشاند ، يا ده مسكين را طعام دهد ومخيّر است در اختيار هر يك از اين سه امر ، و اگر از اين سه عاجز باشد سه روز پى در پى روزه بگيرد .\r\nوامّا كفّاره ء مخالفت نذر ، آن نيز بنا بر اقوى مثل كفاره ء قسم است .\r\nوامّا كفاره ء مخالفت عهد ، بنا بر اقوى مثل كفاره ء افطار در ماه رمضان\r\n","description":"","footnote":"","page_name":" 247 ","page_number":247},
  {"content":"\r\nاست عمداً كه يك بنده آزاد كردن ، يا شصت مسكين را طعام دادن يا دو ماه روزه باشد و هر يك را كه اختيار كند مخيّر است وحقير تفصيل احكام كفّارات را در كتاب تذكرة الأحباب كه در مسائل روزه وزكات و خمس نوشته ام بيان كرده ام .\r\n( 354 )\r\nس 2 : بيان فرماييد كه هر گاه كسى به حكم مجتهدى كه حكم نموده باشد به شهادت شهودى در اثبات ماه شوال جمعى را امر به افطار فرمايد كه معنى تقليد را درست ندانند و بعد ظاهر شود كه ماه نبوده است و آن جمعى را كه امر به افطار نموده است هر گاه مخلَّى بطبعهم مىبودند افطار نمىكردند آيا بر آمر كفاره لازم مىآيد در صورت ظهور خلاف يا نه ؟\r\nج : نه كفاره بر آمر لازم نمىآيد و ليكن آمر در صورتى كه امر به افطار نمايد به حكم مجتهدى . . ( 1 )\r\n\r\nكسى را كه تقليد را جايز مىداند يا اكراه كند ايشان را به تقليد اين مجتهد عاصى وگناهكار است .\r\n","description":"","footnote":"\r\n( 1 ) عبارت افتادگى دارد چند كلمه بود كه درست خوانده نشد .\r\n","page_name":" 248 ","page_number":248},
  {"content":"\r\n\r\nكتاب النذر والعهد واليمين\r\n( 355 )\r\nس 1 : صيغه ء نذر « للَّه عليّ هكذا » است ، اگر كسى جاهل مسأله باشد بگويد : نذرت للَّه عليّ هكذا ، آيا نذر او باطل است يا نه وهمچه بداند كه لفظ نذرت داخل در صيغه است ؟\r\nج : صيغه ء نذر همان للَّه على كذا يا هكذا است با قصد به معنى آن ، ونذرت جزء صيغه نيست ، بلكه اگر للَّه را متعلق به لفظ نذرت قرار بدهد معنى درستى مفهوم نمىشود وانعقاد نذر به گفتن اين نوع بر من معلوم نيست بلى اگر عربى فهم باشد وغرض او از لفظ نذرت اخبار از اين باشد كه من حال نذر مىكنم و قصد انعقاد نذر را از لفظ للَّه علىّ كذا كند صحيح خواهد بود ومنعقد خواهد شد .\r\n( 356 )\r\nس 2 : نذر و عهد ويمين بدون اذن پدر منعقد مىشود يا نه ، و در اين خصوص كسى كه در امور ديگر در فرمان پدر باشد يا نباشد تفاوت دارد يا نه ؟\r\nج : امّا يمين فرزند بدون اذن پدر مشهور عدم انعقاد آن است بلكه خلافى ظاهر در آن نيست ، بلى خلاف در اين است كه آيا بدون اذن باطل و غير منعقد است يا موقوف بر اجازه ء والد است ، واوّل اقوى واصحّ است به جهت دو روايت معتبره كه تصريح مىكند به اين كه « لا يمين لولد مع والده » ( 1 )\r\n\r\nو به اين دو خبر\r\n","description":"","footnote":"\r\n( 1 ) تهذيب الاحكام ، 82 / 285 و 286 ، چاپ نجف .\r\n","page_name":" 249 ","page_number":249},
  {"content":"\r\nتخصيص عمومات وفاى به يمين داده مىشود چه محمول بر يمين شرعى است ، به قرينه ء مقام .\r\nوامّا در نذر و عهد ، حقّ آن است كه اذن پدر شرط نيست و بدون اذن او منعقد مىشود وخلافى كه بعضى كرده اند اعتبار ندارد ودليل ايشان بسيار ضعيف است والله العالم .\r\n( 357 )\r\nس 3 : هر گاه كسى نذر كند كه هر روز صد مرتبه صلوات بفرستد يا هر پنجشنبه روزه بگيرد يا نحو آن ، هر گاه يك روز تخلَّف كند آيا نذر او بر هم خورده مىشود يا نه ؟\r\nج : ترك يك روز يا از راه سهو يا فراموشى و يا عذرى ديگر شرعى است يا عمداً بدون عذر است اگر از راه سهو يا عذر شرعى باشد نذر هم بر هم نمىخورد و بر حالت نذر باقى است بنا بر اصحّ زيرا كه اين صور داخل در صيغه ء نذر نيست پس همانا صيغه اين است كه در غير صورت عذر وفراموشى اين عمل را بكنم ، پس تخلفى از مقتضاى صيغه به عمل نيامده و در مفاتيح و شرح آن از بعضى اصحاب بر هم خوردن نذر را در اين صورت نقل كرده ، و صحيح نيست وبسيارى از اخبار كه در خصوص افطار حائض و مريض و مسافر در روز نذر رسيده دلالت بر بقاء نذر دارند ، و اگر عمداً و بدون عذر باشد ظاهر آن است كه نذر بر هم خورد و زياده از يك كفّاره بر او لازم نباشد ، و آن عمل در بعد از اين بر او واجب نباشد هم چنان كه مذهب مشهور است ، و بعضى ادّعاى اجماع بر آن كرده اند ، هم چنان كه در مفاتيح و شرح آن نقل كرده است ، به جهت اين كه از صيغه ء نذر وجوب همه ء امر ثابت شد ، و بعد از ارتفاع جزء تحصيل كلّ ممكن نيست ، و وجوب هر يك مستقلًا به نحوى كه به نذور متعدده باشد معلوم نيست بلكه عدم آن واضح است ، چه يك نذر بيش نيست ، پس با مخالفت يك جزء تحصيل منذور ممكن نيست ومخالفت نذر متحقّق شده .\r\nپس اگر گفته شود كه : ظاهر از عامّ عموم افرادى است هم چنان كه در\r\n","description":"","footnote":"","page_name":" 250 ","page_number":250},
  {"content":"\r\nايجاب و ساير احكام و از اين جهت به ترك يك فرد وجوب سائر افراد ساقط نمىشود .\r\nگوييم : قدر ثابت از وجوب وفاء منذور ومترتّب بر صيغه ء للَّه على وجوب همه با هم است امّا هر يك بخصوصه گو ( 1 )\r\n\r\nمدلول لفظ باشد ، امّا در [ منذور 
  ] بودن آن وترتّب جميع آثار نذر بر آن دليلى ندارد وقياس بر ايجاب ونحو آن باطل است چه آن مترتّب بر مستفاد ومتفاهم از لفظ است بخلاف ما نحن فيه كه بايد معلوم شود اثر يك صيغه ء نذر بر منذورات متعدده مستقلًا و آن معلوم نيست .\r\nو صاحب مفاتيح گفته كه : اگر از نيّت آن شخص مخالفت نذر و بر هم زدن او بوده بر هم مىخورد والَّا بر هم نمىخورد ، ودليلى بر اين تفصيل نمىبينم .\r\nو از شيخ بهائى نقل شده كه مىگويد : اصلًا بر هم نمىخورد به جهت استصحاب وجوب آن .\r\nو آن مردود است به منع وجوب مطلق ، بلكه قدر مسلَّم وجوب هر فرد است بر فرض عدم سبق آن به ترك ما قبل آن .\r\nو به جهت بعضى اخبار كه در صيام منذور وارد شده كه بعضى باطلاقه و بعضى بخصوصه شامل صورت ترك عمداً هست ، وسائل سؤال كرده كه صوم بسيار بر من جمع شده ، و امام از براى هر روزى كفّاره معيّن فرموده . ( 2 )\r\n\r\nو جواب آن اين است كه اعتقاد سائل حجّت نيست ، وتقرير اعتقاد نيز حجّت نيست ، وكفّاره كه امام مقرّر فرموده از براى هر روزى كفّاره ء نذر نيست ، بلكه مىتواند شد كه فديه باشد كه از براى صوم هر روزى مقرّر فرموده باشد ، علاوه بر اين كه در آن اخبار تصريحى به وجوب آن فديه نيست ، بلكه استحباب آن محتمل است ، و اين مخصوص به صوم خواهد بود .\r\n","description":"","footnote":"\r\n( 1 ) يعنى : اگر چه .\r\n\r\n( 2 ) وسائل الشيعة ، 10 / 389 .\r\n","page_name":" 251 ","page_number":251},
  {"content":"\r\n( 358 )\r\nس 4 : [ در 
  ] نذر يا عهد ، يا قسم هم مثل سائر عبادات تقليد ضرورت دارد يا نه ، كه اگر كسى در آنها تقليد نكرده باشد نذر منعقد مىشود يا نه ؟\r\nج : بلى نذر و عهد و قسم هم مثل سائر عبادات ومعاملات توقيفيه بنا بر اقوى محتاج به تقليد است و در صيغه ء نذر و عهد و قسم ، و آن چه متعلق به صيغه و موجب لزوم مىشود هر گاه كسى در خلافيات آن تقليد نكرده و بنا را بر رأى مجتهد معينى نگذارده اتيان به آن كند منعقد نمىشود و بايد در حال نذر يا عهد كردن يا قسم خوردن بناى تقليد داشته باشد ، و اگر در آن وقت بنا نداشته باشد و صيغه را جارى سازد و بعد بناى تقليد بگذارد فائده ندارد والله العالم .\r\n( 359 )\r\nس 5 : هر گاه شخصى به شخصى بگويد : به والله ، و بالله ، و يا به خدا و يا به پيغمبر و ائمه ء هدى قسم كه اگر تو فلان كار نكنى ، و يا فلان كار صورت نگيرد اعمّ از اين كه آن عمل مشروع باشد و يا غير مشروع تو را چنين وچنان مىكنم ، و يا فلان روز نماز و روزه به جاى مىآورم ، هر گاه به عمل نيايد و آن شخص آن كار نكند ، بر من لازم است كه آن چه گفته ام بكنم ، يا نه ؟ و هر گاه آن چه گفته ام به عمل نياورم ومنافى قسم به عمل آيد ، آيا كفاره قسم به هر يك از تفصيلى كه مذكور شد بر من هست يا اين گونه قسمها كفاره ندارد ومعصيتى كرده ام يا اين كه اصل اين مسأله مأخذ ندارد ؟\r\nج : اولًا قسم به غير از اسماء الله منعقد نمىشود و موجب كفاره به مخالفت نمىشود .\r\nوثانياً متعلق قسم بايد راجح باشد يا لا أقل مباح باشد بنا بر قولى ، پس قسم خوردن بر اين كه تورا چنين وچنان مىكنم قسم لغو است ومنعقد نمىشود اگر چنين وچنان ايذاء واذيتى باشد نسبت به آن شخص ، امّا اگر احسانى باشد ، پس آن عمل را كه گفته نكند اگر عملى باشد كه ترك آن خوب باشد قسم منعقد مىشود ، مثل اين كه قسم ياد كرد كه اگر فلان شخص شراب نخورد\r\n","description":"","footnote":"","page_name":" 252 ","page_number":252},
  {"content":"\r\nفلان احسان به او بكند ، يا اگر نماز كند ، يا نماز خود را تصحيح كند احسان به او كند ، و همچنين اگر قسم ياد كند كه اگر فلان فعل را زيد به جا آورد احسان به او كند اگر فعل نامشروع باشد قسم منعقد نمىشود والَّا منعقد مىشود و همچنين است حكم اين كه اگر فلان كار را نكند فلان كس ، من نماز يا روزه به جا آورم اگر آن كار كارى باشد كه نكردن آن خوب باشد قسم منعقد مىشود والَّا نمىشود . والله العالم .\r\n( 360 )\r\nس 6 : شخصى نذر كرده كه هر گاه من فلان زن را تزويج كردم هر روز پنجشنبه با او جماع كنم ، وزوجه هم قبل از تزويج نذر كرده كه هر گاه من به فلان مرد متزوج شدم هميشه روز پنجشنبه را روزه مىگيرم ، آيا نذر كدام مقدّم است ؟\r\nج : نذر زوج مقيّد است به عدم عذر شرعى از براى زوجه ء مانعه ء از جماع زوج ، و جماع با زوجه ء صائمه به صوم واجب جائز نيست ، پس عذر شرعى از براى زوج هست و از اين جهت است كه هر پنجشنبه كه زوجه حائض باشد ، يا مريض باشد به مرضى كه جماع مضر آن باشد تكليف جماع ساقط است و ليكن نذر زوجه مقيّد نمىشود در ما نحن فيه ، زيرا كه نذر زوج جماع را سبب حرمت روزه بر زوجه نمىشود وتمكينى كه بر زوجه واجب است در صورت عدم عذر شرعى است ، پس نذر زوجه مقدّم است وزوج نمىتواند جماع كند مگر در روزى كه زوجه صائمه نباشد ، مثل اين كه بعد از طلوع صبح از حيض پاك شود در آن روز جماع مىكند يا روزى كه زوجه در سفر باشد اگر تصريح نكرده باشد در نذر بر روزه در سفر هم ، وآيا در اين صورت بر زوج واجب است كه هر پنجشنبه زوجه را به سفر ببرد و با او جماع كند يا نه ؟ ظاهر آن است كه واجب نيست . والله العالم بحقائق أحكامه .\r\n( 361 )\r\nس 7 : بفرمايند كه قسم به صفات ثبوتيه الهى مثل : قدرت وعلم وجلال وعظمت حقّ تعالى منعقد مىشود يا نه ؟ و به رحمن ومقلب القلوب والذي\r\n","description":"","footnote":"","page_name":" 253 ","page_number":253},
  {"content":"\r\nنفسى بيده ، والذي نفوس الخلائق بيده منعقد مىشود يا نه ؟ و به حقّ وحى وموجود منعقد مىشود يا نه ؟ و به عمر الله منعقد مىشود يا نه ؟\r\nج : قسم منعقد نمىشود مگر به اسماء ذات مقدس بارى سبحانه ، ومراد ما از اسماء ذات مقدس هر لفظى است كه شنونده از آن ، آن ذات مقدس را بفهمد ، اعمّ از اين كه از اسماء موضوعه از براى ذات مقدس باشد ومخصوصه ء به آن چون الله والرّحمن ، يا اسمائى كه منصرف نشود مگر به آن ذات اقدس ، چون خالق ، والذى نفسى بيده ، يا والذى نفوس الخلائق بيده ، ومقلَّب القلوب و امثال اينها . و از اين قبيل است : والَّذى فلق الحبّة وبرأ النّسمة .\r\nوامّا الفاظ دالَّه ء بر صفات ثبوتيّه ، پس قسم به آنها منعقد نمىشود ، مثل بحياة الله وقدرة الله ونحو اينها ، اگر چه قدرت وحيات عين ذات مقدس باشند ، زيرا كه اهل عرف از آنها نفس ذات مقدس را نمىفهمند بلكه صفت را مىفهمند .\r\nو همچنين منعقد نمىشود به الفاظ غير منصرفه ء عند الاطلاق اليه تعالى ، چون موجود وحى وسميع وبصير وقادر ، و اگر با اينها قرينه اى ضمّ كند كه شنونده آن ذات مقدس را بفهمد ظاهر انعقاد است ، مثل : بالحي الذي لا يموت ، وبالموجود الأزلى الأبدى ، وبالسميع الذي خلق السامعين و غير اينها .\r\nو به عمر الله منعقد مىشود به جهت روايتى كه دالّ بر آن است . ( 1 )\r\n\r\nو به حقّ الله منعقد نمىشود ، چه حقّ الله غير از ذات مقدسه است ، چه وجوب عبادت و امثال نيز حقّ خدا است بر بندگان .\r\nو به حقّ الحقّ نمىشود ، مگر هر گاه قرينه اى باشد كه سامع بفهمد كه مراد از حقّ ثانى ذات مقدس است ، مثل : به حق الحق الذي خلق الأشياء ونحو اينها . والله العالم .\r\n","description":"","footnote":"\r\n( 1 ) تلخيص الوسائل ، 13 / 83 ، به نقل از كافى ، 4497 .\r\n","page_name":" 254 ","page_number":254},
  {"content":"\r\n\r\nكتاب المعايش والمكاسب\r\n( 362 )\r\nس 1 : چه مىفرماييد در خصوص نقاشى كردن از قبيل صورت سازى و گل و بوته ، مثل اين كه گل و بوته مىسازد و مرغ و جانور ، وگرفت وگير ، ( 1 )\r\n\r\nو از قبيل شير واژدها ، و يا اين كه باز واردك ، در اين خصوص رأى شريف شما چه چيز است ، آيا از اين گونه نقاشى حرام است يا نه ؟ و مثل صورت آدم ومجلس سازى ؟ حقيقت را بفرماييد .\r\nج : مخفى نماند كه تصوير بر چهار قسم است :\r\nيكى ساختن صورت ذى روح سايه دار ، مثل اين كه از موم يا گل يا نقره يا جسمى ديگر صورت حيوانى را بسازند ، اين قسم حرام است وسازنده ء آن فعل حرام كرده ، و آن كسى هم كه امر به ساختن كرده يا مزد داده از بابت اعانت بر اثم فعل حرام نموده است .\r\nقسم دوم : ساختن صورت ذى روح ، يعنى حيوان امّا غير سايه دار ، مثل نقش كردن صورت انسان ، يا مرغ ، يا شير ، يا باز ، يا اردك يا غير اينها از حيوانات بر ديوار يا كاغذ يا پارچه ، اين قسم نيز نقاشى كردن وامر كردن و مزد دادن آن حرام است .\r\nقسم سوم : ساختن صورت غير ذى روح سايه دار مثل ساختن صورت انار وسيب و به و گل ونحو اينها از موم يا مس يا نقره .\r\nقسم چهارم : نقش كردن صورت غير ذى روح غير سايه دار ، مثل نقش گل\r\n","description":"","footnote":"\r\n( 1 ) در لغت نامه ء دهخدا ، معناى مناسب اينجا ياد نشده است .\r\n","page_name":" 255 ","page_number":255},
  {"content":"\r\nو بوته و درخت ونحو اينها در كاغذ يا ديوار يا غير اينها ، و اين دو قسم حرام نيستند بلكه جايز است .\r\n( 363 )\r\nس 2 : جمعى قماربازى مىكنند وجمعى تماشا مىكنند و در بين برد وباخت به اصطلاح قماربازها « شتيلى » به تماشاچىها مىدهند ، اگر آن اشخاص تماشاچى بخواهند وجه شتل را به صاحبش ردّ نمايند ومشخص هم نيست كه از كدام يك قماربازها است كه بازى مىكنند ومخلوط به هم شده است ، آيا پول حرام است و يا حلال ، جهت اين كه آن شخص كه قمار باز هست وشتل مىدهد خودش هم جهل دارد كه به اين پول بازى مخلوط شده است عين مال خودش هم معلوم نيست مثلًا آن چهار نفر يكى باخت و سه نفر بردند و يا دو نفر باختند و دو نفر بردند اين پول را چه بايد كرد و به كدام يك بايد داد ؟\r\nج : برائت ذمّه حاصل نمىشود مگر اين كه همه ء آنهايى كه پولشان مخلوط شده اذن بدهند كه به يك نفر ايشان يا دو نفر داده شود يا همه ميان خود تقسيم كنند و آن شخص تماشاچى را بريء الذمّه نمايند و اگر هر يك اذن به ديگرى ندهند وراضى به تقسيم هم نشوند ظاهر آن است كه بايد قرعه زد جزء جزء آن پول را بايد قرعه ء شرعى زد و به نام هر كه برآيد به او داد .\r\n( 364 )\r\nس 3 : معروض مىدارد كه از براى كاسب وتجار آداب مستحبه چند چيز است ، بيان فرمايند كه بلكه به وسيله ء تمسك به آنها رونق وبركتى در شغل امثال ما حاصل شود .\r\nج : مخفى نماند كه از براى كسب و طلب معيشت مستحبّات بسيار است ، وعمده ء آن چه فقهاء ذكر نموده اند چند چيز است .\r\nاوّل : مسائل كسب و تجارت را فرا گرفتن تا معامله ء صحيح وفاسد را تميز كند و از ربا ايمن باشد و از دخول محرمات مطمئن باشد .\r\nدوم : آن كه همه ء اوقات خود را يا اكثر آن را صرف طلب دنيا نكند ، بلكه بعضى\r\n","description":"","footnote":"","page_name":" 256 ","page_number":256},
  {"content":"\r\nرا صرف طلب معيشت وپاره اى را به مصرف عبادت و طلب آخرت رساند .\r\nسوم : آن كه قصد او از طلب رزق وكسب دفع ضرورت و حاجت ووسعت بر عيال وبىنيازى از قرض و سؤال و امثال آنها باشد ، نه اندوختن مال وتفاخر بر أقران و امثال ، وپيروى ملاهى واسراف ونحو آنها .\r\nچهارم : آن كه اعتماد بر زيركى وچابكى ودانايى خود نداشته باشد بلكه در همه حال وثوق وتوكل او بر خدا باشد .\r\nپنجم : آن كه هر گاه معامله با كسى كند و آن كس بعد پشيمان شود وخواهش فسخ معامله را كند خواهش آن را قبول كند ودل او را به دست آورد .\r\nششم : آن كه در خريد و فروش ميان مردم مساوات كند ، به اين معنى كه فرق نگذارد ميان كسانى كه دقت مىكنند و پا دارى در معامله مىكنند وميان كسانى كه شرم وحيا مىكنند وسكوت دارند .\r\nهفتم : آن كه چون روز داخل بازار شود و پاى خود را به بازار گذارد بگويد : « اللهم انى أسألك من خيرها و خير أهلها ، واعوذ بك من شرها وشر أهلها » .\r\nو چون در دكان يا حجره ء خود بنشيند بگويد : « أشهد أن لا إله الَّا الله وحده لا شريك له ، وأشهد أن محمداً ( ص ) عبده ورسوله ، اللَّهمّ إني أسألك من فضلك حلالًا طيباً ، واعوذ بك من أن أظلم أو أظلم ، واعوذ بك من صفقة خاسرة ويمين كاذبة » .\r\nو چون چيزى را خريد بگويد : « الله اكبر ، اللَّهمّ انى اشتريته ألتمس فيه من فضلك ، فصل على محمد وآل محمد واجعل لي فيه فضلًا اللَّهمّ انى اشتريته ألتمس فيه من رزقك ، فاجعل لي فيه رزقاً . » هشتم : آن كه هر معامله مىكند ابتدا طلب خير در آن را از خدا بكند .\r\nنهم : آن كه در وقت بيرون رفتن از خانه وضو تجديد كند .\r\nدهم : آن كه در خريد و فروش و گرفتن و دادن ناهموارى ودرشتى نكند .\r\n( 365 )\r\nس 4 : بيان فرمايند كه در كسب و معامله چند امر مكروه است ؟\r\nج : از براى طالب معيشت و كاسب وتاجر امورى چند كراهت دارد :\r\n","description":"","footnote":"","page_name":" 257 ","page_number":257},
  {"content":"\r\nاوّل : آن كه هر چه را مىخواهد بخرد مذمّت كند ، يا آن چه را مىخواهد بفروشد مدح كند اگر راست باشد ، و اگر دروغ باشد حرام خواهد بود .\r\nدوم : آن كه در خريد و فروش ومعاملات قسم بخورد ، خواه راست يا دروغ ، و قسم بسيار خوردن موجب سلب بركت مىشود .\r\nسوم : آن كه چيزى را كه مىخواهد بفروشد خوبى آن را ظاهر كند وبدى آن را پنهان كند .\r\nچهارم : آن كه ما بين طلوع صبح وطلوع آفتاب خريد و فروش نمايد .\r\nپنجم : آن كه همه ء شب مشغول كسب شود .\r\nششم : آن كه اگر نفع كمى به او رسد به آن خوارى واستخفاف كند .\r\nهفتم : آن كه به جهت تجارت به دريا نشيند .\r\nهشتم : آن كه پيش از همه كس داخل بازار شود و بعد از همه بيرون آيد .\r\nنهم : آن كه معامله كند با كسانى كه خوبى وبدى پيش ايشان تفاوت نمىكند و از هر سخن زشتى كه به كسى بگويند يا كسى به ايشان بگويد مضايقه نكنند .\r\nدهم : آن كه بسيار شكايت كند از اين كه نفعى نكرده ام و از سرمايه خرج مىكنم .\r\nيازدهم : آن كه هر گاه دو نفر معامله در ميان داشته باشند ميان معامله ء آنها افتد وگويد : من مىخرم : يا من ارزانتر يا بهتر مىفروشم ، و بعضى مكروهات ديگر نيز هست كه در كتب فقهيه مذكور است .\r\n( 366 )\r\nس 5 : چه مىفرماييد در خصوص بيرون رفتن از شهر يا ده به سر راه كسانى كه به آن جا مىآيند و از ايشان چيزى خريدن يا فروختن ، آيا اين عمل حرام است يا حلال ؟\r\nج : فقهاء اين عمل را تلقّى ركبان گويند ، وحقّ آن است كه حرام است وحقيقت آن اين است كه شخصى كه قصد ولايت معيّنه را داشته باشد به جهت چيزى فروختن در آنجا يا خريدن ، كسى از شهر يا ده بيرون رود و به سر راه آنها به جهت خريد و فروش با آنها و اين عمل بنا بر اقوى حرام است به چند شرط :\r\nاوّل : اين كه چهار فرسخ نرسد ، كه اگر به قدر چهار فرسخ يا بيشتر بيرون رود\r\n","description":"","footnote":"","page_name":" 258 ","page_number":258},
  {"content":"\r\nضرر ندارد .\r\nدوم : آن كه به قصد خريد و فروش با آينده بيرون رود ، امّا هر گاه به قصدى ديگر بيرون رود واتفاقاً با شخصى كه به آن شهر مىآيد برخورد و خريد و فروش نمايد ضرر ندارد ، و همچنين هر گاه به قصد ملاقات آن آينده بيرون رود واصلًا اراده ء خريد و فروش نباشد ، امّا بعد از ملاقات اتفاق معامله بيفتد ضرر ندارد .\r\nسوم : آن چه را مىخرد يا مىفروشد چيزى باشد كه آن آينده قصد خريد يا فروش آن را در آن شهر داشته باشد پس اگر چيزى از آن بخرد يا بفروشد كه او اصلًا قصد خريد و فروش در آن شهر را نداشته باشد ، ضرر ندارد .\r\nبعد از تحقّق اين شرايط حرام مىشود خريد و فروش ، خواه آن آينده به قصد خريد و فروش به آن شهر بيايد يا شهر معينى ديگر ، امّا هر گاه قصد خريد و فروش در شهر معينى نداشته باشد ، بلكه مقصود آن اين باشد كه هر جا اتفاق افتد خريد و فروش كند ، خريد و فروش با او ضرر ندارد .\r\nوحقّ آن است كه هر گاه كسى در صورتى كه حرام است چيزى را بخرد خوردن آن چيز حرام است . والله العالم .\r\n( 367 )\r\nس 6 : دو نفر معامله در ميان دارند ، مثل اين كه زيد پارچه را به عمرو مىخواهد بفروشد شخصى يا از پيش خود يا با تمهيد با زيد مىگويد : من اين پارچه را به فلان قيمت مىخرم و قيمت را زيادتر مىگويد كه خريدار رغبت كند وفي الواقع آن شخص به آن قيمت نمىخرد ، آيا اين عمل جايز است يا نه ؟\r\nج : اين عمل حرام است به اتفاق علماء ، و آن شخص ملعون است بر زبان پيغمبر ( ص ) هم چنان كه در حديث وارد است و اين عمل را « نخش » گويند به نون وخاء نقطه دار وشين نقطه دار ، و همچنين حرام است كه كسى از پيش خود يا با تمهيد با خريدار به قيمت كم خريدار شود كه بايع را مغبون كند .\r\n( 368 )\r\nس 7 : علماى اماميّه كثّر الله أمثالهم چه مىفرمايند در خصوص گندم فروشى\r\n","description":"","footnote":"","page_name":" 259 ","page_number":259},
  {"content":"\r\nجوفروشى ، آيا احتكار است يا نه ؟ واحتكار چه صورت دارد وكدام است ؟\r\nج : مطلق گندم جوفروشى اصلًا ضررى ندارد و جايز است و گاهى مستحب ، و گاهى هم واجب مىشود بلى آن را شغل خود قرار دادن مكروه است و ليكن احتكار بنا بر اقوى حرام است .\r\nواحتكارى كه حرام است بنا بر اقوى در شش چيز مىباشد : گندم و جو و خرما ومويز و روغن وزيتون واحتكار حرام عبارت است از حبس آن شش چيز مذكور ونفروختن آن با وجود احتياج مردم همه يا بعضى از ايشان به آن .\r\nوشيخ طوسى فرموده است كه : عبارت است از حبس آن در زمان ارزانى ووسعت زياده از چهل روز ، خواه مردم به آن محتاج باشند يا نه ، و در زمان گرانى وشدت زيادتر از سه روز ، واوّل اقوى است اگر چه اين قول احوط است .\r\nو حرمت آن در وقتى است كه خريده باشد يكى از آنها را و نگاه دارد كه گران بفروشد امّا اگر كسى از زرع خود يا گوسفند خود آنها را داشته باشد و نگاه دارد كه گرانتر بفروشد حرام نيست ، و همچنين حرمت نگاه داشتن ونفروختن در صورتى است كه به جهت گرانتر فروختن نگاه داشته باشد امّا هر گاه به جهت خوراك خود و عيال خود يا به جهت تخم زرع نگاه دارد و بفروشد حرام نيست .\r\nو هر گاه يكى از شش چيز مذكور را نگاه داشته باشد در صورتى كه حرام است نگاه داشتن بايد او را مجبور بر فروختن كرد ، و هر كسى كه مطلع بشود وتواند مىتواند او را جبر بر فروختن بكند ، و لازم نيست كه حاكم شرع باشد و بعد از آن كه او را مجبور بر فروختن كرد اگر در قيمت آن اجحاف كند بايد امر كرد او را كه تنزّل كند ، و همچنين تا اجحاف بر طرف شود ، و بعد از آن كه اجحاف نباشد خود به هر قيمت كه خواهد بفروشد وتعيين آن جايز نيست .\r\n( 369 )\r\nس 8 : چه مىفرمايند در خصوص چيزهايى كه نجسند و يا نجس شده اند آيا خريد و فروش آنها چه صورت دارد ؟ و چه مىفرمايند در خصوص آن چه متعارف است در بعضى ولايات كه فضلات انسان را يا حيوانى ديگر را به\r\n","description":"","footnote":"","page_name":" 260 ","page_number":260},
  {"content":"\r\nتنهايى يا مخلوط به خاك به جهت خاشاك زرع خريد و فروش مىكنند ؟\r\nج : امّا در مسأله ء اولى آن كه چيزهاى نجس بر دو قسم است ، يا روان است مثل آب و شير و روغن چراغ و روغن در تابستان ونحو آنها ، يا غير روان ، مثل روغن در زمستان و عسل و صابون و پارچه نجس شده و امثال اينها .\r\nپس آن چه از قسم اوّل باشد يعنى روان باشد خريد و فروش آن جايز نيست اگر چه قابل تطهير باشد مگر بعد از تطهير آن ، بلكه نگاه داشتن ومنتفع شدن آن نيز جايز نيست ، به غير از روغن نجس هر قسم روغنى كه بوده باشد كه جايز است سوزانيدن آن به جهت روشنايى وفروختن آن به اين جهت ، وضرور نيست سوزانيدن در زير آسمان باشد ، هم چنان كه مشهور است بلكه در زير سقف هم مىتوان سوزانيد ، وانتفاعى ديگر از آن بردن مثل صابون پختن و غير آن جايز نيست ، و هر گاه فروخته شود واجب است كه به خريدار اظهار شود كه نجس است .\r\nو آن چه از قسم دوم باشد پس اگر قابل پاك شدن نباشد مثل عسل نجس و صابون نجس و امثال آنها خريد و فروش آن اصلًا جايز نيست و اگر قابل تطهير باشد مثل جامه ء نجس وحبوباتى كه نجس شده باشد جايز است خريد و فروش آنها .\r\nبلى جايز است فروختن هر چيز نجس خواه روان وخواه غير روان ، وخواه قابل تطهير باشد يا نه به شرطى كه نجس العين مثل گوشت ميته و بول انسان نباشد به اهل ذمّه چون يهود و نصارى ومجوسى ، به شرطى كه آن چيز نجس به اعتقاد آنها حلال باشد پيش آنها ، و واجب نيست به آنها گفتن كه اين نجس است و جايز نيست فروختن پوست مرده وانتفاع از آن مطلقاً .\r\nوامّا جواب از مسأله ء دوم پس آن است كه هر فضله كه پاك باشد يعنى از حيوان حلال گوشت باشد چون گوسفند و شتر و گاو وخر واسب واستر ، خريد و فروش وانتفاع از آن جايز است ، و هر چه نجس العين باشد چون فضلات انسان وحيوانهاى حرام گوشت ، حقّ آن است كه انتفاع از آنها به زرع انداختن\r\n","description":"","footnote":"","page_name":" 261 ","page_number":261},
  {"content":"\r\nجايز است و ضرر ندارد امّا خريد و فروش آن اگر چه به جهت زرع باشد حرام است و معامله ء آن باطل است بلى اگر كسى ضرور داشته باشد يا بايد موضعى را كه مجتمع فضلات است اجاره كند يا چيزى به كسى بخشد واو هم منع نكند از برداشتن فضلات به شرطى كه به قصد معامله نباشد . والله العالم .\r\n( 370 )\r\nس 9 : چون سگ نجس العين است آيا خريد و فروش و نگاه داشتن آن جايز است يا نه ، وحال اين كه در بعضى ولايات به جهت حفظ خانه و امثال آن ضرور است .\r\nج : نگاه داشتن و خريد و فروش كردن در سگ صيد جايز است و همچنين سگى كه همراه گلَّه ورمه وچهارپايان وسگى كه به جهت محافظت خانه وباغ وزرع باشد نگاه داشتن همه ء آنها و خريد و فروش آنها جايز است ، و در غير اينها جايز نيست والله العالم .\r\n( 371 )\r\nس 10 : چه مىفرمايند در خريد و فروش آلات لهو وقمار ونحو اينها ؟\r\nج : به اجماع علماء ساختن و خريد و فروش كردن و نگاه داشتن آلات لهو چون نى ودف وطنبور وتنبك وكمانچه و امثال آنها ، وآلات قمار چون نرد وشطرنج ونحو اينها به جهت لهو و به جهت قمار حرام است وشكستن وفاسد كردن آنها لازم است .\r\n( 372 )\r\nس 11 : آيا حرمت اعانت ظالمين مخصوص است به افعال محرّمه وظلم ، يا در افعال مباحات وطاعات نيز اعانت ايشان حرام است ؟\r\nج : حرمت تخصيص دارد به اعانت ايشان در معصيت وظلم ، و در مباحات وطاعات ونحو اينها حرمتى ندارد ، و ليكن ثواب ورجحانى هم ندارد ، و آن چه وارد شده در ترغيب به قضاء حوائج مسلمين واعانت ايشان تخصيص به غير ظلمه دارد ، بلكه ظاهر آن است كه تخصيص به غير فسّاق هم داشته باشد .\r\n","description":"","footnote":"","page_name":" 262 ","page_number":262},
  {"content":"\r\n( 373 )\r\nس 12 : تراشيدن لحيه آيا حرام است يا مكروه وآيا در ابتداى دميدن هم حرام است يا نه ؟\r\nج : فاضل محدّث ملا محمد باقر مجلسى رحمة الله در بعض كتب فارسيه خود فرموده كه مشهور ميان علماء آن است كه تراشيدن ريش حرام است . و صاحب وافى رحمة الله در اواخر كتاب طهارت مىگويد : « و قد افتى جماعة من فقهائنا بتحريم حلق اللحية » ( 1 )\r\n\r\nو از اين عبارت مستفاد مىشود كه اجماع در مسأله ثابت نيست ومذهب جمعى از فقهاء است . و خود او در كتاب مفاتيح ( 2 )\r\n\r\nوآقا هادى در شرح مفاتيح تصريح به حرمت كرده اند واستدلال كرده است .\r\nبه مرسله صدوق كه گفت : قال رسول الله صلى الله عليه وآله ان المجوس جزوا لحاهم ووفّروا شواربهم وانا نحن نجزّ الشوارب ونعفي اللحى . ( 3 )\r\n\r\nو به روايت حبابه والبيه از حضرت امير المؤمنين ( ع ( كه دره اى در دست مبارك داشتند ومىزدند به فروشندگان جرى ومارماهى وزمار كه انواعى از ماهى هستند ومىفرمودند : يا بيّاعى مسوخ بنى اسرائيل وجند بنى مروان فقام اليه فرات بن احنف فقال : يا امير المؤمنين و ما جند بنى مروان ؟ قال : فقال : هم اقوام حلقوا اللحى وفتلوا الشوارب فمسخوا . ( 4 )\r\n\r\nو به اين كه تراشيدن ريش تغيير خلق الله است و آن به امر شيطان لعين است چنان كه گفته : ولآمرنّهم فليغيرنّ خلق الله . ( 5 )\r\n\r\nوسلب زينتى است كه حضرت الهى لطف فرموده چنان كه وارد شده كه سبحان من زيّن الرجال باللحى والنساء بالذوائب .\r\nو در دلالت آنها بر حرمت تراشيدن لحيه نظر است زيرا كه حديث اول جزّ لحيه\r\n","description":"","footnote":"\r\n( 1 ) وافى جزء 4 ص 99 چاپ قديم .\r\n\r\n( 2 ) مفاتيح الشرائع كتاب النذور والعهود .\r\n\r\n( 3 ) شرح فقيه ( روضة المتقين ) 1 / 332 .\r\n\r\n( 4 ) كافى 1 / 346 و كمال الدين 296 .\r\n\r\n( 5 ) نساء : 118 .\r\n","page_name":" 263 ","page_number":263},
  {"content":"\r\nرا وابقاء شوارب مىگويد وجزّ به معنى قطع است و قطع لحيه زايد بر قبضه را جمعى مستحب دانسته اند و جزء آخر آن كه « و نحن نجز الشوارب ونعفى اللحى » باشد زايد بر حسن اعفاء لحى كه باقى گذاردن آن باشد ندارد ودلالت بر وجوب نمىكند .\r\nوحديث حبابه اگر چه مشعر به حرمت هست زيرا كه تفريع فرموده است مسخ را بر خلق لحيه وپيچيدن وفتيله نمودن شارب و ليكن اشعار آن به حرمت اين دو عمل با هم است نه حلق لحيه به تنهايى .\r\nو اما آيه پس معلوم نيست كه حلق لحيه تغيير خلق الله باشد و اگر چنين باشد حلق رأس وجز لحيه بلكه نوره كشيدن هم تغيير خواهد بود علاوه بر اين كه در تفسير آيه معانى ديگر هم احتمال داده شده .\r\nو اما سلب زينت پس دليلى بر حرمت آن نيست غايت امر مرجوحيّت آن است .\r\nبلى مىتوان استدلال بر حرمت حلق لحيه نمود به مرسله ديگر صدوق و آن اين است كه قال رسول الله صلى الله عليه وآله : حفّوا الشوارب وأعفوا عن اللحى ولا تشبهوا باليهود ( 1 )\r\n\r\nيعنى بچينيد شاربها را ولحيه را باقى بگذاريد و خود را شبيه يهود مكنيد كه لحيه هاى خود را طولانى مىنمودند .\r\nچه در اين حديث امر به باقى گذاردن لحيه شده وامر به شيئى نهى از ضد آن است كه تراشيدن و باقى نگذاشتن باشد پس تراشيدن آن منهى عنه و حرام خواهد بود .\r\nو ليكن [ صدق 
  ] لحيه در اول دميدن آن كه هنوز لحيين را نگرفته معلوم نيست علاوه بر اين كه چون « حفوا الشوارب » هم دارد ظاهراً خطاب با كسانى است كه شارب هم داشته باشند وغالب آن است كه در اول دميدن لحيه چندان شاربى نباشد كه بايد چيد پس حكم به حرمت تراشيدن اول دميدن نمىتوان كرد .\r\nو همچنين تراشيدن بعضى از بعضى از ( كذا ) مواضع رو به جهت اصلاح وتراشيدن زير ذقن جايز است به جهت اين كه اين را ريش تراشيدن نگويند وملا محمد باقر مىگويد كه آن چه مو بر رو درمىآيد و طرف لب پايين را تراشيدن جايز است وچنين است والله العالم .\r\n","description":"","footnote":"\r\n( 1 ) شرح فقيه ( روضة المتقين ) 1 / 332 .\r\n","page_name":" 264 ","page_number":264},
  {"content":"\r\n\r\nكتاب البيع\r\n( 374 )\r\nس 1 : هر گاه شخصى جنسى را به احدى بفروشد به بيع نسيه ، و در عوض ثمن او ملكى از مشترى به بيع شرط بگيرد چنين بيع شرطى صحّت دارد يا نه ؟ و هر گاه كسى باغى را به بيع شرط بردارد بدون رؤيت به جهت اعتماد بر وصف بايع يا ثالثى غير از متبايعين ، و بعد خلاف آن وصف ظاهر شود آيا خيار فسخ از براى مشترى مزبور ثابت مىشود يا نه ؟\r\nج : امّا در مسأله ء اولى هر گاه به اين نوع معامله كنند كه همان خريدار به نسيه ملكى از خود را به عمرو بفروشد به مبلغ ده تومان ، باز نسيه به همان وعده ، و شرط كند كه اگر آن همان موعد ده تومان ثمن ملك اوّل را ردّ كند اختيار فسخ مبايعه را داشته باشد والَّا بيع لازم شود مبايعه ء شرطيه صحيح است ، بلكه اگر به عوض همان مبلغ ثمن ملك اوّل هم قيد كنند مبايعه ء شرطيّه صحيح است .\r\nوامّا در مسأله ء دوم ، بلى در مبايعه ء شرطيّه مثل سائر مبايعات خيار رؤيت ثابت است به نحوى كه در سائر مبايعات هست و به شروط آن .\r\n( 375 )\r\nس 2 : هر گاه زيد ملكى را بيع شرط نمايد به ثمن معيّنى ، وبايع عارف به قيمت عادله ء وقت نبوده ، و ليكن مىداند كه مبيع قيمتش زائد بر مبلغ مذكور است ، امّا از قيمت وقت بىخبر بود ، آيا بعد از لزوم بيع دعواى غبن در مبايعه مىتواند نمود ، و به اعتبار غبن بايع را خيار فسخ مىرسد ؟\r\n","description":"","footnote":"","page_name":" 265 ","page_number":265},
  {"content":"\r\nج : بدان كه در اين مسأله سه صورت متصوّر است ، اوّل : آن كه بايع چنين داند كه قيمت مبيع زيادتر است بدون اين كه از براى زيادتى حدّى تصوّر نموده باشد ، بلكه همين قدر داند كه قيمت زائد از آن است كه بيع نموده ، در اين صورت اصلًا خيار فسخ از براى بايع نيست .\r\nدوم : آن است كه چنين داند كه قيمت آن زائد است وزيادتى را مثلًا ده تومان تصوّر نمايد ، وفى الواقع هم زيادتى اين قدر باشد ، در اين صورت نيز مطلقا خيار ثابت نيست .\r\nو سوم : آن است كه چنين داند كه زيادتى ده تومان است ، و بعد معلوم شود كه فى الواقع زيادتى چهل تومان است ، در اين صورت ظاهر آن است كه خيار غبن ثابت باشد .\r\n( 376 )\r\nس 3 : هر گاه كسى ملكى را بفروشد به بيع خيار به مبلغى ، و مشترى نصف مبلغ را مثلًا تسليم نمايد و نصف ديگر را ندهد تا انقضاى زمان خيار ، آيا در اين صورت بيع لازم مىشود يا نه ؟\r\nج : هر گاه در زمان خيار بايع همان قدرى از ثمن را كه گرفته ردّ نكند بيع لازم مىشود و بايد مشترى آن نصف ديگر از ثمن را تسليم بايع نمايد .\r\n( 377 )\r\nس 4 : هر گاه زيد تمام مزرعه اى را از عمرو بخرد ، وزيد عالم باشد كه قدر كمى از آن مزرعه را عمرو مالك است وتتمّه از بكر وخالد ووليد است ، و بعد از فساد بيع زيد مطالبه ء ثمن را از عمرو كند ، عمرو گويد : تو دانسته مال غير را از من خريده وتسلَّط استرداد ثمن را ندارى ، آيا سخن عمرو مسموع است يا نه ؟\r\nج : هر گاه عين ثمن موجود باشد وبايع در آن تصرّف نكرده باشد مطلقاً مىتواند استرداد كند ، امّا هر گاه عين آن را بايع به مصرف رسانيده باشد نمىتواند استرداد كند ، مگر اين كه بايع فضولًا فروخته باشد ، نه از براى خود ،\r\n","description":"","footnote":"","page_name":" 266 ","page_number":266},
  {"content":"\r\nو مشترى ثمن را كه به او داده باشد ، داده باشد كه ببرد وتسليم مالكين نمايد ، نه اين كه خود تصرّف كند و با وجود اين خود تصرّف كرده باشد ، در اين صورت مىتواند از آن مطالبه واسترداد كند .\r\n( 378 )\r\nس 5 : هر گاه كسى ملكى از غير را به ديگرى بفروشد و مشترى بداند كه مال غير است وعالم باشد ، و مالك اجازه نكند وملك را بگيرد ، آيا اجرة المثل ايّام تصرّف را از مشترى مىتواند بگيرد يا نه ، و در صورت گرفتن آيا مشترى رجوع به بايع مىكند يا نه ؟\r\nج : بلى مالك را مطالبه ء اجرة المثل مىرسد ، و بعد از گرفتن نمىتواند مشترى رجوع به بايع كند ، مگر اين كه مشترى در ايّام تصرّف هيچ استيفاء منفعتى از آن نكرده باشد ، و اگر قدرى كرده باشد و قدرى نه ، آن چه را كه در مقابل منفعت مستوفات است مطالبه نمىتواند كرد ، و آن چه در مقابل غير مستوفات است مىتواند ، ووجه آن را در كتاب متاجر مستند الشيعه ( 1 )\r\n\r\nبيان كرده ام .\r\n( 379 )\r\nس 6 : چه مىفرماييد در اين مسأله ء شرعيّه كه زيد غائبى مفقود الخبر باشد ، آيا مال او را ورثه ء او مىتواند مبايعه يا مصالحه نمايند در حقّ غير يا نه ؟ در صورت وقوع آيا لزوم دارد يا نه ؟ و هر گاه صورت ندارد در ايّامى كه مشترى يا مصالح لهم متصرّف بوده اجرة المثل را ورثه ء غايب مىتوانند ادّعا نمود ، يا حاكم شرع بايد ادّعا كند ؟\r\nج : مبايعه يا مصالحه ء املاك غائب بدون تجويز حاكم شرع فاسد است اگر چه ورثه ء غايب اين عمل را نموده باشند ، و هر گاه چنين عملى شده باشد بر مجتهد است استرداد ملك ومطالبه ء اجرة المثل از متصرّفين ، و ليكن متصرّفين را نيز مىرسد كه در صورت عدم علم به اين كه ملك مال غير است\r\n","description":"","footnote":"\r\n( 1 ) مستند الشيعه ، 14 / 284 .\r\n","page_name":" 267 ","page_number":267},
  {"content":"\r\nآن چه را مىدهد از همان شخص بايع يا مصالح مطالبه نمايد ، والله العالم بحقائق أحكامه .\r\n( 380 )\r\nس 7 : هر گاه زيد ملكى را به عمرو بيع شرط نمايد به مبلغ صد تومان و شرط كنند كه هر گاه در فلان موعد ردّ مثل ثمن نمايد مسلَّط بر فسخ بيع بوده باشد ، والَّا فلا ، و در خلال اين مدّت زيد مبلغ صد تومان از عمرو طلبكار شود ، وزمان مبايعه ء شرطيّه منقضى گردد ، وزيد ردّ مثل ثمن را ننمايد عمرو خواهد ملك را متصرّف گردد ، زيد گويد : من چون صد تومان از تو طلب داشتم پس ردّ مثل ثمن را نموده و اختيار فسخ را دارم ، آيا اين سخن مسموع است يا نه ؟\r\nج : كلام در اين مقام در چند موضع است :\r\nاوّل : در اين كه هر گاه بايع شارط در خلال مدّت وجهى از مشترى طلبكار شود ، آيا هر گاه در زمان خيار همان طلب را به ازاء مثل ثمن محسوب دارد اگر چه مشترى قبول نكند خيار خواهد داشت يا نه ، بلكه بايد مثل آن را عيناً به او بدهد ؟\r\nاگر چه به حسب لغت ظاهراً عبارت ردّ مثل ثمن و امثال آن ، دادن مثل است ، امّا قرائن حاليّه بر اين قائم است كه مراد هر يك از بايع و مشترى از اين عبارت مطلق وصول مقابل ثمن است به مشترى كيف ما كان ، خواه به دادن نقد باشد يا به حواله به شخصى ، يا قبول مشترى يا امثال آن ، خلاصه ء مطلب رسيدن مشترى است به مثل ثمن خود هر نوع كه باشد ، وشكَّى نيست كه محسوب داشتن طلب هم از طرق رسيدن به مثل ثمن است .\r\nدوم : اين كه بعد از اين كه معلوم شد كه مراد از ردّ مثل ثمن رسانيدن بايع است مشترى را به مثل آن هر نوع كه باشد اختيار در تعيين با بايع است پس اگر مثل ثمن ، مثلًا صد اشرفى باج اغلى ( 1 )\r\n\r\nباشد وصد اشرفى معيّنى بايع بدهد مشترى\r\n","description":"","footnote":"\r\n( 1 ) به ص 146 رجوع شود .\r\n","page_name":" 268 ","page_number":268},
  {"content":"\r\nنمىتواند بگويد : من اين صد اشرفى را نمىخواهم وصد اشرفى ديگر از اين نوع مىخواهم ، به جهت اطلاق مثل ثمن كه شامل جميع افراد است ، پس هر گاه وجه طلب بايع از مشترى مثل ثمن باشد بايع اختيار محسوب داشتن آن را دارد ، و مشترى را نمىرسد عدم قبول آن .\r\nسوم : اين كه بعد از آن كه محسوب داشتن طلب در حكم ردّ مثل ثمن باشد آيا محسوب داشتن بايع در پيش خود بدون اعلام مشترى كفايت در ثبوت خيار وصدق ردّ ثمن مىكند يا نه ؟\r\nظاهر عدم كفايت است ، چه دلالت قرائن حاليّه بر اراده ء مثل اين نيز از ردّ مثل ثمن معلوم نيست وصدق لغوى نيز ندارد .\r\nچهارم : اين كه بر فرض اين كه محسوب داشتن در پيش خود ردّ مثل ثمن باشد ، آيا هر گاه اين را محسوب كند آيا اين فسخ خواهد بود ، يا احتياج به فسخ خواهد بود ؟\r\nدر بودن آن فسخ اشكال است ، و ظاهر اين است كه فسخ نباشد و محتاج به فسخ باشد .\r\nپنجم : اين كه هر گاه محسوب داشتن ردّ باشد وفسخ نباشد و در زمان خيار محسوب دارد ، آيا بعد از انقضاى زمان خيار نظر به ردّ مثل ثمن در زمان خيار ، خيار خواهد داشت ، يا نه ؟ خيار داشتن بعد راهى ندارد ، چه شرط آن است كه با ردّ ثمن در زمان معيّنى خيار فسخ در آن زمان داشته باشد ، بعد از انقضاى آن زمان خيارى نخواهد بود ، و اگر شرط اين باشد كه با ردّ ثمن در زمان معيّن خيار فسخ مطلق داشته ، شرط مجهول خواهد بود ، وفاسد و به فساد آن عقد نيز فاسد خواهد شد .\r\nششم : هر گاه محسوب داشتن پيش خود ردّ باشد و بعد از انقضاى زمان خيار ادّعاى محسوب داشتن وفسخ نمودن كند ، بدون مرافعه از او شنيده نمىشود .\r\nهر گاه اين مسائل معلوم شد در اصل مسأله مىگوييم كه : اگر سخنى را كه بايع\r\n","description":"","footnote":"","page_name":" 269 ","page_number":269},
  {"content":"\r\nمىگويد بعد از انقضاى زمان خيار است و در زمان خيار هيچ اظهارى به مشترى نكرده سخن او مسموع نيست ، بنا بر آن چه در مقام سوم دانسته شد ، ومحض طلب داشتن ردّ مثل ثمن نيست ، والله العالم .\r\n( 381 )\r\nس 8 : هر گاه زيد ملكى را به مبايعه ء شرطيّه به عمرو منتقل نمايد به مبلغى و شرط كند كه در فلان موعد با ردّ مثل آن مبلغ مسلَّط بر فسخ باشد ، والَّا فلا ، وعمرو مبلغ را به زيد ندهد وزيد هم مطالبه نكند تا موعد منقضى شود ، آيا بيع لازم مىشود يا نه ؟\r\nج : بلى لازم مىشود به جهت آن كه آن چه شرط ثبوت خيار بود كه ردّ مثل ثمن باشد متحقّق نشده ، پس خيار ساقط شده .\r\nاگر گفته شود كه : در وقتى متحقّق مىشود كه ابتداء ثمن را عمرو به زيد داده باشد ، واو نداده . گوييم : پس معنى شرط خيار اين خواهد شد كه شرط شد كه با دادن مشترى مبلغ را به بايع پيش از انقضاء مدّت وردّ بايع به آن خيار فسخ خواهد بود ، و هيچ يك از شرطها متحقّق نشده ، پس خيارى نخواهد بود .\r\n( 382 )\r\nس 9 : بيان فرمايند كه در گوشت و پيه و روغن وهيمه وذغال و برنج ، واجناس ملبوس مثل قلمكار ( 1 )\r\n\r\nودارائى ( 2 )\r\n\r\nوچيت وزرى وكرباس وقصب ( 3 )\r\n\r\nوشالِ ترمه ، ( 4 )\r\n\r\nسلم در كدام حرام است و در كدام جايز ؟\r\nج : در گوشت حرام است و در تتمّه جايز است به شرط تعيين اوصافى كه موجب تفاوت قيمت مىشود ، يعنى بايد آن چه به سلم خريده مىشود هر وصفى\r\n","description":"","footnote":"\r\n( 1 ) پارچه اى كه با آلتهاى چوبى دستى روى آن نقش ونگار چاپ كرده باشند .\r\n\r\n( 2 ) نوعى پارچه ابريشمى موجدار\r\n\r\n( 3 ) نوعى پارچه ظريفِ كه در قديم از كتان مىبافته اند\r\n\r\n( 4 ) نوعى پارچه نفيس كه از كرك بافته مىشده است .\r\n","page_name":" 270 ","page_number":270},
  {"content":"\r\nكه موجب اختلاف قيمت مىشود عرفاً معيّن شود ، بلى در زرى به واسطه ء اين كه بيع صرف بايد به نقد باشد سلم جايز نيست .\r\n( 383 )\r\nس 10 : چه مىفرمايند كه زينب باغچه اى داشته ، در سال گرانى به عمرو برادر خود فروخته ، به اين معنى كه قدرى جنس و پول به او داده بدون حجّت وقباله و شاهد ، ومىگويد باغچه [ را 
  ] گرفته متصرّف شده ، حال زينب مىگويد : باغچه را نمىدهم ، جهت اين كه صيغه ء عربى وفارسى نشده ، عمرو مىگويد : صيغه ضرور نمىباشد حال پول دادن كفايت مىكند ، آيا بفرمايند صيغه ضرور مىباشد يا نه ؟\r\nج : اقوى در نظر حقير آن است كه در مبايعه صيغه ء عربى شرط نباشد ، بلكه فارسى هم ومبايعه ء به معاطات به قصد خريد و فروش نيز لازم مىشود ، پس اگر در وقت گرفتن پول و جنس و دادن باغچه مالكه ء آن به اين قصد داده كه باغچه را فروخته ، و آن چه گرفته به عوض قيمت آن است ، و خريدار هم اين قصد را داشته كفايت مىكند در لزوم بيع ، ومبايعه صحيح و لازم است .\r\n( 384 )\r\nس 11 : زيد جنسى به عمرو مبيع نمايد به مبلغ معيّنى ، و بعد از چندى عمرو ادّعا نمايد كه مغبون مىباشم ، وعمرو مذكور خود از ارباب خبره وارباب وقوف باشد ، و جنس مذكور را هم تصرّف كرده و بعضى از آن را فروخته ، با وجود اين سخن وى مسموع است يا نه ؟\r\nج : با وجود اين كه عمرو خود در وقت مبايعه از اهل وقوف وخبره بوده دعوايى از او مسموع نيست ، وامّا هر گاه قطع نظر از اين كنيم ، به جهت فروختن بعضى دعواى غبن از او ساقط نمىشود ، مگر اين كه عين آن بعض در نزد آن كه خريده به مصرف رسيده باشد و تلف شده باشد ، در اين صورت ظاهر در نظر حقير آن است كه خيار فسخ ساقط باشد ، مگر اين كه آن چه تلف شده كمتر از قدرى كه مغبون است بوده باشد .\r\n","description":"","footnote":"","page_name":" 271 ","page_number":271},
  {"content":"\r\n( 385 )\r\nس 12 : اگر كسى مالى از شخصى بخرد به طريق شرع ، و صيغه ء عربى يا فارسى جارى ، يا مقاطعه كرده باشد و پول قيمت آن را ندهد ، صاحب مال هر گاه نكول بكند مىتواند كه عين المال خود را بگيرد ، يا همين مستحقّ قيمت است ؟ و اگر آن شخص مشترى پيش از خريدن مال منظورش اين بود كه مالى بخرد و قيمت آن را ندهد ، يا كسى كه بعد از خريدن رأيش قرار گرفت كه قيمت را ندهد ، در حليّت مال و مشغول ذمّگى تفاوتى دارند يا مساويند ؟ تفصيل را مرقوم دارند .\r\nج : صاحب اوّل كه آن فروشنده باشد تسلَّط گرفتن قيمت را دارد ، نه عين مال ، مگر اين كه به نقد فروخته باشد و هيچ از ثمن را نگرفته باشد و آن مال را به تصرّف مشترى نداده باشد ، در اين صورت تا سه روز نمىتواند فسخ كند ، امّا بعد از سه روز مىتواند فسخ كند ، و اين را خيار تأخير ثمن گويند .\r\nوامّا اين كه ابتداء قصد ندادن قيمت مىكند ، پس اگر قصد اين باشد كه اگر چه اين قيمت بر ذمّه ء او تعلَّق بگيرد و ليكن او معصيت كند و ندهد ، خلاصه اين كه قصد تعلَّق ثمن بر ذمّه ء خود داشته باشد مبايعه صحيح است و آن مال حلال است ، و واجب است قيمت را به بايع بدهد ، امّا اگر در وقت مبايعه قصد او اين باشد كه قيمت بر ذمّه ء او تعلَّق نگيرد ، و قصد انتقال ثمن به بايع نداشته باشد در اين صورت مبايعه فاسد است ومبيع بر ملكيّت بايع باقى است .\r\n( 386 )\r\nس 13 : اين معامله كه مردم اين عصر خصوصاً . . مىكنند كه يك تومان تنخواه را به احدى مىدهند وملك يا باغى را بيع شرط ، و آن مبيع را به هزار دينار يا چهار هزار دينار به اجاره مىدهند ، آيا اين ربا است يا نه ؟ و همچنين مراد از اين آيه كه « أحلّ الله البيع وحرّم الربوا » اين بيع است يا بيع لازم ؟ و اگر عيبى دارد از براى نويسنده ء اين نوشته ها ضرر اخروى دارد يا نه ؟\r\nج : بيع شرط صحيح است ، و اجاره دادن مبيع به بيع شرطى نيز صحيح\r\n","description":"","footnote":"","page_name":" 272 ","page_number":272},
  {"content":"\r\nاست وربايى در آن نيست ، وتشكيكى در آن راه ندارد ، و آيه ء « احلّ الله البيع » هر بيعى را شامل است ، خواه بيع لازم باشد يا غير لازم ، و نوشتن كاغذ بيع شرط از براى نويسنده ضررى ندارد ، بلى اگر معامله ء ربويّه بشود نوشتن كاغذ آن جايز نيست .\r\n( 387 )\r\nس 14 : چه مىفرمايند در اين مسأله كه شخصى جامه وثياب از بزّاز وعده اى مىخرد و قيمت آن را از وجه حرام مىدهد ، واعلام مىكند و به صاحبش مىگويد كه : اين وجه از فلان تنخواه حرام است ، واو با توجّه به حرام راضى مىشود و قيمت را مىگيرد و آن ثياب را به آن شخص مشترى مىدهد ، آيا آن لباس به آن شخص مشترى حلال است ، و نماز كردن در آن جامه صحيح است يا باطل ؟\r\nج : بعد از آن كه آن جامه را به همان وجه حرام خريده باشد اصل مبايعه فاسد است وجامه منتقل به مشترى نمىشود ، و تا عين آن باقى است فروشنده مىتواند آن را پس بگيرد ، و مشترى نمىتواند آن وجه حرام را كه به ازاى قيمت داده از او مطالبه كند ، بلكه بر فروشنده لازم است كه اگر صاحبش را تواند بيابد وجه را به او رد كند ، و اگر نتواند به فقراء بدهد ، و ليكن چون فروشنده به رضاى خود آن جامه را به مشترى داده ، پوشيدن آن جامه از بابت اباحه از براى مشترى جائز است و نماز او در آن صحيح است .\r\n( 388 )\r\nس 15 : چه مىفرمايند كه شخصى جامه اى را به ذمّه مىخرد ، و بعد از آن قيمت آن را از وجه حرام مىدهد ، واو را اعلام نمىكند كه اين تنخواه حرام است ، آيا اين جامه حلال است و نماز كردن در آن صحيح است يا باطل و لازم است كه قيمت آن جامه را از وجه حلال بدهد ؟ و اگر دادن قيمت جامه از وجه حلال از براى مشترى ممكن نباشد ، صاحب جامه را اعلام نمايد كه اين وجه حرام است چه صورت دارد ؟\r\n","description":"","footnote":"","page_name":" 273 ","page_number":273},
  {"content":"\r\nج : بعد از آن كه جامه را به ذمّه خريد بيع صحيح وجامه منتقل به مشترى مىشود و مشغول ذمّه ء قيمت آن جامه مىشود كه از مال خود بدهد ، و از دادن وجه حرام برائت ذمّه از براى او حاصل نمىشود ، بلكه آن مال حرام تا عين آن باقى است بر ملكيّت صاحبش باقى است ، و بايد قيمت آن جامه را از وجه حلال بدهد ، و با وجود عدم تمكَّن يا جامه را به صاحبش ردّ كند ، يا برائت ذمّه از او طلب كند ، واو را اعلام كند ، و اگر جامه تلف شده باشد باز صاحبش را اعلام كند و طلب برائت ذمّه از او كند ، امّا به هر حال نماز در آن جامه عيب ندارد و صحيح است .\r\n( 389 )\r\nس 16 : چه مىفرماييد به خصوص اين كه در يزد وكاشان متعارف است كه در وقتى كه تجّار ابريشم را مىفروشند از قرار ده بغچه يا پنج بغچه ، آن ظرفهاى ابريشم كه لفافه ء آنها است مشترىها بدون قيمت كردن بايع آن ظرفها را هم از تاجر مىگيرند ومىبرند وحال اين كه تجّار به اين معنى راضى نيستند ، آيا هر گاه من بعد بايع ادّعاى لفافه بر مشترى نمايد آيا شرعاً تسلَّط اخذ لفافه يا قيمت آنها را دارد يا نه ؟\r\nج : شكَّى نيست كه ظرف ابريشم ولفافه آن غير از ابريشم است ، پس هر گاه كسى پنج من يا ده من ابريشم بفروشد نبايد ظرف آن را هم بدهد ، و اگر مشترى ببرد بايع مىتواند مطالبه كند ، بلى هر گاه در ولايتى متعارف ميان تجّار چنان باشد كه اگر كسى يك بقچه يا ده بغچه يا بيشتر يا كمتر ابريشم بفروشد آن هم تابع آن باشد و مال مشترى باشد در اين صورت ظاهر است كه هر گاه لفافه را استثناء نكنند ظرف مال مشترى شود وبايع نتواند به او ندهد ، مگر اين كه بايع از اهل آن ولايت نباشد و از آن تعارف بىخبر باشد ، در اين صورت لفافه داخل مبيع نخواهد بود ، و اگر مشترى بگويد : من چون از اهل اين تعارف بودم با لفافه خريدم ، وبايع بگويد : من چون از اين تعارف بىخبر بودم بدون لفافه فروختم ، ظاهر آن است كه با وجود صدق هر دو مبايعه فاسد باشد .\r\n","description":"","footnote":"","page_name":" 274 ","page_number":274},
  {"content":"\r\n( 390 )\r\nس 17 : بيان فرماييد كه مبايعه به صيغه ء فارسى لزوم دارد يا نه ؟ و صيغه فارسى هم به چه طريق جارى مىنمايند ، قاعده دارد كه ايجاب وقبول ضرور دارد يا نه ؟ زيد مىگويد : من فروختم ، وعمرو مىگويد : من خريدم يا به عكس ، اين را هم جواب فرمايند ؟\r\nج : بلى ، به صيغه ء فارسى بنا بر اقوى مبايعه لازم مىشود ، و هر نحو كه دلالت بر ايجاب وقبول كند كافى است ، بلكه معاطات هم كافى است .\r\n( 391 )\r\nس 18 : بيع شرطى در ميان زيد وعمرو وزوجه ء عمرو اتّفاق افتاد به اين كه زيد ملكى را بيع كرده است و خيار فسخ از براى خود قرار داده است در آخر فلان مدّت ، والآن زيد ادّعا مىكند كه من هر چند ملك را به عمرو وزوجه ء او بيع شرط كرده ام ، و لكن شرط كرده ام كه اگر تنخواه را به تمامه حتّى حصّه ء زوجه ء عمرو را به عمرو بدهم مختار باشم در فسخ ملك خودم ، وتنخواه را هم مفروض اين است كه پيش از موعد داده است به عمرو وزوجه ء عمرو يا عمرو مىگويد كه : شرط چنان شده است كه تنخواه هر كه را به دست خودش بدهى يا وكيل او ، مسلَّط بر فسخ بيع بوده باشد ، والَّا فلا ، آيا كدام از ايشان مدّعى هستند وكدام منكر ، وآيا شاهد ويمين از براى زيد كافى است در اين يا نه ؟\r\nج : هر گاه بايع شارط مدّعى شرط خيار در صورت ردّ ثمن حصّه ء زوجه به هر يك از زوجه وعمرو باشد ، يعنى مدّعى اين باشد كه شرط شده هر گاه ثمن را به زوجه يا عمرو بدهد مسلَّط بر فسخ بوده باشم ، ظاهر آن است كه بايع مدّعى است و بر او است اثبات ، چه مدّعى ثبوت خيار در دو حال است ، حال ردّ به زوجه و به عمرو ، و هر گاه ادّعا كند كه خيار در صورت ردّ حصّه ء زوجه از ثمن به عمرو شرط شده نه به زوجه ، وزوجه ادّعا كند كه در صورت ردّ به خود من شرط شده باز ظاهر آن است كه او مدّعى\r\n","description":"","footnote":"","page_name":" 275 ","page_number":275},
  {"content":"\r\nاست ، يعنى بايع كه مدّعى ثبوت خيار است در صورت ردّ حصّه ء زوجه به عمرو ، واثبات بر اوست ، و به يك شاهد و قسم ثابت مىشود ، چون از حقوق ماليّه است .\r\n( 392 )\r\nس 19 : زيد مبلغ سه تومان به عمرو قرض الحسن مىدهد ، و نيم ريال هم به او مىدهد و شصت من گندم سلف مىخرد ، حلال است يا نه ؟\r\nج : خريدن شصت من گندم به نيم ريال به عنوان سلف جايز است بعد از تحقّق شرائط سلف مگر آن كه از راه ديگر عيبى داشته باشد .\r\n( 393 )\r\nس 20 : چه مىفرمايند در خصوص معامله ء شرعى كه كسى صد تومان مىدهد و در سال بيست تومان زياد يا كم نفع مىگيرد ، به اين قسم كه خانه يا چيز ديگر معامله ء شرعى مىكند ، آيا اين قسم معامله مباح است يا حرام ؟\r\nج : هر گاه معامله به طريق شرعى بشود حلال است ، به اين نحو كه خانه را مثلًا رهن بگيرد و بعد از انتقال منافع خانه به او به مصالحه ، خانه را به او اجاره بدهد به نفعى كه منظور است ، يا خانه را بخرد به مبلغى كه مىخواهد قرض بدهد ، و شرط كنند كه در رأس موعد اگر بايع مثل ثمن را ردّ كند اختيار فسخ داشته باشد ، و بعد خانه را به او اجاره بدهد به نفعى كه در نظر دارد .\r\n( 394 )\r\nس 21 : جنسى مىخرم پيش ، از مردى ، مثلًا روغن مىخرم از بقّال بيست خروار ، پول پيش مىدهم كه او به مرور روغن به من بدهد ، و به او مىگويم : پول حرام است ، آيا جنس كه بعد مىگيرم بر من حلال است يا نه ؟\r\nج : فروشنده چون جنس را به رضاى خود مىدهد حلال است ، امّا اصل مبايعه فاسد است ، زيرا كه اين بيع سلف است ، و در سلف بايد وجه ثمن در\r\n","description":"","footnote":"","page_name":" 276 ","page_number":276},
  {"content":"\r\nمجلس داده شود ووجه حرام ثمن نمىشود ، زيرا كه مال مردم است ، پس اصل مبايعه فاسد است .\r\n( 395 )\r\nس 22 : هر گاه زيد قدر معينى از مجرى المياه يا اراضى معيّنه منتقل كند به عمرو و به قبض وى درآورد ، و يك سال يا دو سال به امر مشترى زرع كنند ، و در حين زرع به اعتبار مزرعه ء ديگر كه در جنب وى باشد معيوب شود ، به اين معنى كه سلخاب مزرعه ء متجاوره نفوذ كند به مزرعه ء مبيعه ، و به اين سبب سنوات كثيره در آن زرع نكنند ، و در اين مدّت از فساد بيع سخنى نگويد ، يا هر گاه بگويد به ثبوت نرساند ، آيا والحال هذه هر گاه عمرو مشترى فساد عقد را به ثبوت رساند بايع را مىرسد كه مطالبه ء اجرة المثل سنوات ماضيه را با تفاوت قيمت كه ناشى است از عيب حادث ، كند يا نه ؟\r\nوأيضاً مىتواند اين مطالبه را بكند هر گاه بيع صحيح باشد و به جهت خيارى از خيارات بعد از اثبات ، فسخ كند يا نه ؟\r\nوأيضاً هر گاه به جهت تعطيل مبيع تفاوتى به هم رسد ، از قيمت مىتواند در اين دو صورت مطالبه كند يا نه ؟\r\nج : امّا در مسأله اولى كه تسلَّط بر مطالبه ء اجرة المثل در صورت عقد باشد مخفى نماند كه در مسأله خلاف است ، وعلَّامه در تذكره وجمعى ديگر تصريح نموده اند به تسلَّط مطالبه ء اجرة المثل ، خواه مشترى استيفاء منافع نموده باشد يا نه ، وشهيد در دروس حكم به تسلَّط نموده در صورت استيفاء ، و در صورت عدم استيفاء تردّد كرده است ، ومنقول از ابن حمزه تسلَّط است مطلقاً ، و حكم به تسلَّط محلّ اشكال است ، ودليلى واضح بر تسلَّط بر مطالبه به نظر نرسيده است ، و آن چه از اخبار واجماع بر مىآيد زياده از اين نيست كه در صورت تصرّف در ملك غير با عدم اذن او اجرة المثل مىتواند گرفت ، امّا عقد فاسد مقرون به اذن است ، نهايت أمر آن است كه در صورت عدم علم\r\n","description":"","footnote":"","page_name":" 277 ","page_number":277},
  {"content":"\r\nبايع به فساد عقد اذن او به جهت ظنّ صحّت عقد وتملَّك او ثمن را خواهد بود نه مطلقاً ، و اين اذن در حكم عدم اذن بودن معلوم نيست ، واصالت عدم اشتغال ذمّه ء مشترى باقى است ، وثبوت حكم غصب مطلقاً از براى مقبوض به بيع فاسد معلوم نيست ، واشكال در منافع غير مستوفات زيادتر است ، خصوصاً بعد از آن كه مشترى ادّعاى فساد بيع را نموده باشد و در آن تصرّف ننموده باشد ، و در حالتى كه از منافع افتاده باشد كه يقيناً مطالبه ء اجرة المثلى نمىتواند نمود .\r\nوامّا در مسأله ء ثانيه كه مطالبه ء تفاوت قيمت باشد ظاهر تحقّق اجماع است بر آن ، و از بعضى اخبار نيز مستفاد مىشود ، پس ظاهر آن است كه بايع تواند مطالبه ء تفاوت قيمت به جهت عيب را نموده باشد ، خصوص هر گاه به جهت تعطيل مشترى باشد ، هم چنان كه در آخر سؤال مذكور است .\r\nوامّا در مسأله ء ثالثه كه تسلَّط بر مطالبه ء اجرت باشد ، در صورت فسخ به جهت خيار اظهر مصرّح به در كلام اصحاب عدم تسلَّط است .\r\nوامّا در مسأله ء رابعه پس ظاهر در دو صورت آن است كه تفاوت قيمت به جهت عيب بر مشترى است ، امّا در صورت فساد بيع هم چنان كه گذشت ، وامّا در صورت خيار پس به جهت دلالت روايت معاوية بن ميسره ( 1 )\r\n\r\nوتصريح اصحاب ، خصوص در صورت اين كه نقص به جهت عمل مشترى باشد ، علاوه بر اين كه بعد از فسخ ، ردّ تمام مبيع كه از آن جمله قدر ناقص است لازم است ، والله العالم .\r\n( 396 )\r\nس 23 : شخصى ملكى فروخته است به مبلغ مشخّصى ، وغبنش را صلح نموده به مبلغ معيّنى ، الحال بايع مطالبه ء مال المبايعة و مال الغبن را مىنمايد ، مشترى مىگويد كه : مال المبايعه را مىدهم ، و لكن مال الغبن را نمىدهم ، به\r\n","description":"","footnote":"\r\n( 1 ) تلخيص الوسائل ، 9 / 201 ، به نقل از تهذيب .\r\n","page_name":" 278 ","page_number":278},
  {"content":"\r\nجهت آن كه غبن در مبايعه نيست ، و به همان قيمت كه ملك را فروخته قيمت سوقيّه است ونهايت قيمتش است ، اگر مال الغبن را ندهم غبن نخواهى داشت ، در صورت مسطوره مشترى را مىرسد كه مال غبن را ندهد تا بايع غبن خود را ثابت كند به شهادت اهل خبره و مال الغبن معيّن را گرفته باشد ، يا آن كه به محض صلح نمودن غبن را به مشترى بايد مال الغبن را بگيرد هر چند غبن در مبايعه نباشد ؟\r\nو ديگر عرض مىشود كه زيد معاوضه نموده است ملكى را به عمرو در عوض ملك ديگر ، به اين معنى كه ملكى را داده و در عوض ملك ديگر گرفته ، و هر يك در ملك مسطوره تصرّف نموده ، و صيغه ء عربى خوانده نشده است ، بلكه محض معاوضه به لسان فارسى بوده است ، نه به طور بيع شرط ، و نه به صيغه ء مصالحه ، الحال منازعه ء فيما بين به هم رسيده است ، آيا اين معاوضه صورت دارد ومعاوضه از عقود لازمه است وشرعيّت دارد يا نه ؟ حكم آن را بيان فرماييد .\r\nج : هر گاه ادّعاى غبن را صلح نموده بايد مال المصالحه دعواى غبن داده شود ، ولزوم آن توقّف بر ثبوت غبن ندارد ، و اگر حقّى كه به جهت مغبونيّت داشته صلح نموده باشد در اين صورت صحّت مصالحه موقوف بر تحقّق غبنيّت است فى الواقع ، پس اگر فى الواقع غبنى نباشد صلح فاسد است و ليكن متعارف آن است كه دعواى غبن را صلح مىنمايند ، نه حقّ ثابت به جهت مغبونيّت را .\r\nوامّا مسأله ء دوم : پس خود معاوضه عقد برأسه نيست ، و اگر به طريق بيع يا مصالحه نباشد بى صورت است ، بلى اگر به طريق بيع يا مصالحه باشد صحيح خواهد بود .\r\n( 397 )\r\nس 24 : چون رأى سركار چنان است كه مبايعه كه به وجه حرام مىشود مبيع حلال است ، و حرام بودن ثمن باعث حرام بودن مبيع نمىشود ، لهذا همان صورتى كه اتّفاق مىافتد استفتاء مىشود ، بفرماييد كه صندوق دارى كه ابواب\r\n","description":"","footnote":"","page_name":" 279 ","page_number":279},
  {"content":"\r\nجمعى از ممرّ حرام ابواب جمع مشار اليه باشد واجناسى چند خريد نمايد از همان وجه ، اعمّ از آن كه بايع بداند كه وجه حرام است يا نه ، آيا آن اجناس حلال است يا حرام ؟\r\nوبفرماييد كه هر گاه به بيع سلف بخرد وثمن را وجه حرام بدهد چه حكم دارد ؟\r\nو در اين صورتها مفروض اين است كه بايع اجناس را به رضا مىدهد ، آيا اين اجناس چنانچه ملبوس باشد جائز الصلاة است ؟\r\nو اگر مأكول باشد أكل آن جائز ومباح است يا نه ؟\r\nج : چون بايع صريحاً به رضا اجناس را داده تصرّف در آنها از براى خريدار جايز است و نماز در آنها صحيح است ، مگر اين كه علم قطعى حاصل شود كه در آن حال تصرّف ، رضاى او زائل شده ، والله العالم .\r\n( 398 )\r\nس 25 : علماى اماميه وفقهاء كرام اثنا عشريه چه مىفرمايند در اين مسأله شرعيه كه هر گاه شخص فقيرى كه از فطره وزكات وصوم وصلات گذران خود بكند فرزند خود را از جهت تحصيل علم به اصفهان بفرستد واو مجموع اخراجات خود را از پدر طلب نمايد واو به صعوبت تام تحصيل نموده بفرستد و بعد از مدتى معلوم شود كه از آن تنخواه كتاب « قوانين » ابتياع نموده و قدرى از آن قيمت باقى مانده باشد پدر بدهد آيا آن كتاب مال پدر است يا پسر ؟ وسخن پسر اين است كه من به قناعت اين كتاب را خريده ام ؟\r\nو ديگر پسر اراده تاهل نمايد و آب واملاكى را پدر از جهت مهر وتمليك به او هبه نمايد و در حين عقد پدر زن او دقت نمايد كه بايد خانه ايضاً داخل در صداق باشد و پدر پسر خانه اى كه مالكى خود باشد نداشته باشد هر چند التماس وعجز نمايد او قبول نكند اهل مجلس از جهت اصلاح بگويند كه خانه كه زوجه ات دارد يك دانگ داخل صداق كن واو را به هر نحوى راضى ساز چون مسافت بعيده آمده ودسترس به او نداشته كه از او شور نمايد ناچار آن\r\n","description":"","footnote":"","page_name":" 280 ","page_number":280},
  {"content":"\r\nخانه را مهر نمايد و پدر آن دختر كاغذى بنويسيد كه اگر چنانچه زوجه ات راضيه نشود مبلغ ده تومان دادنى باشى بعد از مراجعت پدر پسر به وطن زوجه اش به هيچ نوع راضيه نشود آيا يك دانگ خانه را زوجه پسر مالكه هست يا نه ؟ در صورتى كه مالكه نباشد پدر پسر ضامن وشغل الذمه آن ده تومان هست يا نه ؟\r\nو ديگر شخصى فوت و آب واملاكى داشته باشد و چند اولاد ديگر از آنها كه عاقلتر باشند به يك نفر از آنها بگويد كه چون پدر قبل از آن قدرى ملك به تو داده بود ديگر چيزى از ملك توقع نداشته باشى او به اين عبارت در جواب [ گفته 
  ] كه چه مىشود ندهيد آنها در آن موضع فيما بين خود قسمت نموده متصرف شوند بعد از مدتى او به قول نادم شود آيا راهى به جهت او هست يا نه ؟ بيّنوا وتوجروا اجركم على الله .\r\nج : امّا از مسأله اولى آن كه چون نفقه اولاد از قبيل امتاع است نه تمليك پس آن چه از نفقه او زايد آيد اگر چه به سبب قناعت كردن ولد باشد بر ملكيت پدر باقى است و تصرف ولد در آن بدون اذن پدر جايز نيست و اگر تصرف كند ضامن است و بايد به پدر برساند . اما كتابى كه خريده اگر به نيت خود خريده و بعد از خريدن آن پول زايد از نفقه را داده كتاب مال ولد است و پدر مستحق مطالبه وجه است و اگر عقد مبايعه بر عين همان وجه زايد از نفقه واقع شده يعنى گفته به همين وجه بخصوص مىخرم به جهت خود ، مبايعه فاسد است و ضامن وجه است از براى پدر .\r\nوامّا از مسأله دوم زوجه پسر در صورت مفروضه مالك يك دانگ خانه مسطوره نمىشود و بر آن تسلَّطى ندارد و به مجرد نوشتن پدر دختر كه هر گاه زوجه راضى نشود ده تومان بر ذمه او [ باشد 
  ] لازم نمىشود بلى اگر در ضمن عقد لازم شرط شده باشد كه با وجود عدم رضا ده تومان بدهد در اين صورت ده تومان بر ذمه پدر پسر لازم خواهد بود و اگر در ضمن عقد شرط نشده باشد پس اگر دختر يا ولى او مىدانستند كه مال پدر پسر نيست وباز او را تكليف به\r\n","description":"","footnote":"","page_name":" 281 ","page_number":281},
  {"content":"\r\nاصداق آن كردند واو گفت مال غير است وشايد راضى نباشد ، بر او تسلطى ندارد مطلقا و اگر دختر يا ولى او نمىدانستند كه مال غير است و پدر پسر داخل صداق كرد بايد از عهده قيمت آن به جهت دختر برآيد .\r\nو اما از مسأله سوم آن كه مجرد گفتن آن وارث ديگر كه چه مىشود ندهيد حصّه او از املاك از ملكيت او خارج نمىشود و اثرى بر اين كلام مترتب نمىشود مگر اين كه به وجهى از وجوه ناقله شرعيه از بيع يا هبه يا صلح حصه او منتقل به ديگران شود بلى اگر بعد از گفتن اين عبارت ساير وراث در حضور آن وارث و به اذن صريح املاك را قسمت نمايند و بعد از تقسيم به اذن آن وارث صيغه ناقله از صلح و مثل آن بر جميع خصوص ( حصص ) وارد شود او را تسلطى نخواهد بود . والله العالم\r\n( 399 )\r\nس 26 : بيان فرمايند كه هر گاه سلطان عصر حسب الفرمان لازم الاتباع آفتاب شعاع مقرر فرمايند كه هر ساله حاكم و صاحب اختيار محلَّى مبلغ معينى را به اشخاص چند از ارباب توقع به ايشان برسانند و مبلغ هفت تومان و پنج هزار دينار از وجه به جهت زيد مسطور داشته شده باشد و در دستور العمل هم ثبت شده هر ساله زيد در وجه متوجهات ( ماليات ( ديوانى خود با كتاب دفتر خانه مباركه مجرى ومحسوب مىداشته است بعد از زمانى فرمان وظيفه مبلغ دوازده تومان و پنج هزار دينار رايج خزانه هم شرف اصدار [ يافته 
  ] كه حاكم و صاحب اختيار آن محل مبلغ مزبور را به زيد مرحمت نمايد . بعد از چند مدت ديگر باز حسب الفرمان مطاع مبلغ پنج ( هفت ( تومان و پنج هزار وظيفه زيد كه مبلغ دوازده تومان و پنج هزار دينار بوده از سابق علاوه واضافه مىشد و در همان فرمان در ذيل اسم زيد مرقوم مىگردد كه وظيفه سابق زيد مبلغ دوازده تومان و پنج هزار دينار ، واضافه سنه يوتئيل . . هفت تومان و پنج هزار دينار كه از دو بابت مبلغ بيست تومان رايج خزانه اند وفرمان مذكور مشترك بوده و به همان فرمان مبلغ سى تومان وظيفه مستمرى به اسم عمرو و مبلغ سى تومان به\r\n","description":"","footnote":"","page_name":" 282 ","page_number":282},
  {"content":"\r\nاسم بكر مقرّر مىگردد .\r\nوعمرو مزبور مبلغ سى تومان وظيفه بكر و بيست تومان وظيفه زيد را جزو وظيفه خود كه مبلغ سى تومان است . . هشتاد تومان به اسم خود ثبت نموده و هر ساله چون هر يك دادنى وجه ديوانى داشته اند بنا بر اين بوده كه عمرو مزبور به دفتر خانه رفته وظائف را در وجه متوجهات هر يك با كتاب دفتر مجرى ومحسوب داشته و از مبلغ بيست تومان وظيفه زيد هر ساله مبلغ دوازده تومان و پنج هزار دينار ، به حساب زيد آورده و مبلغ هفت تومان و پنج هزار دينار وظيفه زيد را هر ساله در وجه متوجهات خود با كتاب دفتر محسوب داشته يا آن وجه را خود بازيافت نموده غرض بر حيله وتزوير هر ساله مبلغ هفت تومان و پنج هزار دينار وظيفه زيد را نداده و به زيد مىگفته كه مبلغ هفت تومان و پنج هزار دينار كه در فرمان به اسم تو كه زيد مىباشى اضافه وعلاوه مرقوم گرديده همان مبلغ هفت تومان و پنج هزار دينار است كه در دستور العمل ارباب توقع به اسم تو قرار داده شده غرض امر را بر زيد مشتبه نموده و چون زيد هر گز به دفتر نرفته و سر رشته در امور دفتر نداشته چنين دانسته كه سخن عمرو صدق است بعد به ظهور رسيده كه آن چه مىگفته و آن چه مىكرده خلاف واقع بوده و خيانت مىكرده ، و در مدت دوازده سال مرتكب اين عمل شده مبلغ نود تومان از وظيفه زيد در وجه متوجّهات خود محسوب يا آن كه از كتاب دفتر گرفته است . و هر گاه عمرو مرتكب اين عمل نشده بود مبلغ بيست تومان وظيفه زيد كفايت دادنى ديوان مىكرده ، باقى دار وجه ديوان نبوده ، و به جهت عمل عمرو مساوى مبلغ هفت تومان و پنج هزار دينار هر ساله زيد باقى دار ديوان شده مباشرين ديوان هر ساله مبلغ هفت تومان و پنج هزار دينار را از زيد گرفته اند وعمرو مزبور باعث شده كه چنين ضرر كلى وخسران به زيد برسد آيا عمرو مزبور بايد از عهده ضررى كه در ظرف مدت دوازده سال به زيد رسانيده بيرون آيد وشرعاً ضامن است يا نه ؟ حكم را صريحاً قلمى فرمايند كه مثاب ومأجور مىباشند ؟\r\n","description":"","footnote":"","page_name":" 283 ","page_number":283},
  {"content":"\r\nج : عملى را كه عمرو مزبور كرده است و هفت تومان و نيم وظيفه زيد را به پاى خود محسوب داشته اگر چيزى دستى نگرفته است و همه را از متوجهى خود حساب كرده است ومتوجهى خود را نداده است مشغول ذمه زيد نيست و ضامن نيست زيرا كه دفع ضررى را از خود كرده ، گو به اين جهت ضررى از جانب سلطان به غير رسيده و ليكن او مباشر ضرر نيست و مثل اين است كه شخصى به راهى برود و در بين راه راهزنى باشد كه قرار او اين باشد كه زيد را برهنه نكند ، عمرو اين مطلب را فهميده از آنجا بگذرد و بگويد من زيد هستم و از دست راهزن به سلامت در رود وزيد بيايد و چون اين مطلب را نمىداند هيچ نمىگويد وبرهنه شود در اين صورت غرامتى بر عمرو نيست . خلاصه آن كه هر سبب ضررى ضامن نيست و اگر عمرو هفت تومان و نيم را دستى گرفته باشد پس اگر از متوجهى زيد گرفته باشد مشغول ذمه او است و ضامن است و بايد رد كند و همچنين اگر از خزانه عامره گرفته باشد حكم به حرمت آن نمىشود ( كذا ( پول وجوه نيز در آنجا يافت مىشود و چون مالك آن به قصد زيد داده وعمرو ربوده است بايد رد كند و اگر از ميان ولايت گرفته است شغل ذمّه اهل ولايت است و چون محصور نيستند حكم مال مجهول المالك دارد و بايد به اذن نايب عامّ امام به فقرا برسد و اگر شخص معين ديگر گرفته شغل ذمه همان شخص است والله سبحانه هو العالم بحقائق احكامه .\r\n( 400 )\r\nس 27 : بيان فرمايند علماء اماميه وفقهاء مذهب اثنا عشريه دامت فيوضهم در اين مسأله شرعيه ، كه هر گاه زيد اعيان چند را به عنوان مبايعه به عمرو بفروشد به ثمن مبلغ معين مشخّص و بعضى از آن اعيان معلوم ومشاهد باشد و بعضى ديگر مجهول العين و مجهول الوصف و غير مشاهد ، و در حين اجراى صيغه چنان نبوده كه بعضى از اعيان معلومه ومجهوله مقصود بالذات يا بالتبع بوده باشد بلكه همه متساوى در قصد بوده باشد آيا در اين صورت مبايعه مزبور\r\n","description":"","footnote":"","page_name":" 284 ","page_number":284},
  {"content":"\r\nصحيح است يا اين كه چون ضمّ عين مجهول به معلوم شده و در حين اجراى صيغه هم هر يك از عين معلوم و مجهول مقصود بالذات بوده مبايعه مزبوره باطل وفاسد و بى صورت است واعيان مزبوره هم شرعاً منتقل به عمرو نگرديده و بر ملكيت زيد باقى است ؟ . حكم را صريحاً مفصلًا قلمى فرمايند كه مأجور ومثاب مىباشند .\r\nج : بدان كه جهل در مبيع كلاًّ يا بعضاً بر چهار قسم است :\r\nاول آن كه مجهول باشد مبيع واقعاً وظاهراً و در واقع معين نباشد مثل فروختن يكى از اين دو پارچه بلا تعيين يا فروختن يكى از اين پارچه ها كه نزد زيد است .\r\nدوم آن كه جهل آن مستلزم غرر باشد ومراد از غرر آن است كه محل احتمال ضرر باشد و به نوعى باشد كه عقلا بگويند فلان كس پول خود را در معرض تلف وضياع در آورده مثل خريدن بنده گريخته يا خريدن پارچه كه در اين صندوق است و نداند كه چه چيز است يا بداند چه جنسى است و نداند خوب است يا بد و قيمت خوب و بد مختلف باشد .\r\nسوم آن كه مبيع مكيل يا موزون يا معدود باشد وكيل يا وزن يا عدد آن مجهول باشد .\r\nچهارم آن كه جهل در غير از اين سه امر باشد پس اگر جهل در همه مبيع يا بعضى آن به يكى از سه نوع اول بوده باشد بيع فاسد است و اگر از نوع چهارم باشد از اين راه فاسد نيست اگر از راه ديگر عيب نداشته باشد وبيع مثل مصالحه نيست كه بطلان مجهول آن مختص به قسم اول باشد وفرقى نيست در بطلان بيع در سه قسم اول ميان اين كه همه مبيع مجهول باشد يا بعضى آن ، و در صورت جهل بعضى ، ضميمه و بعض معلوم فايده ندارد زيرا كه اقوى در نظر حقير آن است كه صحت بيع مجهول با ضميمه معلومه مخصوص است به سه موضع خاص كه بيع تمسك در آجام و شير در پستان و حمل در شكم باشد و در غير اين سر جا ضميمه معلومه فايده از براى صحت\r\n","description":"","footnote":"","page_name":" 285 ","page_number":285},
  {"content":"\r\nمبايعه كه به عوض آن باشد نمىكند بلكه بيع فاسد است والله سبحانه هو العالم بحقائق الامور .\r\n( 401 )\r\nس 28 : بيان فرماييد كه چنانچه صلح بر حقوق قديم مجهوله با تعيين مال المصالحه وجهالت به عوض شرعاً مجوز و صحيح است در صلح ابتدائى هم هر گاه زيد اعيان موجوده چند را صلح نمايد با عمرو به مال المصالحه مبلغ معين مشخّص و بعضى از آن اعيان معلوم ومشاهد باشد و بعضى ديگر مجهول العين و مجهول الوصف در اين صورت با جهالت بعضى از اعيان و معلوم بودن بعضى از اعيان ديگر صلح مزبور صحيح است يا آن كه چون در صلح ابتدائى محتاج است تسليم معوض به مصالح عنه واجب است كه معوض معلوم ومشخص باشد و بر فرض كه استعلام حال در وقت صلح متعذّر ومتعسّر نبوده صلح مزبور صحيح نيست .\r\nوايضا بيان فرمايند كه شرط در ضمن عقد لازم بايد مشروط عليه به آن عمل نمايد و هر گاه عمل به آن شرط ننمايد مشروط له را خيار فسخ مىباشد يا نه ؟ حكم را قلمى فرمايند ( جواب اين مسأله در نسخه نيست )\r\n( 402 )\r\nس 29 : بيان فرمايند در اين مسأله شرعيه كه هر گاه زيد اعيان چند را به عنوان مبيع منتقل به عمرو نمايد مشروط به عمرى و در ضمن العقد مبايعه عمرو مزبور صيغه را به اين كيفيت جارى سازد كه آن اعيان مدت عمر تو عُمرى تو نمودم كه منافع آن را صرف معيشت خود نمايى وزيد هم قبول نمايد آيا در اين صورت كه عُمرى شرط مبايعه واقع شده صحيح است يا آن كه چون عُمرى جهالت دارد و شرط مجهول در ضمن العقد موجب فساد عقد بيع مىگردد آن مبايعه شرعاً فاسد و باطل و بى صورت است حكم را صريحاً قلمى فرماييد كه ثواب مىباشد .\r\nج : بدان كه شرط عُمرى كه در ضمن العقد مبايعه شده يا به اين نحو شرط\r\n","description":"","footnote":"","page_name":" 286 ","page_number":286},
  {"content":"\r\nشده كه اعيان را به عُمرى بدهد ديگر تعيين اين كه به عمر چه كسى باشد قيد نشده ، يا به اين نحو شرط شده كه به عُمرى بدهد به عمر هر كه خواهد از عمر خود يا مشترى يا غير ، يا به اين نحو شرط شده كه به عُمرى بدهد به عمر شخص معين مثل عمر خود يا عمر مشترى يا عمر كس ديگر .\r\nپس اگر از قسم اخير باشد يعنى آن شخص كه به عمر او عُمرى شرط شده معين باشد مبايعه صحيح است و اگر يكى از دو قسم اول باشد نظر به جهالت آن كس كه به عمر او عُمرى داده مىشود مبايعه كه اين شرط در ضمن آن شده فاسد است . والله العالم .\r\n( 403 )\r\nس 30 : بيان فرمايند علماى اماميه وفقهاى مذهب اثنا عشريه دامت فيوضهم كه هر گاه زيد اعيان چند را عُمرى عمرو نمايد وزيد مزبور چون عارف به مسائل شرعيه نباشد وكيفيت اجراى صيغه را موافق طريقه شريعت مقدّسه محمدى ( ص ) نداند صيغه عُمرى را به لفظ مطلق و به اين عبارت جارى سازد كه اعيان مزبوره را عمرى به تو دادم ومقيد به قيد « مدة عمرى » يا مدت عمرى كه مقصود از عُمرى تعيين صرف منفعت است إلى عمر احدهما ( كذا ( ننمايد و صيغه را مجهولا جارى سازد و صيغه قبول هم جارى نشود و در اين صورت عُمرى مزبور كه به اين كيفيت صيغه آن جارى شده صحيح است يا اين كه باطل است ومنافع آن اعيان شرعاً تعلق به عمرو نيافته ومنافع آن اعيان از مال زيد است ؟ حكم را صريحا قلمى فرمايند كه مثاب مىباشند .\r\nايضاً بيان فرمايند كه در عُمرى صيغه ايجاب وقبول ضرور است ؟ در اين خصوص نيز قلمى فرمايند كه مأجور مىباشند .\r\nج : بسم الله تعالى شأنه . در لزوم عُمرى صيغه ايجاب وقبول شرط است و همچنين شرط است در لزوم آن قبض واقباض و شرط است در صحت عُمرى بنا بر اقوى تعيين كسى كه به عمر او عُمرى داده مىشود مثل عمر مالك يا عمر آن كه به عُمرى مىگيرد ، بلكه حق آن است كه هر گاه به عمر شخص ديگر معين\r\n","description":"","footnote":"","page_name":" 287 ","page_number":287},
  {"content":"\r\nهم عُمرى داده شود صحيح است .\r\nاما هر گاه گفته شود : « اعمرتك » وعمر هيچ كس معين نشود نه عمر مالك و نه عمر گيرنده و نه غير اين دو ، عُمرى باطل است بنا بر اقوى .\r\nوقول علَّامه رحمة الله عليه به صحّت در بعضى از كتب خود بسيار ضعيف است والله العالم .\r\n( 404 )\r\nس 31 : چون بناى اغلبى از اهالى دار العباد يزد در عامه شرعيات بر تقليد و عمل به رضاى مبارك صواب آن فريد اين دهر است و رفع شبهات وحلّ مشكلات ايشان به فكر ثاقب ورأى صائب مىشود لهذا به موقف عرض عالى مىرساند كه از قديم تا حال مبايعه مشروطه به عُمرى با تعيين عمر احد المتبايعين در ميانه اهالى اين صفحه واقع شده وعلماى سلف وخلف اين صفحه بناى عملشان بر اين بوده و از كثرت وقوع اين امر مىتوان گفت كه اين مطلب سيره اهل اين صفحه است . چندى است كه بعضى را اراده است كه در اين مسأله شرعيه خدشه كرده باشند به اين قسم كه عُمرى مجهول است و شرط مجهول مفسد عقد است در اين روزها كه فتواى مطاع مسلَّم بر صحت آن مبايعه مشروط به عُمرى شرف صدور يافت رفع خدشه وسدّ رخنه از بعض شد استدعا از آن مولى المسلمين اين است كه نوبت ديگر اين مسأله را مدلَّلًا مبرهناً مرقوم قلم شريعت رقم فرماييد كه از يمن ارقام اقلام مبارك رفع شبهه از مسلمين بشود بهتر است كه مكرمت خواهند فرمود .\r\nج : بدان كه عقد عُمرى از عقود مشروعه ثابته به اجماع و اخبار است و صيغه خاصّه دارد و در صحت آن خلافى نيست اگر چه عمر آن كسى كه به عمر او عُمرى داده شده مجهول است و اين جهل در عُمرى مضر نيست بالاجماع و شرط آن در ضمن العقد مبايعه نيز جايز است به جهت اين كه شرطى است مشروع و جايز و در ضمن العقد لازم مىشود وعمومات « المسلمون عند\r\n","description":"","footnote":"","page_name":" 288 ","page_number":288},
  {"content":"\r\nشروطهم » و « كل شرط جائز » وو نحو اينها به آن دالّ است ومراد از شرط عُمرى در ضمن العقد مبايعه اى است كه بگويد فلان چيز را به تو فروختم و شرط كردم كه بعد از مبايعه به صيغه عُمرى به عمر شخص معيّن بدهى و مشترى نيز قبول كند در اين صورت بر مشترى لازم مىشود كه بعد از مبايعه صيغه عُمرى به بايع بگويد و هر گاه صيغه بگويد منافع آن در مدة العمر معين مال بايع مىشود . ( 1 )\r\n\r\nوفايده شرط ضمن العقد لازم شدن اجراء صيغه عُمرى است بر مشترى ، مثل اين كه كسى مصالحه مىكند يا مبايعه مىكند چيزى را به ديگرى به شرط آن كه دختر خود را به او نكاح كند يا زن را طلاق دهد ، به مجرد اين شرط در ضمن العقد دختر زن آن شخص نمىشود وزن مطلقه نمىشود تا صيغه نكاح يا طلاق جارى نشود پس به شرط عمرى در ضمن العقد مبايعه بر مشروط عليه وفاء به شرط و اجراء صيغه عُمرى بعد از مبايعه لازم مىشود و شرط ضمن العقد اجراء صيغه عُمرى است و در اين شرط اصلى جهلى نيست مثل اين كه مبايعه كند چيزى را به شرط اين كه حقى كه بر او دارد مصالحه كند به مبلغ معينى اگر چه آن حق مشخص نباشد پس اصل مشروط مصالحه وعمرى است نه امر مجهولى ، بلكه جهل در متعلق مصالحه يا عُمرى است كه بعد از مبايعه متحقّق خواهد شد و اين جهل مضر نيست زيرا كه همچنين نيست كه هر نوع جهلى اگر چه در بعضى متعلقات خارجيه باشد موجب فساد مبايعه شود .\r\nو آن شخصى كه خدشه مىكند ابتدا بايد ادلَّه فساد مبايعه را به سبب جهل ، معيّن وملاحظه كند دليل چيست و چه نوع جهل موجب فساد است پس ملاحظه ادلَّه جواز شرط ضمن العقد را بكند و اينها را با هم موازنه كند تا بر او معلوم شود كه چنين جهلى دخلى به فساد مبايعه ندارد و ما در كتاب عوائد الايّام مواضع فساد به جهل وجهل مفسد واحوال شروط ضمن العقود را مفصّلًا\r\n","description":"","footnote":"\r\n( 1 ) در اصل : نمىشود .\r\n","page_name":" 289 ","page_number":289},
  {"content":"\r\nبيان نموده ايم . ( 1 )\r\n\r\nو اين همه در صورتى است كه در ضمن العقد مبايعه شرط عُمرى دادن به صيغه مستقلَّه بعد از آن مبايعه شود . اما هر گاه مبايعه وعُمرى را خواهد به يك صيغه جمع كند مثل اين كه بگويد من فلان چيز را به تو فروختم و از تو عُمرى گرفتم واو نيز قبول كند به اين نحو ، اين فاسد است زيرا كه قبل از قبول مشترى آن چيز به او منتقل نشده تا عُمرى از او گرفته شود و همچنين اگر بگويد به تو فروختم به شرط آن كه در عُمرى من باشد زيرا كه اين صيغه عُمرى نيست وعُمرى [ بدون 
  ] صيغه متحقق نمىشود مثل اين كه بگويد فلان چيز را فروختم به شرط آن كه منافع آن مدة العمر با من باشد اين فاسد است بلا شبهه زيرا كه اين شرط عُمرى دادن نيست بلكه شرط منافع مدة العمر مال او بودن است به محض همين صيغه مبايعه و شرط ضمن آن ، ومطلوب تحقق اين امر مجهول است به همين صيغه مبايعه و شرط ، و اين شرط مجهول است كه فاسد مىكند .\r\nو تو هم نشود كه تفاوت اين با سابق به مجرّد زيادتى يك صيغه عُمرى است پس چرا اينجا فاسد باشد نه آنجا ، زيرا كه احكام شرعيّه تابع ادلَّه است نه تفاوت نداشتن مقصد ، نمىبينى كه هر گاه به صيغه اجاره منافع را مدة العمر منتقل كنى فاسد مىشود به جهت جهل و به صيغه عُمرى صحيح است با وجود اين كه مآل يكى است وسبب آن است كه در عُمرى تعيين مدّت شرط نيست ، و در اجاره شرط است و اگر اجاره [ دهد 
  ] ملكى را به مدّت معيّنى وضمن العقد شرط كند كه فلان ملك ديگر را به عُمرى بدهد صحيح است والله العالم .\r\n( 405 )\r\nس 32 : بيان فرمايند كه هر گاه زيد مثلًا اعيان معينه چند را به صيغه مبايعه منتقل به عمرو نمايد به عوض معين به شرط عُمرى كه ما دام كه زيد مزبور در قيد حياة باشد منافع اعيان معينه تعلق به زيد داشته باشد آيا در صورت\r\n","description":"","footnote":"\r\n( 1 ) عوائد الايام ص 127 .\r\n","page_name":" 290 ","page_number":290},
  {"content":"\r\nمفروضه مبايعه مزبوره صحيح است يا چون عُمرى در ضمن العقد [ شرط 
  ] شده و مدت عمر زيد معلوم و معين نيست و شرط مجهول است و شرط مزبور فاسد است و فساد شرط مستلزم فساد مشروط است كه مبايعه مزبوره مفروضه باشد و در صورتى كه حكم به فساد مبايعه مزبوره بشود چون شرط عُمرى در ضمن عقد مبايعه شده و شرط مجهول است اما حكم به صحت عُمرى مستقله كه شرط ضمن العقد نباشد باعثى سواى نصّ صريح دارد يا نه بفرماييد .\r\nج : هر گاه در ضمن العقد مبايعه شرط چنين شده كه مدّة العمر زيد ، منافع با زيد باشد اين شرط عُمرى نيست چه عُمرى صيغه خاصّى مىخواهد وايجاب وقبول جداگانه دارد و عقد مبايعه فاسد مىشود .\r\nو هر گاه چنين شرط شده كه بعد از مبايعه مشترى مبيع را به عُمرى به بايع بدهد و صيغه عُمرى بر آن جارى كند اين عقد و شرط صحيح است و بعد از مبايعه بر مشترى وفاء به شرط وعُمرى دادن واجب مىشود و بدون صيغه عُمرى منافع منتقل به مشروط نمىشود بلكه همين بر مشروط عليه انتقال به عُمرى لازم مىشود .\r\nوصحّت عمرى به اجماع ونصّ ثابت است و هر امر صحيح مشروعى را در ضمن العقد شرط نمودن جايز است الا ما يدلّ دليل على عدم جوازه والله العالم .\r\n( 406 )\r\nس 33 : هر گاه در بيع شرطى مشترى قبل از موعد اراده سفرى نموده ، زيد را وكيل كند كه در رأس موعد اگر بايع شارط روپيه كهنه داد از او قبول كن والَّا فلا وبايع روپيه تازه داده باشد منفسخ مىشود يا نه ؟\r\nج : هر گاه مثل ثمن روپيه كهنه باشد منفسخ نمىشود والله العالم .\r\n( 407 )\r\nس 34 : به شرف عرض مقدس عالى مىرساند كه زيد ربع عمارت بيرون خود را در نزد عمرو بيع شرط گذارده به يك صد و پنجاه ريال تا مدت معينى وخالد را گواه و شاهد گرفته بعد از انقضاى خيار عمرو مشترى در حضور خالد\r\n","description":"","footnote":"","page_name":" 291 ","page_number":291},
  {"content":"\r\nشاهد به زيد مىگويد يا معامله را تجديد بكن يا پول را بده زيد مىگويد معامله را تجديد نمىكنم بيع شرط كه دارى تصرف كن خالد حضور داشته از اين گفت وشنيد طولى نمىكشد زيد مريض شده خالد را وصى مىكند كه شش دانگ همان عمارت را بفروشد از بابت ثلث او وقروضات زيد را بدهد وپانزده سال صوم وصلاة جهت موصى خود كه زيد باشد استيجار نمايد بقيه را ردّ مظالم نمايد جهت او . در بين ناخوشى و مرض كه حواسش بر جا بوده گفته است طلب عمرو از من ده تومان است باقى به طريق ربا است تكليف خالد كه هم شاهد است در مراتب معروضه وهم وصى است چيست ؟ و آن چه را رأى شريف است در گوشه عريضه قلمى و به مهر شريف مزيّن فرمايند كه عند الحاجة حجّت بوده باشد .\r\nوبيان بفرمايند كه ربع خانه را بايد واگذارد و يا ده تومان را با يك صد و پنجاه ريال را كه عمرو ساكت شود وزيد بريء الذّمة باشد وخالد بىچاره از عهده تكليف خود بيرون آمده باشد والسلام .\r\nو ديگر همين موصى فرموده بود كه ده دوازده تومان بر ايام تعزيه صرف نمايد و باقى را بر مصارف مذكوره صرف نمايد وحالا قدرى از خرج ايام تعزيه علاوه آمده آيا مال ورثه است يا در مصارف مرقومه صرف شود وحال آن كه پيش از وصيت ده دوازده تومان ، فرموده بود سه چهار تومان در ايام تعزيه خرج بشود باقى در امورات مرقومه ، و بعد از آن ديگران گفتند اين وجه كم است فرموده دوازده تومان خرج بشود حال تكليف وصىّ ردّ كردن زايد را بر ورثه است يا خرج وصرف كردن است در مصارف مزبوره بيان فرمايند .\r\nو ديگر موصى وصيت كرده كه وقتى ردّ مظالم را [ مىدهد 
  ] از پنج ريال بيشتر و از دو ريال كمتر به فقرا ندهد هر گاه اولاد [ موصى 
  ] فقير باشند از اين وجه به آنها مىتوان داد و چون اولاد از كبير وصغير متعدد مىباشند به هر يك از آنها سرى مىتوان داد بفرمايند .\r\nج : اما از مسأله اولى آن كه بنا بر فرض مسأله بيع شرط بودن ربع عمارت\r\n","description":"","footnote":"","page_name":" 292 ","page_number":292},
  {"content":"\r\nثابت است گو در قدر وجه موصى سخن گفته باشد و ليكن بعد از فرض مبايعه شرطيه كم و زياد وجه در بيع شرط بودن ربع ، تفاوت نمىكند پس آن ربع در بيع عمرو خواهد بود پس اگر مدت خيار منقضى شده وتجديد معامله نشده و ساير ورثه هم معامله را فسخ نكرده يعنى وجه را نداده اند و به رضاى طرفين فسخ شده ( نشده ) باشد يا بعد از لزوم مبايعه از براى خود خريده اند وصيت در آن ربع لغو است و بر وصى است جا آوردن وصيت در سه ربع ديگر و بر او در اين اصلا تكليفى نيست و بر ذمه او چيزى نيست و اگر ورثه بعد از فوت موصى وجه را دادند و معامله را فسخ كردند نه اين كه به جهت خود بخرند در اين صورت بعد از فسخ بر وصى لازم است صرف آن در مصارف موصى بها خواه فسخ به جهت تجديد معامله وثبوت خيار از براى ورثه باشد يا بعد از لزوم و به جهت تراضى طرفين به فسخ باشد . ومادامى كه ورثه وجه را نداده وفسخ معامله نشود اصلا بر وصى تكليفى نيست و بر او نيست دادن وجه وفسخ نمودن حتى از بابت ثلث هم ، بلكه چون وصيت به مال غير شده لغو است در همان قدر ، وتتمه را كه سه ربع باشد مىفروشد و قرض را مىدهد و اگر چيزى باقى ماند نماز و روزه مىگيرد و اگر نماز و روزه را مقدم وصيت كرده باشد ظاهر آن است كه ابتدا نماز و روزه گرفته شود وتتمه به قرض و اگر به قرض وفا نكند تتمه قرض بر وارث است كه از ساير تركه ميت بدهند هر گاه قرض ثابت باشد .\r\nو از آن چه مذكور شد جواب از مسأله دوم نيز ظاهر شد زيرا كه بر وصى وجه دادن و از بيع شرط درآوردن اصلا لزومى ندارد .\r\nو اما جواب از مسأله سوم ظاهر آن است كه آن چه زايد از خرج ايام تعزيه آمده وخرج نشده به ورّاث برگردد و ليكن هر گاه وصى تقصيرى در خرج كردن قدر موصى به كرده باشد بى گناه نخواهد بود . و آن چه نوشته شده : كه ابتدا سه چهار تومان گفت و بعد به جهت احتمال كم بودن زياد كرد تفاوتى نمىكند .\r\nبلى اگر وصيت چنين باشد كه هر قدر خرج بشود تا ده دوازده تومان تتمه\r\n","description":"","footnote":"","page_name":" 293 ","page_number":293},
  {"content":"\r\nرا به مصارف ديگر برسانيد وبخصوص ده دوازده تومان را تعيين نكرده باشد در اين صورت بر وصىّ گناهى نيست و هر قدر خرج شده تتمه را به ساير مصارف مىرساند .\r\nو اما جواب از مسأله اخيره ، بلى بعد از فقير بودن اولاد موصى مىتوان ردّ مظالم او را به اولاد او داد و هر سرى را به نحوى كه وصيت كرده بايد داد . والله سبحانه هو العالم .\r\n( 408 )\r\nس 35 : آيا بيع نان وماست وقند ونبات وخربوزه و خيار و بادنجان و امثال اينها بدون وزن جايز است ؟\r\nج : سؤال يا از صحت بيع آنها بدون كيل ووزن است ولزوم آن ، يا از جواز واباحه اين بيع است ، و يا از حليت مبيع وثمن و حرمت آن .\r\nپس اگر سؤال از صحت ولزوم باشد جواب آن عدم صحت بيع است و اين بيع فاسد است و هر يك خواهند مىتوانند رجوع كنند .\r\nو اگر سؤال از جواز اين عمل وعدم جواز آن است ظاهر اخبار آن است كه جايز نباشد ومنهى عنه باشد .\r\nو اگر سؤال از حلَّيت و حرمت مبيع وثمن باشد چون تراضى به عمل آمده حلال هستند وصرف آنها جايز است .\r\nو اما خربوزه و خيار و بادنجان در بعضى بلاد به عدد فروخته مىشود و در آنجا وزن ضرور نيست بلكه نان هم مكرر مىشود كه به عدد فروخته مىشود .\r\n( 409 )\r\nس 36 : آيا بيع غدك وقلمكار وچيت وماهوت وپشمينه وشال ترمه ( 1 )\r\n\r\nوزر بفت و امثال آن بدون ذرع ومشاهده [ جميع 
  ] اجزاى آن در صورتى كه اجزاى آن معلوم نباشد ( باشد ) شرعاً جايز است يا نه ؟\r\n","description":"","footnote":"\r\n( 1 ) همه اينها نام چند نوع پارچه است و در اصل به جاى « ترمه » لفظ « كمر » بود .\r\n","page_name":" 294 ","page_number":294},
  {"content":"\r\nو بر فرض عدم آيا مصالحه آن جايز است يا نه ؟\r\nج : بلى جايز است مگر اين كه بيع آنها به اين نحو متضمن فريب وغرر باشد كه در اين صورت جايز نخواهد بود .\r\nخلاصه آن كه در مكيل وموزون در جواز بيع آن كيل ووزن شرط است اما در چيزى كه مساحت مىشود حق آن است كه مشاهده كافى است . و همچنين بيع به وصف دون مشاهده جميع اجزاء به شرطى كه خالى از فريب وغرر باشد عرفا ، چه بيع غررى منهى عنه است .\r\nاما مصالحه مطلقا ضرر ندارد چه نهى از مصالحه غررى نشده است .\r\n( 410 )\r\nس 37 : آيا بيع اشياء منقوله يا غير منقوله به شرط خيار فسخ در مدت معينه كه هر وقت كه ثمن يا مثل الثمن را بايع شارط رد نمايد مسلط بر فسخ مبايعه بوده باشد يا آن كه در آخر مدت مذكوره يا در اواخر آن مثلًا يا كمتر يا بيشتر يا به انقضاء مدت مانده شرط خيار فسخ نمايد ( كذا ) و بر فرض جواز ، اجاره دادن مشترى مبيع را به بايع مذكور يا غير آن جايز است يا نه ؟\r\nو بر فرض جواز اشتراط خيار در جميع مدت در صورت فسخ آيا اجاره هم منفسخ مىشود يا نه ؟\r\nو بر فرض انفساخ آيا اجرت هم موزّع بر اجزاء مدّت مىشود يا نه ؟\r\nج : مبايعه مشروطه مسئول عنها بجميع اقسامها صحيح است و نقصى ندارد و حق آن است كه اجاره آن نيز در صورت شرط خيار در جميع مدت و در آخر مدت نيز جايز است خواه به بايع خواه به غير و ليكن چون نقل ملك و منفعت به مشترى نقل متزلزل است لهذا نقل او نيز منفعت را به اجاره نقل متزلزل خواهد بود يعنى بايع را خيار فسخ آن نيز خواهد بود و بعد از آن كه فسخ نمود وجه اجاره موزّع بر مدت به تشخيص اهل خبره\r\n","description":"","footnote":"","page_name":" 295 ","page_number":295},
  {"content":"\r\nمىشود چه مىتواند شد كه اجاره ملك در زمانى تفاوت با اجاره آن در زمانى ديگر داشته باشد مثلًا اجاره ملك در سه ماه زمستان كمتر است از اجاره آن در سه ماه بهار والله العالم\r\n( 411 )\r\nس 38 : روناس ( نام گياهى است ) را در زمين بعد از سبز شدن ودايره بستن به عنوان مبايعه يا صيغه ديگر با زمين يا بدون آن مىتوان منتقل نمود يا نه ؟\r\nج : مصالحه آن روناس بدون كندن ، خواه با زمين يا بى زمين جايز است و مشروع .\r\nاما فروختن آن پس اگر سبز شده باشد و نمايان باشد فروختن آن سبزه به تنهايى يا با زمين نيز جايز است .\r\nاما اگر در زمين باشد و معلوم نباشد جايز نيست چون داخل است و نمايان نيست وبيع غرر است .\r\nو همچنين هر گاه با زمين فروخته شود ومقصود هر دو باشد .\r\nاما اگر مقصود زمين فقط باشد وقيد آن چه در خاك هم هست از روناس وغيره بشود ضرر ندارد . والله العالم\r\n","description":"","footnote":"","page_name":" 296 ","page_number":296},
  {"content":"\r\n\r\nكتاب الصلح\r\n( 412 )\r\nس 1 : شخصى تخميناً چهار پنج ماه قبل از فوت خود اعيان اثاث الدار و مصالح الاملاك واجناس مفصّله را مصالحه نموده است به ولد صغير ابراهيم وبنت صغيره ء خود آمنه ، وزوجه ء همدانيّه اش به اين طريق كه : نصف مال ابراهيم باشد ، و نصف مال آمنه وزوجه اش سويّة ، وحسب الشرط در ضمن العقد مبلغ ده تومان از اجناس واشياء مذكوره هر يك به قدر سهم به خديجه نام دختر ديگر مرحوم مذكور بدهند ، آيا اين مصالحه نظر به اين كه مسبوق به دعوى نيست ، و بر اعيان هم واقع است ، ومتضمّن شرط مذكور است ، صحيح است يا نه ؟\r\nج : هيچ يك از امور مذكوره ضرر به مصالحه نمىرساند .\r\nامّا عدم مسبوقيّت به دعوى ، پس به جهت اين كه شرط نيست در صحّت صلح سبق نزاع ودعوى ، و صاحب كفايه مىگويد : ولا اعرف خلافاً بين أصحابنا فى أنّه لا يشترط فى صحّة الصلح سبق النزاع . و در مفاتيح و شرح آن ادّعاى اجماع بر آن نموده ، بلكه دعوى اجماع بر عدم اشتراط سبق نزاع در كلام اصحاب به حدّ استفاضه رسيده است ، و نسبت خلاف به بعضى از اهل سنّت داده اند . پس جواز صلح بدون سبق نزاع محلّ اجماع است .\r\nوعلاوه ء بر آن بعضى اخبار نيز بر آن دلالت مىكند ، مثل حسنه ء على بن أبى\r\n","description":"","footnote":"","page_name":" 297 ","page_number":297},
  {"content":"\r\nحمزه ( 1 )\r\n\r\n، و همچنين عموم صحيحه ء حلبى « فى الرجل يكون عليه الشىء فصالح فقال : اذا كان بطيبة نفس من صاحبه فلا بأس » . ( 2 )\r\n\r\nوعموم صحيحه ء عمر بن يزيد وموثّقه ء او . ( 3 )\r\n\r\nوامّا وقوع صلح بر عين ، پس زيرا كه آن نيز جايز است وخلافى در آن نيست ، وعموم اخبار بر آن دلالت مىكند .\r\nوامّا شرط مذكور پس به جهت اين كه عمومات جواز شرط و وجوب وفاء به شروط بر اين شرط نيز هست ، و از هيچ يك از اقسام اربعه ء شروطى كه فقهاء تصريح به عدم جواز كرده اند نيست ، و آن چهار قسم : شرط منافى مقتضاى عقد است ، و شرط مخالفت كتاب وسنّت ، وشرطى كه موجب تحليل حرام يا تحريم حلال باشد ، وشرطى كه مؤدّى به جهالت أحد عوضين باشد .\r\nبلى اگر شرط مىشد كه به قدر مبلغ ده تومان از اشياء مذكوره مال خديجه باشد ظاهر آن است كه منافى مقتضاى عقد مىبود ، زيرا كه مقتضاى عقد انتقال جميع ما صولح عليه است به مصالح له ، پس شرط بودن بعضى از آن مال ديگرى معنى آن عدم انتقال آن بعض است به مصالح له ، و اين خلاف مقتضاى عقد و موجب فساد عقد است ، امّا شرط اين كه اين قدر را به ديگرى بدهد منافاتى با مقتضاى عقد ندارد ، زيرا كه مقتضاى آن اين نيست كه هيچ چيز از مصالح عليه را به ديگرى ندهد .\r\n( 413 )\r\nس 2 : هر گاه زيد زوجه ء خود را طلاق رجعى بگويد ومصالحه ء حقّ الرجوع نيز نمايد اين مصالحه مسقط حقّ الرجوع خواهد شد يا نه وحقّ الرجوع باقى است ؟\r\nج : راهى به نظر نمىرسد از براى صحّت مصالحه ء حقّ الرجوع وسقوط آن به مصالحه ، بلكه مقتضاى استصحاب ثبوت حقّ ، بلكه استصحاب ثبوت رجوع\r\n","description":"","footnote":"\r\n( 1 ) تلخيص الوسائل ، 10 / 9 .\r\n\r\n( 2 ) همان ، 10 / 91 .\r\n\r\n( 3 ) همان .\r\n","page_name":" 298 ","page_number":298},
  {"content":"\r\nوتحقّق آن به الفاظ وافعال مخصوصه وجواز تكلَّم به آن الفاظ وصدور آن افعال ، عدم سقوط است .\r\nوتوضيح مقام اين كه به اجماع و اخبار ثابت است جواز رجوع از براى زوج در طلاق رجعى به لفظ ، و همچنين جايز است نظر كردن او به زوجه ولمس او وتقبيل او ووطى او ، حتّى اين كه جمعى تصريح نموده اند به اين كه زوجه به زوجيّت باقى است و به انقضاء عدّه زوجيّت مرتفع مىشود وانتفاء جواز قول به لفظ دالّ بر رجوع يا ارتكاب يكى از افعال مذكوره محتاج به دليل است .\r\nو همچنين به اجماع و اخبار ثابت است سببيّت رجعت از براى زوجيّت و همچنين است افعال واقوال مذكوره از براى آن بدون تقييد به حالتى ، هم چنان كه در صحيحه ء أبى ولَّاد مذكور است كه « فانّ إنكاره للطلاق رجعة » ( 1 )\r\n\r\nو همچنين در روايت مرزبان « اذا أشهد على رجعته فهى زوجته » ( 2 )\r\n\r\nو در روايت زراره « اذا أدخل الرجعة اعتدّت بالتطليقة الآخرة » ( 3 )\r\n\r\nپس بايد سبب مستصحب باشد تا خلاف آن معلوم شود ، بلكه عموم اخبار دالّ بر جواز وسببيّت است ، پس تخصيص عمومات محتاج به دليل است ، ومطلقاً دليل بر انتفاء آن نيست .\r\nو آن چه توهّم مىشود كه صلح مسقط باشد ، بىوجه است ، به چند وجه :\r\nاوّل : اين كه مراد از وقوع صلح بر حقّ الرجوع وانتفاء آن به صلح يا انتفاء جواز قول دالّ بر رجوع است يا اين كه انتفاء سببيّت قول است از براى رجوع ، و هيچ يك صحيح نيست .\r\nامّا اوّل ، به جهت اين كه ظاهر آن است كه احدى قائل به تحريم قول مذكور نباشد ، وحديث « كلّ صلح جائز الَّا ما حرّم حلالًا أو أحلّ حراماً » ( 4 )\r\n\r\nهم نفى آن را نمىكند ، زيرا كه قول مذكور قولى است حلال .\r\n","description":"","footnote":"\r\n( 1 ) تلخيص الوسائل ، 12 / 205 .\r\n\r\n( 2 ) همان ، 12 / 206 .\r\n\r\n( 3 ) همان ، 12 / 207 .\r\n\r\n( 4 ) همان ، 10 / 89 ، با كمى تفاوت .\r\n","page_name":" 299 ","page_number":299},
  {"content":"\r\nوامّا ثانى ، به جهت اين كه سببيّت از احكام وضعيّه است كه شارع آن حكم را بر آن قول مرتّب ساخته ، پس صلح مكلَّفين بر آن معنى ندارد وحقّى از براى زوج نيست كه صلح كند .\r\nاگر گفته شود كه : اين سخن بعينه در صلح دعواى خيار وحقّ الشفعه و امثال اينها نيز وارد است ، با وجود اين كه صلح در آنها جايز است .\r\nگوييم : فرق ميان ما نحن فيه ومواضع مذكوره واضح است ، زيرا كه در مواضع مذكوره زياده بر آن از شارع ثابت نيست كه مالك خيار مىتواند به خيار فسخ كند ، وشفيع مىتواند به جهت شفعه مشفوع را بگيرد ، نهايت امر اين است كه اين هم ثابت باشد كه قول دالّ بر اخذ شفعه از من له الشفع يا فسخ در موضع خيار از من له الخيار موجب انتقال تشفيع ( كذا ) وفسخ ما فيه الخيار مىشود ، و بعد از صلح ، آن شخص من له الشفعه و من له الخيار نخواهد بود تا قول او سبب شود ، به خلاف ما نحن فيه كه عموم واطلاق اخبار مصرّح به اين است كه مثلًا انكار زوج مطلَّق رجعيّاً از براى طلاق سبب رجعت است و به مصالحه حقّ الرجوع زوج از موضوع خارج نمىشود ، علاوه بر اين كه ممكن است كه سقوط شفعه يا خيار بعد از مصالحه بنا بر فوريت باشد ، هم چنان كه بعضى گفته اند .\r\nووجه دوم : اين كه خلافى نيست كه از براى زوج در طلاق رجعى وطى زوجه ونظر به او وتقبيل ولمس او جايز است و در كلام فقهاء بأجمعهم تصريح به عدم وقوع صلح است بر ترك وطى مباح و همچنين افعال مباحه ، وبخصوصه همه مثال زده اند از براى صلحى كه جايز نيست به ترك وطى زوجه وجاريه ، و چه فرق است ميان وطى آنها ووطى زوجه ء مطلقه ء رجعيّه ، با وجود اين كه جمعى مثل ابن ادريس بلكه شيخ تصريح به زوجه بودن مطلقه ء رجعيّه نموده اند ، علاوه بر اين كه عبارت حقّ الرجوع عبارتى است مخترع ، وثابت از شارع نيست مگر جواز وطى وقول : « راجعت » وتحقّق رجوع به آنها .\r\nووجه سوم : اين كه فقهاء تصريح نموده اند به اين كه در هر چيزى كه أخذ عوض بر آن جايز است صلح نيز جائز است ، و در هر چه جائز نيست ، جائز نيست ،\r\n","description":"","footnote":"","page_name":" 300 ","page_number":300},
  {"content":"\r\nوتشكيكى در اين نيست كه اخذ عوض بر انكار طلاق يا وطى زوجه ء مطلَّقه يا تقبيل آن جايز نيست ، پس بر چه صلح واقع مىشود وحال اين كه رجوع نيست مگر امثال آنها ، وحقّ الرجوع نيست مگر جواز اين اعمال از براى زوج ؟\r\nوأيضاً جمعى از فقهاء در بيان صحّت صلح بر حقّ شفعه بيان نموده اند كه چون از حقوق ماليّه است صلح بر آن واقع مىشود . اين عبارت دالّ بر اين است كه در غير حقوق ماليّه صلح واقع نيست ، وشكَّى نيست كه رجوع ونظر ولمس ووطى زوجه مطلَّقه از حقوق ماليّه نيست .\r\nووجه چهارم : اين كه اصلًا ومطلقاً دليلى بر عموم وقوع صلح به هر چيزى يا به چيزى كه شامل ما نحن فيه باشد نيست ، به جهت اين كه صلحى كه در كتاب كريم واقع شده مختصّ است به مواضع مخصوصه ، وصلحى كه بر جواز آن اجماع واقع شده بر چيزى كه شامل ما نحن فيه باشد معلوم نيست ، بلكه ظاهر از كلمات ايشان هم چنان كه اشاره به آن شده عدم وقوع است در ما نحن فيه ، و با اغماض از اين مىگوييم كه : امثله اى كه از براى مواضعى كه صلح بر آن واقع نمىشود ذكر كرده اند شبيه به ما نحن فيه است پس اجماع ورود بر ما نحن فيه چگونه داشته باشد ؟ علاوه بر اين كه گفته اند : « هو عقد شرّع لقطع التنازع » خلاصه چنانچه اجماع بر عدم وقوع صلح بر ما نحن فيه ادّعا نشود كسى توهّم اجماع بر وقوع نمىتواند كرد .\r\nوامّا در اخبار چيزى كه عموم از آن برسد نيست ، بلكه جميع اخبار صلح در مواضع خاصّه ، از قطع تنازع و مال مشترك و امثال آن وارد شده بدون لفظى كه موهم اطلاق يا عموم باشد .\r\nبلى دو حديث است كه توهّم عموم در آنها مىشود ، يكى : الصلح جائز بين المسلمين . ( 1 )\r\n\r\nو يكى ديگر : الصلح جائز إلَّا صلحاً أحل حراماً أو حرم حلالًا . ( 2 )\r\n\r\n","description":"","footnote":"\r\n( 1 ) تلخيص الوسائل ، 10 / 89 . به جاى « بين المسلمين » ، « بين الناس » است و در وسائل 27 / 212 ، مانند متن است .\r\n\r\n( 2 ) تلخيص الوسائل ، 10 / 89 ، با كمى تفاوت .\r\n","page_name":" 301 ","page_number":301},
  {"content":"\r\nو بعد از تخصيص اوّل به استثناء ثانى مىگوييم كه : مخصّص مذكور يا مجمل است هم چنان كه بعضى گفته اند ، به جهت اين كه هر صلحى لا محاله موجب تحليل حرامى يا تحريم حلالى مىشود مثلًا صلح عينى با ديگرى موجب حرمت انتفاع مالك اوّل از آن عين بدون اذن مصالح له مىشود ، و اين اوّل حلال بود ، پس مراد تحريم حلال وتحليل حرام خاصّى است ، و چون آن معلوم نيست مجمل است ، وعام مخصّص به مجمل حجّت نيست . و يا مجمل نيست . و در اين صورت ما مىگوييم كه : در ما نحن فيه صلح موجب تحريم حلال است كه وطى زوجه ولمس او باشد ، پس به مقتضاى حديث جائز نبايد باشد و كسى كه ادّعاى اختصاص حلال مذكور در حديث را به غير مثل ما نحن فيه مىكند بايد وجه آن را بيان كند .\r\nيا مىگوييم : مراد از حرام و حلال در حديث مثل ترك وطى زوجه وجاريه وتصرّف در ملك خود و امثال آن است هم چنان كه فقهاء فرموده اند وشكَّى نيست كه ما نحن فيه از اين قبيل است .\r\nعلاوه بر اين كه بر فرض عموم وعدم مخصّص مىگوييم كه : آيا مراد از صلحى كه در كلام معصوم عليه السلام جواز جميع افراد او ثابت شده چيست ؟ معنى لغوى نمىتواند باشد ، وعرف اين زمان مفيد فائده نيست ، به جهت اصالت تأخر حادث ، پس بودن ما نحن فيه از افراد صلح واقع در كلام معصوم عليه السلام هم بر ما معلوم نيست .\r\nاگر گفته شود كه : جواز صلح در ما نحن فيه به كريمه ء : « أَوْفُوا بِالْعُقُودِ » ( 1 )\r\n\r\nثابت مىشود ، گوييم : با قطع نظر از گفتگوهايى كه در معنى آيه هست كه دلالت آيه بر فرض ثبوت بودن ما نحن فيه است از جمله ء عقود ، آيا هر چه ايجاب وقبولى در آن باشد ما آن را عقد مىگوييم ؟ هر گاه كسى بگويد : ضربتك ، ومخاطب بگويد : رضيت ، ما اين را عقد خواهيم گفت ؟ نه چنين است ، بلكه عقد به معنى بستن\r\n","description":"","footnote":"\r\n( 1 ) سوره ء مائده آيه 1\r\n","page_name":" 302 ","page_number":302},
  {"content":"\r\nاست با آن چه بستن با آن حاصل مىشود ، پس عقد بودن لفظ موقوف به ثبوت حصول انعقاد ولزوم است به سبب آن ، و بدون ثبوت اين چگونه مسلَّم مىشود عقد بودن آن ؟\r\nعلاوه بر اين كه اجماعى است كه آن چه عقد بودن آن ثابت نشده داخل در آيه نيست ، والله العالم .\r\n( 414 )\r\nس 3 : آيا در مصالحه جهالت كيل يا وزن يا ذرع عوضين يا احدهما مضر در صحّت آن است يا نه ؟\r\nج : نه مضر نيست بنا بر اقوى هر گاه مشاهد باشد يا معهود باشد فيما بين مصالحين ، خلاصه آن كه مجهول مطلق نباشد .\r\n( 415 )\r\nس 4 : آيا مصالحه نمودن منافع حيوان محلل را مثل ميش يا گاوميش در مدّت آتيه معيّنه مثلًا شش ماه يا ده ماه به مقدار معيّن از روغن يا شير يا پنير يا غير اينها از نقد يا جنس جايز است شرعاً يا نه ؟\r\nج : محذورى در آن نمىبينم و جايز است بلكه اقوى در نظر حقير صحّت اجاره حيوانات است به جهت منافع آتيه از شير و پشم ونحو اينها .\r\n( 416 )\r\nس 5 : هر گاه زيد از عمرو طلبى داشته باشد به موجب تمسّكات معتبره و قبل از اداى طلب مزبور عمرو وفات نمايد ، و بعد از آن ورثه ء زيد نيز فوت شود ، و ورثه ء زيد طلب خود را قبل از اثبات و قسم استظهارى به خالد مصالحه ء شرعيه نمايند ، وخالد مصالح له بر اصل طلب مزبور وبقاى آن بر ذمّه ء عمرو اطَّلاع داشته باشد ، آيا در اين صورت مصالحه مسطوره صحيح است يا نه ؟ و بعد از اثبات مىتواند طلب مزبور را از تركه يا از ورثه ء عمرو بگيرد يا نه ؟\r\nج : در خصوص اين مسأله استفتائى كه بعضى از افاضل علماء معاصرين جواب آن را نوشته بود ، وجمعى ديگر هم يا به تأمّل يا به مجرّد حسن ظنّ به\r\n","description":"","footnote":"","page_name":" 303 ","page_number":303},
  {"content":"\r\nاو نوشته بودند حكم به فساد مصالحه نموده بودند هر گاه صلح بر اصل طلب واقع بوده و به صحّت آن هر گاه بر دعوى بوده . وشهيد ( ره ) در دروس تصريح فرموده كه جايز است كه اجنبى مصالحه نمايد به عين مدّعى به از براى خود يا مدّعى ، اعمّ از اين كه مدّعى عليه معترف بشود به حقّ قبل از مصالحه يا نه ، قال : « و لو صالح اجنبى المدّعى عن المنكر صح ، عيناً كان أو ديناً إلى أن قال : وان صالح لنفسه صح وانتقلت الخصومة اليه ، فان تعذر عليه انتزاع المصالح عليه فله الفسخ ، لعدم سلامة العوض ، ولا فرق بين اعتراف المدّعى عليه بالحق قبل الصلح أو لا على الأقوى » ( 1 )\r\n\r\nانتهى .\r\nوقوله : انتزاع المصالح عليه ، صريح در اين است كه صلح بر اصل طلب يا عين واقع شده نه دعوى .\r\nواصرح از اين كلام محقّق ثانى شيخ على است در شرح قواعد ، قال : اذا صالح الأجنبى المدّعى على ما يستحقه فى ذمة المدّعى عليه لنفسه صح الصلح ويكون المطالبة له ، لأن الحق ينتقل حينئذ اليه ، ولا فرق بين أن يكون الدعوى ديناً أو عيناً ، وينبغى أن يقال : لا يخلو الحال من أن يكون المدّعى عليه مقراً او منكراً ، ثم المصالح إمّا أن يكون عالماً بثبوت الحقّ في ذمّة المدّعى عليه أو لا فان كان المدّعى عليه مقراً فلا بحث فى صحّة صلح الأجنبى لنفسه على كلّ حال ثم ان تمكَّن من انتزاع ما صالح عليه فلا بحث ، والَّا فقد أطلق فى الدروس أن له الفسخ إلى أن قال : وان لم يكن المصالح عالماً بثبوت الحق فى ذمة المدّعى عليه وهو منكر فقد مال فى التحرير إلى عدم جواز الصلح . . وصرح فى التذكرة بأن جواز الدعوى من المصالح مشروط بعلم صدق المدّعى المصالح ، فان لم يعلم لم يجز له دعوى شىء لا يعلم ثبوته ، ولقائل أن يقول : اشتراط الدعوى بعلم الاستحقاق غير واضح ، فان الوارث يدعى به خط مورثه ، والوكيل يدعى عن موكله ، وقد لا يعلمان الاستحقاق و كذا الموكَّل قد يدعى به خط وكيله ونحو ذلك ، فيدعى\r\n","description":"","footnote":"\r\n( 1 ) دروس ص 377 ، چاپ لاجوردى .\r\n","page_name":" 304 ","page_number":304},
  {"content":"\r\nعليه أن ما لزيد عنده صار مستحقاً له بالصلح ، ويطلب منه اليمين مع الانكار وعدم البينة ، ولا يضر عدم امكان الرد أو القضاء بالنكول كما فى الوارث والقيّم على الطفل . و كذا لقائل أن يقول : لم لا يجوز الصلح على استحقاق الدعوى فقط ، فان ذلك حقّ ، ويجوز الصلح على كلّ حقّ ، لكن يرد عليه حينئذ أنه لو ثبت الحق أخذه . والَّا كان له استحقاق الدعوى و طلب اليمين ، فيقوم مقام المدّعى ، ولا بعد فى ذلك ، ويغتفر فى الصلح ما لا يغتفر فى غيره . ( 1 )\r\n\r\nانتهى .\r\nوقوله : على ما يستحقه ، وقوله : انتزاع ما صالح عليه ، وقوله : ما نريد عنده صار مستحقاً له بالصلح ، صريح است در اين كه صلح بر أصل مدّعى به است نه بر دعوى ، واصرح از اين است قوله : و كذا لقائل أن يقول : لم لا يجوز الصلح على استحقاق الدعوى فقط ، كه اين كلام صريح است در اين كه كلام او در اوّل از صلح بر مدّعى به است .\r\nومخفى نماند كه ظاهر كلام محقّق مذكور مشعر به اين است كه در صورت علم مصالح به ثبوت حقّ تشكيكى در صحّت مصالحه نيست .\r\nوعلَّامه در تحرير فرموده است كه : اذا صالح الأجنبي عن المنكر لنفسه لتكون له المطالبة له ، فان لم يعترف المدّعى بصحة دعواه فالوجه عدم الجواز ، وان اعترف له بالصحة فان كان المدّعى ديناً صح ويكون الخصومة بين الأجنبى والمدّعى عليه ، وان كان عيناً و صدقه على دعواه صح الصلح ، فان قدر على انتزاعه استقر الصلح ، وإن عجز قال الشيخ : تخير بين فسخ الصلح والاقامة عليه . ( 2 )\r\n\r\nوبالجمله عبارات مذكوره صريح در صحّت صلح مسطور است ، خواه منكر كه مدّعى عليه است ورثه ء ميّتى باشند يا دعوى ابتداء بر خود ايشان باشد ، اگر چه در صورت عدم علم مصالح خلاف است ، وشكّ در اين نيست كه عمومات صلح ووفاء به عقود دالّ بر صحّت صلح مذكور است و كسى كه قائل به فساد آن\r\n","description":"","footnote":"\r\n( 1 ) جامع المقاصد ، 5 / 444 .\r\n\r\n( 2 ) تحرير الأحكام ، ص 229 ، چاپ سنگى .\r\n","page_name":" 305 ","page_number":305},
  {"content":"\r\nمىشود بايد اثبات مفسد را بنمايد . و چيزى كه صلاحيّت داشته باشد به نظر نمىرسد ، وامرى كه محقّق است عدم ثبوت حقّ است نزد حاكم شرعى يا نزد ورثه يا عدم اقرار ورثه ، و هيچ يك از اينها شرط در صحّت صلح نيستند .\r\nاگر گفته شود كه : چيزى كه مصالحه بر آن مىشود بايد امر متحقّق ثابتى باشد ومدّعى بدون اقرار يا بيّنه و قسم استظهارى ثبوت به هم نمىرساند ، وصلح بر امر غير ثابت غير موجود باطل است .\r\nگوييم : شرط مصالح عليه آيا ثبوت وتحقّق در واقع ونفس الأمر است يا ثبوت در نزد متصالحين ، يا در نزد شخصى ديگر غير از اين دو ، يا در نزد همه كس ؟ دو قسم آخر باطلند بالبديهة ، واوّلين متحقّق ، پس صلح صحيح خواهد بود . اگر گفته شود كه : مراد ثبوت در نفس الأمر است ، و ما از كجا بدانيم قبل از بيّنه و قسم كه در واقع ثابت است ؟ گوييم : پس وظيفه ء شما اين است كه بگوييد : نمىدانم صلح صحيح است يا نه ، اگر فى الواقع ثابت باشد صحيح ، والَّا باطل ، نه حكم به بطلان ، پس اگر شما اهل حكم باشيد بايد طبق قواعد مقرره ء در ترافع فحص وتفتيش از واقع نماييد ، هم چنان كه هر گاه مبايعه واقع شود وندانيد كه شرط صحّت آن متحقّق شده يا نه ، قبل از ترافع وتحقّق حكم به فساد نمىنماييد .\r\nپس اگر گفته شود كه قبل از ثبوت بيّنه و قسم ثبوت فى نفس الامر ندارد ، يعنى حقّى از براى مصالح نيست ، زيرا كه حقّ يا بر ميّت است واو وجود ندارد ، يا بر ورثه ، وقدر معلوم اين است كه بعد از بيّنه و قسم حقّ بر ايشان ثابت مىشود .\r\nگوييم : شكَّى نيست كه چنانچه فى الواقع مصالح محقّ باشد و نتواند اثبات كند ، به عنوان مقاصه مىتواند از تركه ء ميّت بردارد ، وچنان چه زكات بر ذمّه ء مصالح باشد وميّت فقير باشد مىتواند به زكات محسوب كند ، پس اگر در نفس الأمر چيزى ثابت نيست به جهت چه چيز مقاصه مىنمايند ، و چه چيزى را به زكات محسوب مىدارد ، آن امر ثابتى كه موجب تجويز اينها مىشود همان ثابت است في الواقع وصلح بر آن واقع مىشود ، و آن حقّى است متعلق به تركه ء ميّت في الواقع ، اگر ظاهراً ثابت نباشد ، وفى الواقع والظاهر ، اگر على الظاهر هم ثابت باشد .\r\n","description":"","footnote":"","page_name":" 306 ","page_number":306},
  {"content":"\r\nاگر گفته شود كه : چون حقّ معلوم نيست كه مصالح له مسلَّط بر أخذ مصالح عليه شود ، به اين جهت غرر لازم مىآيد ، و معلوم نيست كه چيزى در مقابل مال المصالحه به دست او آيد ومصالحه باطل مىشود .\r\nگوييم : در صورت علم او به بقاى حقّ مىتواند به زكات محسوب دارد يا از تركه تقاص نمايد يا در عقبى مطالبه كند ، و همين قدر در مقابل مال المصالحه كافى است ، علاوه بر اين كه قدر مسلَّم نهى از غرر است در بيع خاصّه ، نه مطلقا ، وأيضاً اگر اين حرف صحيح باشد در صورت صلح بر دعوى نيز چنين خواهد بود ، به علَّت اين كه مقصود در آنجا نيز مدّعى به است نه دعوى .\r\nاگر گفته شود كه : علم مصالح به بقاى حقّ حاصل نمىشود مگر بعد از قسم استظهارى ، به جهت امكان برائت ميّت به يكى از طرق برائت با عدم اطَّلاع مصالح له .\r\nگوييم : اگر چنين باشد مصالحه بر هيچ عينى نيز صحيح نخواهد بود ، زيرا ممكن است انتقال او از مصالح به يكى از طرق نقل وعدم اطَّلاع مصالح له . و تحقيق آن است كه استصحاب واصالت عدم تحقّق موجب برائت و نقل ، كه يكى از جمله ء ادله ء شرعيه هستند كافى هستند در حكم به بقاء ما كان . بلى در خصوص مطالبه ء از ميّت بخصوصه چون نص وارد است بر وجوب قسم استظهارى ، به اين جهت به مجرّد استصحاب و اصل اكتفاء نمىشود ، بخلاف حكم مصالح له به بقائى كه شرط در صحّت مصالحه است .\r\nعلاوه بر اين كه مىگوييم : اطَّلاع وعلم مصالح له بر بقاء ، بلكه بر اصل مدّعى به نيز شرط نيست ، به علَّت اين كه قدر ثابت اين است كه شرط است تحقّق واقعى از براى مصالح عليه ، امّا بايد مصالح له در حين صلح علم به آن داشته باشد دليل ندارد ، و از اين جهت است كه هر گاه زيد مصالحه كند آن چه در صندوق دارد با عمرو به مبلغى ، وندانند كه هست يا نيست ، و نداند كه چيست حكم نمىكنيم به فساد مصالحه ، بلكه مىگوييم : مصالحه مراعى است اگر معلوم شد كه چيزى در آن نيست صلح باطل است ، والَّا صحيح است و از اينجا معلوم\r\n","description":"","footnote":"","page_name":" 307 ","page_number":307},
  {"content":"\r\nمىشود كه حقّ چنانچه شهيد وشيخ على فرموده اند صحّت مصالحه است با وجود عدم علم مصالح به مدّعى به نيز . والله العالم .\r\n( 417 )\r\nس 6 : هر گاه عمرو مقتول شود به گلوله ء تفنگ زيد به وضعى كه مطلقا تقصيرى بر زيد لازم نباشد ، و ورثه ء مقتول به منازعه ء با زيد برآيند ، وزيد از راه جهل مسأله وتصوّر اين كه ديه بر او خواهد بود به مصالحه راضى بشود ، و به مبلغ پنجاه تومان صلح واقع شود ، آيا در اين صورت بعد از دانستن اين كه بر او تسلَّطى نيست اختيار فسخ مصالحه را دارد يا نه ؟\r\nج : هر گاه در اصل كيفيّت واقعه ميان ورثه ء مقتول وزيد اختلاف بوده به نوعى كه ورثه ادّعا مىنموده اند موجب ضمان ديه بوده ، امّا زيد به آن كيفيت معترف نبوده وأمر منجرّ به مرافعه و قسم مىشده ، وصلح بر اين دعوى واقع شده باشد صلح لازم است وزيد را اختيار فسخ نيست ، و اگر در اصل واقعه اختلافى نبوده ، و لكن چنين مىدانسته اند كه با وجود اين صورت ديه لازم مىشود وصلح نموده اند ، يا اين كه اختلاف بوده و لكن باز ديه اى شرعاً لازم نبوده ، نه از قرار واقع ، و نه از قرار ادّعاى ورثه ء مقتول ، و ليكن مدّعى عليه تصوّر نموده كه از قرار دعواى ايشان ديه اى لازم مىآيد ، و به اين سبب صلح نموده ، در اين صورت ظاهر آن است كه زيد را خيار فسخ مصالحه بوده باشد به جهت قاعده ء ثابته ء نفى ضرر وضرار ، چه احاديث ضرر معارض ادلَّه ء لزوم صلح مىشود ، و اگر نگوييم احاديث نفى ضرر راجحند لا اقل مكافى ادلَّه ء لزوم صلح هستند ، و با عدم مرجّح رجوع به اصل مىشود و آن با عدم لزوم مصالحه است .\r\n( 418 )\r\nس 7 : چند يوم قبل از اين زيد نام از اهل راونج وارد ، و به وكالت خالد ادّعا نمود بر عمرو كه دو در حصار وطويله كه الحال در تصرّف تو مىباشد آن را مورث تو به غير حقّ متصرّف بوده ، و تو نيز او را به غير حقّ متصرّف مىباشى ،\r\n","description":"","footnote":"","page_name":" 308 ","page_number":308},
  {"content":"\r\nو آخر الأمر زيد به وكالت خالد جميع دعاوى مزبوره را صلح نموده با عمرو به مال المصالحه ء يك صد دينار و يك من گندم ، و اين كه زيد وكيل وخالد موكَّل با اولاد واعقاب ايشان نسلًا بعد نسل مالك منفعت عبور نمودن در باغچه ء ملك عمرو ، وثلث زيرابى ( 1 )\r\n\r\nكه جارى است در باغچه ء مزبوره وتوقّف نمودن در آنجا به قدر احتياج از آب بوده باشد ، و بعد معلوم شود كه يك دانگ مشاع از باغچه ء مزبوره را زوجه ء عمرو مالك بوده ، واو مصالحه ء مزبوره را تجويز ننموده ونمىنمايد ، آيا در اين صورت مصالحه ء عمرو با زيد صحيح است ، و در رَسَدِ ( 2 )\r\n\r\nعمرو ممضى است ، يا اين كه صحّت آن موقوف به رضاى زوجه است ، و بر فرض صحّت مصالحه وامضاى آن در رَسَدِ عمرو آيا زوجه ء مزبوره نظر به اين كه مىگويد كه زيد وخالد هر دو نامحرم مىباشند و من راضى به آمد وشد ايشان نيستم ، آيا از بابت اين كه تصرّف در مال مشترك بدون اذن شركاء بى صورت است زوجه را مىرسد كه زيد وخالد را از عبور نمودن در باغچه ء مزبوره ممانعت نمايد يا نه ؟\r\nو عرض ديگر اين كه زوجه ء مزبوره چند دفعه اقرار نموده كه يك دانگ از باغچه در صداق من است ، وحال كاغذ پاكيزه ابراز نموده كه كلّ باغچه ء مزبوره داخل صداق او است ، ومىگويد كه : اقرار اوّل از روى نسيان بود وكلّ باغچه در صداق من است ، آيا ادّعاى نسيان او ثمر دارد يا نه ؟\r\nج : آن چه حال اقوى در نظر حقير مىآيد آن است كه مصالحه ء مسطوره در مجموع منفعت لاغيه است ، زيرا كه شكَّى نيست كه دلالت مجموع منفعت بر خصوص حقّيت عمرو دلالت تبعيه است ، و بعد از ارتفاع متبوع وعدم تحقّق مصالحه در آن تابع نيز مىرود ، ودليلى بر حدوث ثانياً نيست ، زيرا كه بقاى تابع بدون متبوعش محال است .\r\n","description":"","footnote":"\r\n( 1 ) « زيراب » عبارت از معبر آب است كه در زير زمين در مسير آب درست شده و مانند آب انبارهاى قديم با چند پلَّه به محلّ عبور آب متصل مىشود .\r\n\r\n( 2 ) « رسد » يعنى سهم .\r\n","page_name":" 309 ","page_number":309},
  {"content":"\r\nوامّا در بيع ، ادله ء خيار تبعض صفقه دليلند بر حدوث تابع به مجرّد عقد اوّل ، پس حكم به ملكيّت بعض صفقه در بيع نه به جهت دلالت مبيع مذكور در عقد است بر آن به دلالت تبعيه ، بلكه به جهت دليل خارجى است .\r\nوأيضاً قدر محقّق معلوم از ادلَّه جواز صلح ولزوم آن صلح بر مال هر يك از مصالحين است ، امّا صحّت صلح بر چيزى كه بعض آن ملك ايشان باشد و بعضى ملك ديگرى به حيثيتى كه موجب ترتّب اثر در بعض ملكى باشد بر ما معلوم نيست .\r\nوأيضاً دليلى ديگر كه مخصوص به منفعت است اين است كه در صورت مسطوره عمرو مالك عبور نمودن مطلق مطلقا نيست ، يعنى منفعت مطلقه را به هيچ قدر مالك نيست ، بلكه عبور مقيّد به اذن شريك را مالك است ، يعنى منفعت مملوكه آن عبور به شرط اذن است .\r\nوتوهّم اين كه عبور بدون اذن نيز ممكن است به اين كه تقسيم نمايند فاسد است ، زيرا كه اگر مراد تقسيم نفس ملك است ، از كجا معبر به او منتقل شود تا حكم به ملكيّت منفعت او شود ، و اگر مراد تقسيم منفعت است ولو بالمهاياة پس اگر تقسيم به اذن شريك است ، باز منفعت مقيّده مىشود ، و اگر غرض تقسيم اجبارى است دليلى بر جواز او به نوعى كه شامل اين موضع هم باشد نيست ، پس منفعت مملوكه ء عمرو مقيّده مىشود ، و منفعت عبور مطلق را هيچ قدر مالك نيست ، پس مصالحه بر آن صورت ندارد .\r\nوامّا مسأله ء اخيره نظر به اين كه صداق بودن يك دانگ اقرار بر عدم صداق بودن بقيه نيست ، ودلالت التزامى كه توهّم مىشود ممنوع است ، و بر فرض تسليم مختصّ به صورت علم به تذكر وعدم نسيان است ، پس دعواى زوجه مسموع ، امّا به مجرّد كاغذ پاكيزه ثابت نمىشود ، بلكه محتاج به بيّنه است يا قسم بعد از ردّ آن از منكر ، والله يعلم حقائق الامور .\r\n( 419 )\r\nس 8 : هر گاه زيد مصالحه نمايد جميع اموال خود را به دو نفر از اولاد خود مثلًا ، و يك نفر ديگر را محروم سازد ، و قبل از مصالحه ملك معينى از خود را\r\n","description":"","footnote":"","page_name":" 310 ","page_number":310},
  {"content":"\r\nوقف نموده باشد يا به عمرو فروخته باشد ، و بعد معلوم شود كه وقف مسطور باطل ومبايعه مذكوره فاسد است ، آيا ملك مسطور داخل مصالحه خواهد بود تا مخصوص آن دو نفر باشد ، يا نخواهد بود تا مال زيد شود ، و اگر زيد در آن وقت وفات نموده باشد فيما بين تمام ورثه او قسمت شود ؟\r\nج : هر گاه مصالحه ء مسطوره را بر اموال متصرفى خود يا اموال مفصّله ء از خود واقع ساخته ، وملك مرقوم داخل آنها نيست ، بعد از ظهور فساد وقف يا بيع ملك مال زيد خواهد بود ، و هر گاه مصالحه را بر جميع اموال و ما يملك خود واقع ساخته ، ملك مسطور نيز داخل مصالحه خواهد بود ، زيرا كه الفاظ موضوع از براى معانى نفس الأمريه هستند ، ومدخليّتى از براى علم واعتقاد متكلم يا سامع در مدلولات آنها نيست ، پس معنى اين كه مصالحه كرديم جميع اموال خود را اين است كه جميع اموال واقعيه خود را ، ونظر به فرض بطلان وقف ومبايعه ملك مرقوم از اموال واقعيه زيد است پس داخل مصالحه خواهد بود وايضاً جميع اموال عام است وشامل جميع افراد مال زيد است ، اعمّ از اين كه او علم به مالك بودن خود را داشته باشد يا نه ، واعمّ از اين كه علم به عدم مالكيّت او داشته باشد يا نه .\r\nپس اگر گفته شود كه : بر دليل اوّل وارد مىآيد كه اگر چه الفاظ موضوعه از براى معانى نفس الأمريه هستند ، و ليكن عقود تابع قصودند ، وواضح است كه بعد از آن كه ملك را وقف يا بيع به غيرى نموده در حين مصالحه قصد تعلَّق صلح را به آن ندارد ، بلكه قصد عدم تعلَّق را دارد ، و با وجود اين بودن لفظ از براى معنى نفس الأمرى فايده ندارد .\r\nو بر دليل دوم وارد مىآيد كه اگر چه لفظ جميع اموال يا اموال من عام است و ليكن شكَّى نيست كه عمومات به قرائن تخصيص داده مىشوند ، و در ما نحن فيه مسبوقيّت مصالحه به وقف يا بيع قرينه بر عدم اراده ء دخول اين فرد از مال است در صلح ، چه يقين مىدانيم كه اگر از زيد سؤال شود حين مصالحه كه آيا اراده ء فلان ملك را هم كرده اى ، نظر به اعتقاد خود جواب خواهد گفت كه : نه ،\r\n","description":"","footnote":"","page_name":" 311 ","page_number":311},
  {"content":"\r\nاراده نكرده ام .\r\nجواب گوييم اولًا : به نقض به صورت وصيت و نذر و امثال آنها ، چه شكَّى نيست كه آنها نيز تابع قصودند ، وعموم آنها نيز تخصيص را قابل است ، وحال اين كه هر گاه زيد وصيت كند كه فلان قدر از مال مرا به فقراى اين محلَّه بدهيد ، وعمرو را كه از اهل آن محلَّه است غنى داند و يقين به غناى او داشته باشد ، و ليكن او در واقع ونفس الأمر فقير باشد ، مىتوان موصى به را به او داد بالاتفاق .\r\nو همچنين هر گاه نذر كند كه كاسه هاى آبى كه در اين خانه هست نخورد ، و يك كاسه شربت باشد واو اعتقاد آب بودن آن را در حين نذر داشته باشد ، بعد از ظهور حال مىتواند بخورد ، يا نذر كند كه آن چه كاسه ء آب در اين خانه هست به فقير دهد ، وكاسه اى را كه آب بود شربت مىدانست ، و بعد از نذر معلوم شد كه آب است ، بايد آن را نيز به فقير دهد .\r\nوثانياً : به حل ، به اين نحو كه مىگوييم : اگر چه عقود ووصايا ونذور تابع قصودند ، و ليكن اعتقاد عدم ملكيت ، يا عدم فقر ، يا آب بودن فلان كاسه مستلزم عدم تعلَّق قصد به آنها نمىشود ، زيرا كه مىبينيم مىتواند كسى تصريح كند به اين كه مصالحه كردم جميع اموال خود را خواه علم به ملكيت آنها داشته باشم يا نه ، واعتقاد عدم ملكيّت آن را داشته باشم يا نه ، و همچنين در وصيت و نذر و اگر اعتقاد عدم ملكيّت مستلزم عدم تعلَّق قصد بود لازم مىآيد تناقض در صورت تصريح پس مىتواند شد كسى قصد تعلَّق مصالحه را مثلًا بجميع اموال واقعيه خود كند خواه اعتقاد عدم ملكيّت آنها را داشته باشد يا نه ومقارن شود آن قصد به اعتقاد عدم ملكيّت بعضى واعتقاد عدم ملكيّت مستلزم عدم تعلَّق قصد نيست ، و اگر هم باشد مستلزم زياده از اين نيست كه اگر اعتقاد من مطابق واقع باشد مصالحه به آن تعلَّق نگرفته مطلقاً ، و حاصل آن اين است كه بر ما لازم است كه متابعت مقتضاى لفظ را در معاملات بكنيم . و هر گاه عقدى واقع شود حكم به تعلَّق آن به جميع معانى حقيقيّه ء لفظى كه مورد عقد است على الظاهر بكنيم مگر با دليل صارف از بعضى معانى ، ومحض اعتقاد عدم دخول فردى در\r\n","description":"","footnote":"","page_name":" 312 ","page_number":312},
  {"content":"\r\nمعنى ، صرف لفظ را از حقيقت نمىكند .\r\nوامّا آن چه گفته شد : مسبوقيّت صلح به وقف قرينه ء عدم اراده ء اين ملك است ، زيرا كه اگر سؤال كنيم از زيد كه اراده ء اين ملك را نيز نموده اى يا نه ، جواب مىگويد : نه . جواب مىگوييم كه مسبوقيت صلح به وقف صحيح قرينه عدم دخول مىشود نه مطلق وقف و تو كه از زيد سؤال مىكنى سؤال تمام بكن وبپرس كه اين ملك را كه وقف كرده اى وقف آن فى الواقع باطل است آيا داخل مصالحه هست يا نه مىدانيم خواهد گفت بلى و اگر گويى كه از كجا خواهد گفت ، بلى ، وگاه است بگويد نه ، جواب گوييم كه : آن چه ضرر به ما دارد يقين به تصريح به عدم دخول است نه عدم يقين به آن ، زيرا كه تكليف ما اين است كه به مقتضاى عمومات الفاظ عامه وحقائق آنها حكم كنيم ، مگر در صورت يقين به صرف از حقيقت ، والله سبحانه هو العالم .\r\n( 420 )\r\nس 9 : شخصى مشغول ذمّه ء كسى مىباشد بسيار ، و بعد طرفين به مصالحه راضى شدند ، بعد از مصالحه آيا مىتواند آن شخصى كه مشغول ذمّه است نماز بكند به آن مال ، و غسل كند يا نه ، ومصالحه به ده يك آن مال شد كه هزار تومان مشغول ذمّه بود به صد تومان مصالحه شده وعين مال آن چه موجود بود را نگيرد ، و آن چه هم تلف شده بود به اين قسم مصالحه شد .\r\nج : مخفى نماند كه مصالح يعنى صاحب حقّ يا مطلع وعالم بر قدر حقّ خود در نزد مصالح له وعالم به أعيان موجود نزد او بوده يا نه ، پس اگر عالم باشد به قدر حقّ خود بر ذمّه ء او و به اعيان موجود در نزد او و با وجود اين به چيز اندك صلح كند به طيب نفس ورضاى خاطر ، يعنى يقين به رضاى او حاصل شود ، در اين صورت مصالحه ء مسطوره واقعاً وظاهراً صحيح است ، و مصالح له بريء الذمّه مىشود و در أعيان موجوده مىتواند تصرّف كند و نماز كند و غسل كند ، و اگر عالم نباشد به قدر حقّ ووجود اعيان ، وباز به طيب خاطر مصالحه كند به نوعى كه شامل قدر اين حقّ و اين اعيان باشد به اين نحو كه بگويد : هر قدر حقّ كه\r\n","description":"","footnote":"","page_name":" 313 ","page_number":313},
  {"content":"\r\nباشد اگر چه فلان قدر باشد ، يعنى قدرى كه مساوى شغل ذمگى اعيان باشد يا زيادتر ، باز صلح صحيح است و موجب برائت ذمّه وجواز تصرّف مىشود .\r\nو ليكن در هر صورت شرط است در حصول برائت ذمّه وجواز تصرّف كه يقين به رضاى او باشد به صلح مذكور ، و گذشت او به طيب خاطر باشد ، و در صورت جهل يقين باشد كه اگر مىدانست كه اين قدر حقّ بر ذمّه مصالح له دارد وعين اعيان موجود است باز راضى به صلح مزبور مىبود ومصالحه مىكرد نه اين كه همچنين داند كه بيش از اين نيست و از بابت تعارف بگويد : حتى فلان مبلغ و فلان مبلغ ، هم چنان كه متعارف است كه مردى چيزى را مىفروشد به ده تومان ومىگويد كه : اگر صد تومان هم بيارزد از عين او گذشتم ، وحال اين كه اگر احتمال بدهد كه دوازده تومان مىارزد از دو تومان نمىگذرد چه جاى صد تومان ، بايد به اين وضع نباشد بلكه بداند كه اگر فى الواقع مىدانست كه اين قدر هست باز مىگذشت .\r\nو در اين موضع بسيار امر مشتبه مىشود وقتى كه مصالح هزار تومان را به صد تومان مصالحه مىكند و از گرفتن مال المصالحه بسيار شاد وخرّم مىشود و اظهار خوشوقتى مىكند ، چنين تصوّر مىشود كه اين خشنودى از مصالحه است ، وحال اين كه نه چنين است ، بلكه اين شادى از براى مشخص كردن صد تومان است ، نه به جهت گذشتن به صد تومان . خلاصه اين كه بايد يقين حاصل شود كه رضامندى وخشنودى در مصالحه مجموع است .\r\nپس اگر كسى هزار تومان از كسى خواهد و آن دهنده منكر باشد و صاحب حقّ از اثبات عاجز باشد ، به اين جهت به صد تومان [ مصالحه كند 
  ] يا از اثبات عاجز نباشد و لكن نتواند از آن شخص بگيرد ، يعنى او ندهد ، و اگر هم بدهد تشويش داشته باشد از گرفتن ، يا اگر آن شخص هم بگويد : مىدهم وخاطر جمع باش ، باز او مطمئن نشود و به اين جهت صلح كند ، آن دهنده از زيادتر از آن چه داده بريء الذمّه نمىشود وتصرّف او در اعيان جائز نيست .\r\nو در حديث صحيح منقول است از حضرت امام جعفر صادق عليه السلام كه\r\n","description":"","footnote":"","page_name":" 314 ","page_number":314},
  {"content":"\r\nفرمودند كه : هر گاه مردى دادنى باشد به كسى ومسامحه كند تا آن شخص گرفتنى بميرد پس با ورثه ء او مصالحه كند به يك چيزى و آن چيز را به ورثه بدهد ، باقى مانده را در روز قيامت آن شخص ميّت از آن مطالبه خواهد كرد وخواهد گرفت . ( 1 )\r\n\r\n( 421 )\r\nس 10 : چه مىفرمايند در خصوص مصالحه اى كه در حضور شريف يا وكلاى آن صاحب شد در خصوص اموال مجهول المالك و حرام محض كه صاحبش مشخص نبوده ، و آن چه مشغول الذمّه بودم از تصرفات سابق ولاحق ، آيا بعد از مصالحه ء شخصى كه من علم دارم كه از من پنج هزار تومان مىخواهد ، وهزار تومان آن موجود مىباشد كه عبارت از عين المال است ردّ مىشود ، باقى ديگر مالها مىباشد كه تلف شده است ، و در مصالحه اين امورات تمام منظور بود ، آيا بايد همين باقى عين را به صاحب مال داد ومدّعى را ديگر حقّى نيست و من مشغول ذمّه ء او نيستم ، يا نه بايد باقى اموال كه تلف شده است همان قيمت را به او بدهم ، ومصالحه رفع اشتغال ذمگى اشخاص معيّن را نمىكند چه حاضر باشد و چه غايب كه بعد بيايند وادّعا بكنند ؟\r\nج : فقير را حقّى ، و مجتهد را اختيارى در اموال كسانى كه معيّن مىباشند نيست ، و مجتهد از جانب فقراء مصالحه ء آن را نمىتواند بكند واختيارى ندارد ، بلكه بايد آن شخص خواه حاضر وخواه غايب باقى مانده ء عين المال را به او ردّ كرده و قيمت تلف شده را به او رسانيده ، يا از او استرضا حاصل نمود ، و بدون اين برائت ذمّه حاصل نمىشود .\r\n( 422 )\r\nس 11 : با شخصى در امرى مصالحه شود ووجه حرام در عوض به او داده شود ، در حالت اين كه او مطلع باشد كه وجه مال المصالحه حرام است ، آيا\r\n","description":"","footnote":"\r\n( 1 ) تلخيص الوسائل ، 10 / 91 .\r\n","page_name":" 315 ","page_number":315},
  {"content":"\r\nمصالحه درست است يا نه ؟\r\nج : اگر مصالحه به ثمن غير معيّن بشود و بعد وجه حرام داده شده مصالحه صحيح است ، و اگر به همان وجه حرام مصالحه شود مصالحه فاسد است .\r\n( 423 )\r\nس 12 : چه مىفرمايند كه حقّى از سلسله اى بر ذمّه من بود ، و آن سلسله غايب بودند ، و با يك نفر از كبار آن سلسله در حضور عدول مؤمنين مصالحه نمودم ، و آن شخص حقّ خود وسائر منسوبين غايب خود را مصالحه نمود كه برود و از سائر منسوبين غائب تحليل حاصل نمايد ، آيا چنين مصالحه اى صحيح است ؟\r\nج : در اين صورت مصالحه از جانب غايبين فضولى خواهد بود ، اگر آن شخص رفت و از سائر منسوبان استحلال حاصل كرد و آنها به آن مصالحه راضى شدند مصالحه صحيح وبرائت ذمّه از براى شما حاصل است و اگر راضى نشدند صحيح نيست ، و تا علم هم نرسانيد به رضاى همه برائت ذمّه از حقّ همه حاصل نخواهد شد .\r\n( 424 )\r\nس 13 : زيد املاكى را به عنوان ملكيّت متصرّف بوده سالها ، و بعضى از اهل ولايتى ديگر بر آن املاك ادّعاى مالكيّت مىنمايند ، وايشان عمرو را وكيل نموده در خصوص طى منازعه با زيد ، واو را وكيل مىكنند در مرافعه ومصالحه ومواهبه به هر نوع كه مصلحت بداند ، وعمرو آمده و با زيد دعاوى ايشان را مصالحه مىكند به دويست دينار پول سياه و يك من گندم ، و لكن قبل از ايقاع صيغه ء مصالحه با زيد شرط و قرار مىدهند كه مبلغى معتدٌّ به جهت موكلين به او بدهد ، و لكن صيغه ء مصالحه بر همان دويست دينار و گندم واقع مىشود ، آيا در اين مصالحه سخنى مىتوان گفت كه اين موافق مصلحت موكلين نيست يا نه ، بلكه مصالحه لازمه است ؟\r\nج : مسأله موقوف به بيان چند امر است\r\n","description":"","footnote":"","page_name":" 316 ","page_number":316},
  {"content":"\r\nاوّل : بدان كه بر وكيل مراعات وملاحظه ء مصلحت موكَّل لازم است ، و بدون ملاحظه ء آن تصرّف او غير ممضى است ، وعرف و عادت بر لزوم آن حاكم است ، چه مقتضاى عادت اراده ء موكَّل است موافق مصلحت را ، ومقتضاى اصل اين است ، وهمانا فى الجمله اجماعى نيز مىباشد و بعضى ادّعاى اجماع هم بر آن نموده اند ، پس هر گاه وكيل عملى از براى موكَّل كند كه ملاحظه ء مصلحت در آن نكرده باشد ، آن عمل ممضى نيست ، و اگر صيغه جارى نموده باشد بر وجه خلاف مصلحت لازم نيست و بعضى گفته اند : فضولى واقع مىشود ، واظهر عدم صحّت آن است ، هم چنان كه وجه آن را در موضعى ديگر بيان نموده ايم .\r\nو لكن آن چه مذكور شد از وجوب ملاحظه ء مصلحت ولزوم مراعات آن نه بر وجه اطلاق است ، بلكه در بعضى صور است ، زيرا كه توكيل موكَّل وكيل را يا بر سبيل اطلاق است ، مثل اين كه بگويد : « وكلتك فى بيع دارى » يا بر سبيل عموم است ، مثل : « وكلتك فى بيع دارى بأي ثمن تريد . . » يا به نوع خاصّى است ، مثل : « وكلتك فى بيع داري بعشرة توامين » و وجوب ملاحظه ء مصلحت مخصوص به صورت اوّل است ، وامّا در صورت دوم و سوم ملاحظه ء مصلحت در آن چه عموم شامل آن است يا بخصوص ذكر كرده لازم نيست .\r\nپس در صورت سوم هر گاه خواهد به ده تومان بفروشد وحال اين كه صد تومان گنجايش داشته باشد بيع صحيح است ، و همچنين در صورت دوم اگر وكيل خواهد خانه ء مذكوره را به ده تومان بفروشد و به آن قيمت بفروشد درست است ، زيرا كه در صورت دلالت عموم يا تصريح به فردى تفاهم عرفى بر خلاف آن راه ندارد ، واجماعى هم در اين صورت نيست ، بلكه ظاهراً اجماع بر خلاف است ، و اصل هم در اين صورت به ادله ء نفوذ عمل وكيل در ما وكَّل فيه مندفع است .\r\nبلى صورت تعميم وتخصيص نيز بر دو قسم است ، يكى به نحوى كه مذكور شد كه مقيّد به مصلحت نباشد ، دوم اين كه مقيّد به مصلحت باشد ، مثل اين كه\r\n","description":"","footnote":"","page_name":" 317 ","page_number":317},
  {"content":"\r\nبگويد : وكيلى در فروختن خانه ء من به هر قيمتى كه فلان كس بگويد اگر مصلحت دانى ، يا وكيلى در فروختن آن به ده تومان اگر صلاح دانى ، يا در فروختن به يك تومان تا صد تومان هر چه صلاح دانى ، و اين قسم نيز مثل صورت اطلاق است كه ملاحظه ء مصلحت در آن لازم است و بدون مراعات اين عمل غير ممضى است .\r\nو اگر بگويد : وكيلى در مبايعه ومصالحه وهبه هر يك را صلاح دانى در اين صورت اختيار يكى از آنها مقيّد به مصلحت است ، امّا نسبت به هر يك از آنها يعنى كيفيت مبايعه يا مصالحه يا هبه مطلق است ، و در آن نيز مراعات مصلحت لازم است ، چه دانستى كه صورت اطلاق لازم دارد مراعات مصلحت را .\r\nو از اينجا معلوم مىشود كه اگر بگويد : وكيلى در مبايعه ومصالحه وهبه به هر نوع كه مصلحت دانى ، باز مراعات مصلحت لازم مىشود ، زيرا كه قيد يا راجع به اختيار يكى از اين اقسام است أما كيفيت هر يك مطلق است ، يا راجع است هم به تعيين قسم ، وهم به كيفيت ، وعلى التقديرين در هر دو مراعات مصلحت موكَّل وملاحظه ء آن لازم است .\r\nدوم : اين كه مصلحتى كه در صورت اطلاق يا تقييد رجوع به آن مىشود مصلحت معلومه از براى وكيل است يا مصلحت واقعيه به حسب علم وكيل ، نه مصلحت واقعيه مطلقا ، يا مصلحت به حسب علم موكَّل ، هم چنان كه محقّق اردبيلى قدس سره در شرح ارشاد در مسأله ء توكيل در شراء تصريح به آن فرموده ، وقدر ثابت از ادلَّه هم همين قسم از مصلحت است ، بلكه امر به مراعات مصلحت واقعيه مطلقاً من دون تقييد بحسب علم الوكيل امر بما لا يمكن الوصول اليه است .\r\nسوم : بدان كه در فهم موافق بودن چيزى از براى مصلحت وعدم توافق به آن بايد رجوع به جميع اطراف عمل نمود ، و آن چه ملاحظه ء جميع اطراف موافق مصلحت موكَّل باشد بايد از آن تجاوز نكرد ، پس گاه است امرى نسبت به شخصى مصلحت است و نسبت به ديگرى نه ، مثل اين كه گاه است كسى ادّعايى\r\n","description":"","footnote":"","page_name":" 318 ","page_number":318},
  {"content":"\r\nبر شخصى دارد ، ومنجرّ به قسم مىشود ، و وكيل آن را مصالحه مىكند به ده تومان ، وده تومان دادن نسبت به بعضى اشخاص اصلح از قسم خوردن است نسبت به بعضى ديگر نه ، و همچنين مىشود فروختن خانه به ده تومان به شخصى يا در وقتى مصلحت باشد و در وقتى ديگر ، يا شخصى ديگر نباشد ، و همچنين گاه است وكيلى از براى موكَّل مصلحت مىداند فروختن خانه او را به قيمت نازلى ، جائز مىشود ، و همچنين مىشود شخصى ادّعاى هزار تومان به كسى كند ، و ديگرى هم ادّعاى هزار تومان به شخص ديگر ، ومصالحه كردن دعواى شخص اوّل به پنجاه تومان مصلحت او باشد ، ومصالحه كردن دعواى ثانى به سيصد تومان مصلحت نباشد ، مثل اين كه ادّعاى اوّل بينه ء مقبوله نداشته باشد يا داشته باشد و حضور ايشان متعسر باشد ، يا وصول تنخواه از مدّعى عليه صعوبت داشته باشد ، يا مورث مفاسد ديگر باشد وادّعاى اوّل ( 1 )\r\n\r\nقريب الثبوت باشد و بر شخص ملىء باشد ونحو اينها .\r\nچهارم : مخفى نماند كه مصلحتى كه ملاحظه ء آن لازم است مصلحت در وقت عمل است ، نه بعد از آن ، پس مثلًا هر گاه كسى ادّعايى بر ديگرى داشته باشد كه اثبات آن متعسر باشد مثل اين كه نداند كه شاهدى هست ، يا بداند ودسترسى به آن نباشد و آن را مصالحه كند به مبلغ معينى ، و بعد از وقوع مصالحه معلوم شود كه عدولى چند بر آن مطلب شاهدند ، وابتدا به شهود بر نخورده باشد مصالحه صحيح است ، اگر چه بعد از علم به بودن شهود موافق مصلحت نباشد ، به شرطى كه وكيل ابتداء به قدر ميسور تفحص از وجود شهود كرده باشد و بر نخورده باشد .\r\nپنجم : مذكور شد كه مصلحتى كه ملاحظه ء آن از براى وكيل لازم است مصلحت واقعيه به حسب علم وكيل است ، نه مصلحت واقعيه مطلق ، پس اگر عملى بدون علم به مصلحت بكند آن عمل يا فضولى يا باطل خواهد بود ، و اگر علم به مصلحت داشته باشد ، يعنى چنان داند كه در وقت عمل مطابق\r\n","description":"","footnote":"\r\n( 1 ) دوم ظ\r\n","page_name":" 319 ","page_number":319},
  {"content":"\r\nاست و بعد از آن معلوم مىشود كه آن وقت مصلحت نبوده و وكيل خطا كرده نظر به اين كه لزوم مراعات زياده از مصلحت به حسب علم وكيل ثابت نشده و آن ، مراعات شده عمل وكيل صحيح وممضى خواهد بود ، و بر او ضمانى وحرجى نخواهد بود .\r\nبلى هر گاه اين عمل از قبيل بيع وصلح ونحو اينها باشد وخطاى وكيل موجب ضررى بر موكَّل باشد ، به جهت ادله ء نفى ضرر وضرار جبران ضرر موكَّل به بذل تفاوت از جانب مشترى و مصالح له يا ثبوت خيار فسخ از براى موكَّل بايد بشود ، امّا هر گاه مثل ذبح يا طلاق يا نحو اينها باشد بر كسى چيزى لازم نيست ، مثل اين كه شخصى را وكيل كند در طلاق زوجه ء او يا ذبح بقره ء او اگر مصلحت داند ، واو مصلحت دانست و طلاق گفت ، يا ذبح كرد ، و بعد معلوم شد كه در مصلحت دانستن اشتباه كرده بود ، در اين صورت طلاق صحيح ، وذبح مشروع واقع شده و بر كسى چيزى نيست وتلافى ندارد .\r\nو هر گاه اين امور معلوم شد در مسأله ء مفروضه مىگوييم : چون مقيّد به « هر نوع صلاح داند » شده لا محاله بايد عملى كه وكيل نموده موافق مصلحت موكلين او باشد ، و هر گاه موافق نباشد صحيح نيست بنا بر اظهر ، وفضولى واقع مىشود بنا بر احتمالى ، وقدر لازم از مصلحت همان مصلحتى است كه وكيل مصلحت داند ، پس هر گاه عمل آن موافق مصلحت زيد ( عمرو ظ ) وكيل باشد صحيح است ، ومراد از مصلحت زيد ( عمرو ظ ) وكيل آن است كه جهت اصلحيتى به جهت آن در دست داشته باشد ، نه محض اين كه من چنين مىدانستم .\r\nوامّا اين كه اين عملى كه واقع شده يعنى ، صلح به دويست دينار و يك من گندم شده با قرار دادن وجه معيّن معتدٌّ به آيا موافق مصلحت موكلين بوده يا نه ، پس اين از موضوعات است ووظيفه ء عالم در آن رجوع به اهل عرف و عادت است از كسانى كه به جميع اطراف واقعه محيط ومطلع باشند ، و همچنين مرجع مصالح و مصالح له نيز اهل عرف و عادت است ، و در صورت تنازع مرافعه مىكنند و حاكم شرعى بعد از شنيدن سخن طرفين واحاطه ء بر اطراف واقعه\r\n","description":"","footnote":"","page_name":" 320 ","page_number":320},
  {"content":"\r\nورجوع به عرف و عادت حكم مىكند .\r\nبلى يكى سؤال در اينجا باقى مىماند ، و آن اين است كه هر گاه مصالحه ء مسطوره به دويست دينار و يك من گندم موافق مصلحت موكلين نباشد ، ومصالحه به وجه معينى موافق مصلحت باشد ، ومصالحه را به آن وجه نكنند ، بلكه به دويست دينار و يك من گندم كنند ، و ليكن قرارداد قبل از مصالحه ، دادن آن وجه باشد بدون اين كه جزء مال المصالحه شود ، و مصالح له هم دادن آن وجه را مضايقه نكند ، بلكه هر وقت خواهند تسليم نمايد ، آيا چون جزء مال المصالحه نشده مصالحه باطل مىشود ، يا مجرّد قرار دادن وانقياد مصالح له به دادن او كفايت مىكند ؟\r\nو جواب آن اين است كه بعد از آن كه وجه به قدرى باشد كه معتدٌّ به باشد ، وعرفاً مصالحه ء به آن موافق مصلحت باشد ، تفاوت ميان قرارداد قبل از مصالحه با انقياد مصالح له به دادن آن ، وميان جزء مال المصالحه بودن نباشد ، چه عرف كه مرجع در تعيين موافق مصلحت ومخالف آن است ، در ميان اين دو فرقى نمىگذارد ، ومجرّد جزء مال المصالحه بودن يا لازم بودن موجب تفرقه نمىشود .\r\nپس هر گاه تشكيك در صحّت مصالحه به مجرّد همين تفرقه باشد تشكيك على الظاهر راه ندارد و حكم به صحّت مصالحه مىشود ، و هر گاه تشكيك از راه عدم اعتداد به آن وجه وعدم موافق مصلحت بودن باشد اگر چه جزء مال المصالحه هم باشد آن مرحله ء ديگر است ومرجع در آن رجوع به اهل عرف و عادت است بعد از احاطه ايشان به جميع اطراف واقعه .\r\n( 425 )\r\nس 14 : در مصالحه خيار غبن و خيار مجلس هست يا نه ؟\r\nج : خيار غبن هست ، و خيار مجلس نيست .\r\n( 426 )\r\nس 15 : مرحوم حاجى محمد على كافه وقاطبه ء أثاث الدار و مصالح الأملاك متصرفى خود را از فروش ، وظروف ، ونقود ، وكرابيس وسائر اجناس\r\n","description":"","footnote":"","page_name":" 321 ","page_number":321},
  {"content":"\r\nموجودى خود را از شيره و گندم و لوبيا وغيره به يك ولد صغير خود ، وهو ابراهيم ، و يك بنت صغيره ء خود وهى آمنه ، وزوجه ء همدانيه ء خود مصالحه نمايد به اين نهج كه نصف از ولد او ابراهيم باشد ، و نصف ديگر سوية از زوجه ء او وآمنه بنت او باشد ، و در ضمن العقد شرط نموده است كه پنج تومان ابراهيم و پنج تومان زوجه ء او وآمنه بنت او به خديجه بيگم بنت كبيره ء او از مصالح بدهند ، و صيغه ء مصالحه جارى شود ، ليكن چون مصالحه ء مرقومه به اولاد خود بوده ، همچنين دانسته اند كه در مصالحه ء به ذى رحم مال المصالحه شرط نيست ، به اين تقريب مصالحه ء مرقومه مال المصالحه ندارد ، وسواد مصالحه نامچه خدمت ملازمان فرستاده شده ، آيا شرعاً نظر به اين كه مصالحه ء مرقومه مال المصالحه ندارد هم چنان كه در سواد مصالحه نامچه به نظر شريف رسيده است ، مصالحه مرقومه صحيح است يا نه ؟\r\nج : بر صحّت مصالحه بدون مال المصالحه دليلى ندارم ، و اصل فساد است ، پس ظاهر فساد مصالحه ء مرقومه است .\r\n( 427 )\r\nس 16 : هر گاه شخصى أملاكى به اولاد خود مصالحه نمايد ، وجمعى از عدول شاهد بر اقرار او بر مصالحه باشند و آن شخص متوفى شود ، و ليكن در كاغذ مصالحه نامچه بدون مال المصالحه قلمى شده باشد ، ونويسنده ء كاغذ هم بگويد : من صيغه گفتم وچنان دانستم كه در مصالحه ء ذى رحم مانند هبه ، به عوض محتاج نيست ، و بدون مال المصالحه صيغه گفتم ، آيا در اين صورت حكم به فساد مصالحه مىشود يا صحّت آن ؟\r\nج : ظاهر آن است كه بعد از ثبوت اقرار او به مصالحه ء مطلقه به واسطه ء شهود ، بر اقرار خود مأخوذ باشد ، و از جهت اقرار حكم به صحّت مصالحه شود ، وعدم قيد مال المصالحه در مصالحه نامچه معارض شهادت شهود نمىشود ، و همچنين قول نويسنده ء كاغذ ، چه درست نبودن صيغه كه او گفته مستلزم عدم وقوع مصالحه بر وجه صحيح نيست ، يمكن كه به نحو صحيح نيز واقع شده باشد .\r\n","description":"","footnote":"","page_name":" 322 ","page_number":322},
  {"content":"\r\n( 428 )\r\nس 17 : شخصى اموال خود را بلا تعيين مصالحه نموده است به دو نفر ولد كبير خود ، و در ضمن العقد شرط كرده كه متصالحين ثلث اموال مزبوره را به يك ولد او كه حال صغير است بعد از هشت سال ديگر بدهند ، به اين نحو كه صغير نيز قدرى غير معيّن مال دارد ، متصالحان ملاحظه كنند كه چقدر شده است ، بعد از هشت سال اين قدر به صغير بدهند كه با مال خود او كه ضم شود سه نفر مساوى داشته باشند ، آيا اين مصالحه چه صورت دارد ؟\r\nج : اين مصالحه باطل است ، به جهت جهل شرط ، و به فساد شرط مشروط نيز باطل مىشود . والله العالم .\r\n( 429 )\r\nس 18 : هر گاه كسى حقّى را صلح كند وعالم به كميت وكيفيت آن نباشد ، آيا بعد از اطَّلاع مىتواند صلح را بر هم زند يا نه ؟\r\nج : هر گاه بعد از اطَّلاع ديد كه مغبون است ادّعاى غبن مىتواند كرد ، پس اگر آن طرف صلح غبن او را داد واو را از غبن بيرون آورد صلح لازم است والَّا آن شخص را فسخ مصالحه مىرسد . والله العالم .\r\n( 430 )\r\nس 19 : آيا در مصالحه جهالت كيل يا وزن يا ذرع عوضين يا احدهما مضر در صحّت آن است يا نه ؟\r\nج : نه مضر نيست بنا بر اقوى هر گاه مشاهد باشد يا معهود باشد فيما بين مصالحين خلاصه آن كه مجهول مطلق نباشد .\r\n( 431 )\r\nس 20 : آيا مصالحه نمودن منافع حيوان محلل را مثل ميش يا گاوميش در مدت معينه مثلًا شش ماه يا ده ماه به مقدار معينى از روغن يا شير يا پنير يا غير اينها از نقد يا جنس جايز است شرعاً يا نه ؟\r\nج : محذورى در آن نمىبينم و جايز است بلكه اقوى در نظر حقير صحّت\r\n","description":"","footnote":"","page_name":" 323 ","page_number":323},
  {"content":"\r\nاجاره حيوانات است به جهت منافع آتيه از شير و پشم ونحو اينها .\r\n( 432 )\r\nس 21 : زيد مالى به ولد خود صلح نموده به شرط اين كه نعش او را بعد از فوت حمل به قم نمايد و بعد از فوت او را در بلد خود دفن نموده آيا ساير ورثه را نظر بعدم وفاى شرط خيار فسخ وتقسيم آن مال مىرسد وآيا هر گاه بعد از بيست سال ولد خواهد به جهت وفاى به شرط نبش قبر نموده او را حمل به قم نمايد جايز است ووفاى به شرط شده يا نه ؟\r\nج : ظاهر آن است كه ورثه را خيار فسخ مصالحه هست ومىتوانند مصالحه را فسخ كنند وتقسيم نمايند زيرا كه حقّ آن است كه هر گاه اجبار بر شرط ممكن باشد مشروط له مخير است ميان اجبار وفسخ و با عدم امكان اجبار او را اختيار فسخ است و در ما نحن فيه اجبار ممكن نيست زيرا كه ظاهر آن است كه مراد مصالح نقل نعش در اوقات بعد از موت به فاصله قريب است نه بعد از بيست سال بلكه در آن وقت آن را هم نعش نمىگويند واستخوان است پس نقل بعد از بيست سال فايده ندارد پس ورثه را مىرسد كه با وجود بقاى تركه مصالحه را فسخ و آن را تقسيم نمايند والله العالم .\r\n( 433 )\r\nس 22 : آيا جهل در مصالحه باعث بطلان مصالحه است يا نه بينوا توجروا ؟\r\nج : مخفى نماناد كه جهل در آن چه مصالحه بر آن واقع مىشود بر دو قسم است .\r\nيكى آن كه واقعاً وظاهراً مجهول باشد وتعيّن واقعى نداشته باشد مثل اين كه صلح كند قدرى از خانه خود را بدون تعيين آن قدر يا يك پارچه غير معيّن از پارچه هايى كه در حجره دارد .\r\nدوم آن كه واقعاً معيّن باشد امّا نزد متصالحين يا احدهما مجهول باشد مثل اين كه صلح كند پارچه را كه در صندوق است و غير آن يك پارچه نباشد يا نصف اموال خود را در صورتى كه ندانند مال چه قدر است پس اگر جهل در مصالحه از قبيل اوّل باشد صلح باطل است و اگر از قبيل ثانى باشد صحيح است و ظاهر\r\n","description":"","footnote":"","page_name":" 324 ","page_number":324},
  {"content":"\r\nاز سؤال آن است كه صلح از قبيل ثانى است زيرا كه صلح بر اعيان موجوده معيّنه مجهول العين والوصف واقع شده پس صحيح خواهد بود بلى اگر از قبيل اوّل باشد مثل اين كه صلح كرده باشد اعيان موجوده معيّنه معلومه را و بعضى ديگر از اموال غير معيّنه در واقع و ظاهر را چون يكى از اجناسى كه در صندوق است بدون تعيين آن جنس يا نقد واجناس صندوق صلح باطل خواهد بود .\r\nوامّا مسأله اخيره ، ( 1 )\r\n\r\nبلى عمل به شرط جايز و در ضمن العقد لازم لازم است و هر گاه به عمل نياورد در مسأله اقوال متعدده است وحقّ آن است كه اگر تحقّق آن ممكن نباشد و اجبار بر عمل آوردن آن ميسر نباشد مشروط له را خيار فسخ آن عقد است و اگر اجبار مشروط عليه بر اتيان به شرط ممكن باشد مشروط له مخير است ميان اجبار وفسخ هر يك را خواهد مىتواند اختيار كند والله سبحانه وهو العالم .\r\n( 434 )\r\nس 23 : هر گاه كسى را ادّعايى بر كسى باشد واو منكر باشد ومصالحه واقع شود فيما بين آنها بمال المصالحه معينى و بعد حقيّت يكى از طرفين به بيّنه يا اقرار ثابت شود آيا آن مصالحه صحيحه ولازمه است ومثبت حقّ را تسلَّطى نيست يا مصالحه غير صحيحه يا غير لازمه است واو را مطالبه حقّ ثابت خود مىرسد ؟\r\nج : بدان كه صلح بر دو قسم است زيرا كه يا مسبوق به نزاعى نيست مثل اين كه بدون سبق نزاعى صلح مىكند مالى از خود را به ديگرى بمال المصالحه معينى وخلافى در صحّت اين صلح ولزوم آن نيست و اخبار نيز بر آن دلالت مىكند و اين نوع مصالحه از محط سؤال خارج است .\r\nيا مسبوق به نزاعى هست .\r\nو اين نيز بر دو قسم است :\r\nيكى آن كه صلح به مجرّد رفع نزاع واقع مىشود بدون اين كه عقدى يا عوضى يا\r\n","description":"","footnote":"\r\n( 1 ) شايد مقصود همان سؤال 21 باشد .\r\n","page_name":" 325 ","page_number":325},
  {"content":"\r\nمال المصالحه در كار باشد و اين است كه در عرف آشتى گويند و در كتاب الهى اكثر بلكه كلّ صلح به اين معنى واقع شده و اين نيز از محط سؤال خارج است .\r\nدوم آن كه نزاع به جهت ادّعاى حقّى عينى يا غير عينى باشد و آن را صلح كنند بمال المصالحه معينى و اين نوع صلح نيز صحيح و لازم است فى الجمله بالاتفاق و اين نوع صلح است كه مورد سؤال است وشكَّى نيست كه تا در مسأله حقّ مدّعى يا بطلان ادّعاى او به اعتراف يا به بيّنه ثابت نشده آن صلح محكوم به صحّت ولزوم است و اگر بدون ثبوت بعد از مصالحه همان ادّعا را كند لغو و غير مسموع است امّا هر گاه بعد از مصالحه حقّ احد طرفين به اعتراف ديگرى يا به بيّنه عادله واضح شود آيا باز محقّ را مطالبه حقّ نمىرسد چنانچه هر گاه به قسم رفع نزاع شده باشد چه در اين صورت بالاتفاق والاخبار بعد از آن ادّعا مسموع نيست ، يا مطالبه مىرسد ؟ ظاهر فساد مصالحه وجواز مطالبه است چنانچه والد ماجد حقير در « انيس التجار » تصريح به فساد مصالحه وجواز مطالبه فرموده اند . ( 1 )\r\n\r\nو آن نيز ظاهر از كلام بسيارى از فقها است چنان كه فرموده اند در مسأله جواز الصلح مع الاقرار والانكار :\r\nان كان المدّعى محقّا استباح ما دفع اليه المنكر صلحاً والَّا فهو حرام باطناً عيناً كان ام ديناً حتى لو صالح عن العين بمال فهى بأجمعها حرام ولا يستثنى له مقدار ما دفع عن العوض بفساد المعاوضة فى نفس الامر لانه انما صالح المحق المبطل دفعا لدعواه كاذباً وقد يكون استدفع بالصلح ضرراً عن نفسه او ماله و مثل هذا لا يعدّ تراض يبيح اكل مال الغير .\r\nو همچنين بعضى گفته اند در تفسير قوله عليه السلام : الَّا ما حرم حلالًا وحلل حراماً انه صلح المنكر على بعض المدّعى او منفعته او بذله مع كون احدهما عالما بفساد الدعوى لكنه صحيح ظاهراً وان فسد باطناً .\r\n","description":"","footnote":"\r\n( 1 ) انيس التجار ، 286 ، چاپ سنگى .\r\n","page_name":" 326 ","page_number":326},
  {"content":"\r\nوواضح است كه مراد به فساد باطنى آن است كه اگر كاشف به عمل آيد محكوم به فساد مىشود .\r\nودليل بر فساد معامله مسطوره اصل فساد است در معاملات كه از اصول ثابته مسلمه است و تا دليلى بر صحّت معامله نبوده باشد حكم به فساد آن مىشود و در مفروض مسأله دليلى بر صحّت نيست زيرا كه دليل آن يكى از چند چيز مىتواند شد .\r\nاوّل اخبار وارده در خصوص صلح دوم عمومات صحّت ولزوم عقد سوم اجماع بر صحّت ولزوم مصالحه چهارم استصحاب صحّت ولزوم محكوم بهما قبل ظهور الحقّ و هيچ يك تامّ نيستند در دلالت .\r\nامّا اوّل به جهت اين كه اخبار وارده در صلح دالَّه بر لزوم چيزى كه شامل اين قسم نيز باشد بر نخوردم بلى حديث الصلح جائز بين المسلمين توهّم عموم آن از براى ما نحن فيه مىشود و ليكن در دلالت آن بر لزوم نظر است و حمل جواز بر لزوم بى دليل است علاوه بر اين كه شمول صلح در لغت يا عرف زمان شارع از براى آن نوع معامله محل كلام است چنان كه از ملاحظه معنى لغوى صلح از كتب لغت وجه آن معلوم مىشود .\r\nوامّا ثانى پس به جهت اين كه چنين عمومى نيست مگر اين كه جمعى استدلال مىكنند بر اصالت لزوم عقود به آيه مباركه أوفوا بالعقود و به ادله داله بر لزوم شرط ووعد ، و ما عدم دلالت آنها را مشروحا در كتاب عوائد الايام بيان نموده ايم . ( 1 )\r\n\r\nوامّا ثالث پس واضح است به جهت اختصاص اجماع محصّل ( محقّق ) به صورت عدم ظهور بطلان دعواى احد طرفين .\r\n","description":"","footnote":"\r\n( 1 ) عوائد الايام ، ص 5 به بعد .\r\n","page_name":" 327 ","page_number":327},
  {"content":"\r\nوامّا رابع به جهت اين كه صحّت استصحاب موقوف است به اين كه شكّ مختصّ زمان لاحق باشد امّا هر گاه شكّ راجع به زمان سابق نيز بشود بالقطع استصحاب نيز صحيح نيست چنان كه در كتاب مناهج الاحكام بيان آن را نموده ايم مثل اين كه هر گاه در جايى حيوانى ببينيم كه به ظرفى سر كند و بيرون رود و يقين كنيم كه سگ است حكم به نجاست آن ظرف مىشود پس هر گاه بعد از آن ما بيرون رويم از آنجا وببينيم سگى و گوسفندى در آنجا هستند وتشكيك كنيم كه آيا آن كه ابتدا سر به ظرف كرد سگ بود يا گوسفند نمىتوان نجاست را مستصحب داشت .\r\nومخفى نماند كه حكم چنين است در صورتى كه به بيّنه يا اعتراف فساد ادّعا در بعض مدّعى نيز ظاهر شود ودليل آن بعينه دليل فساد مصالحه است در صورت ظهور فساد كلّ دعوى در كلّ .\r\nاگر كسى بگويد كه پس بنا بر اين لازم مىآيد كه هر گاه مصالحه واقع شود و بعد احد طرفين از آن مصالحه نادم شود تواند آن را فاسد كند به اعتراف به ابطال قول خود در بعضى قليل از آن چه ادّعا مىكرده يا انكار مىنموده .\r\nجواب گوييم لزوم اين چه نقص وعيبى دارد پس به اعتراف او بعض حقّ ديگرى ثابت [ است 
  ] و چون مصالحه فاسد شد باز ادّعاى آن ديگر در همه بر جا خواهد بود وادّعا خواهد نمود .\r\nعلاوه بر اين آن كه آن ديگرى را مىرسد كه او را قسم دهد كه اعتراف به جهت افساد مصالحه نيست هر گاه فساد او به جهت معترف نافع باشد و ديگرى چنين مظنه كند كه اعتراف او بخصوص اين جهت است .\r\nو همچنين فرقى نيست در فساد مصالحه مسطوره ميان اين كه مصالحه بر مدّعى به واقع شده باشد يعنى حقّى كه در مدّعى به است صلح شده باشد يا بر ادّعا يعنى حقّ الدعوى را صلح نموده باشد ودليل آن نيز از آن چه مذكور شد ظاهر است والله العالم .\r\n","description":"","footnote":"","page_name":" 328 ","page_number":328},
  {"content":"\r\n( 435 )\r\nس 24 : هر گاه زيد يك دانگ و نيم مزرعه را ادّعا به عمرو كند از بابت ارث يا بعضى چيزهاى ديگر وعمرو همان دعوى يك دانگ و نيم و ساير دعاوى او را مصالحه كند به نيم دانگ مشاع از آن مزرعه يا مبلغى نقد و جنس ديگر ، بعد عمرو اقرار نمايد كه نيم دانگ اين مزرعه مشاعاً مال زيد بوده وحال هم است آيا در اين صورت زيد مستحق نيم دانگ خواهد بود ، يا نيم دانگ به جهت مصالحه و نيم دانگ به جهت اعتراف ، يا مستحق يك نيم دانگ خواهد بود به جهت مصالحه يا به جهت اعتراف بينوا توجروا .\r\nج : در صورت مسطوره زيد مصالح زايد از نيم دانگ را محكوم به استحقاق نيست و به جهت مصالحه واعتراف مذكورين دو نيم دانگ را مستحق نمىشود زيرا كه اگر بگوييم شرط است در حكم به صحّت مصالحه ، عدم ظهور بطلان ادّعاى مدّعى يا انكار منكر كلاًّ او بعضاً و با ظهور احدهما حكم به فساد مصالحه مىشود چنانچه مستفاد از كلام جمعى از فقها است چون صاحب مسالك وكفايه و شرح كبير ، ووالد ماجد حقير طاب ثراه به آن تصريح فرموده و اقوى نيز اين است .\r\nپس در اين صورت به جهت اعتراف عمرو به بطلان انكار او در بعض مدّعى به وحقيّت دعواى مدّعى مصالحه فاسد خواهد شد وزيد نيم دانگ را به جهت اعتراف مالك خواهد شد و نيم دانگ مصالحه ساقط مىشود وادّعاى او در يك دانگ ديگر باقى خواهد بود و هر وقت خواهد مىتواند ادّعا كند .\r\nو اگر قطع نظر از اين مطلب كنيم و حكم به بطلان مصالحه نكنيم و حكم به صحّت كنيم باز زياده از نيم دانگ را مستحق نخواهد بود زيرا كه زيد هر حقّى كه در يك دانگ و نيم مشاع ادّعايى داشت مصالحه كرد به نيم دانگ پس به جهت مصالحه ، نيم دانگ خواهد داشت واعتراف عمرو زياده بر اين نمىرساند كه زيد نيم دانگ داشت وحال هم نيم دانگ دارد و اين اثبات حقّ زائدى بر نيم دانگ نمىكند به جهت اين كه اعتراف به اين كه نيم دانگ داشت قبول مىشود\r\n","description":"","footnote":"","page_name":" 329 ","page_number":329},
  {"content":"\r\nو ليكن به جهت مصالحه هر حقّى كه در يك دانگ و نيم مشاع داشت كه از آن جمله نيم دانگ است آن نيم دانگ منتقل به عمرو شد به عوض نيم دانگ مال عمرو چه معاوضه جزء مشاع از چيزى با جزء ديگر از همان چيز مشاعاً به قدر مساوى جايز است بالاجماع مثل اين كه زيد دو دانگ از خانه را مشاعاً مالك باشد وعمرو چهار دانگ مشاع آن را پس زيد بفروشد يا مصالحه كند دو دانگ مشاع خود را به دو دانگ مشاع عمرو به جهت اجماع مذكور به جهت عمومات بيع وصلح .\r\nوتوهّم نشود كه در صورتى كه هر دو عوض در قدر مساوى باشند وبالاشاعه باشند فايده بر اين معامله مترتّب نمىشود زيرا كه فوايد بسيار ممكن است مثل اين كه زيد وعمرو هر يك دو دانگ مشاع خانه را داشته باشند زيد خواهد دو دانگ مشاع خود را به بكر بفروشد بكر گويد من مطمئن به ملكيّت تو نيستم پس عمرو كه مطمئن باشد ملك خود را با او معامله كند وزيد حصّه اى كه از عمرو منتقل به او شده به بكر بفروشد و غير از اين از مصالح وفوايد .\r\nپس در ما نحن فيه زيد مدّعى يك دانگ و نيم ، نيم دانگ عمرو را مالك شد وملكيّت زيد از نيم دانگ خود به جهت مصالحه سلب شد واعتراف به اين كه حال هم نيم دانگ دارد قبول مىشود به جهت اين كه به واسطه مصالحه نيم دانگ عمرو به او منتقل شد بلى اگر اعتراف مىكرد كه سواى نيم دانگ مصالحه نيم دانگ ديگر دارد در اين وقت مستحق يك دانگ بود امّا عبارتى كه گفته اصلًا دلالت بر تعدّد نمىكند .\r\nوتوهّم اين كه اقرار عمرو دلالت بر تعدّد نيم دانگ مىكند توهّم فاسدى است چه اقسام دلالات منضبط است و در اينجا هيچ يك از آنها متحقّق نيست .\r\nوافسد از اين توهّم آن است كه نيم دانگ مال المصالحه عين همان نيم دانگى است كه زيد ادّعا مىكرده وعمرو به آن اعتراف نموده چه اصلا راهى به علم به اين مطلب نيست و در وقت مصالحه هم عمرو معترف نبوده تا تصريح كرده\r\n","description":"","footnote":"","page_name":" 330 ","page_number":330},
  {"content":"\r\nباشد والفاظ واقعه در معاملات كه محتمل معنى صحيح وفاسد هر دو باشد بالاجماع حمل بر صحيح مىشود تا اراده فاسد از آن معلوم شود پس اگر كسى بگويد كه من در وقت اجراء عقد قصد نداشتم يا قصد فاسدى داشتم بدون ثبوت از او شنيده نمىشود و عقد محكوم به صحّت است و همچنين اگر زيد وعمرو هر يك دو دانگ خانه معيّن را مالك باشند پس زيد بفروشد يا مصالحه كند دو دانگ خود را به بكر و به اين نوع صيغه بگويد كه من فروختم دو دانگ از خانه فلان را به تو به مبلغى معيّن و آن هم قبول كند يا بگويد مصالحه كردم همچنين و بعد از معامله بگويد من قصد كردم انتقال دو دانگ بكر ) كذا ) ( 1 )\r\n\r\nرا ، از او مسموع نمىشود بالاجماع الَّا مع الاثبات .\r\nو همچنين اگر زيد بگويد به عمرو من فروختم يا مصالحه كردم فلان چيز را به تو به مبلغ ده تومان و آن نيز قبول كند و بعد عمرو ادّعا كند كه من اراده كردم مبلغ ده تومان پول خود زيد را از او شنيده نمىشود .\r\nبلى اگر عمرو چنين ادّعايى بكند كه من چنين قصدى كردم وشرعاً آن را اثبات كند به قبول كردن زيد يا نحو ديگر حكم به فساد مصالحه مىشود والَّا اجماعى است كه مصالحه محكوم به صحّت است .\r\nو مثل اين دو است در فساد توهّم اين كه چون هر يك از مصالحه واعتراف مقتضى ثبوت نيم دانگ هستند ومعارضى از براى مقتضاى هيچ كدام نيست لهذا لازم مىآيد استحقاق زيد يك دانگ را .\r\nوسبب فساد آن كه صحّت مصالحه رفع ثبوت مقتضاى اعتراف را مىكند چه مقتضاى اعتراف ثبوت حقيّت نيم دانگ است از براى آن قبل از مصالحه ايضاً ومقتضاى صحّت مصالحه سقوط حقيّت آن نيم دانگ است وانتقال آن به عمرو بعوض نيم دانگ عمرو ، پس اگر گفته شود كه آن چه گفته شد همه در وقتى صحيح است كه مصالحه\r\n","description":"","footnote":"\r\n( 1 ) به جاى « بكر » بايد « عمرو » باشد .\r\n","page_name":" 331 ","page_number":331},
  {"content":"\r\nبر حقّ ادّعايى واقع شده باشد يعنى هر حقّى كه در مدّعى به داشت امّا هر گاه مصالحه بر حقّ الادعاء واقع شده باشد بايد دو نيم دانگ داشته باشد زيرا كه در اين معارضى از براى مقتضاى هيچ يك از دو نيم دانگ نيست و [ با 
  ] مصالحه نيم دانگ اعترافى منتقل نشد به عمرو زيرا كه اثر آن بجز سقوط حقّ الدعواى نبود وحقّ الملك بر حال خود باقى است و ليكن چون معلوم نبود حكم به ملكيت آن نمىتوانست شد حال كه به اعتراف معلوم شد بايد آن نيم دانگ را بگيرد و به مصالحه حقّ الدعوى هم نيم دانگ مالك باشد و آن مصالحه بر هم نخورده است واثر آن اين است كه مدّعى نتواند ادّعاى آن را بكند و اين مصالحه بر حال خود باقى است ومطالبه نمىتواند بكند وعدم تسلَّط او بر مطالبه رفع وجوب تسليم بر منكر نمىكند در صورت اطَّلاع او بر عدم رضاى مدّعى بر تصرّف ، و همچنين رفع وجوب امر حاكم شرعى يا ساير مسلمين را از بابت نهى منكر نمىكند .\r\nجواب گوييم كه :\r\nاولًا تماميّت اين سخن بر فرض اين است كه ما مصالحه حقّ الادعاء را ثابت كنيم كه صحيح است و در صحّت مصالحه حقّ الدعوى كلام است ونظر تحقيق مىبيند كه دليل تامى بر صحّت مصالحه حقّ الدعوى نيست چنانچه در محلى ديگر به تفصيل بيان نموده ايم .\r\nوثانياً آن كه بر فرض تسليم صحّت مصالحه حقّ الادعاء آيا بعد از ظهور بطلان دعوا كلاًّ يا بعضاً باز مصالحه محكوم به صحّت است يا مثل مصالحه حقّ مدّعى به محكوم به فساد است و ظاهر حكم به فساد آن است چنانچه آن نيز در مسأله جداگانه بيان شده .\r\nوثالثاً اين كه بر فرض حكم به صحّت آن ، انفكاك هر يك از مصالحه حقّ ادّعايى وحقّ الادعاء از يكديگر محل نظر و كلام است چه دور نيست كسى ادّعاى اجماع بلكه ضرورت كند بر تلازم فيما بين مصالحتين چه ظاهر آن است كه اجماعى باشد كه هر كه مصالحه كند حقّ خود را در ملكى به ديگرى يا مبايعه\r\n","description":"","footnote":"","page_name":" 332 ","page_number":332},
  {"content":"\r\nكند آن را ومصالحه ومبايعه را وبقاى آنها را مسلَّم داشته باشد نمىتواند ادعاء ومطالبه آن را كند به تمسك اين كه من حقّ ملكيّت را مصالحه كردم نه حقّ الدعوى را و هر كه مصالحه كند هر ادعايى كه به هر وجهى از وجوه در ملكى داشت به شخص ديگر به مبلغى معيّن و آن را مسلَّم داشته باشد ديگر حقّى از آن ملك از براى او باقى نخواهد بود و بعد از موت او وارث او نتواند ادّعا كند آن ملك را چه اگر مصالحه حقّ الادعاء مزيل حقّ ملكيّت نباشد حقّ ملكيّت او باقى خواهد بود و وارث او را ادّعا خواهد رسيد چه او را اختيار اسقاط حقّ الادعاء وارث نيست نهايت امر آن است كه حقّ الادعاى خود را ساقط مىكند و چون ملك بر ملكيّت او باقى خواهد بود به وفات او منتقل به وارث خواهد شد و وارث حقّ خود را خواهد توانست ادّعا كند و همچنين حاكم شرعى و ساير اهل حسبه هر گاه مصالح را با وجود حياة جنون طارى شود و دور نيست كسى ادّعاى اجماع بر خلاف اين كند .\r\nو هر گاه تلازم فيما بين مصالحتين باشد پس سقوط حقّ الدعوى مستلزم سقوط حقّ الملك نيز خواهد بود و نيم دانگ اعترافى به مصالحه حقّ الادعاء در مجموع يك دانگ و نيم ساقط خواهد شد .\r\nورابعاً آن كه بر فرض تسليم عدم تلازم بين المصالحتين شرعاً وقبول انفكاك زوال ملكيّت از مصالحه حقّ الادعاء مىگوييم كه بسا باشد كه الفاظ را در لغت معنى باشد و به حسب عرف عام يا خاص مفهوم ديگر وبسا باشد كه از براى لفظى منفرداً معنى باشد و در وقوع آن در هيئت تركيب معنى ديگر ، و ظاهر آن است كه مفهوم عرف اين زمان خصوصاً نزد عامه ناس از اين تركيب كه صلح كردم هر دعوايى يا ادّعايى كه در فلان ملك داشتم با تو به فلان مبلغ آن است كه هر حقّى كه در آن ملك داشت از عين يا ادّعا مصالحه نموده و مصالح له به غير از اين نمىفهمد و قصد نمىكند نه اين كه مفهوم آن همين مصالحه مجرّد مطالبه كردن باشد اگر چه ملك بر ملكيّت مدّعى باقى باشد و وارث آن تواند ادّعا بكند و اگر مجنون شود اولياء او توانند ادّعا بكنند\r\n","description":"","footnote":"","page_name":" 333 ","page_number":333},
  {"content":"\r\nومقصود مصالح له نيز آن باشد ، يا احتمال فهم اين را بدهد وظاهراً در اين مرحله نتوان تشكيك كرد اگر فردا بميرد و واجب است حمل الفاظ عقود بر معانى مفهومه در عرف متعاقدين .\r\nو اگر مدّعى كه مصالح است بگويد من مقصودم مجرّد صلح حقّ دعوى بود لا غير پس اگر مصالح له نيز بگويد كه من هم مقصودم قبول همين بود لا غير نزاعى نخواهد بود وامّا اگر مصالح له بگويد من مصالحه جميع حقوق را فهميدم و قصد كردم و از اين كلام مجرّد اسقاط حقّ الادعاى مصالح را نفهميدم و قصد نكردم پس نظر به ظهور وتفاهم عرفى سخن مصالح له مسموع ومقدّم است و اگر قطع نظر از متفاهم عرف كنيم ظاهر آن است كه لا اقل احتمال اراده هر دو معنى مساوى باشند يكى به جهت لغت و ديگرى به جهت قرينه حاليه ، و در چنين مقامى حكم به تقديم حقيقة لغويه نمىشود چنانچه در اصول بيان شده .\r\nو بر فرض عدم تساوى احتمالين به حسب واقع هر گاه مدّعى عليه كه مصالح له است ادّعا كند كه من از مصالحه حقّ الادعا مجرّد سقوط دعوى نفهميدم و كسى باشد كه عدم علم به اين معنى در حقّ او مظنون باشد ظاهر آن است كه بر مصالح باشد اثبات علم بر فهم او اين معنى را .\r\nوبيان تفصيل ادلَّه اين مطالب رشته كلام را به اطناب كلام منتهى مىكند به جهت اشاره مجمله به مأخذ مسأله اين قدر مذكور شد والله العالم بحقائق الامور .\r\n","description":"","footnote":"","page_name":" 334 ","page_number":334},
  {"content":"\r\n\r\nكتاب الحجر والتفليس\r\n( 436 )\r\nس 1 : آيا جواز بيع مال صغير موقوف به مفسده در ترك بيع است ، يا موقوف است به بودن مصلحتى ونفعى در مبايعه ، يا كافى است در جواز آن عدم مفسده در بيع ؟\r\nج : شكَّى نيست در جواز بيع اموال صغار از براى ولى وقيّم آن بدليل اجماع وأخبار متكثره ، مثل صحيحه ء ابن بزيع ( 1 )\r\n\r\nدر باب قيموميّت عبد الحميد كه در باب تصرّف در مال يتيم از كتاب معايش وافى مذكور است .\r\nو مثل صحيحه ء اسماعيل بن سعد كه در باب « من فات من صغير أو دين و لم يوص » از كتاب جنائز وافى وفرائض وافى ( 2 )\r\n\r\nمذكور است .\r\nو مثل روايت ابن رئاب كه مذكور خواهد شد . ( 3 )\r\n\r\nوصحيحه ء مسطوره اگر چه اطلاق ، بلكه عموم به واسطه ء ترك استفصال دارد ، و ليكن به واسطه ء اجماع و آيه ء : « ولا تَقْرَبُوا مالَ الْيَتِيمِ إِلَّا بِالَّتِي هِيَ أَحْسَنُ » ( 4 )\r\n\r\nشكَّى نيست كه با وجود مفسده در بيع ، بيع مال صغير حرام است ، و همچنين ظاهر آن است كه كافى نباشد عدم مفسده در بيع ، زيرا كه حقّ\r\n","description":"","footnote":"\r\n( 1 ) تلخيص الوسائل ، 10 / 262 .\r\n\r\n( 2 ) همان .\r\n\r\n( 3 ) همان ، 10 / 261 .\r\n\r\n( 4 ) سوره اسراء ، آيه 34 و سوره انعام ، آيه 152 .\r\n","page_name":" 335 ","page_number":335},
  {"content":"\r\nسبحانه و تعالى مىفرمايند : « ولا تَقْرَبُوا مالَ الْيَتِيمِ إِلَّا بِالَّتِي هِيَ أَحْسَنُ » ( 1 )\r\n\r\nومراد يا أحسن من جميع الوجوه است ، يا أحسن از ترك ، هم چنان كه بعضى گفته اند و در صورت عدم مفسده بدون مصلحت أحسن از ترك نخواهد بود ، ولا اقل از آيه استفاده مىشود كه بايد به جهت يتيم حسنى داشته باشد ، پس بيع جائز نخواهد بود .\r\nودلالت مىكند بر آن روايت ابن رئاب « قال : سألت أبا الحسن موسى عليه السلام عن رجل بينى وبينه قرابة ، مات و ترك أولاداً صغاراً ، و ترك مماليك غلماناً وجوارى ، و لم يوص ، فما ترى فى من يشترى منهم الجارية يتخذها ام ولد ، و ما ترى فى بيعهم ؟ قال : فقال : ان كان لهم ولىّ يقوم بأمرهم باع عليهم ونظر لهم وكان مأخوذاً فيهم . قلت : فما ترى في من يشترى منهم الجارية يتخذها ام ولد ؟ قال : لا بأس بذلك اذا باع عليهم ( 2 )\r\n\r\nالقيّم الناظر لهم فى ما يصلحهم ، فليس لهم أن يرجعوا فيما صنع القيّم لهم الناظر لهم فيما يصلحهم » .\r\nزيرا كه معنى « نظر لهم » آن است كه ملاحظه ء نفع ومصلحت ايشان را بكند ، و همچنين مفهوم شرط قوله « اذا باع إلى آخره - » دلالت بر بأس كه عذاب است مىكند در صورت اين كه بيع در ما يصلح نباشد .\r\nاگر گفته شود كه : اين در وقتى تمام است كه « فى ما يصلحهم » متعلق به لفظ « باع » باشد و « صنع » ، امّا هر گاه متعلق به لفظ ناظر باشد دلالتى نخواهد داشت بر مطلوب .\r\nگوييم : احتمال تعلَّق به « باع » كافى است در استدلال ، زيرا كه با وجود دو احتمال مجمل خواهد بود ، و چون مطلقات مذكوره به اين مفهوم تخصيص داده مىشوند وتخصيص مجمل موجب خروج عام است از حجيّت در مقام احتمال ، پس در مقام عدم مصلحت عمومات حجّت بر جواز بيع نخواهند بود .\r\n","description":"","footnote":"\r\n( 1 ) سوره ء انعام ، آيه 152 و سوره ء اسراء آيه 34 .\r\n\r\n( 2 ) در تلخيص به جاى « إذا باع عليهم » « اذا أنفذ ذلك » است .\r\n","page_name":" 336 ","page_number":336},
  {"content":"\r\nوآيا تحقّق مصلحت در بيع كافى است يا لازم است مراعات أصلح مهما أمكن وتيسّر ؟ پس هر گاه ملكى داشته باشد كه مصلحت در بيع آن باشد و قيمت آن صد دينار بوده باشد و مشترى داشته باشد و ديگرى باشد كه آن را به صد و بيست دينار بخرد آيا جايز است بيع به صد دينار يا نه ؟ ظاهر عدم جواز است ، به جهت آيه ء مباركه ، و به جهت اين كه با وجود علم به وجود مشترى در صد و بيست دينار معلوم نيست بيع در صد دينار موافق مصلحت باشد . والله العالم .\r\n( 437 )\r\nس 2 : چه مىفرماييد در اين كه شخصى متوفى وملكى وصغارى وكبارى از او مخلف و بعد از تقسيم ملك بعضى از حصه ء صغير را شخصى از قيّم او ابتياع نموده ، بعد از آن كه قيّم صرفه وغبطه ء صغار را در بيع يافته ، والحال قيمت آن حصه ء صغير به اضعاف مضاعف رسيده است ، و آن صغير هم كبير شده است وادّعاى عدم صرفه وغبطه ء خود را مىنمايد ومىگويد كه : در آن زمان هم كه اين بيع منعقد شده است كما ينبغى ملاحظه ء صرفه وغبطه نشده است و من مستحق حصه ء خود هستم ، آيا صغير مىتواند بعد از كبر اين ادّعا را بنمايد يا نه ؟\r\nج : ادّعاى صغير بعد از كبر .\r\nيا اين است كه قيّم در بيع تقصير كرده و اصل بيع مصلحت نبوده و فساد بيع را ادّعا كند ، در اين صورت هر گاه اين مطلب را به بينه ء عادله در نزد حاكم شرع عادل اثبات نمود بيع فاسد خواهد بود ، و هر گاه به شاهد نتواند اثبات كند و بر مشترى ادّعاى علم بر اين مطلب كند و مشترى منكر باشد تسلَّط قسم بر مشترى خواهد داشت ، و اگر ادّعاى علم به او نكند بر او تسلَّطى ندارد وفائده اى بر ادّعاى او مترتّب نمىشود .\r\nيا آن كه ادّعاى صغير اين است كه اگر چه اصل بيع موافق مصلحت بوده وقيّم هم تقصيرى نكرده ، و ليكن ملك در آن وقت بيش از اين ارزش داشته ، وقيّم\r\n","description":"","footnote":"","page_name":" 337 ","page_number":337},
  {"content":"\r\nمطلع نبوده ، در اين صورت او را دعواى غبن خواهد رسيد و اگر غبن خود را به بيّنه اثبات نمود نزد حاكم شرع تسلَّط أخذ تفاوت را از مشترى خواهد داشت ، و با ندادن او تفاوت را تسلَّط بر فسخ مبايعه خواهد داشت ، و اگر بيّنه نداشته باشد وادّعاى علم بر غبنيّت در آن وقت بر مشترى نمايد زياده از قسمى بر او تسلَّط ندارد .\r\nو چون امثال اين مسائل محتاج به مرافعه است استفتاء در آن راه ندارد ، چه آن كسى كه مرافعه را مىكند احكام واقعه را مىداند . والله العالم .\r\n( 438 )\r\nس 3 : صغيرى كه قيّمى به جهت او تعيين نشده از حاكم شرع ، مال او را از عمو يا اقوام او مىتوان خريد يا نه ؟\r\nج : خريدن مال صغير بدون اذن ولىّ بى صورت است ، وولىّ پدر است وجد پدرى و وصى پدر يا جد و حاكم شرع ، و غير اينها كسى را اختيارى نيست اگر چه عمو يا يكى از اقوام باشد ، مگر در صورتى كه دسترسى به حاكم شرع نباشد ، و عمو واقوام صغير از عدول مؤمنين باشند كه در اين صورت خريدن آن جايز است .\r\n( 439 )\r\nس 4 : آيا اطفال غير بالغ را ولىّ او يا غير ولىّ مىتوانند امر به امور جزئيه نمايند مثل آب آوردن وقليان درست كردن يا نه و اگر صغار چيز جزوى كه عرفاً ماليتى ندارد يا تخميناً يك فلوس ماليت دارد به كسى بدهد و در صورت عدم قبول انكسار قلب او هم لازم بيايد قبول آن جايز است يا نه ؟\r\nج : امّا در خصوص خدمات جزئيه غير ولىّ نمىتواند او را امر كند و مشروع نيست مگر اين كه هر گاه ضررى بر صغير اصلا محتمل نباشد و با وجود اين اذن شاهد حال باشد از ولىّ خاص هر گاه داشته باشد يا ولىّ عام كه مجتهد است هر گاه ولىّ خاص نداشته باشد در موضعى كه اذن آنها مفيد باشد وامّا ولىّ آن چه را كه محل ضرر مالى باشد بر صغير مثل اين كه آن صغير\r\n","description":"","footnote":"","page_name":" 338 ","page_number":338},
  {"content":"\r\nاز كسبى باز ماند يا ضرر كمالى مثل اين كه از تحصيل درس بازماند يا احتمال ضرر بدنى مثل گم شدن يا افتادن از جايى يا امثال اينها و هيچ مصلحتى در آن نباشد نمىتواند امر كند و آن چه را كه منظور مصلحتى از صغير باشد اگر چه مجرّد ياد گرفتن و بى كار نگشتن باشد بى اشكال مىتواند امر كند وامّا آن چه را نه محتمل ضرر يا مفسده باشد و نه محتمل مصلحتى وفايده اى پس پدر بدون اشكال مىتواند او را امر كند به جهت اخبار مثل صحيحه ثمالى كه در آنجا مذكور است كه حضرت رسول ( ص ) فرمود أنت و مالك لأبيك ( 1 )\r\n\r\nو همچنين در صحيحه حسين بن ابى العلا ( 2 )\r\n\r\nو در روايت زيد بن على است از آباء خود از حضرت رسول ( ص ) فرمود يتناول والدك من مالك وبدنك ( 3 )\r\n\r\nو اين اخبار اگر چه شامل مال نيز هستند امّا زايد بر قدر حاجت پدر و ضرورت آن به دليل خارج شده و ظاهر آن است كه جد پدرى هم حكم پدر داشته باشد امّا در غير اين دو محل اشكال است و احوط آن است كه تا مصلحتى از صغير در نظر نگيرند نكنند اگر چه آن مصلحت مجرّد ما به الازاء زحمتى كه در متوجه شدن آن است باشد .\r\nوامّا چيزى گرفتن از صغير اگر مال باشد اگر چه قيمت نداشته باشد مثل يك گل يا يك دانه انگور يا يك دانه گندم اگر ندانى از كجا بدست آن آمده مطلقاً نمىتوان از دست او گرفت اگر چه دل شكسته شود و اگر بدانى كه ولىّ او به او داده يا به اذن ولىّ برداشته يا كسى به او بخشيده اگر اذن شاهد حال از ولىّ باشد مىتوان گرفت والَّا نمىتوان گرفت .\r\nعالم محتاطى را ديدم كه در وقتى از قريه اى به قريه اى مىرفت چاروائى كه سوار بود راه نمىرفت طفلى را ديد كه چوب بسيار باريكى در دست داشت از او گرفت به رضاى او كه به چاروا زند چون به قريه خود رسيد\r\n","description":"","footnote":"\r\n( 1 ) تلخيص الوسائل ، 9 / 112 .\r\n\r\n( 2 ) همان .\r\n\r\n( 3 ) وسائل الشيعة ، 23 / 104 .\r\n","page_name":" 339 ","page_number":339},
  {"content":"\r\nمتفطن مسأله شد مراجعت كرد به قريه اوّل و چند روز در آنجا تفحص كرد و از آشنايان آن ده خواهش كرد كه اطفال خود را به او نمودند تا آن طفل صاحب چوب را پيدا كرده چوب را به ولى آن ردّ نمود بلى اگر چيزى باشد كه مال نتواند شد مثل مگسى يا پشه از دست طفل گرفتن ضرر ندارد والله العالم .\r\n( 440 )\r\nس 5 : آيا در صورت فقد اب وجدّ ووصىّ و حاكم شرع عدول مؤمنين يا عدل واحد مىتواند قيمومت صغير را نمايد يا نه ؟\r\nج : بلى در صورت فقدان مذكورين وتعذر وصول به حاكم شرع بلكه تعسر آن عدول مؤمنين مىتوانند كه متوجه امور صغار شوند بلكه عدل واحدهم و احتياط آن است كه با وجود امكان عدول به عدل واحد اكتفا نشود والله العالم .\r\n","description":"","footnote":"","page_name":" 340 ","page_number":340},
  {"content":"\r\n\r\nكتاب الوكالة\r\n( 441 )\r\nس 1 : هر گاه زيد عمرو را وكيل كند كه ملكى از براى او بخرد ، وعمرو با بايع به نزد ملايى رفته واو را در اجراى صيغه وكيل كنند ، وملَّا چنان دانسته كه عمرو به جهت خود مىخرد ، و در « اشتريت لموكلي » قصد عمرو را داشته ، آيا چون منظور عاقد غير منظور ايشان بوده آن عقد باطل است ، يا تابع قصد ملَّا است ، يا قصد زيد وعمرو ؟\r\nج : شكّ در اين نيست كه قصد در عقود معتبر است ، و از اين جهت است كه اگر شخصى ديگرى را وكيل كند در خريدن چيزى ، و وكيل آن را به قصد خود بخرد منتقل به وكيل مىشود نه موكَّل ، پس هر گاه وكيل ثالثى را وكيل كند در خريدن به جهت خود ، و آن ثالث به جهت وكيل بخرد باز منتقل به وكيل مىشود نه موكَّل .\r\n( 442 )\r\nس 2 : آيا عمل وكيل بعد از عزل و پيش از وصول خبر عزل به او ممضى است يا نه ؟ ومعتبر در وصول خبر عزل علم است يا ظنّ نيز كافى است ؟\r\nج : حقّ آن است كه مادامى كه خبر عزل به او نرسيده عمل او ممضى است ، ومعتبر در عزل علم است ، و ظاهر آن است كه اخبار ثقه ء معتمد در نزد وكيل نيز كفايت مىكند ، هم چنان كه جمعى از متأخّرين به آن قائل شده اند وحديث صحيح بر آن صريح است . ( 1 )\r\n\r\n","description":"","footnote":"\r\n( 1 ) تلخيص الوسائل ، 10 / 161 .\r\n","page_name":" 341 ","page_number":341},
  {"content":"\r\n( 443 )\r\nس 3 : هر گاه موكَّل ادّعا بر وكيل كند كه من قيد كردم در توكيل كه با نوكر باب ( 1 )\r\n\r\nمعامله نكنى ، وكيل گويد كه وكيل ومأذون بودم ، آيا قول كدام يك مقدّم است ؟\r\nج : قول موكَّل مقدّم است با يمين ، زيرا كه وكيل ادّعاى توكيل مطلق يا مقيّد به خصوص نوكر باب را مىكند وموكَّل منكر است .\r\n( 444 )\r\nس 4 : هر گاه زوجه ء زيد به جمعى بگويد كه : بكر از جانب من وكيل مطلق مىباشد در اجراى فلان صيغه ، وشما از جانب من به او بگوييد ، وايشان بروند به نزد بكر و بگويند كه : زوجه ء زيد تو را وكيل مطلق كرده است در خصوص صيغه گفتن ، وبكر اولًا بگويد : به من رجوعى ندارد ، بعد بلا تأمّل در حضور اشخاص كه از جانب زوجه ء زيد آمده بودند صيغه را از جانب زوجه ء زيد جارى كند ، آيا اين صيغه صحيح است يا نه ؟\r\nج : گفتن بكر ابتداء كه : به من رجوعى ندارد اگر به اين جهت بوده كه ابتداء از قول آن اشخاص وكيل بودن خود بر او ثابت نشده وغرض از اين كلام اخبار از عدم اختيار خود بوده و بعد از التفات بر او ثابت شده و صيغه گفته وكالةً ، يا بدون ثبوت فضولًا گفته صيغه صحيح است ، امّا در صورت فضولى محتاج به اجازه ء زوجه ء زيد است ، و اگر از قول آن اشخاص وكيل بودن او بر او ثابت شده ، پس گفته : به من رجوع ندارد ، ظاهر از اين كلام ردّ توكيل وقبول نكردن اوست وكالت را ، و در بطلان وكالت بعد از ردّ آن واحتياج به اذن تازه ء موكَّل هر گاه خواهد بعد فعل را به عمل آورد خلاف است ، علَّامه در قواعد و ارشاد وتذكره تصريح فرموده به احتياج به اذن جديد ، وملَّا احمد اردبيلى و صاحب كفايه وجماعتى ديگر هم چنان كه بعضى گفته اند عدم احتياج است ، و بعضى فرق گذارده اند ميان علم موكَّل به ردّ وتشكيك در بقاى اذن او ، وميان تثبيت با يقين به بقاء اذن او .\r\nو اقوى نظر به عمومات وكالت وخصوص مثل قوله عليه السلام : « الوكالة\r\n","description":"","footnote":"\r\n( 1 ) عضو ادارات دولتى .\r\n","page_name":" 342 ","page_number":342},
  {"content":"\r\nثابتة حتى يعلمه بالخروج منها كما أعلمه بالدخول فيها » ( 1 )\r\n\r\nعدم احتياج به اذن جديد است ، بلكه مىتواند بعد قبول كند ، واصالت بقاى اذن با عدم اشتراط مقارنه ء قبول با ايجاب در توكيل واصالت عدم تأثير ردّ ابتداء در بطلان اذن دادن هم دلالت بر مطلوب مىكند ، واصالت بقاء حرمت تصرّف در ملك غير يا عدم انتقال آن منتقل [ به 
  ] غير معارضه با استصحاب بقاء اذن نمىكند ، چه اين استصحاب مزيل استصحاب حرمت تصرّف وعدم انتقال است .\r\n( 445 )\r\nس 5 : هر گاه زيد ملكى را به عمرو بفروشد و بعد از فروختن عمرو زيد را وكيل كند در اجاره دادن آن يا فروختن ، يا صلح كردن ، يا وقف كردن ، و بعد معلوم شود كه مبايعه ء زيد باطل بوده وملك بر ملكيّت او باقى بوده ، آيا همان عملى كه به وكالت كرده نيز باطل است يا نه ؟ و از اين قبيل است هر گاه كسى ملكى را وقف كند وتوليت را به جهت خود قرار دهد ، و بعد حسب التوليه اجاره دهد ، و بعد بطلان آن وقف ظاهر شود ، آيا اجاره بر حال خود باقى است يا نه ؟\r\nج : بلى ، باطل است ، زيرا كه قصد زيد ايقاع از جانب موكَّل بوده ، و چون ظاهر شد كه موكَّل را در آن حقّى نبوده توكيل نيز باطل و عملى كه به مقتضاى وكالت شده نيز فاسد ، و همچنين است آن چه به ولايت شده ، وامّا از جانب خود زيد چون قصد نقل ملك يا منفعت را از جانب خود و به عوضى كه منتقل به خود بشود نداشته ، بلكه قصد او نقل از جانب ديگران بوده وعقود تابع قصود است ، پس از جانب خود او نيز نقل متحقّق نمىشود ، والله العالم .\r\n( 446 )\r\nس 6 : هر گاه زينب باكره ء معقوده ء عمرو وكيل كند زيد را به اين عبارت كه : تو وكيل منى كه بعد از آن كه زوج من مرا مطلَّقه سازد و رفع زوجيت بالمرّه فيما بين من وزوج من بشود ثانياً مرا به او نكاح كنى ، يا به اين عبارت كه : اگر زوج مرا طلاق دهد تو وكيل منى كه مرا به او تزويج كنى ، آيا اين توكيل صحيح است يا\r\n","description":"","footnote":"\r\n( 1 ) تلخيص الوسائل ، 10 / 161 .\r\n","page_name":" 343 ","page_number":343},
  {"content":"\r\nنه ؟ وفرقى ما بين عبارتين هست يا نه ؟ و بر فرض عدم صحّت هر گاه زيد بعد از تطليق ، زينب را مجدداً به صيغه ء وكالت تزويج كند به عمرو بدون تجديد اذن وعدم ظهور اذن فحوى ، آيا اين عقد صحيح است يا باطل ، يا قائم مقام عقد فضولى است ، و بنا بر احتمال ثالث هر گاه زينب علم به خيار نداشته باشد ، بلكه يقين داند كه وكالت صحيح و عقد مذكور لازم ، و بر او اطاعت زوج واجب ، واحدى از او طلب اجازه ننموده ، و نقل اجازه گوشزد او نشده ، و ليكن از جهت امتثال أمر شارع اطاعت زوج نموده ، آيا اين اطاعت به منزله ء اجازه است يا نه ؟\r\nج : تنقيح اين مقام موقوف است بر بيان چند مقدّمه :\r\nاوّل : بدان كه وكالت امرى است مخالف اصل ، نه به معنى اين كه اصل عدم جواز آن است بلكه به اين معنى كه امرى را كه غيرى به وكالت ديگرى به جا مىآورد اصل عدم لزوم آن است ، و اصل عدم ترتّب آثار شرعيه است بر عقودى كه وكيل جارى مىسازد الَّا ما دل الدليل على نفاذ أمر الوكيل فيه وكونه قائماً مقام الموكَّل فيه ، پس اگر دليل عامّى باشد بر اين كه در هر امرى توكيل جائز است اين اصل ثانوى مىشود و بايد مراعات آن را نمود در جميع موارد ، مگر جايى كه دليل رافع اصل باشد ، و اگر دليل عامّى نباشد مقتضاى قاعده آن است كه اقتصار شود بر مواضعى كه دليل شرعى بر جواز توكيل باشد ، و در كتاب وسنّت نصّى كه دلالت بر جواز توكيل در جميع امور كند به نظر نرسيده ، بلكه جواز اصل توكيل در مواضع مخصوصه مىرسد .\r\nو همچنين ثابت از اجماع نيست مگر جواز اصل وكالت در آن چه مشتمل بر شرائطى چند باشد ، پس در امورى كه مختلفٌ فيه است واجماع در آنها بخصوصه منعقد نيست ونصىّ بر جواز توكيل در آنها نيست ودليلى ديگر شرعى نيز يافت نشود ، مقتضاى اصل حكم به بطلان وكالت است در آن ، به معنى اين كه اثر شرعى بر عمل وكيل مترتّب نمىشود ، وامّا هر گاه در امرى ثابت شود جواز وكالت پس اصل در آن ، عدم اشتراط جواز است به شرطى مانند تنجيز يا مثل آن ، مگر اين كه دليلى بر اشتراط باشد .\r\nدوم : آن كه مصرّح به در كلام فقهاء از متقدمين ومتأخّرين آن است كه در هر\r\n","description":"","footnote":"","page_name":" 344 ","page_number":344},
  {"content":"\r\nامرى كه توكيل در آن جايز است ثبوت وكالت وصحّت آن موقوف بر تنجيز است ، پس اگر موكَّل معلق سازد وكالت را به شرطى مثل اين كه بگويد : اذا دخل الشهر الفلاني فأنت وكيلى فى بيع عبدى . وكالت باطل خواهد بود ، وعلَّامه در تذكره وشهيد ثانى در مسالك ومفلح در شرح شرايع ( 1 )\r\n\r\nدعواى اجماع بر اشتراط تنجيز كرده اند . و بر متتبع نيز اجماع محقّق مىشود ، پس به سبب اجماع اصالت عدم اشتراط تنجيز ساقط مىشود وتأمّل در ثبوت اجماع بىجا است ، و همين اجماع در ثبوت اشتراط تنجيز كافى است واحتياج به ابداء بعضى أدلَّه غير تامّه نيست .\r\nمثل اين كه بعضى گفته اند كه : فساد عقود تعليقيّه به جهت آن است كه مقتضاى تعليق عدم قصد ترتّب اثر است در حين عقد ، وحال اين كه ترتّب اثر بر عقد در حين ايقاع آن شرط صحّت است اجماعاً .\r\nووجه عدم تماميّت اين دليل آن است كه مقدّمه ء ثانيه عين مطلوب است ، زيرا كه مراد از تنجيز نيست مگر ترتّب اثر در حين عقد با وجود اين كه ممكن است منع عدم ترتّب اثر در حين عقد در عقود تعليقيّه هم چنان كه از كلام آينده معلوم خواهد شد .\r\nو مثل اين كه بعضى ديگر گفته اند كه : حصول وكالت به انشاء عقد او مىشود ، وانشاء قابل تعليق نيست ، به جهت اين كه بايد مضمونش به همين لفظ حاصل شود در حين تلفّظ .\r\nووجه عدم تماميّت اين دليل آن است كه اگر چه قبول داريم كه بايد مضمون انشاء در حين تلفّظ حاصل شود ، زيرا كه اگر در آن حين حاصل نشود پس اگر اين لفظ علَّت تامّه باشد لازم مىآيد تخلَّف معلول از علَّت و اگر اين لفظ علَّت تامّه نباشد پس به اين لفظ ايجاد نخواهد شد ، پس انشاء نخواهد بود وشروطى كه در ضمن العقد مىشود ربطى به ما نحن فيه ندارد ، به علَّت اين كه منشى در عقد در آنجا انشاء اثر عقد را به همين لفظ مىكند ، نهايت آن است كه لزوم آن مشروط مىشود ، پس فايده ء شرط در آنجا انتفاء لزوم است به انتفاء شرط ، نه عدم صحّت عقد و فساد آن ، و ليكن مىگوييم : مضمون لفظ در حين تلفّظ حاصل مىشود ، زيرا كه مضمون :\r\n","description":"","footnote":"\r\n( 1 ) اين شرح در ذريعه ، ج 14 ، ياد شده است .\r\n","page_name":" 345 ","page_number":345},
  {"content":"\r\n« ان دخل الشهر فأنت وكيلى » وكالت حالى نيست ، بلكه كونه وكيلًا فى رأس الشهر است ، و آن بالفعل متحقّق شد ، يعنى به همين ، وكالت در رأس شهر حاصل مىشود وبالفعل صادق است كه موكَّل امر معدومى را به اين لفظ موجود كرد ونمىفهمم كه چه فرق است ميان « أنت وكيلى ان جاء زيد » و « أكرِم عمراً ان جاء زيد » و همچنين « و ان لم تجدوا ماءً فتيمَّموا » كه انشاء در اوّل منافى تعليق است دون أخيرين ؟ و آن چه همين مستدل گفته كه « فرق اين است كه شرط در اخيرين قيد جزاء است و حاصل مراد از تعليق اين است كه اكرام كن زيد را در وقت آمدن او تو را ، و آن چه انشاء است طلب اكرام است و طلب در حال است ، گو مطلب مقيّد باشد » ، بعينه در اوّل جارى است ، زيرا كه مىگوييم كه : شرط قيد جزاء است ، و حاصل مراد از تعليق اين است كه تو وكيلى در وقت آمدن زيد ، و آن چه انشاء است توكيل است وتوكيل در حال متحقّق است ، گو وكالت مقيّد باشد به مجىء زيد ، يعنى بالفعل وكالت مقيّده را موجود كرد كه وكالت به شرط مجىء زيد باشد وتفرقه ميان آنها نهايت غفلت است .\r\nبلى دليلى غير از اجماع هست كه ما خود به آن متمسّك شده ايم در بطلان تعليق در عقودى كه محتاج به الفاظ خاصّه هستند ، مثل نكاح و طلاق ، بلكه بيع بنا بر اقوى ، ومىتوان همان را در جميع عقود جارى نمود ، و آن اين است كه شكَّى نيست كه الفاظى را كه شارع منشأ اثرى قرار داد بايد همان اثر بر او مترتّب شود لا شىء زائد عليه ، و هر لفظى كه از شارع ترتّب اثر بر او نرسيده بايد اثر شرعى بر آن مترتّب نشود ، پس هر گاه شخصى بگويد : أنكحتك إِن جاء زيدٌ ، مىگوييم كه اثرى كه شارع بر لفظ أنكحتك مترتّب ساخته همان حليّت وطى است ، وامّا حليّت مقيّده ء به امر خاصّى اثر لفظ أنكحتك نيست ، پس اين قيد بايد اثر شرط باشد ، وثابت نشده كه شارع اين اثر را بر لفظ شرط مترتّب ساخته باشد ، پس قيد شرعاً حاصل نمىشود ، پس حليّت وطى كه اثر لفظ أنكحتك هست يا در وقت تلفّظ حاصل مىشود ، يعنى : با عدم شرط مجىء زيد ، و اين باطل است ، زيرا كه خلاف مقصود عاقد است ، والعقود تابعة للقصود ، يا در مجىء زيد ، و اين نيز باطل است ، به علَّت اين كه أثر أنكحتك حليّت وطى بدون قيد\r\n","description":"","footnote":"","page_name":" 346 ","page_number":346},
  {"content":"\r\nبود ، پس بايد به مجرّد انشاء آن موجود شود ، والَّا تخلَّف معلول از علَّت لازم مىآيد . پس اثرى بر لفظ أنكحتك در اين مثال مترتّب نمىشود وهو معنى الفساد .\r\nپس اگر گويى كه : اثر أنكحتك بدون قيد حليّت بدون قيد است واثر أنكحتك با قيد حليّت مع القيد است ، گوييم : پس قيد در أثر ، اثر قيد در مؤثر است ، و اين تأثير از قيد بر ما معلوم نيست ، وبعينه همين دليل در وكالت نيز مىتواند جارى شود ، به اين نوع كه مىگوييم : وكالت مقيّده يعنى مشروطه مفهوم مىشود از الفاظ داله ء بر رضا با لفظ دالّ بر اشتراط و اين شرط نمىتواند اثر لفظ دالّ بر رضا باشد ، و اين ظاهر است پس اثر لفظ دالّ بر شرط خواهد بود . و آن چه بر ما ثابت شده بيش از اين نيست كه الفاظ داله بر رضا اثر آنها شرعاً ثبوت وكالت است ، امّا اين كه لفظ دالّ بر شرط هم اثر او شرعاً اشتراط باشد معلوم نيست ، پس يا وكالت مطلقه بايد ثابت شود ، و اين باطل است ، زيرا كه مقصود نيست . يا وكالت مشروطه ، و اين نيز باطل است ، زيرا كه ثبوت آن موقوف بر ترتّب اثر شرطيّت است بر ترتب اثر شرطيت بر لفظ شرط ، پس اثرى بر اين عقد مترتّب نخواهد شد وهو معنى الفساد ، ونديده ام كه كسى در بطلان عقود تعليقيّه اين دليل را ذكر كرده باشد وحال اين كه دليلى قوى است .\r\nسوم : بدان كه مصرّح به در كلام فقهاء اين است كه جائز است بگويد : أنت وكيلى فى بيع عبدى اذا قدم الحاجّ ، كه قيد قيد بيع باشد نه توكيل ، وعلَّامه دعوى اجماع بر صحّت آن كرده است و همچنين ظاهر از مسالك دعوى اجماع است بر صحّت آن ، و در حديث موثّق دلالت بر آن هست كه : رجلٌ وكَّل رجلًا بطلاق امرأته اذا حاضت وطهرت وخرج الرجل ، فبدا له وأشهد أنه قد أبطل ما كان أمره به وأنه قد بدا له فى ذلك ، قال : فليعلم أهله وليعلم الوكيل . ( 1 )\r\n\r\nوحديث اگر چه مخصوص است به صورت خاصّى ، امّا بعدم قول به فصل تمام مطلوب ثابت مىشود ، زيرا كه كسى فرق نگذارده در امورى كه وكالت در آنها جائز است به اين نوع كه در بعضى شرط مبطل باشد دون بعضى .\r\nو بعضى در صحّت توكيل در اينجا متمسّك به اصل شده اند ، و اين باطل\r\n","description":"","footnote":"\r\n( 1 ) تلخيص الوسائل ، 10 / 163 .\r\n","page_name":" 347 ","page_number":347},
  {"content":"\r\nاست ، به جهت اين كه ثبوت توكيل در امر مشروط به شرط غير موجود احتياج به دليل دارد هم چنان كه در مقدّمه ء اوّل دانستى .\r\nچهارم : آن كه از شرائط صحّت توكيل آن است كه امرى را كه وكالت در آن متحقّق مىشود موكَّل تواند آن را عقلًا وشرعاً به جا آورد ، پس جائز نيست توكيل در امرى كه موكَّل خود نمىتواند آن را به عمل آورد ، به جهت استحاله ء آن عقلًا يا شرعاً ، خواه وكيل نيز نتواند آن را به جا آورد عقلًا ، مثل اين كه او را وكيل كند در تصرّف در سماويات ، يا شرعاً ، مثل اين كه او را وكيل كند در دزدى يا وكيل تواند آن را به جا بياورد ، مثل اين كه اعمى وكيل كند بينايى را در نظر گرفتن به محسوسى يا اين كه شخصى وكيل كند ديگرى را در وطى امه وكيل ووجه اين اشتراط واضح است وخلافى هم در آن نيست .\r\nبلى خلاف است در اين كه آيا شرط است كه موكَّل خود از وقت وكالت تا وقت تصرّف نيز بتواند به عمل آورد يا اين كه مطلق امكان كافى است ؟ مصرّح به در كلام جمعى آن است كه شرط است كه در حين توكيل تا زمان ايقاع موكَّل فيه موكَّل خود تواند عقلًا وشرعاً آن را به عمل آورد ، و بعضى از متأخّرين نسبت اين اشتراط را به مشهور داده است ، و از كلام علَّامه در تذكره ، وشيخ على اجماع بر آن ظاهر مىشود ، پس جائز نيست توكيل در طلاق زنى كه بعد از اين خواهد گرفت ، و آزاد كردن بنده اى كه بعد خواهد خريد .\r\nو بنا بر آن چه ما در مقدّمه ء اولى ذكر كرديم اشكالى نيست در بطلان اين وكالت زيرا كه دانستى كه اصل عدم جواز توكيل است الَّا در امرى كه جواز توكيل در آن ثابت شود ، ودليلى نيست بر جواز توكيل در همچنين امرى وصحّت آن ، هر گاه دليل بر عدم جواز نباشد ، وجواز در بعض امثله كه ظاهراً از اين قبيل است موجب جواز در جميع صور نمىشود ، خصوصاً با علم به وجود قول به فصل .\r\nو بعضى مستند كرده اند بطلان را در اين صورت به رجوع توكيل به توكيل تعليقى ، و تحقيق آن از كلام آينده معلوم خواهد شد .\r\nوگاه است كه كسى متمسّك شود به بطلان توكيل در آن چه موكَّل نتواند در\r\n","description":"","footnote":"","page_name":" 348 ","page_number":348},
  {"content":"\r\nحين توكيل به عمل آورد به اين كه : شكَّى نيست كه توكيل شخصى مر غير را عبارت است از گردانيدن او غير را قائم مقام خود در عمل آوردن امرى ، و قيام غير در عمل آوردن فرع اين است كه از براى خود آن شخص عمل آوردن ممكن باشد پس مادامى كه از براى آن شخص جائز نباشد كه خود آن فعل را به عمل آورد توكيل بر آن صادق نخواهد بود .\r\nو ممكن است خدشه در اين به اين كه هر گاه عمل عملى باشد كه مطلقاً موكَّل نتواند به عمل آورد صحيح است كه توكيل در آن معنى ندارد ، و ليكن هر گاه عملى باشد كه تواند به عمل آورد گو موقوف بر شرطى فاقد باشد قبول نداريم كه توكيل معنى ندارد ، زيرا كه اگر چه بالفعل موكَّل متمكَّن از جا آوردن نباشد ، و ليكن بر او صادق است كه متمكَّن از جا آوردن با وجود تحقّق شرط هست ، پس توكيل عبارت از آن است كه در همين تمكَّن وكيل را قائم مقام خود كند .\r\nو ما به مثالى مطلب را بيان مىكنيم . مىگوييم كه : هر گاه فرض كنيم كه شارع شخص معينى را نهى از اصل تطليق كند به اين نوع كه گويد : تطليق از براى تو مطلقاً مشروع نيست ، وشخص ديگرى را تجويز كند كه هر گاه زنى داشته باشد وخواهد طلاق بگويد ، پس شكّ در اين نيست كه در وقتى كه هيچ يك از اين دو شخص را زنى نيست در همان حال ما به الفرق ميان ايشان هست ، و آن اين است كه بالفعل از براى شخص دوم حالتى هست كه جواز تطليق در صورت تزويج باشد ، و اين حالت از براى شخص اوّل نيست ، پس از براى اوّل توكيل مطلقاً جائز نيست ، وامّا از براى دوم اين است كه او را قائم مقام خود مىكند در ثبوت اين حالت از براى او . و از اينجا معلوم مىشود كه ضرور نيست كه توكيل در چنين امرى تعليقى باشد .\r\nومخفى نماند كه ظاهر از كلام صاحب كفايه وآخوند ملَّا احمد اردبيلى رحمة اللَّه عليهما اشكال در اشتراط اين شرط است ، به جهت نقض به مواردى چند كه ذكر فرموده اند ، كه از آن جمله توكيل در طلاق در طهر مواقعه است در طهر مواقعه ( 1 )\r\n\r\nيا در حال حيض ، وتوكيل در تزويج زنى و طلاق بعد از آن ، يا خريدن غلامى\r\n","description":"","footnote":"\r\n( 1 ) شايد اين طور باشد : توكيل در طلاق در طهر غير مواقعه است در طهر مواقعه .\r\n","page_name":" 349 ","page_number":349},
  {"content":"\r\nو آزاد كردن آن و امثال اينها .\r\nو بنا بر آن چه ما ذكر كرديم مطلقاً اشكال لازم نمىآيد ، وضرورتى داعى بر ابداء فرق ميان اين موارد نقض وسائر مواردى كه ما قائل به بطلان توكيل در آن هستيم نخواهد بود زيرا كه بناى ما بر آن است كه چون اصل در عقد فساد است ونصّى يا اجماعى بر صحّت عقد وكيل در امورى كه موكَّل خود بالفعل نتواند به عمل آورد نيست ، پس در جميع مواضعى كه چنين باشد توكيل باطل خواهد بود الَّا ما دل فيه الدليل على الجواز بخصوصه ، و در اين موارد نقض هر گاه اجماعى يا نصىّ بر جواز باشد از مواضعى خواهد بود كه دليل بر جواز آنها خواهد بود والَّا ما صحّت را در آنها نيز مسلَّم نخواهيم داشت .\r\nو همچنين است حال كسى كه در بطلان وكالت در چنين امرى به اجماع متمسّك شده باشد بلى كسى كه در بطلان توكيل در چنين فعلى متمسّك به عدم جواز عقلى يا عدم صدق توكيل يا لزوم تعليق در توكيل شده بر آن لازم است ابداء فرق ميان موارد نقض و غير اينها ، وفرقى كه حاسم ماده ء بحث باشد و تمام باشد به نظر نرسيده .\r\nو بعضى وجوه فرق كه بعضى ذكر كرده اند تمام نيست .\r\nمثل آن چه بعضى گفته اند كه محتمل است كه فرق باشد ميان ما وقع فيه التوكيل مستقلًا ، مثل موارد ممنوعه ، و ما وقع فيه التوكيل تبعاً لما يجوز التوكيل فيه ، مثل موارد مجوّزه كه در آنها چون توكيل در امورى كه موكَّل مىتواند ( 1 )\r\n\r\nبه عمل آورد تابع توكيل در امورى است كه مىتواند به عمل آورد ، صحيح است ، بخلاف آن چه توكيل مستقلًا در امرى باشد كه موكَّل نتواند به عمل آورد ، نظير وقف بر اولاد كه جايز نيست بر من سيوجد اصالةً ، وجائز است تبعاً لمن وجد .\r\nو اين فرق اگر چه صحيح است و ممكن است كه منشاء اختلاف حكم در واقع همين باشد ، امّا در جميع موارد نقض جارى نيست ، زيرا كه يكى از موارد نقض توكيل در طهر غير مواقعه است ، وشكَّى نيست كه در آنجا توكيل مستقلًا واقع شده .\r\n","description":"","footnote":"\r\n( 1 ) نمىتواند ظ .\r\n","page_name":" 350 ","page_number":350},
  {"content":"\r\nو بعضى ديگر كلام طويلى ذكر كرده و آن نيز ناتمام است .\r\nگفته است كه : فرق ميان موارد ممنوعه مثل طلاق زوجه كه بعد تزويج خواهد كرد ، يا عتق غلامى كه بعد خواهد خريد وموارد نقض بسيار است ، و محل نزاع جائى است كه موكَّل را به هيچ نحو تصرّف در موكَّل فيه جائز نباشد ، هم چنان كه در مثالهاى ممنوعه وموارد نقض از اين قبيل نيست ، وتوضيح آن است كه طهر [ غير 
  ] مواقعه از شروط صحّت طلاق است نه از اسباب تمكَّن از تصرّف در امر زوجه ، و همچنين حصول ملك از شرائط صحّت عتق است نه از شرائط جواز شراء ، پس مراد اين است كه تو وكيلى در طلاق جامع الشرائط وعتق جامع الشرائط . وگاه است كه انجام اين امر موقوف به مقدمات چند باشد كه از جمله انتظار طهر غير مواقعه است و ابتداى امكان مقدمات صادق است كه ابتداى امكان فعل است ، وهكذا . انتهى .\r\nو بر او وارد مىآيد كه آن چه كه گفته است كه طهر [ غير 
  ] مواقعه از شروط صحّت طلاق است نه از اسباب تمكَّن در تصرّف در امر زوجه .\r\nاولًا مىگوييم از امر زوجه چه اراده كرده اى ، يعنى در امرى كه غير از طلاق باشد مسلَّم است كه اسباب تمكَّن نيست ، و اگر امرى كه شامل طلاق نيز باشد مىگوييم كه : مسلَّم نداريم كه از اسباب تمكَّن در تصرّف در طلاق نيست ، بلكه از اسباب تمكَّن است .\r\nوثانياً مىگوييم كه : هر گاه كسى شخصى را وكيل كند در عتق غلامى معيّن كه در اجاره ء موكَّل باشد بعد از آن كه به توكيل آن را بخرد ، بعينه مىتوانيم بگوييم : خريدن موكَّل از شروط صحّت عتق است ، نه از اسباب تمكَّن در تصرّف در امر غلام ، و فرق ميان اين دو را نمىفهمم كه بايد طهر غير مواقعه از شروط صحّت طلاق باشد نه از اسباب تمكَّن در تصرّف در طلاق ، وشراء عبد اسباب تمكَّن باشد .\r\nو همچنين آن چه را كه گفته است كه حصول ملك از شرائط صحّت عتق است نه از شرايط جواز شراء .\r\nمىگوييم كه : كلام در صحّت عتق است ، ومفروض اين است كه هنوز ملك\r\n","description":"","footnote":"","page_name":" 351 ","page_number":351},
  {"content":"\r\nكه از شرائط صحّت است تحقّق نيافته ، بلكه آن را وكيل كرده در شراء ، پس عتق ، وهم چنان كه در اينجا موكَّل اختيار در شراء داشت در ماده ء نقض نيز دارد نهايت امر اين است كه وكيل را وكيل در شراء نكرده ، چگونه شد كه حصول ملك در اينجا از شرائط صحّت عتق شده و در ماده ء نقض از اسباب تمكَّن عتق ؟\r\nو همچنين آن چه را كه گفته كه : مراد اين است كه تو وكيلى در طلاق جامع الشرائط وعتق جامع الشرائط ، وگاه است كه موقوف بر مقدماتى باشد كه از جمله انتظار طهر غير مواقعه است . نمىفهمم كه چگونه نمىتوان گفت در ماده ء نقض كه مراد اين است كه تو وكيلى در عتق جامع الشرائط ، وگاه است كه موقوف بر مقدّمه باشد كه از جمله انتظار شراء موكَّل است ، و اين فرقها محض اختراع است كه هيچ منشأ ندارد .\r\nوامّا آن چه را كه گفته كه ابتداى امكان مقدمات ابتداى امكان فعل است . نمىدانم كه مگر اين امكان از براى موكَّل در ماده ء نقض حاصل نيست ، ونمىتواند كه بخرد غلامى را كه وكيل كرده است ديگرى را در عتق او ؟\r\nو بعد از آن چه مذكور شد نقل استتباعى كه بيان شد ذكر نموده ودانستى كه او اگر چه مىتواند شد ماده ء فرق باشد ، و ليكن در جميع موارد نقض جارى نيست .\r\nو بعد از آن گفته است كه در مثال : أنت وكيلى فى طلاق امرأة أنا ازوّجها ، أو فى عتق عبد أنا اشتريه . توكيل اين مىشود كه وكيل ، وكيل است ، در طلاق اگر تزويج حاصل شود ، و در عتق اگر غلام را بخرد ، وتوكيل معلق باطل است ، و اين نه از بابت : أنت وكيلى فى بيع عبدى اذا قدم الحاجّ است به علَّت اين كه اين مبتنى است بر اين كه قدوم حاج قيد بيع باشد نه وكالت ، و در ما نحن فيه نمىتوان گفت كه مطلوب وكالت مطلق است ، امّا طلاق وعتق مقيّدند به وقت حصول نكاح وشراء به جهت اين كه تقييد مقيّد آن است كه آن شىء مطلق قبل از تقييد تواند بر اطلاق خود باقى باشد ، چنان كه در مثال بيع ، به خلاف ماده ء ممنوعه ، به جهت اين كه طلاق وعتق قبل از حصول تزويج وملك هيچ صورت وقوع وامكان ندارد .\r\nوامّا در صورت نقض مثل : أنت وكيلى فى التزويج ثمّ الطلاق ، پس اين توكيل در طلاق چون منفرد نيست و جزء توكيل در مجموع تزويج ثمّ الطلاق\r\n","description":"","footnote":"","page_name":" 352 ","page_number":352},
  {"content":"\r\nاست ، پس صحيح است كه بالفعل تسلَّط بر مجموع دارد ، وتوكيل در مجموع معلق به چيزى نيست ، وموكَّل فيه مجموع أمرين است نه احدهما و نه كلّ واحد منهما منفرداً ، پس صادق است كه توكيل در طلاق هم منجّز است ومعلق نيست ، گو در نفس الأمر موقوف باشد بر تقديم تزويج . انتهى .\r\nو بر او وارد است اولًا : اين كه آن چه گفته است كه مآل توكيل اين مىشود كه وكيل ، وكيل است در طلاق اگر تزويج حاصل شود ممنوع است ، بلكه مراد اين است كه هم چنان كه موكَّل بالفعل متصف به وصفى است كه تسلَّط بر طلاق در صورت تحقّق تزويج دارد وكيل نيز قائم مقام اوست وبالفعل متصف به همين وصف است و اين مطلقاً تعليق نيست .\r\nوثانياً : اين كه آن چه گفته كه در ما نحن فيه نمىتوان گفت كه مطلوب وكالت است مطلقاً ، امّا طلاق وعتق مقيّدند به وقت حصول نكاح وشراء ، به جهت اين كه تقييد مقيّد آن است كه آن شىء مطلق الخ .\r\nكلامى بس عجيب است . به علت اين كه در مثل : أنت وكيلى فى الطلاق اذا حاضت وطهرت ، آيا اذا حاضت را اين قائل قيد توكيل مىداند ؟ پس لازم مىآيد كه توكيل معلق باشد ، و اگر قيد طلاق مىداند هر تصحيحى كه از براى اين قيد مىكند در ما نحن فيه نيز بكند ، و اگر فرق مىگذارد فارق را بيان نمايد .\r\nو بعد از اين كلامى فرموده كه بسيار أغرب وأعجب از اين است وفايده در ذكر آن وبيان آن چه فرموده نيست .\r\nوبالجمله ، فرقى كه حاسم ماده ء نزاع در جميع موارد نقض باشد تا حال حقير بر نخورده ام وچندان فائده اى بعد از آن چه ما بيان كرديم در ابداء فرق نيست .\r\nپنجم : بدان كه در مقامى كه توكيل باطل مىشود هر گاه وكيل تصرّف در موكَّل فيه بكند ، خلاف كرده اند در اين كه آيا آن تصرّف صحيح است يا نه ؟ بعضى قائل شده اند به صحّت تصرّف وكيل در آن امر ، به جهت اين كه فسادى طارى بر نفس عقد شده ، وامّا عموم اذنى كه از خود توكيل مستفاد مىشود واباحه ء تصرّف پس آن بر حال خود باقى است .\r\n","description":"","footnote":"","page_name":" 353 ","page_number":353},
  {"content":"\r\nوايضاً وكالت اخصّ از اذن است ، وعدم اخصّ اعمّ از عدم اعمّ است ومثال زده اند از براى آن به اين كه كسى ديگرى را وكيل كند در بيع متاعى و شرط كند كه عشر ثمنى كه مىفروشد جعاله ء او باشد ، پس چون جعاله مجهول است شرط مجهول مىشود و به جهالت شرط وكالت فاسد مىشود ، ليكن چون معلوم است كه صاحب مال راضى است كه اين تصرّف را بكند وعشر قيمت را بردارد ، به همين اذن عام اين تصرّف را جائز مىدانيم هر چند وكالت باطل باشد .\r\nو بعضى ديگر قائل به بطلان تصرّف شده اند ، نظر به اين كه اذن حاصل نشد مگر در ضمن توكيل ، و به انتفاء فصل ، جنس منتفى مىشود .\r\nوأيضاً وكالت نيست مگر اذن و آن چه مغاير وكالت [ است 
  ] رضامندى وخواهش است ، امّا اذن عين وكالت است ، به علَّت اين كه در وكالت لفظ خاصّى شرط نيست ، بلكه به هر چه دالّ بر اذن باشد وكالت متحقّق باشد ، و بعد از اتحاد معنى ندارد كه احدهما منتفى شود و ديگرى باقى باشد .\r\nومخفى نماند كه آنچه را كه قائلين به بطلان استدلال نموده اند صحيح نيست .\r\nامّا دليل اوّل ايشان ، به جهت اين كه اسماء معاملات يا حقيقت در اعماند يا در صحيح ، پس بنا بر اوّل انتفاء جنس راه ندارد ، زيرا كه فصل منتفى نشده تا جنس منتفى شود ، نهايت امر آن است كه وصفى از اوصاف فصل يا از اوصاف مجموع مركب از جنس وفصل كه صحّت باشد متبدل شده ، والَّا أصل وكالت بر حال خود باقى است ، و بنا بر ثانى كه وكالت حقيقت در صحيحه باشد در اين صورت اگر چه وكالت منتفى شده امّا جنس كه اذن باشد باقى است ، زيرا كه در اين صورت اذن دو فرد خواهد داشت ، يك بار در ضمن وكالت صحيحه خواهد بود ، و يك بار ديگر در ضمن فاسده ، وهم چنان كه در ضمن ( 1 )\r\n\r\nوكالت حقيقيه متحقّق است ، در ضمن وكالت مجازيه نيز متحقّق است ، ووكالت فاسده لا محاله موجود است ، پس اذن نيز موجود است .\r\nنگويى كه : به انتفاء فصل جنس منتفى شد ، وحدوث آن ثانياً دليل مىخواهد زيرا كه ما مىگوييم كه : وجود وكالت فاسده دليل بر وجود جنس است به جهت امتناع\r\n","description":"","footnote":"\r\n( 1 ) در اصل به جاى « ضمن » كلمه ء « صحت » بود .\r\n","page_name":" 354 ","page_number":354},
  {"content":"\r\nوجود فصل بدون جنس وايضاً مراد از فساد وكالت آن است كه اولًا فاسد واقع شد ، پس جنس اولًا در ضمن فاسد متحقّق شده ، واحتياج به حدوث آن نيست .\r\nوامّا دليل دوم ايشان كه مبنى بود بر اين كه وكالت عين اذن است ، پس انتفاء احدهما وبقاى ديگر بر فساد معنى ندارد ، به جهت اين كه هر گاه وكالت حقيقت در صحيحه باشد مسلَّم نداريم كه اذن عين وكالت است ، زيرا كه قطعاً اذن با وكالت مجازيه هست وحال اين كه وكالت نيست ، پس انتفاء وكالت ووجود اذن صحيح خواهد بود ، و اگر حقيقت در اعمّ باشد مسلَّم نخواهيم داشت كه وكالت منتفى شده تا اذن نيز منتفى شود ، بلكه وصف آن متبدل شده ، پس آن چه را طايفه ء ثانيه ذكر كرده اند در بيان انتفاء اذن تمام نيست .\r\nو ليكن مىگوييم كه : اگر چه فرض كنيم كه اذن باقى است به مجرّد همين آن چه را كه طايفه ء اولى در صدد اثبات آن هستند از صحّت تصرّف وكيل ونفاذ امر او نيز ثابت نمىشود ، زيرا كه نهايت امر اين است كه اذن باقى است ، امّا ترتّب اثر شرعى بر اين اذن وصحّت آن به معنى كونه منشأً لآثار الشرعيّه از كجا ثابت مىشود وحال اين كه اصل عدم آن است وترتّب اثر بر مطلق اذن دليلى ندارد ، بلكه مىگوييم : دليل بر عدم ترتّب اثر مطلق اذن موجود است .\r\nوبيان آن موقوف بر تمهيد مقدّمه اى است و آن اين است كه اذن عبارت است از مرخص نمودن غير در كردن فعلى ، و آن بر دو نوع است ، زيرا كه اين فعل يا فعلى است كه اصالةً از براى خود اذن دهنده ثابت است و آن غير به نيابت او مىكند يا نه ، وثانى نيز اقسامى چند دارد ، زيرا كه يا اباحه است يا ايجاب يا كراهت ، و در وكالت لازم است كه آن فعل از قبيل اوّل باشد ، ونظر به اين كه فقهاء تصريح نموده اند بر اين كه وكالت ثابت مىشود به آن چه دالّ بر اذن باشد اگر چه در ضمن كتابت و اشاره باشد ، پس توكيل نوع اوّل از اذن مىشود لا غير .\r\nبلى هر گاه توكيل حقيقت در صحيحه باشد اذن قطعاً اعمّ است ، پس اين نوع از اذن دو فرد خواهد داشت ، يكى توكيل حقيقى و ديگرى توكيل فاسد ، و جنس اين دو فرد اذن است ، وفصل آنها صحّت و فساد است ، نهايت آن يك كه متصف\r\n","description":"","footnote":"","page_name":" 355 ","page_number":355},
  {"content":"\r\nبه صحّت است مسمّى به توكيل است .\r\nهر گاه اين معلوم شد پس مىگوييم كه : از اينجا دانسته شد كه وكالت فاسده نيست مگر اذنى كه اثر شرعى بر آن مترتّب نشود ، پس هر گاه مطلق اذن خصوصاً نوع اوّل از آن منشأ اثر باشد بايد مطلقاً وكالت فاسده نباشد ، زيرا كه توكيل اگر اسم از براى اعمّ باشد كه دانستى كه عين اذن است ، پس هرگاه اذن منشأ اثر باشد وكالت نيز خواهد بود و اين معنى صحّت است و اگر اسم از براى صحيحه باشد پس فرد ديگر اذن فصل آن فساد خواهد بود ، يعنى اذن فاسد فرد ديگر خواهد بود ، پس اگر اذن متصف به فساد نشود فرد آن منحصر در صحيح خواهد بود ، واذن صحيح نيست مگر وكالت صحيحه ، پس توكيل فاسد نخواهد بود ، و اين خلاف مفروض بلكه مخالف مقطوع به است .\r\nو از آن چه ما گفتيم معلوم شد فساد آن چه بعضى گفته اند در بيان عدم نفاذ امر وكيل بعد از فساد توكيل ، وخلاصه ء آن اين است كه بعد از فساد توكيل آن چه از عقد توكيل مستفاد شده بود كه انشاء اذن باشد زائل شد به جهت انتفاء فصل و به جهت اين كه هر گاه انشاء اذن باقى باشد وكالت نيز باقى خواهد بود ، به علَّت اين كه انشاء اذن غير در تصرّف معنى وكالت است ، پس توكيل حاصل خواهد شد ، و اين خلاف مفروض است ، بلى دعوى فهم رضا صحيح است و اين نه از بابت انشاء است بلكه از قبيل شاهد حال است ، وتوكيل خصوصاً در بيوع وانكحه از امورى است كه محتاج است به انشاء يعنى اباحه اى كه از عقد معلوم شود ، و آن به فساد وكالت بر طرف شد .\r\nووجه فساد اين كلام آن است كه لازم در انشاء قصد ايقاع مضمون لفظ است به همان لفظ نه وقوع آن ، زيرا كه اگر متكلم بگويد : بعت فرسى هذا ، وثمن مجهول باشد اين كلام لا محاله انشاء خواهد بود ، نهايت بيع واقع نخواهد شد ، به جهت انتفاء شرطى كه شارع شرط ترتيب اثر قرار داده ، و در انشاء بودن كلام لازم نيست كه اثر شرعى البته بر آن مترتّب شود ، وحال اين كه اگر مثال مذكور انشاء نباشد ، واخبارهم قطعاً نيست ، واسطه ء ميان انشاء و اخبار ، هم خواهد رسيد ، و اين باطل است ، لهذا مىگوييم كه از فساد عقد توكيل انشائيت اذن جائى نمىرود ، بلكه بر اين انشاء اثر مترتّب نمىشود .\r\n","description":"","footnote":"","page_name":" 356 ","page_number":356},
  {"content":"\r\nو اين كه گفته شود : هر گاه انشاء اوّل باقى باشد توكيل نيز باقى خواهد بود مىگوييم : اگر توكيل را حقيقت در اعمّ مىدانى بلى باقى خواهد بود ، و ضرر آن چيست ؟ و اگر حقيقت در صحيح مىدانى منع مىكنيم كه انشاى اذن در تصرّف معنى وكالت است . پس محصّل كلام آن كه ما مىگوييم : اذن باقى است ، و ليكن اين اذن منشأ اثر شرعى نمىشود ، ومخفى نماند كه در هر جا كه توكيل متحقّق شد اين اذن نيز متحقّق مىشود و باقى است ، اگر چه توكيل فاسد شود ، مگر اين كه موكَّل خود وكيل را عزل كند يا توكيل را مغيّا به غايتى كند كه آن غايت حاصل شود .\r\nپس آن چه بعضى گفته اند كه : « اگر زنى در نكاح شخصى باشد و بر او بد بگذرد كه مفارقت از آن زوج منتهى مطلب او باشد ، و ليكن زوج راضى به طلاق نباشد ، و به جهتى از جهات زوج خواهد زوجه را طلاق گويد ونكاح مجددى واقع سازد ، وزوجه ، ديگرى را وكيل كند قبل از طلاق كه بعد از طلاق او را مجدداً نكاح كند به همين زوج ، وعالم به فساد توكيل نباشد و به محض متابعت زوج اين كار را بكند ، پس نظر به دلالت قرائن خارجيه بر عدم رضاى زوجه به مزاوجت ، بعد از ظهور فساد توكيل اذن ايشان كه از توكيل فهميده بوديم باقى نخواهد بود » صحيح نيست ، بلكه ظاهر آن است كه در اينجا نيز اذن انشائى باقى است ، هم چنان كه بر متأمل واضح است ، نهايت نظر به آن چه گفتيم اين اذن منشأ اثر نمىشود ، فتأمّل .\r\nو در اين مقام كلامى است از بعضى فضلاء كه مضايقه در ذكر آن و تحقيق آن نيست ، بدان كه بعضى در اين مقام فرموده اند كه : « حاصل قول اوّل اين است كه از حال موكَّل معلوم است كه اذن عام داده ، و در ضمن توكيل رضاى مطلق از او فهميده مىشود كه تكيه وكيل به آن رضا است » .\r\nوايراد شده است بر اين كلام به آن چه محصل آن اين است كه مراد به اذن عام مستفاد از توكيل يا اذن مقيّد به قيد عموم است يا غير مقيّد نه به عموم و نه به وكالت و نه به غير وكالت .\r\nاگر مراد اوّل است قول موكَّل : أنت وكيلى فى الأمر الفلاني چه دلالتى بر اين معنى دارد ؟ و اگر گويى كه از فحواى خطاب فهميده مىشود پس بايد هر كه از\r\n","description":"","footnote":"","page_name":" 357 ","page_number":357},
  {"content":"\r\nقرينه ء حال شخصى رضاى او را در امرى بفهمد و آن امر را به عمل آورد آن شخص نتواند بر هم زند اگر چه مطلقاً اظهارى نكرده باشد ، و اين بديهىّ البطلان است ، و چه فرق است ميانه ء اين وميان توكيل فاسد ؟\r\nو اگر مراد معنى ثانى است كه اذن مطلق غير مقيّد باشد گوييم : موكَّل لا محاله از قولش كه : أنت وكيلى فى الأمر الفلاني ، اراده ء اذن مطلق نكرده ، به حيثيتى كه قيد وكالت ملغى باشد ، پس يا اراده ء ماهيت مبهمه را نموده ، و چون فرد اتفاقى در اينجا توكيل است آن را در ضمن توكيل متحقّق ساخته كه مقصود بالذات مقيّد باشد نه قيد . و يا اراده ء ماهيت من حيث وجودها فى ضمن التوكيل نموده .\r\nودلالت ثانى بر عدم اذن عام ظاهر است .\r\nوامّا اوّل پس استفاده ء اين معنى يا از لفظ أنت وكيلى است فقط ، يا از قرينه ء خارجيه ، واوّل باطل است به جهت عدم ظهور لفظ در اين معنى ، وثانى راجع به اذن به قيد عموم مىشود ، وبطلان آن معلوم شد .\r\nو اگر گويى : مراد اذن مطلق من حيث هو مطلق است . گوييم : اين غير متحقّق است در خارج علاوه بر اين كه مانعى از محل كلام بر معنى ظاهرش كه اعتبار خصوصيت قيد باشد نيست ، ومصير بر خلاف ظاهر موقوف بر قرينه است .\r\nو جواب از اين ايراد به اين نحو داده شده است كه مراد اذن عام اين نيست كه من اذن در فلان امر مخصوص دادم به شرط كون اذنى فى ضمن التوكيل ، كه اگر وكالت باطل شود آن اذن نيز باطل شود ، بلكه در ضمن توكيل مطلق اذن در فلان أمر مخصوص را داده است ، گو در حال به لفظ توكيل ادا كرده باشد .\r\nوخلاصه اين كه جزماً مقصود موكَّل اذن در فعل است ، و ليكن چون معتقد او اين است كه اين اذن فرد تام وكالت است به لفظ وكالت اداء كرده وبطلان وكالت مستلزم بطلان آن اذن خاص نيست ، پس مراد از عام وخاص همان تفاوت ميان اذن به شرط وكالت يا در حال وكالت است ، پس مقصود موكَّل اين است كه فعل حاصل شود به همان اذن خاص من حيث العمل ، كه قابل اين است كه به شرط توكيل باشد يا در حال توكيل .\r\n","description":"","footnote":"","page_name":" 358 ","page_number":358},
  {"content":"\r\nومخفى نماند كه آن چه را مجيب فرموده از اين كه عموم وخصوص از براى اذن ثابت كرده است به اعتبار كونه فى ضمن التوكيل أو غيره ، راه ندارد ، زيرا كه فقهاء تصريح كرده اند و خود مجيب نيز در موضعى تصريح فرموده كه به آن چه اذن حاصل مىشود توكيل حاصل مىشود و از براى توكيل لفظ خاصّى نيست ، بلكه ثابت مىشود به آن چه اذن را بفهماند ، با وجود اين كه خود مجيب توكيل را اسم از براى اعمّ مىداند مع هذا نمىدانم كه چگونه اذن يك بار به شرط التوكيل خواهد بود و يك بار ديگر به شرط لفظ آخر .\r\nپس كلّ ما كان اذناً كان توكيلًا وبالعكس ، پس اذن عامّى از اين حيثيت نخواهد بود ، وبطلان توكيل اين نيست كه لفظ مخصوصى باطل شود تا اين كه گوييم : اذن به شرط هذا اللفظ نيست ، بلكه اثر بر آن لفظ مترتّب نخواهد شد .\r\nپس اگر بگويد كه : اذن به شرط صحّة التوكيل ولا بشرطها اراده كردم كه عموم وخصوص به اعتبار صحّت و فساد ملاحظه شده و حاصل اين است كه اذن موقوف بر صحّت توكيل نيست .\r\nگوييم : اين صحيح است ، و اين عموم وخصوص از براى اذن هست و ليكن در اين صورت حكم به اثبات اذن عام معنى ندارد ، زيرا كه معنى اذن عام حال اين مىشود كه اعمّ از اين كه اثر بر آن مترتّب باشد يا نه ، و اين معلوم است كه مقصود موكَّل اذنى است كه اثر بر آن مترتّب شود كه به بطلان توكيل مقصود او به عمل نيايد .\r\nو هر گاه اين مقدمات معلوم شد مىرويم بر سر جواب از اصل سؤال پس مىگوييم كه : فرق ما بين عبارتين است ، وعبارت ثانيه نظر به تعليق موجب بطلان توكيل است ، امّا عبارت اولى به اين جهت موجب فساد نمىشود گو به جهتى ديگر كه در مقدّمه ء چهارم ذكر شده موجب فساد شود وعلى أيّ حال توكيل باطل است ، و بعد از تطليق بدون تجديد اذن ، اگر چه اذن فحوى ظاهر باشد عقد صحيح نيست .\r\nوامّا احتمال اين كه از بابت فضولى باشد در صورتى است كه وكيل قبل از اجراء عقد فساد وكالت را دانسته باشد وبرخورده باشد ، وامّا در صورت جهل وكيل واعتقاد صحّت وكالت چگونه فضولى مىشود ، زيرا كه ما به الفرق فضولى وتوكيل\r\n","description":"","footnote":"","page_name":" 359 ","page_number":359},
  {"content":"\r\nبه قصد انشاء نيابةً واصالةً حاصل مىشود ، واعتقاد وكيل اين بوده كه نيابةً انشاء عقد مىكند ، وامّا احتمال اين كه بر فرض كونه من باب الفضولي با وجود مراتب مسطوره اطاعت زوجه در معنى اجازه باشد غير معقول است ، زيرا كه معنى . . ( 1 )\r\n\r\n( 447 )\r\nس 7 : زيد وعمرو در اردو از نوكر باب ( 2 )\r\n\r\nمطالبات داشتند ، عمرو از جهت مطالبات خود به اردو رفته ، زيد در عقب كاغذ از براى او نوشت كه : من مطالبات خود را حواله ء بكر كرده ام كه گرفته به تو بدهد ، البته به تو خواهد داد ، بكر هم قدرى تنخواه از مال زيد به عمرو داد ، و چند مدتى گذشت ، بكر از عمرو تنخواه را خواست ، عمرو گفت : نمىدهم ، بكر در جواب گفت : تنخواه را من به تو داده ام ، از تو مىگيرم ، زيد به تو حواله ( 3 )\r\n\r\nنكرده است و وكيل نكرده است اگر شاهد مىآوردى والَّا تنخواه را از تو مىگيرم به كاغذ زيد قبول ندارم ، وعمرو هم گفت : به من چه دعوا كنم ، تنخواه را ردّ كرد ، الحال تنخواه سوخت كرده ، زيد يقه ء عمرو را گرفته كه تنخواه را بده ، چرا تنخواه را ردّ كردى ؟ عمرو مىگويد : چون حسابى با او نداشتم اوّل داد و آخر مطالبه كرد كه وكيل من هستم ، به كاغذ تنخواه به تو نمىدهم ، من تنخواه را دادم ، آيا زيد تسلَّط شرعى بر عمرو دارد يا نه ؟\r\nج : هر گاه بر عمرو وكيل بودن خود از جانب زيد در گرفتن تنخواه زيد از بكر معلوم بود ومىتوانست هم كه تنخواه را به بكر ردّ نكند ، يا به اين كه وكالت خود را ثابت كند ، يا به نوعى ديگر به اين معنى كه تواند تنخواه را به بكر ندهد ، واو هم قوت گرفتن از او نداشته باشد و با وجود اين تنخواه را به بكر ردّ كرده ظاهر آن است كه عمرو ضامن باشد ، وزيد را تسلَّط گرفتن تنخواه خود از او باشد ، و اگر نمىتوانست وكالت خود را ثابت كند و به نوعى ديگر هم نمىتوانست تنخواه را ندهد به بكر ، در اين صورت ضمانى بر او نيست و چيزى\r\n","description":"","footnote":"\r\n( 1 ) بقيه جواب در نسخه ها نيست .\r\n\r\n( 2 ) كارمند دولت .\r\n\r\n( 3 ) در هر سه نسخه به جاى لفظ « حواله » لفظ « ثلاثه » بود .\r\n","page_name":" 360 ","page_number":360},
  {"content":"\r\nبر او لازم نمىآيد ، مگر آن كه آن تنخواهى كه به بكر ثانياً ردّ كرده غير تنخواهى باشد كه در اوّل از بكر به وكالت زيد گرفته ، چه در اين صورت زيد را تسلَّط مطالبه ء تنخواه خود از عمرو هست ، وعمرو مشغول ذمّه آن است .\r\nو هر گاه عمرو علم به وكالت خود نداشته و به محض كاغذى كه از عقب او رسيده مطالبه ء تنخواه را از بكر نموده در اين صورت بعد از ردّ كردن أصلًا چيزى بر او نيست .\r\n( 448 )\r\nس 8 : زيد وكيل خود كرد عمرو را در خصوص مطالباتى كه داشت كه بازيافت نمايد ، و به بكر بدهد ، وبكر را هم سفارش كرد كه آن چه تنخواه كه وصول كرده يا تنخواهى كه خودش بايد بدهد بگيرد وعمرو با بكر رفتند به بلد مطالبات ، وزيد موكَّل از عقب كاغذى به بكر نوشت كه البته تنخواه را از عمرو بگيرد ، و به عمرو هم كاغذى نوشت كه البته تنخواه را به بكر بده ، وعمرو گريبان مديونين را گرفته قدرى تنخواه را گرفته و قدرى از گرفته را به بكر داده ، وگفت : قدرى در نزد مردم و قدرى در نزد خودم مىباشد ، بعد همه را جمع كرده مىدهم ، و بعد عمرو را پول ضرور شده و به بكر گفت : قدرى تنخواه به من قرض بده چند يوم ديگر مىدهم ، بكر صلاح دانست كه تنخواه به او بدهد كه مبادا لجاجت كرده تنخواه ندهد ، لهذا داد ووصول نشد ، عمرو گفت : من خودم به معامله قبول دارم وعمرو به بكر وغيره سفارش كرد كه اگر زيد جنس بخواهد بدهيد وعمرو تنخواه ديگر هم از بعضى گرفت و به زيد نوشت كه تنخواه آنها را بدهد به هم خواهيم رسيد زيد از راه مصلحت قبول كرد و داد ، تا اين كه حال زيد خودش به آن بلد آمده از عمرو تنخواه وصول نشده حال گريبان بكر را گرفته كه عمرو تنخواه به تو داده بود ، ثانياً بدون اذن من به عمرو دادى ، از تو مىخواهم ، بكر مىگويد : از راه مصلحت اين كار را كردم ، آيا زيد را بر بكر تسلَّط شرعى هست يا نه ؟\r\nج : بلى ، در صورت مسطوره بكر ضامن همان قدر تنخواهى است كه از مال زيد از عمرو گرفته بود وباز به عمرو داده چه بكر وكيل ومأذون در گرفتن از\r\n","description":"","footnote":"","page_name":" 361 ","page_number":361},
  {"content":"\r\nعمرو بود و زياده بر آن مأذون نبود .\r\n( 449 )\r\nس 9 : هر گاه زيد عمرو را وكيل كند در بيع جنسى نقداً به كيفيتى ، وعمرو آن جنس را بفروشد نسيتا به كيفيتى ديگر ، وزيد راضى نباشد ، آيا آن بيع صحيح است يا نه ؟\r\nج : نه ، مگر به اين كه فضولًا فروخته باشد وبيع فضولى را صحيح دانيم بعد از اجازه .\r\n( 450 )\r\nس 10 : چنانچه عمرو مدّعى وكالت شود در بيع عين به كيفيتى كه فروخته ، وزيد انكار توكيل به آن كيفيت نمايد وعمرو اظهار عجز از اثبات مدعاى خود نمايد ، آيا قسم متوجه زيد مىشود يا عمرو ؟\r\nج : قسم متوجه زيد موكَّل است به جهت اصل عدم توكيل ، وقاعده ء البيّنة على المدّعى واليمين على من أنكر ، وتوهّم نشود كه چون عمرو وكيل بوده وكيل امين است ويمين بر امين است ، به جهت آن كه نزاع در اصل توكيل است ، زيرا كه زيد مىگويد كه : در اين عملى كه تو كرده اى من تو را وكيل نكرده بودم ، هم چنان كه تصريح كرده اند به اين در مسأله ء تنازع در ثمن مبيع كه وكيل به ثمنى بفروشد وموكَّل انكار توكيل در بيع به آن ثمن را بكند ، بلكه فى الحقيقه اين دو مسأله يكى است ، و در مسأله ثانيه نفى خلاف هم شده ، بلى در جزئيات امرى كه در آن وكيل است هر گاه نزاع شود يمين با وكيل است ، مثل اين كه در ثمن مبيع ادّعاى تفريط كند ، والله العالم .\r\n( 451 )\r\nس 11 : هر گاه عين مبيع به وكالت تلف شده باشد و بعد موكَّل انكار وكالت به نوعى كه فروخته بكند و قسم ياد كند آيا وكيل ضامن عين مسطوره است يا نه ؟\r\nج : هر گاه عين در يد مشترى باقى باشد واسترداد آن ممكن باشد بايد مالك رجوع به مشترى كند وبگيرد ، و اگر تلف شده باشد و از دست وكيل به دست مشترى رفته باشد مخير است مالك در رجوع به وكيل و مشترى در گرفتن قيمت اگر قيمتى باشد ، و مثل اگر مثلى باشد .\r\n","description":"","footnote":"","page_name":" 362 ","page_number":362},
  {"content":"\r\n\r\nكتاب الحوالة والكفالة\r\n( 452 )\r\nس 1 : هر گاه زيد تنخواهى حواله نمايد به عمرو كه به بكر بدهد در موعد مشخصى ، و در حين حواله عمرو مفلس بوده باشد ، وبكر مطلع از افلاس او نبوده باشد ، آيا والحالة هذه چون بكر مطلع از افلاس عمرو نبوده بكر اختيار ردّ حواله ء مزبوره را دارد يا نه ؟ وآيا اين اختيار فورى است يا نه ؟\r\nج : بلى در صورت اعسار در حال حواله وعدم اطَّلاع محتال كه بكر است بر اعسار او اختيار ردّ حواله را ورجوع به زيد را دارد بلا خلاف ، هم چنان كه در غنيه است ، وبالاجماع چنانچه در تذكره است و بعضى از اخبار صحيحه وموثقه نيز بر آن مصرّح است ( 1 )\r\n\r\nو به دليلى بر فوريت او بر نخورده ام و ظاهر آن است كه فورى نباشد ، به اين معنى كه مادامى كه راضى نشود به حواله بعد از اطَّلاع بر اعسار اختيار را خواهد داشت خصوصاً اگر تأخير به جهت مسأله باشد يا به جهت استعلام حال . والله العالم .\r\n","description":"","footnote":"\r\n( 1 ) تلخيص الوسائل ، 10 / 86 .\r\n","page_name":" 363 ","page_number":363},
  {"content":"\r\n\r\nكتاب الشفعة\r\n( 453 )\r\nس 1 : هل تثبت الشفعة مع كون الثمن قيميّا ، كما اذا كان ملكاً آخر ، أو عبداً ، أو ثوباً ، أو جوهراً ، أو يسقط ؟\r\nج : الحقّ الثانى ، وفاقاً للخلاف والطبرسي وابن حمزة ، والمختلف ، والكفاية ، و ظاهر الأردبيلى ، بل فى الأوّل الاجماع عليه ، للأصل السالم عن المعارض كما يأتى ، ولموثّقة علىّ بن رئاب على ما فى التهذيب المرويّة صحيحاً فى قرب الاسناد : « فى رجل اشترى داراً برقيق ومتاع ، وبزٍّ وجوهر ؟ قال : ليس لأحد فيها شفعة » . ( 1 )\r\n\r\nدلَّت بالعموم الحاصل من ترك الاستفصال على عدم ثبوت الشفعة فيما اذا كان الثمن مثل هذه الاشياء وان تحقّقت سائر شرائط الشفعة ، بل المتبادر منها أنّ سقوطها لأجل الثمن المذكور فيها ، والمسئول عنه أنّه هل يثبت الشفعة اذا كان الشراء بهذا الثمن أم لا .\r\nولحسنة الغنوى : « الشفعة فى البيوع اذا كان شريكاً فهو أحقّ بها من غيره بالثمن » . ( 2 )\r\n\r\nوجه الاستدلال أنّه خصّ الأحقيّة بالأخذ بالثمن ، وهو انّما يتحقّق فى المثلي الغير المشخّص ، أي فيما اذا كان الثمن غير العين الموجودة فى الخارج ، كما هو\r\n","description":"","footnote":"\r\n( 1 ) وسائل الشيعة ، 25 / 406 ، به جاى « او » ، « واو » است . به نقل از تهذيب وقرب الاسناد .\r\n\r\n( 2 ) وسائل الشيعة ، 25 / 396 .\r\n","page_name":" 364 ","page_number":364},
  {"content":"\r\nالغالب فى الأثمان المثليّة كخمسة دراهم أو عشرة دنانير ، أو منٍّ من بُرٍّ أو شعيرٍ ونحو ذلك ، لصدق الثمن على كلِّ خمسة دراهم أو عشرة دنانير أو منٍّ من بُرٍّ حقيقةً عرفاً ، بل لغةً ، للتبادر وعدم صحّة السّلب ، فلا يثبت الشفعة فى غير مثل ذلك أصلًا ، الَّا ما أخرجه الاجماع ، وهو ما اذا كان الثمن مثليّا مشخّصاً فى الخارج ، كهذه الدراهم الخمسة ، أو الدنانير العشرة ، مع أنّ فى عدم صدق الثمن على سائر أمثالهما كلاماً ، بل الظاهر صدقه عليه حقيقةً أيضاً ، خلافاً للنافع والشرائع والمسالك بل كما قيل الشيخ فى غير الخلاف والفاضل فى غير المختلف والارشاد ، بل أكثر المتأخّرين ، بل نسب إلى الأكثر مطلقاً ، لعمومات الشفعة واطلاقاتها المؤيّدتين بالشهرة .\r\nوأجابوا أمّا عن الأصل فباندفاعه بالعمومات المذكورة ، وأمّا عن الموثّقة فتارةً بضعف السند ، واخرى بقصور الدلالة ، لاحتمال استناد المنع فيها عن الشفعة إلى انتفاء الشرائط الاخر ، اذ ليس فيها التصريح بأنّ المانع من جهة القيمة وأنّها قيمىٌ .\r\nوأمّا عن الحسنة فبأنّ الثمن حقيقة فى ما وَقَع عليه العقد وهو غير مراد فى المثليّ والقيمي قطعاً ، فيجب الحمل على أقرب المجازات ، وهو المثل فى المثلي ، والقيمة فى القيمي ، أو أنّها محمولة على الغالب من أنّ القيمة ثمن مطلق ، أو مثليّ سيّما فى الدور .\r\nأقول : فى كلّ من الدليل والجواب نظر .\r\nأمّا الدليل فلمنع دلالة العمومات والاطلاقات ، اذ ليس فيها الَّا ثبوت الشفعة ، والحقيقة اللغويّة منها غير مرادة قطعاً ، والشرعيّة غير ثابتة ، وان ثبت فهى لنا غير معيّنة ، فيمكن أن يكون هى أو مجازها أخذ المبيع بالثمن المثلي ، كما هو الغالب كما اعترفوا ، وتعريف بعض المتشرّعة لها بما يعمّ غير مفيد ، ولو سلَّم العموم فى الحقيقة المتشرّعة فالأصل تأخّره ، مع أنّه لو سلَّم العموم أو الاطلاق يجب التخصيص والتقييد بما مرّ ، لأخصيّته مطلقاً .\r\nوامّا فى الجواب عن الأصل فيظهر ممّا ذكر .\r\n","description":"","footnote":"","page_name":" 365 ","page_number":365},
  {"content":"\r\nوأمّا فى الجواب عن الموثّقة فلكون الأوّل مردوداً بمنع الضعف ، سيّما مع الانجبار بالاجماع المنقول ، والثانى باندفاع الاحتمال بالعموم الحاصل من ترك الاستفصال كما فى سائر أمثال الاستدلال ، سيّما مع ما ذكرنا من التبادر المستفاد من السؤال والجواب .\r\n[ فان 
  ] قيل : انّ المذكور فيها بيع الدار والمتبادر منه المجموع ، وهو ممّا لا يتأتّى فيها بعد الشراء شركة توجب الشفعة ، ولا يثبت فيها الَّا من حيث الجواز ، فنفى الشفعة فى الرواية يكون مستنداً إلى هذا ، واطلاقها على البعض مجاز لا يصار اليه الَّا بالقرينة ، وهى فى الرواية مفقودة ، وذلك يعارض التبادر الحاصل به سبب ذكر القيمة ، فيصير الرواية مجملًا .\r\nقلنا : الدار وان كانت ظاهرة فى المجموع ، و لكن عدم تأتّى الشركة الموجبة للشفعة فيها ممنوع ، اذ يثبت الشفعة بالشركة فى الطريق والمشاعات ، كما صرّح به فى صحيحة منصور : « عن دار فيها دور ، وطريقهم واحد فى عرصة الدار ، فباع بعضهم منزله من رجلٍ ، هل لشركائه فى الطريق أن يأخذوا بالشفعة ؟ فقال : ان كان باع الدار وحوّل بابها إلى طريق غير ذلك فلا شفعة لهم ، وان باع الطريق مع الدار فلهم الشفعة » ( 1 )\r\n\r\n.\r\nوأمّا فى الجواب عن الحسنة فبأنّه انّما يتمّ لو جعلنا مورد البيع بالثمن المشخّص خارجاً ، وامّا اذا كان البيع بالثمن المطلق فلا نسلَّم عدم امكان ارادة الحقيقة ، بل وكذلك لو كان المورد مشخّصاً خارجيّا أيضاً اذا كان مثليّا على ما ذكرنا .\r\nثمّ لو سلَّمنا عدم امكان ارادة الحقيقة فلا نسلَّم الحمل على مثل ذلك الأقرب من المجازات ، لعدم دليل عليه كما بيّنا فى الاصول ، فتكون الرواية مجملة مخصّصة لعمومات الشفعة ، والعامّ المخصّص بالمجمل ليس بحجّة .\r\nولو سلَّمنا وجوب الحمل على مثل ذلك الأقرب فاللازم الحمل على الأقرب إلى الحقيقة ، وهو مثل المثلى ، وامّا قيمة القيمي فهى بعيدة فلا دليل على المصير اليه .\r\n","description":"","footnote":"\r\n( 1 ) وسائل الشيعة ، 25 / 398 .\r\n","page_name":" 366 ","page_number":366},
  {"content":"\r\nنعم يمكن القدح فى دلالة الحسنة بأنّ مدلولها أنّه أحقّ بالمبيع بالثمن ، فاذا لم يمكن الثمن كما فى القيمي فيردّد الأمر بين سقوط الشفعة و بين سقوط الثمن الموجب للرجوع إلى قيمة القيمي بالاجماع ، ولا معيّن للاوّل حتّى يعارض به العمومات ، فيبقى بلا مخصّص معلوم ، الَّا أنّ الكلام فى ثبوت العمومات كما مرّ ، سيّما مع وجود هذه الحسنة ، اذ يستفاد منها أنّ الأخذ بالثمن هو المراد من الشفعة ، أو يحتمل أن يكون ذلك المراد منها بقرينة الحسنة ، فلا يعلم تحقّقها فى غير ما يمكن الأخذ بالثمن حقيقةً ، مع أنّه على فرض تماميّة العمومات يكفى الموثّقة فى تخصيصها ، فالمسألة واضحة به حمد الله سبحانه » .\r\n( 454 )\r\nس 2 : چه مىفرماييد در اين كه شركتى كه مثبت آن اقرار ذى اليد بوده باشد ، آيا موجب استحقاق شفعه مىشود در مقام يا نه ؟\r\nج : هر گاه اقرار ذى اليد قبل از مبايعه جزئى از ما فى اليد بوده موجب استحقاق مىشود بالضرورة ، زيرا كه به مقتضاى مأخوذ بودن او به اقرار در حقّ خود ، هر قدر از ما فى اليد خود را كه اقرار به ملكيّت غير كرده مال او مىشود به حكم الشرع ، پس مقرّ له شريك است به حكم الشرع ، وكل من كان شريكاً به حكم الشرع فله الشفعة به حكم العمومات والاطلاقات .\r\nو هر گاه اقرار بعد از مبايعه ء قدرى از ما فى اليد باشد موجب استحقاق شفعه نمىشود ، زيرا كه به مقتضاى مبايعه قدرى از مبيع على الظاهر مال مشترى است ، و شركت مقر بها يا به نحوى است كه مثبت ملكيّت مقر له است بعد از مبايعه ، و ظاهر است كه در اين صورت موجب استحقاق شفعه نمىشود ، چه سبب استحقاق ، شركت در حال مبايعه است ، يا دالّ بر ملكيّت مقر له است قبل از حال مبايعه ، در اين صورت يا اقرار به\r\n","description":"","footnote":"","page_name":" 367 ","page_number":367},
  {"content":"\r\nشركتى است كه سارى در جزء مبتاع نيست ، مثل اين كه بعد از فروختن جزء معينى مفروز از ملك را اقرار كند كه فلان شخص در غير اين جزء و غير مشاعات آن شريك است با من به حسب ارث از مورث ، وواضح است كه اين شركت موجب استحقاق شفعه نمىشود ، يا اقرار به شركتى است كه سارى در جزء مبتاع نيز هست ، مثل اين كه نصف ملك را مفروزاً يا مشاعاً بفروشد و بگويد كه : قبل از اين زيد هم ربع مجموع اين ملك را مالك بود ، در اين صورت حكم نمىشود به ثبوت ملكيّت كذائيه سابقه ء بر مبايعه شفعيه ، زيرا كه زياده بر اين ثابت نيست كه اقرار در حقّ خود مقر مسموع است ، و در اينجا ملكيّت مطلقه ء مقر له موجبه از براى استحقاق شفعه در حقّ خود مقر به تنهايى نيست كه مسموع باشد ، بلكه در حقّ غير نيز هست كه مشترى باشد ، پس در آن چه متعلق به خود مقر باشد بر آن مأخوذ است و در غير آن فائده اى بر آن مترتّب نمىشود . والله العالم .\r\n( 455 )\r\nس 3 : هر گاه ملكى ميان دو نفر مشترك باشد و يكى از شريكين غايب باشد ، و در غياب او آن ديگرى قدرى ملكش را به عمرو به مبايعه شرطيه بفروشد ، و قدرى را به زيد ، ومبايعه ء عمرو به ردّ مثل ثمن در ايام خيار يا به تقايل بعد از لزوم بر هم خورد ومبيع برگردد به بايع ومبايعه ء زيد لزوم به هم رساند ، بعد شريك غائب حضور به هم رساند ، ومطلع بر وقايع شود ، آيا والحالة هذه حقّ الشفعه اى براى او در مبايعه ء عمرو بر هم خورده ، وزيد لزوم يافته ، هر دو يا أحدهما ، از عمرو فقط يا زيد فقط مىباشد ، يا در هيچ يك حقّ الشفع ندارد ؟ وآيا تفاوت دارد اين كه مبايعه ء عمرو وزيد در غياب شريك به نهج مزبور متعدد شده باشد ، و در حال حضور شريك مبايعات عمرو ( 1 )\r\n\r\nهمگى بر هم خورده و از زيد لزوم يافته باشد ، يا تفاوت نمىكند ؟ بينوا توجروا .\r\nج : اين مسئول موقوف به بيان چند مسأله است :\r\nمسأله ء اولى : اين كه از براى شريك غائب حقّ الشفعه مىباشد ، هم چنان كه بسيارى از فقهاء به آن تصريح فرموده اند ، و بعضى نفى خلاف در آن كرده اند ، و در مسالك نفى شبهه از آن فرموده ، و روايت سكونى ومرسله ء فقيه تصريح به\r\n","description":"","footnote":"\r\n( 1 ) به زيد » زائد است ظ .\r\n","page_name":" 368 ","page_number":368},
  {"content":"\r\nآن نموده اند ، چه در آن روايت حضرت امير المؤمنين عليه السلام مىفرمايد : « و للغائب شفعة » . ( 1 )\r\n\r\nو بعضى اشكال كرده اند در صورت طول غيبت به جهت امكان تضرر مشترى وانتفاء ضرر وضرار در شريعت .\r\nو بر آن وارد مىآيد اولًا : كه دفع ضرر منحصر به سقوط شفعه نيست ، بلكه به وجوه ديگر نيز متصور است . ثانياً : اين كه بسا باشد كه در بطلان شفعه نيز ضرر شريك باشد ، هم چنان كه در بعضى اخبار مطلقات ثبوت شفعه را به انتفاء ضرر وضرار تعليل فرموده اند ، پس غايت امر تعارض ضررين است و رفع يد از اينها ، و باقى مىماند اطلاق خبرين منجبرين به اطلاق فقهاء بلكه تصريح بعضى به عدم خلاف در اطلاق خالى از معارض ، بلى بنا بر قول به فوريت شفعه مقيّد خواهد بود ثبوت شفعه از براى غايب به عدم تأخر آن با وجود تمكَّن از تعجيل اخذ به شفعه .\r\nمسأله ء دوم : اين كه شفعه در مبايعات شرطيه ثابت است ، مثل ثبوت آن در مبايعات لازمه ، ودليل بر آن اطلاقات ثبوت شفعه است در بيع ، بلكه عموم بعضى ، هم چنان كه در روايت هارون بن حمزة از ابى عبد اللَّه عليه السلام كه مىفرمايند : « الشفعة فى البيوع اذا كان شريكا فهو أحقّ بها من غيره بالثمن » ( 2 )\r\n\r\nوشكَّى نيست كه به اطلاقها أو عمومها شامل بيع خيارى نيز هستند ، و در قواعد وتحرير و ارشاد و شرح اردبيلى نيز تصريح به آن نموده ، بلى به مقتضاى شرط ، خيار از براى بايع خواهد بود ، لاستصحابه وعدم تحقّق ما يسقطه ، پس اگر بايع مبايعه را فسخ نمود ملك به او رجوع خواهد كرد ، والَّا مال شفيع خواهد بود و هر گاه شريك حاضر نباشد و وقتى حاضر شود كه اجل منقضى شده وبايع به خيار خود بيع را فسخ نموده او را تسلَّطى نخواهد بود .\r\n","description":"","footnote":"\r\n( 1 ) وسائل الشيعة 25 / 401 .\r\n\r\n( 2 ) همان ، 25 / 396 .\r\n","page_name":" 369 ","page_number":369},
  {"content":"\r\nمسأله ء سوم : هر گاه احد شريكين ملك خود را به ديگرى بفروشد به بيع لازم ، يا بيع خيار ، و لازم شود و بعد از مدتى بايع و مشترى بنا بر تقايل گذاشته بيع را فسخ كند ، آيا از براى شريك بعد از اطَّلاع با وجود تقايل حقّ الشفعه هست يا نه ؟\r\nعلَّامه در تحرير وقواعد ، ومحقّق شيخ على در شرح آن ، ومحقّق در شرايع ، وشهيد اوّل در لمعه ، وشهيد ثانى در مسالك ، و صاحب كفايه تصريح فرموده اند به ثبوت شفعه به جهت اسبقيّت حقّ شفيع بر تقايل و حكم چنين است ، به جهت عمومات واطلاقات واستصحاب حقّ الشفعه .\r\nمسأله ء چهارم : هر گاه احد شريكين قدرى از ملك خود را به شخصى بفروشد و قدرى ديگر را به شخصى ديگر ، پس يا اين است كه به هر دو به يك عقد منتقل ساخته ، يا به دو عقد متعاقباً ، پس اگر به يك عقد منتقل ساخته باشد از براى شريك أخذ مبيع است به شفعه ، وآيا در اين صورت مىتواند حصه ء يكى را به شفعه بگيرد ، دون ديگرى ؟ در آن اشكال است ، و در صورت اتحاد مشترى تصريح كرده اند كه نمىتواند تبعيض شقص را بنمايد ، و دور نيست كه در صورت تعدّد هم همچنين باشد ، به جهت اين كه چون بيع واحد است صادق است كه مبيع نيز واحد است ، گو مشترى متعدد باشد ، و از ادلَّه شفعه جواز اخذ شقص مبيع واحد ثابت نشده است ، و اصل مقتضى عدم است ، و در قواعد وتحرير تصريح فرموده كه مىتواند أخذ نمايد ، نظر به اين كه به منزله ء بيوع متعدده است ، چون مشترى متعدد است .\r\nو اگر به دو عقد متعاقباً منتقل ساخته باشد به ديگرى ، خواه در عقد لازم باشد يا بيع به خيار ، يا احدهما لازم و ديگرى به خيار ، پس علَّامه در تحرير تصريح فرموده كه از براى شريك است اخذ هر دو و ترك هر دو واخذ اوّل خاصّه ، و ترك ثانى وبالعكس . و از قواعد ظاهر مىشود كه بنا بر قول مختار كه شرط است در ثبوت شفعه عدم تعدّد شركاء زائد بر اثنين مىتواند اخذ جميع را به شفعه بكند ، ومىتواند ترك جميع را بكند ، و ظاهر او اين است كه اخذ بعض وامضاء بيع بعض مطلقا جائز نيست ، ومحقّق شيخ على استدلال كرده بر اين\r\n","description":"","footnote":"","page_name":" 370 ","page_number":370},
  {"content":"\r\nمطلب به اين كه در صورت اخذ جميع شركاء شفعاء متعدد نخواهند شد ، به خلاف اخذ بعض ، و بعد اين را ردّ فرموده است .\r\nو در مسالك احتمال داده است كه در صورت تعدّد مشترى اصلًا شفعه نباشد ، به جهت صدق تعدّد شركاء گو همه شفعاء نباشند ، وملكيّت مستقره از براى ايشان نباشد اگر چه دفعةً بيع واقع متعدد شده باشد . پس در مسأله ء سه وجه است :\r\nاوّل : جواز اخذ شريك به مجموع و به هر يك كه خواهد .\r\nدوم : سقوط شفعه در اين صورت مطلقاً وعدم جواز از اخذ به هيچ يك .\r\nسوم : جواز اخذ جميع خاصّه .\r\nدليل اوّل : آن است كه شركت متعدد مانع از براى استحقاق شفعه ء همان شركت موجبه ء از براى استحقاق شفعه است واحد مشتريين در ما نحن فيه مستحق شفعه نيستند ، پس مانع شفعه شريك قديم هم نخواهند بود ، وأيضاً شركت مانعه شركت به ملكيّت مستقره ء لازمه است ، و در ما نحن فيه از براى مشترى اين شركت نيست .\r\nدليل دوم : اخبار مانعه ء از شفعه است با تعدّد شركاء مثل اين كه مىفرمايند : وان زاد على اثنين فلا شفعة لأحد منهم ، ( 1 )\r\n\r\nو در حسنه ء ابن سنان مىفرمايد : « لا تكون الشفعة الَّا لشريكين ما لم يتقاسما ، واذا صاروا ثلاثة ، فليس لواحد منهم شفعة » ( 2 )\r\n\r\nو غير اينها ، وتعدّد شركاء در ما نحن فيه نيز صادق است .\r\nودليل سوم : اين كه مادامى كه شريك قديم بر استحقاق شفعه باقى است ملك مشتريين متزلزل است وشفعه از براى هيچ يك از ايشان نيست . پس مىتواند شريك قديم هر دو مبيع را به شفعه اخذ كند ، زيرا كه شركت مانع از اخذ به شفعه ء شركت مستقره ء موجبه ء لاستحقاق الشفعه است ، و اين در غير شريك قديم نيست ، امّا ترك يكى از مبيعين موجب شركت مشترى است به شركت\r\n","description":"","footnote":"\r\n( 1 ) وسائل الشيعة 25 / 402 .\r\n\r\n( 2 ) وسائل الشيعة ، 25 / 402 .\r\n","page_name":" 371 ","page_number":371},
  {"content":"\r\nمستقره ء موجبه ء لاستحقاق الشفعة ، پس اخذ حصه ء شريك ديگر جائز نخواهد بود ، لتعدد الشركاء الشفعاء .\r\nودليل همه اين وجوه را مىتوان خدشه كرد .\r\nامّا دليل اوّل وجه اوّل را به جهت اين كه كسى را مىرسد كه بگويد : به چه دليل كه شركت مانعه شركتى است كه هر يك از شركاء مستحق شفعه باشند ، و راه اين تقييد چيست ؟\r\nوامّا دليل دوم آن ، به جهت اين كه خصم را مىرسد كه بگويند : من شركت مشتريين را مستقره ء تامّه مىدانم نه متزلزله زيرا كه تزلزل آن فرع قبول حقّ الشفعه ء قديم است ، و آن ممنوع است ، بلكه بنا بر اين دور لازم مىآيد ، زيرا كه اثبات شفعه از براى شريك قديم موقوف بر تزلزل وعدم استقرار بيع مشتريين خواهد بود ، وتزلزل وعدم استقرار بيع به ايشان نيز فرع ثبوت حقّ الشفعه است از براى شريك قديم .\r\nوامّا دليل وجه دوم را به جهت اين كه اگر اخبار انتفاء شفعه در صورت تعدّد شركاء زائد بر اثنين بر اطلاق خود باقى باشند و هر نوع شريكى را شامل باشند حتى شريكى كه مأخوذ به شفعه مىتواند شد ، لازم مىآيد اصلًا حقّ الشفعه نتواند متحقّق شود زيرا كه ثابت نمىشود حقّ الشفعه مگر به وجود دو شريك وبيع احدهما به ثالثى ، و به مجرّد بيع به ثالث سه شريك مىشود ، پس اگر با وجود تعدّد شركاء مطلقا شفعه نباشد در هيچ موضعى شفعه نخواهد بود .\r\nوامّا دليل وجه سوم را به جهت اين كه ضرور نيست ابتدا ترك يكى را بكند و بعد ديگرى را بگيرد بلكه مىتواند ابتدا يكى را به شفعه اخذ كند و در ديگرى منتظر حضور مشترى يا نحو آن باشد از اعذارى كه موجب بطلان شفعه نمىشود ، و بعد بگيرد .\r\nو از آن چه مذكور شد اگر چه ادلَّه اى كه از براى هر يك از وجوه ذكر كرده اند مخدوش شد ، و ليكن تحقيق مقام آن است كه ظاهر بلكه متبادر ومستفاد از اخبار سقوط شفعه در صورت زيادتى شريك از دو نفر آن است كه حال بيع احد\r\n","description":"","footnote":"","page_name":" 372 ","page_number":372},
  {"content":"\r\nشريكين شركاء زائد بر اثنين باشد ، بلكه اگر غير از اين باشد در هيچ موضعى شفعه نباشد ، زيرا كه بعد از تحقّق بيع به همه جا لا اقل شريك مىشوند ، وشكَّى نيست كه در صورت تعدّد بيع متعاقبا در حال بيع اوّل شريك زياده از دو نفر نيست پس لا محاله در بيع اوّل شريك قديم شفعه خواهد داشت .\r\nوايضاً مىگوييم كه : هر گاه متبادر از اين اخبار اين معنى نباشد پس مجمل خواهند بود ميان سه احتمال : سقوط شفعه به تعدّد شركاء زائد بر اثنين در حال بيع ، وتعدّد در حال اخذ به شفعه وتعدّد در حال بيع وأخذ به شفعه معاً ، و قسم آخر محل اجماع و يقين است ، و بقيه محل تشكيك ، پس تقييد وتخصيص مطلقات شفعه وعمومات آن مطلقا به غير قسم اخير معلوم ما نخواهد بود ، پس متعيّن خواهد بود سقوط شفعه در صورت زيادتى شريك از دو نفر به صورتى كه هم در حال بيع وهم در حال اخذ به شفعه زائد از دو نفر باشد ، و دو صورت ديگر در تحت مطلقات شفعه باقى خواهد بود ، وعدم حجيّت عام مخصّص به مجمل در موضع اجمال در صورتى است كه قدر يقينى از تخصيص نباشد . و از اينجا معلوم شد كه تشكيك نمىتوان نمود در ثبوت شفعه در بيع اوّل .\r\nوامّا به خصوص بيع ثانى مىگوييم : ظاهر ومتبادر از شريك در ملك در مقام اخذ به شفعه غير از آن كسى است كه ملك او در معرض اخذ به شفعه است ، چه قرينه ء مقام دلالت بر اراده ء غير از اين فرد دارد ، علاوه بر ندور فرض تحقّق بيع ثانوى بعد از تحقّق بيعى كه در آن شفعه باشد ، پس انصراف مطلقات به آن معلوم نيست ، پس در حال بيع نيز شريك غير مشفوع زياده از دو نفر نخواهد بود ، چه دانستى كه شفعه بر مشترى اوّل ثابت خواهد بود .\r\nوايضاً بنا بر اين كه اخبار سقوط شفعه در صورت زيادتى شركاء از اثنين اجمال داشته باشد وقدر مقطوع به سه شريك در حال بيع واخذ به شفعه باشد هر گاه شريك قديم در بيع اوّل اخذ شفعه كند ، و شركت مشترى اوّل منتفى شود در حين اخذ الشفعه بيع ثانى ، باز دو شريك خواهند بود ، چه در حال اخذ در صورت انتفاء شركت مشترى اوّل بيش از دو شريك نيست .\r\n","description":"","footnote":"","page_name":" 373 ","page_number":373},
  {"content":"\r\nمسأله ء پنجم : در ثبوت شفعه از براى شريك فرق ميان معاملات متعدده وواحده نيست ، به اين معنى كه هر گاه احد شريكين چند دفعه بيع كند حصه ء خود را به ديگرى به اين نحو كه هر دفعه تقايل نموده ، ثانياً بيع كنند يا به بيع خيار منتقل نموده ، در ايام خيار فسخ نمايند وباز بيع كند وهكذا ، از براى شريك شفعه خواهد بود ، به جهت عمومات واطلاقات ، بلكه خلافى هم در آن نيست ، بلى اگر تعدّد به واسطه ء فسخ به خيار باشد شفيع را اخذ به بيع اخير مىرسد ، نه غير زيرا كه به خيار وفسخ همه آن بيعها منتفى شد مگر بيع اخير به شرط بقاء آن تا حال حضور شفيع و اگر اخير هم فسخ شده باشد شفيع را حقّى نخواهد بود ، اگر به سبب خيار فسخ شده باشد ، و اگر تعدّد به واسطه تقايل باشد ظاهر آن است كه شريك مىتواند هر بيعى از بيوع متعدده را خواهد اختيار كند .\r\nو چون اين مسائل معلوم شد در جواب اصل مسأله ء مسئول مىگوييم : بعد از حضور شريك غائب وبقاى او بر شرائط ثبوت شفعه از عدم تأخير با تمكَّن از تعجيل بنا بر فوريت شفعه ، وقدرت بر ثمن ونحو اينها در خصوص مبايعات عمرو اگر همه ء آن به جهت خيار منفسخ شده باشد شريك را تسلَّطى نيست ، و اگر همه بعد از لزوم بيع به تقايل فسخ شده باشد ، يا بعضى از آنها به خيار و بعضى به تقايل ، شريك را أخذ به شفعه در آن چه به تقايل فسخ شده مىرسد ، و با تعدّد مبايعات منفسخه ء به تقايل هر يك را خواهد مىتواند اختيار كند ، وامّا در خصوص مبايعات زيد باقيه نيز در صورت تعدّد مىتواند به اخير اخذ كند ومىتواند به غير از اخير هر گاه غير از آن هم لزوم يافته باشد و به تقايل فسخ شده باشد ووجه همه ء از آن چه در بيان مسائل گفتيم ظاهر است والله سبحانه هو العالم .\r\n","description":"","footnote":"","page_name":" 374 ","page_number":374},
  {"content":"\r\n\r\nكتاب العارية والوديعة\r\n( 456 )\r\nس 1 : هر گاه زيد جنسى به عنوان امانت به عمرو دهد ، و آن جنس تلف شود ، آيا زيد را چه تسلَّط است به عمرو ؟\r\nج : هر گاه عمرو تقصير نموده بايد از عهده ء آن برآيد ، و هر گاه تقصيرى از جانب او نشده تسلَّط ندارد و با اختلاف احتياج به مرافعه است .\r\n","description":"","footnote":"","page_name":" 375 ","page_number":375},
  {"content":"\r\n\r\nكتاب الضمان\r\n( 457 )\r\nس 1 : چنانچه زيد ساكن ولايتى باشد ، با عمرو ساكن ولايت ديگر شركت داشته باشند ، وزيد از شركت نادم ، هم چنان كه عرف تجّار است كاغذى به عمرو نويسد كه : حصّه ء شركت مرا مفروغ نموده تسليم بكر نما ، و ديگر دخل وتصرّفى در حصّه ء من مكن ، عمرو التفاتى به نوشته ء زيد ننموده دخل وتصرّفاتى نموده باشد كه در عاقبت آن سوخت وخسران متصوّر باشد ، ومدّعى اين باشد كه چون زيد محوّل نموده بود كه تنخواه او را تسليم بكر نمايم من به صلاح ديد بكر تنخواه را به موجب برات به ولايتى ديگر به شخص متعلَّق به زيد رسانيدم ، واو متوفّى شده وخسران آن رجوع به من ندارد ، وزيد گويد : من اين قدر تو را اذن داده بودم كه تسليم بكر نمايى ، به آن علَّت تفريط وتقصير نموده وضامنى ، آيا در صورت مسطوره عمرو مزبور ضامن است و بايد حصّه ء زيد را از عهده برآيد يا نه ؟\r\nج : بلى ، در صورت مسطوره آن چه را بعد از وصولِ نوشته دخل وتصرّف زائد بر آن جه به جهت تقسيم است نموده ضامن است و بايد از عهده برآيد ، امّا اگر بگوييم : از نوشته ء مذكوره علم به انتفاء اذن از براى او در دخل وتصرّف هم رسيده باشد هم چنان كه اكثر در معاملات تجّار اين است ، وادّعاى اين كه من به صلاح ديد بكر چنين كرده ام مؤكَّد آن است ، پس علَّت ظاهر است .\r\nوامّا اگر بگوييم : علم به هم نرسيده ، بلكه مجرّد ظنّ حاصل شده ، پس به جهت اين كه تصرّف در مال غير موقوف به علم به اذن است ، بعد از ظنّ به عدم اذن ، بلكه\r\n","description":"","footnote":"","page_name":" 376 ","page_number":376},
  {"content":"\r\nشكّ در آن هم ، ديگر تصرّف خلاف شرع است . وتوهّم استصحاب اذن سابق فاسد است ، به جهت اين كه چون معتاد ومتعارف در عرف تجّار اعتبار نوشته جات است ، پس اذن اوّل مقيّد است قطعاً تا زمان عدم وصول مكتوب رافع اذن ، پس بعد از وصول قيد مرتفع شده وغايت اذن شده ، ديگر استصحاب جارى نيست ، و بر فرض عدم ثبوت تقييد هم مىگوييم : اطلاق به حيثيتى كه اذن مذكور شامل زمان وصول مكتوب هم باشد معلوم نيست ، پس استصحاب اذن معارض است به استصحاب عدم جواز تصرّف در اين مال زيد كه قبل از اصل اذن ثابت بود ورافع يقينى آن معلوم نشد .\r\n( 458 )\r\nس 2 : به شرف عرض مقدس عالى مىرساند كه زيد در قريه بود يك رأس الاغ مىدهد به عمرو كه سوار شود وببرد در بلدى تسليم برادر او نمايد بدون آن كه عمرو از او خواهش كرده باشد و سه نفر از اكرادهم در آن قريه بوده اند كه عازم همان بلد بودند وشخصى كه مالك آن قريه بود كه اقرباء زيد باشد يك نفر از اكراد را مىطلبد و با زيد سفارش عمرو را به او مىكند كه متوجه او و الاغ او باشد وعمرو به اتفاق اينها روانه مىشود تا آن كه شب در قريه اى منزل مىكنند وعمرو همان الاغ را در وسط الاغهاى رفقا مىبندد تا آن كه قدرى از شب رفته نشسته بودند و آن يكنفر كه سفارش عمرو به او كرده بودند به عمرو مىگويد تو بخواب ما نشسته ايم از آنجا كه عمرو اطمينانى به سفارش آن شخص مالك وزيد داشته مىخوابد بعد از نصف شب بار مىكنند وعمرو را بيدار مىكنند عمرو برخاسته كه الاغ را سوار شود الاغ برجا نبوده تلف شده وزيد مرقوم به هيچ وجه گفتگويى به او نمىكند آيا شرعاً تكليف عمرو چه چيز است در مراتب معروضه بايد غرامت الاغ را متحمل شود يا آن كه بريء الذمه است جواب را قلمى و به مهر شريف مزين فرمايند .\r\nج : ظاهر آنست كه تكليفى بر عمرو نباشد و بر او غرامتى لازم نيايد زيرا كه در محافظت الاغ معلوم نيست زياده تر از آن چه كرده بر او لازم باشد و در عرف و عادت آن را مقصر نمىگويند بلى اگر عرفاً تفريطى وتقصيرى در محافظت كرده باشد بايد از مالك الاغ برائت ذمه به جهت خود تحصيل نمايد .\r\n","description":"","footnote":"","page_name":" 377 ","page_number":377},
  {"content":"\r\n( 459 )\r\nس 3 : هر گاه صاحب گوسفندى مرتعى را به جهت گوسفندان خود مشخّص كرده باشد ، وشبان خود را امر كرده باشد كه گوسفندان را در آنجا نگاه دارد وبچراند ، وشبان بدون اذن واسترضاى صاحب گوسفند ، گوسفندان را از موضع معيّن نقل كرده به موضعى ديگر ، و در آن موضع گوسفندان بسيار تلف شده اند ، آيا در اين صورت شبان مزبور ضامن آن چه تلف شده مىباشد وغرامت را بايد بكشد يا نه ؟\r\nج : بلى ، در صورت مسطوره شبان ضامن قيمت گوسفندان تلف شده هست ، و بايد قيمت آنها را در روزى كه مخالفت صاحبان گوسفندها را كرده و از آن موضع نقل كرده بدهد ، هم چنان كه صحيحه ء أبي ولَّاد طويله ء ( 1 )\r\n\r\nوارده ء در خصوص نقل بر آن دلالت مىكند .\r\n( 460 )\r\nس 4 : زيد شبانى را به جهت رعى گوسفندان تعيين نموده وگوسفندان خود را شمرده و به دست او داده ، و بعد از مدّتى خيانتى از شبان مزبور ظاهر شده ، ونقصانى هم در عدد شماره ء گوسفندان هم رسيده كه راه تلف ونقصان آنها معلوم نيست ، آيا زيد مىتواند كه آن چه تلف شده در صورت ظهور خيانت از شبان مطالبه نمايد ؟\r\nج : ظهور خيانت شبان در موضعى ، دلالت بر خيانت او در همه جا نمىكند ، وباعث ثبوت خيانت او بر آن چه را تلف آن معلوم نيست نمىشود ، و به محض ظهور خيانت او در موضعى نمىتوان مطالبه ء نقصان هر موضعى را از آن نمود ، والله سبحانه هو العالم .\r\n( 461 )\r\nس 5 : هر گاه زيد تنخواهى به عمرو بدهد كه عمرو آن را برات نمايد در ولايت به شريك خود كه به امين زيد بدهد ، و در ضمن قبض برات گرفته به جهت زيد بياورد ، وعمرو تنخواه را به شريك خود برات نموده ، و شريك آن را به امين زيد داده وقبض گرفته ، بعد امين زيد فوت شده وزيد به آن ولايت رفته كه مطالبه ء تنخواه\r\n","description":"","footnote":"\r\n( 1 ) وسائل الشيعة ، 25 / 391 .\r\n","page_name":" 378 ","page_number":378},
  {"content":"\r\nرا از ورثه ء امين نمايد ، وزيد در آنجا عمرو را وكيل نموده كه تنخواهى كه امين او از شريك عمرو گرفته ، عمرو از ورثه ء امين به جهت او وصول نمايد ، وتنخواه در نزد ورثه ء امين به سوخت افتد ، بعد زيد آمده به عمرو ادّعا نمايد كه من تنخواه را به تو دادم كه به شريك خود برات نمايى كه بعد از پنج يوم از ورود برات در آن ولايت به امين من بدهد ، و شريك تو بعد از پنج يوم از حين ورود برات تنخواه را به امين من داده ، آيا شرعاً در اين صورت با وجود وكيل نمودن زيد عمرو را در باب وصول تنخواه از ورثه امين خود سخن او مشروع است ، يا نه ؟ ( 1 )\r\n\r\n( 462 )\r\nس 6 : شخصى در غربت وفات كرده و ورثه ء صغير وكبير دارد ، و بعضى از متروكات او در بلد فوت هست ، شخصى كه نه ولىّ شرعى ، و نه قيّم شرعى ، و نه وكيل شرعى باشد اموال متوفّى را به شخص ديگر كرايه داده كه به وارث برساند ، وشخص مكارى در بين راه در منزل مخوف اهمال كرده ورفقاى مكارى هر كس مالش را زير سر گذاشته بارش سالم مانده ، الَّا آن شخص مكارى و يك مكارى ديگر كه يك بلَّه ء خورجين را زير سر گذارده ، بلَّه ء ديگرى را دزد بريده ، بيان فرمايند كه :\r\nاوّلًا آن شخص كه اموال را كرايه داده كه بياورد ضامن مىباشد ، يا مكارى ؟\r\nوثانياً : اين كه اسباب را به وارث نرسانيدند كرايه مىتواند بگيرد يا نه ؟\r\nوثالثاً : آن شخص مكارى در تفحّص رفته وتنخواهى به عوض آن چه دزد برده گرفته ، اخراجاتى كه به جهت پيدا كردن دزد كرده مىتواند از اين مال بردارد يا نه ؟\r\nورابعاً : هر گاه تنخواهى كه از دزدان گرفته كمتر از اموال ميّت باشد ومكارى ادّعا كند كه از من هم چيزى بردند و از شخص ديگر هم چيزى در پيش من بود بردند ، اين اموال را با آن تنخواه كمتر از اموال چه نوع تقسيم مىكنند ؟\r\nوخامساً : به محض ادّعاى آن مكارى كه مىگويد : اموال من را هم بردند ، از\r\n","description":"","footnote":"\r\n( 1 ) جواب اين استفتاء در نسخه ها نبود وپايان سؤال هم مبهم است .\r\n","page_name":" 379 ","page_number":379},
  {"content":"\r\nاو مىشنوند ، يا او را قسم مىدهند ؟\r\nج : بعد از آن كه آن شخص كه متروكات متوفّى را به مكارى داده ولىّ يا وصىّ يا حاكم شرعى نبوده ، ومأذون از جانب هيچ يك از اينها يا از جانب جماعت عدول مؤمنين يا مصلحت ورثه در صورت دست نرسيدن به هيچ يك از آنها نبوده تصرّف او در آن اموال جايز نيست ، و به محض تصرّف خود او ضامن مىشود ، و ورثه را از او مطالبه مىرسد ، و چون به تصرّف مكارى نيز در آمده از او نيز مطالبه مىتوانند كرد ، و آن نيز ضامن است ، خصوصاً با تفريط در محافظت ، هم چنان كه از سؤال معلوم مىشود .\r\nوبالجمله ، چون يد هر دو بر آن مستولى شده ، ورثه را رجوع به هر يك مىرسد ، و در صورت رجوع به مكارى اگر مكارى مىدانسته كه واقعه چگونه است و با وجود اين تصرّف كرده نمىتواند رجوع به آن شخص كه به او داده بكند ، و هر گاه از واقعه مطَّلع نبوده و آن شخص چنان وا نموده كه مالى است جايز التصرّف از براى او ، در اين صورت به مدلول : « المغرور يرجع إلى من غرّه » مكارى هر چه به او ضرر مىرسد مىتواند از آن شخص مطالبه نمايد .\r\nوامّا در خصوص كرايه ء مكارى خواه مال را به وارث رسانيده باشد يا نرسانيده ، أصلًا تسلَّط كرايه گرفتن از آنها ندارد ، بلى اگر آن شخص كه مال را به مكارى داده چنان وا نموده كه جايز التصرّف است از براى او ظاهر آن است كه در اين صورت مكارى مىتواند كرايه را از آن شخص مطالبه كند ، واو نمىتواند از وارث مطالبه كند .\r\nوامّا اخراجاتى كه مكارى در پيدا كردن آن مال كرده ، پس آن را نيز نمىتواند از آن مال بردارد و نه از ورثه مطالبه كند ، بلكه ظاهر آن است كه از هيچ كس نتواند مطالبه كند ، مگر آن كه كسى ابتداء به او اذن داده و بر عهده ء خود گرفته باشد كه : برو پيدا كن واخراجات با من ، در اين صورت ظاهر آن است كه تواند از او مطالبه نمايد .\r\nوامّا در خصوص اين كه تنخواهى كه گرفته كمتر از مال ميّت هست ومكارى ادّعا مىكند كه از خود من هم چيزى برده اند ، و از ديگرى كه در نزد من بود\r\n","description":"","footnote":"","page_name":" 380 ","page_number":380},
  {"content":"\r\nبرده اند ، بعد از آن كه دانستى كه مكارى ضامن است ، از خود او بودن باعث تفاوتى نمىشود ، و همچنين از ديگرى بودن ، زيرا كه ورثه از مكارى مطلقا مىتوانند مطالبه كنند .\r\nبلى در دو صورت فايده ظاهر مىشود ، يكى آن كه آن مكارى و آن شخص ديگر هيچ نداشته باشند ، و در دست او به غير از اين تنخواهى كه گرفته چيزى ديگر نباشد ، دوّم اين كه ورثه ء كبير و همچنين صغير بعد از كبير شدن از غرامت كشيدن مكارى و آن شخص بگذرند و آنها را عفو كنند وخواهند همين تنخواهى را كه گرفته است از او بگيرند ، در اين صورت اگر معلوم باشد كه تنخواهى ديگر هم در نزد آن مكارى بوده و آن دزدان برده اند ، و آن چه را گرفته به عوض هر دو گرفته ، يا بدون تعيين يكى از آنها گرفته ، در اين صورت بايد مال قسمت شود ، يعنى آن چه را گرفته بر روى آن چه برده اند قسمت كنند ، و هر يك به قدر الحصّه بردارند ، مثل اين كه شش تومان از ميّت و چهار تومان از ديگرى برده اند ، واو دو تومان گرفته ، دوازده هزار دينار ورثه ء ميّت برمىدارند و هشت هزار دينار آن ديگرى ، و اگر معلوم شود كه آن دزدان آن تنخواه را به عوض يكى معيّن از آنها داده اند ، مال همان معيّن مىشود ، و ديگرى را تسلَّطى نيست ، و هر گاه معلوم نباشد كه تنخواهى ديگر هم در نزد آن مكارى بوده ، و ليكن خود آن مكارى اعتراف كند كه بعضى از آن تنخواه مال ديگرى است ، ظاهر آن است كه اقرار آن مسموع است با عدم بد مظنّگى وتهمت .\r\nومحصّل جواب آن است كه در صورت مسطوره ورثه را مىرسد كه از هر يك از مكارى وشخصى كه به او داده مطالبه ء مال تلف شده را بكنند ، ومكارى نه تسلَّط كرايه و نه اخراجات پيدا كردن را دارد از ورثه ، و حكم تنخواهى كه گرفته همان است كه مذكور شد . والله العالم .\r\n( 463 )\r\nس 7 : چه مىفرماييد در اين مسأله ء شرعيّه كه چنانچه زيد مثلًا امانتى تسليم عمرو نمايد كه از آن بلدى كه مىبوده به بلدى ديگر نزد بكر ارسال نمايد ، وعمرو تاجر باشد ، و با خالد ووليد مكاريان آميزش مىداشته ، و از بابت ارسال ومرسول\r\n","description":"","footnote":"","page_name":" 381 ","page_number":381},
  {"content":"\r\nداد وستد مىنموده تسليم وليد نموده كه به بكر رساند ، بعد از زمانى طويل زيد گريبان عمرو را گيرد وگويد : امانت مزبور را چه كردى ، و به كه دادى ؟ عمرو گويد كه : من به آن چه مأمور مىبودم معمول داشتم ، ونظر به اين كه مدّت طولانى گذشته بود بعد از آن كه زيد تحقيق نمود كه واسطه ء ارسال تو كدام مكارى بود ؟ عمرو تأملى نموده چنين داند كه به خالد مكارى داده ، به آن تصوّر گويد : به خالد داده ام ، و از خالد كه تفتيش شود ، خالد گويد : به من نداده ، از عمرو ثانياً تحقيق نموده ، عمرو متذكر اين شود كه شايد به وليد مكارى داده باشم ، به تصوّر اين كه من با هر دو سر و كار مىداشتم ، گويد : هر گاه خالد نگرفته است وليد گرفته است ، يحتمل كه مكاريان هر كدام گرفته اند اكنون حاشا نموده باشند ، از اين كه مأمور به ارسال اين امانت مىبودم ارسال نمودم ، واسطه يكى از اين مكاريان مىبوده است .\r\nآيا در صورت مسطوره اختلاف اقوال عمرو دلالت بر خيانت وتفريط او دارد و ضامن است يا نه ؟ و در صورتى كه زيد بعد از اين مراتب به عمرو گويد كه : تو عمداً بر اين اختلاف اقرار نمودى نه بر سبيل نسيان وغفلت ، عمرو گويد كه : نه ، گزارش من همان است كه گفته ام ، آيا در اين صورت زيد را بر عمرو شرعاً چه تسلَّطى هست ؟ بيّنوا توجروا .\r\nج : بدان كه امين ضامن نمىشود امانت را مگر در صورت تعدّى به تصرّف كردن در آن به غير آن چه اذن دارد ، يا حفظ موقوف بر آن است ، يا صورت تفريط به كوتاهى وتقصير در محافظت آن ، واختلاف اقوال عمرو به نحوى كه در استفتاء مذكور است خصوصاً با وجود احتمال انكار مكارى نسياناً او مصلحةً ، وخصوصاً با وجود اظهار عمرو اين كه اختلاف اقوال من به جهت طول مدّت ونسيان حقيقت است ، مثبت تعدّى يا خيانت يا تفريط نمىشود ، ومطلقاً دلالتى شرعيّه يا عرفيّه بر تعدّى يا تفريط او ندارد .\r\nبلى در صورتى كه ابتداء اصل امانت را انكار نمايد ، و بعد اعتراف كند ، يا به بيّنه بر او ثابت شود ، هر گاه اظهار سهو يا فراموشى يا اشتباه ، يا عذرى ديگر نكند ، فقهاء اين را داخل تعدّى گرفته اند ، امّا هر گاه در اين صورت هم اظهار\r\n","description":"","footnote":"","page_name":" 382 ","page_number":382},
  {"content":"\r\nاشتباه يا عذرى ديگر كند ، پس اگر مالك تصديق او كند در اشتباه اصلًا تعدّى نيست و موجب ضمان نمىشود ، و اگر مالك تصديق او ننمايد در آن دو قول است ، واظهر عدم ثبوت تعدّى است .\r\nبلى مسأله ديگر هست ، و آن اين است كه هر گاه كسى امانتى به شخصى دهد كه به ديگرى بدهد او بدهد بدون شاهد وبيّنه در اين خصوص ، و آن كس كه گرفته انكار نمايد ، آيا اين تعدّى است وامين ضامن است يا نه ؟ بعضى گفته اند : ضامن است ، زيرا كه بدون شاهد دادن تعدّى است ، چه ظاهر آن است كه مراد مالك دادن با شاهد گرفتن باشد ، ونيز مقتضاى طريقه ء عرف و عادت اين است ، پس به دادن بى شاهد متعدّى ، و به ترك شاهد گرفتن مفرط خواهد بود .\r\nو بعضى ديگر گفته اند : ضامن نيست ، به جهت عموم اخبارى كه دلالت مىكند بر عدم ضمانت امين ، و به جهت اطلاق اذن مالك در دادن ، چه آن شامل است صورت شاهد نگرفتن را نيز ، ودليلى بر اين كه مراد مالك شاهد گرفتن است نيست ، واقتضاى عرف و عادت آن را بإطلاقه ممنوع است .\r\nو حق آن است كه مادامى كه قرينه ء خارجيّه نباشد كه مراد مالك شاهد گرفتن است ، يا مقتضاى عادت عامّه ء مردم اين نباشد كه در مثل آن واقعه شاهد بگيرند ، شاهد گرفتن لازم نيست ، و ترك آن تعدّى وتفريط نيست ، كه از آن جمله دادن امانات است به مكارى در عرف تجّار ، چه آن چه مذكور مىكنند اين است كه بناى تجّار بر شاهد گرفتن از مكاريان نيست ، بناءً على ذلك در واقعه ء مستفتى منها به اين جهت هم ضمانى ثابت نمىشود . والله العالم .\r\n","description":"","footnote":"","page_name":" 383 ","page_number":383},
  {"content":"\r\n\r\nكتاب الدين\r\n( 464 )\r\nس 1 : چه مىفرمايند در خصوص وجهى كه از تاجر قرض مىشود جهت بناى خير ، بعد از مدّتى قرض او را مىدهم از پولى كه حرام است ، آيا آن بناء شرعى مىباشد يا نه ؟ و پولى كه مىدهم چه صورت دارد ، در حالتى كه آن شخص مطَّلع از حرمتش نشود ، يا مطَّلع بشود ، هر يك را بيان فرماييد ؟\r\nج : در اين بناء نقصى نيست وشرعاً ضررى ندارد ، و مشغول ذمّه ء آن پول حرام هستيد وتصرّف در آن حرام است ، و آن تاجر اگر مطَّلع شود بر حرمت وشما را بريء الذمّه كند ، از قرض تاجر بريء الذمّه مىشويد ، امّا شغل ذمّه ء آن پول حرام هستيد ، و در صورت مطَّلع نشدن او بريء الذمّه شدن شما از قرض او معلوم نيست ، خلاصه آن كه اگر بداند آن وجه حرام است وتصريح كند كه شما را بريء الذمّه كردم ، يا نداند امّا بگويد : خواه حرام وخواه حلال شما را بريء الذمّه كردم ، بريء الذمّه مىشويد ، اما اگر اين تصريح را نكند ، خواه بداند كه حرام است يا نه بريء الذمّه شدن معلوم نيست ، و همچنين اگر تصريح كند ، امّا چنان داند كه وجه حلال است ، و در اين مسأله من محتاج به تأمّلم كه حال ميسّرم نيست .\r\n( 465 )\r\nس 2 : هر گاه قرآن و يا لباس خريده شود از پولى كه از تاجر قرض شده است به تفصيل فوق ، آيا مالك آن قرآن و جنس ديگر مىشود يا نه ؟ و بعد از دادن پول حرام رفع مشغول ذمّگى از آن شخص مىشود كه وجه از آن قرض\r\n","description":"","footnote":"","page_name":" 384 ","page_number":384},
  {"content":"\r\nشده است در حالتى كه بداند يا نداند حرمت او را ؟\r\nج : بلى ، مالك قرآن يا جنس ديگر مىشويد . والله العالم .\r\n( 466 )\r\nس 3 : هر گاه زيد اجير عمرو شده بود به وجه معيّنى ، وعمرو بعضى از آن وجه را نمىدهد ، زيد هر گاه خواهد تقاصّ حقّ خود را بكند موقوف است بر آن كه زائد بر آن وجه ضرر به عمرو رساند تا آن وجه تقاصّ شود ، آيا در اين صورت جايز است تقاصّ يا نه ؟ و شرط تقاصّ چه چيز است ، و در چه وقت مىتواند ، و در چه وقت نمىتواند ؟\r\nج : بدان كه جواز تقاصّ فى الجمله اجماعى است ، و آيات و اخبار بر آن دالّ است ، مثل روايت جميل بن درّاج « قال : سألت أبا عبد الله عليه السلام عن الرجل يكون له على الرجل الدين ، فيجحده ، فيظفر من ماله به قدر الذي جحده ، أ يأخذه وإن لم يعلم الجاحد بذلك ؟ قال : نعم » . ( 1 )\r\n\r\nو روايت أبى بكر الارمني « قال : كتبت إلى العبد الصالح : جعلت فداك إنّه كان لي على رجل دراهم ، فجحد لي فوقعت له عندي دراهم ، فاقتصّ من تحت يدي مالي عليه ، وإن استحلفني حلفت أن ليس له عليّ شيءٌ ؟ قال : نعم ، فاقبض من تحت يدك ، فإن استحلفك فاحلف أنّه ليس له عليك شيءٌ » . ( 2 )\r\n\r\nوصحيحه ء داود بن رزين « قال : قلت لأبِي الحسن عليه السلام : إني اخالط السلطان ، فتكون عندي الجارية ، فيأخذونها ، والدّابة الفارهة فيأخذونها ، ثمّ يقع لهم عندي المال ، فلي أن آخذه ؟ فقال : خذ مثل ذلك ولا تزد عليه » . ( 3 )\r\n\r\nو روايت حضرمى « قال : قلت لأبي عبد الله عليه السلام : رجل كان له على رجل مال ، فجحده إيّاه ، فذهب به ، ثمّ صار اليه بعد ذلك للرجل الذي ذهب بماله مالٌ قبله ، أ يأخذه مكان ماله الذي ذهب به منه ذلك الرجل ؟ قال\r\n","description":"","footnote":"\r\n( 1 ) وسائل الشيعة 17 / 275 .\r\n\r\n( 2 ) همان ، 23 / 285 .\r\n\r\n( 3 ) همان ، 17 / 215 .\r\n","page_name":" 385 ","page_number":385},
  {"content":"\r\nنعم » . ( 1 )\r\n\r\n- الحديث - و غير اينها از اخبار .\r\nوبسيارى از اخبار اگر چه شامل هر گونه مالى هست ، و ليكن حال در نظرم نيست كه كسى تصريح نموده باشد كه هر گاه كسى عين مال كسى را غصب كند وعين در نزد او باقى باشد و ندهد ، از آن تقاصّ قيمت يا مثل آن را [ تواند 
  ] نمود ، بلكه گفته اند كه : اگر استرداد آن عين بدون فتنه و فساد ممكن باشد استرداد مىكند ، والَّا رجوع به حاكم شرع يا كسى كه رجوع به او موجب فتنه نباشد مىكند .\r\nبلى هر گاه عين تلف شده باشد و قيمت آن بر ذمّه ء كسى قرار مىگيرد اگر چه از بابت ديه وغرامت مال بعد از صدور حكم شرعى به ديه وغرامت باشد ، خلاصه برجايى كه شرعاً او را مطالبه ء چيزى كه بر ذمّه ء كسى باشد برسد ، تقاصّ آن جايز است به دو شرط .\r\nشرط اوّل : اين كه مديون مماطله در دادن كند ، يا گويد : نمىدهم ، يا انكار كند ، پس اگر مديون مقرّ باشد به حقّ او و بدون مماطله عرفيّه مىدهد تقاصّ آن جايز نيست ، زيرا كه اختيار تعيين دين از مال به دست مديون است ، و طلبكار از پيش خود نمىتواند تعيين كند ، مگر در جايى كه تقاصّ ثابت شود ، وادلَّه ء تقاص شامل چنين موضعى نيست .\r\nدوّم : آن كه بعد از مرافعه و قسم خوردن مديون نباشد ، كه اگر مرافعه كرده باشند ومديون قسم خورده باشد ، اگر چه به ناحقّ باشد تقاصّ جايز نيست . هم چنان كه در اخبار بسيار تصريح به آن شده ، چون روايت خضر بن عمرو ( 2 )\r\n\r\nومرسله ء ابراهيم بن عبد الحميد ( 3 )\r\n\r\nوموثّقه ء سليمان بن خالد ، ( 4 )\r\n\r\nو روايت عبد الله بن وضّاح . ( 5 )\r\n\r\nو در حديث\r\n","description":"","footnote":"\r\n( 1 ) وسائل الشيعة ، 17 / 274 .\r\n\r\n( 2 ) همان ، 23 / 286 .\r\n\r\n( 3 ) همان .\r\n\r\n( 4 ) تلخيص الوسائل 9 / 116 وسائل الشيعة ، 17 / 274 .\r\n\r\n( 5 ) تلخيص الوسائل ، 15 / 100 ، به نقل از كافى ، 7 / 430 .\r\n","page_name":" 386 ","page_number":386},
  {"content":"\r\nنبوى وارد است كه : « من حلف له فليرض » . ( 1 )\r\n\r\nوظاهراً خلافى هم در آن نيست ، وشارح مفاتيح نفى خلاف در آن نموده .\r\nوامّا روايت حضرمى كه « قال : قلت له رجل لي عليه دراهم ، فجحدنى وحلف عليها ، أ يجوز لي إن وقع له قبلي دراهم أن آخذ منه به قدر حقّي ؟ قال : فقال : نعم » . ( 2 )\r\n\r\nپس شاذّ است و كسى به آن عمل نكرده ، علاوه بر اين كه آن اعمّ است از اين كه قسم در حضور حاكم و به رضاى مدّعى بوده ، ومدّعى آن را قسم داده باشد يا نه .\r\nو روايت عبد الله بن وضّاح مخصوص به صورت مرافعه و قسم دادن مدّعى است ، پس آن را تخصيص مىدهد .\r\nو در سه موضع ديگر خلاف واقع شده كه آيا تقاصّ جايز است يا نه ؟\r\nاوّل : در صورتى كه شاهد داشته باشد و ممكن باشد در نزد حاكم شرع اثبات نمايد ، محقّق در نافع وفخر المحققين در ايضاح وجمعى ديگر گفته اند : تقاصّ نمىتواند نمود ، زيرا كه اصل عدم جواز تصرّف در مال غير است بدون اذن او يا اذن حاكم مگر در حالت ضرورت كه نتواند در خدمت حاكم اثبات كند ، ومشهور چنانچه بعضى گفته اند جواز تقاصّ است ، و آن اقوى است ، و با وجود نصوص معتبره ء مصرّحه ء به تسلط مطلقا ، از اصل كار سازى نمىشود .\r\nدوّم : در تقاصّ از امانت ، يعنى هر گاه امانتى از مديون در نزد طلبكار اتفاق بيفتد آيا مىتواند از آن تقاصّ كند يا نه ؟ شيخ در تهذيب واستبصار ، وابن إدريس قائل به جواز شده اند با كراهت ، و اين مشهور ميان متأخّرين است ، به جهت اطلاقات متقدّمه ، وخصوص صحيحه ء بقباق :\r\n« إنّ شهاباً ماراه في رجل ذهب له بألف درهم ، واستودعه بعد ذلك ألف درهم ، قال ابو العبّاس فقلت له : خذها مكان الألف الذي اخذ منك ، فأبى شهاب ، قال : فدخل شهاب على أبِي عبد الله عليه السلام ، فذكر له ذلك ،\r\n","description":"","footnote":"\r\n( 1 ) وسائل الشيعة ، 17 / 273 و 23 / 211 .\r\n\r\n( 2 ) همان ، 17 / 273 .\r\n","page_name":" 387 ","page_number":387},
  {"content":"\r\nفقال : أمّا أنا فاحبّ أن تأخذ وتحلف » . ( 1 )\r\n\r\nو حمل اين بر وديعه ء اهل جور و بودن مال آنها مال امام خلاف عموم است كه مقتضاى ترك استفصال است .\r\nو روايت علىّ بن سليمان « قال : كتبت إليه : رجل غصب رجلًا مالًا أو جاريةً ، ثمّ وقع عنده مال به سبب وديعة او قرض مثل ما خانه أو غصبه ، أ يحلّ له حبسه عليه أم لا ؟ فكتب عليه السلام : نعم يحلّ له ذلك إن كان به قدر حقّه ، وإن كان أكثر فيأخذ منه ما كان عليه ، ويسلَّم الباقي إليه . إن شاء الله » . ( 2 )\r\n\r\nوشيخ در نهايه قائل به منع شده ، و اين قول منقول است از صدوق وأبى الصلاح وكيدرى وطبرسى وابن زهره ، واو دعواى إجماع بر اين قول نموده ، واستدلال نموده اند به آيه ء : « إِنَّ الله يَأْمُرُكُمْ أَنْ تُؤَدُّوا الأَماناتِ إِلى أَهْلِها » ( 3 )\r\n\r\nو به خصوص موثّقه عمّار ( 4 )\r\n\r\nوصحيحه ء ابن اخى الفضيل بن يسار . ( 5 )\r\n\r\nوحقّ اوّل است ، زيرا كه اخبار منع معارضه مىكنند با اخبار جواز ، و اگر نگوييم كه اخبار جواز اخصّ هستند به جهت اختصاص آنها به قبل از احلاف قطعاً ، لا اقلّ مساوى خواهند بود ، ومرجّحى از براى منع نيست ، و آيه ء ردّ امانت معارض است به آيه ء : « فَمَنِ اعْتَدى عَلَيْكُمْ فَاعْتَدُوا عَلَيْه ِ بِمِثْلِ مَا اعْتَدى عَلَيْكُمْ » ( 6 )\r\n\r\nوشهرت متأخّره با اخبار جواز است ، واجماع منقول حجّت نيست ، خصوصاً با وجود مخالفت جمعى كثير ، پس اين اخبار تساقط مىكنند ، و باقى مىماند اطلاقات تقاصّ بلا معارض .\r\nاگر گويى : آنها معارضند با عمومات ردّ امانت وعدم خيانت به عموم من وجه ، پس مرجّح أصل عدم جواز تصرّف در مال غير است .\r\nگوييم : شايد كه اين هم به سبب رخصت شارع در تقاصّ عموماً از بابت ردّ\r\n","description":"","footnote":"\r\n( 1 ) وسائل الشيعة ، 17 / 272 .\r\n\r\n( 2 ) همان ، 17 / 275 .\r\n\r\n( 3 ) سوره ء نساء ، آيه 58 .\r\n\r\n( 4 ) حديث از معاوية بن عمار در وسائل الشيعة ، 17 / 276 هست .\r\n\r\n( 5 ) وسائل الشيعة ، 17 / 273 .\r\n\r\n( 6 )\r\n","page_name":" 388 ","page_number":388},
  {"content":"\r\nامانت باشد ، كه گويا طلبكار وكيل شرعى مالك است وردّ دين او مىشود ، وصدق خيانت در ما فيه ممنوع است .\r\nسوّم : در تقاصّ از غير جنس حقّى كه بر ذمّه ء مديون است هر گاه تقاصّ از جنس حقّ ممكن باشد ، امّا هر گاه از جنس حقّ ممكن نباشد بلا كلام تقاصّ از غير جنس جايز است ، واطلاق اخبار متقدّمه دلالت بر آن مىكند ، بلكه ظاهر بعضى اخبار صريح غير جنس است ، وبالجمله در صورت امكان تقاص از جنس ، در تقاصّ از غير جنس خلاف است ، پس ظاهر اطلاق بعضى فتاوى جواز است ، و بعضى منع نموده اند ، بلكه آقا هادى در شرح مفاتيح مىگويد : إلَّا أنّه يشترط فيه تعذّر الاستيفاء منه قولًا واحداً ، ولعلّ فى فحاوى الأخبار دلالة عليه أيضاً . انتهى .\r\nوحقير اين دلالت را از فحواى خبرى به نحوى كه صلاحيّت استناد داشته باشد نيافتم ، بلكه چنانچه مذكور شد ظواهر اكثر اخبار موجب جواز تقاصّ از غير جنس است مطلقا ، پس آن أقوى است ، اگر چه احتياط آن است كه با امكان تقاصّ از جنس از غير جنس تقاصّ نشود ، و در صورتى كه از غير جنس تقاصّ مىكند هر گاه متعدّد باشد مخيّر است ميان هر يك كه خواهد ، به جهت عدم دليل بر تعيين .\r\nومذكور در كلام فقهاء اين است كه در صورتى كه از غير جنس تقاصّ بشود مخيّر است كه آن را خود به قيمت عادله ء وقت بردارد ، وميان اين كه آن را بفروشد به جنس حقّ خود ، و جنس حق را بردارد بدون احتياج به رجوع به حاكم .\r\nو اگر اجماع بر اين مطلب ثابت شود فبها ، والَّا جواز فروختن آن پيش از آن كه خود قيمت كند وقبول كند اشكال دارد ، زيرا كه بيع ما لا يملك صحيح نيست ، و پيش از برداشتن خود مالك نيست و اخبار تقاصّ زياده از جواز برداشتن آن را نمىرساند ، و هر گاه موقوف بوده باشد استيفاى حقّ خود به برداشتن زائد از حقّ خود ، خواه از جنس حق ، مثل اين كه پنج تومان خواهد ، و به كيسه ء پولى كه ده تومان باشد مسلَّط شود در حالى كه نتواند آن را گشود و به قدر حقّ خود را از آن برداشت ، يا از غير جنس ، مثل اين كه پنج تومان خواهد ومسلَّط بر جنسى از مديون شود كه ده تومان\r\n","description":"","footnote":"","page_name":" 389 ","page_number":389},
  {"content":"\r\nمىارزد ، ظاهر هم چنان كه بعضى تصريح كرده اند اين است كه تواند زائد را بردارد ، وعين آن در صورت جنس ، و قيمت آن در صورت غير جنس در نزد او به عنوان امانت خواهد بود ، زيرا كه شارع مأذون فرموده است او را در اخذ قدر حقّ خود ، و به عموم واطلاق شامل ما نحن فيه نيز هست ، ومفروض آن است كه اخذ قدر حقّ موقوف است بر اخذ قدر زائد ، واذن در شىء مستلزم اذن در موقوف عليه آن نيز هست ، پس شارع مأذون در زائد نيز فرموده .\r\nو اگر گويى : بلى چنين است ، ولى معارض مىشود اين با عمومات نهى از تصرّف در مال غير بدون اذن او .\r\nگوييم : هر گاه عمومى باشد كه شامل ما نحن فيه نيز باشد تعارض خواهند نمود وتساقط خواهند كرد ، واصالت جواز عقليّه بى معارض خواهد ماند ، و با قطع نظر از اين شكَّى نيست كه عمومات نهى از تصرّف در اين موضع به احاديث نفى ضرر وضرار مخصّص مىشوند ، پس حكم ثابت است اگر چه اذن در شىء مستلزم اذن در موقوف عليه نيز نباشد ، و بايد زائد را به اين قصد تصرّف كند كه به صاحبش برساند به هر نوع كه ممكن شود ، و در اين وقت در دست او امانت خواهد بود ، و اگر بى تقصير او تلف شود ضمانى بر او نخواهد بود ، چنان كه مرحوم ملَّا احمد اردبيلى ( ره ) به آن تصريح فرموده .\r\nو چون ممكن شود كه زيادتى را به صاحبش رساند فوراً بايد برساند به هر وضعى كه بوده باشد ، و هر گاه تأخير كند ظاهر آن است كه ضامن باشد .\r\nو هر گاه برداشتن حق خود موقوف باشد به ضررى كه به مديون برسد زائد بر حقّ طلبكار و بدون آن ممكن نباشد ، مثل اين كه يك تومان از زيد طلب دارد ودرختى از زيد در صحرا نشسته است كه پنج تومان قيمت آن است ، امّا اگر آن را قطع كنى همه ء آن زياده از يك تومان نمىارزد ، و مثل اين كه موقوف باشد صندوق آن را به شكستن ، يا ديوار خانه ء او را سوراخ كردن و امثال اينها ، ظاهر چنان كه بعضى تصريح نموده اند جواز است با عدم ضمان ، زيرا كه اگر ملاحظه ء ضرر مديون را بكنيم طلبكار متضرّر مىشود ، پس ضرر هر دو تعارض وتساقط\r\n","description":"","footnote":"","page_name":" 390 ","page_number":390},
  {"content":"\r\nمىكنند ، و باقى مىماند عمومات تقاصّ بلا معارض ، و بر فرض تعارض آنها در بعضى صور با عمومات نهى از تصرّف در مال غير زائد بر حقّ خود باز هر دو تساقط مىنمايند ، ورجوع به اصالت جواز عقليّه مىشود ، والله العالم .\r\n( 467 )\r\nس 4 : هر گاه پدرى سه پسر و دو صبيّه داشته ، و خود پسر بزرگ را برداشته و به سفر رفته ، و مبلغ سه شاهى ( 1 )\r\n\r\nلا على التعيين به پسر بزرگ داد ، و دو سال بعد هم سه شاهى ديگر داد ، ومذكور نمود كه از براى اخراجات همشيره واخوان خود داشته باش ، ومذكور نفع با خودِ وجه ننموده ، و بعد از چند وقت آن پسر به وطن خود رفته ، قرضى برادران نموده بودند ، آن را داده ، و قدرى ديگر هم خرج نموده ، و خود هم به سنّت نبوى رفتار نموده ، پدر از استماع اين خبر مكدّر شده ومذكور نموده كه : سيصد دينار در نزد او دارم بايد فيما بين سه پسر و دو دختر كما فرض الله قسمت شود ، و چون پسر بزرگ آمده معلوم پدر شد كه از سيصد دينار كه در نزد او بوده خرج همشيره واخوان او شده ، مذكور مىنمايد كه شما سه برادر مىباشيد و دو همشيره داريد ، نان بدهيد ، من چيزى ندارم ، آيا آن شخص كه سيصد دينار در نزد او بوده بعد از فوت پدر بريء الذمّه مىباشد ، يا ذمّه ء وى شاغل به حقّ ساير ورثه مىباشد و اين سيصد دينار را به قدر يك عباسى ( 2 )\r\n\r\nآن را به برادر ديگر داده وخرج خانه نموده ، و از سيصد دينار هيچ عايد پسر بزرگ نشده ، تمام خرج دو همشيره و يك برادر و قدرى خرج پدر وقدر قليلى خرج آن برادر ديگر شده ، چه فرمايند ؟\r\nج : آن چه پدر گفته كه : سيصد دينار را به جهت اخراجات خود واخوان وهمشيره داشته باش ، هر گاه قرينه ء خارجيّه باشد كه دلالت كند بر اين كه مطلب پدر آن است كه آن چه از منافع آن به هم رسد خرج كند ، در اين صورت خرج\r\n","description":"","footnote":"\r\n( 1 ) هر بيست شاهى ، يك قران است .\r\n\r\n( 2 ) يك عباسى چهار شاهى ، وسيصد دينار شش شاهى است . و دو قران را دو هزار مىگويند ، يعنى دو هزار دينار چهل شاهى .\r\n","page_name":" 391 ","page_number":391},
  {"content":"\r\nكردن اصل مايه خلاف شرع است ، و بعد از فوت پدر هر گاه همه ء ورثه او را بريء الذمّه نكنند بر اشتغال ذمّه باقى خواهد بود ، مگر در هر قدرى از حصّه ء ورثه كه به ايشان داده باشد . امّا هر گاه قرينه نباشد خرج كردن اصل مايه ضرر ندارد وباعث اشتغال ذمّه ء او نيست ، امّا به شرطى كه به مصرف اخراجات متعارفه برساند ، امّا هر گاه به مصرفى برساند كه عرفاً او را ملامت كنند ، مثل بخشش بى مصرف و امثال اينها ، معلوم نيست در آن قدر از مشغول ذمّگى برآمده باشد .\r\nوبدان كه جايز بودن خرج كردن تا وقتى است كه پيغام پدر نرسيده باشد كه سيصد دينارى كه در نزد او دارم پانزده غاز ( 1 )\r\n\r\nاز فلان ، وپانزده غاز از فلان ، امّا بعد از رسيدن پيغام آن چه را خرج كرده بر او حرجى نيست ، امّا هر گاه چيزى باقى مانده باشد ديگر نمىتواند خرج كند و بايد از قرار تقسيم پدر تقسيم كند و همچنين هر گاه در وقت وفات پدر چيزى از آن وجه مانده باشد نمىتواند خرج كند و بايد به قدر الحصّه به هر يك از ورثه برساند .\r\n( 468 )\r\nس 5 : هر گاه كسى شغل ذمّه ء ميّتى باشد وعلم داشته باشد كه اين ميّت ظالم بوده وحقّ الناس در ذمّه ء او بوده ، آيا مىتواند كه آن حق را ردّ مظالم بدهد يا نه ؟\r\nج : آيا از آن ميّت ديگر چيزى به غير از همين كه در ذمّه ء اين شخص است باقى نمانده ، يا تركه ء ديگر هم دارد ، اگر تركه ء او منحصر به همين باشد اين حقّ مال امام است ، و بايد به اذن حاكم شرع به فقراء برسد ، و جايز نيست به وارث دادن ، و ليكن اگر به حاكم شرع اظهار كند بايد بر او نيز معلوم كند كه حقّ الناسي بر ذمّه ء متوفّى است ، و اگر نتواند بر او معلوم كند ضرور نيست كه اعتراف كند كه مال فلان متوفّى بر ذمّه ء من است ، همين قدر كافى است كه بگويد كه : فلان قدر ردّ مظالم در نزد من هست .\r\nو اگر تركه ء ديگر از متوفّى مانده باشد ، اگر به قدر مجموع تركه ء او حقّ الناس\r\n","description":"","footnote":"\r\n( 1 ) يك هشتم شاهى و هر بيست شاهى يك قران .\r\n","page_name":" 392 ","page_number":392},
  {"content":"\r\nبر ذمّه ء او باشد ، باز جايز نيست به وارث دادن ، و بايد به عوض ردّ مظالم داد ، و اگر تركه ء او زائد بر حقّ الناس باشد چون مجموع تركه مشترك ميان وارث وردّ مظالم مىشود ، و اين شخص دادنى اختيار ندارد كه آن چه در ذمّه ء اوست به جهت ردّ مظالم معين كند ، بايد به وارث بدهد وايشان قدر ردّ مظالم را جدا كنند ، مگر اين كه علم داشته باشد كه اگر به وارث بگويد وارث نخواهد داد ، در اين صورت خود مىتواند ، بلكه لازم است كه به ردّ مظالم به اذن حاكم شرع بدهد ، و جايز نيست به وارث دادن . والله العالم .\r\n( 469 )\r\nس 6 : هر گاه زيد وفات يابد وعمرو از وى مطالبه داشته باشد ، وتركه هم از املاك واثاث الدار ونقد و جنس وغيره از وى مخلَّف شده باشد ، و ورثه ء او مخلَّفات او را تصرّف نموده و بعضى را هم فروخته باشند ، وعمرو آمده مطالبه ء طلب خود را نمايد و به ثبوت شرعى هم نزد حاكم شرع رسانيده باشد ، و ورثه گويند : چيزى از تركه ء او نمانده ، و بعضى را جابرى از ما گرفت ، و بعضى را به طلبكار وى داديم وحال چيزى نمانده ، وعمرو را سخن اين كه هر گاه جابرى بر شما ادّعا نمايد و يا از شما چيزى بگيرد عدواناً به من ربط ندارد و بايد طلب من را از مخلَّفه ء ثابته ء او كه تصرّف نموده ايد ادا نماييد ، ومخلَّفه ء وى را هم اثبات نماييد ، آيا شرعاً ورثه بايد طلب ثابت وى را بعد از قسم استظهارى به وى بدهند يا نه ؟\r\nج : هر گاه آن چه را جابر گرفته همان عين اموال متوفّى بوده باشد و همان عين را جابر مطالبه نموده باشد و ورثه متمكَّن از ندادن نبوده باشند ، وخواهى نخواهى همان عين مال متوفى را بدون تقصيرى از ورثه گرفته باشد ، طلبكار را در خصوص آن چه جابر گرفته تسلَّطى نيست ، امّا هر گاه جابر آن عين را مطالبه نكرده ، بلكه وجهى از ورثه مطالبه كرده ، اين دو صورت است ، يك بار اين كه گويد : من فلان وجه را از شما مىخواهم ، در اين صورت طلبكار مىتواند از ورثه مطالبه نمايد ، گو به اعتبار ارث بردن ايشان باشد ، زيرا كه عدوانى از عادى بر ورثه شده و مال متوفّى را كه در نزد ايشان است نمىتوانستند بدهند .\r\n","description":"","footnote":"","page_name":" 393 ","page_number":393},
  {"content":"\r\nو يك بار ديگر اين كه مىگويد كه : من فلان مبلغ از متوفّى طلبكارم ، و بدون حكم شرعى مطالبه نمايد ، يا گويد : فلان مبلغ از مال متوفّى مىخواهم ، بعنوان ظلم از ورثه مطالبه نمايد ، و ورثه نتوانند ندهند ، و ليكن مجبور نباشند بر اين كه از عين مال متوفّى بخصوصه بدهند ، بلكه غرض گرفتن اين مبلغ باشد ، گو به اسم متوفّى مطالبه كند ، در اين صورت نيز طلبكار را مطالبه مىرسد ، زيرا كه نهايت امر اين است كه جابر جبر نموده وارث را بر اين كه اين مبلغ را از مال خود يا مال متوفّى بدهد ، يا اين كه به جبر جابر ناچار شده كه احدهما را بدهد ، پس مجبور به تصرّف در مال متوفّى و دادن او به جابر نبوده اگر چه در دادن وجهى به جابر مجبور بوده ، پس دادن او مال متوفّى را به غيرى خلاف شرع بوده ، پس ضامن خواهد بود ، و در صورتى كه وارث تصرّفى در مال نموده باشد كه بر ذمّه ء او قرار گرفته باشد وعين باقى نباشد تسلَّط طلبكار اظهر است . و در صورتى كه جابر عين مال را جبراً برده باشد و ديگر چيزى باقى نباشد اگر جابر قبل از گرفتن ساير طلبكارها طلب خود را جبراً عين مال را برده باشد همين طلبكار مىتواند كه به قدر الحصّه از طلبكارهاى ديگر كه طلب خود را گرفته اند مطالبه نمايد ، زيرا كه آن چه باقى مانده بايد فيما بين جميع طلبكارها غرما ( 1 )\r\n\r\nشود ، و اگر جابر بعد گرفته باشد طلبكار اخير را تسلَّطى بر ساير طلبكارها نيست ، زيرا كه در وقت گرفتن ايشان تنخواه به قدر دين بوده و وارث را اختيار دادن طلبكار بود وداده وايشان مالك شدند . والله العالم .\r\n( 470 )\r\nس 7 : تنخواهى از زيد حسب الوصايه نزد عمرو مىبود ، وعمرو به بكر معامله نمود به موعد دو سال ، و بعد از انقضاء مدّتى از آخر وعده ء بكر ، با بكر تجديد معامله نكرد به اطمينان آن كه هر وقت باشد ربح گذشته را از بكر خواهد گرفت ، وبكر از گفته ء عمرو تجاوز نخواهد كرد ، ومدّتى بگذرد وبكر غائب البلد باشد ، وعمرو به تصوّر اين كه مثلًا صد تومان در پيش بكر هست ، با مرابحه ء گذشته صد و پنجاه تومان خواهد گرفت ، صد و پنجاه تومان را عمرو به ذمّه ء خود قبول نمايد كه بعد از ملاقات\r\n","description":"","footnote":"\r\n( 1 ) غُرَما كردن يعنى تقسيم كردن طلبكاران مال مديون وورشكسته را . ( به لغت نامه ء دهخدا رجوع شود ) .\r\n","page_name":" 394 ","page_number":394},
  {"content":"\r\nبا بكر ، از بكر بگيرد ، و بعد از ملاقات پنجاه تومان مرابحه گذشته را قبول نكند ، و بعد از گفتگوى بسيار قرار بر صد و بيست تومان بشود ، آيا اين معامله كه عمرو كرده وصد و پنجاه تومان را بر ذمّه ء خود گرفته دادنى خواهد بود ، يا صد و بيست تومان را بايد بدهد ، وتسلَّط خواهد داشت كه معامله ء اولى را بر هم بزند .\r\nج : صد و پنجاه تومان را كه عمرو بر ذمّه ء خود قبول نموده كه بدهد ، اگر به همان نحوى است كه در استفتاء قلمى شده كه قبول كرده است كه بعد از ملاقات صد و پنجاه تومان را از بكر بگيرد وبدهد ، و به همين عبارت مذكور شده ، و معامله نشده ، چيزى بر ذمّه ء عمرو لازم نيست ، و زياده از آن چه گرفته نبايد بدهد ، و اگر معامله ء مشروعى در اين خصوص شده هم چنان كه از آخر استفتاء ظاهر مىشود ، مثل اين كه مصالحه كرده باشد زيد طلب خود را از بكر با عمرو به صد و پنجاه تومان ، وعمرو هم به تصوّر اين كه از بكر خواهد گرفت قبول مصالحه را نموده باشد ، و بعد نتوانست بگيرد ، پس اگر شرعاً راهى متصوّر بود كه زيادتر از صد تومان از بكر گرفته شود به جهت ايّام گذشته ، مثل اين كه بيع شرطى داشت كه اجرة المثل ايّام گذشته آن ممكن بود اين قدر باشد ، يا آن كه اصل بيع شرط كه بيع لازم شده بود به اين قدرها بفروشد ، معامله ء اوّل صحيح است و بايد صد و پنجاه تومان را عمرو بدهد ، و آن چه به بكر دست برداشته ( كذا ) از كيسه ء خود عمرو مىرود .\r\nو اگر راهى شرعى از براى گرفتن مرابحه از بكر نبود ، و به محض ربا مىخواسته بگيرد ، پس اگر زيد صد تومان را با ربح معامله كرده باشد با عمرو به صد و پنجاه تومان ، يعنى به اين نحو گفته باشد كه : صد تومان را با ربح ايّام گذشته مصالحه كردم ، در اين صورت معامله ء اولى فاسد و هيچ چيز بر ذمّه ء عمرو قرار نمىگيرد ، بلكه آن بيست تومانى را كه بر دوش بكر گذاشته حرام ونامشروع است .\r\nو اگر زيد همان صد تومان را به وضع شرعى منتقل كرده باشد به صد و پنجاه تومان و ذكر ربح نشده باشد ، در اين صورت عمرو بايد صد و پنجاه تومان را به زيد بدهد ، وتصوّر اين كه بخلاف شرع چيزى بر دوش بكر خواهد گذاشت موجب فساد انتقال نمىشود ، و هر چه از بكر مىگيرد خود بر مىدارد ، و در اين\r\n","description":"","footnote":"","page_name":" 395 ","page_number":395},
  {"content":"\r\nصورت گرفتن بيست تومان از بكر بخلاف شرع خواهد بود ، بلكه همان صد تومان را خواهد توانست بگيرد وبس ، والله العالم .\r\n( 471 )\r\nس 8 : هر گاه چند نفر بر ذمّه ء متوفّى ادّعاى طلبى نمايند ، و برادر متوفّى با وجود وارث يعنى اولاد ، بدون بيّنه ويمين از متعرّضين قبول نمايد كه در مدّت معيّنى تنخواه ايشان را بدهد ، آيا اين قبول لزوم شرعى دارد يا نه ؟ و اگر قرض را بدهد ، آيا بعد از آن مىتوان طلب بيّنه ويمين نمود يا نه ؟\r\nج : برادر متوفّى يا عالم به طلب داشتن متعرّضين از متوفّى بوده يا نه ، هر گاه عالم بوده به مديون بودن برادر وقبول نموده ، در اين صورت ضامن است ولزوم به هم مىرساند ، و بعد از ضمان بر ذمّه ء همين ضامن قرار مىگيرد ، ديگر طلب بيّنه ويمين نمىتوان نمود ، خواه داده باشد يا نه .\r\nو يا علم به طلب ايشان نداشته ، بلكه به جهت احتياط كه برادرش را به حل كنند اگر مديون باشد ، يا از راه جهل مسأله ، يا از راه گمان اين كه وارث برادرش معترفند ، يا از تشويش فسادى يا امثال اينها قبول نموده كه بدهد ، در اين صورتها هيچ يك تا نداده است لزومى ندارد ، ومىتواند رجوع كند ، به جهت اين كه در لزوم ضمان شرط است ثبوت اشتغال ذمّه ء مضمون عنه بر ضامن ، و اگر داده باشد مادامى كه عين آن باقى است باز مىتواند رجوع كند وبگيرد .\r\nامّا هر گاه عين آن چه را داده باقى نباشد ، در قسم اوّل كه به جهت اين داده بود كه برادرش را اگر مديون باشد به حل كنند ، نمىتواند رجوع نمايد و طلب بيّنه و قسم نمايد .\r\nوامّا در ساير اقسام كه رجوع مىكند ورثه ء متوفّى را مطالبه ء بيّنه ويمين مىرسد ، نه برادر متوفّى را .\r\n( 472 )\r\nس 9 : قيّم صغيرى بر ورثه ء زيد متوفّى ادّعا نمايد كه بيست تومان از مال صغير بر ذمّه ء زيد مىباشد ، بعد از ثبوت به عدلين و قبل از يمين آيا تسلَّط دارند\r\n","description":"","footnote":"","page_name":" 396 ","page_number":396},
  {"content":"\r\nكه مبلغ مزبور را اخذ نمايند يا نه ؟ ، و با عدم تسلَّط چه بايد كرد ؟\r\nج : بدان كه مقتضاى عموم بسيارى از اخبار ثبوت حق است به مجرّد بيّنه مطلقا ، حيّا كان المدّعى عليه ، ام ميّتاً ، از آن جمله در صحيح وارد است . : « عن الرجل يقيم البيّنة على حقّه ، هل عليه أن يستحلف ؟ قال : لا » ( 1 )\r\n\r\nو در خبرى ديگر وارد است : « و اجعل لمن ادّعى شهوداً غيّباً أمداً بينهما ، فإن أحضرهم اخذت له بحقّه » ( 2 )\r\n\r\nو ليكن اين اخبار تخصيص داده شده است به غير ميّت ، به جهت روايات ، بلكه اجماع بر اين كه در دعواى بر ميّت علاوه بر بيّنه قسم استظهارى نيز در كار است ، امّا بالقطع مخصّص است اين اخبار به جايى كه قسم ممكن باشد ، زيرا كه با وجود عدم امكان حكم به قسم لغو بلكه محال است پس ، باقى مىماند موضع عدم امكان قسم در تحت عمومات اولى و چون در ما نحن فيه قسم خوردن قيّم و طفل شرعاً جايز نيست پس به مجرّد بيّنه ثابت مىشود و بايد داده شود من غير احتياج إلى اليمين .\r\n( 473 )\r\nس 10 : هر گاه مديونى دائن خود را به زيد حواله نمايد كه يك من ابريشم با ده تومان نقد از محال إليه بگيرد ، و از بابت طلب خود محسوب دارد ، ودائن از محال إليه ابريشم را گرفته ، امّا ده تومان را ندهد ، و اين ابريشم را به محال إليه ردّ نمايد ، آيا مديون محيل را مىرسد كه به داين گويد كه : تو ابريشم را ردّ نمودى باعث تلف مال من شدى حال از عهده برآى يا نه ؟\r\nج : نظر به اين كه بعد از تحقّق حواله ذمّه ء مديون برى مىشود وحقّ داين بر ذمّه ء آن شخص كه به او حواله شده است قرار مىگيرد ، وحواله عقدى است لازم ، پس يك من ابريشم وده تومان از مال داين بر ذمّه ء زيد خواهد بود نه از مال مديون ، وابريشم را كه گرفته مال خود دائن است ، مىخواهد ردّ كند ، ومىخواهد نگاه دارد ، و از ردّ نمودن ضررى به مديون نمىرسد ، كه او را بحثى تواند بود ، و ندادن او ده\r\n","description":"","footnote":"\r\n( 1 ) تلخيص الوسائل ، 15 / 98 .\r\n\r\n( 2 ) وسائل الشيعة ، 27 / 212 .\r\n","page_name":" 397 ","page_number":397},
  {"content":"\r\nتومان را موجب برگشت حواله نمىشود ، بلكه بايد داين ده تومان را از زيد بگيرد .\r\nبلى اگر ردّ نمودن ابريشم به جهت فسخ حواله باشد در موضعى كه محتال را خيار فسخ حواله باشد ، مثل اين كه محال اليه در حال حواله معسر بوده ومحتال عالم به اعسار او نبوده اشكال به هم مىرسد ، ( 1 )\r\n\r\nو ظاهر آن است كه در اين صورت محيل را بر محتال تسلَّطى نباشد ، وتواند محتال طلب خود را از محيل بگيرد .\r\nبلى احتمال ديگر در عبارت سؤال مىرود كه داين را حواله نمايد كه بگيرد به جهت محيل ، و بعد از گرفتن به عوض طلب خود محسوب دارد كه از بابت توكيل در اخذ وحساب باشد ، در اين صورت اگر يك من ابريشم از مال زيد در نزد محال إليه بوده ، يا از بابت طلب او از محال إليه بوده ، ظاهر آن است كه محتال ضامن باشد ، زيرا كه او وكيل در اخذ بود ، و آن چه را اخذ نموده مال محيل خواهد بود ، امّا وكيل در ردّ نبوده ، پس ضامن خواهد بود ، و اگر ابريشم ونقد از مال محيل نبوده و از بابت طلبى هم نبوده ، بلكه حواله كرده كه تو وكيلى كه ابريشم ونقدى را كه زيد به من تبرّع مىكند يا قرض مىدهد ، يا مثل اينها ، بگيرى و به عوض طلب خود محسوب دارى ، در اين صورت محيل را بر محتال مطلقاً تسلَّطى نيست ، ومحتال را مطالبه ء طلب خود از محيل مىرسد .\r\n( 474 )\r\nس 11 : در ديون مفلس يا ميّت اگر عين مال كه منتقل به مديون شده بود باقى ماند صاحب دين مزبور مىتواند عين مال را عوضاً عن الدَين متصرف شود يا نه ؟\r\nج : در مفلس صاحب دين مىتواند عين مال خود را بردارد يعنى اختيار دارد ومىتواند هم برندارد اما در ميت مفلس نمىتواند مگر اين كه باقى تركه او وفا به ساير قرض او كند در اين صورت صاحب عين مىتواند عين خود را بردارد . والله العالم .\r\n","description":"","footnote":"\r\n( 1 ) واشكال از دو راه است ، يكى اين كه آيا خيار فسخ حواله در اين بعضى كه گرفته دارد يا نه ؟ و ديگر اين كه اگر خيار داشته باشد بعد از فسخ آيا مأخوذ مال محال اليه مىشود ، يا مال محيل ، و ظاهر آن است كه مال محال اليه ( نشود ) زيرا كه سبب انتقال آن ( به محال اليه ) نيست مگر حواله ، و آن هم فسخ شده . منه ره آن چه بين ( پرانتز ) است براى تكميل عبارت اضافه شد\r\n","page_name":" 398 ","page_number":398},
  {"content":"\r\n\r\nكتاب الهبة\r\n( 475 )\r\nس 1 : حاجى محمّد على دو سه يوم قبل از وفات به قصد رفع نزاع وترجيح بعضى از اولاد بر بعضى بنا گذارد كه قدرى معتدٌّ به از املاك وباغات و اشجار خود را به اولاد خود هبه نمايد ، وهبه كرد ، و بعضى را زيادتر از بعضى داد ، و صيغه ء مواهبه جارى شد ، ونظر به اين كه اصلح اين مىنمود كه بعد از وقوع مواهبه همه را به اقباض موهوبات تكليف نمايد ، و دو سوم يوم كشيد ، آخر الأمر تصريح به اقباض موهوبات ممكن نشد وننمود ، و ليكن حقير علم قطعى دارم كه او در نظر داشت كه هر كس ملك مشخصى داشته باشد كه به ديگرى رجوع نداشته باشد ، و به اين مواهبه قطع گفتگو در بين اولاد بشود ، خلاصه اين كه اقباض يقيناً منظور او بود ، آيا اين مواهبه لازم است يا نه ؟\r\nج : جواب تفصيلى از اين سؤال بسته به تحقيق پنج مسأله است .\r\nاوّل : اين كه قبض واقباض در هبه شرط است ، وظاهراً خلافى در آن نيست ، وجمعى كثير دعوى اجماع بر آن كرده اند ، كه از آن جمله مسالك ومفاتيح و شرح مفاتيح است ، و اخبار معتبره بر آن دالّ است ، مثل دو موثّقه ابان بن عثمان « قال : النحل والهبة ما لم يقبض حتّى يموت صاحبها ؟ قال : هي بمنزلة الميراث ، وإِن كان الصبىّ في حجره فهو جائز » . ( 1 )\r\n\r\n","description":"","footnote":"\r\n( 1 ) تلخيص الوسائل ، 10 / 193 ، به نقل از تهذيب 9 / 155 .\r\n","page_name":" 399 ","page_number":399},
  {"content":"\r\nوقريب به اين است مرسله و روايت أبي بصير « لا تكون الهبة هبةً حتّى يقبضها صاحبها » ( 1 )\r\n\r\nو روايت إبراهيم بن عبد الحميد : « أنت بالخيار في الهبة ما دامت في يدك » . ( 2 )\r\n\r\nدوّم : آيا قبض واقباض شرط صحّت هبه است ، تا به موت وأهب قبل از اقباض هبه باطل شود ، يا شرط لزوم است تا وارث مخيّر باشد ؟\r\nمنقول از أبي الصلاح حلبى وجمعى ديگر اوّل است ، و آن مختار محقّق است در نافع ، وابن إدريس آن را نسبت به اكثر داده ، وجماعتى از اجلَّه آن را مذهب اكثر متأخرين شمرده اند ، وصريح تذكره ونهج الحقّ ، وفخر المحقّقين ، و ظاهر دروس ومحقّق ثانى ادّعاى اجماع است بر آن .\r\nوثانى منقول است از شيخ مفيد وشيخ طوسى وقاضي ابن البرّاج وابن حمزه ، وعلَّامه در مختلف ، و از متأخّرين صاحب كفايه و صاحب مفاتيح نيز آن را اختيار كرده اند .\r\nوحقّ اوّل است ، به جهت اصل ، واستصحاب ، وروايات متقدّمه ء معتضده ء به اجماعات محكيّه .\r\nودليل مخالفين بعضى اخبار است كه دلالت آنها واضح نيست ، مثل صحيحه ء ابى بصير : « الهبة جائزة ، قبضت أو لم تقبض ، قسمت أو لم تقسم » ( 3 )\r\n\r\nو دو موثّقه ء أبان : « إذا تصدّق الرجل بصدقة أو هبة ، قبضها صاحبها أو لم يقبض ، علمت ، أو لم تعلم فهي جائزة » ( 4 )\r\n\r\nچه ممكن است كه مراد قبض واهب باشد ، و مورد حديث ابن سنان صحّت هبه ء مالم يقبض باشد ، علاوه بر اين كه اگر جواز را بر معنى متعارف واگذاريم كه اباحه است دلالتى بر مطلب ايشان ندارد ، و اگر به معنى ديگرى حمل كنيم معلوم نيست ثبوت معنايى كه از براى ايشان مفيد باشد ،\r\n","description":"","footnote":"\r\n( 1 ) تهذيب الاحكام ، 9 / 159 ، چاپ نجف .\r\n\r\n( 2 ) همان .\r\n\r\n( 3 ) همان ، 9 / 156 .\r\n\r\n( 4 ) همان .\r\n","page_name":" 400 ","page_number":400},
  {"content":"\r\nو بر فرض تماميّت دلالت معارض خواهد شد با اخبار متقدّمه ، پس اگر ترجيح آنها را به اعتضاد به شهرت واجماعات منقوله ندهيم رجوع به اصل خواهد شد ، و آن با قول اوّل است .\r\nسوّم : هر گاه پدر يا جدّ چيزى را كه در تصرّف دارند به ولد صغير خود ببخشند لازم مىشود واحتياج به قبض جديد به نيّت صغير نيست ، و بعضى دعواى عدم خلاف در اين كرده اند ، و ليكن از علَّامه وشيخ على اشتراط نيّت قبض از صغير است .\r\nوحقّ عدم اشتراط است ، به جهت عموم اخبار ، از آن جمله دو موثّقه ء ابان متقدّمه در مسأله ء اولى ، و از آن جمله موثّقى ديگر است كه : « عن رجل وهب لابنه شيئاً ، أ يصلح أن يرجع فيه ؟ قال : نعم إلَّا أن يكون صغيراً » . ( 1 )\r\n\r\nعلاوه بر اين كه قبض خود صغير معتبر نيست قطعاً ، وقبض ولىّ قائم مقام قبض اوست ، و آن متحقّق شده است ، ودليلى بر اين كه بايد قبض به نيّت صغير باشد نيست ، بلكه مىتوانم گفت كه : هبه بدون قصد انتقال مال به موهوب له متحقّق نمىشود ، و قصد بودن موهوب مال موهوب له صغير با قبض مستلزم قصد داشتن آن به جهت صغير است ، زيرا كه قبض به جهت شخصى نيست مگر داشتن آن چيز با قصد مال او بودن ، پس حقيقت قبض به قصد صغير متحقّق شده است . و از اين معلوم مىشود كه اعتبار عدم قصد غير صغير نيز ضرور نيست هم چنان كه بعضى اعتبار كرده اند ، زيرا كه در حال مواهبه كه قصد انتقال به صغير را مىكند قبض متحقّق مىشود ، و قصد قبض به جهت غير در بعد ضرر نمىرساند ، و اگر در آن مواهبه هم قصد قبض به جهت غير داشته باشد اصل مواهبه متحقّق نخواهد شد ، زيرا كه معنى قبض به جهت غير آن است كه من مال غير صغير را دارم ، و اين منافى قصد انتقال به اوست .\r\nچهارم : هر گاه ولىِّ صغير چيزى را به صغير هبه نمايد كه بالفعل در تصرّف ولىّ نباشد وقابض آن نبوده باشد ، مثل ملكى كه به ديگرى به اجاره يا عاريه\r\n","description":"","footnote":"\r\n( 1 ) تهذيب الاحكام ، 9 / 157 .\r\n","page_name":" 401 ","page_number":401},
  {"content":"\r\nداده باشد ، يا خريده باشد و هنوز متصرّف نشده باشد ، و امثال آن ، در اين صورت در صحّت هبه يا لزوم آن قبض از جانب صغير شرط است ، هم چنان كه تصريح به آن نموده اند ، بلكه بعضى از مشايخ نفى خلاف واشكال از آن كرده اند ، وسبب آن ، آن است كه اگر چه اخبار لزوم از جانب صغير عامّ است ، و ليكن معارضند با اخبار اشتراط به قبض به عموم من وجه ، ومرجع اصل است ، به جهت عدم مرجّح ، و اصل با عدم صحّت ولزوم است ، و اين سخن اگر چه در صورتى كه موهوب در تصرّف ولىّ كه واهب است بوده باشد نيز جارى است ، و ليكن در آنجا في الحقيقه قبض صغير متحقّق شده است ، هم چنان كه مذكور شد .\r\nپنجم : هر گاه شخصى چيزى را به ديگرى ببخشد كه آن چيز در تصرّف موهوب له بوده باشد ، حقّ مشهور آن است كه احتياج به قبض جديد يا اذن در قبض يا گذشتن زمانى كه ممكن باشد اقباض در آن نيست ، ووجه آن ، آن است كه قبض واقباض كه معتبر است متحقّق شده است ، وزائد بر مطلق قبض واقباض از اين كه بايد بعد از هبه باشد ، يا به نيّت هبه باشد ثابت نيست ، و اصل عدم اشتراط زائد است ، بلكه از آن چه در مسأله ء سوّم مذكور شد مستفاد مىشود كه اقباض بعد از هبه نيز متحقّق شده ، و از آن ظاهر مىشود كه هر گاه قبض قبل از هبه بدون اذن واهب هم بوده باشد مثل غصب ونحو آن كفايت مىكند .\r\nو چون اين مسائل دانسته شد در جواب اصل مسأله مىگوييم كه : قصد اقباض بدون تحقّق آن كفايت نمىكند ، پس اگر آن اولاد صغير بوده اند ، وموهوب در تصرّف خود آن شخص بوده حقيقةً اقباض به عمل آمده وهبه لازمه است ، و اگر غير از اين صورت باشد به موت واهب هبه باطل مىشود ، به جهت عدم تحقّق اقباض مگر اگر چيزى از آنها در يد موهوب له بوده باشد كه آن لازم مىشود . والله العالم .\r\n( 476 )\r\nس 2 : هر گاه شخصى چيزى را به بعضى از اولاد خود ببخشد ووفات نمايد ، و اولاد بعد از وفات راضى به اقباض هر يك از موهوبات به متّهب آن بشوند\r\n","description":"","footnote":"","page_name":" 402 ","page_number":402},
  {"content":"\r\nو اظهار رضا به مواهبه بكنند ، در صورتى كه در حال حيات واهب اقباض نشده باشد ، آيا اقباض بعضى از ورثه موهوب يكديگر را موجب لزوم مواهبه نسبت به ايشان مىشود ؟\r\nج : اين مسأله متفرّع است بر اين كه قبض واقباض آيا شرط صحّت هبه است يا لزوم آن ، و چون حقّ آن است كه شرط صحّت است پس به موت واهب هبه باطل مىشود واقباض ورثه فايده ندارد ، و بنا بر اين كه شرط لزوم هم باشد در وقتى لازم مىشود كه اقباض وقبض از ورثه به عمل آيد ، نه محض رضاى به آن .\r\n( 477 )\r\nس 3 : مرحوم حاجى محمّد على باغى به بعضى از اولاد خود هبه نموده ، و چون مذكور مىنمودند كه ما در اين هبه مغبونيم ، واهب گفت : امسال هم سى تومان حاصل دارد ، و قصد او ترغيب به قبول بود ، آيا در اين صورت اثمار باغ هم داخل مواهبه است يا نه ؟\r\nج : شكَّى نيست كه در مواهبه ء باغ اثمار موجوده داخل موهوب نيست ، مگر اين كه تصريح به اثمار در عقد مواهبه متحقّق شود ، و گفتن واهب كه : امسال هم سى تومان حاصل دارد ، دلالتى بر مواهبه ء اثمار ندارد ، زيرا كه گفتن اين كلام هم چنان كه موجب مىتواند شد كه به جهت آن باشد كه اثمار هم داخل موهوب است ، مىتواند شد كه مراد اين باشد كه چيزى كه سى تومان حاصل بدهد مرغوب است ، نه اين كه قصد هبه ء حاصل را داشته باشد .\r\nبلى اگر چيزى از خارج از حال يا مقال با اين كلام ضمّ باشد كه معلوم شود كه مراد آن است كه امسال هم سى تومان حاصل اين باغ را خواهيد داشت ، ديگر چرا در موهوب مغبون باشيد ؟ ظاهر آن است كه در اين صورت حكم بشود به اين كه اثمار مال متّهب است ، نه از راه دخول در مواهبه ، بلكه از راه بودن اين كلام اقرار به بودن اثمار مال آنها ، پس واهب به اقرار مأخوذ است . بلى اگر در اين صورت قرينه ء خارجيّه باشد بر اين كه اقرار او به جهت مواهبه ء باغ است ، وتصوّر اين كه بعد از مواهبه ء باغ اثمار هم داخل مىشود ، در اين صورت اين اقرار مفيد نخواهد بود ،\r\n","description":"","footnote":"","page_name":" 403 ","page_number":403},
  {"content":"\r\nواثمار داخل نخواهد بود ، زيرا كه به اين تصوّر سه احتمال مىرود :\r\nيكى اين كه داند كه باغ همان زمين و اشجار است نه اثمار ، و ليكن همچنين داند كه اثمار شرعاً تابعند .\r\nدوّم : اين كه همچنين گمان كند كه باغ عبارت است از زمين و اشجار واثمار ، ولفظ باغ بر هر سه صادق است .\r\nسوّم : اين كه داند آثار تابع نيست ولفظ باغ هم به حسب وضع بر آنها صادق نيست ، و ليكن به عنوان تجوّز اراده ء هر سه را كند .\r\nو بنا بر احتمال اوّل اثمار داخل نخواهند بود ، وتصوّر تبعيّت مفيد فايده نيست .\r\nو بنا بر دو احتمال اخير اثمار داخل خواهند شد .\r\nو ليكن نظر به سه احتمال واصالت عدم انتقال حكم به دخول اثمار نمىشود .\r\nعلاوه بر اين كه در دو احتمال آخر هم سخن ديگر هست از جهت قبول متّهب واراده ء آن از معنى باغ ، چه اتّحاد موضوع ايجاب وقبول در صحّت عقود لازم است .\r\n( 478 )\r\nس 4 : هر گاه قدرى از مسينه آلات ( 1 )\r\n\r\nمثل چهار من ، و يك ماده گاو ، و يك دست رختخواب حسب المواهبه از والد زيد به او منتقل شده واو داخل صداق نموده ، ومواهبه ء مقرونه ء به قبض واقباض بينهما واقع نشده ، بلكه آن چه از والد زوج صادر شده محض اذن وتمليك بوده ، آيا هر گاه والد زوج متوفّى شده باشد ، قيمت آنها از مال او موضوع مىشود يا نه ؟\r\nج : موهوب يا موجود است ومعيّن ، يا موجود است و غير معيّن ، مثل يك ماده گاو از گاوها كه دارد ، و يك دست رختخواب از رختخوابهايى كه دارد ، يا غير موجود است ، بلكه ذمّه اى است ، و در جميع صور هبه باطل است ، به جهت عدم تحقّق قبض واقباض ، بلكه در صورت اخير هم به جهت عدم تعيّن ووجود\r\n","description":"","footnote":"\r\n( 1 ) يعنى ظروف مسى كه در آن زمان رايج بوده است .\r\n","page_name":" 404 ","page_number":404},
  {"content":"\r\nمگر در صورت اوّل و مس هر گاه چهار من مشاع را هبه نموده باشد ، كه در اين صورت از اين راه باطل نخواهد بود ، چه هبه ء مشاع صحيح است ، گو از راه عدم قبض باز باطل باشد .\r\nوامّا از راه داخل صداق نمودن يا اين است كه والد زيد بعد از تحقّق هبه اذن مجدّدى در صداق آنها داده ، يا هبه به قصد إصداق بوده ، يعنى آنها را بخشيده كه زوج داخل صداق نمايد ، يا أصلًا اذن در صداق نه در ضمن هبه و نه بعد از آن متحقّق نشده ، و در صورت اخير اصداق آنها فاسد است ، و در دو صورت اوّل احتمال صحّت اصداق مىرود ، نه از راه هبه ، بلكه به جهت اذن در اصداق ، و احتمال فساد آن نيز مىرود ، به جهت اين كه اصداق مال غير اگر چه جايز است ، و ليكن در صورتى كه غير آنها را داخل صداق نمايد ، يا زوج از جانب غير ، وامّا هر گاه زوج مال غير را از جانب خود اصداق نمايد دليلى بر صحّت آن نيست ، هم چنان كه در بيع مال غير كه فروختن آن از جانب غير فضولًا ، يا وكالةً ، يا مأذوناً عنه صحيح است ، وامّا فروختن آن از جانب خود صحيح نيست .\r\nو چون در اينجا به واسطه ء تصوّر صحّت هبه ء فاسده زوج آنها را از جانب خود داخل صداق نموده واذن والدهم به اين نحو بوده احتمال فساد آن مىرود ، و اين احتمال اظهر از احتمال اوّل است ، و بعد از فساد إصداق آن تسلَّطى بر والد زوج وتركه ء آن نيست ، وتسلَّط بر زوج خواهد بود ، و آن مسأله ء ديگر است كه چه تسلط دارد .\r\n( 479 )\r\nس 5 : چند يوم قبل از اين ضعيفه اى زينب نام قدرى املاك وخانه ودكَّان به صبيّه ء خود هبه نموده ، واذن در تصرّف نمودن را به متّهبه داده ، به حيثيّتى كه تخليه و رفع مانع از آن هبه به عمل آمده ، و قبل از تصرّف نمودن مذكوره واهبه رجوع نموده است ، آيا والحالة هذه قبضى كه شرط صحّت هبه است چون فقهاء در باب بيع تصريح نموده اند كه : القبض في المنقول نقله ، وفي غيره التخلية بينه وبينه ، وادّعاى اجماع [ كرده اند 
  ] بر اين كه قبض در غير منقول\r\n","description":"","footnote":"","page_name":" 405 ","page_number":405},
  {"content":"\r\nتخليه و رفع مانع از تصرّف است ، وگويا هم مخالفى نباشد ، واختلافى كه هست در منقول است ، و در باب هبه هم تفسير على حده از براى قبض نكرده اند ، بلكه بعضى از ايشان تصريح نموده اند كه : وقبضها كقبض البيع به همان تخليه متحقّق مىشود ، يا بايد متّهبه در آن تصرّف نموده باشد ؟\r\nو قبل از تصرّف او هر گاه واهبه رجوع كرده باشد هبه فاسده خواهد بود ؟\r\nو در صورتى كه تصرّف نمودن متّهبه لازم باشد ، چون قبل از رجوع واهبه ، متّهبه در خانه تصرّف نموده است ، و خود هم در آن شركت داشته ، آيا آن تصرّف موجب صحّت هبه نسبت به كلّ موهوب مىشود ، يا نسبت به خانه ، يا اين كه مطلقا اعتبار ندارد ؟\r\nوأيضاً در صورت صحّت هبه يا به تخليه يا به تصرّف مذكور هر گاه قدرى از موهوب در اجاره ء غيرى باشد اين اجاره منشأ فساد مىشود يا نه ؟\r\nج : اين استفتاء مشتمل بر چند مسأله است .\r\nاوّل : اين كه آيا تخليه و رفع مانع از تصرّف قبض است در غير منقول يا نه ؟\r\nدوّم : اين كه آيا قبض در هبه وبيع يكى است يا تفاوت دارند ؟\r\nسوّم : اين كه نظر به شركت متّهب در خانه وتصرّف اشتراكى ، آيا اين تصرّف در خانه است يا نه ؟\r\nچهارم : اين كه آيا تصرّف در بعض موهوب باعث لزوم همان بعض مىشود يا نه ؟\r\nپنجم : اين كه آيا تصرّف در بعض موجب لزوم كلّ مىشود يا نه ؟\r\nششم : اين كه آيا در اجاره بودن موهوب مانعى از تصرّف در آن است يا نه ؟\r\nپس مىگوييم : امّا جواب از اوّل : بدان كه احكام بسيار در شريعت مقدّسه بر قبض واقباض مرتّب مىشود ، و ليكن هم چنان كه جمعى از اصحاب تصريح نموده اند نصّى در تعيين وتعريف قبض نرسيده ، پس لازم است در دانستن آن رجوع به عرف ، و در خصوص قبض در منقول چند قول است كه ذكر آنها در اينجا لازم نيست ، وامّا در غير منقول ، پس جمعى از اصحاب ادّعاى اجماع\r\n","description":"","footnote":"","page_name":" 406 ","page_number":406},
  {"content":"\r\nكرده اند بر اين كه قبض در آن عبارت است از تخليه و رفع مانع ، ومخفى نماند كه اگر اين اجماع ثابت باشد ، يا كسى اجماع منقول را حجّت داند ديگر گفتن اين كه از براى قبض مطلقا سخنى از شرع ثابت نيست و بايد رجوع به عرف كرد بى وجه است ، بلكه اجماع دليل شرعى بر آن خواهد بود ، مگر اين كه مراد اجماع اهل عرف باشد بر اين يا اهل لغت ، وبالجمله اگر اين اجماع به هر يك از دو معنى معلوم شود فبها ، والَّا در صدق قبض به مجرّد همين اشكال است .\r\nو من نمىبينم كه اگر كسى ملكى به ديگرى بفروشد كه ده فرسخ فاصله باشد ميان مشترى و آن ملك ، و آن ملك مشغول به چيزى از بايع نباشد ، هيچ مانعى نباشد ، به مشترى گويد : برو تصرّف كن كه عرفاً بگويند : « قَبَضَه ُ » مادامى كه نوع دخلى در آن نكند ومحصّل اين كه صدق عرفى به مجرّد همين [ باشد 
  ] بر من معلوم نيست ، واجماع هم ثابت نيست .\r\nوملَّا احمد اردبيلى فرموده است كه : « و يؤيّده اي الاكتفاء بالتخلية فيما لا ينقل الأصل ، وأنّه قد يكون المشترى بعيداً ، فتكليفه بالذهاب إليها وبوضع اليد عليها بعيدٌ ، مع أنّ وضع اليد على الكلّ متعسّر ، بل متعذّر ، وكون البعض كافياً وقبضاً عرفاً غير ظاهر ، ولا يمكن غير الوضع » .\r\nومخفى نماند كه اصل مختلف مىشود ، در ضمانات و امثال آنها ، اصل با كفايت است ، وامّا در هبه و وقف اصل با عدم كفايت است ، و بعد تكليف به ذهاب موجب صدق قبض در عرف نمىشود ، وتعذّر وضع يد بر كلّ ضرر ندارد ، زيرا كه يقين داريم كه همين كه رفع مانع وتخليه از جانب مالك اوّل شد ونوع تصرّفى هم مالك ثانى نمود اگر چه به بستن در خانه ، يا نشستن روزى در آن ، يا آب دادن ملك ، يا تصرّفى ديگر ، يا به اجاره دادن ، يا آمد وشد در آن كردن و امثال اينها باشد عرفاً مىگويند : قَبَضَه ُ .\r\nپس هر گاه بگوييم كه : قبض در غير منقول متحقّق نمىشود مگر به تخليه و رفع مانع ونوع دخلى از مالك ثانى در آن ، بعيد نخواهد بود ، بلكه ظاهر اين است كه چنين باشد .\r\n","description":"","footnote":"","page_name":" 407 ","page_number":407},
  {"content":"\r\nوامّا جواب از دوّم آن است كه بلى ، قبض در همه ء مواردى كه اثرى بر آن مترتب مىشود از معاملات يكى است وتفاوتى ندارد .\r\nوامّا جواب از سوّم آن است كه هر گاه اشتراك خانه ء موهوب بر سبيل اشاعه باشد ، ظاهر آن است كه همان تصرّف اشتراكى ، يا تخليه ء واهب و رفع مانع كافى باشد در حصول قبض ، چه شرط نيست در حصول آن تصرّف در هر جزء جزء موهوب ، بلكه دخل في الجملة در صدق قبض كلّ كافى است ، و لازم هم نيست كه تجديد قبض در بعد از مواهبه بشود ، بلكه قبض سابق هم كفايت مىكند ، هم چنان كه در بعضى مسائل اين كتاب بيان شد .\r\nوامّا جواب از چهارم و پنجم آن است كه حال در نظرم نيست تصريحى از فقهاء در اين خصوص ، و ليكن آن چه مقتضاى قواعد است آن است كه موهوب اگر دو چيز باشد عرفاً ، مثل خانه ودكَّان ، يا جامه واسب ، پس تصرّف در يكى از آنها تصرّف در كلّ نيست ، و موجب لزوم آن نمىشود ، ووجه آن ظاهر است ، امّا ظاهر آن است كه موجب لزوم آن بعض بشود ، به جهت دخول آن در تحت عمومات لزوم هبه ء مقبوضه ، و اگر يك چيز باشد عرفاً ظاهر آن است كه قبض بعض قبض كلّ باشد و موجب لزوم كل شود .\r\nوامّا جواب از ششم آن است كه مالك را اختيار در اقباض عين مستأجره نيست ، و رفع مانع را نمىتواند بكند ، پس تخليه و رفع مانع در آن متحقّق نشده ، بلى اگر مستأجر هم راضى به قبض متّهب بشود واذن بدهد وقبض كند كافى خواهد بود ، والله العالم .\r\n( 480 )\r\nس 6 : چه مىفرمايند در اين مسأله ء شرعيّه كه هر گاه زيد به اولاد خود باغ وملكى هبه نمايد ، وملك مزروع به زرع گندم و لوبيا باشد ، و اشجار باغ هم محصولى دارند ، ومحصولات آنها را قيد نكرده باشد كه داخل هبه باشند يا نه ، و همچنين زرع گندم و جو و لوبيا را قيد نكرده باشد كه داخل مواهبه است يا نه ، آيا والحالة هذه كدام يك از زرع گندم و جو ومحصولات اشجار گردو وباغ\r\n","description":"","footnote":"","page_name":" 408 ","page_number":408},
  {"content":"\r\nداخل موهوب مىباشند ، وكدام يك داخل موهوب نيستند ؟\r\nج : اين مسأله را گر چه فقهاء در كتاب هبه متوجّه نشده اند ، و ليكن در مباحث بيع عنوان نموده اند ، ومأخذ حكم در هر دو يكى است ، وفقهاء نيز فرقى نگذاشته اند مگر در مسأله ء بيع نخل قبل از تأبير ثمره ، كه مشهور در آن فرق بيع است با ساير انتقالات .\r\nوبالجمله ، مناط در دخول در مبيع وموهوب و غير اينها از وجوه انتقالات صدق لفظ است ، پس لفظى كه مذكور مىشود بر آن چه در عرف متعاقدين صادق است داخل در عقد خواهد بود ، و بر آن چه صادق نيست داخل نخواهد بود ، وشكَّى نيست كه هر گاه مذكور در هبه لفظ باغ وملك و درخت باشد ومطلقا ذكر زرع يا ميوه نشده باشد هيچ يك از اينها داخل موهوب نيستند و بر ملكيّت واهب باقى هستند ، زيرا كه هيچ يك از اينها داخل در مصداق اين الفاظ نيستند ، و اصل عدم انتقال آنهاست ، وخلافى هم نيست مگر در دو موضع :\r\nيكى : زرعى كه زياده از يك دفعه چيده مىشود ، مثل شبدر ، ونعناع ، ويونجه ، و امثال آن ، و در اين موضع شيخ در مبسوط خلاف فرموده چين اوّل را مال واهب مىداند ، وچينهاى بعد از آن را مال متّهب .\r\nدوّم : در ثمره ء درخت گل ، و پنبه كه در بعضى ولايات است ، و در اين موضع شيخ و قاضى ابن البرّاج مخالفت نموده اند و اينها را پيش از شكفتن مال متّهب مىدانند .\r\nو اقوى واشهر وموافق اصول وقواعد در همه ء آنها آن است كه مال واهب است ومتّهب را در آن حقّى نيست .\r\nو چون معلوم شد كه اينها مال واهب است ، آيا متّهب مىرسد كه واهب را يا وارث آن را در صورت وفات واهب امر كنند به چيدن آنها وتخليه ء زمين و درخت قبل از رسيدن اوان حصاد آنها يا نه ؟\r\nو هر گاه باقى بماند تا وقت حصاد آيا متّهب را مطالبه ء اجرة المثل درخت يا زمين مىرسد يا نه ؟\r\n","description":"","footnote":"","page_name":" 409 ","page_number":409},
  {"content":"\r\nحق هم چنان كه علَّامه در تذكره وتحرير تصريح فرموده ، بلكه به خلاف تصريحى در آن برنخورده ام آن است كه متّهب را امر به حصاد زرع وچيدن ميوه نمىرسد و بايد باقى باشد تا اوان حصاد ، مگر اگر واهب بخواهد زودتر بچيند .\r\nو همچنين با وجود بقاء او را مطالبه ء اجرة المثل نمىرسد ، زيرا كه هبه وبيع و امثال آنها اگر چه دلالت بر نقل ملكيّت عين ومنافع تابعه ء آن مىكنند ، امّا از قرائن خارجه واضح است كه قصد واهب يا بايع تبعيّت اين منفعت نبوده ، و بر فرض عدم قرينه ، علم به تبعيّت اين منفعت وانتقال آن نيست ، پس در تحت اصل عدم انتقال باقى است . و ظاهر آن است كه چيزى كه دو سه سال ريشه ء آن باقى مىماند و حاصل مىدهد چون روناس ونعناع نيز اين حكم داشته باشد . والله العالم بحقائق الامور .\r\n( 481 )\r\nس 7 : بفرمايند كه هر گاه هبه ء غير معوّضه به غير ذى رحم شود واو در آن تصرّفى نمايد كه تغيير صورى در آن نشود ، مثل اين كه قبا را به پوشد ، واسب را سوار شود ، و عمامه را ببندد ، آيا مانع رجوع در آن است يا نه ؟\r\nج : حال در نظر حقير جواز رجوع است ، و اين نوع از تصرّف مانع از جواز رجوع نيست . والله العالم بحقائق الامور .\r\n( 482 )\r\nس 8 : آيا در هبه ء معوضه حكم غبن جارى است ؟\r\nج : بلى جارى است والله العالم .\r\n","description":"","footnote":"","page_name":" 410 ","page_number":410},
  {"content":"\r\n\r\nكتاب الإجارة\r\n( 483 )\r\nس 1 : چه مىفرمايند فقهاى اثنا عشريّه كه حاكمى از ولايتى معزول شده واملاكى وعماراتى در آن ولايت داشته باشد ، حاكم جديدى منصوب شده ، آن املاك وعمارات را متصرّف شده ، و از شخص فاضلى صاحب رأى كه خود را مجتهد مىداند اجاره كرده است ، و حاكم اوّل كه صاحب املاك وعمارات مىباشد به آن شخص صاحب رأى مجتهد گفته كه : املاك وعمارات مرا جبراً به اجاره داده اى ، و من راضى نيستم ، و به حاكم جديد هم گفته كه : املاك وعمارات مرا كه متصرّف شده اى وعبادت در آن عمارت مىكنى من راضى نيستم ، آيا عبادت آن چه صورت دارد ، و آن شخص مجتهد كه املاك وعمارات را بى اذن من به اجاره به آن حاكم جديد داده آيا داخل أولئك هم الفاسقون است ، يا آن كه حكم حقّى كرده است ؟ به هيچ قسم از اقسام راضى نيستم به اجاره داد ، در حالت علم مجتهد به عدم رضاى من چه صورت دارد اجاره دادن ؟\r\nج : بسم الله تعالى ، هر گاه آن املاك وعمارات كه حاكم سابق متصرّف بوده ملك شرعى او بوده كه خود احيا نموده باشد يا خريده باشد ، خلاصه آن كه به نهج شرعى به او منتقل شده باشد ، در صورتى كه دسترس به مالك او كه حاكم سابق باشد ، يعنى خود مالك آن در جايى باشد كه توان فرستاد از او اجاره كرد واذن گرفت ، يا خود كسى را بفرستد ، حاكم شرع را اختيارى در\r\n","description":"","footnote":"","page_name":" 411 ","page_number":411},
  {"content":"\r\nآن نيست ، و با وجود تصريح صاحب آن كه حاكم اوّل باشد به عدم رضاى به تصرّف در آن اجاره دادن حاكم شرع بى صورت وفاسد است ، وتصرّف حاكم جديد در آن خلاف شريعت ، و نماز در آنجا فاسد است ، و همچنين اجاره دادن حاكم شرع هر گاه بدون عذر شرعى مثل مظنّه ء ضررى وخوفى باشد و اثرى بر اجاره دادن آن مترتّب شود معصيت است .\r\nبلى هر گاه آن املاك وعمارات در تصرّف حاكم اوّل به خلاف شرع بوده ، در اين صورت اگر صاحب آنها معلوم باشد اختيار با آن صاحب معين است ، والَّا مال فقراء است بايد به اذن و اجازه ء مجتهد به فقراء داد . والله العالم .\r\n( 484 )\r\nس 2 : زيد ملكى را به اجاره مىدهد و شرط مىشود كه با آفت ارضى وسماوى در آن سال عمل به هست وبود بشود ، يعنى هر چه به عمل آيد موجر بردارد . و مستأجر حقّ السعى بگيرد ، آيا اين شرط صحيح است .\r\nج : نه ، به جهت جهالت ، چه آفات سماويه وارضيه بى پايان است ، ونادر مىشود سالى هيچ نباشد از اينها ، پس اگر غرض بقاى اجاره در آن سال هم باشد آن سال وجه اجاره مجهول مىشود ، و اگر غرض عدم بقاى آن باشد مدّت اجاره ، مجهول مىشود . والله العالم .\r\n( 485 )\r\nس 3 : هر گاه ملكى بر زيد وقف باشد ، وعمرو طلبى از زيد داشته باشد ، وزيد مالك چيزى ديگر نباشد ، آيا عمرو را مىرسد كه اجبار كند زيد را بر اجاره دادن ملك وقفى به مدّتى كه وجه اجاره ء آن كفايت طلب آن را بكند ، يا نه ؟\r\nج : بلى مىتواند ، هم چنان كه عموم كلام علَّامه در قواعد و ارشاد به آن دلالت مىكند ، ومولانا احمد اردبيلى به آن تصريح فرموده در شرح ارشاد ، ووجه آن آن است كه واجب است اداء حقوق الناس ، و آن در اين صورت موقوف است به اجاره دادن موقوف ، ومقدّمه ء واجب واجب است ، و با امتناع از واجب اجبار او لازم است ، و احتمال وفات او قبل از انقضاى مدّت اجاره به استصحاب مندفع است .\r\n","description":"","footnote":"","page_name":" 412 ","page_number":412},
  {"content":"\r\nبلى ، اگر اتفاق افتد كه قبل از انقضاء فوت شود طبقه ء دوّم را اختيار امضاء اجاره وفسخ هر دو هست ، هم چنان كه در كفايه ومسالك به آن تصريح كرده اند ، و بعد از فسخ تتمّه ء وجه اجاره را به كسى نمىدهند ، بلى اگر ابتداء داده باشند به موجر و موجر به طلبكار داده باشد تسلَّطى بر او نخواهد بود ، بلكه بايد مستأجر از تركه ء موجر بردارد اگر چيزى داشته باشد .\r\n( 486 )\r\nس 4 : هر گاه زيد اجير شده باشد كه صوم وصلاتى به جهت ميّتى به عمل بياورد در وعده ء معيّنى ، مثلًا در عرض شش ماه ، ومأذون بوده كه اگر خواسته باشد صوم به ديگرى بدهد ، وهم چنان شده كه صوم را با ديگرى صيغه خوانده ، ووجهى مثلًا چهار ريال به او داده كه در عرض شش ماه يك ماه روزه به جهت همان ميّت به عمل بياورد ، و بعد ديگرى صوم را در مدّت مزبوره به عمل نياورده ، و اسم ميّت وذكورت واناثيّت ميّت يك جا فراموش زيد و آن ديگرى هم شده ، وشخصى كه از اوّل زيد را اجير نموده بود او نيز فراموش شده كه اذن جديد از او حاصل شود ، يا وجه به او ردّ شود ، چه بايد كرد در خصوص صوم ووجه اجرت صوم ؟\r\nج : بعد از انقضاى شش ماه زمان اجاره و به جا نياوردن عمل كه صوم باشد مستأجر اوّل مستحقّ وجه اجاره مىشود و بايد وجه اجاره به او ردّ شود ، و بعد از آن كه او فراموشش شده باشد كه كيست وتعيين او معلوم نباشد اگر محصور ميان چند نفر معيّن باشد ، بايد از همه ء ايشان اذن حاصل نموده وثانياً عمل را كرده يا به عنوان مصالحه ء با همه برائت ذمّه از وجه را حاصل كرد ، و اگر محصور نباشد . پس اگر اميد شناختن آن شخص باشد بايد نگاه داشت تا شناخته شود ، يا يأس حاصل شود ، و اگر از شناختن او مأيوس باشند حكم مال مجهول المالك دارد و بايد كيفيّت آن را به مجتهد عادل اظهار و به اذن او به فقراء رسانيد .\r\nو ليكن در اين مسأله كه قلمى شده امرى ديگر نيز هست ، و آن اين است كه مىتوانيم بگوييم كه : شاهد حال در اين مقام دلالت مىكند بر اين كه مطلوب آن\r\n","description":"","footnote":"","page_name":" 413 ","page_number":413},
  {"content":"\r\nشخص عمل آوردن صوم است به اين وجه ، و به خصوص شش ماه اوّل به جهت احتياط در صحّت اجاره يا مثل آن بوده ، پس به شاهد حال مىدانيم كه اگر آن اجير اوّل يا دوّم روزه به ازاى اين وجه به عمل آورده آن شخص راضى است و آن وجه مباح مىشود . وندانستن اسم ميّت ووصف او ضررى ندارد ، و به قصد همان شخص كه صاحب وجه منظورش بوده نيّت مىكند ، وعالم الأسرار او را مىشناسد ، و ليكن اين عمل بر اجير واجب نيست ، بلكه از براى آن جايز است .\r\nو در اين مسأله احتمالى ديگر هست ، و آن اين است كه مستأجر اوّل كه زيد را اجاره نموده تا شش ماه واو را در استيجار صوم مأذون و وكيل ساخته هر گاه اذن وتوكيل او هم مقيّد به شش ماه بوده كه گفته : مأذونى در اين شش ماه استيجار كنى ، در اين صورت احتياج به اذن شاهد حال است ، يا مجهول المالك است ، امّا اگر خود او را تا شش ماه استيجار نموده ، و ليكن اذن وتوكيل او مطلق بوده ، بعد از شش ماه نيز مىتواند همان شخص ديگر را استيجار نمايد به جهت صوم ، والله العالم .\r\n( 487 )\r\nس 5 : در عقد اجاره هر گاه شرط شود كه چنانچه آفت روى دهد مثل اين كه باران نيايد يا تگرگ بزند يا باد محصول را معيوب نمايد يا آفتى ارضى روى دهد مثل اين كه قنات مخروبه شود كه باعث تعطيل وتنقيص زراعت شود ومحصول به عمل نيايد آيا نظر به مقتضاى آيه شريفه : « يا أَيُّهَا الَّذِينَ آمَنُوا أَوْفُوا بِالْعُقُودِ » ( 1 )\r\n\r\nوفا به دادن مال الاجاره لازم است يا نظر به اشتراط ما بين موجر و مستأجر به مفاد المؤمنون عند شروطهم ( 2 )\r\n\r\nشرط لازم در ضمن العقد لازم مىشود و بنا بر اين به اجرت المثل رجوع مىشود .\r\nج : سؤال متضمّن شرط بى جزا است نه گفته اند كه شرط شود كه چنانچه آفت ارضى روى دهد چه شود آيا شرط شده كه اگر اين آفتها روى دهد اجاره فاسد\r\n","description":"","footnote":"\r\n( 1 ) سوره ء مائده ، آيه ء اول .\r\n\r\n( 2 ) تلخيص الوسائل ، 9 / 200 ، « المسلمون » به جاى « المؤمنون » است .\r\n","page_name":" 414 ","page_number":414},
  {"content":"\r\nباشد يا شرط شده كه اگر اين آفتها روى دهد اختيار فسخ از براى مستأجر باشد يا شرط شده كه اگر اينها روى دهد وجه اجاره كم شود خلاصه معلوم نشد كه شرط چه شد و احتمال مىرود كه شرط شده كه اين آفتها اگر روى دهد با موجر باشد يا با مستأجر باشد چنانچه بعضى مىگويند نفهميده ، و هر يك از اينها كه شرط شده باشد شرط فاسد است به علت اين كه آفت حد معينى ندارد كه چه قدر باران كه نيايد مثلًا خيار فسخ باشد يا چه قدر تگرگ يا باد يا ريگ يا سن بيايد يا چه قدر محصول نقصان برساند چه اينها هم مجهولند علاوه بر اين كه شرط فساد اجاره يا كم شدن وجه اجاره نيز قطع نظر از جهل باطل است و شرط كه فاسد شد عقد اجاره آن نيز فاسد مىشود اگر در ضمن العقد شرط شده باشد .\r\nبلى سه نوع شرط عيب ندارد :\r\nيكى آن كه شرط بشود كه اگر آب از قدرى كه در وقت اجاره دادن است كم شود اختيار فسخ اجاره با مستأجر باشد چون بدون شرط هم حكم چنين است .\r\nدويم اين كه شرط شود كه هر گاه آب كم شود مستأجر اجاره را فسخ نكند نه اين كه اختيار فسخ نداشته باشد وتفاوت اين دو عبارت را با وجود اين كه مَآل يكى هست در كتاب عوائد الايام ( 1 )\r\n\r\nبيان كرده ام .\r\nسوم اين كه شرط شود كه هيچ آفت به موجر رجوع نداشته باشد .\r\nديگر جميع شروط مذكوره غير از اين سه نوع فاسد ومفسد اجاره است و اما آن چه در سؤال اشاره به آن شده از استدلال به آيه أوفوا بالعقود وحديث المؤمنون عند شروطهم در هر كدام هزار سخن است از بحث وايراد واستدلال ودلالت چنانچه در كتاب عوائد الايام ( 2 )\r\n\r\nبيان نموده ام والله العالم .\r\n( 488 )\r\nس 6 : آيا جايز است اين كه گوسفند را مدت يك سال يا زياده به اجاره بدهند بطور عقد اجاره يا نه چون كه در اجاره بايد عين مستأجر بر قرار باشد و منفعت\r\n","description":"","footnote":"\r\n( 1 ) عوائد الايام ، ص 144 .\r\n\r\n( 2 ) همان ، ص 158 - 127 .\r\n","page_name":" 415 ","page_number":415},
  {"content":"\r\nاز مستأجر باشد و در گوسفند مستاجر در شير و پشم وكرك آنها [ تصرّف واتلاف 
  ] مىنمايد كه عين مال موجر است .\r\nج : شير و پشم وكرك كه در وقت صيغه اجاره موجود باشد داخل اجاره نمىشود مگر ( 1 )\r\n\r\nمقصود از اجاره منتفع شدن به آن شير و پشم وكرك موجود باشد واتلاف ، اما اگر در آن وقت موجود نباشد و بعد حاصل شود مسلَّم نداريم قبل آن مال موجر خواهد بود و چه فرق است ميان آن وميان قنوات وچشمه كه اجاره داده مىشود ومستاجر عين آب را تلف مىكند و چه فرق است ميان آن وميان اجاره دادن گوسفند [ به جهت شير ومرضعه 
  ] به جهت شير دادن طفل و اجاره دادن چاه به جهت آب كشيدن وبالجمله من راهى از براى بطلان اجاره حيوان به جهت شير و پشم وكرك آن نمىبينم و اين اعيان در وقت اجاره موجود بود ( 2 )\r\n\r\n.\r\nومحقق رحمة الله در نافع وجمعى ديگر تصريح كرده اند كه هر چه عاريه دادن آن جايز است اجاره دادن آن جايز است وتصريح مىكند كه عاريه دادن گوسفند به جهت شير جايز است .\r\nبلكه جمعى تصريح در غير گوسفند مثل گاو و شتر و ( 3 )\r\n\r\nدر پشم وكرك هم مىكنند .\r\nوعلَّامه در تحرير مىفرمايند : وفى جواز استيجار الغنم والابل والبقر ليأخذ لبنها او يأخذ صوفها أو شعرها او وبرها اشكال و در هر جا مىفرمايند [ اشكال 
  ] اشاره به ميل او به صحت است چنان كه از ولد او فخر المحققين منقول است وحال در نظر حقير وجهى كه اشكال نمايم نمىنمايد والله العالم .\r\n","description":"","footnote":"\r\n( 1 ) در نسخه به جاى « مگر » « و اگر » بود .\r\n\r\n( 2 ) نبود . ظ\r\n\r\n( 3 ) واو زائد است ظ\r\n","page_name":" 416 ","page_number":416},
  {"content":"\r\n\r\nكتاب المضاربة\r\n( 489 )\r\nس 1 : هر گاه تنخواهى از صغير در دست دو نفر بوده ، قيّم شرعى صغير آن دو نفر را وكيل نموده كه هر يك از آن دو نفر با آن ديگر تنخواه صغير را به نهجى كه ربحى به جهت صغير حاصل شود وموافق شرع حلال باشد معامله نمايند ، و دو نفر مرقوم قبول نموده ، تمسّكى ( 1 )\r\n\r\nمشعر بر نفع يك ساله معيّنى به قيّم صغير سپرده ، دو سال يا بيشتر بدين منوال گذشته ، حال دو نفر مذكور گويند كه : ما هيچ كدام معامله ء [ با 
  ] آن ديگر را نكرديم و معامله ننموده ايم ، ربح را به صغير نمىدهيم ، حال آن كه ثابت است كه از تنخواه صغير منافع بسيار به هم رسيده ، طلباً لمرضاته بيان فرمايند كه چه بايد بشود ؟ و دو نفر مذكور ربح مال صغير را كه از قرار تمسّك سپرده اند بايد بدهند يا خير ؟ اگر نبايد بدهند منافع كه از تنخواه صغير به هم رسيده بايد بدهند يا نه ؟ اگر بايد بدهند اجرة المثل عمل در تنخواه صغير مفروض دارند يا خير ؟ ديگر آن كه تنخواهى از صغير در نزد احدى بوده و برادر صغير حسبةً به او گفته كه : بيا وتنخواه صغير را موافق شرع معامله كن ، تقصير نموده و معامله ننموده و با تنخواه صغير منافع حاصل نموده ، چه بايد بشود ؟\r\nو همچنين هر گاه از مال صغيرى كه حال كبير است تنخواهى بر ذمّه ء سه نفر\r\n","description":"","footnote":"\r\n( 1 ) تمسّك سَنَد .\r\n","page_name":" 417 ","page_number":417},
  {"content":"\r\nبوده كه در وقت معامله شرط شده است كه در رأس موعد هر يك از سه نفر حضور داشته باشند از عهده ء كلّ تنخواه برآيد ، تنخواه غائبين را از يك نفر حاضر مىتوان گرفت يا نه ؟\r\nج : در مسأله اولى هر گاه اقرار واعتراف هر يك از آن دو نفر بر وقوع معامله در حقّ خود واشتغال ذمّه ء خود به همان قدر معيّن از ربح در ابتداء تحقّق نيافته ، و همين محض تمسّك نوشتن بوده ، حال در خصوص آن ربح بر او تسلَّطى نيست ، مگر آن كه قيّم صغير مدّعى تحقّق معامله باشد ، در اين صورت بعد از ترافع در خدمت حاكم شرع تسلَّط قسم بر او حاصل خواهد شد . و هر گاه اقرار ابتدايى هر يك يا احدهما بر اشتغال ذمّه ء خود به ربح معيّن ثابت باشد و در نزد جمعى اعتراف به آن نموده باشد ، حال انكار او مسموع نيست ، و به اعتراف خود مأخوذ است ، بلى چون دعواى او راجع به اين مىشود كه اقرار من در ابتداء رسم القباله بوده و بدون تحقّق معامله ء شرعيّه بوده بايد آن را ثابت كند ، اگر تواند ثابت كند فبها ، والَّا بايد ربح را بدهد ، و هر گاه آن ديگرى كه وكيل معامله با اين يك بوده اعتراف به عدم تحقّق معامله از او و شهادت بر رسم القباله بودن اعتراف آن يك بدهد ، اگر عادل باشد يك شاهد محسوب مىشود ، به جهت شاهد ديگر قسم ياد مىكند و ديگر تسلَّط مطالبه ء ربح از او نخواهد بود .\r\nو در ساير مسائل كه قلمى شده در صورتى كه در خصوص ربح معيّن تسلَّط حاصل نشود ، ديگر تسلَّط مطالبه ء منافع تنخواه نيست ، و همچنين عمل در تنخواه صغير باعث اشتغال ذمّه ء اجرت عملى نمىشود كه به صغير داده شود ، ( 1 )\r\n\r\nو همچنين منافعى كه كسى در تنخواه صغير كه بر ذمّه ء او بوده پيدا كرده مال اوست ، وقيّم صغير را تسلَّطى نيست بر آن منافع ، مگر اين كه معامله را به قصد صغير كرده باشد ، يا اين كه آن نفع از عين مال صغير بوده باشد ، مثل آن كه ده\r\n","description":"","footnote":"\r\n( 1 ) گويا با سؤال مطابق نيست .\r\n","page_name":" 418 ","page_number":418},
  {"content":"\r\nتومان جنس از صغير نزد او بوده و همان جنس ترقّى نموده و به زيادتر فروخته ، در اين صورت آن زيادتى مال صغير است .\r\nوامّا در مسأله ء اخير هر گاه در ضمن العقد معامله هر يك شرط شده باشد كه با وجود حضور او در بلد معيّن در رأس موعد وعدم حضور آن دو نفر ديگر ، آن حاضر از عهده ء وجه آن دو نفر ديگر برآيد ، اين شرطى است جايز ، و چون در ضمن العقد لازم تحقّق يافته لزوم به هم مىرساند ، و بايد هر يك حاضر باشند از عهده ء غائبين برآيند .\r\n( 490 )\r\nس 2 : هر گاه تنخواهى از جمعى صغير وكبير در نزد شخصى كه خود را حاكم شرع مىدانسته بوده ، و به شخص ديگر داده كه بياورد وميانه ء ورثه تقسيم كند ، واسطه نداده ، وكبار ورثه مكرّر از او مطالبه نموده اند ، و با تنخواه مزبور معامله كرده ومنافع به هم رسانيده ، منافع مال كيست ؟\r\nج : واسطه كه تعويق در تقسيم انداخته وتنخواه را معامله كرده آثم و معصيت كار است ، و ليكن در منفعتى كه حاصل نموده بر او تسلَّطى نيست ، مگر اين كه معامله را به قصد صاحب آن مال نموده باشد ، يا نفع از عين آن حاصل شده باشد ، به اين نحو كه مثلًا آن مال جنسى بوده كه ده تومان قيمت او بوده ، آن را به دوازده تومان فروخته ، همان زيادتى مال صاحب مال است ، يا پول صرفى بوده و به زيادتر از قيمت اوّل فروخته ، و ساير منافع به صاحب مال رجوعى ندارد .\r\n( 491 )\r\nس 3 : هر گاه تنخواهى از ورثه ء زيد در دست عمرو بوده و ورثه جمعى صغير بوده اند ، و يك نفر از ورثه زوجه ء عمرو مزبور بوده ، و در عرض پنج سال يا ده سال عمرو اخراجات به جهت ورثه كرده بدون اذن حاكم شرع ، و بعد صغار كبار شده وزوجه ء عمرو وفات يافته وصغير از او مانده ، حال عمرو از قبل صغير ادّعا مىكند به ورثه كه آن چه اخراجات شما كرده ام مشترك\r\n","description":"","footnote":"","page_name":" 419 ","page_number":419},
  {"content":"\r\nفيما بين شما وهمشيره ء شما بوده است ، حصّه ء او را بايد به صغيرى كه از او مانده برگردانيد ، و معلوم نيست كه اصل دارد يا نه ، كه حصّه ء او هم در ميان بوده يا حصّه ء او را وضع كرده و به خود او داده ، بر فرض آن كه حصّه ء او هم در ميان اخراجات بوده احتمال است كه هبه كرده باشد به ساير ورثه ، حاصل ، عمرو را كه خود مباشر اخراجات ورثه بوده و بدون اذن حاكم شرع تنخواه ورثه را خرج كرده مىرسد كه ادّعاى حصّه ء زوجه ء خود را كه خرج ورثه كرده از ورثه بكند يا خير ؟\r\nج : دعواى عمرو اگر اين است كه حصّه زوجه را بدون اطلاع من برداشتم و به مصرف صغار رسانيدم ، در اين صورت خود شغل ذمّه ء وارث زوجه ء خود مىشود ، و ليكن مادامى كه شرعاً ثابت نكند كه آن را به مصرف خرج به قدر ضرورت ورثه ء زيد رسانيده بر ايشان تسلَّطى ندارد ، مگر اين كه ورثه ء زيد كه كبير شده اند منكر خرج كردن او باشند ، تسلَّط قسمى بر ايشان دارد ، و بعد از اثبات هم در وقتى تسلَّط دارد كه قسم ياد كند كه اين را خرج ايشان كرده ام به قصد گرفتن خرج كرده ام .\r\nو اگر با اطَّلاع زوجه به مصرف خرج ايشان رسانيده باشد ، پس نظر به اين كه بر فرض ثبوت خرج احتمال مىرود كه زوجه ء او قصد گرفتن عوض نداشته باشد و خود هم حيات ندارد كه قسم به جهت تعيين قصد خود ياد كند ، و اصل عدم قصد گرفتن عوض است ، و اصل هم عدم اشتغال ذمّه ء ورثه ء زيد است به مال وارث زوجه ، پس ظاهر آن است كه مطلقاً تسلَّطى بر ورثه ء زيد نداشته باشد ، مگر اين كه بر ايشان ادّعا كند كه شما مطَّلع بر خرج و قصد گرفتن عوض هستيد ، در اين صورت تسلَّط قسم بر ايشان خواهد بود ، واصالت عدم قصد تبرّع ضرر نمىرساند ، زيرا كه قصد عدم تبرّع در تسلَّط گرفتن ضرور است ، نه عدم قصد تبرّع ، با وجود اين كه بر فرض اين اصل ، معارض مىشود با اصالت عدم قصد گرفتن عوض ، واصالت برائت ذمّه ء ورثه ء زيد بى معارض مىماند ، پس بر ايشان تسلَّط نخواهد بود . والله العالم .\r\n","description":"","footnote":"","page_name":" 420 ","page_number":420},
  {"content":"\r\n( 492 )\r\nس 4 : هر گاه تنخواهى از دو نفر كبير و يك نفر صغير در نزد شخصى بوده ، با حضور كبار وسلامت عقل ايشان شخص مزبور كلّ تنخواه را بدون اذن كبار وبىاين كه كسى را وكيل كنند در اخذ تنخواه خود برده و به كسى كه خود را حاكم شرع مىداند داده ، حال صاحبان تنخواه مىتوانند مطالبه ء تنخواه خود را از شخص اوّل بكنند ؟\r\nج : هر گاه اصل تنخواه ايشان حال موجود نيست و تلف شده ، صاحبان تنخواه كه كبير بوده اند به هر يك از آن دو نفر يعنى آن شخص كه تنخواه در نزد او بوده و به آن شخص كه داده مىتوانند رجوع كنند و از ايشان مطالبه نمايند ، و هر گاه عين آن موجود باشد بايد همان عين را از آن شخصى كه در نزد اوست مطالبه بكنند ، مگر اين كه در قوّه ء ايشان نباشد ، در اين صورت باز تسلَّط بر آن شخص كه داده است دارند ، اين در خصوص تنخواه كبير است .\r\nاما حصه صغير پس اگر آن شخص كه تنخواه به او داده شده فى الواقع حاكم شرع نبوده و به محض ادعا بوده و براى آن شخص هم مشخص نبوده كه اين حاكم شرع است باز حكم اول را دارد و اگر حاكم شرع بود وصغير از وصى خالى بوده در خصوص تنخواه صغير بر آن شخصى كه داده تسلطى نيست والله العالم .\r\n( 493 )\r\nس 5 : هر گاه زيد در ولايتى تنخواهى بعنوان مضاربه به عمرو داده باشد كه اين تنخواه را ببر و در عراق خريد كن وبياور در همان ولايت به فروش هر چه انتفاع به هم رسد از قرار مقرر تقسيم شود وعمرو مذكور به نحو مقرر عمل نموده در وقت مراجعت در عرض راه وكيل زيد حسب الوكاله خواهى نخواهى تنخواه را از عمرو بگيرد وانتفاعى كه بايد به عمرو برسد نرسد آيا مىتواند عمرو مطالبه حصه انتفاعى كه سهم او مىشود از مالك بكند يا نه .\r\n","description":"","footnote":"","page_name":" 421 ","page_number":421},
  {"content":"\r\nج : هر گاه در همان وقت كه وكيل جنسى كه عمرو خريده از عمرو مىگرفت قيمت آن اجناس از رأس المال در همان وقت زياده تر بوده در همان زيادتى عمرو كه عامل است به نوعى كه در مضاربه قرار داده شده شريك است پس بعد از آن كه وكيل جنس را برد وفروخت اگر به همان قيمت فروخت از آن زيادتى كه نفع است عمرو عامل حصه خود را مىتواند مطالبه كند و اگر از آن قيمت زيادتر فروخت همين زيادتى را بر مجموع رأس المال وزيادتى قيمت اول تقسيم مىكند وعمرو بايد حصه خود را از آن زيادتى اول به قدر قرار داد و از زيادتى ثانى به قدر الحصه بگيرد و اگر از قيمت اول كمتر و از رأس المال زيادتر فروخت پس اگر در وقتى كه وكيل مال را از عمرو مىگرفت ممكن بود كه عامل به قدر الحصه خود از زيادتى قيمت از آن جنس بردارد و وكيل مانع شد ظاهر آنست كه در اين صورت عمرو تواند بدون كسر حصه خود را از زيادتى قيمت مطالبه كند و اگر ممكن نبود نفع همان قيمت كه فروخته شده عمرو به نوع قرار داد مىتواند مطالبه نمايد .\r\nو اگر در آن وقتى كه وكيل جنس را از عمرو مىگرفت قيمت آن از رأس المال زيادتر نبود در اين وقت عمرو مطالبه نفعى نمىتواند كرد اگر چه مالك يا وكيل آن به نفع فروخته باشند اما عمرو مىتواند كه حق السعى عمل خود را از مالك مطالبه كند و ما به جهت توضيح مثالى ذكر مىكنيم پس فرض مىكنيم كه مالك ده تومان بعنوان مضاربه به عمرو داده است كه آن چه حاصل شود نصف از عمرو و نصف از مالك وعمرو رفت وده تومان در عراق جنس خريد وروانه شد در عرض راه وكيل مالك آمد و اين اجناس را از عمرو گرفت و در اين وقت كه مىگرفت قيمت اين اجناس كه مىتوانست فروخت دوازده تومان بود و در اين صورت اين اجناس را وكيل مالك يا مالك خود بردند وفروختند يا باز به دوازده تومان مىفروشند در اين صورت عمرو مطالبه يك تومان را مىتواند بكند يا نه پانزده تومان مىفروشند در آن وقت عمرو مطالبه يك تومان را مىكند سه تومان را به دوازده حصه مىكند و يك حصه آن كه\r\n","description":"","footnote":"","page_name":" 422 ","page_number":422},
  {"content":"\r\nپنجاه شاهى باشد باز عمرو مطالبه مىكند كه در اين صورت عمرو دوازده هزار وپانصد دينار مستحق خواهد بود يا به يازده تومان مىفروشد در اين صورت هر گاه عمرو مىتوانست كه در وقتى كه وكيل جنس را مىگرفت به قدر يك تومان خود را بردارد و به او ندهد ظاهر آنست كه يك تومان را مستحق باشد و اگر ممكن نبود يا عمرو راضى بود ( نبود ) ببرند وبفروشند در اين صورت عمرو پنج هزار دينار مستحق خواهد بود و اگر در همان وقت كه وكيل جنس را از عمرو مىگرفت باز به ده تومان كه رأس المال بود ارزش داشت نه زيادتر در اين صورت عمرو مستحق نفعى نيست خواه مالك يازده تومان بفروشد يا زيادتر بلكه مستحق حق السعى است . والله العالم .\r\n( 494 )\r\nس 6 : زيد مبلغ پنجاه تومان به عمرو داده به عنوان مضاربه كه بعد از وضع سرمايه آن چه منافع جناب بارى كرامت نمايد يك قسم مالك بردارد ، و دو قسم عامل ، و شرط نموده باشند كه آن چه در اين معامله كه عامل مشغول بوده خسرانى رخ نمايد به پاى عامل بوده باشد و با مالك رجوعى نباشد ، آيا اين شرط مشروع است يا نه ؟\r\nج : مراد ايشان از خسرانى كه به پاى عامل كرده اند و قرار داده اند يا اين است كه خسران از رأس المال هم به پاى عامل باشد ، به اين معنى كه هر گاه پنجاه تومان در معامله مثلًا بيست تومان شود ، سى تومان ديگر را عامل از مال خود بدهد ، و اگر تمام سوخت شود عامل از خود بدهد . يا مراد خسرانى است كه در زائد از رأس المال باشد ، به اين معنى كه هر گاه در يك معامله نفعى به هم رسد ، مثلًا پنجاه تومان هشتاد تومان شود ، و در معامله ء دوم نقصان نمايند كه هشتاد تومان شصت تومان شود ، بيست تومان به پاى عامل باشد ، و بيست تومان كه حصّه ء او از نفع اوّل بود حساب اين نقصان نمايند و از شصت تومان عامل هيچ برندارند ، و در هر دو صورت مضاربه باطل است .\r\nامّا در صورت اوّل به جهت احاديث بسيار كه دلالت بر آن مىكند بدون\r\n","description":"","footnote":"","page_name":" 423 ","page_number":423},
  {"content":"\r\nمعارض ، مثل سه روايت محمّد بن قيس ، ( 1 )\r\n\r\nوأيضاً در اخبار متكثّره تصريح به آن شده كه در مضاربه وضيعه بر رأس المال است ، پس اين شرط مخالف مقتضاى عقد است و موجب فساد آن است ، وفقها نيز كه از آن جمله علَّامه در تحرير است و ديگران تصريح به آن نموده اند ، و در اين صورت رأس المال قرض مىشود در نزد عامل ، و نفع همه تعلَّق به او دارد ، و هر چه نقصان هم باشد با او خواهد بود ، هم چنان كه در سه روايت مذكوره تصريح به آن شده ، وفقهاء نيز ذكر كرده اند .\r\nوامّا در صورت دوّم به جهت اين كه در اين صورت حصّه ء ربح از هر يك مجهول مىشود ، ظاهراً خلافى نيست در اين كه به سبب جهل حصّه ء ربح مضاربه باطل مىشود ، و اصل نيز مقتضى آن است ، و در اين صورت نفع تمام مال مالك است ، و عامل اجرة المثل عمل را مىتواند گرفت ، هم چنان كه علَّامه در تحرير و غير آن تصريح نموده اند .\r\n( 495 )\r\nس 7 : زيد از جانب حاكم شرع قيّم اطفالى شود ، و قرار داد نمايد كه آن چه معامله بكند از مرابحه آن خمس را بردارد ، بعد از مضىّ سنواتى فرعى به هم رسد ، و از مجموع اصل وفرع معامله ء ديگر نموده ملكى را بيع شرط نمايد وحقّ الخمس خود را از فرع اخذ ننموده باشد وبيع لازم شود ، و بعد از لزوم صغير كبير شود ، و در اين حال كبير با بايع سازش كند مبيع را به بايع ردّ نمايد بدون اطَّلاع قيّم ، آيا والحال هذه رد كبير مبيع را بدون اذن قيّم شرعى صحيح است ، يا توقّف بر اذن قيّم دارد . وعلى أيِّ تقدير آيا قيّم را مىرسد كه مطالبه ء حقّ الخمس خود را از مقدار ربحى كه جزء ثمن مبيع بوده نمايد ، يا حقّ او تعلَّق مىگيرد به عين نه نسبت ثمن ؟\r\nج : مبايعه شرطيّه كه قيّم نموده اگر به قصد صغير و خود اشتراكاً نموده به\r\n","description":"","footnote":"\r\n( 1 ) تلخيص الوسائل ، 10 / 102 ، به نقل از كافى وتهذيب .\r\n","page_name":" 424 ","page_number":424},
  {"content":"\r\nنسبت ثمن بيع لازم مشترك مىشود ميان او وصغير ، وردّ صغير ملك را به بايع در قدر الحصّه ء قيّم صحيح نخواهد بود ، مگر به اجازه ء قيّم ، وقيّم در مبيع به نسبت ثمن شريك خواهد بود . و اگر به قصد صغير تنها نموده وملتفت به اشتراك خود در ثمن نبوده او را در ملك حقّى نخواهد بود ، وردّ كبير در تمام مبيع صحيح خواهد بود ، وحقّ الخمس خود را از ربح از كبير مطالبه خواهد نمود .\r\n( 496 )\r\nس 8 : زيد وعمرو شريك باشند وتنخواهى از بكر در نزد زيد باشد بعنوان مضاربه و آن تنخواه بكر مخلوط شود به مال الشركه بدون اطلاع والتفات شريكين وبالمره غافل باشند و مدتى بر اين بگذرد و هر شريك مشغول عمل باشند در آن مال بعد از مدتى مىفهمند كه مال بكر داخل مال الشركه شده در اين صورت تقسيم ربح چگونه بايد بشود و به مال بكر سهمى از ربح برسد يا نه وعمرو را حق السعى عمل در مال بكر خواهد بود يا نه .\r\nج : صورت استفتاء متضمن سه سؤال است .\r\nاول آن كه آيا از براى تنخواه جداگانه بكر قسطى از ربحى كه به هم رسيده مىباشد يا نه .\r\nدويم آن كه در صورت بودن ربح آن چه قدر است وتقسيم ربح بر تنخواه مشتركى زيد وعمرو وتنخواه مختصى بكر بچه نحو است .\r\nسوم آن كه آيا عمرو شريك زيد حق السعى دارد يا نه در آن سهمى دارد .\r\nاما جواب سؤال اول آن كه اين معاملاتى كه در عرض مدت مسطوره اتفاق افتاده به عين تنخواه واقع شده يا به ذمّه پس اگر معامله ذمه باشد ربح حاصل از آن دخلى به تنخواه بكر ندارد وبكر را در آن مدخليتى نيست وربح تابع قصد عامل است و اگر به عين تنخواه مشتركى وتنخواه مختصّى بكر واقع شده ربح حاصل از معاملات تابع اصل تنخواه خواهد بود پس آن چه معامله كه بر عين تنخواه بكر واقع شده ربح حاصل از آن تابع تنخواه خواهد بود و آن چه مذكور\r\n","description":"","footnote":"","page_name":" 425 ","page_number":425},
  {"content":"\r\nشده در صورتى است كه زيد عامل بعنوان تنصيص يا اطلاق بكر مأذون در اين نوع معامله باشد و اگر مأذون در آن نبود وبايست بدون خلط بمالى ديگر معامله نمايد در اين صورت لزوم مبايعه موقوف به اجازه بكر خواهد بود على القول بجواز الفضولي پس اگر اجازه آن را نمود معامله لازمه وربح تابع اصل خواهد بود و الا فلا و ظاهر از كلام جمعى از فقها كه در طى احكام مضاربه فرموده اند كه با وجود تخلف عامل قرار داد مالك را اگر چه عامل آثم بلكه ضامن است و ليكن ربح باز مشترك ما بين هر دو خواهد بود آنست كه در صورت مفروضه نيز ربح تابع باشد مثل آن كه فرموده اند كه هر گاه مالك با عامل شرط نمايد كه نخرد مگر از عمرو ونفروشد مگر به زيد مثلًا ونخرد مگر شىء مخصوصى را و مسافرت ننمايد مگر به سمت معينى عمل به مقتضاى شرط لازم است و اگر عامل مخالفت نمايد ضامن است و ليكن [ ربح 
  ] مشترك ما بين مالك و عامل است بموجب قرار دادى كه كرده اند و همچنين محقق ( ره ) در شرايع فرموده اند ولو خلط العامل مال القراض بماله به غير إذن المالك خلطا لا يتميّر ضمن لانه تصرف غير مشروع .\r\nوقال فى المسالك لان مال القراض أمانة والامانة لا يجوز خلطها كالوديعة ولا يبطل العقد بذلك وان اثم وضمن ويبقى الربح بينهما على نسبة المال ( 1 )\r\n\r\nو ليكن جمعى مثل شهيد ثانى عليه الرحمه ومقدس اردبيلى وغيرهما تصريح نموده اند كه اين بواسطه احاديثى است كه وارد شده است وچنين است كه اخبار بسيار دلالت بر آن دارد و ليكن به جهت دلالت اخبار حكم بر اشتراك ربح است و الا مقتضاى قواعد فساد معامله ايست كه خلاف قرار داد مالك باشد مگر در صورت اجازه بنا بر جواز فضولى .\r\nو اما جواب سؤال دويم آن كه اگر معاملات واقعه كلا به عين تنخواه واقع شده باشد بايست بالنسبه بر تنخواه مشتركى ومختصى تقسيم نمود و اگر همه به ذمّه\r\n","description":"","footnote":"\r\n( 1 ) مسالك ، ج 1 / 284 ، چاپ سنگى .\r\n","page_name":" 426 ","page_number":426},
  {"content":"\r\nواقع شده باشد از براى تنخواه بكر نفعى نخواهد بود وبكر را در ربح حقى نخواهد بود و اگر بعضى به عين و بعضى بر ذمّه باشد و آن چه به عين واقع شده معيّن باشد ربح همان معامله به قدر الحصّة متعلق به آن تنخواه خواهد بود و اگر معيّن نباشد محل اشكال است .\r\nو در بادى نظر اگر چه به نظر مىآيد كه بايست هر قدر از ربح را يقين بكنيم كه از معامله واقعه به عين به هم رسيده بالنسبه به ازاى تنخواه بكر منظور داشت و بعد از تدقيق نظر خلاف آن به نظر آيد چه ربحى است به هم رسيده وتشكيك در اين است كه آيا آن ربح از معاملات واقعه به عين به هم رسيده يا به ذمّه ووقوع معامله به عين وذمه هر يك خلاف اصل است پس مثل مال بسته ( 1 )\r\n\r\nما بين چند نفر مىشود و بهتر آنست كه به مصالحه امر بگذرد بلى اگر آن ربح را زيد وعمرو تلف كرده باشند دور نيست كه تفاوتى بكند و همچنين اگر خود عامل متصرف قدرى را معين كند و بگويد بيش از اين نيست ظاهراً قول او مسموع باشد چه آن چه مذكور شد در صورتى است كه هيچ يك از عامل و مالك ميان خود و خدا حقيقت را ندانند .\r\nو اما جواب از سؤال سيم آنست كه ربح مذكور در بعضى از صور مشترك ما بين بكر وزيد است و از براى سهيم بودن عمرو در آن راهى به نظر نمىآيد وبمجرد اين كه در تنخواه بكر بدون التفات بلكه امر احدى عملى كرده باشد آن را سهمى در ربحى نخواهد بود بلكه بواسطه آن عمل تسلط مطالبه اجرت عمل را هم ندارد .\r\n( 497 )\r\n( 2 )\r\n\r\nس 9 : زيد مبلغ يك صد تومان كرباس را به قيمت عادله وقت در آورده به عمرو داده بعنوان آن كه مال المضاربه باشد و مبلغ بيست تومان هم اضافه كرده كه هر چه به عمل آيد دو ثلث از خود زيد باشد و يك ثلث مال عمرو آيا\r\n","description":"","footnote":"\r\n( 1 ) كذا\r\n\r\n( 2 ) چون شماره ء 397 تا 410 و همچنين دو شماره ديگر ، اشتباهاً تكرار شده ، شانزده شماره به اين شماره بايد افزوده شود وجلد بعد از شماره 498 شروع مىشود .\r\n","page_name":" 427 ","page_number":427},
  {"content":"\r\nاين عقد مضاربه فاسد است يا نه و بر هر تقدير هر گاه بدون تفريط تمامى مال تلف شود آيا غرامتى بر عمرو لازم مىآيد يا نه و بر فرض فساد آيا عمرو بعد از تلف شدن مال با آن چه پيدا شده از نفع آيا تسلط مطالبه اجرت عمل خود را از زيد دارد ؟\r\nج : از مسأله اولى پس موقوف است به بيان يك مقدمه و آن اين است كه آيا شرط است در مال المضاربه اين كه نقدين باشد يعنى دراهم ودنانير باشد يا آن كه در عروض و امتعه هم جايز است مشهور در ميان علما اشتراط است وعلَّامه در تذكره ادعاى اجماع كرده و در مسالك هم گفته آن موضع وفاق است وابن ادريس هم در سرائر تصريح به همين كرده فصل و من شرط صحّة ذلك ان يكون رأس المال دراهم او دنانير معلومة مسلمة إلى العامل ولا يجوز المضاربة به غير الدراهم والدنانير من سائر العروض . ( 1 )\r\n\r\nوجمعى ديگر هم تصريح به همين كرده اند بلكه مصرح بعدم اشتراط در نظر نيست بلى در مفاتيح و شرح آن ترديدى شده اين است به اين طريق كه گفتند : و لم نقف فى ذلك على نصّ وظاهراً اجماع ثابت است بنا بر اين اقوى اشتراط است و بر فرض عدم ثبوت اجماع مىگوييم اصل عدم صحت مضاربه است در امثال عروض و امتعه به جهت آن كه عقد مضاربه مثل ساير عقود از امور توقيفيه مخالف اصل است وعمومات عقد مضاربه بر فرض شمول وانصراف به مورد نزاع در خصوص همين محل لا اقل مخالف شهرت قديمه وجديده واجماعات منقوله هستند اگر اين مقدمه معلوم شد مىگوييم عقد مضاربه مسئوله خالى از سه طريق نيست :\r\nيا اين است كه اصل كرباس مقوم به يك صد تومان را مال المضاربه قرار مىدهد به اين كه مىگويد اين كرباسها را تو بردار و به او تجارت كن آن چه از يك صد تومان زياد شد از منفعت ، اثلاثاً مشترك ميان من و تو باشد .\r\n","description":"","footnote":"\r\n( 1 ) سرائر 255 ، چاپ سنگى\r\n","page_name":" 428 ","page_number":428},
  {"content":"\r\nو يا اين كه كرباسها را مىفروشد به عمرو به مبلغ يك صد تومان ومىگويد يك صد تومان ذمه را معامله كن بعنوان مضاربه .\r\nو يا آن كه مىگويد كرباسها را عمرو بفروشد به يك صد تومان و در يك صد تومان بعد از تحقق ووصول ، مضاربه كند يعنى اول او را وكيل مىكند در فروختن كرباسها ومىگويد بعد از فروختن در اصل ثمن تجارت كن .\r\nو بر همه تقديرات عقد مضاربه فاسد است بنا بر تقدير اول به جهت آن چه معلوم شد كه شرط است در مال المضاربه اين كه نقدين باشد .\r\nو بنا بر تقدير ثانى به جهت آن كه اجماعى است كه شرط است در مال المضاربه اين كه عين باشد ومضاربه در دين جايز نيست و روايت سكونى هم دلالت بر اين مىكند روى عن الصادق ( ع ) قال قال امير المؤمنين فى رجل له على رجل مال فيتقاضاه فلا يكون عنده فيقول هو عندك مضاربة قال لا يصلح حتى يقبضه منه ( 1 )\r\n\r\nوعلاوه بر اجماع وحديث دلالت بر عدم صحت مىكند اصل .\r\nو اما بر تقدير ثالث به جهت آن كه مال المضاربه كه مبلغ يك صد تومان باشد بالفعل تسليم عامل نشده است وموجود نيست و به همين مطلب جمعى تصريح كردند مثل شهيد اول و ثانى و علامه و محقق فقالوا باجمعهم لو قال المالك للعامل بع هذه السلعة فاذا نضّ ثمنها اى صار دراهم ودنانير فهو مضاربة لم يصح ( 2 )\r\n\r\nو بالجمله اين مطلب هم اجماعى است در مسالك خلاف را ببعض عامه نسبت داده است .\r\nو بالجمله از اينجا معلوم شد كه عقد مضاربه به نحو مسطور در استفتاء فاسد است و آيا عقد مضاربه نسبت به آن چه نقد داده شده است يعنى مبلغ بيست تومان صحيح است يا آن كه به جهت فساد بعض او هم فاسد مىشود اظهر فساد\r\n","description":"","footnote":"\r\n( 1 ) تلخيص الوسائل ، 10 / 102 ، به نقل از كافى وتهذيب .\r\n\r\n( 2 ) مسالك ، 1 / 284 .\r\n","page_name":" 429 ","page_number":429},
  {"content":"\r\nاست بواسطه آن كه عقد بر مجموع واقع شده است و بعد از فساد بعضى از آن وجهى از براى صحت باقى نيست .\r\nو اما سؤال دويم آن كه تلف مال المضاربه بدون تفريط موجب غرامتى بر عامل مىشود ( نمىشود ) خواه عقد مضاربه صحيح باشد يا فاسد و در اين اصلا اشكالى نيست .\r\nو اما جواب از سؤال سيم آن كه بر تقدير عدم فساد عقد مضاربه عامل مستحق بيشتر از قدر الحصه از ربح نيست و تسلط چيز ديگر ندارد اگر چه ربح تلف شود و بر تقدير فساد عقد مضاربه جمعى ذكر كرده اند كه مىتواند مطالبه اجرت عمل خود را بكند و بنا بر اين در صورت تلف مال هم اين تسلط را خواهد داشت اگر چه چيزى در ميان نباشد .\r\n","description":"","footnote":"","page_name":" 430 ","page_number":430},
  {"content":"\r\n\r\nمصادر تحقيق بخش اول و دوم جلد اول رسائل و مسائل\r\n1 . الاعلام شيخ مفيد ، چاپ كنگره شيخ مفيد\r\n2 . انيس التجار نراقى ، چاپ سنگى\r\n3 . بحار الانوار علامه مجلسى\r\n4 . بشارة المصطفى طبرى\r\n5 . بلد الامين كفعمى ، چاپ افست\r\n6 . تحرير علامه حلى ، چاپ سنگى\r\n7 . تحف العقول ابن شعبه\r\n8 - تلخيص و سائل الشيعة ، تأليف مرحوم صادقى\r\n9 . تهذيب شيخ طوسى ، چاپ نجف\r\n10 . ثواب الاعمال صدوق ، چاپ غفارى\r\n11 . جامع المقاصد ، محقق كركى\r\n12 . جامع السعادات نراقى ، چاپ سه جلدى\r\n13 . جامع الشتات ميرزاى قمى\r\n14 . حدائق بحرانى ، چاپ نجف و قم\r\n15 . دستور العلماء ، چاپ هند\r\n16 . الذريعه علامه طهرانى\r\n17 . روضة المتقين مجلسى اول\r\n18 . زادالمعاد علامه مجلسى ، چاپ 1331 ق\r\n19 . زبدة البيان اردبيلى ، چاپ كنگره اردبيلى\r\n20 . عوائد الايام نراقى ، چاپ جديد\r\n21 . غوالى اللئالى احسائى\r\n22 . فقيه صدوق ، چاپ غفارى\r\n23 . فلاح السائل ابن طاووس\r\n24 . قاموس اللغة فيروزآبادى\r\n25 . قواعد شهيد اول چاپ حروفى\r\n26 . كافى شيخ كلينى ، چاپ آخوندى\r\n27 . كامل الزيارات ابن قولويه چاپ سنگى\r\n28 . كشف الغطاء شيخ جعفر ( ره )\r\n29 . كمال الدين صدوق ، چاپ غفارى\r\n30 . لغت نامه دهخدا\r\n31 . مجمع الفائدة اردبيلى ، چاپ سنگى\r\n32 . مسالك شهيد ثانى ، چاپ سنگى\r\n33 . مستدرك الوسائل نورى ، چاپ جديد\r\n34 . مستند الشيعه نراقى\r\n35 . مستطرفات السرائر ابن ادريس ، چاپ قم\r\n36 . مصباح كفعمى ، چاپ افست\r\n37 . معتبر محقق ، چاپ سنگى\r\n38 . مفاتيح فيض كاشانى\r\n39 . مفتاح الفلاح شيخ بهائى ، چاپ سنگى ، جيبى\r\n40 . مناهج الاصول نراقى ، چاپ سنگى\r\n41 . وافى فيض كاشانى ، چاپ اسلاميه\r\n42 . وسائل الشيعه عاملى ، 30 جلدى\r\n43 . وسيلة النجاة ملا احمد نراقى ، خطى\r\n44 . هداية الشيعه ملا احمد نراقى ، خطى\r\n\r\n","description":"","footnote":"","page_name":" 431 ","page_number":431}
  ]