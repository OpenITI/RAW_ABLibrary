[
  {"content":"\r\n\r\nترجمه\r\nتفسير مجمع البيان\r\nتاليف\r\nامين الاسلام ومفسر بزرگ عالم تشيع\r\nشيخ ابوعلى الفضل بن الحسن الطبرسى ( ره )\r\nمتوفى سال 548\r\nترجمه ونگارش از :\r\nدانشمند معظم جناب آقاى دكتر احمد بهشتى\r\nجلد هفتم\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nمؤسسه انتشارات فراهانى\r\nمؤلف : علامه بزرگوار مرحوم طبرسى ره\r\nمترجم : آقاى دكتر احمد بهشتى\r\nتصحيح وتنظيم : آقاى موسوى دامغانى\r\nناشر : مؤسسه انتشارات فراهانى\r\nچاپ : از مشعل آزادى\r\nتعداد : 2000\r\nقطع : وزيرى\r\nكاغذ : 80 گرمى اعلاء\r\nتاريخ چاپ اول : 1 / 4 / 1350\r\nصحافى : مؤسسهء مينو\r\nنقاشى پشت جلد : از آتليه آريان\r\nهمهء حقوق طبع براى ناشر محفوظ است\r\nتهران - بازار كتابفروشان تلفن 530465\r\n\r\n","description":"","footnote":"","page_name":" 2 ","page_number":2},
  {"content":"\r\n\r\n\r\nجلد هفتم\r\nبِسْمِ اللَّهِ الرَّحْمنِ الرَّحِيمِ\r\n\r\nادامه سوره مائده\r\n\r\n[ سوره المائدة ( 5 ) : آيات 28 تا 30 
  ]\r\nلَئِنْ بَسَطْتَ إِلَيَّ يَدَكَ لِتَقْتُلَنِي ما أَنَا بِباسِطٍ يَدِيَ إِلَيْكَ لِأَقْتُلَكَ إِنِّي أَخافُ اللَّهَ رَبَّ الْعالَمِينَ ( 28 ) إِنِّي أُرِيدُ أَنْ تَبُوءَ بِإِثْمِي وَ إِثْمِكَ فَتَكُونَ مِنْ أَصْحابِ النَّارِ وَ ذلِكَ جَزاءُ الظَّالِمِينَ ( 29 ) فَطَوَّعَتْ لَهُ نَفْسُهُ قَتْلَ أَخِيهِ فَقَتَلَهُ فَأَصْبَحَ مِنَ الْخاسِرِينَ ( 30 )\r\n« 1 »\r\n\r\nترجمه\r\nسوگند ياد كنم كه اگر دستت را به قصد قتل من دراز كنى ، من به قصد كشتن تو دستم را بسوى تو دراز نكنم . كه من از خداى پروردگار جهانيان مىترسم * من مىخواهم كه تو با گناه من و گناه خودت باز گردى و از اصحاب دوزخ باشى و اين است جزاى ظالمان .\r\nپس نفسش قتل برادر را در نظرش بياراست و از زيانكاران باشد .\r\n\r\n\r\n","description":"","footnote":"\r\n( 1 ) - سوره مائده آيهء 28 و 29 و 30 جزء 6\r\n","page_name":" 3 ","page_number":3},
  {"content":"\r\n\r\n\r\nبيان آيهء 28 - 29 - 30\r\n\r\nلغت\r\nبسط : دراز كردن و گستردن ، ضد قبض تبوء : ترجع ، بازگشت كنى .  « باؤُ بِغَضَبٍ مِنَ اللَّهِ »  يعنى « رجعوا » . مصدر آن « بَوء » به معناى رجوع است . طوّعت : فعل ماضى از باب تفعيل از ريشهء « طوع » به معناى رغبت ، يعنى رغبت نشان داده .\r\nافعال بر دو قسمند : دسته‌اى بفاعل هم متعدى ميشوند مثل : « قتل نفسه » و دسته‌اى بفاعل متعدى نشوند ، مثل امر و نهى كه از عالى بدانى است و كسى خودش را امر يا نهى نكند .\r\n\r\nاعراب\r\n لَئِنْ بَسَطْتَ  : لام قسم . جواب آن  « ما أَنَا بِباسِطٍ »  كلمهء « ما » جواب شرط واقع نميشود ، زيرا صدارت طلب است البته در جواب قسم واقع شدن لطمه‌اى بصدارت طلب بودن وارد نمىكند . همچنين « ان و « لام » ابتدا نيز در جواب قسم واقع مىشود لكن « فا » در جواب قسم واقع نميشود ، زيرا چيزى كه براى آن سوگند ياد مىشود ، با وجوب سوگند ، واجب نميشود . قسم در حقيقت مؤكد مورد قسم ( و جواب ) خويش است حال آنكه جواب شرط ، با وجوب شرط واجب مىشود .\r\nهر گاه در كلام ، هم قسم باشد و هم شرط ، جواب براى قسم آورده مىشود و جواب شرط بقرينهء آن حذف مىشود . مثل همين آيه ،\r\n\r\nمقصود\r\nاكنون خداوند دنبالهء سرگذشت را به اين صورت بيان مىكند كه : وقتى قابيل هابيل را تهديد بقتل كرد ، هابيل به او گفت :\r\n\r\n","description":"","footnote":"","page_name":" 4 ","page_number":4},
  {"content":"\r\n\r\n لَئِنْ بَسَطْتَ إِلَيَّ يَدَكَ لِتَقْتُلَنِي  ، تو اگر براى گشتن من دستت را بسوى من دراز كنى .\r\n ما أَنَا بِباسِطٍ يَدِيَ إِلَيْكَ لِأَقْتُلَكَ  : من دستم را به قصد كشتن ، بسوى تو دراز نمىكنم .\r\nمفسران گويند : در آن زمان كشتن كسى بعنوان دفاع ، جايز نبود ، بلكه افراد موظف بودند كه شكيبايى نشان دهند : تا خداوند انتقام بگيرد . چنان كه عقيده حسن و مجاهد و جبايى همين است .\r\nابن عباس و جماعتى گويند : معناى آيه اين است كه تو اگر از راه ستم بخواهى مرا بكشى ، من از راه ستم ترا نخواهيم كشت . اينها مىگويند : قابيل هابيل را ناگهانى و غفلةً كشت . در موقع قتل ، هابيل در خواب بود و قابيل با سنگى او را بقتل رسانيد .\r\nسيد مرتضى گويد : ظاهر آيه با هيچيك از اين دو وجه ، سازگار نيست ، زيرا خداوند متعال خبر داده است كه هابيل گفت : اگر برادرش بخواهد او را بكشد ، وى بكشتن او اقدام نخواهد كرد ، يعنى قصد كشتن او را نخواهد داشت ، زيرا قصد كشتن شخص هم ناپسند است . كسى كه از خود دفاع مىكند و احياناً طرف خود را ميكشد ، در حقيقت قصد كشتن او را ندار . منتهى براى حفظ جان خود ناچار مىشود او را بكشد .\r\nگويى هابيل ميگويد : تو اگر به من ظلم كنى ، من به تو ظلم نخواهم كرد .\r\n إِنِّي أَخافُ اللَّهَ رَبَّ الْعالَمِينَ  : من از خدا مىترسم و اقدام بقتل تو نخواهم كرد .\r\n إِنِّي أُرِيدُ أَنْ تَبُوءَ بِإِثْمِي وَ إِثْمِكَ  : من بقتل تو آغاز نميكنم ، زيرا ميخواهم اگر مرا كشتى ، گناه قتل من و گناهان ديگر خود را بدوش كشى ، اين معنى از ابن - عباس ، حسن ، ابن مسعود ، قتاده ، مجاهد و ضحاك است .\r\nجبايى و زجاج گويند : مقصود اين است كه گناه قتل من و قتل همهء مردم را به گردن گيرى ، زيرا اين سنت غلط را براى اولين بار تو بوجود مىآورى .\r\nمقصود از بدوش گرفتن بار گناه ، تحمل كيفر گناه است ، زيرا صحيح نيست كه كسى ارادهء معصيت غير كند ، لكن مانعى نيست كه ارادهء عقاب غير كند .\r\nپرسش اگر گفته شود كه چگونه جايز است تحمل كيفر گناهى كه هنوز ، انجام نشده\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nاست ؟ زيرا قتل هنوز واقع نشده بود .\r\nپاسخ البته تحمل كيفر مشروط بوقوع گناه است . هنگامى كه هابيل احساس كرد كه برادرش قصد قتل او را دارد ، چه مانعى داشت كه بگويد : اگر مرتكب قتل من شوى ، كيفر قتل مرا متحمل خواهى شد ؟\r\n فَتَكُونَ مِنْ أَصْحابِ النَّارِ  : بواسطهء اين كردار زشت ، گرفتار دوزخ خواهى شد .\r\n وَ ذلِكَ جَزاءُ الظَّالِمِينَ  : اين است كيفر گنهكاران ، ممكن است اين جمله هم تتمهء سخن هابيل باشد و محتمل است كه سخن خدا باشد .\r\n فَطَوَّعَتْ لَهُ نَفْسُهُ قَتْلَ أَخِيهِ  : در اينباره اقوالى است :\r\n1 - يعنى نفسش او را تحريك و تشجيع كرد كه برادر خود را بكشد . اين قول از مجاهد است .\r\n2 - مقصود اين است كه نفسش قتل برادر را در نظرش بياراست .\r\n3 - نفسش او را مساعدت و هماهنگى كرد بر قتل برادر و بنا بر اين در اصل ( على قتل اخيه ) بوده كه حرف جر محذوف و مجرور منصوب شده است .\r\nفقتله : مجاهد گويد قابيل نمىدانست چگونه او را بكشد . شيطان به صورت مرغى در آمد و مرغى را گرفت و سرش را ميان دو سنگ گذاشت و كوبيد . قابيل هم براى كشتن برادر ، از وى سرمشق گرفت . گفته‌اند : هابيل اولين مقتول بود !  فَأَصْبَحَ مِنَ الْخاسِرِينَ :  قابيل با اين عمل شوم خود ، در دنيا و آخرت ، زيانكار و از خير دنيا و آخرت محروم شد .\r\nبرخى از كلمهء « اصبح » استفاده كرده‌اند كه اين قتل در شب اتفاق افتاده است .\r\nلكن صحيح نيست ، زيرا عادت عرب اين است كه هر گاه كسى عملى انجام دهد كه بحالش زيانبخش باشد ، اينطور تعبير كند . منظور اين نيست كه فقط اين زيان مخصوص بيك زمان است و نه زمانهاى ديگر .\r\n\r\n","description":"","footnote":"","page_name":" 6 ","page_number":6},
  {"content":"\r\n\r\n\r\n[ سوره المائدة ( 5 ) : آيات 31 تا 32 
  ]\r\nفَبَعَثَ اللَّهُ غُراباً يَبْحَثُ فِي الْأَرْضِ لِيُرِيَهُ كَيْفَ يُوارِي سَوْأَةَ أَخِيهِ قالَ يا وَيْلَتى أَ عَجَزْتُ أَنْ أَكُونَ مِثْلَ هذَا الْغُرابِ فَأُوارِيَ سَوْأَةَ أَخِي فَأَصْبَحَ مِنَ النَّادِمِينَ ( 31 ) مِنْ أَجْلِ ذلِكَ كَتَبْنا عَلى بَنِي إِسْرائِيلَ أَنَّهُ مَنْ قَتَلَ نَفْساً بِغَيْرِ نَفْسٍ أَوْ فَسادٍ فِي الْأَرْضِ فَكَأَنَّما قَتَلَ النَّاسَ جَمِيعاً وَ مَنْ أَحْياها فَكَأَنَّما أَحْيَا النَّاسَ جَمِيعاً وَ لَقَدْ جاءَتْهُمْ رُسُلُنا بِالْبَيِّناتِ ثُمَّ إِنَّ كَثِيراً مِنْهُمْ بَعْدَ ذلِكَ فِي الْأَرْضِ لَمُسْرِفُونَ ( 32 )\r\n« 1 »\r\n\r\nترجمه\r\nخداوند كلاغى را مامور كرد تا زمين را حفر كند و به او نشان دهد كه چگونه جسد برادر را به خاك سپارد . گفت ، اى واى ، مگر من ناتوانم كه مثل اين كلاغ كنم و پيكر برادرم را به خاك سپارم ! آن گاه دچار ندامت گرديد .\r\nبه خاطر اين جنايت بود كه بر بنى اسرائيل حكم كرديم كه هر كس ديگرى را نه از راه قصاص و نه بخاطر فسادى در روى زمين ، بكشد ، گويى همهء مردم را كشته و كسى كه ديگرى را احيا كند ، گويى همهء مردم را احيا كرده است . بنى اسرائيل قومى بودند كه پيامبران ما با دلايل روشن بسوى ايشان آمدند و آنها بعد از آن اسراف كردند .\r\n\r\n\r\n","description":"","footnote":"\r\n( 1 ) - سورهء مائده آيهء 31 و 32 جزء 6 سورهء 5\r\n","page_name":" 7 ","page_number":7},
  {"content":"\r\n\r\n\r\nبيان آيهء 31\r\n\r\nلغت\r\nبحث : جستجوى چيزى در خاك . اين كلمه بعدا به معناى مطلق جستجو به كار رفته است .\r\nسوئة : ناپسندى گفته مىشود : « ساءه يسوئه سوءاً » ويل . سيبويه گويد اين كلمه در موقع هلاكت ، گفته مىشود ، واى عجز ، ناتوانى\r\n\r\nاعراب\r\n يا وَيْلَتى  . زجاج گويد در غير از قرآن بر اين كلمه وقف كنيم و گوئيم . « يا ويلتاه » « ياء » از حروف نداست ، لكن منادى در اينجا از افراد انسان نيست مثل « يا حسرتاه » در حقيقت معناى اين گونه كلمات اين است كه گوينده ميخواهد حاضران را تنبيه سازد و بگويد كه وقت « واى » در  « يا وَيْلَتى »  و وقت حسرت در « يا حسرتا » و وقت تعجب ، در « يا عجبا » فرا رسيده است .\r\nحسن قرائت كرده است . « يا ويلتى » به اضافهء بياء متكلم . از هرى گويد معنى يكى است .\r\n\r\nمقصود\r\n فَبَعَثَ اللَّهُ غُراباً يَبْحَثُ فِي الْأَرْضِ لِيُرِيَهُ  ، گويند .\r\n- هابيل اولين مردهء انسان بود ، قابيل نمىدانست چگونه او را پنهان و دفن كند . تا اينكه خداوند دو كلاغ ، كه يكى مرده و ديگرى زنده بود برانگيخت و بقولى هر دو زنده بودند و يكى ديگرى را كشت ، آن گاه زمين را گود كرد و بخاكش سپرد . قابيل نيز اين درس را از كلاغ بياموخت اين مطلب از ابن عباس و ابن مسعود و\r\n\r\n","description":"","footnote":"","page_name":" 8 ","page_number":8},
  {"content":"\r\n\r\nجماعتى است . اين آيه دلالت مىكند بر فساد عقيده حسن و جبايى و ابو مسلم كه معتقدند اين دو تن از بنى اسرائيل بوده‌اند .\r\nاصم گويد . خداوند كلاغى را مبعوث كرد تا بر جسد هابيل خاك بريزد . قابيل كه متوجه مقام هابيل در پيشگاه حق شده و قبول شدن قربانى او و ماموريت زاغ براى دفنش را مشاهده كرده بود . گفت . واى ! برخى گفته‌اند ، فرشته‌اى بود به صورت كلاغ آيه دلالت دارد بر اينكه ، كار كلاغ ، مورد نظر خداوند متعال بوده و امر تصادفى نبوده است ، بلكه خداوند به او الهام كرده بود . چنان كه ابو مسلم گويد . جبايى گويد اين كار ، نظير داستان هدهد و نامه رسانى و پاسخ آوردن او براى سليمان معجزه بوده است ( نمل 20 ) ممكن است خداوند فهم كلاغ را به اندازه‌اى زياد كرده باشد كه خودش اين مطالب را تشخيص داده باشد ، چنان كه ما هنگامى كه كودكمان را به كارى وادار مىكنيم ، متوجه كار خودش هست .\r\n لِيُرِيَهُ كَيْفَ يُوارِي سَوْأَةَ أَخِيهِ  ، ماموريت كلاغ اين بود كه به قابيل بنماياند كه چگونه عورت برادر را بپوشاند . جبايى گويد ، يعنى به او نشان دهد كه نعش برادر را كه متعفن شده بود ، به خاك بسپارد . بنا بر اين بجسد بيجان « سواه » گفته شده است  قالَ يا وَيْلَتى أَ عَجَزْتُ  ، هنگامى كه كلاغ كيفيت مخفى كردن جسد را به او نشان داد ، گفت ، واى من ، آيا به اندازه اين كلاغ هم دانشى ندارم كه بتوانم جسد برادرم را به خاك سپارم .\r\n أَنْ أَكُونَ مِثْلَ هذَا الْغُرابِ فَأُوارِيَ سَوْأَةَ أَخِي  ، سواه چيز مكروه و ناپسند است .\r\n فَأَصْبَحَ مِنَ النَّادِمِينَ  ، آن گاه از كشتن برادر دچار ندامت گرديد . جبايى گويد ، اين ندامت ، به نحوى كه توبه شمرده شود نبوده . درست مثل اينكه كسى بر اثر ناراحتى كه پيدا مىكند از خوردن شراب پشيمان مىشود ، از اينرو پشيمانى او بحالش سودى نداشت . برخى گفته‌اند يعنى از اينكه جسد برادر را حمل كرده بود . پشيمان شد و برخى گفته‌اند ، يعنى از مرگ برادر پشيمان شد نه از گناه .\r\n\r\n","description":"","footnote":"","page_name":" 9 ","page_number":9},
  {"content":"\r\n\r\n\r\nداستان\r\nاهل تسنن از امام صادق ( ع ) روايت كرده‌اند كه ، قابيل هابيل را بكشت و او را به روى زمين افكند و نمىدانست چه كند . درندگان خواستند جسدش را پاره پاره كنند . وى جسد را در كيسه‌اى كرد و بدوش كشيد تا اينكه متعفن شد . مرغان و درندگان منتظر بودند كه جسد را بر زمين افكند و طعمهء خود سازند . خداوند دو كلاغ مامور كرد تا بجان يكديگر افتادند و يكى ديگرى را كشت ، آن گاه با منقار گودالى حفر كرد و مردار كلاغ را در آن انداخت و در زير خاك پنهان كرد . قابيل نيز اين كار را از كلاغ آموخت و جسد برادر را به خاك سپرد . ابن عباس گويد ، در اين وقت درختان خشك شدند و خوراكيها تغيير يافتند و ميوه‌ها ترش شدند و زمين مه آلود شد . آدم گفت ، در روى زمين واقعه‌اى روى داده است و بهند رفت . فهميد كه قابيل هابيل را كشته است . در مرثيه هابيل چنين گفت ،\r\n تغيرت البلاد و من عليها * فوجه الارض مغبّر قبيح \r\n تغير كل ذى لون و طعم * و قل بشاشة الوجه الصبيح \r\nيعنى سرزمينها و كسانى كه بر آنهايند ، ديگرگون شدند و روى زمين مه آلود و بد منظره شده است . رنگها و طعمها تغيير كرد و چهره‌هاى گشاده ، درهم كشيده شدند .\r\nسالم بن ابى الجعد گويد : پس از قتل هابيل ، آدم به مدت يك سال خنده نكرد . آن گاه شخصى نزد او آمد و گفت : خداوند ترا خندان سازد ! گويند : پنجسال پس از قتل هابيل كه آدم به سن 130 سالگى رسيده بود ، حوا شيث را به دنيا آورد . شيث از آنجا كه بجاى هابيل بود ، بدين نام خوانده شد ( يعنى بخشيدهء خدا ) او وصى آدم و وليعهدش بود . به قابيل گفته شد تو مطرود و پليد هستى . هر كجا رو مىكرد ، كسى او را نمىپذيرفت ، تا اينكه به عدن - در يمن - رسيد . در آنجا شيطان به او گفت : علت اينكه آتش قربانى هابيل را بسوخت . اين بود كه وى آتش را مىپرستيد . تو هم آتشكده‌اى براى خود و اعقابت بنا كن و آتش را بپرست . قابيل چنين كرد . او اول كسى بود كه آتش پرستى را\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nرواج داد . فرزندان او در لهو و لهب و شرب خمر سر گرم شدند و آلات طرب نظير طبل و ناى و تار و مزمار را رواج دادند و آتش را بر طبق سنت پدر پرستيدند و زنا و بىبند و بارى و هرزگى را به حد اعلا رسانيدند ، تا اينكه در طوفان نوح از بين رفتند و نسل شيث باقى ماند .\r\n\r\n","description":"","footnote":"","page_name":" 11 ","page_number":11},
  {"content":"\r\n\r\n\r\nبيان آيهء 32\r\n\r\nقرائت\r\nابو جعفر ، قرائت كرده است : « من اجل » بفتح نون و اسقاط حمزه . بنا بر اين به منظور تخفيف ، همزه حذف شده است . چنان كه : بجاى « كم ابلك » گويند : « كم بلك »\r\n\r\nلغت\r\nاجل : جنايت . « اجل عليهم شراً » يعنى : بر ايشان جنايت كرد . و به همين معنى است : « جر عليهم جريرة » آن گاه مىگويند : « فعلت ذلك من اجلك » يعنى اين كار را بواسطهء جنايت تو انجام دادم . گويى منظورش اين است كه : تو مرا بر اين كار واداشتى و تو مرا به جنايت كشاندى . « اجل » به معناى مدت هم از همين اصل است ، زيرا زمانى است كه هر عقدى و قرار دادى به آنجا كشانيده مىشود و همچنين « اجل » به معناى « آرى » كه رام شدن در برابر چيزى است كه انسان بجانب آن كشانيده شده است . اين كلمه به معناى گلّه گاو وحشى نيز آمده . عدى بن زيد گويد :\r\n اجل ان اللَّه قد فضلكم * فوق من احكأ صلباً بازارٍ \r\nيعنى به خاطر اين كه خداوند شما را بر همهء مردمى كه به نياكان خود فخر مىكنند برترى داده است ( يعنى من اجل انّ . . . ) اسراف : در مقابل سختگيرى و ميانه روى است . چنان كه اقتصاد ، حد ميانه روى است كه از زياده روى و سختگيرى بر كنار است .\r\n\r\nاعراب\r\n مِنْ أَجْلِ  : دربارهء اين كلمه اختلاف است . برخى گفته‌اند مربوط است به « النادمين » يعنى بخاطر اينكه در موقع قتل برادر ، بخاكش نسپرد ، نادم شد . روايت شده است كه نافع بر سر  « مِنْ أَجْلِ ذلِكَ »  وقف ميكرد و اينجا را خاتمهء كلام قرار\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nمىداد . عموم مفسران معتقدند كه :  « مِنْ أَجْلِ »  آغاز كلام است و متصل بما قبل نيست .\r\nابن انبارى دليل آورده است كه اينجا سر آيه است و سر آيه ، فصل است و نيز گويد :\r\nكسى كه اين كلمه را مربوط به « نادمين » مىداند ، براى « كتبنا » علتى باقى نگذارده لكن كسى كه آن را مربوط به « كتبنا » مىداند ، علت ندامت را هم ساقط نكرده و اين اولى است .\r\n\r\nمقصود\r\nاكنون خداوند ، تكليف مردم را در باب قتل ، بيان كرده ، فرمود :\r\n - مِنْ أَجْلِ ذلِكَ  : زجاج گويد يعنى : از اين جنايت كه عبارت است از قتل هابيل بدست قابيل .\r\n كَتَبْنا عَلى بَنِي إِسْرائِيلَ  : واجب ساختيم بر بنى اسرائيل  أَنَّهُ مَنْ قَتَلَ نَفْساً بِغَيْرِ نَفْسٍ أَوْ فَسادٍ فِي الْأَرْضِ  ، كه هر كس ديگرى را بدون اينكه مرتكب قتل شده باشد تا سزاوار قصاص باشد ، يا بدون اينكه فسادى در روى زمين كرده باشد تا سزاوار كشتن باشد ، بقتل برساند ، مثل اين است كه همهء مردم را كشته است .\r\nمنظور از فساد در روى زمين ، اين است كه به جنگ خدا و رسول بر خيزد يا اينكه در ميان مردم ايجاد ترس و ناامنى كند . چنان كه مىفرمايد :  « إِنَّما جَزاءُ الَّذِينَ يُحارِبُونَ اللَّهَ وَ رَسُولَهُ . . . »  ( 33 همين سوره )  فَكَأَنَّما قَتَلَ النَّاسَ جَمِيعاً وَ مَنْ أَحْياها فَكَأَنَّما أَحْيَا النَّاسَ جَمِيعاً  : در اينباره اقوالى است :\r\n1 - يعنى همهء انسان‌هاى ديگر بواسطهء ارتكاب آن قتل ، با قاتل دشمن هستند .\r\nدر حقيقت مثل اينكه قاتل براى قتل همهء انسانها كمر بسته و آنها چنان از دست او پريشان و آشفته هستند كه مقتول از دست او ! بنا بر اين مثل اينكه قاتل همهء انسانهاست .\r\nاما كسى كه انسانى را از غرق يا سوختن يا آوار يا هر عامل كشنده‌اى نجات دهد يا او را از گم گشتگى حفظ كند ، مثل اين است كه همهء انسانها را زنده كرده است و خداوند اجر احيا كننده همهء انسانها را به او مىدهد ، زيرا وى بخاطر اينكه برادر مؤمنشان را\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nحفظ كرده ، گويا همهء آنها را حفظ كرده است . اين معنى از مجاهد و زجاج و مختار ابن انبارى و مروى از امام باقر ( ع ) است . امام در دنبالهء بيان خودش فرمود : از آن بهتر ، اين است كه انسانى را از گمراهى حفظ و او را به راه راست هدايت كند .\r\n2 - يعنى هر كه پيامبرى يا امام عادلى بكشد ، گويى همهء مردم را كشته است و عذاب قتل همهء مردم را مىبيند و اگر كسى از پيامبرى يا امام عادلى حمايت كند ، گويى از لحاظ استحقاق ثواب ، همهء مردم را زنده كرده است . اين معنى از ابن عباس است .\r\n3 - يعنى هر كه كسى را بنا حق بكشد ، گناه همهء قاتلان به گردن اوست ، زيرا سنت قتل را در ميان مردم رواج داده و آن را براى مردم آسان جلوه داده است . بنا بر اين در قتل قاتلان ديگر نيز شريك است و هر كه جلو قتلى را بگيرد و كارى كند كه همچون سنتى بعنوان منع از آدمكشى در ميان مردم رواج پيدا كند ، بطورى كه گناه قتل را بزرگ شمارند و بقتل اقدام نكنند ، گويى مردم را احيا كرده ، زيرا آنها را از خطرى بزرگ حفظ كرده است . اين است معناى احياى همهء مردم . اين معنى از ابو على جبايى و مختار طبرى است . پيامبر گرامى اسلام فرمود : « هر كس سنت پسنديده‌اى را رواج دهد ، اجر آن و اجر كسى كه تا روز قيامت به آن عمل مىكند ، براى اوست و هر كس سنت ناپسندى را رواج دهد گناه آن و گناه هر كس كه تا روز قيامت به آن عمل كند ، به گردن اوست » 4 - ابن مسعود و گروهى از صحابه گويند : يعنى از نظر مقتول مثل اين است كه همه را كشته باشد و از نظر آنكه نجات يافته ، مثل اين است كه همه را احيا كرده باشد .\r\n5 - يعنى قصاص قتل بر قاتل لازم است ، چنان كه با كشتن همهء مردم نيز قصاص او واجب است و كسى كه از قاتل در گذرد و از قصاص او چشمپوشى كند ، مثل اين است كه همه را عفو كرده باشد . اين معنى از حسن و ابن زيد است . در حقيقت حيات دهنده خداوند متعال است و جز او كسى قادر بر احيا نيست . بنا بر اين نسبت احيا به ديگرى دادن مجاز است . چنان كه نمرود گفت :  « أَنَا أُحْيِي وَ أُمِيتُ »  ( بقره 258 : من زنده كنم و بميرانم ) و براى اثبات گفتار خود يكى را كشت و يكى را باقى گذاشت .\r\n\r\n","description":"","footnote":"","page_name":" 14 ","page_number":14},
  {"content":"\r\n\r\n وَ لَقَدْ جاءَتْهُمْ رُسُلُنا بِالْبَيِّناتِ  : بنى اسرائيل كه سرگذشت آنها بيان شد ، قومى بودند كه پيامبران ما با دلايل روشن بسوى ايشان آمدند .\r\n ثُمَّ إِنَّ كَثِيراً مِنْهُمْ بَعْدَ ذلِكَ فِي الْأَرْضِ لَمُسْرِفُونَ  : آن گاه بسيارى از ايشان بوسيلهء شرك - بقول كلبى - و بوسيلهء قتل - بقول ديگران - از حد حق تجاوز كردند . بهتر اين است كه آيه عام و شامل هر گونه تجاوزى باشد . چنان كه از امام باقر ( ع ) روايت است كه :\r\n« متجاوزان كسانى هستند كه حرام‌ها را حلال شمرند و خونها را بريزند »\r\n\r\n","description":"","footnote":"","page_name":" 15 ","page_number":15},
  {"content":"\r\n\r\n\r\n[ سوره المائدة ( 5 ) : آيات 33 تا 34 
  ]\r\nإِنَّما جَزاءُ الَّذِينَ يُحارِبُونَ اللَّهَ وَ رَسُولَهُ وَ يَسْعَوْنَ فِي الْأَرْضِ فَساداً أَنْ يُقَتَّلُوا أَوْ يُصَلَّبُوا أَوْ تُقَطَّعَ أَيْدِيهِمْ وَ أَرْجُلُهُمْ مِنْ خِلافٍ أَوْ يُنْفَوْا مِنَ الْأَرْضِ ذلِكَ لَهُمْ خِزْيٌ فِي الدُّنْيا وَ لَهُمْ فِي الْآخِرَةِ عَذابٌ عَظِيمٌ ( 33 ) إِلاَّ الَّذِينَ تابُوا مِنْ قَبْلِ أَنْ تَقْدِرُوا عَلَيْهِمْ فَاعْلَمُوا أَنَّ اللَّهَ غَفُورٌ رَحِيمٌ ( 34 )\r\n« 1 »\r\n\r\nترجمه\r\nجزاى آنان كه بجنگ خدا و رسولش پردازند و در روى زمين فساد كنند ، تنها كشتن يا بدار آويختن يا قطع دستها و پاهاى ايشان بطور مخالف يا تبعيد از زمين است .\r\nاين است خوارى آنان در دنيا و آخرت بر ايشان عذابى عظيم است .\r\nبجز آنان كه توبه كنند پيش از آنكه شما بر ايشان قدرت پيدا كنيد . پس بدانيد كه خدا آمرزگار و رحيم است .\r\n\r\n\r\n","description":"","footnote":"\r\n( 1 ) - آيهء 33 و 34 سورهء مائده جزء ششم\r\n","page_name":" 16 ","page_number":16},
  {"content":"\r\n\r\n\r\nبيان آيهء 33 - 34\r\n\r\nلغت\r\nنفى : اصل معناى اين كلمه ، هلاك كردن و اعدام است . نفايه ، نابود كردن خوراكيهاى متعفن . به معناى طرد و تبعيد نيز به كار ميرود . شاعر گويد :\r\n ينفون من طرق الكرام كما * ينفى المطارق مايلى القرد \r\nيعنى : آنان از راه بزرگان طرد ميشوند ، هم چنان كه چوب پنبه زنان ذرات پشم و پنبه را دور مىكند .\r\nخزى : فضيحت و رسوايى « خزى يخزى خزياً » يعنى افتضاح شد . لبيد گويد :\r\n « و اخزها بالبر للَّه الاجل » \r\nيعنى نفس را بنيكى براى خداوند بزرگ خوار گردان .\r\n\r\nاعراب\r\nفساداً : مصدر كه بجاى حال به كار رفته ، يعنى « مفسدين »  أَنْ يُقَتَّلُوا  : محلا مرفوع و خبر است براى « جزاء »  الَّذِينَ تابُوا  : ممكن است مرفوع و مبتدا و خبر آن « فاعملوا » و ممكن است منصوب و مستثناى از « يقتلوا » باشد .\r\n\r\nشأن نزول\r\nدر سبب نزول اين آيه ، اختلاف است . ابن عباس و ضحاك گويند : دربارهء كسانى نازل شده است كه با پيامبر خدا پيمان بسته بودند و پيمان خود را شكستند و در روى زمين فساد كردند . حسن و عكرمه گويند : دربارهء اهل شرك نازل شده است . قتاده و سعيد بن جبير و سدى گويند : دربارهء عرينيان نازل شد . اينان بمدينه آمده ، مسلمان شدند . لكن آب و هواى مدينه با آنها سازگار نبود و رنگ آنها زرد شد . پيامبر به آنها دستور داد كه بروند از شير و بول شتران بنوشند تا بهبود يابند . پس از آنكه از\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nشير و بول شتران استفاده كردند و حالشان بهتر شد ، به شبانان حمله ور شدند و شتران بيغما بردند و از اسلام مرتد شدند . پيامبر آنها را گرفت . دست و پايشان را بريد و چشمشان را بيرون آورد . اكثر مفسران گويند : آيه دربارهء راهزنان نازل شده است .\r\nعموم فقها همين نظر را برگزيده‌اند .\r\n\r\nمقصود\r\nدر آيهء پيش خداوند به مسألهء آدمكشى اشاره كرد ، بدنبال آن دربارهء راهزنان و حكم ايشان فرمود :\r\n - إِنَّما جَزاءُ الَّذِينَ يُحارِبُونَ اللَّهَ :  كسانى كه با اولياى خدا مىجنگند . نظير  « إِنَّ الَّذِينَ يُؤْذُونَ اللَّهَ »  ( احزاب 57 : آنان كه دوستان خدا را مىآزارند . )  وَ رَسُولَهُ  : و با رسول خدا جنگ ميكنند .\r\n وَ يَسْعَوْنَ فِي الْأَرْضِ فَساداً :  و در روى زمين فساد ميكنند . از اهل بيت روايت است كه : « محارب » كسى است كه سلاح بردارد و در شهر يا خارج شهر ، در راه‌ها ايجاد ناامنى كند ، زيرا دزد مسلح ، چه در شهر باشد و چه در غير شهر ، تفاوتى ندارد .\r\nمذهب شافعى و اوزاعى و مالك ، نيز همين است : ابو حنيفه و اصحابش گويند : « محارب » كسى است كه : در بيرون شهر راهزنى كند . از عطاء خراسانى نيز همين طور روايت شده است .\r\nزجاج گويد : مقصود اين است كه جزاى آنهايى كه با خدا و رسول بجنگند و در زمين فساد كنند ، فقط همين است كه خدا فرمود : زيرا هر گاه كسى بگويد :\r\nجزاى تو دينارى است ، ممكن است چيز ديگرى هم باشد و هر گاه بگويد : جزاى تو تنها دينارى است ، يعنى غير از دينار چيز ديگرى نيست .\r\n أَنْ يُقَتَّلُوا أَوْ يُصَلَّبُوا أَوْ تُقَطَّعَ أَيْدِيهِمْ وَ أَرْجُلُهُمْ  : تنها جزاى آنان ، كشتن يا بدار آويختن يا بريدن دستها و پاهاست . امام باقر ع و امام صادق ع مىفرمايند : جزاى محارب ، باندازهء استحقاق اوست . اگر آدمكشى كرده ، بايد كشته شود . اگر علاوه بر اين مال مردم را هم برده ، بايد كشته و بدار آويخته شود و اگر تنها مال مردم را\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nبرده است ، بايد دست و پايش - بطور مخالف - بريده شود و اگر تنها در راه مردم ، ايجاد ترس و وحشت كرده است ، بايد تبعيد شود . ابن عباس ، سعيد بن جبير ، قتاده ، سدى و ربيع نيز چنين گفته‌اند . بنا بر اين كلمه « او » براى تخيير و اباحه نيست ، بلكه براى مراتب حكم و تفاوت آن با اختلاف جنايت است . شافعى گويد : كسى كه مال مردم را مىربايد ، امام حق دارد كه او را بدار آويزد و او را نكشد . گويد :\r\nهر كدام باندازهء كردارشان كيفر مىبينند . كسى كه هم قتلش واجب است و هم بدار آويختنش . ابتداء او را ميكشند ، سپس سه بار او را بر سر دار ميكنند و پايين مىآورند .\r\nابو عبيد گويد : از محمد بن حسن دربارهء « بدار زدن » سؤال كردم . پاسخ داد : مقصود اين است كه او را زنده بدار زنند و با نيزه او را بقتل رسانند . رأى ابو حنيفه هم همين است - به ابو حنيفه گفتند : اين كار « مثله » است . پاسخ داد مقصود اين است كه چنين اشخاصى مثله شوند ( يعنى اعضاى آنها بريده شود ) برخى گفته‌اند : « او » در اينجا براى تخيير و اباحه است : يعنى امام اگر خواست آنها را ميكشد و اگر خواست بدار مىزند و اگر خواست تبعيد مىكند . اين قول از حسن و سعيد بن مسيب و مجاهد است .\r\nاز امام صادق ع نيز روايت شده است ،  مِنْ خِلافٍ  . مقصود اين است كه دست راست و پاى چپ ايشان را قطع كنند .\r\n أَوْ يُنْفَوْا مِنَ الْأَرْضِ  : در اينباره اقوالى است . اصحاب امامى ما معتقدند كه بايد آنها را از بلدى به بلدى بفرستند ، تا توبه كنند و باز گردند . ابن عباس ، حسن ، سدى سعيد بن جبير و . . . نيز چنين گفته‌اند . شافعى نيز بر همين عقيده است . اصحاب ما گويند : آنها را از رفتن به بلاد شرك بايد مانع شد و مشركان را نيز بايد از راه دادن ايشان به سرزمين خود ، مانع شد تا توبه كنند . عمر بن عبد العزيز و سعيد بن جبير - بروايتى ديگر - گويند : آنها را بايد از بلد خود به بلد ديگر فرستاد . ابو حنيفه و اصحابش گويند : مقصود زندان است . ميگويند : كسى كه در زندان است ، هر گاه ميان او و خانواده‌اش ايجاد مانع كنند و به او اجازهء تصرفات در امور زندگى ندهند ، مثل اين است كه از زندان خارج شده است ، در عين حال از سختيهاى زندان نيز رنج\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nميبرد ، اينان شعر زيرا از زبان برخى از زندانيان نقل كرده‌اند :\r\n خرجنا من الدنيا و نحن من اهلها * فلسنا من الاحياء فيها و لا الموتى \r\n اذا جاءنا السجّان يوماً لحاجة * عجبنا و قلنا جاء هذا من الدنيا \r\nيعنى با اينكه اهل دنيا هستيم از دنيا خارجيم . ما نه مرده هستيم و نه زنده ! هنگامى كه زندانيان براى كارى نزد ما مىآيد ، تعجب ميكنيم و ميگوييم از دنيا آمده است .\r\n ذلِكَ لَهُمْ خِزْيٌ فِي الدُّنْيا وَ لَهُمْ فِي الْآخِرَةِ عَذابٌ عَظِيمٌ  : اين است خوارى آنها در دنيا و در آخرت بر ايشان عذابى بزرگ است .\r\nاين آيه دلالت دارد بر بطلان قول كسانى كه ميگويند ، حد ، كيفر معاصى است ، زيرا خداوند مىفرمايد : بعد از كيفرهاى دنيوى در آخرت نيز گرفتار عذاب عظيم هستند . با اينكه بر آنها اقامهء حد شده است و مقصود اين است كه با اقامهء حد سزاوار كيفر عظيم هستند . در عين حال ممكن است خداوند آنان را به لطف و كرم خود عفو و آن عذاب اكبر را با فضل خود از ايشان اسقاط كند .\r\n إِلَّا الَّذِينَ تابُوا مِنْ قَبْلِ أَنْ تَقْدِرُوا عَلَيْهِمْ  : پس از بيان كيفر محارب ، در اينجا حكم آنانى كه پس از محاربه و فساد توبه كرده و هنوز هم گرفتار نشدند ، بيان مىكند .\r\nاينان از كيفر مصون هستند . لكن اگر كسى بعد از گرفتارى توبه كند ، نفعى ندارد و بايد كيفر به بيند .\r\n فَاعْلَمُوا أَنَّ اللَّهَ غَفُورٌ رَحِيمٌ  : بدانيد كه خداوند آمرزگار و رحيم بوده ، توبهء آنان را مىپذيرد و آنها را ببهشت ميبرد .\r\n\r\nدلالت آيه :\r\nبعضى معتقدند كه : - توبهء از معصيت ، با دست زدن به معصيت ديگر صحيح نيست ، البته با توجه با اينكه عمل بعدى معصيت است . لكن خداوند متعال در اين آيه ، حكمى را بر توبه معلق كرده است كه معلوم مىشود اقدام به معصيت ديگر لطمه‌اى به آن وارد نميسازد .\r\n\r\n","description":"","footnote":"","page_name":" 20 ","page_number":20},
  {"content":"\r\n\r\n\r\n[ سوره المائدة ( 5 ) : آيات 35 تا 37 
  ]\r\nيا أَيُّهَا الَّذِينَ آمَنُوا اتَّقُوا اللَّهَ وَ ابْتَغُوا إِلَيْهِ الْوَسِيلَةَ وَ جاهِدُوا فِي سَبِيلِهِ لَعَلَّكُمْ تُفْلِحُونَ ( 35 ) إِنَّ الَّذِينَ كَفَرُوا لَوْ أَنَّ لَهُمْ ما فِي الْأَرْضِ جَمِيعاً وَ مِثْلَهُ مَعَهُ لِيَفْتَدُوا بِهِ مِنْ عَذابِ يَوْمِ الْقِيامَةِ ما تُقُبِّلَ مِنْهُمْ وَ لَهُمْ عَذابٌ أَلِيمٌ ( 36 ) يُرِيدُونَ أَنْ يَخْرُجُوا مِنَ النَّارِ وَ ما هُمْ بِخارِجِينَ مِنْها وَ لَهُمْ عَذابٌ مُقِيمٌ ( 37 )\r\n« 1 »\r\n\r\nترجمه\r\nاى مردم مؤمن از معصيت خدا اجتناب كنيد و بسوى او وسيله‌اى بجوييد و در راه خدا جهاد كنيد ، شايد رستگار شويد .\r\nآنان كه كافر شدند ، اگر براى آنها همهء آنچه در زمين است و مثل آن ، باشد كه براى نجات از عذاب روز قيامت بدهند ، از آنها قبول نشود و براى آنها عذابى دردناك است * ميخواهند از آتش بيرون آيند ، اما بيرون نخواهند آمد و براى آنها عذابى هميشگى است .\r\n\r\n\r\n","description":"","footnote":"\r\n( 1 ) - آيهء 35 و 36 و 37 سورهء مائده جزء 6 سوره 5\r\n","page_name":" 21 ","page_number":21},
  {"content":"\r\n\r\n\r\nبيان آيهء 35\r\n\r\nلغت\r\nاتقوا : فعل امر از باب افتعال . مصدر آن اتقاء و در اصل به معناى ايجاد مانع ميان دو چيز است . گويند : « اتقى السيف بالترس » يعنى بوسيلهء سپر جلو شمشير را گرفت . يا اينكه « اتقوا الغريم بحقه » يعنى طلبكار از حقش مانع شدند . بنا بر اين « اتقوا اللَّه » يعنى ميان خود و كيفر خداوند مانع ايجاد كنيد .\r\nوسيله : واسطهء نزديك شدن . شاعر عرب گويد :\r\n ان الرجال لهم اليك وسيلة * ان يأخذوك تلجلجى و تحصنى \r\nيعنى : مردان را بسوى تو وسيله‌اى است . اگر ترا بگيرند لجاجت كن و خود را نگهدار .\r\n« وسل اليه » يعنى به او تقرب يافت . لبيد گويد :\r\n « بلى كل ذى راى الى اللَّه واسل » \r\nيعنى آرى هر صاحب رايى به خدا نزديك است .\r\n\r\nمقصود\r\nاز آنجا كه در آيات پيش حكم آدمكشى و فساد و ستيزه‌جويى را بيان كرده بود ، در اين آيه به موعظه و امر به تقوى پرداخته ، فرمود :\r\n يا أَيُّهَا الَّذِينَ آمَنُوا اتَّقُوا اللَّهَ  : اى مؤمنان از معصيت خدا اجتناب كنيد .\r\n وَ ابْتَغُوا إِلَيْهِ الْوَسِيلَةَ  : حسن و مجاهد و عطا و سدى و . . . گويند : يعنى بوسيلهء طاعات ، طلب قرب به خدا كنيد . گويى مىفرمايد كارى كنيد كه سبب خشنودى خدا باشد و شما را بحضرتش نزديك سازد . عطا نيز گويد : « وسيله » عاليترين درجات بهشت است . از پيامبر گرامى است كه : « براى من از خداوند « وسيله » را مسألت كنيد كه درجه‌اى است در بهشت كه تنها يكى از بندگان خدا به آنجا مىرسد و من اميدوارم كه\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nهمان بنده باشم » سعد بن طريف از اصبغ بن نباته از على ع روايت كند كه : « در بهشت دو لؤلؤ در زير عرش است يكى زرد و ديگرى سفيد ، در هر يك از آنها هفتاد هزار غرفه است كه درها و جامهاى آن از يك ماده است . لؤلؤ سفيد همان « وسيله » است براى محمد ص و اهل بيتش و لؤلؤ زرد ، براى ابراهيم است و اهل بيتش »  وَ جاهِدُوا فِي سَبِيلِهِ  : و در راه دين خدا با دشمنان جهاد كنيد . جهاد در راه دين نيز وسيله‌اى است براى درك ثواب . دليل هر چيزى وسيلهء علم به آن چيز و دست زدن به چيزى وسيلهء واقع شدن در آن است . لطف حق نسبت به انسان ، راهى است بسوى طاعت خدا . جهاد ممكن است بدست يا زبان يا قلب يا شمشير يا گفتن و نوشتن باشد .\r\n لَعَلَّكُمْ تُفْلِحُونَ  : شايد به نعيم جاودانى دست يابيد . مقصود اين است كه بايد عمل را به اميد سعادت و رستگارى انجام داد . برخى گويند : « لعل و رجى » از جانب خداوند معناى لزوم را مىرساند . يعنى عمل كنيد تا رستگار شويد .\r\n\r\n","description":"","footnote":"","page_name":" 23 ","page_number":23},
  {"content":"\r\n\r\n\r\nبيان آيهء 36 - 37\r\n\r\nاعراب\r\nان : خبر آن « لو » و ما بعد آن  وَ لَهُمْ عَذابٌ أَلِيمٌ  : ممكن است حال و ممكن است عطف بر خبر « ان » باشد .\r\nجايز نيست كه « جمله شرط » در محل حال و خبر « ان »  « يُرِيدُونَ أَنْ يَخْرُجُوا »  باشد ، زيرا در حقيقت ، جمله شرط ، مورد اعتماد و فايدهء كلام است .\r\nبخصوص كه  « يُرِيدُونَ أَنْ . . . »  خود در راس آيه‌اى ديگر قرار دارد .\r\n ما تُقُبِّلَ  : جواب شرط . « ما » در جواب « لو » و در جواب « قسم » واقع مىشود ، لكن در جواب « ان » واقع نميشود ، زيرا حرف « ما » صدارت طلب است و در اين موارد به اين جنبهء آن لطمه‌اى وارد نميشود ، زيرا « لو » عملى نمىكند ، بر خلاف « ان »\r\n\r\nمقصود\r\nاكنون خداوند از عاقبت شوم كفار خبر داده ، مىفرمايد :\r\n إِنَّ الَّذِينَ كَفَرُوا لَوْ أَنَّ لَهُمْ ما فِي الْأَرْضِ جَمِيعاً  : آنان كه كافر شدند ، اگر هر كدام از آنها را حكومت و ثروت تمام زمين باشد . . .  وَ مِثْلَهُ مَعَهُ لِيَفْتَدُوا بِهِ  : و مثل آن را نيز اضافه داشته باشند و همه را بدهند براى نجات از كيفر روز قيامت . . .\r\n مِنْ عَذابِ يَوْمِ الْقِيامَةِ ما تُقُبِّلَ مِنْهُمْ  : از آنها پذيرفته نميشود .\r\n وَ لَهُمْ عَذابٌ أَلِيمٌ  : و براى آنها عذابى دردناك است .\r\n يُرِيدُونَ أَنْ يَخْرُجُوا مِنَ النَّارِ  : ابو على جبايى گويد : يعنى آرزو مىكنند كه از آتش دوزخ خارج شوند ، زيرا اراده ، در اينجا به معناى تمنى است . حسن گويد : اراده در اينجا به معناى حقيقى است . يعنى هر چه آتش آنها را به شعلهء خود مىسوزاند ، ميل مىكنند كه از آن خارج شوند . مثل :  « كُلَّما أَرادُوا أَنْ يَخْرُجُوا مِنْها أُعِيدُوا فِيها » \r\n\r\n","description":"","footnote":"","page_name":" 24 ","page_number":24},
  {"content":"\r\n\r\n( حج 22 : هر گاه بخواهند از آتش بيرون روند به آن بازگردانده ميشوند ) و بقولى :\r\nيعنى وقتى آتش آنها را مىسوزاند ، نزديك است كه از آن خارج شوند مثل :  « جِداراً يُرِيدُ أَنْ يَنْقَضَّ فَأَقامَهُ »  ( كهف 77 : ديوارى كه نزديك بود خراب شود و او بر سر پايش آورد ) اگر كسى بگويد : چگونه ميخواهند از دوزخ خارج شوند ، با اينكه علم دارند كه خارج نخواهند شد ؟\r\nگوييم : صرف علم به اينكه چيزى ممكن نيست ، انسان را از خواستن آن باز نمىدارد ، زيرا خواهش انسان به چيزى تعلق مىگيرد كه مورد نيازش باشد .\r\n وَ ما هُمْ بِخارِجِينَ مِنْها وَ لَهُمْ عَذابٌ مُقِيمٌ  : آنها از دوزخ خارج نمىشوند و براى آنها عذابى هميشگى است . شاعر گويد\r\n فان لكم بيوم الشعب منى * عذاباً دائماً لكم مقيماً \r\nيعنى شما راست در روز شعب ، از جانب من عذابى هميشگى و پايان ناپذير .\r\n\r\n","description":"","footnote":"","page_name":" 25 ","page_number":25},
  {"content":"\r\n\r\n\r\n[ سوره المائدة ( 5 ) : آيات 38 تا 40 
  ]\r\nوَ السَّارِقُ وَ السَّارِقَةُ فَاقْطَعُوا أَيْدِيَهُما جَزاءً بِما كَسَبا نَكالاً مِنَ اللَّهِ وَ اللَّهُ عَزِيزٌ حَكِيمٌ ( 38 ) فَمَنْ تابَ مِنْ بَعْدِ ظُلْمِهِ وَ أَصْلَحَ فَإِنَّ اللَّهَ يَتُوبُ عَلَيْهِ إِنَّ اللَّهَ غَفُورٌ رَحِيمٌ ( 39 ) أَ لَمْ تَعْلَمْ أَنَّ اللَّهَ لَهُ مُلْكُ السَّماواتِ وَ الْأَرْضِ يُعَذِّبُ مَنْ يَشاءُ وَ يَغْفِرُ لِمَنْ يَشاءُ وَ اللَّهُ عَلى كُلِّ شَيْءٍ قَدِيرٌ ( 40 )\r\n« 1 »\r\n\r\nترجمه\r\nمرد و زن دزد را به منظور جزا و عقوبتى از جانب خداوند ، دست ببريد و خداوند قادر و حكيم است * كسى كه پس از دزدى توبه و اصلاح كند ، خداوند توبهء او را مىپذيرد ، خداوند آمرزگار و رحيم است * آيا نمىدانى كه خدا راست ملك آسمانها و زمين ، هر كه را خواهد عذاب كند و هر كه را خواهد شكنجه دهد و خداوند بر هر چيزى قادر است ؟\r\n\r\n\r\n","description":"","footnote":"\r\n( 1 ) - آيهء 38 و 39 و 40 سورهء مائده جزء 6 سوره 5\r\n","page_name":" 26 ","page_number":26},
  {"content":"\r\n\r\n\r\nبيان آيهء 38 - 39 - 40\r\n\r\nاعراب\r\n السَّارِقُ وَ السَّارِقَةُ  : سيبويه و بسيارى از علماى نحو گويند  « السَّارِقُ وَ السَّارِقَةُ »  به تقدير : « و فيما فرض عليكم السارق و السارقة » ( يعنى حكم السارق و . . . ) مرفوع شده‌اند . نمونه‌هاى ديگر آن :  « الزَّانِيَةُ وَ الزَّانِي فَاجْلِدُوا »  ( نور 2 ) و همچنين  « وَ الَّذانِ يَأْتِيانِها مِنْكُمْ فَآذُوهُما »  ( نساء 16 ) مىباشد .\r\nسيبويه ميگويد : در اين موارد عرب نصب مىدهد . لكن عموم اهل تسنن به رفع خوانده‌اند . تنها عيسى بن عمر به نصب قرائت كرده است .\r\nابو العباس مبرد گويد : بايد به رفع خواند ، زيرا نظر به شخص معينى نيست .\r\nدرست مثل اين است كه گفته شود : « من سرق فاقطع يده » و « من زنى فاجلده » زجاج گويد همين قول صحيح است ، علت اينكه بر سر خبر « فاء » در آمده ، همان شرط مقدر است . ميگويند در قرائت ابن مسعود « السارقون و السارقات فاقطعوا ايمانهم » آمده است .\r\nعلت اينكه « ايدى » را جمع آورده ، نه مثنّى ، اين است كه : مقصود قطع دست راست هر زن و مرد دزدى است . بديهى است كه هر كسى بيشتر از يك دست راست ندارد .\r\nفراء گويد : اعضاى بدن ، هر وقت به مثنى يا جمع ، اضافه شوند ، به لفظ جمع مىآيند مثل : « رؤوسهما ، ظهورهما ، بطونهما » و در قرآن كريم ،  « إِنْ تَتُوبا إِلَى اللَّهِ فَقَدْ صَغَتْ قُلُوبُكُما »  ( تحريم 4 ) وى اضافه مىكند كه : علت جمع آوردن اين است كه اكثر اعضاى بدن ، زوج هستند ، بنا بر اين وقتى كه اضافهء به مثنى و جمع شوند ، حتماً بيشتر از دو تا خواهند بود . در مواردى هم كه اعضا به\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nصورت زوج نيستند ، بر همين منوال ، رفتار و همه را هماهنگ مىكنند .\r\nالبته مثنى آوردن هم جايز است ، زيرا مطابق اصل است . هذلى گويد :\r\n فتخالسا نفسيهما بنوافذ * كنوا فذا لعبط التي لا ترقع \r\nيعنى نفس‌هاى ايشان در برابر ضربتهاى مهلكى كه جراحت آن قابل بخيه و التيام نبود ، تسليم شدند . اين مطلب در مورد غير از اعضا هم جايز است مثل :\r\n« خلّيتما نساء كما » يعنى زنان‌تان را رها كرديد . در مورد آيهء شريفه ، مفرد آوردن هم جايز است كه گفته شود : « فاقطعوا يمينهما » شاعر گويد : « كلوا فى بعض بطنكم تعيشوا » يعنى به اندازهء مقدارى از ظرفيت شكم بخوريد تا زنده بمانيد .  جَزاءً بِما كَسَبا  : نصب جزاء بنا بر اين است كه مفعول له باشد و همچنين « نكالا » ممكن است مفعول مطلق باشد براى « فاقطعوا » به معناى « جازوهم و نكلوا بهم »\r\n\r\nمقصود\r\nدر آيهء پيش حكم راهزنىها و سرقتهاى آشكار ، بيان شد ، اكنون در اين آيهء شريفه ، حكم سرقتهاى پنهانى ، بيان كرده ، مىفرمايد :\r\n وَ السَّارِقُ وَ السَّارِقَةُ  : « الف و لام » براى جنس است يعنى هر زن و مرد دزدى ، علت اينكه مرد سارق را پيش از زن سارق ذكر مىكند ، اين است كه اغلب ، دزدى ، از طرف مردان صورت ميگيرد . در آيهء زنا ( نور 2 ) زن زناكار را بر مرد زناكار مقدم ميدارد ، زيرا اغلب « زنان هستند كه بمردان امكان زناكارى مىدهند .\r\n فَاقْطَعُوا أَيْدِيَهُما  : ابن عباس ، حسن ، سدى و عموم تابعان گويند : يعنى دست راستشان را قطع كنيد .\r\nابو على گويد : علت اينكه مسلمانان بعد از قطع دست راست ، پاى چپ را قطع مىكنند نه دست چپ ، اين است كه مقصود از  « فَاقْطَعُوا أَيْدِيَهُما »  دست چپ نيست . بديهى است كه اگر مقصود دست چپ بود ، نص قرآن را رها نميكردند . اين مطلب شاهد اين است كه : جمع آوردن كلمهء « ايدى » در اين آيه ، مثل جمع آوردن\r\n\r\n","description":"","footnote":"","page_name":" 28 ","page_number":28},
  {"content":"\r\n\r\n« قلوب » در آيه  « صَغَتْ قُلُوبُكُما »  ( تحريم 4 ) است . قرائت ابن مسعود نيز دليل اين است كه مقصود قطع دست راست است .\r\nعلما گويند : اين آيه دربارهء بريدن دست سارق ، مجمل است و بايد كيفيت آن را از سنت ، اقتباس كرد ، در اين كه چه مبلغ دزدى سبب بريدن دست مىشود ، اختلاف است . اصحاب ما گويند : ربع دينار يا بيشتر . شافعى و اوزاعى و ابو ثور نيز چنين گويند : عايشه از پيامبر گرامى روايت كرده است كه دست دزد را بخاطر ربع دينار يا بيشتر بايد قطع كرد ، ابو حنيفه و اصحابش گويند : ده درهم يا بيشتر ، دليل ايشان ، روايتى است از ابن عباس كه : « كمترين مبلغى كه باعث قطع دست مىشود قيمت يك سپر است » و قيمت سپر در زمان پيامبر ، ده درهم بوده است .\r\nمالك گويد : سه درهم يا بيشتر . نافع از ابن عمران روايت كرده است كه پيامبر دست دزدى را به خاطر دزديدن سپرى به ارزش سه درهم قطع كرد . برخى گفته‌اند :\r\nقطع انگشتان دست ، هنگامى است كه شخص پنج درهم بدزدد . ابو على جبايى با قبول اين قول گويد : چنين كسى بمنزلهء كسى است كه از دادن پنج درهم زكات خود - دارى كند و فاسق است . برخى گويند : دست دزد را در هر حال - چه كمى بدزدد يا زياد - بايد قطع كرد . خوارج نيز بر همين عقيده بوده‌اند . دليل آنها عموم آيه و روايتى است از پيامبر : « خداوند لعنت كند دزد را كه تخم مرغى مىدزدد و دستش قطع مىشود و ريسمانى بسرقت مىبرد و دستش بريده مىشود .\r\nاساتيد فن حديث ، دربارهء سند اين حديث ، ايراد دارند ، همچنين در دلالت آن . گويند « كلمهء بيضه » در حديث به معناى « تخم مرغ » نيست ، بلكه سفيدى سپر است كه در موقع جنگ بر سر ميگيرند ، همچنين كلمهء « حبل » به معناى بند كشتى است .\r\nدر كيفيت قطع دست نيز اختلاف است :\r\n- اكثر فقها ميگويند : بايد تا مچ قطع كرد . شافعى ميگويد : بار اول دست\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nراست و بار دوم پاى چپ و بار سوم دست چپ و بار چهارم پاى راست را قطع مىكنند و براى بار پنجم او را بزندان مىافكند . ابو حنيفه ميگويد : در مرتبهء سوم دست را قطع نمىكنند .\r\nبعقيدهء شيعه ، بايد چهار انگشت دزد را از بيخ قطع كرد و كف دست و انگشت ابهام را باقى گذاشت ، در مرتبهء دوم پاى چپ او را از اصل ساق بايد قطع كرد و عقب پا را باقى گذاشت در مرتبهء سوم بايد او را براى هميشه زندانى كرد ، از على ع اين مطلب به حد شهرت ، نقل شده است و شيعه بر آن اجماع دارند ، براى اثبات اين مطلب به اين آيه استدلال كرده‌اند :  « فَوَيْلٌ لِلَّذِينَ يَكْتُبُونَ الْكِتابَ بِأَيْدِيهِمْ »  ( بقره 79 :\r\nواى بر آنان كه كتاب را بدستهاى خود مىنويسند ) بديهى است كه كتاب به انگشتان نوشته مىشود ، بنا بر اين هر گاه انگشتان كسى قطع شود ، دستش قطع شده است .\r\nدر اين مطلب ، خلافى نيست كه قطع دست دزد ، هنگامى واجب است كه از « حرز » و محلى محفوظ بماند ؟ دزدى كند . تنها از داود روايت شده است كه قطع دست دزد لازم است ، اعم اينكه از حرز و محفظه دزدى كند يا از جاى ديگر ، حرز ، محلى است كه معمولا براى نگهدارى چيزها مورد استفاده قرار ميگيرد و مطابق آداب و رسوم اجتماعى ، نسبت بچيزهاى مختلف ، تفاوت مىكند ، از نظر ما تعريف حرز اين است : جايى كه فقط مالك حق داخل شدن داشته باشد و ديگران بايد باذن او در آنجا تصرف كنند .\r\n جَزاءً بِما كَسَبا نَكالًا مِنَ اللَّهِ  : قطع دست را به منظور كيفر دزدان و مجازاتى از جانب خداوند ، بمرحلهء اجرا در آوريد ، كلمهء نكال به معناى عقوبت است . زهير گويد :\r\n و لو لا ان ينال ابا طريف * عذاب من خزيمة او نكال \r\nيعنى : چرا از خزيمه عذابى و عقوبتى به ابو طريف ، نرسد ؟ !  وَ اللَّهُ عَزِيزٌ حَكِيمٌ  : خداوند قادر غير مغلوب و كارهايش از روى حكمت است .\r\n فَمَنْ تابَ مِنْ بَعْدِ ظُلْمِهِ وَ أَصْلَحَ فَإِنَّ اللَّهَ يَتُوبُ عَلَيْهِ  : كسى كه پس از سرقت ، توبه\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nكند و كارهاى شايسته و پسنديده را در پيش گيرد ، خداوند توبه‌اش را قبول و كيفر معصيتى كه از آن توبه كرده است ، اسقاط مىكند ، اين كه خداوند خود را به توبه پذيرى وصف مىكند ، فايده‌اى بزرگ دارد ، زيرا بدين ترتيب ، عاصى ، براى توبه كردن ، بر سر ميل مىآيد ، كلمهء « تواب » از صفاتى است كه هم به خداوند در قرآن كريم ، نسبت داده است ، هم به بندگان ، در مورد خداوند ، معناى آن توبه پذير و در مورد بندگان ، معناى آن رجوع كنندهء بسوى خداست و بهر حال از صفات مدح است .\r\n إِنَّ اللَّهَ غَفُورٌ رَحِيمٌ  : اشاره به اينكه قبول توبه ، تفضل و لطفى است از جانب خداوند .\r\n أَ لَمْ تَعْلَمْ  : برخى گويند : خطاب به پيامبر و مقصود امت اوست . مثل   « يا أَيُّهَا النَّبِيُّ إِذا طَلَّقْتُمُ النِّساءَ »   ( طلاق 1 : اى پيامبر ، هنگامى كه زنان را طلاق دهيد ) . برخى گويند : خطاب به افراد مكلف است . يعنى : اى انسان ، آيا نمىدانى ؟ ! علت اتصال اين خطاب به ما قبل ، اين است كه مىخواهد بگويد : وعده‌ها و وعيدها و احكامى كه بيان شده صحيح است . يعنى مگر اى انسان نمىدانى كه : . . . ؟\r\n - أَنَّ اللَّهَ لَهُ مُلْكُ السَّماواتِ وَ الْأَرْضِ  : خداوند راست تصرف در آسمانها و زمين ، بدون اينكه مانع و مزاحمتى داشته باشد .\r\n يُعَذِّبُ مَنْ يَشاءُ وَ يَغْفِرُ لِمَنْ يَشاءُ  : او عذاب مىكند بندگان گناهكارى را كه بخواهد و مىآمرزد بندهء گنهكارى كه توبه نكرده باشد ، زيرا اگر توبه كند ، وعدهء خداست كه او را مؤاخذه نكند . بعقيدهء برخى مؤاخذهء بندهء توبه‌كار بر خداوند قبيح است . در هر صورت ، گنهكارى كه توبه كند ، مشمول اين آيه نيست .\r\n وَ اللَّهُ عَلى كُلِّ شَيْءٍ قَدِيرٌ  : معناى آن گذشت .\r\n\r\n","description":"","footnote":"","page_name":" 31 ","page_number":31},
  {"content":"\r\n\r\n\r\n[ سوره المائدة ( 5 ) : آيه 41 
  ]\r\nيا أَيُّهَا الرَّسُولُ لا يَحْزُنْكَ الَّذِينَ يُسارِعُونَ فِي الْكُفْرِ مِنَ الَّذِينَ قالُوا آمَنَّا بِأَفْواهِهِمْ وَ لَمْ تُؤْمِنْ قُلُوبُهُمْ وَ مِنَ الَّذِينَ هادُوا سَمَّاعُونَ لِلْكَذِبِ سَمَّاعُونَ لِقَوْمٍ آخَرِينَ لَمْ يَأْتُوكَ يُحَرِّفُونَ الْكَلِمَ مِنْ بَعْدِ مَواضِعِهِ يَقُولُونَ إِنْ أُوتِيتُمْ هذا فَخُذُوهُ وَ إِنْ لَمْ تُؤْتَوْهُ فَاحْذَرُوا وَ مَنْ يُرِدِ اللَّهُ فِتْنَتَهُ فَلَنْ تَمْلِكَ لَهُ مِنَ اللَّهِ شَيْئاً أُولئِكَ الَّذِينَ لَمْ يُرِدِ اللَّهُ أَنْ يُطَهِّرَ قُلُوبَهُمْ لَهُمْ فِي الدُّنْيا خِزْيٌ وَ لَهُمْ فِي الْآخِرَةِ عَذابٌ عَظِيمٌ ( 41 )\r\n« 1 »\r\n\r\nترجمه\r\nاى پيامبر ، آنان كه بسوى كفر مىشتابند ، از منافقانى كه به زبان گويند ايمان آورديم و بدل ايمان نياورده‌اند و از يهوديان كه سخن ترا براى دروغ پردازى ميشنوند و براى مردى كه نزد تو نيامده‌اند جاسوسى كرده سخن خدا را كه در جاهاى خود صحيح بيان شده است ، جابجا و تحريف ميكنند . به آنها گويند : اگر اينطور به شما امر شد ، بپذيريد و اگر طور ديگرى شد : اجتناب كنيد و كسى كه خداوند عذاب و هلاكش را بخواهد ، تو قادر بدفاع از او در برابر امر خدا نيستى . خداوند اراده نكرده است كه دلهاى آنان را پاك كند . در دنيا براى آنها خوارى و در آخرت عذابى بزرگ است .\r\n\r\n\r\n","description":"","footnote":"\r\n( 1 ) - آيهء 41 سورهء مائده جزء ششم سوره 5\r\n","page_name":" 32 ","page_number":32},
  {"content":"\r\n\r\n\r\nبيان آيهء 41\r\n\r\nلغت\r\nسماعون للكذب : پذيرندگان دروغ . « لا تستمع من فلان » يعنى از او قبول مكن . « سمع اللَّه لمن حمده » يعنى خداوند حمد بندهء خود را قبول كرد . ممكن است معناى كلمه اين باشد كه : به تو گوش مىدهند تا سخن ترا بشنوند و به تو دروغ دهند . سماع به معناى جاسوس نيز آمده است . ( چنان كه در مورد دوم به همين معنى است . ) فتنه : آزمايش و اصل آن خالص كردن است مثل : « فتنت الذهب من النار » يعنى طلا را در آتش خالص گردانيدم .\r\n\r\nاعراب\r\nسماعون : خبر مبتداى محذوف . يعنى « هم سماعون » ممكن است مبتداى مؤخر و خبر آن  « مِنَ الَّذِينَ هادُوا »  باشد .\r\n لَمْ يَأْتُوكَ  : صفت براى قوم و محل آن مجرور است ،  يُحَرِّفُونَ الْكَلِمَ  : محلا مرفوع و صفت براى « سماعون » است . ممكن است محل آن نصب و حال از ضمير « سماعون » باشد . يعنى سخن نبى را ميشنوند ، حال آنكه در خاطر خود نقشهء تحريف آن را ميكشند . مثل « معه صقر صائداً به غداً » او را پرندهءاىست شكارى كه فردا با آن شكار كند .\r\n مِنْ بَعْدِ مَواضِعِهِ  : به تقدير : « من بعد وضعه كلامه مواضعه » اگر گفته شده بود : « عن مواضعه » هم صحيح بود .\r\n\r\nشأن نزول\r\nاز امام باقر ( ع ) و جماعتى از مفسران است كه : زنى شرافتمند از يهود خيبر با\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nمردى از اشراف يهود ، زنا كرد . اين زنا محصنه بود و يهوديان خيبر از سنگسار كردن ايشان دلخوش نبودند . نوشتند به يهوديان مدينه ، كه اين موضوع را از پيامبر گرامى اسلام سؤال كنند ، شايد آن بزرگوار ، حكم سنگسار را تغيير دهد . كعب بن اشرف ، كعب بن اسيد ، شعبة بن عمرو ، مالك بن صيف ، كنانة بن ابى الحقيق و . . . خدمت او آمده ، عرض كردند : حكم زناى محصنه را براى ما بيان كن . فرمود : آيا به حكم من راضى خواهيد شد ؟ گفتند :\r\n- آرى .\r\nجبرئيل نازل شد و حكم سنگسار را بيان كرد و پيامبر گرامى ، حكم را به اطلاع آنها رسانيد ولى آنها از قبول آن خوددارى كردند .\r\nجبرئيل گفت :\r\n- ابن صوريا را ميان خود و ايشان ، قرار ده . ضمناً خصوصيات وى را براى پيامبر وصف كرد .\r\nپيامبر فرمود :\r\n- آيا ابن صوريا را كه ساكن فدك است و مردى سفيد رو و بيمو و يك چشم است ، مىشناسيد ؟\r\nگفتند :\r\n- آرى .\r\nفرمود :\r\n- او چگونه مردى است در ميان شما ؟\r\nگفتند :\r\n- او عالمترين مردى است كه در روى زمين باقى مانده و بدستورات دينى موسى آگاه است .\r\nفرمود :\r\n- بدنبال او بفرستيد .\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nآنها شخصى را فرستادند و ابن صوريا را بياورد .\r\nپيامبر گرامى به او فرمود :\r\nترا سوگند مىدهم به خداى يكتايى كه تورات را بر موسى نازل كرد و دريا را براى شما شكافت و شما را نجات بخشيد و آل فرعون را غرق كرد و سايهء ابر را بر شما گسترد و ترنجبين و بلدرچين براى شما فرستاد آيا در كتاب شما حكم سنگسار كردن در مورد زناى محصنه ، وجود دارد ، گفت :\r\n- آرى . به خدايى كه مرا به ياد او افكندى ، اگر نمىترسيدم كه خداى تورات مرا بسوزاند ، دروغ ميگفتم يا مطلب را تغيير مىدادم ، ولى بگو كه اين مطلب ، در كتاب تو چگونه آمده است ؟\r\nفرمود :\r\nهنگامى كه چهار شاهد عادل ، بر اين عمل زشت ، گواهى دهند و بگويند كه آلت تناسلى مرد را - همچون ميل در سرمه دان - ديده‌اند ، سنگسار كردن واجب مىشود .\r\nابن صوريا گفت :\r\n- در تورات نيز خداوند همين طور دستور داده است .\r\nپيامبر به او فرمود :\r\n- براى اولين بار چگونه حكم خدا را زير پا گذاشتيد ؟\r\nپاسخ داد :\r\n- هر گاه بزرگى زنا مىكرد ، او را واميگذارديم و هر گاه بيچاره‌اى زنا مىكرد ، حدّ را بر او جارى مىكرديم ، سرانجام زنا در ميان اشراف شايع شد ، تا اينكه پسر عموى پادشاه ما نيز زنا كرد . ما او را سنگسار نكرديم . ديگرى زنا كرد . شاه ميخواست او را سنگسار كند ، قبيلهء او گفتند :\r\n- نبايد اين مرد را سنگسار كنى ، جز اينكه نخست پسر عمويت را سنگسار كنى .\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nدر اين وقت ما جمع شديم و گفتيم : بايد حكمى درست كنيم كه پايين‌تر از سنگسار و در حق شريف و غير شريف ، قابل اجرا باشد . از اينرو قرار بر اين شد كه زنا كاران را چهل ضربهء شلاق بزنيم و رويشان را سياه كنيم ، آن گاه آنها را وارونه سوار بر الاغى كنيم و در شهر بگردانيم .\r\nيهوديان به ابو صوريا گفتند :\r\n- تو شايسته نيستى كه اين مطالب را براى او بگويى ، لكن چون غايب بودى نخواستيم از تو غيبت كرده باشيم .\r\nابن صوريا گفت :\r\n- او مرا به تورات سوگند داد و اگر سوگند نداده بود ، اين مطالب را با او در ميان نمىگذاشتم .\r\nپيامبر دستور داد :\r\n- آن زن و مرد يهودى اشرافى را در جلو در مسجد ، سنگسار كردند و گفت :\r\n- خدايا ، من نخستين كسى هستم كه حكم ترا - پس از آنكه يهود از بين برده بودند - زنده كردم .\r\nاز اينرو اين آيه نازل شد :\r\n - يا أَهْلَ الْكِتابِ قَدْ جاءَكُمْ رَسُولُنا يُبَيِّنُ لَكُمْ كَثِيراً مِمَّا كُنْتُمْ تُخْفُونَ مِنَ الْكِتابِ وَ يَعْفُوا عَنْ كَثِيرٍ  ( آيه 15 همين سوره ) ابن صوريا برخاست و دست بر زانوان پيامبر نهاد و گفت :\r\n- اينجا جايى است كه به خدا و تو پناه آورده‌ام ، ساير چيزها و مطالبى كه از بيان آنها خوددارى كرده‌اى ، براى ما بيان كن .\r\nپيامبر از اين كار خوددارى كرد .\r\nسپس ابن صوريا دربارهء خواب پيامبر سؤال كرد .\r\nفرمود :\r\n- چشمان من بخواب مىروند ولى دلم بيدار مىماند .\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nابن صوريا گفت ، - راست گفتى . اكنون دربارهء كودكى مرا خبر ده ، كه فقط شبيه پدر است يا مادر .\r\nفرمود :\r\n- نطفهء هر يك از پدر و مادر ، بر ديگرى سبقت گرفت ، طفل شبيه او مىشود .\r\nابن صوريا گفت :\r\n- راست گفتى . اكنون بگو كه پدر را از فرزند چيست و مادر را چه ؟\r\nدر اين وقت پيامبر بيهوش شد و چون به هوش آمد - در حالى كه صورتش سرخ شده بود و عرق مىريخت - فرمود : گوشت و خون و ناخن و پيه براى مادر و استخوان و اعصاب و عروق مال پدر است .\r\nابن صوريا گفت :\r\n- راست گفتى . تو فرستادهء خدايى .\r\nابن صوريا اسلام را پذيرفت و پرسيد :\r\n- كدام يك از فرشتگان بر تو نازل مىشود ؟\r\nفرمود :\r\n- جبرئيل گفت :\r\n- جبرئيل را براى من وصف كن پيامبر جبرئيل را وصف كرد . ابن صوريا گفت :\r\n- گواهى مىدهم كه جبرئيل در تورات نيز همين طور وصف شده است و تو پيامبر بر حق خدايى .\r\nپس از اسلام ابن صوريا ، يهود زبان به بدگويى او گشودند . هنگامى كه خواستند برخيزند ، بنى قريظه به بنى النضير آويخته ، گفتند :\r\n- اى محمد ، بنى النضير برادران ما هستند ، پدر ما يكى و دين ما و پيامبر ما\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nهم يكى است . هر گاه آنها يكى از ما را بكشند ، زير بار قصاص نمىروند و 70 بار شتر خورما ، بعنوان خونبها مىدهند . ولى هر گاه ما يكى از آنها را بكشيم ، قاتل را مىكشند و 140 بار شتر خورما از ما مىگيرند . هر گاه مقتول زنى باشد ، در برابر او مردى از ما را مىكشند و هر گاه مردى باشد ، دو مرد از ما را مىكشند و هر وقت بنده‌اى باشد ، آزادى از ما را مىكشند . جراحاتى كه بر ما وارد مىكنند ، از لحاظ ديه نصف جراحاتى كه ما بر آنها وارد مىكنيم ، حساب مىكنند . تو ميان ما و ايشان حكم كن . در اين وقت خداوند آيهء سنگسار و آيهء قصاص را نازل كرد .\r\n\r\nمقصود\r\nدر آيات پيش در پيرامون يهوديان و مسيحيان سخن گفته شد ، اكنون به منظور تسلى خاطر پيامبر و ايمنى او از نيرنگ ايشان مىفرمايد :\r\n يا أَيُّهَا الرَّسُولُ لا يَحْزُنْكَ الَّذِينَ يُسارِعُونَ فِي الْكُفْرِ  : « يحزن » برفع هم خوانده شده و تفاوتى ندارد اى پيامبر ، مبادرت آنانى كه بسوى كفر مىشتابند ، ترا محزون نگرداند .\r\n مِنَ الَّذِينَ قالُوا آمَنَّا بِأَفْواهِهِمْ وَ لَمْ تُؤْمِنْ قُلُوبُهُمْ وَ مِنَ الَّذِينَ هادُوا  : از منافقانى كه به زبان اظهار ايمان مىكنند و در دل ايمانى ندارند و يهوديان .\r\n سَمَّاعُونَ لِلْكَذِبِ  : برخى گويند مقصود يهود و منافقان و برخى گويند تنها مقصود يهود است . يعنى سخن ترا ميشنوند كه نسبت دروغ به تو دهند و از زبان تو دروغ جعل كنند .\r\n سَمَّاعُونَ لِقَوْمٍ آخَرِينَ لَمْ يَأْتُوكَ  : و به گوش قوم ديگرى كه نزد تو نيامده‌اند ، برسانند .\r\nيعنى اينها جاسوسانى هستند كه نزد تو مىآيند براى جاسوسى كردن ، زيرا آنان فرستادگان يهوديان خيبر بودند و خود اهل خيبر ، در مجلس پيامبر حاضر نبودند . اين معنى از حسن و زجاج و مختار ابو على است .\r\nبرخى گويند : يعنى اينها دروغهايى مىگويند و به گوش آن عده‌اى كه نيامده‌اند مىرسانند . اين دروغ مربوط به داستان زناى محصنه است كه شرح آن گذشت . به آنها\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nياد داده بودند كه اگر محمد ص دربارهء زناى محصنه حكم به تازيانه كرد ، قبول كنند و اگر حكم به سنگسار كرد ، نپذيرند ، زيرا حكم سنگسار را كه در تورات آمده بود ، تحريف كرده بودند . اين قول از ابن عباس و جابر و سعيد بن مسيب و سدى است .\r\nقتاده گويد : آمدند تا دربارهء قتلى كه اتفاق افتاده بود ، سؤال كنند . به آنها گفته بودند كه اگر محمد بخونبها حكم كرد قبول كنيد و اگر بقصاص حكم كرد قبول نكنيد .\r\nابو جعفر گويد : اين قضيه در باره يهوديان بنى النضير و يهوديان بنى قريظه بود .\r\n يُحَرِّفُونَ الْكَلِمَ مِنْ بَعْدِ مَواضِعِهِ  : آنان سخن خدا را بعد از آنى كه خداوند آنها را در محل خود قرار داده ، حلال و حرام خود را ذكر كرده بود ، تغيير دادند . جماعتى از مفسران گويند : مقصود تغيير حكم سنگسار كردن در مورد زناى محصنه است به شلاق زدن . قتاده گويد : مقصود ، تغيير حكم قصاص قتل به خونبهاست كه در نتيجه ، آدمكشى بالا گرفت . برخى گويند : منظور اين است كه تورات را تحريف ، حلال را حرام و حرام را حلال كردند . حسن و ابو على جبايى گويند : منظور اين است كه سخن پيامبر را بعد از شنيدن ، تحريف مىكردند و از زبان او دروغهايى مىپرداختند و براى يهوديان خيبر مىنوشتند . خيبريان با پيشواى بزرگ اسلام ، سر جنگ داشتند . بدين ترتيب خداوند پيامبرش را تسليت داده ، مىفرمايد :\r\n- آنها چگونه به تو ايمان مىآورند ، حال آنكه تورات كه كلام خداست و گفتار ترا تحريف مىكنند ؟\r\n يَقُولُونَ إِنْ أُوتِيتُمْ هذا فَخُذُوهُ وَ إِنْ لَمْ تُؤْتَوْهُ فَاحْذَرُوا  : يهوديان خيبر به يهوديان مدينه گويند : اگر در مورد زنانى محصنه شما را به تازيانه امر كرد ، قبول كنيد و اگر شما را به سنگسار كردن امر كرد ، قبول نكنيد . اين معنى از حسن است .\r\nو بقولى : يعنى اگر در مورد قتل شما را بخونبها امر كرد ، قبول كنيد و اگر شما را به قصاص امر كرد ، قبول نكنيد .\r\n وَ مَنْ يُرِدِ اللَّهُ فِتْنَتَهُ  : در اين باره اقوالى است :\r\n1 - يعنى هر كس كه خداوند ارادهء عذابش كند . نظير  « عَلَى النَّارِ يُفْتَنُونَ » \r\n\r\n","description":"","footnote":"","page_name":" 39 ","page_number":39},
  {"content":"\r\n\r\n( ذاريات 13 : بر آتش عذاب ميشوند و  « ذُوقُوا فِتْنَتَكُمْ »  ( ذاريات 14 : عذابتان را بچشيد ) اين قول ، از حسن و قتاده و مختار جبايى و ابو مسلم است .\r\n2 - سدى و ضحاك گويند : يعنى كسى كه خداوند ارادهء عذابش كند .\r\n3 - زجاج گويد : يعنى هر كس كه خداوند ارادهء خوارى و رسواييش كند .\r\n4 - يعنى : كسى كه خداوند او را امتحان كند به اينكه به او دستور دهد كه حدودش را جارى كند و او به راه تحريف و بدعت رود . معناى اول صحيح‌تر است .\r\n فَلَنْ تَمْلِكَ لَهُ مِنَ اللَّهِ شَيْئاً  : تو هرگز نمىتوانى او را در برابر امر خداوند از او دفاع كنى و او را از عذاب و هلاكت و رسوايى و خوارى نجات بخشى .\r\n أُولئِكَ الَّذِينَ لَمْ يُرِدِ اللَّهُ أَنْ يُطَهِّرَ قُلُوبَهُمْ  : اين يهوديان كسانى هستند كه خداوند اراده نكرده است كه دلهايشان را از عقوبتهاى كفر ، پاك گرداند . اين عقوبتها عبارت از مهر زدن و تنگ كردن دلهاست . لكن دلهاى مؤمنان را پاك ساخته ، در دلشان خطوط نورانى ايمان نقش كرده و سينه‌هايشان را براى اسلام گشايش بخشيده است . اين معنى از جبايى و حسن است .\r\nبلخى گويد : يعنى خداوند اراده نكرده است كه دلهاى آنها را از كفر پاك و حكم كند كه از كفر برى و به ايمان ستوده‌اند .\r\nقاضى گويد : اين آيه دلالت نمىكند بر اينكه خداوند ايمان آنها را نمىخواهد ، زيرا چنين چيزى معقول نيست . آيه شريفه دلالت دارد بر اينكه خداوند ارادهء پاكى دلهاى آنان نكرده است ولى متعرض علت آن نشده است . مقصود اين است كه : خداوند ارادهء تطهير دلها نكرده ، زيرا اندوهها و خوارى و كيفر آنها را فرا مىگيرد ، از اينرو بدنبال آن فرمود :\r\n - لَهُمْ فِي الدُّنْيا خِزْيٌ وَ لَهُمْ فِي الْآخِرَةِ عَذابٌ عَظِيمٌ  : آنها راست در دنيا خوارى و در آخرت ، عذابى بزرگ .\r\n\r\nردى بر جبريان\r\nاگر عقيدهء جبريان صحيح بود ، آنها را به ناپاكى دلها مذمت نمىكرد و بدنبال\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nآن مذمتى ديگر بعنوان كيفر كردارشان نمىآورد .\r\nخوارى يهوديان در دنيا ، همان ملزم ساختن آنان به دادن جزيه و آشكار شدن دروغشان در مسالهء سنگسار و اخراج يهوديان بنى النضير از مدينه است . خوارى منافقان اطلاع پيامبر بر كفرشان است .\r\n\r\n","description":"","footnote":"","page_name":" 41 ","page_number":41},
  {"content":"\r\n\r\n\r\n[ سوره المائدة ( 5 ) : آيات 42 تا 43 
  ]\r\nسَمَّاعُونَ لِلْكَذِبِ أَكَّالُونَ لِلسُّحْتِ فَإِنْ جاؤُكَ فَاحْكُمْ بَيْنَهُمْ أَوْ أَعْرِضْ عَنْهُمْ وَ إِنْ تُعْرِضْ عَنْهُمْ فَلَنْ يَضُرُّوكَ شَيْئاً وَ إِنْ حَكَمْتَ فَاحْكُمْ بَيْنَهُمْ بِالْقِسْطِ إِنَّ اللَّهَ يُحِبُّ الْمُقْسِطِينَ ( 42 ) وَ كَيْفَ يُحَكِّمُونَكَ وَ عِنْدَهُمُ التَّوْراةُ فِيها حُكْمُ اللَّهِ ثُمَّ يَتَوَلَّوْنَ مِنْ بَعْدِ ذلِكَ وَ ما أُولئِكَ بِالْمُؤْمِنِينَ ( 43 )\r\n« 1 »\r\n\r\nترجمه\r\nاين دروغ پردازان ، خورندگان حرامند . اگر پيش تو آيند ، در ميان آنها حكم كن يا از ايشان اعراض كن . اگر از ايشان اعراض كنى ، تو را ضررى نمىرسانند و اگر حكم كنى ، در ميانشان به عدالت حكم كن كه خدا دوستدار عادلان است * چگونه به حكم تو راضى ميشوند ، حال آنكه پيش آنهاست تورات ، كه در آن حكم خداست ؟ ! آن گاه بعد از حكم كردن تو روى گردان ميشوند و اينان مؤمن نيستند .\r\n\r\n\r\n","description":"","footnote":"\r\n( 1 ) - آيهء 42 و 43 سورهء مائده جزء 6 سوره 5\r\n","page_name":" 42 ","page_number":42},
  {"content":"\r\n\r\n\r\nبيان آيهء 42 - 43\r\n\r\nقرائت\r\nسحت : مكى و بصرى و كسايى و ابو جعفر بضم سين و حاء قرائت كرده‌اند و ديگران به سكون سين . ابو على گويد : هر دو صورت آن بيك معنى است كه به منظور تخفيف « حاء » را ساكن كنند . اين كلمه مثل ضرب كه به معناى مضروب و صيد كه به معناى مصيد به كار رفته‌اند به معناى مسحوت است .\r\n\r\nلغت\r\nسحت : اصل معناى اين كلمه استيصال است . چنان كه فرزدق گويد :\r\n وعض زمان يا بن مروان لم يدع * من المال الا مسحتاً او مجلّف \r\nيعنى : اى پسر مروان ، سختى روزگار ، جز افرادى مستاصل و تهيدست باقى نگذارده است .\r\nدر آيهء شريفه ، اين كلمه به معناى مال حرام است ، زيرا مال حرام ، فاسد است و معناى سحت نيز فساد مال است .\r\nحكم : فيصله دادن امرى از راه حكمت . گاهى حكم ، فقط بيان و گاهى الزام هم با آن همراه است .\r\nتولى از حق : ترك آن و تولى بسوى حق ، توجه به آن و تولى براى حق ، يارى و كمك آن است .\r\n\r\nمقصود\r\nمجدداً خداوند متعال ، در اين آيه ، به وصف آنان پرداخته ، فرمود :\r\n سَمَّاعُونَ لِلْكَذِبِ  : تفسير اين كلمه گذشت . بار ديگر خداوند آنها را باستماع دروغ يا قبول آن ، مذمت مىكند ، تا در سركوبى و ملامت آنان ، مبالغه و تاكيدى باشد .\r\n\r\n","description":"","footnote":"","page_name":" 43 ","page_number":43},
  {"content":"\r\n\r\n أَكَّالُونَ لِلسُّحْتِ  : در خوردن مال حرام ، اصرار و مبالغه مىكنند . از پيامبر گرامى روايت است كه : « سحت ، گرفتن رشوه در برابر حكم است » از ابن مسعود و حسن نيز همين طور روايت شده است . از على ( ع ) است كه : سحت ، عبارت است از رشوه ، مهر زناكار ، اجرت حجامت ، پولى كه در مقابل جفت شدن حيوان نر با ماده ، مىپردازند ، قيمت سگ ، قيمت شراب ، قيمت مردار ، اجرت كاهن و جايزه‌اى كه براى عمل معصيت ، قرار داده مىشود . از امام باقر ( ع ) روايت شده است كه : سحت را انواع بسيارى است ، اما رشوه ، كفر بخداست . دربارهء اشتقاق كلمهء سحت ، اقوالى است :\r\n1 - حرام را به اين جهت « سحت » ناميده‌اند كه بدنبال آن عذاب استيصال و هلاكت ، دامنگير انسان مىشود . اين قول از زجاج است .\r\n2 - جبايى گويد : مال حرام را « سحت » نامند ، زيرا بركتى ندارد و به استيصال كشانده مىشود .\r\n3 - خليل گويد : « سحت » است به خاطر اينكه قيمت سگ و شراب و . . . ننگين است و مروت و شخصيت انسان را فاسد مىكند .\r\n فَإِنْ جاءُوكَ فَاحْكُمْ بَيْنَهُمْ أَوْ أَعْرِضْ عَنْهُمْ  : ابن عباس و حسن و مجاهد گويند : مقصود يهوديانى است كه براى تعيين حكم زنا نزد پيامبر آمده بودند .\r\nابن عباس بنا بر روايتى ديگر و حسن و مجاهد گويند : مقصود يهوديان بنى قريظه و بنى النضير است كه ميخواستند پيامبر در ميان ايشان حكم كند و خداوند او را مخير ساخت كه حكم كند يا نكند . از روايات ما ظاهر مىشود كه اين تخيير براى ائمه و حاكمان شرع نيز ثابت است . قول قتاده و عطا و شعبى و ابراهيم نيز همين است . حسن و مجاهد و عكرمه گويند : اين حكم به آيه  « أَنِ احْكُمْ بَيْنَهُمْ بِما أَنْزَلَ اللَّهُ »  ( آيه 49 ) منسوخ است .\r\n وَ إِنْ تُعْرِضْ عَنْهُمْ فَلَنْ يَضُرُّوكَ شَيْئاً  : اگر از حكم ميان آنها خوددارى كنى ، آنها قادر نيستند كه بدين يا دنياى تو ضررى برسانند ، بنا بر اين اگر خواستى از آنها اعراض كن .\r\n\r\n","description":"","footnote":"","page_name":" 44 ","page_number":44},
  {"content":"\r\n\r\n وَ إِنْ حَكَمْتَ فَاحْكُمْ بَيْنَهُمْ بِالْقِسْطِ  : و اگر خواستى ميان آنها حكم كنى ، به عدالت و بقولى بر طبق قرآن و شريعت اسلام ، حكم كن .\r\n إِنَّ اللَّهَ يُحِبُّ الْمُقْسِطِينَ  : خداوند عادلان را دوست مىدارد .\r\n وَ كَيْفَ يُحَكِّمُونَكَ  : چگونه اين يهوديان بحكومت تو راضى ميشوند و ترا حكم قرار مىدهند ؟\r\n وَ عِنْدَهُمُ التَّوْراةُ  : در حالى كه پيش آنان توراتى است كه بر موسى نازل كرده‌ايم و به اقرار خودشان ، همان كتاب موسى مىباشد و حق است و مطالب آن گفتهء من و حكم من است . آنها اين مطالب را قبول دارند و انكار نمىكنند !  فِيها حُكْمُ اللَّهِ  : ابو على گويد : يعنى در تورات ، احكامى است از خداوند كه نسخ نشده است . حسن گويد : منظور اين است كه حكم رجم ( سنگسار ) در تورات است .\r\nقتاده گويد : منظور اين است كه حكم قصاص در تورات است .\r\n ثُمَّ يَتَوَلَّوْنَ مِنْ بَعْدِ ذلِكَ  : آن گاه از حكم كردن بر طبق تورات از راه جرات و جسارت ، خوددارى مىكنند . اين آيه براى پيامبر شگفتى آور و براى يهوديان سركوبى است . گويى مىفرمايد : چگونه شما يهوديان به حكم پيامبر من ، تسليم مىشويد ، با اينكه منكر نبوت او هستيد و او را تكذيب مىكنيد و حكم مرا كه بوجوب اطاعت آن اقرار داريد و اعتراف مىكنيد كه از جانب من است ، زيرا پا مىگذاريد ؟ ! « ذلك » اشاره به حكم خداوند در تورات است . اين معنى از عبد اللَّه بن كثير است . برخى گفته‌اند : اشاره به حكم پيامبر است برجم . يعنى : بعد از حكم قرار دادن تو يا بعد از حكم كردن تو به سنگسار ، روى گردان ميشوند ، زيرا به آن اعتمادى ندارند و ميخواستند راه گريزى پيدا كنند .\r\n وَ ما أُولئِكَ بِالْمُؤْمِنِينَ  : آنها ايمان ندارند كه حكم تو از جانب خداست ، زيرا منكر نبوت تو هستند .\r\nبرخى گفته‌اند : اين جمله خبرى است از جانب خداوند متعال به اينكه اين يهوديان به پيامبر و حكمش ايمان نخواهند آورد .\r\n\r\n","description":"","footnote":"","page_name":" 45 ","page_number":45},
  {"content":"\r\n\r\n\r\n[ سوره المائدة ( 5 ) : آيه 44 
  ]\r\nإِنَّا أَنْزَلْنَا التَّوْراةَ فِيها هُدىً وَ نُورٌ يَحْكُمُ بِهَا النَّبِيُّونَ الَّذِينَ أَسْلَمُوا لِلَّذِينَ هادُوا وَ الرَّبَّانِيُّونَ وَ الْأَحْبارُ بِمَا اسْتُحْفِظُوا مِنْ كِتابِ اللَّهِ وَ كانُوا عَلَيْهِ شُهَداءَ فَلا تَخْشَوُا النَّاسَ وَ اخْشَوْنِ وَ لا تَشْتَرُوا بِآياتِي ثَمَناً قَلِيلاً وَ مَنْ لَمْ يَحْكُمْ بِما أَنْزَلَ اللَّهُ فَأُولئِكَ هُمُ الْكافِرُونَ ( 44 )\r\n« 1 »\r\n\r\nترجمه\r\nما تورات را كه در آن هدايت و نور است ، نازل كرديم . پيامبرانى كه اسلام آورده بودند براى يهوديان به تورات حكم ميكردند و ربانيون و علمايى كه كتاب خدا پيش آنها بوديعت گذارده شده بود و بر آن گواه بودند . پس از مردم نترسيد و از من بترسيد و آيات مرا به قيمت كم نفروشيد و آنان كه به آنچه خدا نازل كرده ، حكم نكنند ، كافرند .\r\n\r\n\r\n","description":"","footnote":"\r\n( 1 ) - سوره مائده آيهء 44 جزء 6\r\n","page_name":" 46 ","page_number":46},
  {"content":"\r\n\r\n\r\nبيان آيهء 44\r\n\r\nقرائت\r\nاهل بصره و ابو جعفر و اسماعيل از نافع ، « و اخشونى » به ياء در وصل و يعقوب به ياء در وقف و ديگران بدون ياء در موقع وصل و در موقع وقف ، قرائت كرده‌اند .\r\nابو على گويد : اثبات ياء در موقع وقف نيكوست . زيرا فاصله‌ها مثل قافيه‌هاى آخر بيت هستند .\r\n\r\nلغت\r\nربانيون : تفسير اين كلمه را قبلا گفته‌ايم . منظور علمايى است كه به امور و تدبير مردم بصير بوده‌اند .\r\nاحبار : جمع حبر ، عالمان . تحبير يعنى تحسين . شخص عالم نيز نيكو را تحسين و زشت را تقبيح مىكند . فراء گويد : بيشتر « حبر » را بكسر شنيده‌ام .\r\n\r\nاعراب\r\n بِمَا اسْتُحْفِظُوا  : حرف جر ، متعلق است به « الاحبار » يعنى « العلماء بما استحفظوا » زجاج گويد : تقدير آن « يحكمون للتائبين من الكفر بما استحفظوا است .\r\n\r\nمقصود\r\nچون روى گردانى يهوديان را از احكام تورات ، شرح داد ، اكنون به وصف تورات و آنچه در آن نازل كرده است ، پرداخته ، مىفرمايد :\r\n إِنَّا أَنْزَلْنَا التَّوْراةَ فِيها هُدىً وَ نُورٌ  : ما تورات را فرستاديم كه در آن بيان حق و دلالت بر احكام و نورى است براى هر چه كه مشتبه و تاريك شود . اين معنى از ابن عباس است .\r\nزجاج گويد : يعنى تورات هدايت است كه بيان حكمى مىكند كه آنها آمدند از پيامبر\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nسؤال كردند و نور است كه بيان حقانيت پيامبر مىكند .\r\n يَحْكُمُ بِهَا النَّبِيُّونَ الَّذِينَ أَسْلَمُوا  : تورات كتابى است كه پيامبران خدا كه به حكمش اذعان و اعتراف داشتند ، بر طبق آن حكم مىكردند . پيامبر ما نيز داخل در آنهاست .\r\nاين معنى از حسن ، قتاده ، عكرمه ، سدى و زهرى است . اكثر مفسران گويند : پيامبر اسلام نيز مقصود است ، زيرا حكم كرد كه بايد زناكار را سنگسار كرد . اين آيه ، دلالت ندارد بر اينكه : پيامبر ، تابع شريعت موسى است ، زيرا خداوند ، سنگسار را بوسيلهء وحى ، واجب گردانيد و پيامبر اين مطلب را از وحى الهى آموخت نه از كتاب تورات ، بنا بر اين حكم سنگسار ، يكى از احكام اسلام است ، اگر چه با تورات هم موافق است . از اين راه ، خداوند يهود را به صحت نبوت پيامبر اسلام آگاه گردانيد ، زيرا بدون قرائت تورات و بدون سؤال از علماى يهود ، اين مطلب كه بر آنها غامض شده بود و بسيارى از آنها به اشتباه افتاده بودند ، براى ايشان بيان كرد و اين از دلائل صدق آن بزرگوار است .\r\nابن عباس گويد : منظور از انبياء پيامبرانى است كه بعد از موسى آمده‌اند . آنان هزاران نفر بوده‌اند كه خداوند آنها را براى ترويج تورات و تعيين حدود و بيان حلال و حرام آن ، مامور كرده است ، بنا بر اين معناى آيه اين است كه پيامبرانى كه از عصر موسى تا عصر عيسى مىآمدند ، بر طبق تورات حكم ميكردند .\r\nعلت اينكه انبيا را مسلمان خوانده ، اين است كه : اسلام دين خداست ، بنا بر اين هر پيامبرى مسلمان است ، اما هر مسلمانى پيامبر نيست .\r\n لِلَّذِينَ هادُوا  : ابن عباس گويد : يعنى كسانى كه از كفر توبه كردند . برخى گويند :\r\nيعنى يهود . منظور اين است كه پيامبران براى توبه كاران يا يهوديان به تورات حكم مىكردند . زجاج گويد : ممكن است در كلام تقديم و تاخيرى باشد . يعنى :\r\n- انا انزلنا التوراة فيها هدى و نور للذين هادوا يحكم بها النبيون : تورات را كه در آن هدايت و نور است براى يهوديان فرستاديم و پيامبران بر طبق آن حكم مىكردند .\r\n وَ الرَّبَّانِيُّونَ وَ الْأَحْبارُ بِمَا اسْتُحْفِظُوا مِنْ كِتابِ اللَّهِ  : ربانيون كسانى هستند كه مقام علمى آنها بالاست و بقولى كسانى كه بعلم خود عمل مىكنند .\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nاحبار علماى برگزيده هستند ( بقول زجاج ) ابن عباس گويد : يعنى ربانيون و احبار نيز به كتاب خدا كه پيش آنان وديعه بود حكم مىكردند . جبايى گويد : يعنى امر شده بودند كه كتاب را حفظ و به آن عمل و از تضييع آن جلوگيرى كنند .\r\n وَ كانُوا عَلَيْهِ شُهَداءَ  : ابن عباس گويد : يعنى آنها گواه بودند كه حكم پيامبر به رجم زناكار ، در تورات ثابت است . عطا گويد : يعنى آنها گواه بودند كه كتاب تورات از جانب خداوند بيهمتاست .\r\n فَلا تَخْشَوُا النَّاسَ وَ اخْشَوْنِ  : اى علماى يهود ، در اظهار صفات پيامبر و بيان حكم رجم ، از مردم نترسيد ، از من بترسيد و آن را كتمان نكنيد . اين معنى از سدى و كلبى است .\r\nحسن گويد : خطاب به پيامبر اسلام و امت اوست . يعنى هرگز در اقامهء حدود نسبت به كجروان ، ترسى نداشته باشيد . از من بترسيد و امر مرا ترك نكنيد كه سود و زيان همه در دست من است .\r\n وَ لا تَشْتَرُوا بِآياتِي ثَمَناً قَلِيلًا  : اى علماى يهود ، در عوض حكمى كه در تورات بر موسى نازل كرده‌ام عوضى ناچيز نگيريد و آن را زير پا نگذاريد .\r\nبدينترتيب ، خداوند آنها را از تعيير احكام تورات و گرفتن مال و خوردن « سحت » منع مىكند .\r\n وَ مَنْ لَمْ يَحْكُمْ بِما أَنْزَلَ اللَّهُ  : كسى كه حكم خدا را مخفى كند و حكم سنگسار زناكار و قصاص قاتل را تغيير دهد .\r\n فَأُولئِكَ هُمُ الْكافِرُونَ  : در اين باره اختلاف است . ابن مسعود و حسن و ابراهيم ، به ظاهر آن حكم كنند . ابن عباس گويد : مخصوص كسى است كه منكر حكم خدا شود .\r\nجبايى گويد : تنها مخصوص يهود است ، او مىگويد : خوارج نمىتوانند به اين آيه استدلال كنند ، زيرا به يهود اختصاص دارد . على بن عيسى قول اول را اختيار كرده است .\r\nوى گويد :\r\nهر كس به غير حكم خدا حكم كند و اين كار را حلال شمارد ، كافر است . براء بن\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nعازب از پيامبر گرامى اسلام روايت كرده است كه  « مَنْ لَمْ يَحْكُمْ بِما أَنْزَلَ اللَّهُ فَأُولئِكَ هُمُ الْكافِرُونَ »  و آيهء بعد آن  « فَأُولئِكَ هُمُ الظَّالِمُونَ »  و آيهء بعد آن  « فَأُولئِكَ هُمُ الْفاسِقُونَ »  به كفار اختصاص دارد .\r\nاين روايت را مسلم در صحيح خود آورده است . قول ابن مسعود و ابو صالح و ضحاك و عكرمه و قتاده نيز همين است .\r\n\r\n","description":"","footnote":"","page_name":" 50 ","page_number":50},
  {"content":"\r\n\r\n\r\n[ سوره المائدة ( 5 ) : آيه 45 
  ]\r\nوَ كَتَبْنا عَلَيْهِمْ فِيها أَنَّ النَّفْسَ بِالنَّفْسِ وَ الْعَيْنَ بِالْعَيْنِ وَ الْأَنْفَ بِالْأَنْفِ وَ الْأُذُنَ بِالْأُذُنِ وَ السِّنَّ بِالسِّنِّ وَ الْجُرُوحَ قِصاصٌ فَمَنْ تَصَدَّقَ بِهِ فَهُوَ كَفَّارَةٌ لَهُ وَ مَنْ لَمْ يَحْكُمْ بِما أَنْزَلَ اللَّهُ فَأُولئِكَ هُمُ الظَّالِمُونَ ( 45 )\r\n« 1 »\r\n\r\nترجمه\r\nو در تورات بر آنها نوشتيم كه نفس در مقابل نفس و چشم در مقابل چشم و بينى در مقابل بينى و گوش در مقابل گوش و دندان در مقابل دندان و جراحت را قصاص است .\r\nو كسى كه از قصاص عفو كند ، كفارهء گناهانش خواهد بود و آنان كه بر طبق حكم خدا حكم نكنند ، ستمكار خواهند بود .\r\n\r\n\r\n","description":"","footnote":"\r\n( 1 ) - آيهء 45 سورهء مائده جزء ششم\r\n","page_name":" 51 ","page_number":51},
  {"content":"\r\n\r\n\r\nبيان آيهء 45\r\n\r\nقرائت\r\nكسايى « العين » و كلمات بعدى كه بر آن عطف شده‌اند ، به رفع و ابو جعفر و ابن كثير و ابن عامر و ابو عمر به نصب خوانده‌اند ، بجز « و الجروح قصاص » كه برفع خوانده‌اند ، ديگران همه را به نصب خوانده‌اند . همهء قراء « اذن » را به دو ضمه خوانده‌اند بجز نافع كه همه جا به سكون حرف دوم خوانده است .\r\nابو على گويد : نصب « العين » و ما بعد آن به ملاحظهء اين است كه عطف بر اسم « انّ » هستند و از سابق جدا نيستند . اما در بارهء علت رفع ، سه احتمال است :\r\n1 - عطف شده است جمله‌اى بر جمله‌اى . 2 - جملهء اول حمل بر معنى شده ، يعنى : « قلنا لهم النفس بالنفس . . . » 3 - عطف شده است بر ضمير مستقر در ظرف .\r\nدر مورد « و الجروح قصاص » هر گاه برفع خوانده شود ، همين سه احتمال نيز جارى است . ممكن است اين جمله مستقل و حكم تازه‌اى باشد از قرآن و در كتاب تورات ، نيامده باشد .\r\nدر مورد كلمهء « اذن » ممكن است مثل كلمهء « سحت » ، به دو ضمه يا بيك ضمه ، تفاوتى نداشته باشد .\r\n\r\nمقصود\r\nاكنون خداوند حكم تورات را دربارهء قصاص نقل كرده ، مىفرمايد :\r\n وَ كَتَبْنا عَلَيْهِمْ فِيها  : ما بر يهوديان كه شرحشان گذشت در تورات ، واجب كرديم .\r\n أَنَّ النَّفْسَ بِالنَّفْسِ  : هر گاه شخص عاقل و مميزى ديگرى را عمداً بكشد و مقتول با قاتل برابر باشد - يعنى هر دو مسلمان و آزاد يا هر دو كافر يا هر دو مملوك باشند - بايد قاتل را كشت . اما اگر قاتل مسلمان آزاد و مقتول كافر يا برده باشد ، در وجوب\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nقصاص ، اختلاف است . از نظر ما و فقهاى ديگر قصاص واجب نيست . عقيدهء شافعى نيز همين است . ضحاك گويد : در تورات ، حكم ديه ( خونبها ) و جراحت ذكر نشده است ، تنها عفو يا قصاص است .\r\n وَ الْعَيْنَ بِالْعَيْنِ وَ الْأَنْفَ بِالْأَنْفِ وَ الْأُذُنَ بِالْأُذُنِ وَ السِّنَّ بِالسِّنِّ  : علما گويند : هر دو نفرى كه حكم قصاص قتل دربارهء آنها اجرا شود ، حكم قصاص چشم ، بينى ، گوش و دندان نيز درباره‌شان اجرا مىشود . اين اعضا بايد در هر دو نفر از لحاظ سلامت مساوى باشند . هر گاه قصاص قتل اجرا نشود ، اين قصاصها نيز اجرا نميشود . مثل اينكه مسلمانى گوش كافرى را ببرد .\r\n وَ الْجُرُوحَ قِصاصٌ  : اين جمله عام است و شامل مىشود هر چه را كه قابل قصاص باشد . مثل : لبها ، ذكر ، بيضه‌ها ، دستها ، پاها و . . . زخمها را هم بايد قصاص كرد . زخم آشكار را به زخم آشكار ( يعنى آنكه به استخوان برسد ) و خراش را بخراش و شكستن استخوان را به شكستن استخوان . بجز زخمهايى كه به مغز سر و جوف انسان سرايت كند ، زيرا اگر بخواهند چنين زخمهايى را قصاص كنند ، ممكن است بجان شخص لطمه بخورد . زخمهايى از قبيل كوبيدن گوشت يا جدا شدن استخوان يا جراحتى كه خطر تلف داشته باشد ، قصاص پذير نيستند و بايد ديهء آنها پرداخته شود . تفصيل اين مطلب را بايد در كتب فقهى مطالعه كرد .\r\n فَمَنْ تَصَدَّقَ بِهِ فَهُوَ كَفَّارَةٌ لَهُ  : كسى كه قصاص را صدقه كند ، يعنى از آن چشمپوشى و عفو كند ، كفارهء گناهش خواهد بود . عفو ، كسى مىكند كه مجروح شده باشد يا كسى كه صاحب اختيار خون مقتول باشد . اين معنى از اكثر مفسران است .\r\nابن عمر و ابن عباس - در روايت عطا - و حسن و شعبى گويند : يعنى : كسى كه از قصاص در گذرد ، از آمرزش خداوند و پاداش عظيم او برخوردار خواهد شد . از امام باقر ع روايت است كه : خداوند باندازهء عفو او از قصاص ، گناهانش را مىآمرزد .\r\nعبادة بن صامت از پيامبر گرامى روايت كند كه : كسى كه قسمتى از جسد خود را صدقه كند - يعنى از قصاص آن در گذرد - خداوند به همان اندازه از گناهش در مىگذرد .\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nابن عباس - بنا بروايت سعيد بن جبير - و مجاهد و ابراهيم و زيد بن اسلم گويند :\r\nمقصود اين است كه : عفو ، كفارهء گناه جانى خواهد بود و خداوند در آخرت او را مؤاخذه نخواهد كرد ، لكن معناى اول ظاهرتر است . زيرا ضمير بنا بر معناى اول به « من » كه در كلام است باز مىگردد و بنا بر معناى دوم به كسى كه قصاص بخاطر او انجام مىشود ، باز مىگردد و مدلول كلام است ( در معناى اول ، ثواب براى عفو كننده است . در معناى دوم ثواب ، براى صاحب حق است )  وَ مَنْ لَمْ يَحْكُمْ بِما أَنْزَلَ اللَّهُ فَأُولئِكَ هُمُ الظَّالِمُونَ  : برخى گفته‌اند :\r\n- منظور يهوديان است كه بر طبق دستور خداوند ، حكم نكردند برخى گويند :\r\n- منظور هر كسى است كه بر خلاف دستور خدا حكم كند .\r\nچنين كسى در حق خود ظلم كرده است و مستوجب عقاب خواهد بود .\r\nبنا بر معناى دوم ، واجب است كه به احكامى كه در كتابهاى آسمانى پيشين آمده است ، عمل كرد .\r\n\r\n","description":"","footnote":"","page_name":" 54 ","page_number":54},
  {"content":"\r\n\r\n\r\n[ سوره المائدة ( 5 ) : آيات 46 تا 47 
  ]\r\nوَ قَفَّيْنا عَلى آثارِهِمْ بِعِيسَى ابْنِ مَرْيَمَ مُصَدِّقاً لِما بَيْنَ يَدَيْهِ مِنَ التَّوْراةِ وَ آتَيْناهُ الْإِنْجِيلَ فِيهِ هُدىً وَ نُورٌ وَ مُصَدِّقاً لِما بَيْنَ يَدَيْهِ مِنَ التَّوْراةِ وَ هُدىً وَ مَوْعِظَةً لِلْمُتَّقِينَ ( 46 ) وَ لْيَحْكُمْ أَهْلُ الْإِنْجِيلِ بِما أَنْزَلَ اللَّهُ فِيهِ وَ مَنْ لَمْ يَحْكُمْ بِما أَنْزَلَ اللَّهُ فَأُولئِكَ هُمُ الْفاسِقُونَ ( 47 )\r\n« 1 »\r\n\r\nترجمه\r\nو بدنبال آثار ايشان ، عيسى بن مريم را بياورديم كه تصديق كنندهء كتاب پيش از خود تورات بود و به او انجيل داديم كه در آن هدايت و نور است و تصديق كننده كتاب پيش از خود تورات و هدايت كننده و پند دهندهء پرهيزكاران است . و اهل انجيل بايد به آنچه خداوند در آن نازل كرده ، عمل كنند و هر كس بفرمان خدا حكم نكند ، فاسق است .\r\n\r\n\r\n","description":"","footnote":"\r\n( 1 ) - آيهء 46 و 47 سورهء مائده جزء 6 سوره 5\r\n","page_name":" 55 ","page_number":55},
  {"content":"\r\n\r\n\r\nبيان آيهء 46 - 47\r\n\r\nقرائت\r\nو ليحكم : حمزه بكسر لام و فتح ميم و ديگران به سكون لام و ميم قرائت كرده‌اند .\r\nبنا بر قرائت حمزه ، لام ، حرف جر و متعلق به « آتيناه » مىباشد . يعنى : انجيل را بر عيسى فرستاديم براى اينكه پيروان انجيل بر آن حكم كنند . مثل  « أَنْزَلْنا إِلَيْكَ الْكِتابَ بِالْحَقِّ لِتَحْكُمَ »  ( نساء 105 ) و بنا بر قرائت ديگران نظير :  « وَ أَنِ احْكُمْ بَيْنَهُمْ بِما أَنْزَلَ اللَّهُ »  ( آيه 49 ) است .\r\n\r\nلغت\r\nقفو : دنبال اثرى رفتن . فعل آن « قفا يقفو » . تقفيه : تابع ساختن . قفينا :\r\nبدنبال آورديم . قافيه شعر را به اين جهت مىگويند كه تابع وزن است .\r\nآثار : جمع اثر ، نشانهء آشكار . آثار قوم : بقاياى ايشان . ماثرة : بزرگيى كه انسان از نياكان خود به ارث مىبرد .\r\nاثير : كريم و بزرگ قوم كه درباره‌اش نيكى كنند . ايثار : ترجيح عملى بر ديگرى .\r\nانجيل : در اول سورهء آل عمران ، تفسير آن گذشت .\r\nوعظ و موعظه : وادار كردن شخص بكارى كه مورد پسند خداست و بيم دادن او از كارهاى ناپسند .\r\n\r\nاعراب\r\nمصدقا : حال ( در هر دو مورد . البته اين كلمه تكرار نشده است ، زيرا در اول ، حال براى عيسى و معناى آن تصديق وى از تورات و در مرحلهء دوم حال است از انجيل و عطف است بر جملهء  « فِيهِ هُدىً »  كه محلا منصوب و حال است )\r\n\r\n","description":"","footnote":"","page_name":" 56 ","page_number":56},
  {"content":"\r\n\r\nهدى : مبتداى مؤخر . خبر آن « فيه » است .\r\nنور : عطف بر « هدى » و هدى : در محل نصب و عطف بر « مصدقا » و موعظة : عطف بر « هدى » يعنى « و هادياً و واعظاً »\r\n\r\nمقصود\r\nقبلا دربارهء يهود ، سخن گفت ، اكنون دربارهء مسيحيان سخن مىگويد :\r\n وَ قَفَّيْنا عَلى آثارِهِمْ  : اكثر مفسران گويند : يعنى بدنبال آثار پيامبرانى كه اسلام آورده بودند ، عيسى را آورديم . على بن عيسى و بلخى نيز همين معنى را برگزيده‌اند .\r\nجبايى گويد : يعنى عيسى را بدنبال كسانى آورديم كه حكم گذشته را بر آنها واجب كرده بوديم . لكن معناى اول ، از لحاظ عربيت ، بهتر و از لحاظ معنى واضحتر است .\r\n بِعِيسَى ابْنِ مَرْيَمَ مُصَدِّقاً لِما بَيْنَ يَدَيْهِ مِنَ التَّوْراةِ  : عيسى را به پيامبرى برگزيديم ، در حالى كه به تورات موسى تصديق و ايمان داشت . علت اينكه كتاب تورات را - كه قبلا نازل شده بود - به  « لِما بَيْنَ يَدَيْهِ »  ( يعنى پيش رويش ) تعبير كرده ، اين است كه :\r\nمعمولا چيزى كه بعد آيد ، گويند : پشت سرش آمد . پس اگر چيزى قبلا آمد ، گويند :\r\nپيش رويش آمد .\r\n وَ آتَيْناهُ الْإِنْجِيلَ  : و بر او كتابى بنام انجيل نازل كرديم  فِيهِ هُدىً وَ نُورٌ  : در اين كتاب ، بيانات و دلايلى براى احكام وجود دارد و نورى كه وسيلهء هدايت مردم از سرگردانى باشد .\r\n وَ مُصَدِّقاً لِما بَيْنَ يَدَيْهِ مِنَ التَّوْراةِ  : اين كتاب ، تورات را تصديق مىكرد ، زيرا در آن نوشته شده بود كه : تورات ، حق است . برخى گويند : يعنى انجيل ، دستور مىداد كه بايد بر طبق احكام تورات ، عمل كرد و مىگفت : تورات ، نسخ نشده است . برخى گويند : مقصود اين است كه انجيل ، آن چنان كه در تورات ، وصف شده است ، نازل شده .\r\n وَ هُدىً  : و هدايت كننده و راهبر است .\r\n وَ مَوْعِظَةً  : و پند دهنده است .\r\n\r\n","description":"","footnote":"","page_name":" 57 ","page_number":57},
  {"content":"\r\n\r\n لِلْمُتَّقِينَ  : مردم متقى را از معصيتها باز مىدارد و آنها را بطاعت وادار مىكند .\r\nاگر چه انجيل ، براى همهء مردم هدايت است ، لكن مىفرمايد : هدايت و موعظه ، براى مردم متقى است . زيرا تنها اينها هستند كه از هدايت آن بهره‌مند ميشوند .\r\n وَ لْيَحْكُمْ أَهْلُ الْإِنْجِيلِ بِما أَنْزَلَ اللَّهُ فِيهِ  : فرمانى است براى مسيحيان كه دربارهء آن دو قول است :\r\n1 - يعنى : ما گفتيم كه اهل انجيل بايد حكم كنند به آنچه در انجيل آمده است .\r\nبنا بر اين حكايت است از آنچه بر آنان واجب شده است ، علت اينكه فعل « گفتيم » حذف شده ، اين است كه بقرينهء سابق  « وَ قَفَّيْنا »  معلوم است . مثل  « وَ الْمَلائِكَةُ يَدْخُلُونَ عَلَيْهِمْ مِنْ كُلِّ بابٍ  ( يقولون )  سَلامٌ عَلَيْكُمْ »  ( رعد 23 : ملائكه از هر درى بر ايشان داخل شده ، گويند : سلام بر شما ) 2 - اين آيه ، با شروع مطلب ديگرى دربارهء اهل انجيل آغاز مىشود و منظور حكايت نيست . مىگويد : اهل انجيل بايد به آنچه خدا امر كرده ، حكم كنند . زيرا در آن زمان انجيل نسخ نشده و احكام آن موافق قرآن بود . اين قول از ابو على جبايى است .\r\nلكن قول اول قوىتر است و على بن عيسى نيز همان را اختيار كرده است .\r\n وَ مَنْ لَمْ يَحْكُمْ بِما أَنْزَلَ اللَّهُ فَأُولئِكَ هُمُ الْفاسِقُونَ  : ابو على جبايى گويد : كلمهء « من » موصوله و كنايه از قوم يهود است . برخى گويند : كلمهء « من » براى شرط و منظور اين است كه هر كس ، بر طبق دستور خدا حكم نكند ، فاسق است : زيرا از اين عبارت چنين مىفهميم كه هر كس قائل شود كه حكمت و حقيقت ، در خلاف امر خداوند است . از اينرو قبلا چنين كسانى را كافر خوانده و در اينجا آنها را فاسق مىخواند و فاسق ، يعنى خارج از دين . بنا بر اين ، كفر و ظلم و فسق ، صفات براى موصوفى واحد ، هستند .\r\nبرخى گويند : اول دربارهء منكر و دوم و سوم دربارهء كسى است كه منكر نيست ولى تارك است .\r\n\r\n","description":"","footnote":"","page_name":" 58 ","page_number":58},
  {"content":"\r\n\r\n\r\n[ سوره المائدة ( 5 ) : آيه 48 
  ]\r\nوَ أَنْزَلْنا إِلَيْكَ الْكِتابَ بِالْحَقِّ مُصَدِّقاً لِما بَيْنَ يَدَيْهِ مِنَ الْكِتابِ وَ مُهَيْمِناً عَلَيْهِ فَاحْكُمْ بَيْنَهُمْ بِما أَنْزَلَ اللَّهُ وَ لا تَتَّبِعْ أَهْواءَهُمْ عَمَّا جاءَكَ مِنَ الْحَقِّ لِكُلٍّ جَعَلْنا مِنْكُمْ شِرْعَةً وَ مِنْهاجاً وَ لَوْ شاءَ اللَّهُ لَجَعَلَكُمْ أُمَّةً واحِدَةً وَ لكِنْ لِيَبْلُوَكُمْ فِي ما آتاكُمْ فَاسْتَبِقُوا الْخَيْراتِ إِلَى اللَّهِ مَرْجِعُكُمْ جَمِيعاً فَيُنَبِّئُكُمْ بِما كُنْتُمْ فِيهِ تَخْتَلِفُونَ ( 48 )\r\n« 1 »\r\n\r\nترجمه\r\nو ما كتاب را به حق و عدالت بسوى تو فرستاديم ، در حالى كه تصديق كننده است كتابهاى آسمانى پيشين و بر آنها گواه است . پس در ميان ايشان به آنچه خدا نازل كرده ، حكم كن و با پيروى هواهاى آنها از حق كه بسوى تو نازل شده ، روى مگردان .\r\nبراى هر يك از شما راه و رسمى قرار داديم و اگر خدا خواسته بود ، شما را امتى واحد قرار مىداد ، لكن براى اينكه شما را در آنچه بسوى شما فرستاده است ، بيازمايد ، امت واحد قرار نداد . بسوى نيكىها سبقت بگيريد . باز گشت همهء شما بسوى خداست و شما را به آنچه دربارهء آن اختلاف مىكرديد ، آگاه خواهد كرد .\r\n\r\n\r\n","description":"","footnote":"\r\n( 1 ) - آيهء 48 سورهء مائده جزء 6 سوره 5\r\n","page_name":" 59 ","page_number":59},
  {"content":"\r\n\r\n\r\nبيان آيهء 48\r\n\r\nلغت\r\nمهيمنا : در اصل « مؤيمن » است كه همزهء آن به هاء بدل شده است نظير « ارقت الماء » كه گفته‌اند : « هرقت . . . » بوده اين كلمه اسم فاعل است از : « همين يهيمن هيمنة » مثل : « مسيطر و مبيطر » ازهرى گويد : اصل آن « ايمن يؤيمن » بوده است از باب افعال كه همزهء آن در فعل مضارع باقى مانده ، سپس قلب به هاء شده است . اين كلمه را برخى به صيغهء اسم مفعول قرائت كرده‌اند .\r\nشرعه : شريعت ، راه واضح ، راهى كه انسان را به آب - كه وسيلهء زندگى است مىرساند . علت اينكه : دين را شريعت ، گفته‌اند اين است كه انسان را به حيات و نعمت جاودانى رهنمون مىشود . منظور از شريعت ، امورى است كه بوسيلهء آنها خداوند پرستيده مىشود . شاعر گويد :\r\n أ تنسونني يوم الشريعة و القنا * بصفين من لباتكم تتكسر \r\nيعنى : آيا مرا در روز شريعهء فرات ، فراموش ميكنيد كه در صفين ، نيزه‌ها از سينه‌هاى شما مىشكست .\r\nاصل اين كلمه ، به معناى ظهور است چنان كه شروع در كار ، به معناى آغاز كردن و ظاهر كردن آن است .\r\nمنهاج : راه مستمر و واضح . نهج و منهج نيز به همين معنى است . شاعر گويد :\r\n من يك ذا شك فهذا فلج * ماء رواء و طريق نهج \r\nيعنى : هر كه شك دارد ، اين است نهر و آب زلال و راه واضح .\r\nمبرد گويد : شرعه آغاز راه و منهاج راه راست است . تكرار اين گونه الفاظ براى فائدهء و منظورى است مثل قول حطياة : « و هند اتى من دونها النأى و البعد »\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nناى و بعد به يك معنى هستند ، لكن در « ناى » دورى كمترى است . گاهى هم هيچ فايده‌اى در تكرار آنها نيست مثل :\r\n حييت من طلل تقادم عهده * اقوى و اقفر بعد ام الهيثم \r\nيعنى : از جايگاهى مرتفع كه عهد آن قديم و بعد از ام هيثم از سكنه خالى بود ، مورد احترام واقع شدى . كلمه‌هاى « اقوى و اقفر » بيك معنى هستند .\r\nاستباق : مسابقه‌اى كه ميان دو نفر يا بيشتر باشد . مىفرمايد :  « وَ اسْتَبَقَا الْبابَ »  ( يوسف 25 : يوسف و زليخا براى رسيدن بدر ، بر يكديگر پيشى مىگرفتند )\r\n\r\nاعراب\r\nمصدقاً : حال از كتاب مهيمناً : نيز حال از كتاب . برخى گفته‌اند : حال است از « اليك » لكن ، اول بهتر است ، زيرا بوسيلهء حرف عطف ، نمىتوان حال را بر حال عطف كرد ، در حالى كه صاحب حال آنها مختلف باشد . ممكن است « مصدقا » را حال از پيامبر و « مهيمنا » نيز عطف بر آن باشد .\r\n\r\nمقصود\r\nدر آيات پيش ، شرحى در پيرامون نبوت موسى و عيسى داده شد ، اكنون براى اينكه براى يهوديان و مسيحيان استدلال كند كه نبوت حضرت محمد نيز ثابت و راه او از لحاظ وحى و اعجاز ، راه ايشان است ، مىفرمايد :\r\n وَ أَنْزَلْنا إِلَيْكَ الْكِتابَ بِالْحَقِّ مُصَدِّقاً لِما بَيْنَ يَدَيْهِ مِنَ الْكِتابِ  : ما قرآن را به حق و عدل ، بر تو نازل كرديم ، حال آنكه مطالب تورات و انجيل را در خصوص توحيد و عدل خدا و دلالت بر نبوت و حكم رجم و قصاص ، تصديق مىكند . ابو مسلم گويد : منظور از كتاب ، مكتوب است مثل ضرب به معناى مضروب . يعنى قرآن ، كتب آسمانى پيشين را تصديق مىكند .\r\n وَ مُهَيْمِناً عَلَيْهِ  : ابن عباس ، حسن ، قتاده و مجاهد گويند : يعنى قرآن مجيد ، نسبت بتورات و انجيل ، امين و به حق بودن آنها گواه است .\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nسعيد بن جبير ، ابو عبيده و ابن جريج گويد : يعنى قرآن كريم براى كتابهاى پيشين امانتدار است . ابن جريج اضافه مىكند كه : امانتدارى قرآن به اين معنى است كه مطالب آن كتابها اگر موافق قرآن است بايد قبول و اگر مخالف است بايد رد كرد .\r\nحسن و ابو عبيده گويند : يعنى قرآن حافظ و مراقب كتابهاى پيشين است . « 1 » گويند : اين آيه دلالت دارد بر اينكه : آنچه خداوند حكايت كرد كه در تورات ، بر ايشان واجب كرده بود ، بايد به آن عمل كنيم زيرا قرآن را تصديق كننده و گواه آن قرار داده است .\r\n فَاحْكُمْ بَيْنَهُمْ بِما أَنْزَلَ اللَّهُ  : در ميان يهود ، دربارهء رجم زنا كاران ، بر طبق قرآن حكم كن . اين معنى از ابن عباس است . گويد : هر گاه اهل كتاب به قضات مسلمان رجوع كنند ، بايد در ميان ايشان بر طبق شريعت اسلام ، حكم كنند . زيرا امر دلالت بر وجوب دارد . حسن و مسروق نيز چنين گويند : جبايى گويد : اين آيه ، تخييرى را كه از آيهء 42 نسبت به حكم كردن و ترك آن ، استفاده مىشد ، نسخ كرده است .\r\n وَ لا تَتَّبِعْ أَهْواءَهُمْ  : ابن عباس گويد : يعنى از هوى و هوس آنها نسبت به تحريف حكم رجم ، پيروى مكن .\r\n عَمَّا جاءَكَ مِنَ الْحَقِّ  : ممكن است كلمهء « عن » متعلق به  « لا تَتَّبِعْ »  باشد ، از اين كلمه معناى انحراف استفاده مىشود . يعنى : به سبب پيروى از هوى و هوس ايشان از حق - كه بر تو نازل شده است - انحراف مجوى .\r\nپرسش چگونه پيامبر ممكن است از هواهاى ايشان پيروى كند ، با اينكه او معصوم است ؟ ! پاسخ مانعى ندارد كه پيامبر را از كارى كه مىدانند انجام نمىدهد منع كنند . ممكن\r\n\r\n\r\n","description":"","footnote":"\r\n( 1 ) - خلاصهء معناى كلمه اين است كه قرآن ، بر كتابهاى ديگر تسلط دارد و آنها را حفظ و مراقبت مىكند .\r\n","page_name":" 62 ","page_number":62},
  {"content":"\r\n\r\nاست اين خطاب به پيامبر و منظور همهء قضات و حكام باشد .\r\n لِكُلٍّ جَعَلْنا مِنْكُمْ شِرْعَةً وَ مِنْهاجاً  : اين خطاب به سه امت يهود و نصارى و مسلمان است . بديهى است كه منظور قوم هر پيامبرى نيست . ملاحظهء كنيم كه : ذكر يهود و نصارى در آيات 44 تا 47 به ميان آمد و ذكر مسلمانان در همين آيه . اكنون بدنبال مطالب آن آيات ، مىفرمايد : ما براى هر يك از يهوديان و مسيحيان و مسلمين ، شريعت و راه و رسمى قرار داده‌ايم . بدينترتيب ، غايبان و حاضران را ضمن تغليب و ترجيح جانب حاضران ، به صيغهء خطاب ، مورد توجه قرار داده است .\r\nكلمهء « شرعه » به معناى شريعت است . تورات را شريعتى و انجيل را شريعتى ديگر و قرآن را شريعتى ثالث است . چنان كه قتاده و جماعتى از مفسران گويند .\r\nاين آيه دليل جواز نسخ و دليل اين است كه پيامبر ما فقط تابع شريعت خود بوده ، امت او نيز چنين است .\r\nمجاهد گويد : اين خطاب تنها متوجه امت پيامبر ماست . لكن قول اول ، قوىتر است ، زيرا خداوند متعال بيان مىكند كه براى هر پيامبرى شريعت و راه و رسمى است .\r\nمؤيد آن دنبالهء همين آيه است كه مىفرمايد :\r\n - وَ لَوْ شاءَ اللَّهُ لَجَعَلَكُمْ أُمَّةً واحِدَةً  : اگر خداوند خواسته بود ، آيين و شريعت همهء انبيا را يكى ميكرد و شما را تابع يك شريعت قرار مىداد - شريعتى كه هرگز نسخ نشود . اين معنى از ابن عباس است . حسن و قتاده گويند : مقصود اين است كه اگر خواسته بود شما را بر آيين حق ، جمع مىكرد . نظير :  « وَ لَوْ شِئْنا لَآتَيْنا كُلَّ نَفْسٍ هُداها »  ( سجده 13 : اگر مىخواستيم ، هر نفسى را بهدايت خود در مىآورديم )  وَ لكِنْ لِيَبْلُوَكُمْ فِي ما آتاكُمْ  : لكن شما را تابع شريعتهاى مختلف قرار داد تا شما را در آنچه واجب ساخته و شريعت قرار داده ، بيازمايد . برخى گويند : يعنى شما را در راه سنتها و كتاب ، آزمايش كند . حسين بن على مغربى گويد :\r\n- يعنى : اگر خدا خواسته بود ، پيامبرى بسوى شما نمىفرستاد ، تا خدا را بر طبق قواعد عقل ، پرستش كنيد و همگى يك امت باشيد ، لكن براى اينكه شما را از لحاظ\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nعباداتى كه براى شما مقرر كرده است ، آزمايش كند ، پيامبرانى فرستاد و شرايعى تعيين كرد . با اينكه او از سرانجام كار شما آگاه است .\r\n فَاسْتَبِقُوا الْخَيْراتِ  : بسوى نيكىها سبقت بگيريد و نگذاريد كه از دست شما فوت شوند . جبايى گويد :\r\n- پيش از آنى كه مرگ گريبان شما را بگيرد ، بسوى نيكىها سبقت بگيريد و امر مرا اطاعت كنيد ، زيرا امر من بصلاح شماست .\r\nكلبى گويد :\r\n- يعنى شما مسلمانان بايد در اطاعت و كارهاى پسنديده ، بر امتهاى پيشين ، سبقت بگيريد .\r\nاين جمله دلالت مىكند بر اينكه ، مبادرت بسوى افعال خير ، واجب است ، بنا بر اين منظور از افعال خير همان واجبات است . كسى كه : امر را بر استحباب حمل كرده ، افعال خير را اعم از واجبات و مستحبات ، مىداند .\r\n إِلَى اللَّهِ مَرْجِعُكُمْ جَمِيعاً  : بازگشت همهء شما به سوى خداست .\r\n فَيُنَبِّئُكُمْ بِما كُنْتُمْ فِيهِ تَخْتَلِفُونَ  : و شما را آگاه خواهد كرد به آنچه دربارهء آن اختلاف مىكرديد . آن گاه بر حسب استحقاقتان شما را كيفر خواهد داد .\r\n\r\n","description":"","footnote":"","page_name":" 64 ","page_number":64},
  {"content":"\r\n\r\n\r\n[ سوره المائدة ( 5 ) : آيات 49 تا 50 
  ]\r\nوَ أَنِ احْكُمْ بَيْنَهُمْ بِما أَنْزَلَ اللَّهُ وَ لا تَتَّبِعْ أَهْواءَهُمْ وَ احْذَرْهُمْ أَنْ يَفْتِنُوكَ عَنْ بَعْضِ ما أَنْزَلَ اللَّهُ إِلَيْكَ فَإِنْ تَوَلَّوْا فَاعْلَمْ أَنَّما يُرِيدُ اللَّهُ أَنْ يُصِيبَهُمْ بِبَعْضِ ذُنُوبِهِمْ وَ إِنَّ كَثِيراً مِنَ النَّاسِ لَفاسِقُونَ ( 49 ) أَ فَحُكْمَ الْجاهِلِيَّةِ يَبْغُونَ وَ مَنْ أَحْسَنُ مِنَ اللَّهِ حُكْماً لِقَوْمٍ يُوقِنُونَ ( 50 )\r\n« 1 »\r\n\r\nترجمه\r\nو در ميان آنها به آنچه خدا نازل كرده است حكم كن و از هواهاى ايشان پيروى مكن و از ايشان اجتناب كن كه ترا از بعضى از چيزهايى كه خداوند بر تو نازل كرده است ، گمراه كنند و اگر روى گردان شوند ، بدان كه خداوند ميخواهد كيفر پاره‌اى از گناهانشان را دامنگيرشان سازد و بسيارى از مردم فاسقند * آيا حكم جاهليت را مىطلبيد ؟ و پيش مردم با ايمان ، حكم چه كسى از حكم خدا بهتر است ؟\r\n\r\n\r\n","description":"","footnote":"\r\n( 1 ) - آيهء 49 و 50 سورهء مائده جزء 6 سوره 5\r\n","page_name":" 65 ","page_number":65},
  {"content":"\r\n\r\n\r\nبيان آيهء 49 - 50\r\n\r\nقرائت\r\nيبغون : ابن عامر به تاء و ديگران به ياء خوانده‌اند . قرائت ياء به صيغهء غايب است به خاطر اينكه « ان كثيرا من الناس لفاسقون » غايب است و قرائت تاء به صيغهء مخاطب است به تقدير : « قل لهم يا محمدا فحكم الجاهلية تبغون »\r\n\r\nاعراب\r\n أَنِ احْكُمْ  : در محل نصب و عطف بر « الكتاب » به تقدير : « و انزلنا اليك الكتاب و ان احكم بينهم بما انزل اللَّه » ممكن است در محل رفع باشد به تقدير : « و من الواجب ان احكم بينهم بما انزل اللَّه » فعل امر مىتواند صلهء « ان » واقع شود ولى نمىتواند صلهء « الذى » واقع شود ، زيرا « ان » حرف و با ما بعد خود بمنزلهء يك كلمه است ، لكن « الذى » اسم ناقص و صلهء آن بمنزله صفت آن و محتاج ضميرى است كه به آن باز گردد .\r\n فَحُكْمَ الْجاهِلِيَّةِ  : مفعول به براى « يبغون » .\r\nحكماً : تميز نسبت .\r\n\r\nمقصود\r\n وَ أَنِ احْكُمْ بَيْنَهُمْ بِما أَنْزَلَ اللَّهُ وَ لا تَتَّبِعْ أَهْواءَهُمْ  : بار ديگر پيامبر گرامى را مامور مىكند كه در ميان اهل كتاب بر طبق فرمان خدا حكم كند و از هواهاى آنها پيروى نكند .\r\nاين تكرار داراى دو فايده است :\r\n1 - آنها دو بار از پيامبر خدا نظر خواستند : يكى دربارهء زناى محصنه ، ديگرى دربارهء قصاص قتل . خداوند هم دو بار به پيامبر دستور داد كه در ميان آنها بفرمان خدا حكم كند . اين وجه از جبايى و جماعتى از مفسران است . از امام باقر ع نيز روايت\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nشده است .\r\n2 - امر اول مطلق بود . از اينرو امر دوم دلالت مىكند كه آن امر مقيد بمورد خاص است و شامل همهء موارد نميشود « 1 »  وَ احْذَرْهُمْ أَنْ يَفْتِنُوكَ عَنْ بَعْضِ ما أَنْزَلَ اللَّهُ إِلَيْكَ  : گويند : در اينباره دو قول است :\r\n1 - يعنى : از آنها بپرهيز كه ترا از راه قرآن گمراه كنند و بسوى احكام هوا پسندانهء خود ، بكشانند . اين كار را از اين راه انجام مىدهند كه ترا بمسلمانى خود اميدوار سازند . اين قول از ابن عباس است .\r\n2 - يعنى : به پرهيز از آنها كه ترا بوسيلهء مطالب دروغى كه بتورات مىبندند ، گمراه سازند . زيرا حكم تورات نه اين است كه آنها مىگويند : و من حكم آن را براى تو بيان كردم . اين قول از ابن زيد است .\r\nاين آيه دلالت دارد بر اينكه : بايد از بدعتگذاران و گمراهان و هوى پرستان دورى و از آميزش با آنها خوددارى كرد .\r\n فَإِنْ تَوَلَّوْا فَاعْلَمْ أَنَّما يُرِيدُ اللَّهُ أَنْ يُصِيبَهُمْ بِبَعْضِ ذُنُوبِهِمْ  : در اينباره نيز گفته‌اند : اقوالى است :\r\n1 - يعنى : اگر آنها اعراض كنند ، بدان اى محمد ، كه خداوند مىخواهد آنان را بپاره‌اى از جرمهايشان كيفر دهد . البته مقصود ، همهء جرمهاى آنهاست . چنان كه گاهى كل مىگويند و مقصود بعض است . اين قول از جبايى است .\r\n2 - اينكه بعضى از گناهان را ذكر مىكند ، به منظور تشديد كيفر است . مقصود\r\n\r\n\r\n","description":"","footnote":"\r\n( 1 ) - استاد علامهء طباطبايى ذيل اين آيه ميفرمايد :\r\nصدر اين آيه با آنچه در آيه سابق آمده بوده ، اتحاد دارد . نتيجه‌اى كه از آنها در دو آيه گرفته شده ، مختلف است . معلوم است كه تكرار ، به منظور همين فايده است .\r\nآيهء اول ، امر مىكند كه پيامبر به فرمان خدا حكم و از پيروى هواهاى ايشان خوددارى كند .\r\nزيرا شريعت اسلام ، براى پيامبر و امت اوست . بنا بر اين واجب است كه بسوى خيرات آن بر يكديگر سبقت بگيرند . اين آيه هم همان امر را تكرار مىكند ، سپس مىگويد : اگر اهل كتاب از قرآن كريم روى گردانى مىكنند ، اين خود كشف مىكند از اينكه بر اثر گناه و تبهكارى ، خداوند آنها را گمراه كرده است . ( الميزان ج 5 ص 384 ، 385 )\r\n","page_name":" 67 ","page_number":67},
  {"content":"\r\n\r\nاين است كه براى هلاك و سركوبى آنها بعضى از گناهانشان كافى است .\r\n3 - منظور اين است كه آنها چون تمرد امر خدا كرده‌اند ، خداوند مىخواهد قسمتى از كيفر آنها را در همين دنيا قرار دهد ، زيرا كيفر دنيوى در مقابل همهء گناهان نيست ولى كيفر آخرت ، براى همهء گناهان است .\r\nحسن گويد : اين كيفر همان اخراج يهوديان بنى النضير از مدينه است . آنها بخاطر اينكه كافر شدند و كتمان حق كردند ، بكيفر جلاى وطن ، مبتلا شدند و بقولى منظور يهود بنى قريظه است كه بر اثر پيمان شكنى در جنگ خندق ، بكيفر قتل گرفتار شدند .\r\n وَ إِنَّ كَثِيراً مِنَ النَّاسِ لَفاسِقُونَ  : در اينجا خداوند پيامبر را تسلى مىدهد به اينكه از اقرار نكردن آنان به نبوتش ناراحت نشود ، زيرا اهل ايمان كم و اهل فسق بسيارند ، بنا بر اين سزاوار نيست كه رفتار آنان بر حضرتش دشوار و گران آيد .\r\nآن گاه به منظور انكار رفتار آنان مىفرمايد :\r\n-  أَ فَحُكْمَ الْجاهِلِيَّةِ يَبْغُونَ  : مجاهد گويد : منظور يهوديان است . جبايى نيز همين معنى را اختيار كرده ، گويد : روش آنها جاهلانه بود ، زيرا هر گاه ضعيف و مستمندى خطا ميكرد ، او را بكيفر مىرسانيدند و هر گاه يكى از اعيان و اشراف ، مرتكب خطايى مىشد ، از كيفرش خوددارى مىكردند ، از اينرو به آنان گفته شد : آيا شما حكم جاهليت - يعنى بت پرستان - را طلب مىكنيد ، در حالى كه شما پيروان كتاب آسمانى هستيد ؟ ! و بقولى : منظور هر كسى است كه دنبال حكم غير خدا را بگيرد ، زيرا او با اينكارش ، حكم جاهليت را طلب كرده است . در خوارى و فرومايگى او همين بس كه حكمى را طلب كند كه از روى جهل است نه علم !  وَ مَنْ أَحْسَنُ مِنَ اللَّهِ حُكْماً لِقَوْمٍ يُوقِنُونَ  : پيش مردمى كه اهل يقين و ايمان هستند ، حكم احدى بهتر از حكم خدا نيست . جبايى گويد « لام » به معناى « عند » است . در صورتى كه معنى بهم باشد و اشتباهى در ميان نباشد ، آمدن « لام » به معناى « عند » ضررى ندارد . هر گاه گفته شود : « الحكم لهم » بخاطر اين است كه آنها حكم را مىپسندند و هر گاه گفته شود : « الحكم عندهم » به خاطر اين است كه به صحت آن علم دارند .\r\n\r\n","description":"","footnote":"","page_name":" 68 ","page_number":68},
  {"content":"\r\n\r\n\r\n[ سوره المائدة ( 5 ) : آيات 51 تا 53 
  ]\r\nيا أَيُّهَا الَّذِينَ آمَنُوا لا تَتَّخِذُوا الْيَهُودَ وَ النَّصارى أَوْلِياءَ بَعْضُهُمْ أَوْلِياءُ بَعْضٍ وَ مَنْ يَتَوَلَّهُمْ مِنْكُمْ فَإِنَّهُ مِنْهُمْ إِنَّ اللَّهَ لا يَهْدِي الْقَوْمَ الظَّالِمِينَ ( 51 ) فَتَرَى الَّذِينَ فِي قُلُوبِهِمْ مَرَضٌ يُسارِعُونَ فِيهِمْ يَقُولُونَ نَخْشى أَنْ تُصِيبَنا دائِرَةٌ فَعَسَى اللَّهُ أَنْ يَأْتِيَ بِالْفَتْحِ أَوْ أَمْرٍ مِنْ عِنْدِهِ فَيُصْبِحُوا عَلى ما أَسَرُّوا فِي أَنْفُسِهِمْ نادِمِينَ ( 52 ) وَ يَقُولُ الَّذِينَ آمَنُوا أَ هؤُلاءِ الَّذِينَ أَقْسَمُوا بِاللَّهِ جَهْدَ أَيْمانِهِمْ إِنَّهُمْ لَمَعَكُمْ حَبِطَتْ أَعْمالُهُمْ فَأَصْبَحُوا خاسِرِينَ ( 53 )\r\n« 1 »\r\n\r\nترجمه\r\nاى مردم مؤمن ، يهوديان و مسيحيان را دوست نگيريد . برخى دوست برخى هستند . هر كس از شما ايشان را دوست دارد ، از ايشان خواهد بود . خداوند مردم ستمكار را هدايت نمىكند مىبينى كسانى را كه در دلهايشان بيمارى شك و نفاق است ، در دوستى ايشان شتاب كرده ، گويند : مىترسيم كه حادثه‌اى بما رسد ! شايد خداوند فتحى يا امرى از جانب خود برساند و آنان بر آنچه در خاطرها نهفته بودند ، نادم گردند * مردم مؤمن گويند : آيا اينان بودند كه سوگندهاى سخت ياد ميكردند كه با شما هستند ؟ ! كردارشان باطل شد و دچار زيان و بدبختى شدند .\r\n\r\n\r\n","description":"","footnote":"\r\n( 1 ) - آيهء 51 و 52 و 53 سورهء مائده جزء ششم سوره 5\r\n","page_name":" 69 ","page_number":69},
  {"content":"\r\n\r\n\r\nبيان آيهء 51 - 52 - 53\r\n\r\nقرائت\r\nابن عامر و ابن كثير و نافع « يقول » را بدون واو و ديگران « و يقول » با واو قرائت كرده‌اند . همچنين همهء قراء ، كلمه را بضم لام خوانده‌اند ، بجز ابو عمر كه بفتح خوانده است .\r\nحذف واو بخاطر اين است كه در جملهء معطوفه ، ذكرى از جملهء معطوف عليه آمده است زيرا « ا هؤلاء الذين » اشاره است به « الذين فى قلوبهم مرض . . . » بنا بر اين جايز است كه « يقول الذين . . . » را با واو يا بدون واو آوريم .\r\nبراى نمونه ، در سورهء كهف ( آيه 22 ) مىفرمايد :  « سَيَقُولُونَ ثَلاثَةٌ رابِعُهُمْ كَلْبُهُمْ وَ يَقُولُونَ خَمْسَةٌ سادِسُهُمْ كَلْبُهُمْ رَجْماً بِالْغَيْبِ وَ يَقُولُونَ سَبْعَةٌ وَ ثامِنُهُمْ كَلْبُهُمْ . . . »  در اين آيه جمله‌هاى :  « رابِعُهُمْ كَلْبُهُمْ »  و  « سادِسُهُمْ كَلْبُهُمْ »  بدون واو عطف آمده و جملهء  « وَ ثامِنُهُمْ كَلْبُهُمْ »  با واو عطف و اين بخاطر اين است كه هر يك از جمله‌هاى معطوف و معطوف عليه ، بر يكديگر مشتمل هستند .\r\nعلت نصب « يقول » اين است كه « ان ياتى » را بدل از « اللَّه » گرفته ، آن گاه « و يقول » را عطف بر آن دانسته است . در آيهء :  « وَ ما أَنْسانِيهُ إِلَّا الشَّيْطانُ أَنْ أَذْكُرَهُ »  ( كهف 63 )  « أَنْ أَذْكُرَهُ »  بدل است از ضمير يعنى « عسى ان ياتى اللَّه بالفتح و يقول » و رفع آن به خاطر اين است كه جمله‌اى بر جمله‌اى عطف شده است .\r\n\r\nلغت\r\nاتخاذ : اعتماد بر چيزى براى كمك گرفتن از آن . لا تتخذوا : اعتماد مكنيد .\r\nاصل اين كلمه ، اخذ است .\r\nاولياء : جمع ولى ، ياران\r\n\r\n","description":"","footnote":"","page_name":" 70 ","page_number":70},
  {"content":"\r\n\r\nدائره : در اينجا دولت است كه از دست عده‌اى خارج شود و بدست عده‌اى ديگر قبلا در دستشان بوده است ، برسد .\r\nحميد ارقط گويد :\r\nكنت حسبت الخندق المحفورا و دائرات الدهر ان تدورا يرد عنك القدر المقدورا يعنى : گمان مىكردى كه حفر خندق ، سرنوشت ترا تغيير مىدهد و سختيهاى روزگار را كه در ميان مردم گردش مىكند ، رد مىكند ( اهل لغت اين كلمه را به معناى حادثه ناگوار نوشته‌اند ) عسى : براى شك است . لكن در مورد خداوند مفيد قطع و حتم است ، زيرا خداوند كريم ، هر گاه مردم را نسبت به نيكى خود بطمع افكند ، در حقيقت آنان را وعده كرده است ، بنا بر اين جا دارد كه انسان به آن اميدوار شود .\r\nفتح : داورى و فيصله دادن . قاضى را « فتّاح » گويند : زيرا حكم را مىگشايد و كار را فيصله مىدهد .\r\n\r\nشأن نزول\r\nدر سبب نزول آيه ، اختلاف است . اگر چه حكم آيه نسبت بهمهء افراد مؤمن ، عموميت دارد . عطيهء بن سعد عوفى و زهرى گويند :\r\n- پس از هزيمت بدريان ، مسلمانان بدوستان يهودى خود گفتند : پيش از آنكه به سرنوشت بدريان دچار شويد ، مسلمان شويد .\r\nمالك بن ضيف گفت :\r\n- از اين كه جمعى از قريش را غافلگير كرده ، آنها را شكست داديد ، مغرور شده‌ايد ؟ ! بدانيد ، هر گاه تصميم بگيريم كه با شما جنگ كنيم ، دستهاى شما براى جنگ با ما از كار مىافتند .\r\nعبادة بن صامت خزرجى ، خدمت پيامبر گرامى شتافت و گفت :\r\n- اى پيامبر خدا ، مرا دوستانى است از يهود كه داراى شوكت و قدرت هستند .\r\nاكنون در پيشگاه خدا و پيامبرش ، از دوستى آنها بيزارى مىجويم . مرا دوستى جز\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nخدا و رسولش نيست .\r\nعبد اللَّه بن ابى گفت :\r\n- لكن من از دوستى يهوديان بيزارى نمىجويم ، زيرا از حوادث روزگار بيمناكم و بوجود آنها احتياج دارم .\r\nپيامبر فرمود :\r\n- اى ابو الحبّاب ، آيا گمان مىكنى كه دوستى يهود بسود تست ؟\r\nعبد اللَّه گفت :\r\n- بنا بر اين قبول مىكنم .\r\nآن گاه آيه نازل شد .\r\nسدى گويد :\r\n- در جنگ احد ، گروهى از مردم دچار شدت شدند . يكى گفت : پيش فلان يهودى مىروم و از او امان مىگيرم . ديگرى گفت : بديار شام ، پيش فلان مسيحى مىروم و از او امان مىگيرم .\r\nاز اينرو اين آيه نازل شد . عكرمه گويد :\r\n- اين آيه هنگامى نازل شد كه : بنى قريظه به حكم سعد راضى شده بودند و ابى لبابة بن عبد المنذر به آنها گفت : حكم او سر بريدن است .\r\n\r\nمقصود\r\nقبلا دربارهء يهوديان و مسيحيان سخن گفته شد . اكنون خداوند دستور مىدهد كه با آنها دوستى نكنند و از آنها كناره‌گيرى كنند .\r\n يا أَيُّهَا الَّذِينَ آمَنُوا لا تَتَّخِذُوا الْيَهُودَ وَ النَّصارى أَوْلِياءَ  : اى مردم مؤمن ، به يهوديان و مسيحيان اعتماد نكنيد و از راه دوستى از آنها كمك نخواهيد . بديهى است كه مسلمان از هيچ غير مسلمانى نبايد كمك بخواهد . علت اينكه فقط يهوديان و مسيحيان را ياد مىكند ، اين است كه : هر گاه يارى خواستن از اينها ممنوع شود ، از ساير كفار نيز نميتوان يارى خواست .\r\n\r\n","description":"","footnote":"","page_name":" 72 ","page_number":72},
  {"content":"\r\n\r\n بَعْضُهُمْ أَوْلِياءُ بَعْضٍ  : در اينجا خداوند متعال خبر مىدهد به اينكه : كافران دوست يكديگرند و يكديگر را در مقابل مسلمانان يارى مىكنند .\r\nاين جمله دلالت دارد بر اين كه : اهل كفر ، همگى تابع كيش واحدى هستند و از لحاظ ارث ، يك ملت به حساب مىآيند ، زيرا قرآن كريم ، آنها را اولياى يكديگر دانسته است . امام صادق ( ع ) فرمود : « اهل دو ملت ، از يكديگر ارث نمىبرند ما از ملتهاى ديگر ارث مىبريم ولى آنها از ما ارث نمىبرند »  وَ مَنْ يَتَوَلَّهُمْ مِنْكُمْ فَإِنَّهُ مِنْهُمْ  : كسانى كه از شما ، از آنها كمك بخواهند و آنها را ياران خود پندارند ، مثل ايشان كافر هستند . اين معنى از ابن عباس است . يعنى بايد حكم اهل كتاب را از لحاظ وجوب لعن و بيزارى جستن از آنها و اهل دوزخ بودن ، بر ايشان جارى كرد .\r\n إِنَّ اللَّهَ لا يَهْدِي الْقَوْمَ الظَّالِمِينَ  : خداوند مردم ظالم را بخاطر كفر و استحقاق عذاب هميشگى ، به راه بهشت هدايت نمىكند . بلكه آنها را به راه جهنم هدايت مىكند . اين معنى از ابو على جبايى است و بقولى : يعنى خداوند حكم مؤمنان را - از لحاظ مدح و ثنا و يارى بر دشمنان - بر آنها جارى نمىسازد .\r\n فَتَرَى الَّذِينَ فِي قُلُوبِهِمْ مَرَضٌ يُسارِعُونَ فِيهِمْ  : ابن عباس گويد : يعنى مىبينى كسانى را كه در دلهايشان مرض شك و نفاق است - مثل عبد اللَّه بن ابى - در دوستى و مشاورهء يهود ، شتاب مىكنند . برخى گويند : يعنى در همكارى با آنها به منظور زيان رسانيدن به مسلمين ، شتاب مىورزند . كلبى گويد : در دوستى يهوديان و مسيحيان نجران شتاب مىكنند ، زيرا از وجود آنها منافعى بدست مىآوردند .\r\n يَقُولُونَ نَخْشى أَنْ تُصِيبَنا دائِرَةٌ  : مجاهد و قتاده و سدى گويند : يعنى سخن آنها اين است كه : دولت و قدرت بدست دشمنان مسلمين بيفتد و ما به يارى ايشان احتياج پيدا كنيم . كلبى گويد : يعنى مىترسيم كه حوادث روزگار ما را دچار سختى و قحطى كند و آنها بما مواد غذايى نرسانند .\r\n فَعَسَى اللَّهُ أَنْ يَأْتِيَ بِالْفَتْحِ  : سدى گويد : يعنى شايد خداوند مكه را براى مسلمانان\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nبگشايد .\r\nجبايى گويد : يعنى بلاد اهل شرك را فتح مىكند . قتاده گويد : مقصود داورى و فيصله است . جامع همهء اين اقوال ، قول ابن عباس است . وى گويد : يعنى ارادهء خداوند متعال اين است كه محمد ص را بر جميع خلق پيروزى بخشد .\r\n أَوْ أَمْرٍ مِنْ عِنْدِهِ  : سدى گويد : يا امرى از جانب حق برسد كه در آن عزت مؤمنان و ذلت اهل شرك و ظهور اسلام باشد . حسن و زجاج گويند : اين امر ، آشكار ساختن نفاق منافقان و امر بجنگ آنان است . جبايى گويد : اين امر ، در مرتبه‌اى پايين‌تر از مرتبهء فتح بلاد شرك يا مرگ اين منافق است . مقاتل گويد : كشتن مردان و اسير كردن زنان و كودكان بنى قريظه و اخراج بنى النضير است . قول ابن عباس نيز همين است كه مىگويد : منظور از امر ، ارادهء هلاك آنان است . ممكن است منظور هلاك يهوديان و منافقان هر دو باشد .\r\n فَيُصْبِحُوا عَلى ما أَسَرُّوا فِي أَنْفُسِهِمْ نادِمِينَ  : تا اهل نفاق از كردار خود و دوستى يهود و رسانيدن اخبار به ايشان ، نادم گردند . اين معنى از ابن عباس و قتاده است .\r\nمقصود اين است كه هر گاه خداوند ، اسباب فتح و پيروزى مسلمانان را فراهم كرد ، آنها از كفر و نفاق خود پشيمان مىگردند .\r\n وَ يَقُولُ الَّذِينَ آمَنُوا  : مردم مؤمن در حالى كه از جرات و جسارت منافقان نسبت به خداوند و اظهار ايمان دروغين ، دچار شگفتى شده‌اند ، خدا و رسولش را در ظاهر و باطن ، تصديق كرده ، گويند :\r\n أَ هؤُلاءِ الَّذِينَ أَقْسَمُوا بِاللَّهِ جَهْدَ أَيْمانِهِمْ  : « جهد » مصدر منصوب است . يعنى :\r\n« جهدوا جهد ايمانهم » عطا گويد : يعنى اينها منافقانى هستند كه سوگندهاى سخت و مؤكد ياد مىكردند و مىگفتند كه داراى ايمان هستند و مردم مؤمن را يارى مىكنند ؟ !  إِنَّهُمْ لَمَعَكُمْ  : مقصود آنها از سوگند ، اين بود كه نشان دهند كه با شما و بكمك شما و از لحاظ ايمان مثل شما هستند .\r\n\r\n","description":"","footnote":"","page_name":" 74 ","page_number":74},
  {"content":"\r\n\r\n حَبِطَتْ أَعْمالُهُمْ  : اعمال ايشان باطل و ضايع شد ، زيرا اعمال خود را به صورتى كه به آنها دستور داده شده بود ، انجام نمىدادند . ايمان آنها نيز باطل شد ، زيرا درون آنها با برون آنها برابر نبود و بنا بر اين سزاوار پاداش نبودند .\r\n فَأَصْبَحُوا خاسِرِينَ  : از اينرو در دنيا و آخرت ، زيانكار شدند . در دنيا از ياران پيامبر نبودند و در آخرت ، همنشين كفارند . اين معنى از ابن عباس است .\r\nكلبى گويد : يعنى دچار غبن و ضرر مىشوند ، زيرا از بهشت محروم و رهسپار جهنم مىشوند .\r\n\r\n","description":"","footnote":"","page_name":" 75 ","page_number":75},
  {"content":"\r\n\r\n\r\n[ سوره المائدة ( 5 ) : آيه 54 
  ]\r\nيا أَيُّهَا الَّذِينَ آمَنُوا مَنْ يَرْتَدَّ مِنْكُمْ عَنْ دِينِهِ فَسَوْفَ يَأْتِي اللَّهُ بِقَوْمٍ يُحِبُّهُمْ وَ يُحِبُّونَهُ أَذِلَّةٍ عَلَى الْمُؤْمِنِينَ أَعِزَّةٍ عَلَى الْكافِرِينَ يُجاهِدُونَ فِي سَبِيلِ اللَّهِ وَ لا يَخافُونَ لَوْمَةَ لائِمٍ ذلِكَ فَضْلُ اللَّهِ يُؤْتِيهِ مَنْ يَشاءُ وَ اللَّهُ واسِعٌ عَلِيمٌ ( 54 )\r\n« 1 »\r\n\r\nترجمة\r\nاى مردم مؤمن ، هر كس از شما از دين خدا باز گردد ، خداوند به زودى قومى مىآورد كه دوستشان بدارد و آنها دوستش دارند ، براى مؤمنان نرم و منقاد و براى كافران سختگير باشند ، در راه خدا جهاد كنند و از سرزنش كسى نترسند . اين است تفضل خداوند كه بهر كه خواهد مىدهد و خداوند داراى رحمت بيكران و داناست .\r\n\r\n\r\n","description":"","footnote":"\r\n( 1 ) - آيهء 54 سورهء مائده جزء 6 سوره 5\r\n","page_name":" 76 ","page_number":76},
  {"content":"\r\n\r\n\r\nبيان آيهء 54\r\n\r\nقرائت\r\nابو جعفر و نافع و ابن عامر « يرتدد » به دو دال و ديگران « يرتدّ » بدال مشدد خوانده‌اند هر گاه حرف اول در حرف دوم ادغام شود و حرف دوم ساكن باشد ، بايد آن را حركت داد ، زيرا التقاء دو ساكن صحيح نيست .\r\nكسانى كه به دو دال خوانده‌اند ، گويند : چون حرف اول و دوم هر دو ساكن هستند ، بهتر است كه حرف اول را حركت دهيم و حرف دوم را ساكن كنيم و اين لغت اهل حجاز است .\r\n\r\nلغت\r\nذلّ : بكسر ذال ضد دشوارى و صعوبت و بضمّ ذال ، ضد عزت است . ذلول : رام .\r\nذليل : خوار .\r\nاذلّة : جمع ذلول است يعنى افرادى كه رام و منقاد هستند . جمع ذليل ، اذلّاء است .\r\nعزت : شدت عزيز : سختگير . جمع : اعزّه\r\n\r\nمقصود\r\nقبلا حال منافقان را و اينكه آنان در انتظار حوادثى براى مؤمنان نشسته‌اند ، بيان كرد و دانسته شد كه گروهى از آنان مرتد خواهند شد . اكنون اعلام مىكند كه اين مطلب حتمى است . آنان به آرزوهاى خود نمىرسند و خداوند دين خود را بوسيلهء مردمى كه داراى صفاتى مخصوص و در ميان مردم جهان ممتاز هستند ، يارى خواهد كرد . مىفرمايد :\r\n - يا أَيُّهَا الَّذِينَ آمَنُوا مَنْ يَرْتَدَّ مِنْكُمْ عَنْ دِينِهِ  : هر كس بعد از اظهار ايمان ، به\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nكفر باز گردد ، هرگز ضررى بدين خدا نمىزند : زيرا خداوند دين خود را بىيار و ياور نخواهد گذاشت .\r\n فَسَوْفَ يَأْتِي اللَّهُ بِقَوْمٍ يُحِبُّهُمْ وَ يُحِبُّونَهُ  : به زودى خداوند قومى مىآورد كه خدا آنها را دوست دارد و آنها نيز خدا را .\r\n أَذِلَّةٍ عَلَى الْمُؤْمِنِينَ أَعِزَّةٍ عَلَى الْكافِرِينَ  : قومى كه بر مؤمنان رحم آورند و نسبت بكافران سختگير باشند .\r\n« اذلهء » از « ذلّ » به معناى نرمى است نه از « ذُلّ » به معناى خوارى .\r\nابن عباس گويد : اينها مردمى هستند كه براى اهل ايمان مانند پسر نسبت به پدر و بنده نسبت بمولى و براى اهل كفر ، مانند درندگان نسبت به شكار خود هستند .\r\n يُجاهِدُونَ فِي سَبِيلِ اللَّهِ  : براى اعلاى دين و عزت بخشيدن آن ، جهاد مىكنند  وَ لا يَخافُونَ لَوْمَةَ لائِمٍ  : در جهاد و طاعات خود از سرزنش كسى نمىترسند . در اينست كه اينها چه كسانى هستند ، اختلاف است . برخى گويند : مقصود ابو بكر و سپاهيان اوست كه بعد از پيامبر با آنهايى كه مرتد شده بودند ، جهاد كردند . اين قول از حسن ، قتاده و ضحاك است .\r\nسدى گويد : مقصود انصار است . مجاهد گويد : مقصود اهل يمن است . پيامبر فرموده : اهل يمن كه دلهايى نرمتر و رقيقتر دارند بسوى شما آمدند . ايمان و حكمت از يمن است . عياض بن غنم اشعرى مىگويد : هنگامى كه اين آيه نازل شد ، پيامبر به ابو موسى اشعرى اشاره كرد و فرمود : آنان قوم اين مرد هستند . برخى گفته‌اند : مقصود ايرانيان است . در روايت است كه پيامبر گرامى اسلام را از اين آيه ، سؤال كردند . او دست خود را بر دوش سلمان زد و فرمود مقصود ، اين مرد و هم‌وطنان اوست . عمار و حذيفه و ابن عباس گويند مقصود على ع و اصحاب اوست كه پس از پيامبر با بيعت شكنان جنگ جمل و ستمكاران جنگ صفين و خوارج نهروان جنگيدند از امام باقر و امام صادق ع نيز چنين روايت شده است مؤيد اينكه مقصود على ع است ، اين است كه پيامبر على را به همان صفتى وصف ميكرد كه در اين آيه ، آمده است . هنگامى كه او را براى فتح خيبر مأمور كرد ، فرمود\r\n\r\n","description":"","footnote":"","page_name":" 78 ","page_number":78},
  {"content":"\r\n\r\n« فردا پرچم را بدست كسى خواهم داد كه خدا و رسولش را دوست بدارد و خدا و رسول ، او را دوست دارند . او كسى است كه همواره بسوى دشمن حمله‌ور است و هيچگاه از دشمن فرار نميكند . از ميدان نبرد باز نخواهد گشت تا خداوند قلعه‌هاى خيبر را به دستش فتح كند » آن گاه پرچم را بدست على داد . صفات ديگر ، از قبيل نرمى با مؤمنان و سختى با كافران و جهاد در راه خدا و بيمناك نبودن از سرزنش مردم ، همه در على جمع است و هيچ كس نمىتواند منكر آن شود ، زيرا سختگيرى او نسبت باهل شرك و مهربانى او نسبت بمؤمنان و مواردى كه اسلام را از خطر سقوط حفظ كرد ، بر احدى پوشيده نيست . مؤيد ديگر ، اين است كه پيامبر ، قريش را تهديد كرد كه بعد از او على با ايشان جنگ خواهد كرد . هنگامى كه سهيل بن عمرو با جماعتى از قريش ، حضور پيامبر آمده ، عرض كردند . گروهى از غلامان ما به تو پيوسته‌اند ، آنها را به ما باز گردان . پيامبر به آنها فرمود : « شما اگر تسليم نشويد ، خداوند مردى را مامور كند كه شما را بر تاويل قرآن بزند ، همانطورى كه من شما را بر تنزيل قرآن سركوب كردم » گفتند : يا رسول اللَّه ، او ابو بكر است ؟ فرمود : نه . كسى كه اكنون در اطاق ، مشغول اصلاح كفش است . در اطاق على ع مشغول تعمير كفش پيامبر بود . در روايت است كه در روز جنگ بصره ، على فرمود : « به خدا اهل اين آيه ، تا امروز جنگ نكرده بودند » و همين آيه را تلاوت كرد . ابو اسحاق ثعلبى در تفسير خود نقل كرده است كه پيامبر فرمود : « روز قيامت ، گروهى از اصحاب من بر سر حوض كوثر ، نزد من مىآيند ولى آنها را از من دور ميكنند .\r\nخواهم گفت : خدايا ، اصحابم ، اصحابم . به من مىگويند : نمىدانى بعد از تو چه كارها كرده‌اند . اينها پس از مرگ تو بازگشت بقهقرى كردند » برخى گويند : اين آيه عام است و شامل تمام كسانى كه تا روز قيامت ، در روى زمين داراى چنين صفاتى باشند ، مىشود .\r\nعلى بن ابراهيم گويد : اين آيه دربارهء مهدى موعود و اصحاب اوست . قسمت اول آيه ، خطاب است به كسانى كه دربارهء آل محمد ص ظلم كردند ، آنها را كشتند و حقشان را غصب كردند ممكن است اين قول را تاييد كنيم به اينكه : قومى كه خداوند به آوردن آنها وعده\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nمىدهد ، بايد در وقت نازل شدن آيه ، موجود نباشند ، بنا بر اين شامل تمام كسانى كه تا روز قيامت ، بر اين صفاتند ، مىشود .\r\n ذلِكَ فَضْلُ اللَّهِ  : اينهم از فضل خداست كه آنها دوستدار خدا باشند و براى مؤمنان مهربانى و براى كافران ، سختگيرى كنند .\r\n يُؤْتِيهِ مَنْ يَشاءُ  ، اين فضل خداوند شامل حال كسى مىشود كه خداوند او را شايسته ، بداند .\r\n وَ اللَّهُ واسِعٌ عَلِيمٌ  : خداوند بخشنده‌اى است كه بيم تمام شدن ندارد و دانايى است كه جود و بخشش خود را در جايى كه حكمت اقتضا كند ، به كار مىبرد . برخى گفته‌اند :\r\nيعنى رحمت خداوند وسيع و به كسى كه شايستهء رحمت باشد ، داناست .\r\n\r\n","description":"","footnote":"","page_name":" 80 ","page_number":80},
  {"content":"\r\n\r\n\r\n[ سوره المائدة ( 5 ) : آيات 55 تا 57 
  ]\r\nإِنَّما وَلِيُّكُمُ اللَّهُ وَ رَسُولُهُ وَ الَّذِينَ آمَنُوا الَّذِينَ يُقِيمُونَ الصَّلاةَ وَ يُؤْتُونَ الزَّكاةَ وَ هُمْ راكِعُونَ ( 55 ) وَ مَنْ يَتَوَلَّ اللَّهَ وَ رَسُولَهُ وَ الَّذِينَ آمَنُوا فَإِنَّ حِزْبَ اللَّهِ هُمُ الْغالِبُونَ ( 56 ) يا أَيُّهَا الَّذِينَ آمَنُوا لا تَتَّخِذُوا الَّذِينَ اتَّخَذُوا دِينَكُمْ هُزُواً وَ لَعِباً مِنَ الَّذِينَ أُوتُوا الْكِتابَ مِنْ قَبْلِكُمْ وَ الْكُفَّارَ أَوْلِياءَ وَ اتَّقُوا اللَّهَ إِنْ كُنْتُمْ مُؤْمِنِينَ ( 57 )\r\n« 1 »\r\n\r\nترجمه\r\nولى و صاحب اختيار شما ، تنها خدا و رسول و كسانى كه ايمان آورده ، در حال ركوع زكات مىدهند ، مىباشند و آنان كه در برابر خدا و رسول و مردم مؤمن ، سر تسليم فرود آورند ، بدانند كه حزب خدا غالب است .\r\nاى مردم مؤمن ، اهل كتاب و كافرانى كه دين شما را مسخره و بازيچه قرار مىدهند بدوستى نگيريد و اگر ايمان داريد ، از خدا بترسيد .\r\n\r\n\r\n","description":"","footnote":"\r\n( 1 ) - آيهء 55 و 56 و 57 سورهء مائده جزء 6 سوره 5\r\n","page_name":" 81 ","page_number":81},
  {"content":"\r\n\r\n\r\nبيان آيهء 55 - 56\r\n\r\nلغت\r\nولىّ : يار و مددكار ، سرپرست و صاحب اختيار . ولى زن ، كسى است كه نكاحش بدست اوست . ولى دم ، كسى است كه صاحب اختيار خون مقتول باشد ، از لحاظ قصاص يا عفو يا گرفتن خونبها . سلطان ، ولى امر ملت است ، كسى است كه شخصى را وليعهد خود كرده ، او را براى جانشينى تربيت مىكند . كميت ، در مدح على گويد :\r\n و نعم ولى الامر بعد وليّه * و منتجع التقوى و نعم المؤدّب \r\nيعنى چه خوب ولى امر و رهبرى است بعد از پيامبر كسى كه قطب دايرهء تقوى و نيكو ادب كننده‌اى است .\r\nمقصود او از « ولى الامر » صاحب اختيار در تدبير امور است .\r\nمبرد گويد : « ولى كسى است كه برتر و سزاوارتر از ديگران باشد . مولى نيز مثل ولى است » ركوع : عبارت است از هيأت مخصوصى كه در نماز انجام مىشود . خليل گويد :\r\nراكع كسى است كه سر خود را خم كند ، خواه زانوانش به زمين برسند يا نرسند .\r\nلبيد گويد :\r\n اخبّر اخبار القرون التي مضت * ادبّ كانى كلما قمت راكع \r\nيعنى : اخبار دورانهاى گذشته را بيان مىكنم ، در حالى كه چنان مضطربم كه هر وقت مىايستم گويى در حال ركوعم .\r\nابن دريد گويد : راكع كسى است كه به رو در افتد . ركوع در نماز نيز از همين جاست شاعر گويد :\r\n و افلت حاجب فوق العوالى * على شقّاء تركع فى الظراب \r\n\r\n","description":"","footnote":"","page_name":" 82 ","page_number":82},
  {"content":"\r\n\r\nيعنى : حاجب بر روى بلنديها و ارتفاعات ، در حالى كه سوار بر اسبى بود كه در تپه‌ها برو در مىافتاد ، نجات يافت .\r\nگاهى بر سبيل تشبيه و مجاز به شخص خاضع ، هم خاشع گويند . شاعر گويد :\r\n لا تهين الفقير علّك ان * تركع يوماً و الدهر قد رفعه \r\nيعنى : فقير را خوار مگردان ، شايد روزى بيايد كه تو در برابر او كه روزگار بلندش كرده است ، خشوع كنى .\r\nحزب : طايفه و جماعت . هر جمعيتى كه همدل و همكار باشند ، حزب هستند .\r\n\r\nاعراب\r\nانما : حرف تخصيص . اين حرف ما بعد خود را اثبات و غير آن را نفى مىكند .\r\nمثل : « انما لك عندى درهم » يعنى ترا پيش من يك درهم است و نه غير آن . اعشى گويد :\r\n و لست بالاكثر منهم حصى * و انما العزة للكاثر \r\nيعنى عقل تو بيش از آنها نيست و عزت ، تنها براى آن است كه عقلش بيشتر باشد ( يعنى آنكه عقلش زياد نيست ، عزت ندارد )  وَ هُمْ راكِعُونَ  : حال از ضمير « يؤتون »  وَ مَنْ يَتَوَلَّ  : « من » در محل رفع و مبتداست . در « يتول » ضمير است كه به « من » باز گردد . اين فعل مجزوم است بنا بر اينكه فعل شرط باشد . جملهء  « فَإِنَّ حِزْبَ اللَّهِ . . . »  محلا مجزوم و جزاى شرط و همچنين در محل رفع و خبر مبتداست .\r\n\r\nشأن نزول\r\nبزرگان ما از ابن عباس روايت كرده‌اند كه وقتى وى بر كنار زمزم نشسته بود و براى مردم از پيامبر حديث نقل مىكرد . در اين وقت مردى كه صورت خود را پوشيده بود وارد شد . ابن عباس رشتهء سخن را قطع كرد و گفت : ترا به خدا سوگند مىدهم كه خود را آشكار كنى . او كه ابو ذر غفارى بود صورت خود را آشكار كرد و گفت :\r\n- اى مردم ، هر كه مرا مىشناسد ، بشناسد و هر كه مرا نمىشناسد من ابو ذر\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nغفارى هستم . با اين دو گوش خودم از پيامبر خدا سخنى شنيدم كه اگر نشنيده باشم كر بشوم و با اين دو چشم خود پيامبر را ديدم كه اگر نديده باشم ، كور گردم . مىفرمود :\r\n- على رهبر انسانها و قاتل كافران است . هر كه على را يارى كند ، يارى مىشود و هر كه على را ترك كند ، خوار ميگردد . آگاه باشيد ، روزى با پيامبر مشغول خواندن نماز ظهر بودم . سائلى در مسجد ، سؤال كرد و كسى چيزى به او نداد . وى دستش را به آسمان بلند كرد و گفت :\r\n- خدايا گواه باش . در مسجد پيامبر ، سؤال كردم و احدى مرا دستگيرى نكرد .\r\nدر اين وقت على كه مشغول ركوع بود با انگشت دست راستش - كه در آن انگشترى بود - به سائل اشاره كرد و او انگشترى را از انگشت على ع بيرون آورد . اينها در برابر چشم پيامبر گرامى انجام گرفت . همين كه از نماز فارغ شد ، سر به آسمان بلند كرد و گفت :\r\n- خدايا برادرم موسى بدرگاهت سؤال كرد :\r\n- پروردگارا ، سينه‌ام را بگشاى ، كارم را آسان و زبانم را باز كن تا سخنم را بفهمند . برادرم هارون را كه از خويشان من است ، وزير من گردان ، پشتم را به او قوى كن و او را در كارها شريكم گردان ( آياتى از سوره طه 25 تا 32 ) تو به او وحى كردى كه :\r\n- به زودى بازويت را به برادرت محكم مىكنيم و براى شما قدرتى قرار مىدهيم كه آنها به شما دسترسى پيدا نكنند . ( قصص 35 ) پروردگارا منم محمد پيامبر و برگزيدهء تو . خدايا ، سينه‌ام را بگشاى و كارم را آسان و على را وزير من گردان ، و پشت مرا به او محكم كن .\r\nابو ذر گفت :\r\n- به خدا سوگند ، هنوز سخن پيامبر تمام نشده بود كه جبرئيل از جانب خدا نازل شد و گفت :\r\n- اى محمد بخوان .\r\n\r\n","description":"","footnote":"","page_name":" 84 ","page_number":84},
  {"content":"\r\n\r\nگفت :\r\n- چه بخوانم :\r\nگفت :\r\n-  إِنَّما وَلِيُّكُمُ اللَّهُ وَ رَسُولُهُ وَ . . . \r\nعين اين خبر را ابو اسحاق ثعلبى در تفسير خود نقل كرده است .\r\nابو بكر رازى در كتاب « احكام القرآن » بنا بر نقل مغربى و رمانى و طبرى روايت كرده است كه اين آيه هنگامى نازل شد كه على ع در حال ركوع انگشترى خود را صدقه داد . مجاهد و سدى نيز همين طور گفته‌اند . از امام باقر ع و امام صادق ع و همهء علماى اهل بيت نيز چنين روايت شده است .\r\n- اين آيه دربارهء عبد اللَّه بن سلام كلبى و اصحابش نازل شده است . در آن وقتى كه آنها اسلام آوردند و يهود روابط دوستى خود را با آنها قطع كردند .\r\nدر روايت عطاست كه عبد اللَّه سلام ، عرض كرد :\r\n- يا رسول اللَّه ، على را ديدم كه در حال ركوع ، انگشترى خود را صدقه داد ، از اينرو دوستش داريم .\r\nسيد ابو الحمد - به اسناد متصل مرفوع - از ابن عباس روايت كرده است كه :\r\n- عبد اللَّه بن سلام با جمعى از مردم خويش خدمت پيامبر رسيد و عرض كرد :\r\n- يا رسول اللَّه ، خانه‌هاى ما دور است و ما مجلسى و جاى گفتگويى ، جز اينجا نداريم . قوم ما بعد از آنكه ايمان آورديم ، ما را ترك كردند و بر خود حتم كرده‌اند كه با ما ننشينند و زناشويى نكنند و سخن نگويند . اينها بر ما دشوار است .\r\nفرمود :\r\n-  إِنَّما وَلِيُّكُمُ اللَّهُ وَ رَسُولُهُ وَ . . . \r\nپس از اين مراسم ، پيامبر به مسجد رفت . مردم در حال قيام و ركوع بودند ، پيامبر سائلى را ديد . فرمود :\r\n- آيا كسى به تو چيزى داد ؟\r\n\r\n","description":"","footnote":"","page_name":" 85 ","page_number":85},
  {"content":"\r\n\r\nعرض كرد :\r\n- آرى انگشترى از نقره پرسيد :\r\n- كى داد ؟\r\nدر حالى كه با دستش به على اشاره مىكرد ، گفت :\r\n- اين كه ايستاده است .\r\nپيامبر خدا پرسيد :\r\n- در چه حالى انگشتر را به تو بخشيد ؟\r\nپاسخ داد :\r\n- در حال ركوع در اينوقت ، پيامبر تكبير گفت و اين آيه را قرائت كرد :\r\n - وَ مَنْ يَتَوَلَّ اللَّهَ وَ رَسُولَهُ وَ الَّذِينَ آمَنُوا فَإِنَّ حِزْبَ اللَّهِ هُمُ الْغالِبُونَ  در اين وقت حسان بن ثابت شاعر زبر دست اسلامى ، چنين گفت :\r\n ابا حسن تفديك نفسى و مهجتى * و كل بطيئى فى الهدى و مسارع \r\n أ يذهب مدحيك المحبر ضائعاً * و ما المدح فى جنب الاله بضائع \r\n فانت الذى اعطيت اذ كنت راكعاً * زكات فدتك النفس يا خير راكع \r\n فانزل فيك اللَّه خير ولاية * و ثبّتها مثنى كتاب الشرائع \r\nيعنى :\r\n- اى ابو حسن ، جان من و جان هر كس كه به كندى يا شتاب ، در راه هدايت است فداى تو باد .\r\n- آيا اين مدح دلنشين من در بارهء تو ، تباه مىشود ؟ ! نه ، هرگز ! مدحى كه در كنار مدح خداست ، تباه شدنى نيست .\r\n- تويى كه در حال ركوع انگشترى خود را بخشيدى . جان به قربانت . اى بهترين ركوع كنندگان !\r\n\r\n","description":"","footnote":"","page_name":" 86 ","page_number":86},
  {"content":"\r\n\r\n- خداوند بهترين آيات ولايت را دربارهء تو نازل و كتاب آسمانى خدا آن را ثبت كرد .\r\nدر حديث ابراهيم بن حكم بن ظهير است كه :\r\n- عبد اللَّه بن سلام و قومش نزد پيامبر به شكايت آمده بودند و از دست يهوديان شكايت مىكردند كه اين آيه نازل شد . بلال ، آن مؤذن پاكدل پيامبر ، صدا را به اذان بلند كرد . پيامبر خدا به مسجد آمد به يك مسكين بر خورد كه از مردم سؤال ميكرد .\r\nپرسيد :\r\n- چه به تو دادند ؟\r\nگفت :\r\n- انگشترى نقره پرسيد :\r\n- كه داد ؟\r\nگفت :\r\n- آن كه ايستاده است .\r\nاو على بود .\r\nفرمود :\r\n- در چه حالى داد ؟\r\nپاسخ داد :\r\n- در حال ركوع پيامبر خدا تكبير گفت و آيهء :  « وَ مَنْ يَتَوَلَّ اللَّهَ وَ رَسُولَهُ . . . »  را تلاوت كرد .\r\n\r\nمقصود\r\nاكنون خداوند متعال ، كسى را كه بر مردم سمت ولايت و رهبرى دارد و اطاعتش بر مردم واجب است ، معرفى كرده ، مىفرمايد :\r\n إِنَّما وَلِيُّكُمُ اللَّهُ وَ رَسُولُهُ  : كسى كه مصالح شما را ولايت دارد و تدبير كار شما را\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nمىكند ، خداوند و رسول اوست كه كارهايش به امر اوست .\r\n وَ الَّذِينَ آمَنُوا  : و آنان كه ايمان آورده‌اند ، سپس آنها را وصف كرده ، مىفرمايد :\r\n الَّذِينَ يُقِيمُونَ الصَّلاةَ وَ يُؤْتُونَ الزَّكاةَ وَ هُمْ راكِعُونَ  : آنان كه نماز را با شرايط آن انجام و در حال ركوع زكات مىدهند .\r\n\r\nدلالت آيه\r\nاين آيه ، يكى از واضحترين دلايلى است كه امامت بلا فصل على عليه السلام را پس از پيامبر اثبات مىكند . وجه استدلال اين است كه :\r\n- هر گاه « ولى » كسى باشد كه مدبر امور مردم و اطاعتش بر مردم واجب باشد و ثابت شود كه مقصود از  « الَّذِينَ آمَنُوا . . . »  على ع است ، بوسيلهء نص قرآن ، امامت او ثابت و واضح خواهد بود .\r\nبراى اثبات معناى ولى بايد به لغت رجوع كرد . با تامل در كتب لغت ، روشن مىشود كه اهل فن لغت ، به اين معنى تصريح كرده‌اند ، قبلا سخن آنان را نقل كرده‌ايم .\r\nديگر حاجتى به تكرار آن نيست .\r\nدربارهء اينكه در آيهء شريفه ، مقصود همين معنى است ، نه معناى ديگر ، گوييم :\r\n- كلمهء « انما » همانطورى كه گذشت ، حكم را به ما بعد خود اختصاص مىدهد و از غير آن سلب مىكند . هر گاه بگويند : « انما الفصاحة للجاهلية » مقصود اين است كه فصاحت ، اختصاص بدوران جاهليت داشته و دورانهاى ديگر را از آن بهره‌اى نيست .\r\nو هر گاه اين كلمه ، داراى چنين معنايى باشد ، نمىتوانيم « ولى » را به معناى دوست و هدف آيه را دوستى و محبت دينى بدانيم ، زيرا اين معنى خصوصيتى ندارد تا آن را براى برخى از مؤمنان ثابت و از برخى سلب كنيم . بديهى است كه دوستى و محبت دينى براى همهء مؤمنان است - نه برخى از آنها - خداوند متعال مىفرمايد :  « وَ الْمُؤْمِنُونَ وَ الْمُؤْمِناتُ بَعْضُهُمْ أَوْلِياءُ بَعْضٍ »  يعنى زنان و مردان مؤمن ، دوست يكديگرند ( توبه 71 ) بنا بر اين نمىتوان آيه را بر اين معنى حمل كرد و چاره‌اى نداريم جز اينكه بر همان معناى اول حمل كنيم - يعنى امام واجب الاطاعه و صاحب اختيار ، زيرا\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nهمانطورى كه گفتيم براى لفظ « ولى » بيشتر از دو معنى نيست . هر گاه يكى از دو معنى محال باشد ، ديگرى محقق خواهد بود .\r\nاينكه مىگوييم مصداق منحصر بفرد  « الَّذِينَ آمَنُوا »  على ع است ، روايتى است كه از طريق اهل تشيع و تسنن ، نقل شده است كه آيهء شريفه ، دربارهء على ع هنگامى نازل شد كه انگشترى خود را در حال ركوع به سائل بخشيد . همچنين بطور كلى كسانى كه مىگويند « ولى » به معناى شخص واجب الاطاعة و امام است ، مىگويند : مقصود على ع است و تنها مصداق آيه ، آن بزرگوار مىباشد .\r\nممكن است كسى بگويد : « الذين » جمع است و جايز نيست كه در معناى مفرد به كار رود .\r\nلكن بايد توجه داشت كه اهل لغت گاهى از لفظ جمع ، ارادهء مفرد مىكنند و اين كار را به منظور تعظيم و تجليل انجام مىدهند . اين مطلب بقدرى مشهور است كه نيازى به استدلال ندارد .\r\nممكن است گفته شود :  « وَ هُمْ راكِعُونَ »  حال از دادن زكات نيست ، بلكه مقصود اين است كه عادت آنها ركوع است .\r\nدر جواب گوييم :\r\n- در جملهء  « يُقِيمُونَ الصَّلاةَ »  ركوع نيز وجود دارد ، زيرا نماز بدون ركوع نميشود . بنا بر اين اگر جملهء  « وَ هُمْ راكِعُونَ »  را قيد براى عمل زكات دادن ، نگيريم و بگوييم مقصود اين است كه صفت و عادت آنها ركوع است ، مطلب را بدون داشتن فايده‌اى تكرار كرده‌ايم . بديهى است تفسيرى كه داراى فايده‌اى باشد از تفسيرى كه فائده‌اى ندارد ، برتر است .\r\nدليل ديگر اينكه : خداوند متعال در ابتداى آيه همهء مؤمنان را مخاطب ساخته ، گويد : « ولى شما خدا و . . . » سپس « رسول » را از جملهء مؤمنان خارج كرده ، « ولى » معرفى مىكند . پس از آن « كسانى كه ايمان آورده‌اند » ياد مىكند و آنها را نيز ولى ميخواند . حال اگر مقصود از « كسانى كه ايمان آورده‌اند » عموم باشد ،\r\n\r\n","description":"","footnote":"","page_name":" 89 ","page_number":89},
  {"content":"\r\n\r\nبا آنهايى كه در اول آيه مخاطب شده‌اند ، يكى است . بنا بر اين بايد غير از آنها باشد و گرنه مردم مؤمن خود ولى خود خواهند بود . اگر بخواهيم در اين باره بيشتر بحث كنيم سخن بدرازا مىكشد . كسانى كه طالب تفصيلند ، به كتاب‌هاى ديگر ركوع كنند .\r\n وَ مَنْ يَتَوَلَّ اللَّهَ وَ رَسُولَهُ وَ الَّذِينَ آمَنُوا  : آنان كه خدا را اطاعت و امر پيامبر را پيروى و مردم مؤمن را دوستى و يارى كنند .\r\n فَإِنَّ حِزْبَ اللَّهِ هُمُ الْغالِبُونَ  : حسن گويد يعنى لشكر خدا و بقولى يعنى انصار خدا ، بر دشمنان غالب و پيروزند .\r\n\r\n","description":"","footnote":"","page_name":" 90 ","page_number":90},
  {"content":"\r\n\r\n\r\nبيان آيهء 57\r\n\r\nقرائت\r\nو الكفار : اهل بصره و كسايى اين كلمه را به جر و ديگران به نصب خوانده‌اند .\r\nنصب بنا بر اين است كه عطف بر « لا تتخذوا الذين » و جر بنا بر اين است كه عطف بر « من الذين اتوا . . . » باشد .\r\nهزواً : زجاج گويد : اين كلمه را به چهار صورت مىتوان قرائت كرد :\r\n1 - هزءاً به دو ضمه و همزه - كه اصل است .\r\n2 - هزواً به دو ضمه واو بجاى همزه كه بخاطر ضمه ما قبل ، تبديل شده .\r\n3 - هزء ، به سكون زاء و همزه . اين سه وجه ، خوب است و قرائت مىشود . وجه ديگرى هم جايز است لكن قرائت نشده ، و آن « هزا » مثل « هدى » مىباشد .\r\n\r\nلغت\r\nهزو : سخريه و استهزاء . خداوند مىفرمايد :  « وَ لَقَدِ اسْتُهْزِئَ بِرُسُلٍ مِنْ قَبْلِكَ »  ( انعام 10 : پيامبران پيش از تو ، مورد استهزا واقع شدند ) شاعر گويد :\r\n الا هزئت و اعجبها المشيب * فلا نكر لديك و لا عجيب \r\nيعنى : آگاه باش ، او مسخره كرد و پيرى او را به شگفت در آورد ، اين كار پيش تو ناپسند و عجيب نيست ! لعب : چيزى را ببازى گرفتن و آن را به صورتى ناحق در آوردن و راه ناصواب پيمودن .\r\n\r\nشأن نزول\r\nابن عباس گويد : زيد بن تابوت و سويد بن حرث ، اظهار اسلام كردند ولى در صف منافقان قرار داشتند . گروهى از مسلمانان با آنها دوستى ميكردند . از اينرو آيه نازل شد .\r\n\r\n","description":"","footnote":"","page_name":" 91 ","page_number":91},
  {"content":"\r\n\r\n\r\nمقصود\r\nاكنون خداوند به منظور تاكيد از منع دوستى با كافران ، مىفرمايد :\r\n - يا أَيُّهَا الَّذِينَ آمَنُوا لا تَتَّخِذُوا الَّذِينَ اتَّخَذُوا دِينَكُمْ هُزُواً وَ لَعِباً  : كسانى كه در باطن كافرند و به زبان اظهار ايمان مىكنند . معناى بازى كردن آنها با دين همين است .\r\n مِنَ الَّذِينَ أُوتُوا الْكِتابَ مِنْ قَبْلِكُمْ وَ الْكُفَّارَ أَوْلِياءَ  : از يهود و نصارى و كافران .\r\nچنين كسانى را دوست مگيريد ، بنا بر اين مقصود اين است كه اهل كتاب و اهل شرك و اهل نفاق ، دين را مورد استهزا قرار داده‌اند . دليل استهزاى اهل شرك ، اين آيه است :\r\n  « إِنَّا كَفَيْناكَ الْمُسْتَهْزِئِينَ الَّذِينَ يَجْعَلُونَ مَعَ اللَّهِ إِلهاً آخَرَ »   ( حجر 95 : ما ترا از استهزا كنندگان حمايت مىكنيم - آنان كه با خداوند خدايى ديگر قرار مىدهند ) و دليل استهزاى منافقان اين آيه :  « وَ إِذا خَلَوْا إِلى شَياطِينِهِمْ قالُوا إِنَّا مَعَكُمْ إِنَّما » نَحْنُ مُسْتَهْزِؤُنَ »  ( بقره 14 : و هنگامى كه با دوستان شيطان صفت خود خلوت مىكنند گويند : ما با شماييم و آنها را استهزا مىكنيم ) كلمهء « كافر » به اهل شرك و نفاق و يهوديان و مسيحيان ، اطلاق مىشود . چنان كه مىفرمايد :   « لَمْ يَكُنِ الَّذِينَ كَفَرُوا مِنْ أَهْلِ » الْكِتابِ وَ الْمُشْرِكِينَ مُنْفَكِّينَ »   ( بينه 1 : كافران - كه اهل كتاب و مشركان هستند - دست بردار نبودند ) بنا بر اين اگر كلمهء « الكفار » بيان براى كسانى كه دين را استهزا مىكنند ، قرار داده مىشد ، نيكو بود . چنان كه  « مِنَ الَّذِينَ أُوتُوا الْكِتابَ . . . »  بيان آن است . پس اگر گفته مىشد : « لا تتخذوا الذين اتخذوا دينكم هزوا و لعبا من الكفار » همه را شامل مىشد . اما چرا نگفت ؟\r\nعلت اين است كه كلمهء « كافر » بيشتر به اهل شرك و « اهل كتاب » بيشتر به يهوديان و مسيحيانى گفته مىشود كه با مسلمانان هم پيمان و داخل در ذمهء آنها باشند و جزيه دهند . از اينرو در اينجا ميان مشرك و اهل كتاب ، تفصيل داده شده است . آنچه تا كنون گفتيم ، بنا بر قرائت جر است . وجه قرائت نصب هم گذشت .\r\n وَ اتَّقُوا اللَّهَ إِنْ كُنْتُمْ مُؤْمِنِينَ  : اگر به وعد و وعيد خدا ايمان داريد ، پس از نهى از دوستى ايشان از خدا بترسيد . منظور اين است كه : صفت مؤمن ، دوستى با مردمى كه به دين طعنه مىزنند نيست . مؤمن بايد نسبت بچنين اشخاصى دشمنى كند ، نه دوستى !\r\n\r\n","description":"","footnote":"","page_name":" 92 ","page_number":92},
  {"content":"\r\n\r\n\r\n[ سوره المائدة ( 5 ) : آيات 58 تا 59 
  ]\r\nوَ إِذا نادَيْتُمْ إِلَى الصَّلاةِ اتَّخَذُوها هُزُواً وَ لَعِباً ذلِكَ بِأَنَّهُمْ قَوْمٌ لا يَعْقِلُونَ ( 58 ) قُلْ يا أَهْلَ الْكِتابِ هَلْ تَنْقِمُونَ مِنَّا إِلاَّ أَنْ آمَنَّا بِاللَّهِ وَ ما أُنْزِلَ إِلَيْنا وَ ما أُنْزِلَ مِنْ قَبْلُ وَ أَنَّ أَكْثَرَكُمْ فاسِقُونَ ( 59 )\r\n« 1 »\r\n\r\nترجمه\r\nهنگامى كه نداى نماز مىدهيد ، نماز را مسخره و بازى مىپندارند ، زيرا آنان مردمى بى عقل هستند .\r\nبگو : اى اهل كتاب ، آيا ما را بخاطر اينكه به خدا و قرآن و كتب آسمانى پيشين ايمان آورده‌ايم و بخاطر اينكه بيشتر شما فاسق هستيد ، مورد انكار قرار مىدهيد ؟ !\r\n\r\n\r\n","description":"","footnote":"\r\n( 1 ) - سورهء مائده آيهء 58 و 59 جزء 6 سورهء 5\r\n","page_name":" 93 ","page_number":93},
  {"content":"\r\n\r\n\r\nبيان آيهء 58\r\n\r\nلغت\r\nنداء : خواندن كسى با صداى بلند . مثل اينكه بگويند : « اى فلان » شاعر گويد\r\n و ابرزتها من بطن مكة بعد ما * اصات المنادى بالصلاة فاعتما \r\nيعنى بعد از آنكه نداى مؤذن براى نماز بلند شد ، او را از ميان مكه آشكار ساختم .\r\nاصل اين كلمه ، به معناى اجتماع است . به همين جهت « دار الندوه » به معناى محل تجمع است .\r\n\r\nمقصود\r\nاكنون خداوند در وصف كافرانى كه مؤمنان را از دوستى آنان نهى كرد ، مىفرمايد :\r\n - وَ إِذا نادَيْتُمْ إِلَى الصَّلاةِ اتَّخَذُوها هُزُواً وَ لَعِباً  : در اينباره دو قول است :\r\n1 - هر گاه صداى مؤذن ، براى نماز بلند مىشد ، خنده مىكردند و به منظور متنفر ساختن مردم از نماز ، نمازگزاران را مورد استهزا قرار داده ، آنها را جاهل و سبك عقل مىخواندند .\r\n2 - آنها از آنجا كه بارزش اذان پىنبرده بودند - مؤذن را بمنزلهء كسى كه كارى را از روى لهو و لعب ، انجام مىدهد ، مىدانستند .\r\n ذلِكَ بِأَنَّهُمْ قَوْمٌ لا يَعْقِلُونَ  : در اينباره نيز دو قول است :\r\n1 - آنها مثل آدم بىعقل هستند . چه عقل ، انسان را از كارهاى زشت باز مىدارد .\r\nسدى گويد : يكى از مسيحيان مدينه ، آهنگ « اشهد ان لا إله الا اللَّه و اشهد ان محمداً رسول اللَّه » را شنيد و گفت : دروغگو آتش بگيرد ! شبى او و خانواده‌اش در بستر خواب ، آرميده بودند . كنيز او آتشى به خانه آورد .\r\nجرقه‌اى از آن ، بكانون خانه‌اش افتاد و همه را يكسر بسوخت .\r\n\r\n","description":"","footnote":"","page_name":" 94 ","page_number":94},
  {"content":"\r\n\r\n\r\nبيان آيهء 59\r\n\r\nلغت\r\nنقم : انكار . فعل آن به صورت « نقَم ينقم » و « نقم ينقم » استعمال شده ، لكن مشهورتر است . عبد الله بن قيس گويد :\r\n ما نقموا من بنى امية الا * انهم يحلمون ان غضبوا \r\nيعنى : كار بنى اميه را مورد انكار قرار ندادند مگر بخاطر اينكه آنها بوقت غضب بردبارى مىكنند .\r\nعلت اينكه : كيفر را « نقمت » گويند اين است كه در مقابل عمل منكر ، واجب است .\r\n\r\nاعراب\r\n أَنَّ أَكْثَرَكُمْ فاسِقُونَ  : در محل نصب و عطف بر مستثنى است . يعنى « هل تنقمون منا الا ايماننا و فسقكم »\r\n\r\nشأن نزول\r\nگويند : جمعى از يهوديان نزد پيامبر گرامى آمده ، از او پرسيدند كه به كداميك از پيامبران خدا ايمان دارد . فرمود : به خدا و قرآن و آنچه بر ابراهيم و اسماعيل و اسحاق و . . . نازل شده است ايمان دارم و در برابر خداوند تسليم . وقتى كه نام عيسى را برد ، گفتند :\r\n- به خدا ، اهل هيچ دينى را در امور دنيا و آخرت ، گمراه‌تر از شما نديده‌ايم و هيچ دينى بدتر از دين شما نيست .\r\nبه همين مناسبت ، اين آيه و آيات بعد آن نازل گرديد .\r\n\r\nمقصود\r\nاكنون خداوند ، پيامبر خود را امر مىكند كه با ايشان ببحث پردازد . از اينرو\r\n\r\n","description":"","footnote":"","page_name":" 95 ","page_number":95},
  {"content":"\r\n\r\nمىفرمايد :\r\n قُلْ يا أَهْلَ الْكِتابِ هَلْ تَنْقِمُونَ مِنَّا إِلَّا أَنْ آمَنَّا بِاللَّهِ  : بگو : اى اهل كتاب ، آيا به خاطر اينكه به خدا ايمان آورده ، او را بصفات برجسته‌اى كه در خور مقامش هست مىشناسيم و از آنچه در خور ذات و صفاتش نيست ، منزه مىكنيم ، ما را مورد انكار قرار مىدهيد ؟ ! و بقولى يعنى : بما غضب مىكنيد . بنا بقولى ديگر : يعنى از ما تنفر داريد . اين معانى به يكديگر نزديكند .\r\n وَ ما أُنْزِلَ إِلَيْنا وَ ما أُنْزِلَ مِنْ قَبْلُ  : و نيز ايمان آورده‌ايم به قرآن و كتبى كه بر انبياى پيشين نازل شده است .\r\n وَ أَنَّ أَكْثَرَكُمْ فاسِقُونَ  : زجاج گويد : يعنى آيا تنفر شما از ما ، جز بخاطر ايمان ما و فسق شماست ؟ ! شما ايمان ما را نمىپسنديد ، با اينكه مىدانيد ما بر حق هستيم .\r\nعلت آن فسق شماست كه بخاطر جاه طلبى و جمع‌آورى مال و ثروت ، بر دين خود باقى مانده‌ايد . برخى از اهل تحقيق گويند : بنا بر اين لازم است اين جمله به تقدير : « لان اكثركم . . . » باشد .\r\nبرخى گويند : خداوند متعال انكار يهود را نسبت به پيامبر و ايمان او را بجميع پيامبران ، ذكر كرد ولى از انكار پيامبر نسبت به آنها مطلبى نياورد ، از اينرو بوسيلهء اين جمله ، مىخواهد پاسخ آنها را بدهد و يكى از صفات زشت آنها را - كه همان فسق آنهاست - مورد انكار قرار دهد . مثل آنكه به كسى بگويى : « آيا مرا مورد انكار قرار مىدهى به خاطر اينكه من پاكدامن و تو ناپاكى يا بخاطر اينكه من غنى و تو محتاجى ؟ ! » اين روش ، خوب است ، زيرا در عين حال با روش ناپسند طرف مبارزه و مقابله شده است .\r\nمعناى « فاسق » كسى است كه براى جاه طلبى و حسد ، از امر خداوند خارج مىشود اينكه مىگويد : بيشتر آنها فاسقند ، بخاطر اين است كه بعضى از آنها ايمان آوردند .\r\nابو على جرجانى گويد : اين جمله در محل جر است ، يعنى ما به خدا و قرآن و كتب آسمانى پيشين و فسق شما ايمان آورده‌ايم . اين وجه هم خوب است .\r\n\r\n","description":"","footnote":"","page_name":" 96 ","page_number":96},
  {"content":"\r\n\r\n\r\n[ سوره المائدة ( 5 ) : آيه 60 
  ]\r\nقُلْ هَلْ أُنَبِّئُكُمْ بِشَرٍّ مِنْ ذلِكَ مَثُوبَةً عِنْدَ اللَّهِ مَنْ لَعَنَهُ اللَّهُ وَ غَضِبَ عَلَيْهِ وَ جَعَلَ مِنْهُمُ الْقِرَدَةَ وَ الْخَنازِيرَ وَ عَبَدَ الطَّاغُوتَ أُولئِكَ شَرٌّ مَكاناً وَ أَضَلُّ عَنْ سَواءِ السَّبِيلِ ( 60 )\r\n« 1 »\r\n\r\nترجمه\r\nبگو : آيا آگاه كنم شما را به آنچه كيفر آن پيش خداوند ، بدتر است ؟\r\nكسانى كه خداوند آنها را لعن و بر آنها غضب كرده و بوزينگان و خوكان را از ايشان قرار داده و آنها كه طاغوت را پرستيدند . اينان را جايگاهى بدتر است و از راه راست گمراه‌ترند .\r\n\r\n\r\n","description":"","footnote":"\r\n( 1 ) - آيهء 60 سورهء مائده جزء 6 سوره 5\r\n","page_name":" 97 ","page_number":97},
  {"content":"\r\n\r\n\r\nبيان آيهء 60\r\n\r\nقرائت\r\nو عبد الطاغوت : حمزه بضم باء و جر تاء قرائت كرده است و ديگران به فتح باء و نصب تاء . قرائت اول بنا بر اين است كه عطف بر « القردة » باشد . در اين صورت كلمهء « عبد » جمع نيست ، بلكه مفردى است كه از آن ارادهء كثرت شده است مثل  « إِنْ تَعُدُّوا نِعْمَتَ اللَّهِ لا تُحْصُوها »  ( ابراهيم 34 : منظور از نعمت ، نعمتهاست ) قرائت دوم بنا بر اين است كه فعل ماضى و عطف بر « لعنه اللَّه » باشد .\r\n\r\nاعراب\r\nمثوبة : تميز نسبت . همچنين « مكاناً »  مَنْ لَعَنَهُ اللَّهُ  : در بارهء اعراب « من » سه وجه است : 1 - مجرور و بدل از « بشر » يعنى « هل انبئكم به من لعنه اللَّه » 2 - مرفوع و خبر مبتداى محذوف . يعنى « هم من لعنه اللَّه » 3 - منصوب و بدل از محل جار و مجرور .\r\n\r\nمقصود\r\nاكنون خداوند پيامبر خود را مامور مىكند كه آنها را مخاطب سازد ، فرمود :\r\n-  قُلْ  : به اين مشركان و يهوديان ، كه استهزا مىكنند ، بگو :\r\n هَلْ أُنَبِّئُكُمْ بِشَرٍّ مِنْ ذلِكَ مَثُوبَةً عِنْدَ اللَّهِ  : آيا شما را خبر دهم به آنچه كيفر آن پيش خداوند ، بدتر از كارهايى است كه به خاطر آنها ما را مورد انكار قرار مىدهيد ؟ ! مقصود اين است كه : اگر ايمان ما به خدا و قرآن و كتب آسمانى پيشين ، پيش شما ناپسنديده است : من شما را به چيزى خبر مىدهم كه سرانجام آن نزد خداوند ناپسنديده‌تر خواهد بود .\r\nبرخى گويند : يعنى آيا شما را از حال كسانى كه حالشان از حال مسلمانانى كه مورد\r\n\r\n","description":"","footnote":"","page_name":" 98 ","page_number":98},
  {"content":"\r\n\r\nطعن شما قرار گرفته‌اند ، بدتر است ، خبر بدهم ؟ بديهى است كه مسلمانان بدى و بد حالى نداشتند تا آنها از اينها بد حال‌تر باشند . اين روش بحث و مناظره است كه شخص ، رعايت حال طرف خود را مىكند و بمرام او سخن مىگويد . مثل  « وَ إِنَّا أَوْ إِيَّاكُمْ لَعَلى هُدىً أَوْ فِي ضَلالٍ مُبِينٍ »  ( سبا 24 : ما يا شما به راه هدايت يا در گمراهى آشكاريم )  مَنْ لَعَنَهُ اللَّهُ وَ غَضِبَ عَلَيْهِ  : آنان كه از رحمت خداوند دور و بواسطهء فسق و كفر ، مورد غضب خداوند قرار گرفته‌اند . منظور بيان عقوبت و خوارى آنهاست . برخى گفته‌اند :\r\nخشم خداوند بر آنها اين است كه . مادامى كه در روى زمين هستند ، داغ خوارى و فرومايگى و جزيه ، بر آنها زده شده است .\r\n وَ جَعَلَ مِنْهُمُ الْقِرَدَةَ وَ الْخَنازِيرَ  : و آنها را به صورت بوزينگان و خوكان مسخ كرده مفسران گويند : مقصود از بوزينگان اشاره بداستان « روز شنبه » و كسانى است بواسطهء نافرمانى آن روز ، بوزينه شدند و منظور از خوكان ، كسانى هستند كه به « خوان عيسوى » كفر ورزيدند و خداوند آنها را به صورت خوك ، در آورد . والبى از ابن عباس روايت كرده است كه : منظور يهوديان است كه بواسطهء عصيان « روز شنبه » جوانانشان به صورت بوزينگان و پيرانشان به صورت خوكان مسخ شدند .\r\n وَ عَبَدَ الطَّاغُوتَ  : زجاج گويد : عطف است بر  « لَعَنَهُ اللَّهُ »  به تقدير « من عبد الطاغوت » . فراء گويد : عطف است بر « القرده » به تقدير : « و جعل منهم القردة و من عبد الطاغوت » و موصول حذف شده است . لكن حذف موصول پيش بصريان جايز نيست و بنا بر اين قول اول صحيحتر است . مقصود از طاغوت ، در اينجا « شيطان » است .\r\nابن عباس و حسن گويند : آنها شيطان را آن چنان اطاعت كردند كه خداى را . جبايى گويد :\r\nمنظور گوساله‌اى است كه يهوديان مىپرستيدند ، زيرا سخن در پيرامون آنهاست .\r\nبايد دانست كه اين آيه بنا بر قرائت حمزه ( و قرائتهاى شاذ ديگر ) « 1 » دليلى براى اثبات عقيدهء جبريان نخواهد بود ( در قرائت حمزه ، معناى آيه اين است : خداوند از\r\n\r\n\r\n","description":"","footnote":"\r\n( 1 ) - مجموع قرائتهايى كه در اين جمله وارد شده ، ده تاست . ما تنها بنقل دو تاى آن كه از قراى هفتگانه بود ، اكتفاء كرديم .\r\n","page_name":" 99 ","page_number":99},
  {"content":"\r\n\r\nايشان بوزينگان و خوكان و پرستندگان طاغوت آفريد ) بديهى است كه خداوند ، خالق كافر است ، لكن خلق كافر ، خلق كفر او نيست و خداوند او را كافر نكرده است . ( يعنى خداوند كسى را آفريده ، كه به اختيار خود كافر شده است ) جبريان نمىتوانند بگويند : ما از اين جمله استفاده مىكنيم كه همانطورى كه خداوند چيزى را آفريد كه بوزينه يا خوك بود ، انسانى خلق كرد كه پرستندهء طاغوت بود ( يعنى همانطورى كه خوك بودن يا بوزينه بودن ، ذاتى خوك يا بوزينه است ، پرستندهء طاغوت بودن هم ذاتى چنين انسانى است ) .\r\nزيرا درست است كه خوك و ميمون را خداوند « خوك و ميمون » آفريده و اين صفت ، ذاتى آنهاست ، لكن در مورد انسان چنين مطلبى صحيح نيست و دلايلى در دست داريم كه بمقتضاى آنها خداوند متعال برتر از اين است كه انسان را كافر و عابد طاغوت ، بيافريند ، بنا بر اين ، تفاوت ميان اين دو ، از زمين تا آسمان است !  أُولئِكَ شَرٌّ مَكاناً  : اينان را كه خداوند توصيف و آنها را ملعون و مغضوب و پرستندهء طاغوت ، معرفى كرد ، جايگاهى بدتر دارند ، زيرا ماواى آنها دوزخ است . اما جايگاه مردم مؤمن ، بد نيست ، زيرا آنها اصحاب بهشت بوده ، جايگاهى خوش و دلنشين دارند .\r\nبرخى گويند : يعنى جايگاه آنان هم در دنيا بد است و هم در آخرت . در دنيا بخاطر قتل و اسارت و خوارى و فرومايگى و پرداخت جزيه . و در آخرت بخاطر عذاب ابدى !  وَ أَضَلُّ عَنْ سَواءِ السَّبِيلِ  : همچنين ، از راه راست منحرف‌تر و از نجات دورترند .\r\nمفسران گويند : هنگامى كه اين آيه ، نازل شد ، مسلمانان اهل كتاب را سرزنش كرده ، گفتند :\r\n- اى برادران بوزينگان و خوكان ! آنها سرافكنده و رسوا شدند .\r\n\r\n","description":"","footnote":"","page_name":" 100 ","page_number":100},
  {"content":"\r\n\r\n\r\n[ سوره المائدة ( 5 ) : آيات 61 تا 63 
  ]\r\nوَ إِذا جاؤُكُمْ قالُوا آمَنَّا وَ قَدْ دَخَلُوا بِالْكُفْرِ وَ هُمْ قَدْ خَرَجُوا بِهِ وَ اللَّهُ أَعْلَمُ بِما كانُوا يَكْتُمُونَ ( 61 ) وَ تَرى كَثِيراً مِنْهُمْ يُسارِعُونَ فِي الْإِثْمِ وَ الْعُدْوانِ وَ أَكْلِهِمُ السُّحْتَ لَبِئْسَ ما كانُوا يَعْمَلُونَ ( 62 ) لَوْ لا يَنْهاهُمُ الرَّبَّانِيُّونَ وَ الْأَحْبارُ عَنْ قَوْلِهِمُ الْإِثْمَ وَ أَكْلِهِمُ السُّحْتَ لَبِئْسَ ما كانُوا يَصْنَعُونَ ( 63 )\r\n« 1 »\r\n\r\nترجمه\r\nو هنگامى كه نزد شما آيند ، گويند : ايمان آورديم ، حال آنكه با حالت كفر داخل و با حالت كفر خارج شدند و خداوند به باطن آنها داناتر است * و مىبينى بسيارى از ايشان را كه در گناه و ستم و خوردن حرام شتاب مىكنند ، زشت است كردار آنها ! چرا ربانيون و احبار آنها را از سخن ناحق و خوردن حرام منع نمىكنند ؟ ! زشت است رفتار آنها !\r\n\r\n\r\n","description":"","footnote":"\r\n( 1 ) - آيه 61 و 62 و 63 سوره مائده جزء 6 سوره 5\r\n","page_name":" 101 ","page_number":101},
  {"content":"\r\n\r\n\r\nبيان آيهء 61 - 62 - 63\r\n\r\nلغت\r\nاثم و عدوان : تفاوت اين دو كلمه اين است كه : « اثم » همواره به معناى جرم و « عدوان » به معناى ظلم است .\r\nصنع : عمل . برخى گويند : تفاوت « صنع و عمل » اين است كه : صنع ، عبارت از عملى است كه در آن نيكى و احسان باشد مثلا : « صنع اللَّه لفلان » يعنى خداوند به او نيكى كرد .\r\n\r\nاعراب\r\nقد : اين كلمه هر گاه بر سر ماضى در آيد ، معناى آن نزديك بودن زمان ماضى است و هر گاه بر سر مضارع در آيد ، دلالت بر تقليل مىكند .\r\n بِالْكُفْرِ  : در محل نصب و حال است يعنى « دخلوا كافرين » همچنين  « خَرَجُوا بِهِ »  يعنى « خرجوا كافرين »  إِذا جاءُوكُمْ  : فرق آن با « متى جاءوكم » اين است كه « جاءوا » در « متى » عمل مىكند ولى در « اذا » بواسطهء اينكه مضاف بسوى آن است عمل نميكند .\r\nلبئس : لام قسم نه لام ابتدا - زيرا لام ابتدا - جز در خبر ان - بر سر فعل در نمىآيد . اين جمله دلالت دارد بر اينكه مدح ، در برابر كردار است .\r\n ما كانُوا يَعْمَلُونَ  : دربارهء « ما » دو احتمال است : 1 - ماء كافه باشد مثل « انما » و بنا بر اين محلى از اعراب ندارد . 2 - نكرهء موصوفه است . يعنى « لبئس شيئا كانوا يعملون » .\r\nلو لا : به معناى « هلا » حرف ترغيب و توبيخ است به معناى « چرا نه ؟ » در ماضى براى توبيخ و در مضارع براى ترغيب است . مثل  « لَوْ لا جاءُو عَلَيْهِ بِأَرْبَعَةِ شُهَداءَ » \r\n\r\n","description":"","footnote":"","page_name":" 102 ","page_number":102},
  {"content":"\r\n\r\n( نور 13 : چرا چهار شاهد نياوردند ؟ )\r\n\r\nمقصود\r\nاكنون خداوند از حال منافقان اهل كتاب خبر داده مىفرمايد :\r\n - وَ إِذا جاءُوكُمْ قالُوا آمَنَّا  : هنگامى كه نزد شما مىآيند ، گويند : ايمان آورديم و تصديق كرديم .\r\n وَ قَدْ دَخَلُوا بِالْكُفْرِ وَ هُمْ قَدْ خَرَجُوا بِهِ  : گويند : در اينباره دو قول است :\r\n1 - حسن و قتاده گويند : يعنى آنها در حال كفر بر پيامبر داخل و در حال كفر از نزد او خارج شدند .\r\n2 - يعنى : آنها در همه حال داراى كفر هستند . بهر حالى كه داخل شوند و از هر حالى كه خارج شوند ، كفر با آنهاست و از آنها جدا نميشود . بدينترتيب خداوند متعال ، آنها را بوسيلهء كفر متعين و از ديگران ممتاز مىسازد .\r\n وَ اللَّهُ أَعْلَمُ بِما كانُوا يَكْتُمُونَ  : خداوند به باطن آنها داناتر است . اكنون مىگويد :\r\nآنها خصال ناپسند ديگرى به نفاق خود ضميمه مىكنند :\r\n - وَ تَرى كَثِيراً مِنْهُمْ يُسارِعُونَ فِي الْإِثْمِ وَ الْعُدْوانِ  : بسيارى از آنها - بقولى يعنى رؤسا و علماى آنها را - مىبينى كه در كفر ( بقول سدى ) و تجاوز از حدود الهى شتاب مىكنند . برخى گويند : « اثم » هر گونه گناهى و « عدوان » ستم است . يعنى در راه ظلم و گناه كه موجب بدبختى آنهاست ، شتاب مىكنند .\r\n وَ أَكْلِهِمُ السُّحْتَ  : حسن گويد : يعنى براى قضاوت ميان مردم ، رشوه مىگيرند .\r\nعلت اينكه « رشوه » را سحت ناميده ، اين است كه : سرانجام انسان را دچار استيصال و بينوايى مىكند و بركت مال را مىبرد .\r\nعلماى معانى گويند : كلمهء « مسارعت » بيشتر در كار خير استعمال مىشود مثل  « يُسارِعُونَ فِي الْخَيْراتِ »  ( آل عمران 114 : در نيكيها شتاب مىكنند ) فايدهء استعمال اين كلمه ، در اينجا اين است كه ميخواهد بگويد : آنها در راه گناه و ستم و رشوه چنان مىشتابند كه گويى به راه حق مىشتابند و از مردم حقى و طلبى دارند . به همين\r\n\r\n","description":"","footnote":"","page_name":" 103 ","page_number":103},
  {"content":"\r\n\r\nجهت ، ابن عباس در تفسير خود گويد : يعنى آنها بر خطا كارى جرات دارند و دليرند !  لَبِئْسَ ما كانُوا يَعْمَلُونَ  : كردار آنها زشت است .\r\n لَوْ لا يَنْهاهُمُ الرَّبَّانِيُّونَ وَ الْأَحْبارُ  : ضمير « هم » به « الكثير » باز مىگردد . چرا علماى ربانى - كه خود را منسوب به خداوند مىدانند - و احبار آنها را از گناه و رشوه‌خوارى منع نمىكنند ؟ ! كلمهء « ربانى » از رب است مثل « روحانى » از « روح » و « بحرانى » از « بحر » . حسن گويد : منظور از « ربانيون » علماى مسيحى و از « احبار » علماى يهودى است . ديگران گفته‌اند : منظور از هر دو « علماى يهودى » است ، زيرا سخن در پيرامون آنهاست .\r\n عَنْ قَوْلِهِمُ الْإِثْمَ  : از تحريف كتاب . و بقولى از سخن ناحق .\r\n وَ أَكْلِهِمُ السُّحْتَ  : رشوه خوارى و حرام .\r\n لَبِئْسَ ما كانُوا يَصْنَعُونَ  : رفتار آنها زشت است ، زيرا بر معصيت خداوند ، گرد آمده‌اند .\r\nبدينترتيب خداوند علماى اهل كتاب را به همان لفظى كه خود اهل كتاب را مورد مذمت قرار داد ، مذمت مىكند و آنها را از اينكه وظيفه خود را در مقابل اهل كتاب انجام نداده‌اند ، ملامت مىكند . در حقيقت ، بر اثر قصور عالمان دين است كه مردم سركشى و توسنى مىكنند .\r\n\r\nدلالت آيه\r\nاز اين آيه ، استفاده مىشود كه ، هر كس نهى از منكر نكند ، مثل كسى است كه مرتكب منكر مىشود . همچنين دلالت مىكند بر اينكه : امر به معروف و نهى از منكر واجب است .\r\n\r\n","description":"","footnote":"","page_name":" 104 ","page_number":104},
  {"content":"\r\n\r\n\r\n[ سوره المائدة ( 5 ) : آيه 64 
  ]\r\nوَ قالَتِ الْيَهُودُ يَدُ اللَّهِ مَغْلُولَةٌ غُلَّتْ أَيْدِيهِمْ وَ لُعِنُوا بِما قالُوا بَلْ يَداهُ مَبْسُوطَتانِ يُنْفِقُ كَيْفَ يَشاءُ وَ لَيَزِيدَنَّ كَثِيراً مِنْهُمْ ما أُنْزِلَ إِلَيْكَ مِنْ رَبِّكَ طُغْياناً وَ كُفْراً وَ أَلْقَيْنا بَيْنَهُمُ الْعَداوَةَ وَ الْبَغْضاءَ إِلى يَوْمِ الْقِيامَةِ كُلَّما أَوْقَدُوا ناراً لِلْحَرْبِ أَطْفَأَهَا اللَّهُ وَ يَسْعَوْنَ فِي الْأَرْضِ فَساداً وَ اللَّهُ لا يُحِبُّ الْمُفْسِدِينَ ( 64 )\r\n« 1 »\r\n\r\nترجمه\r\nو يهود گفتند : دست خدا بسته است . دستهاى ايشان بسته است و بواسطهء اين گفتارشان لعنت شده‌اند . بلكه دستهاى خدا باز است و هر گونه بخواهد انفاق مىكند .\r\nنازل شدن قرآن بر تو بر سركشى و كفر بسيارى از آنان مىافزايد . ما تا روز قيامت ، در ميان ايشان دشمنى و كينه افكنده‌ايم . هر گاه آتشى براى جنگ بيفروزند ، خداوند خاموش مىسازد . آنان در روى زمين فساد مىكنند و خدا مردم مفسد را دوست ندارد .\r\n\r\n\r\n","description":"","footnote":"\r\n( 1 ) - آيه 64 سوره مائده جزء 6 سوره 5\r\n","page_name":" 105 ","page_number":105},
  {"content":"\r\n\r\n\r\nبيان آيهء 64\r\n\r\nلغت\r\nيد : در لغت به پنج معنى آمده : 1 - دست 2 - نعمت 3 - قوت 4 - ملك 5 - تصدى فعل به معناى نعمت در شعر عدى بن زيد به كار رفته :\r\n و لن اذكر النعمان الا بصالح * فان له عندى يديا و انعما \r\nيعنى : نعمان را هرگز جز به شايستگى ياد نمىكنم ، زيرا او را پيش من نعمتهايى است .\r\n« يدى » جمع يد مثل « عبيد » جمع عبد . به معناى نعمتها .\r\nو به معناى قوت ، مثل :  « أُولِي الْأَيْدِي وَ الْأَبْصارِ »  ( ص 45 : صاحبان قوت و عقل ) و به معناى ملك ، مثل :  « الَّذِي بِيَدِهِ عُقْدَةُ النِّكاحِ »  ( بقره 237 : كسى كه عقد نكاح در تحت تسلط و ملك اوست ) و به معناى تصدى فعل ، مثل :  « لِما خَلَقْتُ بِيَدَيَّ »  ( ص 57 : منظور آدم است كه به عنوان تجليل از وى ميفرمايد : خود من متصدى خلقتش گرديدم . اگر چه همهء مخلوقات را او آفريده است ) گاهى نيز از اين كلمه ارادهء « نصرت » مىشود . چنان كه در حديث است :\r\n« و هم يد على من سواهم »\r\n( يعنى مسلمانان يكديگر را يارى مىكنند و در مقابل دشمن همدست هستند ) گاهى كلمهء « يد » بطور استعاره ، در چيزهايى به كار مىرود كه دست ندارند . مثل « يد الدهر » ( دست روزگار ) شاعر گويد :\r\n الا طرّقت مى هيوما بذكرها * و ايدى الثريا جنح فى المغارب \r\nآيا « مى » با ياد او دستخوش تحير شد و حال آنكه « دستهاى ثريا » ( ستارهء ثريا ) به جانب مغرب منحرف شده بود .\r\nكلمهء يد . بطور استعاره ، در موارد بسيارى به كار مىرود . مثلا از آنجا كه شخص\r\n\r\n","description":"","footnote":"","page_name":" 106 ","page_number":106},
  {"content":"\r\n\r\nسخى با دست خود مىبخشد به او مىگويند : « مبسوط اليد » ( دست باز ) و از آنجا كه بخيل با دست خود امساك مىكند ، گويند : « مقبوض الكف » ( دست بسته ) .\r\nزجاج گويد : صحيح نيست كه « يد » را در آيه ، به معناى نعمت بگيريم : زيرا در اين صورت ، معناى « يداه مبسوطتان » « نعمتاه مبسوطتان » ( يعنى دو نعمت خداوند گسترده است ) خواهد بود . در حالى كه نعمت‌هاى خداوند از حد شماره بيرون است .\r\nابو على فارسى گويد : « نعمتاه . . . » دلالت نمىكند بر اينكه فقط خداوند را دو نعمت است ، بلكه بر كثرت و مبالغه ، دلالت مىكند مثل : « لبيك و سعديك » ( يعنى خدايا ترا اطاعت كنم بعد از اطاعتى و مساعدت كنم بعد از مساعدتى ) و مقصود اين نيست كه فقط دو اطاعت مىكنم و دو مساعدت . در آيهء شريفه نيز مقصود اين است كه : نعمتهاى خداوند پى در پى و آشكارند .\r\nوجهى كه ابو على گويد : خوب است . ممكن است مثنى را حمل بر مثناى جنس كنيم ، نه مثناى مفرد . بنا بر اين مقصود نعمتهاى دنيا و نعمتهاى آخرت خواهد بود .\r\nفرزدق گويد :\r\n و كل رفيقى كل رحل و ان هما * تعاطى القنا قوماً هما اخوان \r\nيعنى : دو رفيق سفر ، اگر چه از لحاظ قومى در ميانشان نيزه رد و بدل شود ، برادر خواهند بود . ( منظور هر دو رفيقى است ) به همين جهت است كه گاهى جمع را نيز تثنيه مىبندند مثل :\r\n لاصبح القوم أوباداً و لم يجدوا * عند التفرق فى الهيجا جمالين \r\n( كلمهء « جمالين » مثناى جمال و جمال جمع « جمل » است ) يعنى : قوم از لحاظ كثرت عيال و كمى مال دچار بدبختى شدند و از دو دسته شتران نر و شتران ماده ، محروم گشتند .\r\nكلمهء يد ، در اصل « يدو » بود و به همين جهت جمع آن « ايدى » بسته مىشود مثل « اخ و اب » كه در اصل « ابو و اخو » بوده‌اند و جمع آنها « آباء و آخاء » بسته مىشود .\r\n\r\n","description":"","footnote":"","page_name":" 107 ","page_number":107},
  {"content":"\r\n\r\n\r\nمقصود\r\nاكنون خداوند متعال ، از افتراى بزرگ آنها خبر داده ، مىفرمايد :\r\n-  « وَ قالَتِ الْيَهُودُ يَدُ اللَّهِ مَغْلُولَةٌ »  يهود گفتند : دست خداوند از عطا و بخشش ، بسته است و از دادن رزق خوددارى ميكنند . بدينترتيب ، به خداوند نسبت بخل مىدادند . اين معنى از ابن عباس و قتاده و عكرمه است . گويند : خداوند ، نعمت خود را بر يهوديان ، گسترش داده بود و آنها از ديگران ثروتمندتر بودند . اما همين كه خدا را با مخالفت پيامبر گرامى اسلام ، معصيت كردند ، دچار فقر شدند و خداوند نعمت خود را از ايشان باز گرفت . « فنحاص بن عازورا » گفت : « دست خدا بسته است » و نگفت : بگردنش بسته است .\r\nعلماى معانى گويند : اين مطلب را فنحاص گفت و ديگران او را منع نكردند ، از اينرو خداوند به همهء آنها نسبت داده است .\r\nحسن گويد : يعنى دست خدا از عذاب ما كوتاه است مگر به اندازه‌اى كه پدران ما گوساله پرستى كردند .\r\nبرخى گويند : اين جمله استفهام است . يعنى آيا دست خدا نسبت به ما بسته شده كه ما را دچار تنگى معيشت كرده است ؟ ! ابو القاسم بلخى گويد : ممكن است اين مطلب را يهوديان از اين جهت گفته باشند كه معتقدند : خداوند گاهى سخى است و گاهى بخيل . از اينرو خداوند ، اين مطلب را از آنها بنحو تعجب آورى نقل و دروغ گويى آنان را ثابت مىكند .\r\nممكن است يهوديان اين مطلب را بطور مسخره گفته باشند ، زيرا مىديدند كه پيامبر و اصحابش را از مال دنيا - مخصوصاً در اوايل ورود بمدينه - بهره‌اى نيست .\r\nاز مردمى كه به موسى مىگفتند : همانطورى كه بت پرستان داراى خدايانى هستند ، براى ما نيز خدايى معين كن و سرانجام هم گوسالهء سامرى را خداى خود پنداشتند ، بعيد نيست كه بگويند : خدا گاهى سخى و گاهى بخيل است .\r\nحسين بن على مغربى گويد : گروهى از يهوديان مصر به من گفتند كه برخى از يهوديان\r\n\r\n","description":"","footnote":"","page_name":" 108 ","page_number":108},
  {"content":"\r\n\r\nهمين عقيده را دارند .\r\n غُلَّتْ أَيْدِيهِمْ  : در اين باره اقوالى است :\r\n1 - حسن گويد : خداوند خبر مىدهد كه دست آنها در جهنم بسته است . جبايى نيز همين قول را برگزيده است . مقصود اين است كه خداوند بكيفر اين گناه ، آنها را دست بسته ، گرفتار جهنم مىسازد . بنا بر اين جمله به تقدير « فغلت » يا « و غلت . . . » خواهد بود . زيرا سخن آنان تمام شده است و اكنون سخنى ديگر آغاز مىشود . اين روش در ادبيات عرب معمول است . مثل :  « وَ إِذْ قالَ مُوسى لِقَوْمِهِ إِنَّ اللَّهَ يَأْمُرُكُمْ أَنْ تَذْبَحُوا بَقَرَةً قالُوا أَ تَتَّخِذُنا هُزُواً »  ( بقره 67 : يعنى « فقالوا . . . » 2 - ابو مسلم گويد : اين جمله دعاست . مثل « قاتله اللَّه » ( خدا او را بكشد ) بنا بر اين مقصود اين است كه ما را تعليم دهد كه آنها را نفرين كنيم . چنان كه بما ياد مىدهد كه « انشاء اللَّه » بگوييم . مثل  « لَتَدْخُلُنَّ الْمَسْجِدَ الْحَرامَ إِنْ شاءَ اللَّهُ آمِنِينَ »  ( فتح 27 : بخواست خدا با ايمنى به مسجد الحرام داخل خواهيد شد ) 3 - زجاج گويد : مقصود اين است كه آنها خود بخيلند و از آنها بخيلتر در دنيا پيدا نشود . ما هرگز يهودى غير بخيلى نديده‌ايم .\r\n وَ لُعِنُوا بِما قالُوا  : بسبب اين گفتار از رحمت و ثواب خداوند دورند . حسن گويد :\r\nيعنى در دنيا گرفتار عذاب جزيه و در آخرت گرفتار دوزخند . اكنون خداوند براى پاسخ گفتار آنها مىفرمايد :\r\n - بَلْ يَداهُ مَبْسُوطَتانِ  : نه چنان است كه آنها گويند : او بخشنده و صاحب جود است . بديهى است كه كلمهء « يد » در اينجا جز افادهء معناى جود ، فايدهء ديگرى ندارد .\r\nعلت اينكه مثنى آورده ، اين است كه مىخواهد در معناى جود و انعام ، مبالغه كند .\r\nاين مبالغه ، از « يده مبسوطه » استفاده نميشود .\r\nممكن است منظور از « يد » نعمت و منظور از « دو نعمت » نعمت دنيا و نعمت آخرت باشد ، زيرا اگر چه هر دو نعمت خدا هستند ، لكن از لحاظ اينكه هر كدام بصفتى غير از صفت ديگر هستند ، مثل اينكه از دو جنس مىباشند . ممكن است تثنيه آوردن آن\r\n\r\n","description":"","footnote":"","page_name":" 109 ","page_number":109},
  {"content":"\r\n\r\nبملاحظهء دو نوع نعمت ظاهر و نعمت باطن باشد . چنان كه مىفرمايد :  « وَ أَسْبَغَ عَلَيْكُمْ نِعَمَهُ ظاهِرَةً وَ باطِنَةً »  ( لقمان 20 : نعمتهاى ظاهر و باطن خود را بر شما ارزانى داشت ) حسن گويد : منظور از « يدان » قوت و قدرت است . يعنى : بر خلاف گفتار يهود كه معتقدند دست خدا از عذاب آنها كوتاه است ، او بر عذاب و ثواب ، قدرت و قوت دارد .\r\n يُنْفِقُ كَيْفَ يَشاءُ  : هر گونه و نسبت بهر كس بخواهد ، انفاق مىكند و از هر كه بخواهد منع مىكند ، زيرا انفاق را از روى تفضل انجام مىدهد و بايد از روى مصلحت باشد .\r\n وَ لَيَزِيدَنَّ كَثِيراً مِنْهُمْ ما أُنْزِلَ إِلَيْكَ مِنْ رَبِّكَ طُغْياناً وَ كُفْراً  : نازل شدن قرآن مجيد بر تو ، بر سركشى و كفر بسيارى از آنان خواهد افزود . افزايش كفر آنها بخاطر اين است كه هر حكمى از خداوند بر پيامبرش نازل شود و به اطلاع آنها برسد ، انكار مىكنند و افزايش سركشى آنها به خاطر تجاوز از حد است . مثل اينكه واعظى بگويد :\r\n- تو را موعظه كردم ، و موعظهء من موجب بدبختى تو شد و بر بدى و گمراهى تو بخاطر اطاعت نكردن - افزود .\r\n وَ أَلْقَيْنا بَيْنَهُمُ الْعَداوَةَ وَ الْبَغْضاءَ إِلى يَوْمِ الْقِيامَةِ  : ما در ميان يهود و نصارى تا روز قيامت ، دشمنى و كينه انداختيم . اين معنى از حسن و مجاهد است . برخى گويند : مقصود فقط يهود است ، تفسير اين جمله را در اول سوره بيان كرديم .\r\n كُلَّما أَوْقَدُوا ناراً لِلْحَرْبِ أَطْفَأَهَا اللَّهُ  : حسن و مجاهد گويند : يعنى هر چه آتش جنگ را بيفروزند ، خداوند خاموش خواهد كرد .\r\nدر اين آيه ، دلالت و معجزه‌اى است ، زيرا خداوند خبرى داده است كه بر طبق آن عمل كرده . يهوديان ، در ميان مردم حجاز بقدرت و شوكت ، شناخته شده بودند . تا آنجا كه قريش از آنها كمك مىگرفت و دو قبيلهء اوس و خزرج براى هم پيمان شدن با آنان بر يكديگر سبقت مىگرفتند . لكن خداوند متعال آنها را منكوب ساخت . پيامبر يهوديان بنى النضير و بنى قينقاع را تبعيد و يهوديان بنى قريظه را قتل عام و يهوديان خيبر را تار و مار و يهوديان فدك را مغلوب كرد و ساكنان وادى القرى به او ايمان آوردند .\r\n\r\n","description":"","footnote":"","page_name":" 110 ","page_number":110},
  {"content":"\r\n\r\nبنا بر اين خداوند متعال يهوديان را خوار و پريشان كرد .\r\nقتاده گويد : مقصود اين است كه خداوند آنها را چنان خوار كرد كه هرگز سر بلند نشوند .\r\nخداوند آتش جنگ آنان را بلطف خود خاموش كرد و پيامبر را از اسرار آنها مطلع ساخت و او را يارى كرد .\r\n وَ يَسْعَوْنَ فِي الْأَرْضِ فَساداً  : يهوديان مردمى هستند كه از راه معصيت خداوند و تكذيب پيامبران و مخالفت دستورهاى دينى و كوشش در راه محو كردن نام پيامبر ، از كتابهايشان ، در روى زمين فساد مىكنند .\r\n وَ اللَّهُ لا يُحِبُّ الْمُفْسِدِينَ  : خداوند مردمى را كه در روى زمين فساد و معصيت مىكنند ، دوست نمىدارد .\r\n\r\n","description":"","footnote":"","page_name":" 111 ","page_number":111},
  {"content":"\r\n\r\n\r\n[ سوره المائدة ( 5 ) : آيات 65 تا 66 
  ]\r\nوَ لَوْ أَنَّ أَهْلَ الْكِتابِ آمَنُوا وَ اتَّقَوْا لَكَفَّرْنا عَنْهُمْ سَيِّئاتِهِمْ وَ لَأَدْخَلْناهُمْ جَنَّاتِ النَّعِيمِ ( 65 ) وَ لَوْ أَنَّهُمْ أَقامُوا التَّوْراةَ وَ الْإِنْجِيلَ وَ ما أُنْزِلَ إِلَيْهِمْ مِنْ رَبِّهِمْ لَأَكَلُوا مِنْ فَوْقِهِمْ وَ مِنْ تَحْتِ أَرْجُلِهِمْ مِنْهُمْ أُمَّةٌ مُقْتَصِدَةٌ وَ كَثِيرٌ مِنْهُمْ ساءَ ما يَعْمَلُونَ ( 66 )\r\n« 1 »\r\n\r\nترجمه\r\nو اگر اهل كتاب ايمان آورده و تقوى پيشه كرده بودند ، گناهانشان را مىپوشانديم و آنها را داخل بهشت ميكرديم * و اگر تورات و انجيل و آنچه از جانب خداوند بر آنها نازل شده است ، بپاى داشته بودند ، از نعمتهاى آسمان و زمين برخوردار مىشدند . دسته‌اى از آنها معتدل و بسيارى از آنها بد كردارند .\r\n\r\n\r\n","description":"","footnote":"\r\n( 1 ) - آيه 65 و 66 سوره مائده جزء 6 سوره 5\r\n","page_name":" 112 ","page_number":112},
  {"content":"\r\n\r\n\r\nبيان آيهء 65 - 66\r\n\r\nلغت\r\nتكفير : در اصل به معناى پوشيدن .\r\nمقتصده : كسى كه عمل ميانه‌رو و بسوى مقصد خود رهسپار باشد .\r\n\r\nاعراب\r\n ما يَعْمَلُونَ  : ممكن است « ما » با ما بعد آن در محل مصدر باشد . يا اينكه موصول و ما بعد آن صله باشد .\r\n\r\nمقصود\r\n وَ لَوْ أَنَّ أَهْلَ الْكِتابِ آمَنُوا وَ اتَّقَوْا لَكَفَّرْنا عَنْهُمْ سَيِّئاتِهِمْ  : اگر يهوديان و مسيحيان به محمد ايمان مىآوردند و از كفر و كارهاى زشت ، پرهيز مىكردند گناهان آنها را مىپوشيديم و مىآمرزيديم .\r\n وَ لَأَدْخَلْناهُمْ جَنَّاتِ النَّعِيمِ  : و آنها را داخل بهشت ميكرديم .\r\n وَ لَوْ أَنَّهُمْ أَقامُوا التَّوْراةَ وَ الْإِنْجِيلَ  : اگر به مضمون تورات و انجيل عمل ميكردند و مطالب آنها را تحريف نمىكردند . ممكن است مقصود اين باشد كه تورات و انجيل را در همه حال نصب العينى خود قرار مىدادند و از حدود آنها تجاوز نمىكردند .\r\n وَ ما أُنْزِلَ إِلَيْهِمْ مِنْ رَبِّهِمْ  : ابن عباس گويد : منظور قرآن است . جبايى نيز همين معنى را اختيار كرده است . برخى گويند : منظور مسائل دينى است كه خداوند مردم را به آنها راهنمايى كرده است .\r\n لَأَكَلُوا مِنْ فَوْقِهِمْ  : از آسمان روزى مىخوردند و باران رحمت حق بر آنها مىباريد .\r\n وَ مِنْ تَحْتِ أَرْجُلِهِمْ  : زمين نيز خير و بركت خود را براى آنها آشكار مىكرد .\r\nاين معنى از ابن عباس و قتاده و مجاهد است . برخى گويند : منظور اين است كه از ثمر\r\n\r\n","description":"","footnote":"","page_name":" 113 ","page_number":113},
  {"content":"\r\n\r\nنخلها و درختان ديگر و از زراعتها بهره‌مند خواهند شد . يعنى در بلاد خود مىماندند و از تبعيد و قتل مصون مىبودند . و بنا بر اين مىتوانستند از اموال و مزارع و ميوه‌ها و چار پايان استفاده كنند . علت اينكه در اينجا از ميان منافع نعمت‌ها تنها به خوردن اشاره مىكند ، اين است كه : معظم منافع ، خوردن است . بدينترتيب خداوند متعال يهود را به ياد نعمتهايى كه از دست داده‌اند ، افكنده ، آنها را به تاسف وا ميدارد و جواب اينكه مىگفتند خداوند دستهايش بسته است ، مىدهد . برخى گويند : مقصود از  « لَأَكَلُوا مِنْ فَوْقِهِمْ وَ مِنْ . . . »  اين است كه در رفاه و آسايش بودند . چنان كه گفته مىشود : « فلان كس از سر تا پا در خوشى است » نظير آن اين آيه است .  « وَ أَنْ لَوِ اسْتَقامُوا عَلَى الطَّرِيقَةِ لَأَسْقَيْناهُمْ ماءً غَدَقاً  . . .   وَ مَنْ يَتَّقِ اللَّهَ يَجْعَلْ لَهُ مَخْرَجاً وَ يَرْزُقْهُ مِنْ حَيْثُ لا يَحْتَسِبُ »   ( جن 16 و طلاق 2 : اگر بر راه دين پايدار مانده بودند ، آنها را آبى فراوان مىداديم و هر كس كه تقوى پيشه كند ، خداوند براى او راهى قرار دهد و او را از جايى كه گمان ندارد ، روزى رساند ) پس تقوى يكى از اسباب فراوانى روزى است .\r\n مِنْهُمْ أُمَّةٌ مُقْتَصِدَةٌ  : دسته‌اى از آنها معتدلند و زياده روى و قصورى ندارند .\r\nابو على جبايى گويد : منظور آن عده‌اى است كه با پذيرش اسلام ، از پيامبر اطاعت كردند مجاهد و سدى و ابن زيد نيز چنين گويند . در تفسير اهل بيت نيز چنين روايت شده است .\r\nبرخى گويند : مقصود نجاشى و همراهان اوست . برخى - بنا بنقل زجاج - گويند :\r\nمنظور كسانى است كه با پيامبر ، ستيزه نكردند . ممكن است منظور كسانى باشد كه مسيح را بندهء خدا مىدانستند ، به خدا .\r\n وَ كَثِيرٌ مِنْهُمْ ساءَ ما يَعْمَلُونَ  : و بيشتر يهوديان و مسيحيان مرتكب كارهاى زشت مىشوند . اينها كسانى بودند كه در كفر و انكار پيامبر ، پايدارى مىكردند .\r\n\r\n","description":"","footnote":"","page_name":" 114 ","page_number":114},
  {"content":"\r\n\r\n\r\n[ سوره المائدة ( 5 ) : آيات 67 تا 68 
  ]\r\nيا أَيُّهَا الرَّسُولُ بَلِّغْ ما أُنْزِلَ إِلَيْكَ مِنْ رَبِّكَ وَ إِنْ لَمْ تَفْعَلْ فَما بَلَّغْتَ رِسالَتَهُ وَ اللَّهُ يَعْصِمُكَ مِنَ النَّاسِ إِنَّ اللَّهَ لا يَهْدِي الْقَوْمَ الْكافِرِينَ ( 67 ) قُلْ يا أَهْلَ الْكِتابِ لَسْتُمْ عَلى شَيْءٍ حَتَّى تُقِيمُوا التَّوْراةَ وَ الْإِنْجِيلَ وَ ما أُنْزِلَ إِلَيْكُمْ مِنْ رَبِّكُمْ وَ لَيَزِيدَنَّ كَثِيراً مِنْهُمْ ما أُنْزِلَ إِلَيْكَ مِنْ رَبِّكَ طُغْياناً وَ كُفْراً فَلا تَأْسَ عَلَى الْقَوْمِ الْكافِرِينَ ( 68 )\r\n« 1 »\r\n\r\nترجمه\r\nاى پيامبر ، آنچه به تو وحى شده است ، تبليغ كن و اگر نكنى رسالت خداوند را انجام نداده‌اى . خداوند ترا از شر مردم حفظ مىكند . خداوند كافران را هدايت نمىكند .\r\nبگو : اى اهل كتاب ، شما بر دين صحيح نيستيد ، تا اينكه تورات و انجيل و آنچه از جانب پروردگار بر شما نازل شده است ، به پاى داريد . بديهى است كه : آنچه بر تو نازل شده است ، بر سركشى و كفر آنان مىافزايد ، بنا بر اين به حال مردم كافر ، تاسف مخور .\r\n\r\n\r\n","description":"","footnote":"\r\n( 1 ) - آيهء 67 و 68 سورهء مائده جزء 6 سوره 5\r\n","page_name":" 115 ","page_number":115},
  {"content":"\r\n\r\n\r\nبيان آيهء 67\r\n\r\nقرائت\r\nابن عامر و ابو بكر - بنقل از عاصم - « رسالاته » به صيغهء جمع و ديگران « رسالته » به صيغهء مفرد ، قرائت كرده‌اند .\r\nدليل قرائت اول اين است كه وظيفهء رسول ، انجام رسالتهايى از قبيل بيان توحيد و بيان احكام دين است . و از آنجا كه اين رسالتها با هم فرق دارند ، مىتوان آنها را به لفظ جمع آورد . مثل « نظرت فى علوم كثيرة » يعنى : در دانشهاى بسيارى نظر كردم .\r\nدليل قرائت دوم اين است كه اين گونه كلمات هر گاه مفرد هم باشند ، معناى جمع و كثرت را مىرسانند . نظير  « لا تَدْعُوا الْيَوْمَ ثُبُوراً واحِداً وَ ادْعُوا ثُبُوراً كَثِيراً »  ( فرقان 14 : امروز يك هلاك مخواهيد بلكه هلاك بسيار بخواهيد ) كلمهء « ثبور » هم به يكى و هم به بيشتر از يكى اطلاق شده است .\r\n\r\nلغت\r\nرسالت : در اينجا به معناى ارسال است كه به فاعل اضافه و مفعول آن حذف شده است .\r\nرسول : اين كلمه گاهى به معناى رسالت و گاهى به معناى مرسل به كار مىرود .\r\nبه معناى رسالت مثل اين شعر :\r\n لقد كذب الواشون ما بحت عنهم * بسرّ و لا ارسلتهم برسول \r\nيعنى : سخن‌چينان دروغ گفتند كه مطالبى را در نهان به آنها گفته‌ام و آنها را رسالتى نداده‌ام .\r\nو به معناى « مرسل » مثل :  « وَ ما مُحَمَّدٌ إِلَّا رَسُولٌ »  ( آل عمران 144 : محمد\r\n\r\n","description":"","footnote":"","page_name":" 116 ","page_number":116},
  {"content":"\r\n\r\nفقط فرستادهء خداست ) و همچنين در آيهء مورد بحث .\r\nارسل : فعلى است كه به دو مفعول احتياج دارد لكن مفعول دوم آن بواسطهء حرف جر است مثل :   « إِنَّا أَرْسَلْنا نُوحاً إِلى قَوْمِهِ »   ( نوح 1 ) گاهى بيكى از آن دو ، اكتفاء مىشود .\r\nيعصمك : نگه مىدارد تو را . اين فعل از « عصمت » به معناى منع است .\r\n\r\nمقصود\r\nخداوند در اين آيه ، پيامبر خود را امر به تبليغ مىكند و او را وعده مىدهد كه از شر دشمنان محافظتش مىكند .\r\n يا أَيُّهَا الرَّسُولُ  : خطابى است به منظور تجليل مقام نبوت .\r\n بَلِّغْ ما أُنْزِلَ إِلَيْكَ مِنْ رَبِّكَ وَ إِنْ لَمْ تَفْعَلْ فَما بَلَّغْتَ رِسالَتَهُ  : مفسران قرآن مجيد ، در بارهء اين آيه زياد گفتگو كرده‌اند . حسن گويد :\r\nخداوند متعال پيامبر را به رسالتى مبعوث كرده بود ، كه خود را در برابر آن ناتوان مىديد و از قريش بيمناك بود ، بوسيلهء اين آيه ، ترس و بيم او را زايل كرد . عايشه گويد :\r\nاين آيه ، تو هم اينكه پيامبر بخاطر تقيه ، قسمتى از وحى خدا را كتمان كرده است ، بر طرف مىكند . حرفهاى ديگرى هم زده‌اند .\r\nعياشى در تفسير خود - با واسطه‌هايى - از ابن عباس و جابر بن عبد اللَّه ، روايت كرده است كه : خداوند پيامبر را مأمور كرده بود كه على را به خلافت ، نصب كند . لكن بيم داشت كه بگويند : پسر عموى خود را برگزيده و او را مورد انتقاد قرار دهند .\r\nاز اينرو اين آيه را بر پيامبر نازل فرمود او در روز غدير خم ، على را برهبرى مسلمين منصوب كرد .\r\nعين اين خبر را سيد ابو الحمد در كتاب « شواهد التنزيل بقواعد التفضيل و التاويل » - به چند واسطه - نقل كرده است . همچنين - با واسطه‌هايى - از ابن - عباس نقل كرده است كه : اين آيه دربارهء على عليه السلام نازل گرديد . به همين جهت ، پيامبر على را برگرفت و فرمود :\r\n\r\n","description":"","footnote":"","page_name":" 117 ","page_number":117},
  {"content":"\r\n\r\n- هر كس من مولى و رهبر اويم ، على مولى و رهبر اوست . خدايا هر كه على را دوست دارد ، دوست بدار و هر كه على را دشمن دارد ، دشمن بدار .\r\nدر روايات مشهورى كه از امام باقر و امام صادق - عليهما السلام - نقل شده ، چنين آمده است :\r\n- خداوند به پيامبر وحى كرده بود ، كه على را جانشين خود گرداند . مىترسيد اين كار بر گروهى گران آيد . اين آيه نازل شد تا پيامبر را بر اين كار تشجيع كند . مقصود اين است كه اگر از تبليغ آنچه به تو دستور داده شده است ، خوددارى و كتمان كنى ، گويى هيچيك از ماموريتهاى خود را انجام نداده‌اى و از لحاظ استحقاق كيفر ، تفاوتى ندارند .\r\nابن عباس گويد : يعنى اگر يكى از آيات خدا را كتمان كنى ، رسالت خداوند را انجام نداده و امر خدا را امتثال نكرده‌اى .\r\n وَ اللَّهُ يَعْصِمُكَ مِنَ النَّاسِ  : و خداوند مردم را از اينكه به تو آسيبى برسانند ، منع مىكند .\r\n إِنَّ اللَّهَ لا يَهْدِي الْقَوْمَ الْكافِرِينَ  : گويند : در اينباره دو قول است :\r\n1 - مقصود اين است كه خداوند از راه لطف و توفيق ، آنها را بسوى كفر هدايت نمىكند ، بلكه آنها را بسوى ايمان هدايت مىكند . زيرا كسى را كه خداوند بسوى مقصد سعادت ، هدايت مىكند ، در حقيقت او را كمك كرده است كه به مقصد برسد .\r\nاين قول از على بن عيسى است . وى گويد : صحيح نيست كه مقصود اين باشد كه آنها را بسوى ايمان هدايت نمىكند ، زيرا خداوند آنها را از راه استدلال و ترغيب و تهديد ، بسوى ايمان هدايت كرده است .\r\n2 - جبايى گويد : مقصود اين است كه آنها را بسوى بهشت هدايت نمىكند .\r\n\r\nدلالت آيه\r\nاين آيه بصدق گفتار و صحت نبوت پيامبر ، از دو راه دلالت دارد :\r\n1 - آنچه در اين آيه - و نظائر آن - از امور آينده ، خبر داده است ، واقع\r\n\r\n","description":"","footnote":"","page_name":" 118 ","page_number":118},
  {"content":"\r\n\r\nشده است . بنا بر اين قرآن كريم از جانب خدايى است كه به امور غيبى و امور نهانى ، عالم است .\r\n2 - پيامبر خدا تا اطمينان پيدا نكند كه آنچه خبر ميدهد راست است و شدنى ، با مردم در ميان نمىگذارد . بدون ترديد ، عاملى كه او را وادار به بيان چنين مطلبى مىكند ، همان صدق و واقعيت آن است . در روايت است كه ، - وقتى اين آيه نازل شد ، پيامبر به چند تن از اصحاب - مثل سعد و حذيفه - كه او را پاسدارى ميكردند ، فرمود :\r\n- به جاهاى خود برويد ، زيرا خداوند مرا از شر دشمنان حفظ مىكند .\r\n\r\n","description":"","footnote":"","page_name":" 119 ","page_number":119},
  {"content":"\r\n\r\n\r\nبيان آيهء 68\r\n\r\nشأن نزول\r\nابن عباس گويد :\r\n- جماعتى از يهود ، نزد پيامبر آمده ، گفتند :\r\n- آيا اقرار ندارى كه تورات ، از جانب خداست ؟\r\nفرمود :\r\n- اقرار دارم .\r\nگفتند :\r\n- ما فقط به تورات ايمان داريم و به كتابهاى ديگر ايمان نداريم .\r\nاين آيه ، به همين مناسبت ، نازل شد .\r\n\r\nمقصود\r\nخداوند پيامبر را امر مىكند كه يهود را مخاطب سازد . از اينرو فرمود :\r\n - قُلْ يا أَهْلَ الْكِتابِ لَسْتُمْ عَلى شَيْءٍ حَتَّى تُقِيمُوا التَّوْراةَ وَ الْإِنْجِيلَ وَ ما أُنْزِلَ إِلَيْكُمْ مِنْ رَبِّكُمْ  : بگو : اى اهل كتاب ، شما بر دين صحيح نيستيد ، مگر اينكه تورات و انجيل و قرآنى كه بر همهء انسانها نازل شده است ، مورد اقرار و اعتراف ، قرار دهيد . برخى گويند : مقصود اين است كه مطالب تورات و انجيل را در پيرامون نبوت حضرت محمد ص تصديق و بر طبق آن عمل كنيد . جبايى گويد : مقصود اين است كه بايد به تورات و انجيل عمل كنند و اين پيش از نسخ آنهاست .\r\n وَ لَيَزِيدَنَّ كَثِيراً مِنْهُمْ ما أُنْزِلَ إِلَيْكَ مِنْ رَبِّكَ طُغْياناً وَ كُفْراً  : تفسير اين جمله گذشت .\r\n\r\n","description":"","footnote":"","page_name":" 120 ","page_number":120},
  {"content":"\r\n\r\n فَلا تَأْسَ عَلَى الْقَوْمِ الْكافِرِينَ  : بنا بر اين غم مردم كافر مخور . بدينترتيب ، خاطر پيامبر را از كجرفتارى ايشان تسلى مىبخشد ، زيرا اينان مردمى بودند كه عادتشان از قديم الايام ، تكذيب پيامبران بوده است . برخى گفته‌اند : يعنى : بر اين كفر و ستمكارى ايشان ، محزون مباش ، زيرا ضرر آن دامنگير خودشان مىشود . و بقولى يعنى : غم هلاك و عذاب ايشان مخور ، زيرا اين پاداش كردار ايشان است .\r\n\r\n","description":"","footnote":"","page_name":" 121 ","page_number":121},
  {"content":"\r\n\r\n\r\n[ سوره المائدة ( 5 ) : آيات 69 تا 71 
  ]\r\nإِنَّ الَّذِينَ آمَنُوا وَ الَّذِينَ هادُوا وَ الصَّابِئُونَ وَ النَّصارى مَنْ آمَنَ بِاللَّهِ وَ الْيَوْمِ الْآخِرِ وَ عَمِلَ صالِحاً فَلا خَوْفٌ عَلَيْهِمْ وَ لا هُمْ يَحْزَنُونَ ( 69 ) لَقَدْ أَخَذْنا مِيثاقَ بَنِي إِسْرائِيلَ وَ أَرْسَلْنا إِلَيْهِمْ رُسُلاً كُلَّما جاءَهُمْ رَسُولٌ بِما لا تَهْوى أَنْفُسُهُمْ فَرِيقاً كَذَّبُوا وَ فَرِيقاً يَقْتُلُونَ ( 70 ) وَ حَسِبُوا أَلاَّ تَكُونَ فِتْنَةٌ فَعَمُوا وَ صَمُّوا ثُمَّ تابَ اللَّهُ عَلَيْهِمْ ثُمَّ عَمُوا وَ صَمُّوا كَثِيرٌ مِنْهُمْ وَ اللَّهُ بَصِيرٌ بِما يَعْمَلُونَ ( 71 )\r\n« 1 »\r\n\r\nترجمه\r\nآنان كه ايمان آورده‌اند و يهوديان و صابيان و نصارى ، كسانى هستند كه به خدا و روز قيامت ايمان آورده ، عمل شايسته انجام مىدهند . آنان را ترسى نيست و دچار اندوه نمىشوند .\r\nما از بنى اسرائيل پيمان گرفتيم و بسوى آنها رسولانى فرستاديم . هر گاه رسولى بسوى ايشان مىآمد با آنچه با هواى نفس آنها موافق نبود ، دسته‌اى را تكذيب مىكردند و دسته‌اى را مىكشتند * و تصور مىكردند كه كيفرى در كار نيست . پس كور و كر شدند و خدا توبهء آنان را پذيرفت . سپس بسيارى از آنان كور و كر شدند و خداوند بكردار آنها داناست .\r\n\r\n\r\n","description":"","footnote":"\r\n( 1 ) - آيهء 69 و 70 و 71 سورهء مائده جزء ششم سوره 5\r\n","page_name":" 122 ","page_number":122},
  {"content":"\r\n\r\n\r\nبيان آيهء 69\r\n\r\nاعراب\r\nالصابئون : دربارهء رفع اين كلمه ، اختلاف است . كسايى گويد : عطف است بر ضمير « هادوا » زجاج گويد : اين مطلب صحيح نيست ، زيرا بنا بر اين بايد « صابيها » در يهوديت ، شريك « يهود » باشند . حال آن كه چنين نيست . چه صابى ، غير از يهودى است . اگر گفته شود « هادوا » به معناى « تابوا » است . مثل  « إِنَّا هُدْنا إِلَيْكَ »  ( اعراف 156 : توبه كرديم ) يعنى يهوديان و صابيان توبه كردند ، گوييم : در تفسير آيه ، اينطور نگفته‌اند ، زيرا معناى  « الَّذِينَ آمَنُوا »  مؤمنان ظاهرى و زبانى است كه بدنبال آنها يهوديان و صابيان و نصارى ذكر شده ، سپس  « مَنْ آمَنَ بِاللَّهِ وَ الْيَوْمِ . . . »  و اگر اينها مؤمنان واقعى بودند ، نيازى به جملهء اخير نبود .\r\nديگر اينكه عطف بر ضمير مرفوع ، بدون تاكيد آن قبيح است .\r\nفراء گويد : هر گاه اسم « ان » از كلماتى باشد كه اعراب آن ظاهر نشود ، عطف اسم مرفوع بر آن جايز است . مثل : « انى و زيد قائمان » زيرا « ان » در عمل ضعيف است . اين قول نيز بوسيلهء زجاج رد شده است .\r\nسيبويه و خليل و همهء بصريان گويند : « الصابئون » به اين جهت مرفوع است كه در تقدير ، در انتهاى كلام قرار دارد و رفع آن بنا بر ابتداست . يعنى : « ان الذين آمنوا و الذين هادوا من آمن منهم باللَّه . . . و الصابئون النصارى من آمن . . . » بشر بن حازم گويد :\r\n و الا فاعلموا انا و انتم * بغاة ما بقينا فى شقاق \r\nدر اين بيت ضمير مرفوع « انتم » طبق وجهى كه در بالا ذكر شد ، عطف شده است . يعنى : و گرنه بدانيد كه مادامى كه ما و شما در جنگيم ، ستمكاريم .\r\n\r\n","description":"","footnote":"","page_name":" 123 ","page_number":123},
  {"content":"\r\n\r\nديگرى گويد :\r\n فمن يك امسى بالمدينة رحله * فانى و قيّار بها لغريب \r\nدر اينجا نيز « قيار » به همان ترتيب عطف شده است . يعنى : هر كس منزلش در در مدينه باشد ، من و قيار در آنجا غريبيم .\r\n\r\nمقصود\r\nما تفسير اين آيه را - مشروحاً - در سورهء بقره ( آيه 62 ) آورده‌ايم . در آنجا گفتيم : بنا بر قول زجاج ، مقصود از  « الَّذِينَ آمَنُوا »  مردم منافق است . سپس در جملهء  « مَنْ آمَنَ بِاللَّهِ وَ الْيَوْمِ . . . »  كسانى را ياد مىكند كه داراى ايمان قلبى هستند .\r\nبرخى گفته‌اند : مقصود از  « مَنْ آمَنَ بِاللَّهِ . . . »  همهء آنهايى است كه قبلا ياد شده‌اند . يعنى كسانى كه ايمان خود را ادامه مىدهند و بر آن ثابت قدمند .\r\n\r\n","description":"","footnote":"","page_name":" 124 ","page_number":124},
  {"content":"\r\n\r\n\r\nبيان آيهء 70 - 71\r\n\r\nقرائت\r\nان لا تكون : ابو عمرو و حمزه و كسايى به رفع و ديگران به نصب خوانده‌اند .\r\nرفع آن بنا بر اين است كه « ان » مخفف « انّ » و اسم آن ضمير محذوف باشد و « حسبوا » را به معناى « علموا » گرفته‌اند . در اين صورت در نگارش بايد « نون » نوشته شود . نصب آن بنا بر اين است كه « ان » ناصبه باشد و در اين صورت « حسبوا » به معناى « علموا » نيست و « نون » در نگارش ساقط مىشود « 1 » .\r\n\r\nلغت\r\nهوى : ميل به جانب چيزى كه سزاوار نيست « تهوى » : ميل مىكند . فرق هوى و شهوت اين است كه شهوت به مدركات حسى تعلق مىگيرد مثل شهوت طعام ولى هوى بمدركات غير حسى .\r\nحسبان : گمان . « حسبوا » : گمان كردند .\r\nفتنة : در اينجا كيفر . اصل معناى آن آزمايش است .\r\n\r\nاعراب\r\nلقد : لام قسم فريقاً : در هر دو مورد مفعول به است .\r\nابو على فارسى گويد : افعالى هستند كه بر قطع و يقين دلالت دارند مثل « علم » و افعالى هستند كه بر شك و ظن و حالات غير ثابت ديگر مثل ترس و طمع و . . . دلالت دارند . در اين ميان افعالى هم هستند كه گاهى به معناى افعال اول هستند و گاهى به معناى افعال دوم . مثل « حسب » و « ظن » و « زعم » .\r\nبعد از افعالى كه به معناى علم و يقين هستند « انّ » در مىآيد مثل :\r\n\r\n\r\n","description":"","footnote":"\r\n( 1 ) - اين قاعده در رسم الخط قرآن رعايت مىشود .\r\n","page_name":" 125 ","page_number":125},
  {"content":"\r\n\r\n « وَ يَعْلَمُونَ أَنَّ اللَّهَ هُوَ الْحَقُّ الْمُبِينُ »  ( نور 25 ) و بعد از افعالى كه به معناى شك و ظن و حالات نفسانى غير ثابت ديگر هستند « ان » مىآيد مثل  « وَ الَّذِي أَطْمَعُ أَنْ يَغْفِرَ لِي خَطِيئَتِي  ( شعراء 82 ) بعد از افعالى كه ممكن است به معناى دستهء اول يا به معناى دستهء دوم باشند ، هر گاه به معناى حالت ثابت و يقين باشند ، « انّ » و هر گاه به معناى حالت غير ثابت و گمان باشند « ان » در مىآيد . از اينرو در بحث قرائت گفته شد كه اگر « حسبوا » به معناى « علموا » باشد ، « ان » مخفف از « انّ » است . بديهى است كه حرف « لا » ميان « ان » و فعل فاصله نمىشد ، اين وجه جايز نبود .\r\nفتنة : مرفوع است بنا بر اينكه « تكون » فعل تام به معناى « تقع » باشد .\r\nكثير : دربارهء رفع اين كلمه ، سه وجه محتمل است :\r\n1 - بدل از واو  « عَمُوا وَ صَمُّوا »  .\r\n2 - خبر مبتداى محذوف . يعنى : « ذو العمى و الصّمّ كثير منهم » 3 - اينكه واو را در فعل مثل علامت تانيث ، علامت بدانيم نه فاعل . مثل :\r\n« اكلونى البراغيث » چنان كه شاعر گويد :\r\n يلوموننى فى اشتراء النخيل * اهلى فكلهم يعذل \r\nدر اين شعر « اهل » فاعل است براى « يلومون » . يعنى : بستگان من همگى مرا در خريدن نخلها ، سرزنش مىكنند .\r\n\r\nمقصود\r\nاكنون خداوند متعال سوگند ياد مىكند كه از بنى اسرائيل پيمان گرفته است .\r\nمىفرمايد :\r\n - لَقَدْ أَخَذْنا مِيثاقَ بَنِي إِسْرائِيلَ  : مقصود اين است كه پيامبران خدا از ايشان ، پيمان گرفته‌اند كه به محمد ص ايمان آورند و به او اقرار كنند . و بقولى : يعنى خداوند از ايشان پيمان گرفته است كه در توحيد ، اخلاص داشته باشند و بدستورات خدا عمل كنند و پيامبران خدا و بشارتهاى مربوط به پيامبر آخر الزمان را تصديق كنند . بديهى\r\n\r\n","description":"","footnote":"","page_name":" 126 ","page_number":126},
  {"content":"\r\n\r\nاست كه اين پيمان را خداوند از يهوديان معاصر پيامبر گرامى اسلام نگرفته بود ، بلكه از پدران آنها گرفته بود ، لكن از آنجا كه آنها اين پيمان را در كتابهاى خود خوانده بودند و به صحت آن اعتراف داشتند ، خداوند آنها را به ياد آن پيمان مىاندازد و با آنها به احتجاج مىپردازد و مورد سرزنش قرار مىدهد .\r\n وَ أَرْسَلْنا إِلَيْهِمْ رُسُلًا كُلَّما جاءَهُمْ رَسُولٌ بِما لا تَهْوى أَنْفُسُهُمْ فَرِيقاً كَذَّبُوا وَ فَرِيقاً يَقْتُلُونَ  :\r\nو بسوى آنان پيامبرانى فرستاديم . هر گاه پيامبرى مىآمد كه با هواى نفس آنان موافقت نداشت ، بعضى را تكذيب ميكردند و بعضى را مىكشتند .\r\nپرسش چرا فعل مضارع بر فعل ماضى عطف شده است ؟\r\nپاسخ مقصود اين است كه بگويد عادت مستمر آنها پيامبر كشى بود و گرنه فعل دوم هم در حقيقت ، ماضى است . چنان كه از فعل اول نيز همين استمرار اراده شده است .\r\nوانگهى از آنجا كه فعل دوم در خاتمهء آيه ، قرار دارد ، بايد به صورت مضارع باشد تا با خاتمهء آيات ديگر موافقت كند . ممكن است معنى اين باشد كه : « فريقا كذبوا لم يقتلوه و فريقا كذبوا يقتلون » بنا بر اينكه « يقتلون » صفت براى « فريقا » باشد . يعنى : گروهى تكذيب مىكنند و گروهى مىكشند . در اين صورت ، مضارع عطف بر ماضى نيست . در بارهء تفسير « فريق » در سورهء بقره ( آيه 87 ) بحث كرده‌ايم .\r\n وَ حَسِبُوا أَلَّا تَكُونَ فِتْنَةٌ  : و گمان كردند كه در مقابل قتل و تكذيب پيامبران ، كيفر نمىبينند . يعنى گمان مىكردند كه گرفتار عذاب خدا نخواهند شد . اين معنى از عطا و ابن عباس است . قتاده و حسن و سدى گويند : يعنى آنان گمان مىكردند كه بلايى دامنگيرشان نمىشود . مقاتل گويد : فتنه ، در اينجا به معناى شدت و قحطى است .\r\nاين معانى بهم نزديكند . زجاج گويد : يعنى گمان مىكردند كه كردار آنها بحالشان ضررى ندارد ، زيرا خود را فرزندان و دوستان خدا مىدانستند . ابن انبارى گويد : يعنى اصرار بر كفر را براى خود اسباب هلاكت و بدبختى نمىدانستند .\r\n\r\n","description":"","footnote":"","page_name":" 127 ","page_number":127},
  {"content":"\r\n\r\n فَعَمُوا وَ صَمُّوا  : آنها كور و كر شدند ، زيرا بواسطهء عدم توجه ، از راه دين منحرف شدند . همانطورى كه افراد كور و كر به راه راست هدايت نمىشوند .\r\n ثُمَّ تابَ اللَّهُ عَلَيْهِمْ ثُمَّ عَمُوا وَ صَمُّوا  : گروهى از آنها توبه كردند و خداوند توبهء آنها را پذيرفت ، سپس به حالت قبل برگشتند . مقصود اين است كه پس از گذشتن قرنهايى نسلهاى بعدى بار ديگر به اخلاق ناپسند نياكان خود برگشتند و از ديدن و شنيدن حق ، كور و كر شدند .\r\n كَثِيرٌ مِنْهُمْ  : برخى گويند : يعنى هنگامى كه توبه كردند ، خدا توبهء آنها را پذيرفت و بلا را از ايشان بگردانيد ، آن گاه بسيارى از آنها به حالت سابق برگشتند .\r\nبرخى گويند : منظور از « كثير » يهوديان معاصر پيامبر است .\r\n وَ اللَّهُ بَصِيرٌ بِما يَعْمَلُونَ  : خداوند بكردار آنها داناست . اين جمله ، در حقيقت تهديدى براى آنهاست .\r\n\r\n","description":"","footnote":"","page_name":" 128 ","page_number":128},
  {"content":"\r\n\r\n\r\n[ سوره المائدة ( 5 ) : آيات 72 تا 74 
  ]\r\nلَقَدْ كَفَرَ الَّذِينَ قالُوا إِنَّ اللَّهَ هُوَ الْمَسِيحُ ابْنُ مَرْيَمَ وَ قالَ الْمَسِيحُ يا بَنِي إِسْرائِيلَ اعْبُدُوا اللَّهَ رَبِّي وَ رَبَّكُمْ إِنَّهُ مَنْ يُشْرِكْ بِاللَّهِ فَقَدْ حَرَّمَ اللَّهُ عَلَيْهِ الْجَنَّةَ وَ مَأْواهُ النَّارُ وَ ما لِلظَّالِمِينَ مِنْ أَنْصارٍ ( 72 ) لَقَدْ كَفَرَ الَّذِينَ قالُوا إِنَّ اللَّهَ ثالِثُ ثَلاثَةٍ وَ ما مِنْ إِلهٍ إِلاَّ إِلهٌ واحِدٌ وَ إِنْ لَمْ يَنْتَهُوا عَمَّا يَقُولُونَ لَيَمَسَّنَّ الَّذِينَ كَفَرُوا مِنْهُمْ عَذابٌ أَلِيمٌ ( 73 ) أَ فَلا يَتُوبُونَ إِلَى اللَّهِ وَ يَسْتَغْفِرُونَهُ وَ اللَّهُ غَفُورٌ رَحِيمٌ ( 74 )\r\n« 1 »\r\n\r\nترجمه\r\nآنان كه گفتند : خداوند مسيح بن مريم است ، كافر شدند . مسيح گفت : اى بنى اسرائيل ، خداى را كه پروردگار من و پروردگار شماست عبادت كنيد كه هر كس به خدا شرك آورد ، خداوند بهشت را از او منع كرده و جايگاهش دوزخ است و ستمكاران را ياورى نيست * آنان كه خدا را يكى از سه عنصر دانستند ، كافر شدند . خدايى جز خداى يكتا نيست و اگر از آنچه مىگويند ، باز نگردند ، آنهايى كه كافر شدند ، عذابى دردناك به ايشان مىرسد . آيا بدرگاه خدا توبه و استغفار نمىكنند ؟ ! خداوند ، آمرزگار و رحيم است .\r\n\r\n\r\n","description":"","footnote":"\r\n( 1 ) - آيهء 72 و 73 و 74 سورهء مائده جزء 6 سوره 5\r\n","page_name":" 129 ","page_number":129},
  {"content":"\r\n\r\n\r\nبيان آيهء 72 - 73 - 74\r\n\r\nلغت\r\nشرك : اين كلمه در اصل همان شركت در ملك است . « يشرك » : شريك قرار دهد .\r\nمس عذاب : عذابى كه به بدن برسد و احساس شود . فرق آن با لمس اين است كه در لمس ، ممكن است احساس نباشد . گاهى اين دو كلمه بيك معنى به كار مىروند .\r\n\r\nاعراب\r\n ثالِثُ ثَلاثَةٍ  : فراء گويد : اين دو كلمه را بايد بطور حتم به صورت مضاف و مضاف اليه خواند . نظير  « ثانِيَ اثْنَيْنِ إِذْ هُما فِي الْغارِ »  ( توبه 40 ) به معناى يكى از سه و يكى از دو .\r\n وَ إِنْ لَمْ يَنْتَهُوا عَمَّا يَقُولُونَ لَيَمَسَّنَّ  : اين جمله دلالت دارد بر اينكه در مثل :  « وَ لَئِنْ جِئْتَهُمْ بِآيَةٍ لَيَقُولَنَّ »  ( روم 58 ) اعتماد قسم بر فعل دوم است ، زيرا اگر بر فعل اول بود ، در اينجا حذف نمىشد . در حقيقت لام اول بمنزلهء « ان » در اين جمله است : « و اللَّه ان لو فعلت لفعلت » شاعر گويد :\r\n فاقسم ان لو التقينا و انتم * لكان لكم يوم من الشر مظلم \r\nيعنى : سوگند ياد مىكنم كه اگر ما و شما بهم برخورد كرده بوديم ، براى شما روزى كه از شر ، تاريك بود ، فرا مىرسيد .\r\nحذف « ان » هم جايز است . مثل « اقسمت لو جئت جئت » .\r\n\r\nمقصود\r\nاكنون خداوند به وصف مسيحيان پرداخته ، مىفرمايد :\r\n - لَقَدْ كَفَرَ الَّذِينَ قالُوا إِنَّ اللَّهَ هُوَ الْمَسِيحُ ابْنُ مَرْيَمَ  : مذهب مسيحيان « يعقوبية » اين است كه : ذات خداوند با ذات مسيح اتحاد يافتند ، در نتيجه كالبد عيسى لاهوتى شد .\r\n\r\n","description":"","footnote":"","page_name":" 130 ","page_number":130},
  {"content":"\r\n\r\nمعناى خدا بودن مسيح ، همين است .\r\n وَ قالَ الْمَسِيحُ يا بَنِي إِسْرائِيلَ اعْبُدُوا اللَّهَ رَبِّي وَ رَبَّكُمْ  : مسيح گفت : اى بنى اسرائيل خداوند را كه خالق من و شما و مالك من و شماست و من و شما همگى بندگان اوييم ، پرستش كنيد .\r\n إِنَّهُ مَنْ يُشْرِكْ بِاللَّهِ فَقَدْ حَرَّمَ اللَّهُ عَلَيْهِ الْجَنَّةَ  : با اينكه ثابت شده است كه هيچكس جز خداوند نمىتواند كارهايى انجام دهد كه سزاوار عبادت باشد ، اگر كسى گمان كند كه ديگرى سزاوار پرستش است ، خداوند او را از رفتن به بهشت منع مىكند .\r\n وَ مَأْواهُ النَّارُ  : و جايگاه او دوزخ است . اين مطالب را مسيح بقوم خود گفت :\r\n وَ ما لِلظَّالِمِينَ مِنْ أَنْصارٍ  : ستمكاران را ياورى نيست كه از عذاب ، نجات بخشد .\r\nسپس سوگند ديگرى ياد مىكند و ميفرمايد :\r\n لَقَدْ كَفَرَ الَّذِينَ قالُوا إِنَّ اللَّهَ ثالِثُ ثَلاثَةٍ  : آنهايى كه خدا را يكى از سه عنصر مىدانستند كافر شدند . عموم مسيحيان - اعم از يعقوبية ، مكانيه و نسطوريه - معتقد بودند كه :\r\nخدا از سه عنصر پديد آمده و در عين حال يكى است : پدر ، پسر و روح القدس . اين سه ، يك خدا هستند نه سه خدا . بدينترتيب ، زير بار سه خدا نمىروند ، ولى حقيقت آن ، چيزى غير از تعدد خدايان نيست ، زيرا در نظر آنان ، پسر خداست ، پدر خداست ، روح القدس هم خداست . بديهى است كه پسر غير از پدر است .\r\n وَ ما مِنْ إِلهٍ إِلَّا إِلهٌ واحِدٌ  : جز خداوند يكتا خدايى نيست . حرف « من » براى تاكيد آمده است .\r\n وَ إِنْ لَمْ يَنْتَهُوا عَمَّا يَقُولُونَ لَيَمَسَّنَّ الَّذِينَ كَفَرُوا مِنْهُمْ عَذابٌ أَلِيمٌ  : اگر از گفتار و عقيدهء « سه خدايى » و « سه گانه پرستى ! » توبه نكنند ، سوگند ياد مىكنم كه عذابى دردناك بكافران آنها مىرسد . علت اينكه اين عذاب را اختصاص بكافران ايشان داده ، اين است كه او علم دارد كه برخى از ايشان توبه خواهند كرد . اين قول از ابو على جبايى و زجاج است . و بقولى : مقصود تعميم عذاب است نسبت بهر دو فرقه : فرقهء اول كه عيسى را خدا مىدانستند و فرقهء دوم كه خدا را يكى از سه عنصر مىدانستند و ضمير « منهم »\r\n\r\n","description":"","footnote":"","page_name":" 131 ","page_number":131},
  {"content":"\r\n\r\nبه اهل كتاب برمىگردد .\r\nاين آيه دلالت دارد بر اينكه : هر كس بگويد خداوند يكى از سه عنصر است ، كافر خواهد بود و كسانى كه مىگويند : كفر انكار قلبى است ، معتقدند كه افعال ظاهرى ، نظير همين گفتار و سجده كردن براى بتها ، نمايشگر آن اعتقاد قلبى هستند . بنا بر اين از آيه ، استفاده نميشود كه خود افعال ظاهرى كه بوسيلهء اعضاى بدنى انجام مىگيرند ، كفر هستند .\r\n أَ فَلا يَتُوبُونَ إِلَى اللَّهِ  : فراء گويد : اين جمله ، امر است به لفظ استفهام . يعنى :\r\nبدرگاه خدا توبه كنيد . مثل :  « فَهَلْ أَنْتُمْ مُنْتَهُونَ »  ( همين سوره 91 : شما بايد قبول نهى كنيد ) علت اينكه حرف « الى » آمده ، اين است كه : توبه ، بازگشت بسوى طاعت خداوند و تائب بمنزلهء كسى است كه از خدا دور گشته ، سپس بسوى او بازگشت مىكند .\r\n وَ يَسْتَغْفِرُونَهُ  : فرق ميان توبه و استغفار اين است كه : استغفار ، طلب آمرزش است بوسيلهء دعا ، توبه يا . . . ولى توبه پشيمانى از معصيت و تصميم بر عدم تكرار آن است .\r\nبديهى است كه با تكرار كار زشت ، استغفار بىفايده است .\r\n وَ اللَّهُ غَفُورٌ رَحِيمٌ  : خداوند گناهان را مىآمرزد و به بندگان خود رحم مىكند .\r\nاين آيه ، تشويق مىكند به توبه و استغفار .\r\n\r\n","description":"","footnote":"","page_name":" 132 ","page_number":132},
  {"content":"\r\n\r\n\r\n[ سوره المائدة ( 5 ) : آيات 75 تا 77 
  ]\r\nمَا الْمَسِيحُ ابْنُ مَرْيَمَ إِلاَّ رَسُولٌ قَدْ خَلَتْ مِنْ قَبْلِهِ الرُّسُلُ وَ أُمُّهُ صِدِّيقَةٌ كانا يَأْكُلانِ الطَّعامَ انْظُرْ كَيْفَ نُبَيِّنُ لَهُمُ الْآياتِ ثُمَّ انْظُرْ أَنَّى يُؤْفَكُونَ ( 75 ) قُلْ أَ تَعْبُدُونَ مِنْ دُونِ اللَّهِ ما لا يَمْلِكُ لَكُمْ ضَرًّا وَ لا نَفْعاً وَ اللَّهُ هُوَ السَّمِيعُ الْعَلِيمُ ( 76 ) قُلْ يا أَهْلَ الْكِتابِ لا تَغْلُوا فِي دِينِكُمْ غَيْرَ الْحَقِّ وَ لا تَتَّبِعُوا أَهْواءَ قَوْمٍ قَدْ ضَلُّوا مِنْ قَبْلُ وَ أَضَلُّوا كَثِيراً وَ ضَلُّوا عَنْ سَواءِ السَّبِيلِ ( 77 )\r\n« 1 »\r\n\r\nترجمه\r\nمسيح بن مريم تنها پيامبرى است كه پيش از او نيز پيامبران خدا آمده‌اند و مادرش زنى است راست گفتار كه مثل همهء مردم ، طعام ميخورند . ببين كه چگونه آيات را براى ايشان بيان مىكنيم ؟ سپس ببين كه چگونه آنان از حق منصرف مىشوند ؟ ! بگو : آيا كسى را مىپرستيد كه قدرتى بر سود و زيان شما ندارد ؟ ! خداوند شنوا و داناست . بگو :\r\nاى اهل كتاب ، با تجاوز از حق ، در دين خود غلو نكنيد و از هوسهاى قومى كه پيش از شما گمراه شدند و بسيارى را گمراه كردند و خود از راه راست گم گشتند ، در دين خود غلو نكنيد .\r\n\r\n\r\n","description":"","footnote":"\r\n( 1 ) - سورهء مائده آيهء 75 و 76 و 77 جزء 6 سورهء 5\r\n","page_name":" 133 ","page_number":133},
  {"content":"\r\n\r\n\r\nبيان آيهء 75 - 76 - 77\r\n\r\nلغت\r\nصديقه : صيغهء مبالغه از « صدق » افك : دروغ ، بازگرداندن از حق . شاعر گويد\r\n ان تك عن احسن المروئة ما * فوكا ففى آخرين قد افكوا \r\nيعنى : اگر تو از نيكوترين جوانمرديها دستت كوتاه است ، در ميان قومى زندگى كرده‌اى كه آنها نيز چنين بوده‌اند .\r\nمىگويند : « ارض مأفوكة » يعنى زمينى كه از باران محروم است . « مؤتفكات » يعنى چيزهايى كه بوسيلهء بادها درهم ريخته شده‌اند .\r\nملك : قدرت برگرداندن چيزى .\r\nنفع : انجام چيزى كه در آن لذت و سرور باشد . مثل : لذتهايى كه براى حيوان حاصل مىشود و مال و وعده .\r\nضرر : انجام چيزى كه در آن درد و غم باشد . مثل دردهاى حيوان و سخنان ناپسند .\r\nاهواء : جمع هوى\r\n\r\nاعراب\r\n غَيْرَ الْحَقِّ  : نصب آن بر دو وجه است : 1 - حال از « دينكم » يعنى « لا تغلوا فى دينكم مخالفين للحق » 2 - بنا بر استثناء . يعنى « لا تغلوا فى دينكم الا الحق » بنا بر اين « الحق » مستثناى از غلو در حق است و بدينترتيب « غلو در حق » به معناى پيروى آن جايز است .\r\n\r\n","description":"","footnote":"","page_name":" 134 ","page_number":134},
  {"content":"\r\n\r\n\r\nمقصود\r\nدر آيات پيش ، گفتار جاهلانهء مسيحيان را نقل كرد ، اكنون در مقام احتجاج با آنها بر آمده ، مىفرمايد :\r\n - مَا الْمَسِيحُ ابْنُ مَرْيَمَ إِلَّا رَسُولٌ قَدْ خَلَتْ مِنْ قَبْلِهِ الرُّسُلُ  : همانطورى كه پيامبران پيش از مسيح با همهء معجزاتى كه داشتند ، خدا نبودند ، مسيح نيز خدا نيست . كسى كه مدعى خدايى وى شود ، مثل كسى است كه مدعى خدايى آنان شود ، زيرا همهء آنها در مقام و منزلت ، مساوى هستند .\r\n وَ أُمُّهُ صِدِّيقَةٌ  : حسن و جبايى گويند : يعنى مادرش آيات خدا و منزلت فرزند خود و مطالبى را كه از وى مىشنيد ، تصديق مىكرد . چنان كه مىفرمايد :  « وَ صَدَّقَتْ بِكَلِماتِ رَبِّها وَ كُتُبِهِ  ( تحريم 12 : و مريم بكلمات خدا و كتابهاى آسمانى تصديق كرد ) برخى گويند : « وى را صديقه ، ناميده‌اند ، زيرا بسيار راست مىگفت و از اين راه مقامى شايسته كسب كرده بود .\r\n كانا يَأْكُلانِ الطَّعامَ  : در اينباره دو قول است : 1 - اين جمله ، احتجاجى است با مسيحيان كه : كسى كه از زنى تولد شود و غذا بخورد ، نمىتواند خدا باشد ، زيرا مثل همهء مردم ديگر ، به خداوند نيازمند است . مقصود اين است كه مسيح و مادرش - مثل همهء مردم - با غذا زندگى مىكردند ، بنا بر اين كسى كه قوام حياتش بوسيلهء غذاست ، چگونه ممكن است خدا باشد ؟ ! اين معنى از ابن عباس است . 2 - اين جمله ، كنايه از قضاى حاجت است . زيرا خوردن طعام ، مستلزم حدث و قضاى حاجت است .\r\nاز آنجا كه اصل را ذكر كرده ، مثل اين است كه عاقبت آن را هم ذكر كرده است .\r\n انْظُرْ كَيْفَ نُبَيِّنُ لَهُمُ الْآياتِ  : پيامبر و امتش را مامور مىكند كه دربارهء مطالبى كه براى ابطال عقايد مسيحيان گفته است ، بينديشد .\r\n ثُمَّ انْظُرْ أَنَّى يُؤْفَكُونَ  : سپس آنها را امر مىكند كه بينديشند در بارهء اينكه چگونه مسيحيان از حق - كه نتيجهء تدبر در آيات است - منصرف مىشوند . بنا بر اين نگاه و تامل نخست ، در بارهء فصل جميل خداوند است كه دلايل خود را آشكار و شبه‌هاى\r\n\r\n","description":"","footnote":"","page_name":" 135 ","page_number":135},
  {"content":"\r\n\r\nآنان را زايل كرد و نگاه و تامل دوم ، دربارهء كارهاى زشت آنان و خوددارى از تدبر در دلائل خداوند است . بار ديگر براى اثبات گمراهى ايشان ، مىفرمايد :\r\n - قُلْ أَ تَعْبُدُونَ مِنْ دُونِ اللَّهِ ما لا يَمْلِكُ لَكُمْ ضَرًّا وَ لا نَفْعاً  : به آنها بگو : چرا در برابر كسى نيايش مىكنيد كه قدرتى بر سود و زيان شما ندارد ؟ ! زيرا تنها خداوند يا كسى كه از طرف او باشد ، چنين قدرتى دارد . در برابر كسى بايد نيايش و كرنش كرد كه بر اصول نعمتها و سود و زيان و آفرينش و حيات بخشى و روزى قادر باشد . بديهى است كه جز خدا كسى بر اين امور ، قادر نيست . بنا بر اين جز او كسى شايسته پرستش نخواهد بود .\r\n وَ اللَّهُ هُوَ السَّمِيعُ الْعَلِيمُ  : خداوند سخنان شما را مىشنود و به اسرار باطنى شما داناست . بدينترتيب آنها را بكيفر خود تهديد و براى توبه ، ترغيب مىكند .\r\n قُلْ يا أَهْلَ الْكِتابِ  : اكنون آنها را به ترك غلو ، دعوت مىكند و خطاب متوجه مسيحيان است . برخى گفته‌اند : خطاب متوجه يهوديان نيز هست ، زيرا آنان نيز در تكذيب حضرت عيسى و حضرت محمد ( ص ) غلو كردند .\r\n لا تَغْلُوا فِي دِينِكُمْ  : از حدى كه خداوند معين كرده است ، تجاوز نكنيد و به افراط و تفريط نگرائيد . بديهى است كه هر دو جانب افراط و تفريط ، فساد و دين خدا حد وسط ميان آن دوست .\r\n غَيْرَ الْحَقِّ  : اى اهل كتاب ، با تجاوز از حق ، در دين خود غلو نكنيد كه از دسترسى به حق محروم خواهيد شد . بنا بر اينكه خطاب متوجه يهوديان و مسيحيان هر دو باشد ، غلو مسيحيان دربارهء عيسى ، ادعاى خدايى او و غلو يهوديان دربارهء عيسى تكذيب او و نسبت زشت زنا زاده به او دادن است .\r\n وَ لا تَتَّبِعُوا أَهْواءَ قَوْمٍ قَدْ ضَلُّوا  : ابن عباس گويد : هر هواى نفسى ، گمراهى است .\r\nمنظور از « قوم » يهوديانى و مسيحيانى است كه پيش از عصر پيامبر مىزيسته و پيشوايان گمراهى بوده‌اند . اين آيه ، خطاب به معاصران پيامبر است . آنها را از اينكه پيرو هوى و هوس و مذاهب باطل نياكان خود باشند و كور كورانه از آنها تقليد كنند ، منع\r\n\r\n","description":"","footnote":"","page_name":" 136 ","page_number":136},
  {"content":"\r\n\r\nمىكند . پيروى و تقليد گاهى در راه حق است و گاهى در راه باطل . بايد آنها را از روى دليل تشخيص داد .\r\n وَ أَضَلُّوا كَثِيراً  : قومى كه تنها خود گمراه شدند ، بلكه گروهى از خلق را نيز گمراه كردند ، زيرا ديگران را هم بگمراهى دعوت مىكردند .\r\n وَ ضَلُّوا عَنْ سَواءِ السَّبِيلِ  : در اينباره دو قول است :\r\n1 - زجاج گويد : آنها بواسطهء گمراه كردن ديگران گمراه شدند .\r\n2 - آنها بواسطهء كفرشان به عيسى ، گمراه شدند و بواسطهء كفرشان به محمد ديگران را گمراه كردند ، از اينرو « گمراهى » آنان دو بار تكرار شده است .\r\n « سَواءِ السَّبِيلِ »  يعنى راه راست و هموار ، زيرا انسان را به بهشت جاودانى مىرساند .\r\n\r\n","description":"","footnote":"","page_name":" 137 ","page_number":137},
  {"content":"\r\n\r\n\r\n[ سوره المائدة ( 5 ) : آيات 78 تا 80 
  ]\r\nلُعِنَ الَّذِينَ كَفَرُوا مِنْ بَنِي إِسْرائِيلَ عَلى لِسانِ داوُدَ وَ عِيسَى ابْنِ مَرْيَمَ ذلِكَ بِما عَصَوْا وَ كانُوا يَعْتَدُونَ ( 78 ) كانُوا لا يَتَناهَوْنَ عَنْ مُنكَرٍ فَعَلُوهُ لَبِئْسَ ما كانُوا يَفْعَلُونَ ( 79 ) تَرى كَثِيراً مِنْهُمْ يَتَوَلَّوْنَ الَّذِينَ كَفَرُوا لَبِئْسَ ما قَدَّمَتْ لَهُمْ أَنْفُسُهُمْ أَنْ سَخِطَ اللَّهُ عَلَيْهِمْ وَ فِي الْعَذابِ هُمْ خالِدُونَ ( 80 )\r\n« 1 »\r\n\r\nترجمه\r\nبنى اسرائيليانى كه كافر شدند ، به زبان داود و عيسى بن مريم ، لعن شده‌اند .\r\nبه خاطر اينكه معصيت و تجاوز كردند . آنها از كارهاى زشت ، سر پيچى نميكردند .\r\nچه زشت است كردار آنان ! . بسيارى از آنان را مىبينى كه با مردم كافر روابط دوستى دارند . بدست است آنچه براى خود و به پيش فرستاده‌اند . خداوند بر آنها غضب كرده و هميشه در عذاب هستند .\r\n\r\n\r\n","description":"","footnote":"\r\n( 1 ) - آيهء 78 و 79 و 80 سورهء مائده جزء 6 سوره 5\r\n","page_name":" 138 ","page_number":138},
  {"content":"\r\n\r\n\r\nبيان آيهء 78 - 79 - 80\r\n\r\nلغت\r\nتناهى : در اينجا داراى دو معنى است : 1 - نهى كردن از يكديگر « كانوا لا يتناهون عن منكر » : يكديگر را از منكر نهى نمىكردند 2 - سرپيچى كردن . به معناى آيه اين است : از منكر سرپيچى نميكردند .\r\n\r\nاعراب\r\n لَبِئْسَ ما  : « ما » ممكن است « كافه » باشد مثل « انما ، لكنما ، ربما ، بعدما » و « لام » حرف قسم است . ممكن است كه اسم نكره باشد يعنى : « بئس شيئاً فعلوه »  أَنْ سَخِطَ اللَّهُ  : محل آن رفع و مبتداى مؤخر است مثل « بئس رجلا زيد » و خبر آن  « لَبِئْسَ ما قَدَّمَتْ . . . »  مىباشد . يا اينكه خبر مبتداى محذوف است .\r\nممكن است در محل نصب به تقدير : « لان سخط اللَّه باشد . . . » باشد .\r\n\r\nمقصود\r\nاكنون خداوند از حال نياكان آنها خبر داده ، مىفرمايد :\r\n لُعِنَ الَّذِينَ كَفَرُوا مِنْ بَنِي إِسْرائِيلَ عَلى لِسانِ داوُدَ وَ عِيسَى ابْنِ مَرْيَمَ  : دربارهء اين جمله ، اقوالى شمرده‌اند :\r\n1 - يعنى : به زبان حضرت داود ، لعن شدند و به صورت بوزينگان در آمدند و به زبان حضرت عيسى ع لعن شدند و به صورت خوكان مسخ شدند . علت اين كه از پيامبران پس از موسى ، فقط داود و عيسى را ذكر مىكند ، اين است كه اين دو ، از ديگران مشهورترند . ذكر نام داود ، او را از ذكر نام پسرش سليمان بىنياز كرد ، زيرا پدر و پسر ، سخنشان يكى بود ، اين قول از حسن و مجاهد و قتاده است . امام باقر ( ع ) فرمود : داود اهل « ايله » را بواسطهء گناهى كه در روز شنبه ، مرتكب شده بودند ،\r\n\r\n","description":"","footnote":"","page_name":" 139 ","page_number":139},
  {"content":"\r\n\r\nلعن كرد . اين گناه در زمان وى روى داد . او بدرگاه خدا عرض كرد : « خدايا لباس لعنت بر آنها بپوشان . . . » و خداوند آنها را به شكل بوزينگان در آورد ، عيسى ع كسانى را لعن كرد كه بر آنها مائده نازل شد و كفر ورزيدند .\r\n2 - ابن عباس گويد : مقصود اين است كه آنان در زبور و انجيل ، لعن شده‌اند ، يعنى خداوند كافران بنى اسرائيل را در زبور و انجيل - كه از زبان داود و عيسى است - لعن كرده است ، 3 - زجاج گويد : از آنجا كه داود و عيسى دانسته بودند كه حضرت محمد ص از جانب خدا مبعوث مىشود ، كسانى را كه به او كفر بورزند ، لعن كردند .\r\nقول اول صحيحتر است ، مقصود اين است كه خداوند آنان را - باثبات كفر - از آمرزش خود مايوس كرده است ، زيرا پيامبران ، عقوبت آنها را از خداوند مسألت كرده و دعاى آنها مستجاب است ، اينكه لعنت را از زبان داود و عيسى نقل مىكند براى اين است كه گمان نكنند كه آنها را پيش انبياء مقامى است كه سبب نجات آنها از كيفر خواهد شد .  ذلِكَ  : اشاره به لعنتى است كه ذكر شد .\r\n بِما عَصَوْا وَ كانُوا يَعْتَدُونَ  : بواسطهء معصيت و تجاوز ايشان است ، سپس به بيان حال آنها پرداخته ، مىفرمايد :\r\n - كانُوا لا يَتَناهَوْنَ عَنْ مُنكَرٍ فَعَلُوهُ  : آنان يكديگر را نهى نميكردند و كارهاى زشت را بدون توجه به منع خداوند ، مرتكب مىشدند ، ابن عباس گويد : بنى اسرائيل سه فرقه بودند : فرقه‌اى كه در « روز شنبه » مرتكب معصيت شدند و فرقه‌اى كه آنها را از اين كار نهى مىكردند ولى از معاشرت آنها خوددارى نكردند و فرقه‌اى كه آنها را نهى كردند و از آنها جدا شدند ، دو فرقهء اول ملعون شمرده شدند ، از اينرو پيامبر گرامى اسلام فرمود : « امر بمعروف و نهى از منكر كنيد ، دست نادان را بگيريد و او را به راه حق بياوريد و گرنه خداوند دلهاى شما را بهم مربوط مىسازد و همهء شما را لعنت مىكند . »\r\n\r\n","description":"","footnote":"","page_name":" 140 ","page_number":140},
  {"content":"\r\n\r\nعلت اينكه كار زشت را « منكر » نامند ، اين است كه : عقل كار نيكو را مىپسندد و با آن آشناست و كار زشت را نمىپسندد و با آن ناآشناست ، بنا بر اين هر چه را عقل انكار كند ، ناپسند و زشت و هر چه را انكار نكند ، پسنديده است .\r\n\r\nاقوال ديگر\r\nبرخى گفته‌اند ، منظور از « منكر » اين است كه آنها در روز شنبه ، ماهى صيد كردند و برخى گفته‌اند : منظور اين است كه در برابر داوريهاى خود رشوه مىگرفتند و برخى گفته‌اند : مقصود خوردن ربا و گرفتن قيمت « پيه » است .\r\nسپس سوگند ياد كرده ، مىفرمايد :\r\n لَبِئْسَ ما كانُوا يَفْعَلُونَ  : كردار آنها زشت است ،  تَرى كَثِيراً مِنْهُمْ يَتَوَلَّوْنَ الَّذِينَ كَفَرُوا  : مقصود اين است كه : بسيارى از يهوديان ، با كفار مكه روابط دوستى دارند ، مثل : كعب بن اشرف ، و همكارانش كه سپاه مشركان را عليه پيامبر خدا بر انگيختند ، اين مطلب را ذيل آيهء :  « وَ يَقُولُونَ لِلَّذِينَ كَفَرُوا هؤُلاءِ أَهْدى مِنَ الَّذِينَ آمَنُوا سَبِيلًا »  ( نساء 51 ) بيان كرده‌ايم ، امام باقر عليه السلام فرمود : آنان پادشاهان جبار را دوست مىداشتند و هوى و هوس آنان را بر ايشان مىآراستند ، تا از دنياى آنها برخوردار شوند ، بدينترتيب آنها را بر اثر كارهاى زشت و عقايد ناپسند ، توبيخ مىكند ،  لَبِئْسَ ما قَدَّمَتْ لَهُمْ أَنْفُسُهُمْ  : آنچه براى روز رستاخيز خود ذخيره كرده‌اند ، بد است ،  أَنْ سَخِطَ اللَّهُ عَلَيْهِمْ  : غضب خدا بر آنها است ،  وَ فِي الْعَذابِ هُمْ خالِدُونَ  : ابن عباس و مجاهد و حسن معتقدند كه : اين آيه ، در بارهء منافقان يهود است و ضمير « منهم » به يهوديان بر مىگردد ، آيهء بعد اين عقيده را تاييد مىكند .\r\n\r\n","description":"","footnote":"","page_name":" 141 ","page_number":141},
  {"content":"\r\n\r\n\r\n[ سوره المائدة ( 5 ) : آيه 81 
  ]\r\nوَ لَوْ كانُوا يُؤْمِنُونَ بِاللَّهِ وَ النَّبِيِّ وَ ما أُنْزِلَ إِلَيْهِ مَا اتَّخَذُوهُمْ أَوْلِياءَ وَ لكِنَّ كَثِيراً مِنْهُمْ فاسِقُونَ ( 81 )\r\n« 1 »\r\n\r\nترجمه\r\nو اگر آنها به خدا و پيامبر و كتاب خدا ايمان داشتند ، كافران را بدوستى انتخاب نميكردند ، لكن بسيارى از آنها فاسق هستند .\r\n\r\n\r\n","description":"","footnote":"\r\n( 1 ) - آيهء 81 سورهء مائده جزء 6 سوره 5\r\n","page_name":" 142 ","page_number":142},
  {"content":"\r\n\r\n\r\nبيان آيهء 81\r\n\r\nمقصود\r\n وَ لَوْ كانُوا يُؤْمِنُونَ بِاللَّهِ وَ النَّبِيِّ وَ ما أُنْزِلَ إِلَيْهِ  : اگر خدا و پيامبر و قرآن را تصديق مىكردند و همانطورى كه به زبان مىگويند ، حقيقتاً نيز داراى ايمان بودند .\r\n مَا اتَّخَذُوهُمْ أَوْلِياءَ  : با كافران روابط دوستى برقرار نمىكردند ، اين معنى از ابن عباس ، حسن و مجاهد است .\r\nبرخى گفته‌اند : منظور موسى و تورات است . يعنى اگر يهوديانى كه با پيامبر دشمنى و با مشركان دوستى مىكنند ، واقعا ايمان داشتند ، چنين كارهايى نمىكردند .\r\nمقصود آنها از دوستى با مشركان ، شكست اسلام و مسلمين است . ممكن است اين دوستى ، واقعى باشد .\r\n وَ لكِنَّ كَثِيراً مِنْهُمْ فاسِقُونَ  : در اينجا آنها را بوسيلهء « فسق » مذمت مىكند ، اگر چه « كفر » براى مذمت ، مناسبتر است . لكن به دو جهت ، آنها را بوسيلهء فسق مذمت كرده است :\r\n1 - مقصود اين است كه آنها از امر خدا خارج هستند . اين معنى از فسق استفاده مىشود نه از كفر .\r\n2 - فاسق كافر ، كسى است كه در كفر خود متمرد باشد . اين جمله دلالت دارد بر اينكه آنها در كفر خود متمرد نيز بودند .\r\n\r\n","description":"","footnote":"","page_name":" 143 ","page_number":143},
  {"content":"\r\n\r\n\r\n[ سوره المائدة ( 5 ) : آيات 82 تا 84 
  ]\r\nلَتَجِدَنَّ أَشَدَّ النَّاسِ عَداوَةً لِلَّذِينَ آمَنُوا الْيَهُودَ وَ الَّذِينَ أَشْرَكُوا وَ لَتَجِدَنَّ أَقْرَبَهُمْ مَوَدَّةً لِلَّذِينَ آمَنُوا الَّذِينَ قالُوا إِنَّا نَصارى ذلِكَ بِأَنَّ مِنْهُمْ قِسِّيسِينَ وَ رُهْباناً وَ أَنَّهُمْ لا يَسْتَكْبِرُونَ ( 82 ) وَ إِذا سَمِعُوا ما أُنْزِلَ إِلَى الرَّسُولِ تَرى أَعْيُنَهُمْ تَفِيضُ مِنَ الدَّمْعِ مِمَّا عَرَفُوا مِنَ الْحَقِّ يَقُولُونَ رَبَّنا آمَنَّا فَاكْتُبْنا مَعَ الشَّاهِدِينَ ( 83 ) وَ ما لَنا لا نُؤْمِنُ بِاللَّهِ وَ ما جاءَنا مِنَ الْحَقِّ وَ نَطْمَعُ أَنْ يُدْخِلَنا رَبُّنا مَعَ الْقَوْمِ الصَّالِحِينَ ( 84 )\r\n« 1 »\r\n\r\nترجمه\r\nدشمنترين مردم را نسبت به مردم مؤمن ، يهوديان و مشركان و دوست‌ترين مردم را نسبت بمردم مؤمن كسانى مىيابى كه گفتند مسيحى هستيم . علت اين است كه آنها كشيشان و راهبان هستند و كبر نمىورزند * و هر گاه قرآن را بشنوند ، چشمانشان پر از اشك مىشود از اينكه حق را شناخته‌اند . گويند : پروردگارا ، ايمان آورديم .\r\nنام ما در زمرهء گواهان ثبت فرما * بچه عذرى ايمان نياوريم به خدا و قرآن ؟ ! ما اميدواريم كه خداوند ما را با مردم صالح ، داخل بهشت كند .\r\n\r\n\r\n","description":"","footnote":"\r\n( 1 ) - آيه 82 و 83 و 84 سوره مائده جزء 6 سوره 5\r\n","page_name":" 144 ","page_number":144},
  {"content":"\r\n\r\n\r\nبيان آيهء 82 - 83 - 84\r\n\r\nلغت\r\nقسيس و قس : پيشوا و رئيس مسيحيان . فراء گويد : اين كلمه به صورت « قساوسه » جمع بسته مىشود و مصدر آن « قسوسه » است . در ادبيات عرب ، هم « قساوسه » و هم « قس » به كار رفته است . شاعر گويد :\r\n لو عرضت لا يبلى قس * اشعث فى هيكله مندس \r\n حن اليها لحنين الطس \r\nيعنى اگر اشعث را هيكلى كه مدفون شده است و به راهب كشيش ، عرضه داشته بود ، همچون آواى طشت ، ناله مىكرد ! اميه گويد :\r\n لو كان منقلب كانت قساوسه * يحييهم اللَّه فى ايديهم الزبر \r\nيعنى اگر بازگشتى بود ، براى كشيشانى بود كه خداوند آنها را زنده مىكند ، در حالى كه در دستشان ، آهن است .\r\nرهبان : جمع « راهب » مثل « راكب ، ركبان » مصدر جعلى آن « رهبانيت » .\r\nترهّب : عبادت در صومعه . اصل اين كلمه از « رهبت » به معناى ترس است . جرير گويد :\r\n رهبان مدين لو رأوك تنزلوا * و العصم من شعف الجبال الفادر \r\nيعنى : اگر راهبان مدين و آهوانى كه در قله‌هاى كوه‌ها به سر مىبرند ، ترا مىديدند ، از جايگاه خود بيرون مىآمدند .\r\nتفيض من الدمع : پر شود چشمشان از اشك .\r\nدمع : اشك چشم .\r\nطمع : تعلق خاطر به چيزى كه پسنديده است صالح : كسى كه كار شايسته كند . اگر كار ديگرى را به شايستگى آورد « مصلح » است . خداوند را مصلح گويند نه صالح .\r\n\r\n","description":"","footnote":"","page_name":" 145 ","page_number":145},
  {"content":"\r\n\r\n\r\nاعراب\r\nلتجدن : لام قسم . نون براى فرق گذاشتن ميان حال و آينده است .\r\nعداوة : تميز نسبت .\r\n يَقُولُونَ رَبَّنا  : در محل نصب و حال يعنى : « قائلين ربنا »  لا نُؤْمِنُ بِاللَّهِ  : حال . يعنى : « اى شيئى لنا تاركين الايمان . . . »  مِنَ الْحَقِّ  : « من » براى بيان است يعنى « الجائى لنا الذى هو الحق » برخى گفته‌اند : براى تبعيض است .\r\n\r\nشأن نزول و داستان\r\nاين آيات ، دربارهء نجاشى و اصحابش نازل شد .\r\nمفسران گويند :\r\n- قريش تصميم گرفتند كه مسلمانان را در فشار گذارند . از اين رو قرار بر اين شد كه هر قبيله‌اى افراد مسلمان خود را مورد آزار و شكنجه قرار دهد . اين برنامه ، با كمال خشونت آغاز شد . گروهى از مسلمانان گرفتار شدند و گروهى از خطر رستند .\r\nخداوند پيامبر را بوسيلهء عمويش ابو طالب ، حفظ كرد . هنگامى كه پيامبر احساس كرد كه مسلمانان در فشار هستند و هنوز بجهاد مأمور نشده است ، آنها را مامور كرد كه به سرزمين حبشه روند . فرمود :\r\n- در آنجا پادشاهى صالح است كه ستمش به كسى نمىرسد و در قلمرو او كسى را يارى ستمگرى نيست . به آنجا برويد ، تا خداوند فرجى كند .\r\nمقصود پيامبر از « پادشاه صالح » نجاشى است كه نامش « اصحمه » يعنى « عطيه » بود . نجاشى لقب پادشاهان حبشه بود مثل « خسرو » براى ساسانيان و قيصر براى امپراطوران رومى و تبّع براى پادشاهان يمن .\r\nبر طبق اين دستور يازده مرد و چهار زن مسلمان ، مخفيانه ، رهسپار حبشه شدند عثمان و همسرش رقيه دختر پيامبر ، زبير بن عوام ، عبد إله بن مسعود ، عبد الرحمن بن عوف ، ابو حذيفه بن عتبه و همسرش سهله ، سهل بن عمرو ، مصعب بن عمير ، ابو سلمه و\r\n\r\n","description":"","footnote":"","page_name":" 146 ","page_number":146},
  {"content":"\r\n\r\nهمسرش ام سلمه ، عثمان بن مظعون ، عامر بن ربيعه و همسرش ليلى دختر ابى خيثمه ، حاطب بن عمرو و سهل بن بيضاء . اين عده به كنار دريا رفتند و از آنجا بوسيلهء كشتى - كه به نيم دينار كرايه كردند - رهسپار حبشه شدند . اين مهاجرت ، در ماه رجب سال پنجم ، بعثت ، اتفاق افتاد و براى اولين بار بود . پس از آن جعفر بن ابى طالب ، عازم آن ديار شد و بدنبال او مسلمانان ديگر - به استثناى زنان و كودكان - راه حبشه را پيش گرفتند و سرانجام 82 تن مسلمان در كشور نجاشى پناهنده شدند .\r\nقريش ، از اين ماجرا اطلاع يافتند . عمرو بن عاص و عمارة بن وليد را با هدايايى بسوى نجاشى و درباريانش فرستادند ، به اميد اينكه پناهندگان مسلمان را از پادشاه حبشه ، تحويل بگيرند .\r\nعماره ، جوانى زيبا بود . هنگامى كه در كشتى نشستند ، بساط باده گسارى را پهن كردند و چندان خوردند كه مست شدند . در اين وقت عماره به رفيق خود گفت .\r\n- بخانمت بگو تا مرا بوسه زند .\r\nعمرو زير بار نرفت . همين كه كاملا مست شد ، عماره او را به دريا افكند .\r\nعمرو خود را به كشتى چسبانيد و از غرق نجات يافت . بدينترتيب ، آتش كينه و دشمنى در ميان آنها روشن شد . در اينحال وارد حبشه شدند و برنامهء ماموريت خود را آغاز كردند .\r\nعمرو عاص به نجاشى گفت :\r\n- پادشاها ، گروهى به مخالفت دين ما برخاسته ، به خدايان ما توهين كردند و به كشور تو آمدند . آنها را بما بازگردان .\r\nنجاشى جعفر را احضار كرد . جعفر گفت :\r\n- پادشاها ، از اين‌ها سؤال كن :\r\n- آيا ما بردهء آنهاييم ؟\r\nعمرو گفت :\r\n- نه .\r\n\r\n","description":"","footnote":"","page_name":" 147 ","page_number":147},
  {"content":"\r\n\r\nجعفر گفت :\r\n- از آنها بپرس ، آيا طلبى از ما دارند ؟\r\nعمرو گفت :\r\n- نه . از شما طلبى نداريم .\r\nجعفر گفت :\r\n- آيا در ميان شما مرتكب قتلى شده‌ايم ، كه به تعقيب ما پرداخته‌ايد ؟\r\nعمرو گفت :\r\n- نه .\r\nجعفر گفت :\r\n- بنا بر اين از جان ما چه ميخواهيد ؟ شما به آزار و اذيت ما پرداختيد و ما ناچار شديم از سرزمين شما خارج شويم ! سپس گفت :\r\n- پادشاها ، خداوند در ميان ما پيامبرى برگزيده است كه ما را از شرك و قمار منع و به نماز و زكات و عدل و احسان و صلهء رحم و ترك فحشا و منكر و زنا ، امر مىكند .\r\nنجاشى گفت :\r\n- خداوند عيسى را هم براى همين دستورات ، مبعوث كرد . سپس رو بجعفر كرده ، گفت :\r\n- آيا از آياتى كه خداوند بر پيامبر نازل كرده است ، چيزى به ياد دارى ؟ ! جعفر گفت :\r\n- آرى .\r\nآن گاه سوره مريم را قرائت كرد ، تا رسيد به آيهء :  « وَ هُزِّي إِلَيْكِ بِجِذْعِ النَّخْلَةِ تُساقِطْ عَلَيْكِ رُطَباً جَنِيًّا »  ( مريم 25 : شاخهء درخت خرما را بجنبان تا رطب تازه از آن بريزد ) ، نجاشى گفت :\r\n- به خدا اين مطالب ، همه حق است !\r\n\r\n","description":"","footnote":"","page_name":" 148 ","page_number":148},
  {"content":"\r\n\r\nعمرو گفت :\r\n- او مخالف ماست . او را بما تحويل ده ، نجاشى دست را بلند كرد و بر صورت عمرو زد و گفت :\r\n- خاموش باش . اگر بعد از اين نام او را به بدى ياد كنى ، ترا بكيفر مىرسانم .\r\nسپس گفت :\r\n- هديه‌اش را به او پس دهيد .\r\nآن گاه رو به جعفر و همراهانش كرده ، گفت .\r\n- شما در كشور حبشه در امان هستيد .\r\nپادشاه دستور داد كه وسائل رفاه آنها را فراهم سازند . عمرو با حالت ياس ، به مكه بازگشت و مسلمانان در جوار پادشاه حبشه ، اقامت كردند ، تا وقتى كه پيامبر به مدينهء مهاجرت كرد و كارش بالا گرفت و با قريش جنگيد و خيبر را فتح كرد . جعفر با همهء همراهانش در روز فتح خيبر ، وارد مدينه شد . پيامبر فرمود :\r\n- نميدانم ، آيا به فتح خيبر خوشحال‌تر باشم يا بقدوم جعفر ؟ ! جعفر با 70 نفر كه 62 نفر از حبشه و هشت نفر آنها از شام بودند و « بحيراى » راهب در ميان آنها بود ، بحضور پيامبر گرامى رسيدند . پيامبر سورهء « يس » را براى آنها تلاوت كرد . آنها با شنيدن قرآن گريه كردند و ايمان آوردند و گفتند :\r\n- چقدر اين آيات ، شبيه است به آنچه بر عيسى نازل شده است ! به همين مناسبت خداوند ، اين آيات را دربارهء ايشان نازل كرد . مقاتل و كلبى گويند : آنها 40 نفر بودند . 32 نفر از حبشه و هشت نفر از شام . عطا گويد : 80 نفر بودند 40 نفر از اهل نجران و 32 نفر از حبشه و 8 نفر از روميان شام .\r\n\r\nمقصود\r\nاكنون خداوند ، دشمن يهود را نسبت به مسلمانان ، شرح داده ، مىفرمايد :\r\n لَتَجِدَنَّ أَشَدَّ النَّاسِ عَداوَةً لِلَّذِينَ آمَنُوا الْيَهُودَ وَ الَّذِينَ أَشْرَكُوا  : يهوديان و مشركان را به عنوان بدترين دشمنان مسلمين معرفى مىكند ، زيرا يهود ، براى شكست\r\n\r\n","description":"","footnote":"","page_name":" 149 ","page_number":149},
  {"content":"\r\n\r\nمسلمانان ، با مشركين همكارى مىكردند . با اينكه مردم مسلمان به موسى و تورات ايمان داشتند و سزاوار بود كه : يهوديان با كسانى كه پيامبر و كتابشان را قبول داشتند نزديك‌تر و مهربانتر باشند . بديهى است كه اين كار را از روى حسد مىكردند .\r\n وَ لَتَجِدَنَّ أَقْرَبَهُمْ مَوَدَّةً لِلَّذِينَ آمَنُوا الَّذِينَ قالُوا إِنَّا نَصارى  : ابن عباس و سعيد بن جبير و عطا و سدى گويند : مقصود نجاشى و اطرافيان اوست . مجاهد گويد : مقصود كسانى است كه همراه جعفر آمدند و مسلمان شدند .\r\n ذلِكَ بِأَنَّ مِنْهُمْ قِسِّيسِينَ وَ رُهْباناً  : ابن زيد گويد : يعنى دوستى مسيحيان با مسلمانان بخاطر اين است كه گروهى از ايشان بندگان خدا و اصحاب صومعه - يا كليسا - هستند . قطرب گويد : منظور از « قسيسين » علماست . برخى گفته‌اند :\r\nمسيحيان انجيل را ضايع و چيزهاى نادرستى داخل آن كردند . تنها يكى از علماى ايشان ، در راه حق استقامت كرد . او و هر كس بر مرام و مسلك او باشد ، « قسيس » گفته مىشود .\r\n وَ أَنَّهُمْ لا يَسْتَكْبِرُونَ  : اين مسيحيانى كه اسلام آوردند ، مثل يهود و بت پرستان از پيروى و اطاعت حق ، تكبر نمىكنند . بدينترتيب خداوند متعال خبر مىدهد كه مجاوران پيامبر با او دشمنى مىكنند ولى نجاشى و اطرافيانش از كشور حبشه ، با او دوستى مىكنند . زيرا يك هجرت به حبشه كه نجاشى بود و يك هجرت به مدينه كه يهوديان بودند ، انجام شد . واكنش هر دو در مقابل اين مهاجرتها معلوم شد .\r\nاكنون به وصف آنها پرداخته ، مىفرمايد :\r\n8 -  وَ إِذا سَمِعُوا ما أُنْزِلَ إِلَى الرَّسُولِ تَرى أَعْيُنَهُمْ تَفِيضُ مِنَ الدَّمْعِ مِمَّا عَرَفُوا مِنَ الْحَقِّ  هر گاه قرآن را مىشنوند ، بخاطر اينكه بكلام خدا معرفت دارند ، اشك در چشمانشان حلقه مىزند .\r\n يَقُولُونَ رَبَّنا آمَنَّا  : مىگويند : خدايا تصديق كرديم كه قرآن كلام تست كه بر پيامبرت . نازل كرده‌اى .\r\n فَاكْتُبْنا مَعَ الشَّاهِدِينَ  : ما را بمنزلهء كسانى كه نامشان در صف گمراهان - يعنى\r\n\r\n","description":"","footnote":"","page_name":" 150 ","page_number":150},
  {"content":"\r\n\r\nمحمد و امتش كه گواه حقند - نوشته شده است ، قرار ده . برخى گفته‌اند : يعنى در لوح محفوظ نام ما را در رديف نام گواهان ثبت كن . حسن گويد : يعنى با كسانى كه به ايمان شهادت مىدهند . جبايى گويد : يعنى با كسانى كه به تصديق پيامبر و كتاب تو شهادت مىدهند ،  وَ ما لَنا لا نُؤْمِنُ بِاللَّهِ وَ ما جاءَنا مِنَ الْحَقِّ  : به چه عذرى به خدا و قرآن ايمان نياوريم ؟ ! زجاج گويد : اين مطلب را در جواب كسانى مىگفتند كه آنها را بر ايمانشان ملامت مىكردند . برخى گفته‌اند : آنها پيش خودشان فرض مىكردند كه اگر كسى از آنها سؤال كرد ، اينطور جواب دهند . مقصود از حق ، قرآن و اسلام است . توصيف قرآن ، نه اينكه از جانب حق آمده يا نازل شده ، مجاز است ، زيرا فرشته ، مىآمد يا نازل مىشد ، نه قرآن . برخى گفته‌اند : يعنى پديدار شد . مثل  « جاءَتْ سَكْرَةُ الْمَوْتِ بِالْحَقِّ »  ( ق 19 : علامت موت پديدار گشت ) .\r\n وَ نَطْمَعُ أَنْ يُدْخِلَنا رَبُّنا مَعَ الْقَوْمِ الصَّالِحِينَ  : اميدواريم كه بواسطهء ايمانمان خداوند ما را با مؤمنان امت محمد ، داخل بهشت گرداند .\r\n\r\n","description":"","footnote":"","page_name":" 151 ","page_number":151},
  {"content":"\r\n\r\n\r\n[ سوره المائدة ( 5 ) : آيات 85 تا 88 
  ]\r\nفَأَثابَهُمُ اللَّهُ بِما قالُوا جَنَّاتٍ تَجْرِي مِنْ تَحْتِهَا الْأَنْهارُ خالِدِينَ فِيها وَ ذلِكَ جَزاءُ الْمُحْسِنِينَ ( 85 ) وَ الَّذِينَ كَفَرُوا وَ كَذَّبُوا بِآياتِنا أُولئِكَ أَصْحابُ الْجَحِيمِ ( 86 ) يا أَيُّهَا الَّذِينَ آمَنُوا لا تُحَرِّمُوا طَيِّباتِ ما أَحَلَّ اللَّهُ لَكُمْ وَ لا تَعْتَدُوا إِنَّ اللَّهَ لا يُحِبُّ الْمُعْتَدِينَ ( 87 ) وَ كُلُوا مِمَّا رَزَقَكُمُ اللَّهُ حَلالاً طَيِّباً وَ اتَّقُوا اللَّهَ الَّذِي أَنْتُمْ بِهِ مُؤْمِنُونَ ( 88 )\r\n« 1 »\r\n\r\nترجمه\r\nاز اينرو خداوند آنان را بگفتارشان بهشت‌هايى پاداش داد كه نهرها از زير آنها جارى است و در آنها جاودانند . اين است جزاى نيكوكاران * و آنان كه كافر شدند و آيات ما را تكذيب كردند ، اصحاب دوزخ خواهند بود .\r\nاى مردم مؤمن ، روزىهايى پاكيزه‌اى را كه خداوند بر شما حلال كرده ، حرام نكنيد و تجاوز نكنيد كه خداوند متجاوزان را دوست ندارد * و از روزيهاى حلال و پاكيزهء خداوند بخوريد و از خداوندى كه به او ايمان داريد ، بترسيد .\r\n\r\n\r\n","description":"","footnote":"\r\n( 1 ) - آيهء 85 و 86 و 87 و 88 سورهء مائده جزء 7 سوره 5\r\n","page_name":" 152 ","page_number":152},
  {"content":"\r\n\r\n\r\nبيان آيهء 85 - 86\r\n\r\nلغت\r\nاثابهم : پاداش داد ايشان را محسنين : احسان كنندگان . احسان : فايده رسانيدن به ديگرى . اسائه : ضد آن است . هر نيكو كارى « محسن » نيست شرط آن اين است كه كار او خالى از جهت قبح باشد .\r\nجحيم : آتشى كه سخت شعله ور است . در اينجا يكى از اسامى جهنم .\r\n\r\nمقصود\r\n فَأَثابَهُمُ اللَّهُ بِما قالُوا  : كلبى گويد : يعنى خداوند پاداش توحيد آنها را مىدهد .\r\nبنا بر اين ، پاداش به صرف گفتار ، تعلق گرفته است ، زيرا از آيات پيش معلوم شد كه آنها در گفتار خويش ، اخلاص داشتند ، يعنى آنچه بر زبان مىآوردند ، از روى معرفت بود . گريهء آنها نيز نشان مىداد كه : در برابر اسلام و قرآن ، حالت شيفتگى و دلباختگى پيدا كرده‌اند . ايمان حقيقى همين است . عطا و ابن عباس گويند : منظور از « گفتار آنان » دعاى آنهاست كه گفتند :  « فَاكْتُبْنا مَعَ الشَّاهِدِينَ  . . .  وَ نَطْمَعُ أَنْ يُدْخِلَنا . . . »  بنا بر اين مقصود اين است كه : آنها سؤال بهشت كردند و خداوند مسألت آنها را اجابت فرمود .\r\n جَنَّاتٍ تَجْرِي مِنْ تَحْتِهَا الْأَنْهارُ خالِدِينَ فِيها  : تفسير اين قسمت گذشت .\r\n وَ ذلِكَ جَزاءُ الْمُحْسِنِينَ  : كلبى گويد : يعنى اين است جزاى مؤمنان . ابن عباس گويد : يعنى يكتا پرستان .\r\n وَ الَّذِينَ كَفَرُوا وَ كَذَّبُوا بِآياتِنا أُولئِكَ أَصْحابُ الْجَحِيمِ  : در آيهء پيش مؤمنان را وعدهء ثواب داد . در اين آيه كافران و آنهايى كه آيات خدا را تكذيب كنند ، بيم كفر مىدهد ، لكن منظور تنها كافران اهل كتاب نيست ، بلكه منظور عموم است . علت اينكه\r\n\r\n","description":"","footnote":"","page_name":" 153 ","page_number":153},
  {"content":"\r\n\r\nعلاوه بر كفر ، تكذيب آيات را هم شرط مىكند ، اين است كه كفار اهل كتاب ، تكذيب آيات مىكردند و گرنه هر يك از كفر و تكذيب ، به تنهايى موجب كيفر خواهد بود .\r\nبنا بر اين صحيح نيست كه « او كذبوا . . . » گفته شود زيرا آنان هر دو صفت را دارا بودند . تكذيب كننده ، لازم نيست به صحت تكذيب خود علم داشته باشد ، همين كه معتقد شد كه مطلب دروغ است ، او را تكذيب كننده مىنامند ، اگر چه بدروغ بودن آن مطمئن نباشد . بدينترتيب چنين كسى سزاوار مذمت و كيفر است ، زيرا راهى براى او قرار داده شده است كه در صدد تحقيق بر آيد و راستى و درستى آنچه را دروغ و باطل مىپندارد ، بدست آورد .\r\n\r\n","description":"","footnote":"","page_name":" 154 ","page_number":154},
  {"content":"\r\n\r\n\r\nبيان آيهء 87 - 88\r\n\r\nشأن نزول و داستان\r\nمفسران گويند :\r\n- روزى پيامبر خدا در بارهء مردم و وصف قيامت سخن گفت . مردم ناراحت شدند و گريستند . ده تن از اصحابه : على ع ، ابو بكر ، عبد اللَّه بن مسعود ، ابو ذر غفارى ، سالم ، عبد اللَّه بن عمر ، مقداد بن اسود كندى ، سلمان فارسى ، معقل بن مقرن و . . در خانهء عثمان بن مظعون جمع شدند و تصميم گرفتند كه روزها روزه‌دار و شبها براى عبادت ، بيدار بمانند . گوشت نخورند و با زنان نياميزند . از استعمال بوى خوش و پوشيدن لباس نرم و خفتن بر بستر ، خوددارى كنند و در زمين به سياحت پردازند . برخى از آنها تصميم گرفتند كه خود را عقيم كنند . اين خبر به پيامبر رسيد و به خانهء عثمان آمد . عثمان در خانه نبود . به همسرش ام حكيمه ، دختر ابى اميه ، فرمود :\r\n- آيا آنچه در بارهء شوهرت مىگويند ، راست است ؟\r\nام حكيمه كه نميخواست به پيامبر دروغ گويد و در عين حال نمىخواست جانب شوهر را رعايت نكند ، گفت :\r\n- اگر عثمان به شما خبر داده ، راست است .\r\nپيامبر برگشت . هنگامى كه عثمان به خانه آمد ، ام حكيمه ، جريان را به اطلاع او رسانيد . او و همراهانش خدمت پيامبر رسيدند .\r\nپيامبر فرمود :\r\n- آيا شما را خبر دهم كه شما بر يك سلسله كارها تصميم گرفته‌ايد ؟ ! گفتند :\r\n- آرى ، يا رسول اللَّه ، ما نيت بدى نداريم !\r\n\r\n","description":"","footnote":"","page_name":" 155 ","page_number":155},
  {"content":"\r\n\r\nپيامبر فرمود :\r\n- من چنين دستورى نداده‌ام .\r\nآن گاه فرمود :\r\n- بدن شما را نيز بر شما حقى است . شما روزه بگيريد و افطار كنيد ، عبادت كنيد و بخوابيد . من عبادت مىكنم و مىخوابم ، روزه مىگيرم و افطار مىكنم . گوشت و چربى هم مىخورم و با زنان آميزش مىكنم . هر كس از روش من اعراض كند ، از من نيست .\r\nآن گاه مردم را جمع كرد و در ضمن يك سخنرانى ، فرمود :\r\n- چرا مردمى زنها و خوراكيها و بوى خوش و خواب و لذائذ دنيا را بر خود حرام مىكنند ؟ ! من چنين دستورى نداده‌ام . من نميخواهم كه شما مثل راهبانى كه دنيا را ترك و در گوشهء كليساها و صومعه‌ها وجود خود را عاطل و باطل مىكنند ، باشيد . نخوردن گوشت و ترك همسر ، جزء برنامهء دين من نيست ، دير نشينى از برنامه‌هاى اسلام خارج است . سياحت امت من روزه و رهبانيگرى ايشان جهاد است . خدا را پرستش كنيد و براى او شريك قرار ندهيد . حج و عمره كنيد . نماز بخوانيد . زكات بدهيد .\r\nروزهء ماه رمضان بگيريد . در راه خدا استقامت كنيد تا خداوند شما را به راه راست آورد . پيشينيان از راه سختگيرى تباه شدند . آنها بر خود سخت گرفتند و خدا نيز بر آنها سخت گرفت . اكنون بقاياى مفلوك آنان در ديرها و صومعه‌ها و كليساها باقى هستند ! اين آيه‌ها بمناسبت اين جريان نازل شد . از امام صادق ( ع ) روايت است كه :\r\n- اين آيه ، در بارهء على ع و بلال و عثمان بن مظعون نازل شد . على سوگند ياد كرده بود كه شبها نخوابد ، مگر اينكه خدا بخواهد . بلال ، سوگند ياد كرده كه روزها طعامى نخورد و عثمان بن مظعون سوگند ياد كرده بود كه با زنان نياميزد .\r\n\r\nمقصود\r\nدر آيات پيش سخن از مسيحيان تارك دنيا بميان آمد . آنان ، خود را از\r\n\r\n","description":"","footnote":"","page_name":" 156 ","page_number":156},
  {"content":"\r\n\r\nخوشيهاى دنيا محروم كرده بودند . خداوند مؤمنان را از اين كار نهى كرده ، فرمود :\r\n - يا أَيُّهَا الَّذِينَ آمَنُوا لا تُحَرِّمُوا طَيِّباتِ ما أَحَلَّ اللَّهُ لَكُمْ  : در اين بارهء چند وجه ، محتمل است :\r\n1 - مقصود اين است كه مردم مؤمن نبايد معتقد بحرمت چيزهايى كه خدا حلال كرده ، باشند 2 - يعنى اظهار حرمت آنها نكنيد 3 - يعنى چيزهايى كه خدا حلال كرده ، بر مردم حرام نكنيد 4 - يعنى از چيزهاى حلال ، اجتناب نكنيد 5 - منظور اين است كه چيزهايى حلال را بوسيلهء نذر يا قسم بر خود حرام نكنيد . بديهى است كه بايد آيه را بر معنايى حمل كرد كه همهء اين معانى را شامل شود . منظور از « طيبات » چيزهاى لذيذى است كه انسان به آن تمايل دارد . گاهى به چيزهاى حلال « طيبات » گفته مىشود . اين معنى در اينجا منظور نيست .\r\n وَ لا تَعْتَدُوا  : از حدود و احكام خداوند ، تجاوز نكنيد . ابن عباس و مجاهد و قتاده گويند : يعنى خودتان را عقيم نكنيد . بنا بر اين عقيم كردن را تجاوز و سركشى ناميده است . بديهى است كه معناى اول ، پر فايده‌تر است .\r\n وَ كُلُوا مِمَّا رَزَقَكُمُ اللَّهُ حَلالًا طَيِّباً  : منظور از امر ، در اينجا اباحه است . يعنى از روزيهاى مباح و لذيذ خداوند ، استفاده كنيد . ممكن است گفته شود :\r\n« رزق ، حلال است » بنا بر اين چرا گفته است : رزق حلال . . . ؟ پاسخ اين است كه : حلال را براى تاكيد آورده است . مثل  « وَ كَلَّمَ اللَّهُ مُوسى تَكْلِيماً »  ( نساء 164 :\r\nخداوند با موسى تكلم كرد ، تكلم كردنى ) در جاى ديگر « روزى » را مقيد نكرده و منظور مدح است . مثل :  « وَ مِمَّا رَزَقْناهُمْ يُنْفِقُونَ »  ( بقره 3 : از آنچه آنها را روزى داده‌ايم ، انفاق مىكنند ) ابن عباس گويد منظور از : « طيبات رزق » گوشت و نعمتهاى ديگر است .\r\n وَ اتَّقُوا اللَّهَ الَّذِي أَنْتُمْ بِهِ مُؤْمِنُونَ  : اين جمله با بهترين بيانى ، مردم را دعوت به تقوى مىكند . يعنى : اى مردم مؤمن ، بوسيلهء تقصير در تقوى ، ايمانتان را ضايع نكنيد ، كه دچار حسرت خواهيد شد . بهتر است كه از حرام كردن حلال خدا و همهء\r\n\r\n","description":"","footnote":"","page_name":" 157 ","page_number":157},
  {"content":"\r\n\r\nمعصيتها خوددارى كنيد و خداى خود را فراموش نكنيد .\r\nاين دو آيه ، دلالت دارند بر ناپسند بودن انزوا و آنچه كه همهء مردم دنيا به آن علاقه‌مند هستند . بنا بر اين دورى از زن و فرزند و آباد نكردن زمين ، قبيح است .\r\nدر روايت است كه :\r\n- پيامبر خدا گوشت مرغ و فالوده مىخورد و از حلوا و عسل لذت مىبرد .\r\nمىفرمود : مؤمن شيرين است و شيرينى را دوست دارد . و نيز فرمود : در دل مؤمن زاويه ايست كه تنها حلوا آن را پر مىكند . در روايت است كه امام حسن ، مشغول خوردن فالوده بود كه « فرقد سنجى » بر او وارد شد . فرمود : دربارهء اين ، چه مىگويى ؟ پاسخ داد : نمىخورم و دوست نمىدارم . حضرت رو بجانب ديگران كرد و فرمود :\r\n- آيا عسل و مغز گندم « پيه گاو » چيزى است كه مسلمان آن را نپسندد ؟ !\r\n\r\n","description":"","footnote":"","page_name":" 158 ","page_number":158},
  {"content":"\r\n\r\n\r\n[ سوره المائدة ( 5 ) : آيه 89 
  ]\r\nلا يُؤاخِذُكُمُ اللَّهُ بِاللَّغْوِ فِي أَيْمانِكُمْ وَ لكِنْ يُؤاخِذُكُمْ بِما عَقَّدْتُمُ الْأَيْمانَ فَكَفَّارَتُهُ إِطْعامُ عَشَرَةِ مَساكِينَ مِنْ أَوْسَطِ ما تُطْعِمُونَ أَهْلِيكُمْ أَوْ كِسْوَتُهُمْ أَوْ تَحْرِيرُ رَقَبَةٍ فَمَنْ لَمْ يَجِدْ فَصِيامُ ثَلاثَةِ أَيَّامٍ ذلِكَ كَفَّارَةُ أَيْمانِكُمْ إِذا حَلَفْتُمْ وَ احْفَظُوا أَيْمانَكُمْ كَذلِكَ يُبَيِّنُ اللَّهُ لَكُمْ آياتِهِ لَعَلَّكُمْ تَشْكُرُونَ ( 89 )\r\n« 1 »\r\n\r\nترجمه\r\nخداوند شما را به سوگندهاى اشتباهايى مؤاخذه نمىكند ، بلكه شما را در برابر قسمتهايى كه از روى نيت قلبى ياد مىكنيد ، مؤاخذه مىكند . هر گاه چنين سوگندى را مخالفت كنيد ، كفارهء آن اطعام ده مستمند از غذاى متوسطى است كه به خانوادهء خود مىدهيد يا پوشش آنها يا آزاد كردن ده برده ، هر كس به اين كفارات دسترسى ندارد ، سه روز روزه بگيرد . اين است كفاره سوگندهاى شما هر گاه سوگند خوريد ( و مخالفت كنيد ) و سوگندهاى خود را حفظ كنيد . خداوند آيات خود را براى شما اينطور بيان مىكند . شايد شكر كنيد .\r\n\r\n\r\n","description":"","footnote":"\r\n( 1 ) - آيهء 89 سورهء مائده جزء 7 سوره 5\r\n","page_name":" 159 ","page_number":159},
  {"content":"\r\n\r\n\r\nبيان آيهء 89\r\n\r\nقرائت\r\nابن عامر بروايت ابن ذكوان « عاقدتم » و كوفيان - بجز حفص - « عقدتم » بدون تشديد و ديگران با تشديد قرائت كرده‌اند .\r\nقرائت « عقدتم » به تشديد دو احتمال دارد : 1 - تكثير فعل 2 - اينكه با تشديد و بدون تشديد بيك معنى باشد همانطورى كه « عاقدتم » نيز مقصود فعلى كه ميان دو طرف است نيست و به معناى « عقدتم » است .\r\nقرائت بدون تشديد نيز ممكن است به معناى فعل كثير باشد يا نباشد . جز اينكه باب تفعيل اختصاص به كثرت دارد .\r\nدر قرائت « عاقدتم » نيز دو احتمال است : 1 - به معناى « عقدتم » مثل « عافاه اللَّه » ( خدا او را عفو كند ) و « عاقبت اللص » ( دزد را تعقيب كردم ) و « طارقت النعل » ( نعل را كوبيدم ) 2 - به معناى باب مفاعله و مقتضى دو فاعل يا بيشتر . يعنى يؤاخذكم بما عاقدتم عليه اليمين » ( خداوند شما را به آنچه بر آن در ميان خود عقد قسم مىكنيد ، مؤاخذه مىكند ) بنا بر اين جار و مجرور - كه ضمنا عايد موصول است - حذف شده . مثل :  « فَاصْدَعْ بِما تُؤْمَرُ »  ( حجر 94 : فاصدع بما تؤمر به ) . در دو قرائت اول ، ممكن است « ما » را مصدريه بگيريم تا نيازى به ضمير عايد ، نباشد .\r\nمثل :  « لَهُمْ عَذابٌ أَلِيمٌ بِما كانُوا يَكْذِبُونَ »  ( بقره 10 : لهم عذاب اليم بكذبهم ) .\r\n\r\nلغت\r\nلغو : كارهاى بىارزش . قسم لغو يا « لغو يمين » ياد كردن قسم‌هاى غلطى است كه از روى قصد نباشد . مثل « لا و اللَّه » كه به سهو گفته شود . اين معنى از امام باقر و امام صادق روايت شده است . « عقد يمين » و « عقد عهد » و « عقد حبل » استعمال ميشوند\r\n\r\n","description":"","footnote":"","page_name":" 160 ","page_number":160},
  {"content":"\r\n\r\nيعنى : بستن سوگند ، بستن عهد ، بستن ريسمان .\r\nتحرير : آزاد كردن بنده ( از حريت ) . فرزدق گويد :\r\n أ بني غدانة اننى حررتكم * فوهبتكم لعطية بن جعال \r\nيعنى : اى بنى غدانه ، من شما را آزاد كردم و به عطيهء بن جعال بخشيدم .\r\n\r\nشأن نزول\r\nگويند : هنگامى كه آيهء  « لا تُحَرِّمُوا طَيِّباتِ ما أَحَلَّ اللَّهُ لَكُمْ »  نازل شد ، گفتند : يا رسول اللَّه ، با سوگندها چكار كنيم ؟ خداوند اين آيه را نازل كرد .\r\nابن زيد گويد : آيه در بارهء عبد اللَّه بن رواحه نازل شد . او مهمان داشت و همسرش غذا را دير حاضر كرد . از اينرو سوگند ياد كرد كه غذا نخورد ، همسرش نيز سوگند ياد كرد كه اگر شوهرش نخورد ، غذا نخورد . مهمان نيز سوگند ياد كرد :\r\nكه : اگر آنها نخورند ، او هم نخورد و عبد اللَّه غذا خورد و آنها نيز غذا خوردند .\r\nسپس جريان را به اطلاع پيامبر رسانيد و خداوند اين آيه را نازل كرد .\r\n\r\nمقصود\r\n لا يُؤاخِذُكُمُ اللَّهُ بِاللَّغْوِ فِي أَيْمانِكُمْ  : در سورهء بقره در باره قسم لغو و حكم آن بحث شد . به نظر بيشتر مفسران و فقها چنين سوگندى كفاره ندارد تنها از ابراهيم نخعى نقل كرده‌اند كه او كفاره را لازم مىدانست .\r\n وَ لكِنْ يُؤاخِذُكُمْ بِما عَقَّدْتُمُ الْأَيْمانَ  : اگر « ما » موصوله باشد يعنى « بالذى عقدتم » و اگر مصدريه باشد ، يعنى « بعقدكم » يا « بتعقيدكم » يا « بمعاقدتكم » عطا گويد : مقصود اين است كه : چيزى را نيت و بر آن سوگند ياد كنند . مجاهد گويد :\r\nمقصود تصميم گرفتن است .\r\n فَكَفَّارَتُهُ إِطْعامُ عَشَرَةِ مَساكِينَ  : كفارهء مخالفت قسم ، اطعام ده نفر مستمند است .\r\nدر اينجا ذكرى از مخالفت سوگند نشده است زيرا از كلام معلوم است و از طرفى باجماع امت ، كفارهء قسم هنگامى واجب است كه : مخالفت قسم بشود .\r\nدربارهء مقدارى كه بايد به مستمندان داد ، اختلاف است . شافعى گويد :\r\n\r\n","description":"","footnote":"","page_name":" 161 ","page_number":161},
  {"content":"\r\n\r\nمقدار آن يك « مد » يعنى دو سوم « من » مىباشد . ابو حنيفه گويد : نصف صاع ( تقريبا نصف سه كيلو ) گندم يا جو يا خورما . ساير كفاره‌ها نيز همين اندازه است .\r\nاصحاب ما گويند : بايد بهر يك « يك مد » يا « دو مد » داد ( و هر مدى تقريبا يك چارك است ) جايز نيست كه اين مقدار به پنج نفر داده شود . فرقى نيست كه مستمندان زن باشند يا مرد .\r\n مِنْ أَوْسَطِ ما تُطْعِمُونَ أَهْلِيكُمْ  : در اينباره دو قول است : 1 - منظور نان است ، زيرا نان نسبت به گوشت و نمك و روغن و روغن زيتون و چيزهاى ديگر حد وسط مىباشد 2 - ابن عباس گويد : منظور حد وسط مقدار است . يعنى آن مقدار متوسطى كه در سختى و وفور نعمت به اهل خود مىدهيد بمستمندان دهيد .\r\n أَوْ كِسْوَتُهُمْ  : حسن و مجاهد و عطا و طاووس گويند : منظور اين است كه بهر - مستمندى يك لباس داده شود . مذهب شافعى هم همين است . ابو حنيفه گويد : مقصود هر چيزى است كه به آن لباس گفته شود . در روايات آمده است كه : بهر يك بايد يك پيراهن و شلوار داد و در صورت عدم تمكن ، يك پيراهن .\r\n أَوْ تَحْرِيرُ رَقَبَةٍ  : يا اينكه بنده‌اى را آزاد كنند . مقصود از « رقبه » يك انسان سالم است و فرقى ميان مرد و زن و كودك و كافر و مسلمان نيست . البته مسلمان بهتر است . اين سه كفاره ، واجب تخييرى است . برخى گفته‌اند : يكى از آنها بطور غير معين واجب است . شرح اين مطالب در كتب اصول فقه ، آمده است .\r\n فَمَنْ لَمْ يَجِدْ فَصِيامُ ثَلاثَةِ أَيَّامٍ  : هر كسى بكفارات مذكور ، دسترسى ندارد ، بايد سه روز روزه بگيرد . كلمهء « صيام » مرفوع و خبر يا مبتداست . حد دسترسى نداشتن است ، اين است كه مخارج يك شبانه روز خود و خانوادهء ، را نداشته باشد .\r\nشافعى نيز همين طور گويد . روزه را بايد پى در پى گرفت . چنان كه ابى و ابن عباس و مجاهد و قتاده و اكثر فقها گويند . در قرائت ابن مسعود است « ثلاثة ايام متتابعات » سوگند بر سه قسم است ، 1 - سوگندى كه عمل به مفاد آن واجب و ترك آن معصيت است . در اين صورت ، مخالفت سوگند بدون هيچ خلافى كفاره دارد . مثل سوگند\r\n\r\n","description":"","footnote":"","page_name":" 162 ","page_number":162},
  {"content":"\r\n\r\nبه نخوردن شراب . 2 - سوگندى كه عمل به مفاد آن معصيت و ترك آن طاعت است .\r\nدر اين صورت به نظر اصحاب ما مخالفت سوگند ، كفاره ندارد . فقهاى ديگر در اينباره اختلاف دارند ، مثل سوگند بر ترك نماز . 3 - سوگند بر كارى كه مباح است . مثل اينكه قسم بخورد كه فلان لباس را نپوشد . مخالفت چنين سوگندى بدون هيچ خلافى ، كفاره دارد .\r\n ذلِكَ كَفَّارَةُ أَيْمانِكُمْ إِذا حَلَفْتُمْ  : اينهاست كفارهء مخالفت سوگندهاى شما .\r\nزيرا خود سوگند ، كفاره ندارد ، بلكه مخالفت آن كفاره دارد . اگر پيش از مخالفت سوگند ، كفاره بدهد ، شافعى گويد : كافى است و ابو حنيفه گويد : كافى نيست .\r\n وَ احْفَظُوا أَيْمانَكُمْ  : در اينباره دو قول است : ابن عباس گويد : منظور اين است كه سوگند نخوريد . ديگران گويند : منظور اين است كه : از مخالفت سوگند خوددارى كنيد . جبايى همين قول را اختيار كرده و همين قول قويتر است ، زيرا ترديدى نيست كه سوگند خوردن ، در صورتى كه براى كار حرام نباشد . مباح است .\r\nتنها مخالفت سوگند است كه مباح نيست .\r\nاز اين آيه ، استفاده مىشود كه قسم براى كار حرام ، ارزشى ندارد ، زيرا اگر ارزشى داشت ، مخالفت آن حرام بود . بنا بر اين كفاره هم ندارد .\r\n كَذلِكَ يُبَيِّنُ اللَّهُ لَكُمْ آياتِهِ لَعَلَّكُمْ تَشْكُرُونَ  : همانطورى كه خداوند حكم كفاره و ساير احكام ، براى شما بيان كرد ، آيات و فرايض خود را براى شما بيان مىكند كه او را شكر كنيد .\r\n\r\n","description":"","footnote":"","page_name":" 163 ","page_number":163},
  {"content":"\r\n\r\n\r\n[ سوره المائدة ( 5 ) : آيات 90 تا 91 
  ]\r\nيا أَيُّهَا الَّذِينَ آمَنُوا إِنَّمَا الْخَمْرُ وَ الْمَيْسِرُ وَ الْأَنْصابُ وَ الْأَزْلامُ رِجْسٌ مِنْ عَمَلِ الشَّيْطانِ فَاجْتَنِبُوهُ لَعَلَّكُمْ تُفْلِحُونَ ( 90 ) إِنَّما يُرِيدُ الشَّيْطانُ أَنْ يُوقِعَ بَيْنَكُمُ الْعَداوَةَ وَ الْبَغْضاءَ فِي الْخَمْرِ وَ الْمَيْسِرِ وَ يَصُدَّكُمْ عَنْ ذِكْرِ اللَّهِ وَ عَنِ الصَّلاةِ فَهَلْ أَنْتُمْ مُنْتَهُونَ ( 91 )\r\n« 1 »\r\n\r\nترجمه\r\nاى مردم مؤمن ، شراب و قمار و بت‌ها و تيرها جز پليدى عمل شيطان نيستند ، بنا بر اين از آنها اجتناب كنيد ، شايد رستگار شويد . تنها ارادهء شيطان اين است كه در شراب و قمار ميان شما دشمنى و كينه افكند و شما را از ياد خدا و نماز باز دارد .\r\nآيا نهى خدا را اطاعت مىكنيد ؟\r\n\r\n\r\n","description":"","footnote":"\r\n( 1 ) - آيه 90 و 91 سوره مائده جزء 7 سوره 5\r\n","page_name":" 164 ","page_number":164},
  {"content":"\r\n\r\n\r\nبيان آيهء 90 - 91\r\n\r\nلغت\r\nخمر : شراب انگور . علت اينكه آن را خمر ناميده‌اند اين است كه ايجاد مستى مىكند و در نتيجه عقل را مىپوشاند .\r\nميسر : قمار . اصل اين كلمه از « يسر » يعنى آسانى است . علت اينكه دست چپ را « يسار » نامند ، اين است كه آن را براى سهل شدن كارها بفال نيك گرفته‌اند و يا اينكه با كمك بدست راست ، موجب آسان شدن عمل مىشود .\r\nانصاب : جمع « نصب » ، بتها . علت اينكه بت را « نصب » نامند اين است كه براى عبادت ، نصب شده است انتصاب يعنى برخاستن « نصب » به معناى رنج است زيرا انسان را از كارى كه براى آن منصوب شده ، باز مىدارد . عشى گويد :\r\n و ذا النصب المنصوب لا تنسكنّه * و لا تعبد الشيطان و اللَّه فاعبدا \r\nيعنى : آن بتى كه نصب شده و شيطان را عبادت نكن . خداى يكتا را عبادت كن ازلام : جمع « زلم » تيرهايى كه به منظور قمار به كار مىبردند . در بارهء « ازلام » در آغاز سوره ، بحث كرديم .\r\nرجس : پليد . « رجس » شدت آواز . اما « رجس » هر چيزى است كه ذكر آن قبيح باشد .\r\n\r\nمقصود\r\nبدنبال احكامى كه در آيات پيش بيان كرد ، اكنون مسلمانان را از كارهايى كه مردم جاهليت ميكردند ، نهى كرده ، مىفرمايد :  يا أَيُّهَا الَّذِينَ آمَنُوا إِنَّمَا الْخَمْرُ وَ الْمَيْسِرُ  :\r\nدربارهء معناى « خمر و ميسر » در سورهء بقره گفتگو كرده‌ايم . ابن عباس گويد :\r\n- مقصود از خمر ، همهء مشروبات سكر آور ( و الكلى ) است . پيامبر گرامى اسلام فرمود : خمر از نه چيز است : عسل ، انگور ، مويز ، خورما ، گندم ، ذرت ، جو ، نوعى از جو كه پوست ندارد . منظور از « ميسر » قمار است . قمار با چيزهاى\r\n\r\n","description":"","footnote":"","page_name":" 165 ","page_number":165},
  {"content":"\r\n\r\nبسيارى انجام ميگيرد .\r\n وَ الْأَنْصابُ وَ الْأَزْلامُ رِجْسٌ مِنْ عَمَلِ الشَّيْطانِ  : دربارهء « انصاب و ازلام » در اول همين سوره ( آيه 2 ) بحث كرده‌ايم بديهى است كه منظور از حرمت خمر و قمار و انصاب و ازلام . حرمت نوشيدن خمر و بازى قمار و پرستش بتها و برد و باخت با تيرهاست .\r\nاين كارها پليد بوده ، جنبهء شيطانى دارند . اگرچه همهء اينها مخلوق خدا هستند لكن چيزهايى هستند كه شيطان براى ايجاد فساد در ميان مردم از آنها استفاده مىكند . مردم را بباده نوشى واميدارد تا عقل از كفشان باز ستاند و بقمار واميدارد تا اخلاق زشت در ميان آنها رواج دهد و به بت پرستى وادار مىكند تا آنها را مشرك سازد و به برد و باخت با تيرها وا ميدارد كه خود نوعى از قمار است . حتى بازى كودكان با گردو ، نيز قمار است . از اينجهت است كه خداوند اينها را از اعمال پليد شيطان معرفى كرده است .\r\n فَاجْتَنِبُوهُ  : ضمير به « عمل شيطان » باز مىگردد . يعنى از عمل شيطان اجتناب كنيد .  لَعَلَّكُمْ تُفْلِحُونَ  : تا رستگار شويد .\r\n\r\nدلالت آيه\r\nاين آيه ، از چهار جهت بر حرمت خمر و قمار و بت پرستى و برد و باخت با تيرها دلالت دارد : 1 - خداوند آنها را « رجس » معرفى كرده . « رجس » چيز نجس است ، شكى نيست كه چيز نجس حرام است . 2 - آنها را به عمل شيطان نسبت داده است و عمل شيطان حرام است 3 - دستور داده است كه از آنها اجتناب كنند و دستور خدا واجب الاطاعه است 4 - رستگارى و سعادت را در اجتناب از آنها دانسته است .\r\nبديهى است كه شرب خمر و قمار و بت پرستى ، عمل شيطانى هستند . ممكن است ضمير  « فَاجْتَنِبُوهُ »  به « رجس » باز گردد .\r\nدر اين آيه ، خداوند متعال شراب را در رديف « بت پرستى » قرار داده ، تا نسبت بحرمت آن شدت نشان دهد . از اينرو امام باقر ( ع ) فرمود : « شخص دائم الخمر مثل بت پرست است » از همين جا استفاده مىشود كه نه تنها خوردن شراب حرام است ، بلكه خريد و فروش و ساير تصرفات نيز حرام است :\r\n\r\n","description":"","footnote":"","page_name":" 166 ","page_number":166},
  {"content":"\r\n\r\nدر آيهء بعد ، اين مطلب را بيان مىكند كه منع از باده نوشى و قمار ، بخاطر صلاح و خير دنيا و آخرت مردم است .\r\n إِنَّما يُرِيدُ الشَّيْطانُ أَنْ يُوقِعَ بَيْنَكُمُ الْعَداوَةَ وَ الْبَغْضاءَ فِي الْخَمْرِ وَ الْمَيْسِرِ  : ابن عباس گويد : منظور سعد بن ابى وقاص و مردى از انصار است كه با يكديگر عهد برادرى بسته بودند . مردى انصارى سعد را بمهمانى دعوت كرد و سفرهء طعام و شراب گستردند و چندان بخوردند كه مست شدند . در اين وقت ، بر يكديگر فخر فروشى كردند و كار بجنگ و زد و خورد كشيد . مرد انصارى قطعه استخوانى برداشت و چنان بر بينى سعد كوبيد ، كه بينيش را درهم شكست . خداوند متعال . اين آيه را دربارهء آنان نازل كرد . يعنى : شيطان مىخواهد شما را اغوا كند و به شراب خوردن وا دارد تا عنان عقل را از كف شما بگيرد و بكارهايى وا دارد كه در حال عادى انجام نمىدهيد .\r\nقتاده گويد : افراد بر سر مال و همسر خود قمار مىكردند ، سرانجام افراد مال و همسر باخته ، در پس زانوى غم مىنشستند و نقشه مىكشيدند كه انتقام خود را از رقباى خود بگيرند . بدينترتيب ، قمار بازى نتيجه‌اى جز كينه و عداوت ندارد .\r\n وَ يَصُدَّكُمْ عَنْ ذِكْرِ اللَّهِ  : شيطان مىخواهد از اين راه شما را از ياد خداوند باز دارد تا شكر نعمتهاى او را بجاى نياوريد .\r\n وَ عَنِ الصَّلاةِ  : و شما را از نماز كه پايهء محكم دين است ، غافل گرداند .\r\n فَهَلْ أَنْتُمْ مُنْتَهُونَ  : جملهء سؤالى و معناى آن امر است . يعنى خدا را اطاعت كنيد و نهى او را زير پا نگذاريد .\r\nبديهى است كه خداوند از اين افعال منع و مذمت كرد . هر گاه زشتى عملى ثابت باشد سپس از مخاطب سؤال كنند كه : « آيا ترك خواهى كرد ؟ » وظيفهء او اقرار به ترك است . گويى به او گفته مىشود :\r\n- آيا بعد از آنكه زشتى اين كارها ثابت شد ، باز هم آنها را انجام مىدهى ؟ ! اين جمله براى منع از انجام كارى ، رساتر است . يعنى : نهى را اطاعت كنيد و شراب ننوشيد .\r\n\r\n","description":"","footnote":"","page_name":" 167 ","page_number":167},
  {"content":"\r\n\r\n\r\n[ سوره المائدة ( 5 ) : آيات 92 تا 93 
  ]\r\nوَ أَطِيعُوا اللَّهَ وَ أَطِيعُوا الرَّسُولَ وَ احْذَرُوا فَإِنْ تَوَلَّيْتُمْ فَاعْلَمُوا أَنَّما عَلى رَسُولِنَا الْبَلاغُ الْمُبِينُ ( 92 ) لَيْسَ عَلَى الَّذِينَ آمَنُوا وَ عَمِلُوا الصَّالِحاتِ جُناحٌ فِيما طَعِمُوا إِذا مَا اتَّقَوْا وَ آمَنُوا وَ عَمِلُوا الصَّالِحاتِ ثُمَّ اتَّقَوْا وَ آمَنُوا ثُمَّ اتَّقَوْا وَ أَحْسَنُوا وَ اللَّهُ يُحِبُّ الْمُحْسِنِينَ ( 93 )\r\n« 1 »\r\n\r\nترجمه\r\nو خدا و پيامبر را اطاعت كنيد و از كارهاى حرام اجتناب كنيد و اگر سرپيچى كنيد بدانيد كه وظيفهء پيامبر ما رسانيدن دستورات ما بطور واضح و آشكار است .\r\nبر كسانى كه ايمان آورده ، عمل صالح انجام دهند ، در آنچه ميخورند ، گناهى نيست ، در صورتى كه تقوى و ايمان داشته باشند و عمل صالح انجام دهند سپس تقوى و ايمان داشته باشند ، سپس تقوى و احسان . خداوند نيكوكاران را دوست مىدارد .\r\n\r\n\r\n","description":"","footnote":"\r\n( 1 ) - آيه 92 و 93 سوره مائده جزء 7 سوره 5\r\n","page_name":" 168 ","page_number":168},
  {"content":"\r\n\r\n\r\nبيان آيهء 92\r\n\r\nمقصود\r\nقبلا مردم را امر كرد كه از شراب و قمار و بت پرستى اجتناب كنند . اكنون دستور مىدهد كه پيامبر را در همهء دستوراتش اطاعت نمايند :\r\n وَ أَطِيعُوا اللَّهَ وَ أَطِيعُوا الرَّسُولَ  : طاعت ، عبارت از فرمانبردارى است . بنا بر اين مانعى ندارد كه انسان از دو كس فرمانبردارى كند ، هم از خدا و هم از پيامبرش .\r\n وَ احْذَرُوا  : در اينجا امر مىكند كه از كارهاى حرام ، اجتناب كنيد . عطا گويد :\r\nيعنى از خشم من بپرهيزيد . حذر يعنى خوددارى از كارى كه زيانبخش است .\r\n فَإِنْ تَوَلَّيْتُمْ فَاعْلَمُوا أَنَّما عَلى رَسُولِنَا الْبَلاغُ الْمُبِينُ  : اگر اعراض كنيد و امر خدا و رسول را به كار نبنديد ، بدانيد كه وظيفهء پيامبر ما گفتن و رسانيدن است . بدينترتيب ، مردم را تهديد مىكند و مىترساند . يعنى با مخالفت و سرپيچى از گفتار پيامبر ما خود را سزاوار كيفر مىسازيد . مقصود از « بلاغ مبين » سخنى است كه روشن و واضح ، ادا شود و براى رعايت اختصار اين كلمه ، به كار رفته است و بهر صورت ، مردم بايد وظيفهء خود را از بيانات پيامبر ، بفهمند ، خواه اطاعت كنند ، خواه سرپيچى .\r\n\r\n","description":"","footnote":"","page_name":" 169 ","page_number":169},
  {"content":"\r\n\r\n\r\nبيان آيهء 93\r\n\r\nشأن نزول\r\nهنگامى كه قانون حرمت شراب و قمار ، بوسيلهء قرآن كريم اعلام شد ، صحابه عرض كردند :\r\n- يا رسول اللَّه ، دربارهء برادران دينى ما - كه شراب ميخوردند و مال قمار بازى را مصرف مىكردند - چه مىفرمايى ؟ ! از اينرو خداوند ، اين آيه را نازل كرد . اين قول از ابن عباس ، انس بن مالك ، براء بن عازب ، مجاهد ، قتاده و ضحاك است .\r\nبرخى گفته‌اند :\r\n- اين آيه در بارهء اشخاصى مثل عثمان بن مظعون و . . . كه گوشت را بر خود حرام و به راه تاركان دنيا قدم گذارده بودند ، نازل شد . در اين آيه ، خداوند به آنها فرمود :\r\nخوردن چيزهاى مباح ، براى آنها مانعى ندارد . بايد از چيزهاى حرام ، اجتناب كنند .\r\n\r\nمقصود\r\n لَيْسَ عَلَى الَّذِينَ آمَنُوا وَ عَمِلُوا الصَّالِحاتِ جُناحٌ فِيما طَعِمُوا  : بر مردمى كه ايمان آوردند و كار شايسته كردند ، از لحاظ خوردن شراب و مال قمار ، پيش از نازل شدن آيهء حرمت ، گناهى نيست . لكن در تفسير اهل بيت وارد شده است كه منظور چيزهاى حلالى است كه آنها خورده‌اند . كلمهء « طعموا » هم شامل خوردن و هم شامل آشاميدن است .\r\n وَ عَمِلُوا الصَّالِحاتِ  : و خدا و رسولش را اطاعت كرده باشند .\r\n ثُمَّ اتَّقَوْا وَ آمَنُوا  : سپس بر تقوى و ايمان خود استوار مانده باشند .\r\n ثُمَّ اتَّقَوْا وَ أَحْسَنُوا  : سپس كارهاى واجب و مستحبّ را انجام داده باشند .\r\nدر اينجا سه بار ، تقوى تكرار شده است . مقصود از تقوى اول ، خوددارى از شرب خمر ، بعد از حرمت و منظور ما از تقواى دوم ، استوار و ثابتقدم بودن بر ترك شراب\r\n\r\n","description":"","footnote":"","page_name":" 170 ","page_number":170},
  {"content":"\r\n\r\nو منظور از تقواى سوم ، ترك همهء معصيتها و انجام كارهاى نيكوست .\r\nبرخى گفته‌اند :\r\n- مقصود از تقواى اول ، خوددارى از معصيتهايى است كه ضرر آن متوجه خود انسان مىشود و مقصود از ايمان اول ، ايمان به خدا و قبول دستورهاى اوست . مقصود از تقواى دوم ، خوددارى از معصيتهاى سمعى و ايمان به قبح آنها و لزوم اجتناب از آنهاست .\r\nمقصود از تقواى سوم خوددارى از تعدى و تجاوز نسبت به مردم است .\r\nابو على جبايى گويد :\r\n- شرط اول نسبت به زمان گذشته و شرط دوم نسبت بدوام و استمرار بر ترك شراب و شرط سوم نسبت به خوددارى از ستم در حق مردم است .\r\nوى براى اثبات اينكه تقواى سوم به معناى خوددارى از ستم است ، به كلمهء « احسنوا » استدلال مىكند و مىگويد :\r\n- هر گاه « احسان » متعدى باشد ، معصيتهايى كه پيش از آن ذكر شده ، نيز بايد متعدى باشد . يعنى : خوبى به ديگران و بدى به ديگران .\r\nلكن اين استدلال ، ضعيف است ، زيرا دليلى نداريم كه در اينجا منظور از « احسان » احسان به غير است . ممكن است مقصود احسان به خود باشد چنان كه هر گاه كسى كار بسيار خوبى انجام دهد به او ميگويند « احسنت » وانگهى اگر مقصود از « احسان » احسان به غير باشد ، چه مانعى دارد كه فعل متعدى عطف بر فعل لازم شود ؟ ! اگر صريحاً مىفرمود : آنها از همهء زشتيها - خواه نسبت به خود يا نسبت به ديگران - خوددارى و در بارهء ديگران نيكى كردند ، مانعى نداشت .\r\nشايد علت اين كه ابو على دربارهء « تقوا » ى سوم ، اين مطالب را گفته ، اين است كه : چون شرط اول را مربوط به گذشته و شرط دوم را مربوط به حال دانست ، نمىتوانست شرط سوم را به زمانى ديگر - يعنى آينده - مربوط سازد ، زيرا به گمان خودش چنين چيزى جايز نيست . حال آنكه مانعى ندارد كه شرط اول را بر ماضى و شرط دوم را بر حال و شرط سوم را بر آيندهء مورد انتظار ، حمل كند .\r\n\r\n","description":"","footnote":"","page_name":" 171 ","page_number":171},
  {"content":"\r\n\r\nاينكه متكلمان مىگويند : واسطه‌اى ميان گذشته و آينده ، بنام حال وجود ندارد ، زيرا فعل اگر موجود شده ، ماضى است و اگر هنوز موجود نشده ، آينده است ، لطمه‌اى بجنبهء ادبى و نحوى مطلب ، نمىزند ، زيرا درست است كه واسطه‌اى ميان وجود و عدم يا گذشته و آينده ، بنام حال وجود ندارد ، لكن چيزى كه در نزديك‌ترين زمان انجام مىشود ، مانعى ندارد كه حال ناميده شود .\r\nسيد مرتضى مىگويد :\r\n- مفسران دربارهء تكرار كلمهء تقوى - كه به نظرشان اشكالى بزرگ بوده است به تفصيل ، بحث كرده‌اند . اما آنچه كه مهم‌تر و مشكل‌تر بوده ، رها كرده‌اند . مطلبى كه اشكال آن بيشتر است ، اين است كه :\r\n- خداوند مىفرمايد : مردم مؤمن و نيكوكار ، در آنچه خورده‌اند ، در صورتى كه داراى تقوى و ايمان و عمل صالح بوده‌اند ، گناهى نكرده‌اند و از آيه شريفه چنين بر مىآيد كه : كار مباح در صورتى گناه نيست كه شخصى كه آن را انجام مىدهد ، داراى صفت ايمان و تقوى و نيكوكارى باشد . حال آنكه كار مباح ، حتى براى اشخاص كافر ، گناهى ندارد ، تا چه رسد به ديگران .\r\nسپس مىگويد :\r\n- ما براى حل اين شبهه ، دو راه داريم :\r\n1 - هر گاه ، براى اينكه شرط تقوى و ايمان و عمل صالح ، داراى اثر و فايده باشند ، قدرى دايرهء مشروطه را وسيعتر كنيم و بگوييم : تقدير آيه ، اين است :\r\n- ليس على الذين آمنوا و عملوا الصالحات جناح فيما طعموا و غيره اذا ما اتقوا و . .\r\nيعنى : بر مردم مؤمن و نيكوكار ، در آنچه ميخورند و كارهاى ديگرشان گناهى نيست ، در صورتى كه تقوى و ايمان داشته باشند و عمل صالح انجام دهند سپس داراى تقوى و ايمان باشند . . . اشكال فوق بر طرف خواهد شد .\r\nزيرا شرط نفى گناه ، حتماً بايد داراى اثر باشد ، بطورى كه هر گاه شرط منتفى شد ، گناه ثابت شود . دانستيم كه خوددارى از گناه ، شرط گناه نبودن شراب\r\n\r\n","description":"","footnote":"","page_name":" 172 ","page_number":172},
  {"content":"\r\n\r\nخوارى آنهاست ، اين شرط به خودى خود براى سلب گناه كافى است و از آنجا كه بدنبال آن ، ايمان ، عمل صالح ذكر شده است و آنها در نفى گناه بىاثرند ، پى مىبريم كه بايد در آيه ، آنچه ما تقدير گرفتيم ، مقدر باشد تا شرط با مشروط برابرى كند ، زيرا كسى كه از خوردنيهاى حرام ، اجتناب كند ، در برابر چيزهايى كه مىخورد ، مسئول نيست . لكن ممكن است بواسطهء ترك يا تضييع واجبى ، گنهكار شناخته شود . اما وقتى كه شرط كرديم كه خوددارى از كار زشت ، از كسى انجام شده است كه به خداوند هم ايمان دارد و رفتار او هم نيكوست ، هر گونه گناهى از او سلب خواهد شد .\r\nآنچه دربارهء حذف گفتيم ، عجيب نيست ، زيرا سياق كلام بر آن دلالت دارد .\r\nعادت عرب اين است كه چنين حذفهايى را در كلام مرتكب و به نيروى دلالت كلام بر آن ، متكى شوند . چنان كه شاعر گويد :\r\n تراه كان اللَّه يجدع انفه * و عينيه ان مولاه ثاب له و فر \r\nيعنى : او را مىبينى كه گويى خداوند بينى و چشمانش را قطع كرده است .\r\nاگر مولايش باز گردد ، برايش مال فراوانى است . بديهى است كه بينى را قطع مىكنند ، لكن چشم را قطع نمىكنند ، بلكه بيرون مىآورند ، بنا بر اين موضوع بيرون آوردن چشم ، بخاطر قوت دلالت كلام ، حذف شده است .\r\n2 - اگر ايمان و عمل صالح را در شرط حقيقى نگيريم و بگوييم : اگرچه بر شرط حقيقى عطف شده‌اند ، لكن مقصود خداوند متعال اين است كه : با اين بيان ، وجوب ايمان و عمل صالح را اعلام كند ، زيرا اينها نيز مثل تقوى كه شرط سلب گناه است ، واجب و لازمند ، اگر چه از لحاظ شرط بودن ، مثل هم نيستند .\r\nاين خود گسترشى است در بلاغت سخن « كه عقل را از نيكى و عظمت خود به حيرت مىاندازد .\r\nبرخى گفته‌اند : ممكن است دربارهء مؤمن گفته شود كه گناهى بر او نيست و دربارهء كافر گفته شود كه سزاوار كيفر بوده ، در گناه غوطه ور است و بنا بر اين گفته نميشود : كه بر او گناهى نيست . و نيز شخص كافر راه شناسايى حلال و حرام را بر خود\r\n\r\n","description":"","footnote":"","page_name":" 173 ","page_number":173},
  {"content":"\r\n\r\nمسدود كرده ، توجهى به آن ندارد . از اينرو تنها مؤمن را ذكر كرده است .\r\n وَ اللَّهُ يُحِبُّ الْمُحْسِنِينَ  : خداوند ميخواهد مردم نيكو كار را پاداش دهد و مقام و منزلت آنها را بالا برد . در روايت است كه :\r\n- قدامة بن مظعون ، در ايام خلافت عمر ، شراب خورد . عمر ميخواست او را تازيانه زند . او گفت :\r\n - لَيْسَ عَلَى الَّذِينَ آمَنُوا وَ عَمِلُوا الصَّالِحاتِ جُناحٌ فِيما طَعِمُوا . . . \r\nعمر مىخواست او را رها كند . على ع فرمود :\r\n- او را در ميان اصحاب پيغمبر بگردانيد . اگر آيهء تحريم خمر را از احدى نشنيده است ، او را آزاد كنيد و اگر شنيده است ، او را وادار به توبه كنيد و تازيانه بزنيد و اگر توبه نكرد ، او را بكشيد .\r\n\r\n","description":"","footnote":"","page_name":" 174 ","page_number":174},
  {"content":"\r\n\r\n\r\n[ سوره المائدة ( 5 ) : آيات 94 تا 95 
  ]\r\nيا أَيُّهَا الَّذِينَ آمَنُوا لَيَبْلُوَنَّكُمُ اللَّهُ بِشَيْءٍ مِنَ الصَّيْدِ تَنالُهُ أَيْدِيكُمْ وَ رِماحُكُمْ لِيَعْلَمَ اللَّهُ مَنْ يَخافُهُ بِالْغَيْبِ فَمَنِ اعْتَدى بَعْدَ ذلِكَ فَلَهُ عَذابٌ أَلِيمٌ ( 94 ) يا أَيُّهَا الَّذِينَ آمَنُوا لا تَقْتُلُوا الصَّيْدَ وَ أَنْتُمْ حُرُمٌ وَ مَنْ قَتَلَهُ مِنْكُمْ مُتَعَمِّداً فَجَزاءٌ مِثْلُ ما قَتَلَ مِنَ النَّعَمِ يَحْكُمُ بِهِ ذَوا عَدْلٍ مِنْكُمْ هَدْياً بالِغَ الْكَعْبَةِ أَوْ كَفَّارَةٌ طَعامُ مَساكِينَ أَوْ عَدْلُ ذلِكَ صِياماً لِيَذُوقَ وَبالَ أَمْرِهِ عَفَا اللَّهُ عَمَّا سَلَفَ وَ مَنْ عادَ فَيَنْتَقِمُ اللَّهُ مِنْهُ وَ اللَّهُ عَزِيزٌ ذُو انْتِقامٍ ( 95 )\r\n« 1 »\r\n\r\nترجمه\r\nاى مردم مؤمن ، خداوند شما را به بعضى از شكارها كه با دست يا نيزه شكار مىكنيد ، مىآزمايد تا ظاهر شود كه چه كسانى در نهان از او بيم دارند . هر كس بعد از آن تجاوز كند ، برايش عذابى دردناك است . اى مردم مؤمن ، در حال احرام ، شكار را مكشيد . كسى كه بعمد شكارى را بكشد ، كفاره او گاو و يا گوسفند يا شترى است مثل مقتول باشد و دو نفر عادل مطلع به برابر بودن آنها حكم كنند ، قربانى لازمى است كه بايد به كعبه رسد و قربانى شود ، يا كفاره او طعام مستمندان يا معادل آن چند روز روزه است ، تا كيفر كردار خود را بچشد . خداوند از آنچه گذشته ، عفو كرده است و كسى كه به شكار باز گردد ، خداوند از او انتقام مىگيرد و خداوند قادرى است صاحب انتقام -\r\n\r\n\r\n","description":"","footnote":"\r\n( 1 ) - آيه 94 و 95 سوره مائده جزء 7 سوره 5\r\n","page_name":" 175 ","page_number":175},
  {"content":"\r\n\r\n\r\nبيان آيهء 94 - 95\r\n\r\nقرائت\r\nفجزاء : كوفيان و يعقوب ، اين كلمه را به تنوين و ديگران بدون تنوين و مضاف به « مثل » خوانده‌اند .\r\nقرائت اول بنا بر اين است كه « مثل » صفت براى « جزاء » باشد . يعنى :\r\n« فالواجب عليه جزاء من النعم مماثل ما قتل من الصيد » در قرائت دوم ، اگر چه بر شخص محرم ، جزاى خود شكار واجب است نه جزاى مثل آن . لكن در ادبيات عرب ، چنين تعبيرى معمول است . مثل « انا اكرم مثلك » يعنى « انا اكرمك » كفارة طعام مساكين : اهل مدينه و ابن عامر ، « كفارهء » را اضافه كرده‌اند به « طعام » ديگران « كفارة » را به تنوين خوانده‌اند .\r\nوجه قرائت دوم اين است كه : « طعام » عطف بيان است براى « كفاره » و وجه قرائت اول اين است كه چون كفاره دهنده را ميان سه چيز : قربانى ، اطعام و روزه مخير كرده‌اند ، از اين جهت ، كفاره را به طعام اضافه كرده و گويى مقصود اين است :\r\nكفارهء طعام ، نه كفارهء قربانى و نه كفارهء روزه . « 1 »\r\n\r\nلغت\r\nبلاء : آزمايش كه به منظور آشكار شدن باطن شخص صورت مىگيرد .\r\nغيب : آنچه از حواس آدمى پنهان است . از همين كلمه است « غيبت » كه بدگويى از كسى در غياب اوست .\r\nحرم ، جمع حرام . حرام و محرم داراى يك معنى هستند ، مثل « حلال و محل »\r\n\r\n\r\n","description":"","footnote":"\r\n( 1 ) - قرائتهاى ديگرى از غير قراء هفتگانه ، نقل شده است كه ما از نقل آن خوددارى كرديم\r\n","page_name":" 176 ","page_number":176},
  {"content":"\r\n\r\nاحرام : به معناى داخل شدن در ماه حرام و داخل شدن در حرم و پوشيدن لباس احرامى براى انجام مناسك حج . اصل معناى اين كلمه ، منع است .\r\nمثل و مثَل و شبه و شبَه : همه بيك معنى هستند .\r\nنعم : شتر و گاو و گوسفند . اينها را با هم « نعم » گويند ، شتر را به تنهايى نيز « نعم » گويند . لكن گاو و گوسفند را به تنهايى « نعم » نمىگويند .\r\nعدل : فراء گويد : يعنى چيزى كه از جنس شيئى نباشد و معادل آن باشد . عدل :\r\nمثل . بصريان گويند : « عدل و عِدل » هر دو به معناى مثل هستند ، خواه از جنس شيئى باشند يا نباشند .\r\nو بال : سنگينى چيزى از لحاظ ناراحت كردن . مثل :  « فَأَخَذْناهُ أَخْذاً وَبِيلًا »  ( مزمل 16 : گرفتيم او را گرفتنى سخت و سنگين ) به ساطور قصابان مىگويند « وبيل »\r\n\r\nاعراب\r\n لَيَبْلُوَنَّكُمُ  : لام قسم  مِنَ الصَّيْدِ  : « من » براى تبعيض و دربارهء آن دو احتمال است : 1 - مقصود شكار زمينى است نه آبى 2 - مقصود شكار در وقت احرام است . اين شكار بعضى از شكارهاست .\r\nممكن است « من » براى بيان جنس باشد مثل :  « فَاجْتَنِبُوا الرِّجْسَ مِنَ الْأَوْثانِ »  ( حج 30 : بپرهيزيد از پليدى كه عبارت از بت است ) منظور از « صيد » در اينجا مصدر نيست ، بلكه اسم مفعول يعنى « مصيد » است بدليل  « تَنالُهُ أَيْدِيكُمْ وَ رِماحُكُمْ »  يعنى شكارى كه دست شما و نيزه‌هاى شما به آنها مىرسد .\r\nبالغيب : در محل نصب و حال . يعنى : « من يخافه غايباً » مثل  « مَنْ خَشِيَ الرَّحْمنَ بِالْغَيْبِ »  ( ق 33 )  وَ أَنْتُمْ حُرُمٌ  : در محل نصب و حال .\r\nهديا : حال يعنى « مقدرا ان يهدى »  بالِغَ الْكَعْبَةِ  : نيز حال است در اصل « بالغاً الكعبه » و تنوين براى تخفيف حذف شده و اضافه لفظى است .\r\n\r\n","description":"","footnote":"","page_name":" 177 ","page_number":177},
  {"content":"\r\n\r\nصياماً : تميز نسبت .\r\n فَيَنْتَقِمُ اللَّهُ مِنْهُ  : يعنى : « و من عاد فهو ينتقم اللَّه منه » زيرا وقتى كه جواب شرط فعل باشد ، فاء بر آن داخل نميشود .\r\n\r\nمقصود\r\nدر آغاز اين سوره ، بطور اجمال ، حكم حرمت صيد بر اشخاص محرم ، بيان شد ، اكنون به تفصيل اين مطلب ، پرداخته ، مىفرمايد :\r\n يا أَيُّهَا الَّذِينَ آمَنُوا  : اگر چه كافران نيز در برابر اعمال دينى مكلف هستند ، لكن تنها خطاب را متوجه مؤمنان مىسازد ، زيرا تنها آنها هستند كه از اين خطاب ، بهره‌مند مىشوند . برخى گفته‌اند : خداوند كافران را مورد اعتنا قرار نداده است .\r\n لَيَبْلُوَنَّكُمُ اللَّهُ بِشَيْءٍ مِنَ الصَّيْدِ  : خداوند فرمانبردارى شما را از راه تحريم بعضى از شكارها آزمايش مىكند . كلبى گويد : علت اينكه آزمايش خداوند ، اين است كه :\r\nبندگان را امر و نهى مىكند تا آنچه پيش خداوند ، معلوم است ، آشكار سازند و پاداش و كيفر ، صحيح باشد . گفته‌اند : خداوند امت محمد را بوسيلهء شكار خشكى آزمايش كرد و امت موسى را بوسيلهء شكار دريايى .\r\n تَنالُهُ أَيْدِيكُمْ وَ رِماحُكُمْ  : در اينباره اقوالى نقل كرده‌اند :\r\n1 - ابن عباس و مجاهد گويند : مقصود اين است كه شكار خشكى حرام است .\r\nآن شكارهايى كه در دسترسى هستند عبارتند از : جوجه‌هاى پرندگان و بچه‌هاى حيوانات وحشى و تخم پرندگان و آنهايى كه با نيزه شكار مىشوند ، خود پرندگان و حيوانات وحشى هستند . اين معنى از امام صادق ( ع ) نيز روايت شده است .\r\n2 - ابو على جبايى گويد : مقصود شكارهايى است كه در حرم بدست يا به نيزه ، صيد ميشوند ، زيرا حيوانات حرم ، با مردم انس مىگيرند و از آنها فرار نمىكنند و اين از آيات خداست .\r\n3 - مقصود ، شكارهاى دور و شكارهاى نزديك است .\r\n لِيَعْلَمَ اللَّهُ مَنْ يَخافُهُ بِالْغَيْبِ  : با شما طورى رفتار مىكند كه گويى مىخواهد از\r\n\r\n","description":"","footnote":"","page_name":" 178 ","page_number":178},
  {"content":"\r\n\r\nباطن شما اطلاع پيدا كند . يا اينكه : مىخواهد آنچه كه پيش او معلوم است - يعنى ترس باطنى شما كه موجب اطاعت فرمان او مىشود - آشكار گردد . برخى گفته‌اند :\r\nيعنى براى اينكه بوجود خوف ، در نهان ايشان علم پيدا كنند ، چه با صادر شدن نهى ، اين خوف ، حاصل مىشود و متعلق علم خدا قرار مىگيرد . البته خدا مىداند كه اين خوف با صدور نهى ، حاصل مىشود . بنا بر اين « خوف » حادث مىشود ، نه علم خدا .\r\nمقصود از « بالغيب » در حال خلوت و تنهايى است و بقولى ترس از عقاب ، در آن حالى كه هيچكس او را نمىبيند . ابو القاسم بلخى گويد : اگر چه خداوند بكردار مردم آگاه بوده و هست ، لكن صحيح نيست كه به اتكاى علم خود ، آنها را كيفر دهد ، بلكه بايد اين كردار ، از آنها ظاهر گردد . بنا بر اين تكليف و آزمايش لازم است .\r\n فَمَنِ اعْتَدى بَعْدَ ذلِكَ فَلَهُ عَذابٌ أَلِيمٌ  : هر كس بعد از اين ، از حد خدا تجاوز و در حرم و موقع احرام ، شكار كنند ، گرفتار عذابى دردناك خواهد شد . سپس كيفر اين تجاوز را در آيهء بعد بيان مىكند .\r\n يا أَيُّهَا الَّذِينَ آمَنُوا لا تَقْتُلُوا الصَّيْدَ  : دربارهء اينكه مقصود از « صيد » چيست ؟\r\nاختلاف است :\r\nعراقيان گويند : مقصود هر حيوان وحشى است . اعم از اينكه ماكول باشد يا نباشد و استدلال آنها به شعرى است كه از على ع نقل شده :\r\n صيد الملوك ارانب و ثعالب * فاذا ركبت فصيدى الأبطال \r\nيعنى : شكار پادشاهان ، خرگوشان و روبهان است و شكار من هر گاه سوار شوم پهلوانان است . مذهب اصحاب ما نيز همين است .\r\nشافعى گويد : مقصود حيوانى است كه گوشت آن مأكول و حلال باشد .\r\n وَ أَنْتُمْ حُرُمٌ  : در حالى كه احرام حج يا احرام عمره بسته‌ايد . برخى گويند : يعنى در حرم باشيد . جبايى گويد : آيه بر هر دو قول دلالت دارد و همين وجه ، صحيح است .\r\nعلى بن عيسى گويد : فقط دلالت بر احرام حج و عمره دارد .\r\n وَ مَنْ قَتَلَهُ مِنْكُمْ مُتَعَمِّداً  : حسن و مجاهد و ابن زيد و ابن جريج و ابراهيم گويند :\r\n\r\n","description":"","footnote":"","page_name":" 179 ","page_number":179},
  {"content":"\r\n\r\nمقصود اين است كه احرام خود را فراموش كرده باشد و از روى عمد حيوانى را بكشد ولى هر گاه با توجه باحرام ، چنين عملى را مرتكب شود ، كفاره ندارد ، زيرا گناه آن بزرگتر از اين است كه بوسيلهء كفارهء ، قابل جبران باشد .\r\nابن عباس و عطا و زهرى گويند : مقصود اين است كه : با توجه به احرام ، مرتكب قتل حيوانى شود . عقيدهء اكثر فقها نيز همين است . البته اگر از روى خطا و فراموشى نيز حيوانى را بكشد ، بايد كفاره بدهد . عموم اهل تفسير و اهل علم ، بر همين عقيده‌اند .\r\nاز ائمهء ما ( ع ) نيز همين طور روايت شده است . زهرى گويد : قرآن كريم دربارهء شكار عمدى نازل شده بود ولى در مورد شكار خطا نيز سنت ، بر كفاره جارى شده است .\r\n فَجَزاءٌ مِثْلُ ما قَتَلَ مِنَ النَّعَمِ  : معناى اين جمله را در مبحث قرائت ، بيان كرديم .\r\nزجاج گويد : ممكن است معنى اينطور باشد : « جزاى اين كار ، مثل شكارى است كه به قتل رسانيده است » بنا بر اين « جزاء ، مبتدا و « مثل » خبر آن است . دربارهء اين « مثل » اختلاف است كه آيا منظور ، مثل از لحاظ قيمت است يا « مثل » از لحاظ خلقت . اكثر اهل علم ، بر آنند كه منظور ، مثل از لحاظ خلقت است . بنا بر اين ، در « شتر مرغ » شتر و در « خر وحشى » و مشابه آن ، گاو و در روباه و خرگوش ، گوسفند است . از اهل بيت ( ع ) نيز همين طور روايت شده است . عقيدهء ابن عباس ، حسن ، مجاهد ، سدى ، عطا ، ضحاك و . . . نيز همين است . ابراهيم نخعى گويد : شكار را بايد به قيمت عادله ، در آورد و با قيمت آن شتر يا گاو يا گوسفندى خريد . بنا بر اين منظور ، مثل از لحاظ قيمت است . لكن صحيح ، قول اول است .\r\n يَحْكُمُ بِهِ ذَوا عَدْلٍ مِنْكُمْ  : ابن عباس گويد : يعنى دو نفر از افراد شايسته كه از كيش و آيين شما و فقيه و عادل ، هستند ، ملاحظه مىكنند كه كداميك از « گاو و گوسفند و شتر » به شكار شبيه‌ترند ، آن گاه دربارهء آن حكم مىكنند .\r\n هَدْياً بالِغَ الْكَعْبَةِ  : ابن عباس گويد : يعنى هر گاه به مكه رسيد ، حيوان را قربانى و گوشت آن را صدقه مىكند . اصحاب ما گويند : اگر براى عمره ، محرم بوده و شكار كرده است ، حيوان را در مقابل كعبه ، در مكه قربانى مىكند و اگر براى حج ، محرم\r\n\r\n","description":"","footnote":"","page_name":" 180 ","page_number":180},
  {"content":"\r\n\r\nبوده ، حيوان را در منى قربانى مىكند .\r\n أَوْ كَفَّارَةٌ طَعامُ مَساكِينَ  : دربارهء آن دو قول ، نقل شده است :\r\n1 - عطا گويد : منظور اين است كه حيوانى كه بايد قربانى شود ، قيمت مىكند و قيمت آن را بطعام تبديل و به مستمندان صدقه مىكند . اين قول ، صحيح است .\r\n2 - شكار را فرض مىكنند زنده است و قيمت مىكنند ، سپس قيمت آن را تبديل بطعام و صدقه مىكنند . اين قول از قتاده است .\r\n أَوْ عَدْلُ ذلِكَ صِياماً  : در اينباره نيز دو قول است :\r\n1 - عطا گويد : منظور اين است كه در برابر هر مدى ( تقريباً يك چارك ) از طعام كه بايد صدقه دهد ، يك روز روزه بگيرد . مذهب شافعى هم همين است .\r\n2 - منظور اين است كه در برابر هر دو مدى يك روز روزه بگيرد . از ائمهء ما ( ع ) نيز همين معنى روايت شده و راى ابو حنيفه هم همين است .\r\n\r\nترتيب كفارات\r\nبرخى گفته‌اند : اين كفاره‌ها به ترتيب هستند . ابن عباس و شعبى و سدى گويند :\r\nآمدن لفظ « او » به خاطر اين است كه كفاره ، از اين سه ، خارج نيست .\r\nبرخى گفته‌اند : شخص مخير است كه يكى از اين كفارات را بدهد . از ابن عباس بنا بروايتى ديگر و عطا و حسن و ابراهيم ، چنين نقل شده و مذهب ابو حنيفه و شافعى نيز همين است . اصحاب ما هر دو قول را روايت كرده‌اند .\r\n لِيَذُوقَ وَبالَ أَمْرِهِ  : براى اينكه اگر توبه نكرد ، كيفر كردار خود را در آخرت ببيند . برخى گويند : يعنى وخامت و دشوارى كيفر كردار خود را بوسيلهء كفاره ، بچشد .\r\nپرسش ترديدى نيست كه دادن كفاره ، عبادت و عبادت ، نعمت و مصلحت است . چرا « و بال » ناميده شده است ؟ ! پاسخ خداوند متعال ، بر اثر نافرمانى تكليف را دشوار مىكند و دشوارى تكليف بر\r\n\r\n","description":"","footnote":"","page_name":" 181 ","page_number":181},
  {"content":"\r\n\r\nمردم گران مىآيد . چنان كه « پيه » را بر بنى اسرائيل بر اثر نافرمانى « روز شنبه » حرام كرد و بر آنها گران آمد ، اگر چه بمصلحت آنان بود .\r\n عَفَا اللَّهُ عَمَّا سَلَفَ  : حسن گويد : يعنى از كارهايى كه در جاهليت ، مرتكب شده‌اند ، خداوند در گذشت . بقولى : يعنى خداوند از آنچه مسلمانان ، پيش از نازل شدن آيهء تحريم ، انجام داده‌اند ، در گذشت .\r\n وَ مَنْ عادَ فَيَنْتَقِمُ اللَّهُ مِنْهُ  : هر كس در حال احرام ، كشتن شكار را تكرار كند ، خداوند كيفر كردارش را مىدهد . دربارهء كفارهء تكرار شكار ، اختلاف است : ابن عباس و حسن گويند : كفاره ندارد . از روايات اصحاب ما نيز همين طور استفاده مىشود . عطا و سعيد بن جبير و ابراهيم معتقدند كه كفاره لازم است . برخى از اصحاب ما نيز چنين فرموده‌اند :\r\n وَ اللَّهُ عَزِيزٌ ذُو انْتِقامٍ  : خداوند قادرى است كه مغلوب نميشود و از كسانى كه او را نافرمانى كنند ، انتقام مىگيرد .\r\n\r\n","description":"","footnote":"","page_name":" 182 ","page_number":182},
  {"content":"\r\n\r\n\r\n[ سوره المائدة ( 5 ) : آيات 96 تا 97 
  ]\r\nأُحِلَّ لَكُمْ صَيْدُ الْبَحْرِ وَ طَعامُهُ مَتاعاً لَكُمْ وَ لِلسَّيَّارَةِ وَ حُرِّمَ عَلَيْكُمْ صَيْدُ الْبَرِّ ما دُمْتُمْ حُرُماً وَ اتَّقُوا اللَّهَ الَّذِي إِلَيْهِ تُحْشَرُونَ ( 96 ) جَعَلَ اللَّهُ الْكَعْبَةَ الْبَيْتَ الْحَرامَ قِياماً لِلنَّاسِ وَ الشَّهْرَ الْحَرامَ وَ الْهَدْيَ وَ الْقَلائِدَ ذلِكَ لِتَعْلَمُوا أَنَّ اللَّهَ يَعْلَمُ ما فِي السَّماواتِ وَ ما فِي الْأَرْضِ وَ أَنَّ اللَّهَ بِكُلِّ شَيْءٍ عَلِيمٌ ( 97 )\r\n« 1 »\r\n\r\nترجمه\r\nحلال است بر شما شكار دريا و طعام آن كه منفعتى است براى شما و مسافران و حرام است بر شما شكار خشكى ، مادامى كه محرم هستيد و از خدايى كه سرانجام بسوى او بازگشت مىكنيد ، بپرهيزيد .\r\nخداوند ، كعبه را كه خانهء حرام است و ماه حرام و قربانيهاى بى قلاده و قلاده‌دار را قوام زندگى مردم قرار داد . تا بدانيد كه خداوند به آن چه در آسمانها و زمين است علم دارد و خدا بهر چيزى داناست .\r\n\r\n\r\n","description":"","footnote":"\r\n( 1 ) - سورهء مائده آيهء 96 و 97 جزء 7 سورهء 5\r\n","page_name":" 183 ","page_number":183},
  {"content":"\r\n\r\n\r\nبيان آيهء 96\r\n\r\nلغت\r\nبحر : منظور هر آبى است عرب « نهر » را هم « بحر » مىنامد . مثل  « ظَهَرَ الْفَسادُ فِي الْبَرِّ وَ الْبَحْرِ »  ( روم 41 : فساد در خشكى و غير خشكى ظاهر شد ) اغلب مورد استعمال « بحر » در آبهاى شور است . لكن هر گاه بطور اطلاق گفته شود شامل نهرها هم مىشود .\r\nسياره : مسافران\r\n\r\nاعراب\r\nمتاعا : مصدر منصوب ، مفعول مطلق ، زيرا در  « أُحِلَّ لَكُمْ »  معناى « متعكم » وجود دارد . چنان كه در  « حُرِّمَتْ عَلَيْكُمْ أُمَّهاتُكُمْ  . . .  كِتابَ اللَّهِ عَلَيْكُمْ »  ( نساء 23 ) نيز در « حرمت » معناى « كتب » وجود دارد .\r\n\r\nمقصود\r\nاكنون خداوند متعال به بيان شكارهاى حلال و شكارهاى حرام پرداخته ، مىفرمايد :\r\n أُحِلَّ لَكُمْ صَيْدُ الْبَحْرِ  : شكار آبى براى شما حلال است . البته با اين آيه ، شكار هاى تازه ، حلال شمرده شده است ، و گرنه دربارهء شكارهاى كهنه و حلال بودن آن گفتگويى نيست . چنان كه ابن عباس و زيد بن ثابت و سعيد بن جبير و سعيد بن مسيب و قتاده و مجاهد گويند .\r\n وَ طَعامُهُ  : و خوراكيهاى دريا . در اينباره اختلاف است . ابن عباس و ابن عمر و قتاده گويند : مقصود حيوانات مرده است كه از روى آب گرفته ميشوند لكن آنچه مناسب مذهب ماست ، قول ديگرى است از ابن عباس بنا بروايت ديگر - و سعيد بن مسيب و\r\n\r\n","description":"","footnote":"","page_name":" 184 ","page_number":184},
  {"content":"\r\n\r\nسعيد بن جبير و مجاهد . بنا بر اين قول ، منظور حيواناتى است كه قبلا شكار شده و به نمك پاشيده و نگهدارى كرده‌اند ، زيرا به نظر ما خوردن گوشت ميته ، نه براى محرم جايز است و نه براى غير محرم . برخى گفته‌اند : منظور ميوه‌هاى و گياهان دريايى است .\r\n مَتاعاً لَكُمْ وَ لِلسَّيَّارَةِ  : قتاده و ابن عباس و حسن گويند : يعنى اينها منفعتى است براى مسافر و حاضر . و بقولى يعنى : براى اهل شهرها و دهات ، خواه محل باشند ، خواه محرم .\r\n وَ حُرِّمَ عَلَيْكُمْ صَيْدُ الْبَرِّ ما دُمْتُمْ حُرُماً  : از اين جمله ، استفاده مىشود كه شكار خشكى ، در حال احرام ، و همچنين خوردن گوشت حيوانى كه ديگران شكار كرده‌اند ، براى شخص محرم حرام است . اين معنى ، از على ع و ابن عباس و ابن عمرو سعيد بن جبير است . عمر و عثمان و حسن بصرى گويند : گوشت حيوانى كه ديگرى شكار كرده ، « شده » بر شخص محرم ، حرام نيست .\r\n« صيد » گاهى مصدر و به معناى شكار كردن و گاهى به معناى « شكار شده » است .\r\nبديهى است كه بهتر است آيه را بر هر دو معنى حمل و حكم حرمت « شكار كردن و شكار » را از آن استفاده كنيم .\r\n وَ اتَّقُوا اللَّهَ الَّذِي إِلَيْهِ تُحْشَرُونَ  : دستورى است از جانب خداوند متعال كه از همهء معصيتها و كارهاى حرام اجتناب كنند ، زيرا سرانجام ، روزى كه هيچكس بر سود و زيان خود يا ديگرى قادر نيست ، بسوى او بازگشت ، خواهند كرد . آن روز ، قيامت است و نيك و بد ، سزاى خود را مىبينند .\r\n\r\n","description":"","footnote":"","page_name":" 185 ","page_number":185},
  {"content":"\r\n\r\n\r\nبيان آيهء 97\r\n\r\nقرائت\r\nابن عامر « قيماً للناس » و ديگران « قياما للناس » خوانده‌اند . كلمه « قيام » مثل « صيام » مصدر است . « قيم نيز ممكن است مثل « شبع » ( سيرى ) مصدر باشد و ممكن است الف آن حذف شده باشد . البته حذف الف آن تنها در شعر جايز است .\r\nاگر مصدر باشد ، اعلال آن لازم است ، زيرا هر گاه فعل مصدرى اعلال شود ، مصدر آن نيز اعلال مىشود .\r\n\r\nلغت\r\nكعبه : علت اينكه خانهء خدا را كعبه گفته‌اند ، چهار گوشه بودن آن است .\r\nبرخى گفته‌اند : علت اينكه كعبه ناميده شده ، اين است كه از بناهاى ديگر جدا افتاده است .\r\nالبيت الحرام : علت اينكه خانهء خدا را حرام گفته‌اند ، حرمت شكار حيوانات و قطع اشجار آن و به خاطر بزرگداشت حرمت آن است . در حديث است كه :\r\n- در زير مقام نوشته شده است : منم خداوند يكتا صاحب مكه . روزى كه آسمانها و زمين و اين دو كوه را آفريدم آنجا را حرمت بخشيدم و كوه‌ها را به هفت فرشتهء راستين ، محاصره كردم . هر كس بخاطر من به زيارت اين خانه آيد و حق آن را بشناسد و به خدايى من معترف باشد ، جسدش را بر آتش حرام ميكنم .\r\n\r\nمقصود\r\nدر آيات پيش ، دربارهء حرمت « حرم » سخن گفت . اكنون در بارهء كعبه و ماه حرام ، مىفرمايد :\r\n - جَعَلَ اللَّهُ الْكَعْبَةَ الْبَيْتَ الْحَرامَ قِياماً لِلنَّاسِ  : خداوند ، حج كعبه يا نصب كعبه\r\n\r\n","description":"","footnote":"","page_name":" 186 ","page_number":186},
  {"content":"\r\n\r\nرا قوام زندگى و كسب‌هاى مردم قرار داد . كلمهء « قيام » مصدر است . گويى مقصود اين است كه مردم مسلمان با نصب كعبه در ميانشان ، قيام ميكنند و امر معيشت و احوال آنها بدينوسيله اصلاح مىشود زيرا در زيارت كعبه ، تجارت آنها سامان مىگيرد و از انواع خير و بركت ، برخوردار ميشوند . سعيد بن جبير گويد : هر كس به زيارت اين خانه آيد و طالب خير دنيا و آخرت باشد ، نصيبش مىشود . همين مضمون از امام صادق ( ع ) نيز روايت شده است .\r\nابن عباس گويد : يعنى خداوند ، كعبه را وسيلهء امنيت و رفاه مردم قرار داده است و اگر كعبه نبود ، مردم دچار فنا و هلاكت مىشدند . مردم جاهليت ، خانهء خدا را محل امن و امان مىشناختند . اگر كسى قاتل پدر و پسر خود را در حرم مىيافت ، او را نمىكشت .\r\nعطا گويد منظور اين است كه اگر مردم يك سال ، حج را ترك كنند ، ممكن است به هلاكت برسند . على بن ابراهيم از ائمهء اهل بيت ، روايت كرده است كه :\r\n« مادامى كه كعبه ، مورد توجه حجاج باشد ، مردم هلاك نميشوند اما همين كه كعبه ويران و حج ترك شد ، هلاك ميشوند . »  وَ الشَّهْرَ الْحَرامَ  : و همچنين ماه حرام . چهار ماه حرام است : يكى از آنها ( ماه رجب ) تنها و سه ماه ديگر پى در پى هستند ( ذى القعده و ذى الحجه و محرم ) علت اينكه :\r\nآنها را يكى شمرده ، اين است كه « شهر حرام » جنس است . از لحاظ نحوى عطف است بر مفعول اول .\r\n وَ الْهَدْيَ وَ الْقَلائِدَ  : در اينباره در اول سوره ( آيه 2 ) گفتگو كرده‌ايم . علت اينكه در اينجا هدى ( قربانى ) و قلائد ( قربانيهاى قلاده دار ) را نيز در رديف كعبه و و ماه حرام ، وسيلهء قوام زندگى مردم معرفى مىكند ، اين است كه : اينها هم قسمتى از اعمال حج هستند و بنا بر اين به شؤون خانهء خدا بستگى دارند .\r\nمردم جاهليت ، در ماه‌هاى حرام ، جنگ نميكردند ، شمشيرها و سلاحهاى جنگى را به گوشه‌اى مىانداختند و با خيال راحت به تامين وسائل زندگى خود مى -\r\n\r\n","description":"","footnote":"","page_name":" 187 ","page_number":187},
  {"content":"\r\n\r\nپرداختند . هر گاه مردى خودش يا ديگرى را بوسيلهء شاخه‌هاى درختان حرم . قلاده به گردن ميكرد ، ديگرى از خطر تعدى و تجاوز ، مصون بود . اين رسم را از آيين اسماعيل به ارث برده بودند و هم چنان باقى ماند تا ظهور اسلام كه جلو ظلم و تعدى گرفته شد .\r\nابو بكر انبارى گويد : در اين آيه ، دو نظر است : 1 - خداوند بر مسلمانان منت مىگذارد كه كعبه را صلاح دين و دنياى ايشان و وسيله قوام زندگى آنان قرار داده است 2 - همچنين خبر مىدهد كه كعبه ، در دوران جاهليت ، چه موقعيتى داشته است .\r\n ذلِكَ لِتَعْلَمُوا أَنَّ اللَّهَ يَعْلَمُ ما فِي السَّماواتِ وَ ما فِي الْأَرْضِ وَ أَنَّ اللَّهَ بِكُلِّ شَيْءٍ عَلِيمٌ  .\r\nاعتراض اين جمله ، چه ارتباطى به جملهء  « جَعَلَ اللَّهُ الْكَعْبَةَ الْبَيْتَ الْحَرامَ قِياماً لِلنَّاسِ »  دارد ؟\r\nپاسخ 1 - خداوند در ماه حرام و سرزمين حرام ، آيات و شگفتيهايى قرار داده است كه نشان مىدهند كه هيچ چيز بر او پوشيده نيست ، زيرا حرم را منطقهء امنيت ، قرار داده است بطورى كه هر چيزى ميتواند در آن منزل گيرد . آنجا سرزمينى است كه آهوان با درندگان خو مىگيرند . مادامى كه در حرم هستند از طرف درندگان خطرى آنها را تهديد نميكند ، اما همين كه از آنجا خارج شدند ، تحت تعقيب قرار مىگيرند و فرار كرده ، بحرم باز مىگردند ، آنجا ديگر ترسى ندارند . پرندگان حرم ، در اين منطقه با انسان خو ميگيرند ، اما همين كه از حرم خارج شدند ، دچار وحشت شده ، فرار مىكنند . دربارهء حرم ، شگفتيهاى بسيارى شهرت دارد و ما در اول سورهء آل عمران ، قسمتى از آنها را ياد كرديم .\r\n2 - خداوند مىدانست كه عرب ، كينه توز و جنگاور و در حوالى كعبه ، مسكن اوست . بهنگام آفرينش آسمانها و زمين ، كعبه را محل امن قرار داد و احترام آن را\r\n\r\n","description":"","footnote":"","page_name":" 188 ","page_number":188},
  {"content":"\r\n\r\nدر دلها بزرگ داشت . اين احترام تا زمان ما باقى مانده است . اگر خداوند پيش از خلقت اشيا علم به آنها نداشت ، از روى مصلحت ، چنين تدبيرى به كار نمىبرد .\r\n3 - خداوند در اين سوره ، داستان موسى ، عيسى ، تورات ، انجيل و احكام و مطالبى كه در آنها آمده بود ، شرح داد . همهء اينها امورى بودند كه پيامبر ما و هيچيك از معاصرانش مشاهده نكرده بودند . از اينرو پس از بيان آن مطالب ، فرمود :\r\nتا بدانيد كه خداوند به آنچه در آسمانها و زمين است و بهمهء امور داناست ، زيرا اگر از آنها بىخبر بود ، شما را از آنها مطلع نميكرد ، بنا بر اين « ذلك » اشاره به اخبار غيبى است .\r\n\r\n","description":"","footnote":"","page_name":" 189 ","page_number":189},
  {"content":"\r\n\r\n\r\n[ سوره المائدة ( 5 ) : آيات 98 تا 100 
  ]\r\nاعْلَمُوا أَنَّ اللَّهَ شَدِيدُ الْعِقابِ وَ أَنَّ اللَّهَ غَفُورٌ رَحِيمٌ ( 98 ) ما عَلَى الرَّسُولِ إِلاَّ الْبَلاغُ وَ اللَّهُ يَعْلَمُ ما تُبْدُونَ وَ ما تَكْتُمُونَ ( 99 ) قُلْ لا يَسْتَوِي الْخَبِيثُ وَ الطَّيِّبُ وَ لَوْ أَعْجَبَكَ كَثْرَةُ الْخَبِيثِ فَاتَّقُوا اللَّهَ يا أُولِي الْأَلْبابِ لَعَلَّكُمْ تُفْلِحُونَ ( 100 )\r\n« 1 »\r\n\r\nترجمه\r\nبدانيد كه كيفر خداوند ، سخت و خداوند آمرزگار و رحيم است . وظيفهء پيامبر تنها ابلاغ و خداوند به آشكار و نهان شما آگاه است .\r\nبگو : بد و خوب ، برابر نيستند ، اگر چه بسيارى بديها تو را بشگفتى وادارد ، اى خردمندان ، از خدا بترسيد ، شايد رستگار شويد .\r\n\r\n\r\n","description":"","footnote":"\r\n( 1 ) - آيهء 98 و 99 و 100 سورهء مائده جزء 7 سوره 5\r\n","page_name":" 190 ","page_number":190},
  {"content":"\r\n\r\n\r\nبيان آيهء 98 - 99\r\n\r\nلغت\r\nعلم : حالتى است كه به انسان اطمينان و آرامش مىبخشد . در حقيقت ، معناى آن اعتقاد صحيح به چيزى از روى اطمينان است . « رؤيت » نيز به همين معنى است ، با اين تفاوت كه : علم همهء جهات امرى را معلوم ميدارد لكن « رويت » تنها از يك جهت ، امرى را مشخص مىسازد .\r\nعقاب : زيانى است كه از روى استحقاق ، همراه با خفت و اهانت ، دامنگير انسان مىشود . علت اينكه « عقاب » گفته‌اند ، اين است كه بدنبال و « عقب » گناه ، به سراغ انسان مىآيد .\r\nمغفره : پوشيدن گناه و بر طرف كردن كيفر آن .\r\nرسول : از ارسال به معناى فرستادن ، فرستاده . فرق بين « رسالت » و « نبا » اين است كه : « نبا » خبر دادنى است كه توقع اطاعت ، با آن نيست ، بر خلاف رسالت ، كه خبر دهنده انتظار دارد كه از او اطاعت كنند .\r\nبلاغ : رسيدن معنى به ديگرى ، و در اينجا مقصود اين است كه تهديدهاى الهى به مردم ابلاغ شود . اين كلمه ، به معناى كفايت نيز هست .\r\n\r\nمقصود\r\nدر آيات پيش خداوند ، يك سلسله از احكام و مقررات دينى را بيان كرد . اكنون مردم را وعده و وعيد داده ، مىفرمايد :\r\n اعْلَمُوا أَنَّ اللَّهَ شَدِيدُ الْعِقابِ  : بدانيد كه كيفر خداوند نسبت به گنهكاران ، سخت است .\r\n وَ أَنَّ اللَّهَ غَفُورٌ رَحِيمٌ  : و خداوند نسبت بمردم تائب و مطيع ، آمرزگار و رحيم است .\r\n\r\n","description":"","footnote":"","page_name":" 191 ","page_number":191},
  {"content":"\r\n\r\nدر اينجا « مغفرت و رحمت » هر دو را آورده است ، زيرا خداوند تنها كيفر را از چنين مردمى برنمىدارد ، بلكه بفضل و كرم خود به آنها نعمت مىبخشد .\r\nاز آنجا كه در اين آيه بشارت داده و ترسانيده بود ، در آيهء بعد فرمود :\r\n - ما عَلَى الرَّسُولِ إِلَّا الْبَلاغُ  : وظيفهء پيامبر ، تنها اداى رسالت و بيان احكام است ، اما قبول و فرمانبردارى ، به مردم ارتباط دارد .\r\n وَ اللَّهُ يَعْلَمُ ما تُبْدُونَ وَ ما تَكْتُمُونَ  : هيچيك از احوال آشكار و نهان شما بر خداوند پوشيده نيست . اين جمله ، از لحاظ تهديد و وعيد ، در نهايت درجه قرار دارد .\r\nآيهء  « اعْلَمُوا أَنَّ اللَّهَ شَدِيدُ . . . »  دلالت دارد بر اينكه : شناختن عقاب و ثواب واجب است ، ثواب و عقاب ، در باب تكليف ، نتيجهء لطف خدا هستند .\r\n\r\n","description":"","footnote":"","page_name":" 192 ","page_number":192},
  {"content":"\r\n\r\n\r\nبيان آيهء 100\r\n\r\nلغت\r\nاستواء : استوا بر چهار قسم است : مساوى بودن در مقدار ، مساوى بودن در مكان ، مساوى بودن در رفتن و مساوى بودن در انفاق . از همان معناى « استواى در مكان » اين كلمه به معناى « استيلا » نيز به كار رفته است ، زيرا تا استواى در مكان نباشد ، چنين تمكن و اقتدارى حاصل نمىشود .\r\nخبيث : چيز پست .\r\nاعجاب : خوشحال شدن از امرى تعجب آور . « عجب » به معناى خودخواهى نيز از همين باب و مذموم است .\r\n\r\nمقصود\r\nخداوند ، در آيات پيش حرام و حلال را بيان كرد ، اكنون براى بيان اينكه اينها با هم مساوى نيستند ، مىفرمايد :\r\n - قُلْ لا يَسْتَوِي الْخَبِيثُ وَ الطَّيِّبُ  : حسن و جبايى گويند : يعنى به آنها بگو حرام و حلال مساوى نيستند . سدى گويد : يعنى كافر و مؤمن مساوى نيستند .\r\n وَ لَوْ أَعْجَبَكَ كَثْرَةُ الْخَبِيثِ  : اگرچه بسيارى كارهاى حرام ، شما را به شگفتى وادارد ، زيرا در كار حرام - اگرچه بسيار باشد - بركتى نيست . حال آنكه در حلال - اگر چه كم باشد - بركت است . برخى گويند : اين خطاب به پيامبر اسلام و مقصود ، امت اوست .\r\n فَاتَّقُوا اللَّهَ يا أُولِي الْأَلْبابِ  : اى خردمندان ، از كارهاى حرام بپرهيزيد .\r\n لَعَلَّكُمْ تُفْلِحُونَ  : شايد رستگار شويد و به ثواب بزرگ و نعمت ابدى برسيد .\r\n\r\n","description":"","footnote":"","page_name":" 193 ","page_number":193},
  {"content":"\r\n\r\n\r\n[ سوره المائدة ( 5 ) : آيات 101 تا 103 
  ]\r\nيا أَيُّهَا الَّذِينَ آمَنُوا لا تَسْئَلُوا عَنْ أَشْياءَ إِنْ تُبْدَ لَكُمْ تَسُؤْكُمْ وَ إِنْ تَسْئَلُوا عَنْها حِينَ يُنَزَّلُ الْقُرْآنُ تُبْدَ لَكُمْ عَفَا اللَّهُ عَنْها وَ اللَّهُ غَفُورٌ حَلِيمٌ ( 101 ) قَدْ سَأَلَها قَوْمٌ مِنْ قَبْلِكُمْ ثُمَّ أَصْبَحُوا بِها كافِرِينَ ( 102 ) ما جَعَلَ اللَّهُ مِنْ بَحِيرَةٍ وَ لا سائِبَةٍ وَ لا وَصِيلَةٍ وَ لا حامٍ وَ لكِنَّ الَّذِينَ كَفَرُوا يَفْتَرُونَ عَلَى اللَّهِ الْكَذِبَ وَ أَكْثَرُهُمْ لا يَعْقِلُونَ ( 103 )\r\n« 1 »\r\n\r\nترجمه آيه\r\nاى مردم مؤمن ، از چيزهايى كه اگر براى شما آشكار شوند ، ناراحت خواهيد شد ، سؤال نكنيد و اگر هنگام نزول قرآن سؤال كنيد ، براى شما ظاهر مىشود . خداوند از آن سؤالات عفو كرده است و خداوند آمرزگار و داراى حلم است .\r\nگروهى پيش از شما چنين سؤالاتى كردند ، آن گاه به جواب آن كفر ورزيدند .\r\nخداوند بحيره و سائبه و وصيله و حامى را قرار نداده است ، لكن مردم كافر ، به خداوند افتراى دروغ مىبندند و بيشترشان عقل ندارند .\r\n\r\n\r\n","description":"","footnote":"\r\n( 1 ) - آيهء 101 و 102 و 103 سورهء مائده جزء 7 سوره 5\r\n","page_name":" 194 ","page_number":194},
  {"content":"\r\n\r\n\r\nبيان آيهء 101\r\n\r\nلغت\r\nابداء : اظهار . بدوّ : ظهور . بداء : تغيير راى مثل :  « وَ بَدا لَهُمْ سَيِّئاتُ ما عَمِلُوا »  ( جاثيه 33 : و زشتيهاى كردارشان بر ايشان آشكار شد ) كلمه « بداء » هر گاه در مورد خداوند استعمال شود به معناى اراده است ، نه آنچه قومى از جهال تصور مىكنند . شاعر گويد :\r\n قل ما بدا لك من زور و من كذب * حلمى اصمّ و اذنى غير صمّاء \r\nبگو : براى تو دروغى ظاهر نشده است ، بردبارى من استوار و گوشم شنواست .\r\n\r\nاعراب\r\nاشياء مجرور است لكن از آنجا كه غير منصرف است ، مفتوح شده ، كسايى گويد :\r\nآخر اين كلمه « به حمراء » شباهت دارد و غير منصرف است . برخى هم اين كلمه را در اصل « شيئاء » بر وزن « فعلاء » و اسم جمع دانسته‌اند و گويند : دليل جمع نبودن آن اين است كه جمع بسته مىشود به « اشاوى » مثل « صحراء ، صحارى » .\r\n إِنْ تُبْدَ لَكُمْ تَسُؤْكُمْ  : جملهء شرط و جزا در محل جر و صفت « اشياء » است .\r\n\r\nشأن نزول\r\nدربارهء شان نزول اين آيه ، اختلاف است . زهرى و قتادة بن انس گويند :\r\n- مردم سؤالات بسيارى از پيامبر خدا كردند ، تا اينكه خشمگين شد و برخاست و در ضمن سخنانى كوتاه ، فرمود :\r\n- از من سؤال كنيد . به خدا ، هر چه بپرسيد ، پاسخ مىدهم .\r\nمردى از بنى سهم بنام « عبد إله بن حذافه » كه در بارهء نسبش مردم گفتگو داشتند ، برخاست و گفت :\r\n\r\n","description":"","footnote":"","page_name":" 195 ","page_number":195},
  {"content":"\r\n\r\nيا نبى اللَّه ، پدر من كيست ؟\r\nفرمود :\r\n- حذافة بن قيس ، پدر تست مردى ديگر برخاست و گفت :\r\n- پدرم كجاست ؟\r\nفرمود :\r\n- در آتش عمر بن الخطاب ، برخاست و پاى پيامبر را بوسه داد و گفت :\r\n- يا رسول اللَّه ، ما نسبت به شرك و جاهليت ، تازه عهد هستيم . از ما در گذر ، تا خداوند از تو در گذرد .\r\nدر اينوقت ، خشم پيامبر فرو نشست و فرمود :\r\n- بخدايى كه جانم بدست اوست ، بهشت و جهنم ، در عرض اين ديوار براى من مصور شد ولى روزى - از لحاظ خير و شر - مثل امروز نديده بودم ! ابن عباس گويد :\r\n- مردمى بودند كه گاهى از روى مسخرگى و گاهى براى امتحان از پيامبر ، سؤالاتى مىكردند ، يكى مىگفت :\r\n- پدرم كيست ؟\r\nديگرى ميگفت - پدرم كجاست ؟\r\nديگرى كه شترش را گم كرده بود ، مىگفت :\r\n- شترم كجاست ؟\r\nاز اينرو خداوند متعال ، اين آيه را نازل كرد .\r\nاز على ع و ابو امامهء باهلى است كه روزى پيامبر براى مردم سخنرانى كرد و فرمود :\r\n- خداوند حج را بر شما واجب كرده است .\r\n\r\n","description":"","footnote":"","page_name":" 196 ","page_number":196},
  {"content":"\r\n\r\nعكاشة بن محصن و بقولى سراقة بن مالك گفت :\r\n- يا رسول اللَّه ، در همه سال ؟\r\nپيامبر او را پاسخ نگفت و او دو بار يا سه بار سؤال خود را تكرار كرد . پيامبر فرمود :\r\n- واى بر تو ، چه چيز ترا ايمن مىكند ؟ اگر بگويم : آرى ، واجب مىشود و اگر واجب شد ، شما از عهدهء آن بر نخواهيد آمد و ترك مىكنيد و اگر ترك كنيد ، كافر مىشويد . بنا بر اين همانطورى كه من شما را رها كرده‌ام ، مرا رها كنيد . مردم پيش از شما بواسطهء كثرت سؤال و آمد و شد زيادى نزد پيامبران ، هلاك شدند . هر گاه شما را به چيزى امر كردم ، تا حدى كه قدرت داريد ، انجام دهيد و هر گاه شما را نهى كردم ، اجتناب كنيد .\r\nمجاهد گويد : آيه هنگامى نازل شد كه از پيامبر دربارهء « بحيره ، شائبه ، و صيله و حامى » ( شرح آنها در ذيل آيهء 103 خواهد آمد ) سؤال كردند ، نازل شد .\r\n\r\nمقصود\r\n يا أَيُّهَا الَّذِينَ آمَنُوا لا تَسْئَلُوا عَنْ أَشْياءَ إِنْ تُبْدَ لَكُمْ تَسُؤْكُمْ  : خداوند مؤمنان را مخاطب ساخته ، آنها را نهى مىكند كه از امورى كه در دين مورد احتياجشان نيست ، سؤال نكنند ، زيرا اين امور هر گاه ظاهر شوند ، باعث ناراحتى و پريشانى آنها خواهد شد . هم چنان كه آن مرد از مكان پدر خود پرسيد و پيامبر فرمود : در جهنم است ! برخى گويند : يعنى از چيزهايى كه خداوند از آنها عفو كرده است سؤال نكنيد كه اگر براى شما آشكار شود ، ناراحت مىشويد . بنا بر اين جملهء  « عَفَا اللَّهُ عَنْها »  صفت براى « اشياء » است يعنى : « خداوند از بيان آنها خوددارى كرده و دربارهء آنها حكمى نداده است » كلام زجاج نيز بر همين معنى دلالت مىكند ، زيرا او مىگويد :\r\n- خداوند در اين آيه اعلام كرده است كه چنين سؤالاتى نبايد بشود ، زيرا اگر جواب آنها ظاهر گرديد ، موجب ناراحتى خواهد شد ، مخصوصاً هنگامى كه از پيامبر سؤال كنند كه آيات را براى آنها بيان كند . بدينترتيب خداوند متعال از چنين كارى\r\n\r\n","description":"","footnote":"","page_name":" 197 ","page_number":197},
  {"content":"\r\n\r\nنهى كرده و اعلام مىدارد كه : جهتى ندارد كه شما از چيزهايى سؤال كنيد كه خداوند از آنها عفو كرده است . بسا اگر جواب آن ظاهر شود ، باعث سرافكندگى سؤال كننده شود .\r\nعلى ع نيز به همين معنى اشاره كرده ، مىفرمايد :\r\n- خداوند ، واجباتى را براى شما معين كرده است ، آنها را تضييع نكنيد و شما را از چيزهايى نهى كرده ، هتك حرمت نكنيد و از چيزهايى ساكت شده است كه سكوت او از روى فراموشى نيست ، خود را به زحمت ميفكنيد .\r\nمجاهد گويد : هر گاه از ابن عباس سؤالى ميكردند كه دربارهء آن دستورى نرسيده بود ، مىگفت : اين از چيزهايى است كه عفو شده ، سپس همين آيه را تلاوت مىكرد .\r\n وَ إِنْ تَسْئَلُوا عَنْها حِينَ يُنَزَّلُ الْقُرْآنُ تُبْدَ لَكُمْ  : و اگر خيلى اصرار داشته باشيد و هنگام نزول قرآن سؤال خود را دنبال كنيد ، جواب آن براى شما ظاهر خواهد شد .\r\nبه شرطى كه مقصود شما ناراحت كردن پيامبر گرامى اسلام نباشد . برخى گفته‌اند :\r\n- يعنى : اگر در هنگام نزول قرآن از چيزهايى سؤال كنيد كه در دين مورد احتياج شما باشد ، براى شما آشكار خواهد شد . اين اشيا ، غير از اشياى اولى است .\r\nلكن گفته است : اگر از آن اشيا كه سابقاً ذكر شد ، سؤال كنيد .\r\nبرخى گفته‌اند :\r\n- ضمير به همان اشياى اول بر مىگردد و مقصود اين است كه اگر در موقع نزول فرشتهء وحى ، از آن اشيا سؤال كنيد ، جواب آن براى شما روشن خواهد شد ، بنا بر اين بهتر است كه سؤال نكنيد .\r\n عَفَا اللَّهُ عَنْها  : خداوند از سؤالات شما كه موجب آزردگى خاطر پيامبر مىشد ، عفو كرده است .\r\n وَ اللَّهُ غَفُورٌ حَلِيمٌ  : خداوند آمرزنده و داراى حلم است و ديگر تكرار نكنيد . اين معنى از ابن عباس است بنا بروايت عطا .\r\nبنا بر اين كه جمله  « عَفَا اللَّهُ عَنْها »  صفت براى « اشياء » باشد ، معناى آيه ، چنين\r\n\r\n","description":"","footnote":"","page_name":" 198 ","page_number":198},
  {"content":"\r\n\r\nاست :\r\n- سؤال نكنيد از چيزهايى كه خداوند از بيان آنها خوددارى كرده است ، زيرا شما به آنها احتياجى نداريد و اگر براى شما ظاهر شود ، دچار غم و افسردگى خواهيد شد .\r\nبرخى گفته‌اند : اين آيه در بارهء موضوعاتى نازل شده است كه امتهاى پيشين از پيامبران خود درخواست مىكردند ، آيه بعد ، اين قول را تاييد مىكند .\r\n\r\nنظم آيه\r\nدربارهء اتصال اين آيه ، به آيات بعد ، وجوهى است :\r\n1 - اين آيه متصل است به « تفلحون » زيرا شرط فلاح و رستگارى سؤال نكردن از چيزهايى است كه مورد نياز نيستند 2 - اين آيه متصل است به  « ما عَلَى الرَّسُولِ إِلَّا الْبَلاغُ »  زيرا پيامبر هر چه به مصلحت است بيان مىكند ، بنا بر اين شما از چيزهاى بىفايده ، سؤال نكنيد 3 - اين آيه ، متصل است به  « وَ اللَّهُ يَعْلَمُ ما تُبْدُونَ وَ ما تَكْتُمُونَ »  يعنى از او سؤال نكنيد كه اسرار شما را فاش مىكند .\r\n\r\n","description":"","footnote":"","page_name":" 199 ","page_number":199},
  {"content":"\r\n\r\n\r\nبيان آيهء 102 - 103\r\n\r\nلغت\r\nبحر : شكافتن « بحرت اذن الناقة » يعنى گوش شتر را شكافتم . بحيرة به معناى اسم مفعول ، شترى است كه گوش آن را شكافته باشند . عرب گوشت بحيره را حرام مىدانست .\r\nسائبه : حيوانى كه آن را رها مىكنند و از آن منفعتى نمىبرند . حتى گوشت آن را نميخورند .\r\nوصيله : به معناى « موصوله » و به معناى « واصله » هر دو استعمال مىشود . واصله :\r\nزنى است كه موى زنى را به موى زنى وصل مىكند و پيامبر چنين زنى را - كه ممكن است از اين راه زن پيرى را بجاى زن جوانى قالب كند - لعن كرده است . موصوله : يعنى چيزى كه به چيز ديگر وصل شده است . البته در آيه ، به شرحى كه خواهد آمد ، به معناى واصله ، مناسبتر است .\r\n\r\nمقصود\r\nاكنون خداوند خبر مىدهد كه قومى مثل آنان كه از پيامبر سؤالات بيهوده ميكردند ، سؤالاتى كردند و چون جواب شنيدند ، كافر شدند . مىفرمايد :\r\n - قَدْ سَأَلَها قَوْمٌ مِنْ قَبْلِكُمْ ثُمَّ أَصْبَحُوا بِها كافِرِينَ  : در اين باره اقوالى است :\r\n1 - منظور قوم عيسى است . آنها از او خواستند كه برايشان « خوان آسمانى » نازل شود ، آن گاه كافر شدند . اين قول از ابن عباس است .\r\n2 - منظور قوم صالح است كه از او درخواست شتر كردند ، آن گاه شتر را كشتند و كافر شدند .\r\n3 - منظور قريش است كه از پيامبر خواستند كه « صفا » را طلا كند . اين قول از\r\n\r\n","description":"","footnote":"","page_name":" 200 ","page_number":200},
  {"content":"\r\n\r\nسدى است .\r\n4 - منظور كسانى است كه از پيامبر نام پدر خود و نظاير آن را مىپرسيدند و چون آنها را پاسخ مىداد ، مىگفتند : نه چنين است . بنا بر اين منظور نهى از سؤال در بارهء انساب جاهليت است ، زيرا گاهى در اينباره سؤالاتى مىكردند كه جواب پيامبر به عقيدهء آنان تطبيق نمىكرد و او را تكذيب مىكردند . اين قول از ابو على جبايى است .\r\nپرسش از چه چيزهايى مىتوان سؤال كرد و از چه چيزهايى نه ؟\r\nپاسخ چيزهايى كه از امور دين و دنيا به عمل انسان بستگى دارد ، مىتوان دربارهء آنها سؤال كرد و چيزهايى كه بستگى به عمل ندارد ، مثل - تاريخ مرگ يا ولادت كسى - سؤال كردن از آن بىمورد است . بنا بر اين كسى نبايد از پيامبر بپرسد كه پدر واقعيش كيست ؟ زيرا مصلحت ايجاب مىكند كه پدر شخص ، كسى شمرده شود كه همسر و همبستر مادر اوست ، اگر چه از نطفهء او آفريده نشده باشد . بنا بر اين چنين سؤالى سفيهانه است .\r\nاكنون به جواب يكى ديگر از سؤالات آنها مىپردازند . برخى گفته‌اند : از آنجا كه در آيات پيش ، دربارهء حلال و حرام گفتگو شده است ، به بيان چيزهايى كه بعقيدهء مردم جاهليت ، حرام بوده ، مىپردازد :\r\n - ما جَعَلَ اللَّهُ مِنْ بَحِيرَةٍ  : منظور اين است كه خداوند « بحيره » را حرام نكرده است . مردم جاهليت ، خودسرانه ، بحيره را حرام شمردند بحيره ، شترى است كه پنج شكم زاييده و آخرين فرزند او « نر » باشد . عرب ، گوش بحيره را مىشكافت و ديگر از نحر كردن و سوار شدن آن خوددارى مىكرد . اين معنى از زجاج است .\r\nابن عباس گويد : هر گاه شترى پنج بار مىزاييد ، اگر بچه آخرش نر بود او را مىكشتند و همهء زنان و مردان گوشت آن را مىخوردند و اگر ماده بود گوشش را مى -\r\n\r\n","description":"","footnote":"","page_name":" 201 ","page_number":201},
  {"content":"\r\n\r\nشكافتند و پشم آن را نمىكندند . در موقع كشتن ، نام خدا را بر او نمىبردند و بار بر پشت او نمىگذاشتند ، شير و منافع ديگر آن بر زنان حرام بود ، اما بر مردان حلال بود .\r\nاگر شتر مىمرد ، زنان و مردان از گوشت آن مىخوردند .\r\nمحمد بن اسحاق گويد : بحيره ماده شترى است كه مادرش « سائبه » باشد .\r\n وَ لا سائِبَةٍ  : سائبه شترى بود كه آن را رها و از منافع آن چشمپوشى مىكردند .\r\nهر گاه كسى نذر مىكرد كه سفرش بىخطر يا بيماريش بر طرف شود ، مىگفت : شترم سائبه است . بنا بر اين مثل « بحيره » از آن نفعى نمىبردند و از چراگاه و آبخور ، منع نمىكردند . اين قول از زجاج است . علقمه نيز چنين گويد .\r\nبرخى گفته‌اند : « سائبه » شترى است كه براى بتها آزاد شود . رسم عرب بود كه از مال خود - هر چه مىخواستند - براى بتها آزاد و در اختيار خدمتگزاران بتها قرار مىدادند و آنها شير چنين شترانى را بمسافران مىخورانيدند . اين قول از ابن عباس و ابن مسعود است .\r\nمحمد بن اسحاق گويد : « سائبه » شترى است كه ده فرزند ماده بزايد . آنها از سوار شدن و كندن پشم و نوشيدن شير چنين شترى خوددارى مىكردند . تنها براى مهمانها عيبى نداشت . هر گاه پس از ده بچهء ماده ، يازدهمين بچه ماده را به دنيا مىآورد ، گوش بچه را مىشكافتند و با مادر رها مىكردند . اين بچه « بحيره » ناميده ميشد .\r\n وَ لا وَصِيلَةٍ  : اين يكى در مورد گوسفندان است . هر گاه گوسفند ، بچهء ماده ، مىزاييد ، براى خودشان بود و هر گاه بچهء نر مىزاييد ، براى خدايان بود و هر گاه از يك شكم ، يك نر و يك ماده مىزاييد ، مىگفتند : « وصلت اخاها » يعنى بچهء ماده ، برادر خود را حفظ كرد . از اينرو بچهء نر را براى خدايان قربانى نمىكردند . اين معنى از زجاج است .\r\nابن مسعود و مقاتل گويند : هر گاه گوسفند ، هفت شكم مىزاييد ، در صورتى كه بچهء هفتم نر بود ، بچه را براى خدايان مىكشتند و گوشتش را مردها مىخوردند ، نه زنها . و اگر ماده بود ، نگه مىداشتند و اگر يك نر و يك ماده بود ، مىگفتند : برادر\r\n\r\n","description":"","footnote":"","page_name":" 202 ","page_number":202},
  {"content":"\r\n\r\nخود را حفظ و او را بر ما حرام كرد و هر دو حرام شمرده مىشدند . منافع و شير آنها براى مردان بود نه زنان .\r\nمحمد بن اسحاق گويد : هر گاه گوسفندى در پنج شكم ، ده بچهء ماده مىزاييد ، مىگفتند : « وصيله » شد . بچه‌هايى كه بعداً مىزاييد ، براى مردان بود نه زنان .\r\n وَ لا حامٍ  : حامى شتر نرى بود كه از صلب او ده بطن بوجود مىآمد ، در اين وقت مىگفتند : « حامى » شد . بعد از آن ديگر بار بر پشت آن نمىگذاشتند و از آبخور و چراگاه ، منع نمىشد . اين معنى از ابن عباس و ابن مسعود و مختار ابو عبيده و زجاج است . فراء گويد : شتر نرى بود كه بچهء بچه‌اش لقاح مىشد ، در اين وقت « حامى » شمرده مىشد و بر او سوار نمىشدند .\r\nخداوند متعال در آيه اعلام مىكند كه هيچيك از « بحيره ، وصيله ، سائبه و حامى » را تحريم نكرده است . ابن عباس از پيامبر گرامى روايت كرده است كه « عمرو بن لحى » يكى از پادشاهان مكه بود كه براى نخستين بار ، دين اسماعيل را تغيير داد و بتها را نصب كرد و گوش بحيره را شكافت و سائبه را آزاد كرد و وصيله را رواج داد و حامى را اختراع كرد . من او را در آتش جهنم ديدم كه مردم از بوى او در عذاب بودند .\r\n وَ لكِنَّ الَّذِينَ كَفَرُوا يَفْتَرُونَ عَلَى اللَّهِ الْكَذِبَ  : در اينجا خداوند از حال كافران خبر مىدهد كه آنها با ادعاى اينكه اين گونه مطالب از خداوند است ، به خدا نسبت دروغ مىدهند .\r\n وَ أَكْثَرُهُمْ لا يَعْقِلُونَ  : اكثر آنها عقل ندارند ، زيرا فكر نمىكنند كه اين مطالب ، مجعول و ساختگى است . قتاده و شعبى چنين معنى كرده‌اند . ابو على جبايى گويد : مقصود اين است كه اكثر آنها نمىدانند چه چيز بر آنها حلال و چه چيز حرام است ؟ يعنى تنها عدهء كمى از آنها معاند هستند .\r\n\r\nدلالت آيه\r\nاين آيه بر بطلان قول جبريان دلالت دارد ، زيرا خداوند بحيره و سائبه و\r\n\r\n","description":"","footnote":"","page_name":" 203 ","page_number":203},
  {"content":"\r\n\r\nوصيله و حامى را نتيجهء فعل خود نمىشمارد . در حالى كه به نظر اينان ، همه چيز اثر مستقيم فعل و آفرينش پروردگار است .\r\nسپس خداوند متعال مردمى كه چنين امورى را به خدا نسبت داده‌اند ، كافر و مفترى شمرده است ، زيرا چيزى به خدا نسبت داده‌اند كه از فعل خداوند نيست . اين مطلب واضح است .\r\n\r\n","description":"","footnote":"","page_name":" 204 ","page_number":204},
  {"content":"\r\n\r\n\r\n[ سوره المائدة ( 5 ) : آيات 104 تا 105 
  ]\r\nوَ إِذا قِيلَ لَهُمْ تَعالَوْا إِلى ما أَنْزَلَ اللَّهُ وَ إِلَى الرَّسُولِ قالُوا حَسْبُنا ما وَجَدْنا عَلَيْهِ آباءَنا أَ وَ لَوْ كانَ آباؤُهُمْ لا يَعْلَمُونَ شَيْئاً وَ لا يَهْتَدُونَ ( 104 ) يا أَيُّهَا الَّذِينَ آمَنُوا عَلَيْكُمْ أَنْفُسَكُمْ لا يَضُرُّكُمْ مَنْ ضَلَّ إِذَا اهْتَدَيْتُمْ إِلَى اللَّهِ مَرْجِعُكُمْ جَمِيعاً فَيُنَبِّئُكُمْ بِما كُنْتُمْ تَعْمَلُونَ ( 105 )\r\n« 1 »\r\n\r\nترجمه\r\nو هر گاه به آنها گفته شود : بياييد از قرآن و پيامبر پيروى كنيد ، گويند : ما را بس است آنچه نياكان خود را بر آن يافته‌ايم . آيا اگر پدرانشان چيزى ندانسته و از هدايت بىبهره باشند ، چطور ؟ ! اى مردم مؤمن ، خود را حفظ كنيد ، هر گاه شما هدايت شويد ، گمراهى ديگران براى شما زيانى ندارد . بازگشت همهء شما بسوى خداست و شما را بكارهايى كه ميكرديد آگاه خواهد ساخت .\r\n\r\n\r\n","description":"","footnote":"\r\n( 1 ) - آيهء 104 و 105 سورهء مائده جزء 7 سوره 5\r\n","page_name":" 205 ","page_number":205},
  {"content":"\r\n\r\n\r\nبيان آيهء 104\r\n\r\nمقصود\r\nاكنون خداوند متعال از حال كفارى كه : بحيره و . . . را در ميان خود رواج و بدروغ ، آنها را به خداوند نسبت دادند ، مىفرمايد :\r\n وَ إِذا قِيلَ لَهُمْ تَعالَوْا إِلى ما أَنْزَلَ اللَّهُ وَ إِلَى الرَّسُولِ قالُوا حَسْبُنا ما وَجَدْنا عَلَيْهِ آباءَنا  :\r\nهر گاه به آنها گفته شود : بياييد از كتاب آسمانى ، قرآن مجيد ، پيروى و پيامبر خدا را تصديق و از راهنماييهايش استفاده كنيد ، در جواب گويند : آداب و رسوم نياكانى ما براى ما بهتر است .\r\n أَ وَ لَوْ كانَ آباؤُهُمْ لا يَعْلَمُونَ شَيْئاً وَ لا يَهْتَدُونَ  : سپس در صدد رد گفتار جاهلانه آنها بر آمده ، مىفرمايد : آيا آنها از پدران مشرك و بت پرست خود پيروى مىكنند ، اگر چه آنها از دين ، بىخبر و گمراه باشند .\r\nدربارهء معناى  « لا يَهْتَدُونَ »  دو قول است : 1 - مقصود ، مذمت ايشان است به اينكه گمراهند 2 - مقصود اين است كه آنها كوركورانه ، راه مىپيمايند و راه خوشبختى را نخواهند جست .\r\n\r\nدلالت آيه :\r\nاين آيه ، دلالت دارد بر اينكه تقليد ، كارى ناپسند است . هيچكس حق ندارد در امور دين ، بدون دليل ، عملى انجام دهد .\r\n\r\nدلالت ديگر\r\nاز آنجا كه معرفت ، احتياج به تامل و تفكر دارد ، اين آيه ، دلالت دارد بر اينكه :\r\nكسب معرفت واجب است ، زيرا خداوند با آنها احتجاج مىكند كه به صحت دعوت پيامبر گرامى ، معرفت حاصل كنند و دست از تقليد كوركورانه بردارند . و اگر حق را\r\n\r\n","description":"","footnote":"","page_name":" 206 ","page_number":206},
  {"content":"\r\n\r\nمىشناختند و معرفت حق ، نيازى به تفكر نداشت ، آنها مقلد پدران خود نبودند .\r\nعلت اينكه : پدران آنها را محروم از علم و هدايت ، هر دو ، معرفى مىكند ، اين است كه ميان اين دو ، فرقى است ، زيرا هدايت ، بكمك تفكر و تحقيق حاصل مىشود . حال آنكه علم ممكن است از اوليّات « مثل علم به اينكه » « كل بزرگتر از جزء است » از بديهيات باشد .\r\n\r\n","description":"","footnote":"","page_name":" 207 ","page_number":207},
  {"content":"\r\n\r\n\r\nبيان آيهء 105\r\n\r\nاعراب\r\n عَلَيْكُمْ أَنْفُسَكُمْ  : زجاج گويد يعنى « الزموا انفسكم » در حقيقت « عليكم » جانشين فعل شده است نظير « عندك زيدا » ( يعنى زيد پيش تست ، او را بگير ) و « دونك زيدا » ( يعنى زيد نزديك تست ، او را بگير ) حروف ديگرى هم جانشين فعل امر مىشوند ، لكن مثل اينها متعدى به مفعول نمىشوند مثل « اليك عنّى » ( يعنى از من دنبال شو ) استعمال اين كلمات ، تنها در مورد دوم شخص جايز است .\r\n لا يَضُرُّكُمْ  : مرفوع است ، بنا بر اين كه خبر باشد . يا اينكه مجزوم است بنا بر اين كه جواب شرط باشد . اين فعل هر وقت مجزوم باشد ، نظير فعلهاى مضاعف ديگر ، در آن چهار وجه جايز است : ضم حرف آخر ، فتحه ، كسره و اظهار هر دو راء .\r\n\r\nمقصود\r\nدر آيهء پيش خداوند متعال ، از كافرانى سخن گفت كه به تقليد كوركورانهء نياكانى و ملى خود دلخوشند ، بدنبال آن مردم مؤمن را امر به اطاعت مىكند و مىگويد شخص مطيع از گناه عاصيان ، مؤاخذه نميشود ، از اينرو فرمود :\r\n يا أَيُّهَا الَّذِينَ آمَنُوا عَلَيْكُمْ أَنْفُسَكُمْ  : اى مردم مؤمن خود را از معصيتها و اصرار بر گناه ، حفظ كنيد . اين معنى از فراء و جز اوست . زجاج گويد : يعنى شما به كار خويشتن ملزم باشيد كه خداوند شما را ملزم كرده است . اين معنى با آنچه از ابن عباس نقل شده ، موافق است كه : مقصود اين است : امر مرا اطاعت و وصيت مرا حفظ كنيد .\r\n لا يَضُرُّكُمْ مَنْ ضَلَّ إِذَا اهْتَدَيْتُمْ  : گمراهى كسانى كه گمراه بوده‌اند - اعم از پدرانتان يا ديگران - هر گاه شما اهل هدايت باشيد ، براى شما ضرر ندارد .\r\n\r\n","description":"","footnote":"","page_name":" 208 ","page_number":208},
  {"content":"\r\n\r\nپرسش آيا اين آيه ، دليل است بر جواز ترك امر بمعروف و نهى از منكر ؟\r\nپاسخ در اين باره وجوهى است : 1 - آيه ، دلالتى بر اين مطلب ندارد . بلكه دليل است بر اينكه شخص اطاعت كننده ، بگناه ديگران مؤاخذه نميشود . 2 - هنگامى جايز است كه انسان به هدايت خود اكتفاء كند و به ديگران كارى نداشته باشد كه در حال تقيه باشد يا در حالى باشد كه سخن او بىاثر باشد يا اينكه اگر نهى از منكر كند ، فسادى از آن پديد آيد . در روايت است كه ابو ثعلبه ، دربارهء اين آيه ، از پيامبر سؤال كرد . فرمود :\r\nامر بمعروف و نهى از منكر كنيد تا وقتى كه دنياى مؤثر و حرصى نافذ و هوى و هوسى پيشرو ببينيد و هر كسى مغرور راى خود باشد ، در اين صورت به بستگان نزديك خود بپردازيد و مردم را رها كنيد . 3 - اين آيه با تاكيد زياد ، امر بمعروف و نهى از منكر را واجب مىسازد ، زيرا خداوند مؤمنان را مخاطب ساخته ، مىفرمايد :  « عَلَيْكُمْ أَنْفُسَكُمْ »  يعنى مواظب همدينان خود باشيد . مثل  « وَ لا تَقْتُلُوا أَنْفُسَكُمْ »  ( نساء 29 : خود را نكشيد ) سپس مىگويد : « گمراهى كافران به شما ضررى نمىزند » بنا بروايت عطا ، اين قول از ابن عباس است . وى گويد : مقصود اين است كه يكديگر را موعظه و از كار زشت نهى كنيد و چيزهايى كه شما را به خدا نزديك و از شيطان دور مىكند ، به يكديگر بياموزيد و بدانيد كه گمراهى مشركين و منافقان و اهل كتاب ، براى شما بىضرر است .\r\n إِلَى اللَّهِ مَرْجِعُكُمْ جَمِيعاً  : بازگشت شما و مخالفان شما بسوى خداست .\r\n فَيُنَبِّئُكُمْ بِما كُنْتُمْ تَعْمَلُونَ  : و خداوند شما را بكردارتان كيفر مىدهد . اين آيه ، حد اكثر تهديد و منع از كار زشت را متضمن است .\r\n\r\nدلالت آيه\r\nاين آيه ، دلالت دارد بر باطل بودن قول كسى كه مىگويد : خداوند طفل را به گناه پدر و ميت را بگريهء زنده‌ها عذاب مىكند .\r\n\r\n","description":"","footnote":"","page_name":" 209 ","page_number":209},
  {"content":"\r\n\r\n\r\n[ سوره المائدة ( 5 ) : آيه 106 
  ]\r\nيا أَيُّهَا الَّذِينَ آمَنُوا شَهادَةُ بَيْنِكُمْ إِذا حَضَرَ أَحَدَكُمُ الْمَوْتُ حِينَ الْوَصِيَّةِ اثْنانِ ذَوا عَدْلٍ مِنْكُمْ أَوْ آخَرانِ مِنْ غَيْرِكُمْ إِنْ أَنْتُمْ ضَرَبْتُمْ فِي الْأَرْضِ فَأَصابَتْكُمْ مُصِيبَةُ الْمَوْتِ تَحْبِسُونَهُما مِنْ بَعْدِ الصَّلاةِ فَيُقْسِمانِ بِاللَّهِ إِنِ ارْتَبْتُمْ لا نَشْتَرِي بِهِ ثَمَناً وَ لَوْ كانَ ذا قُرْبى وَ لا نَكْتُمُ شَهادَةَ اللَّهِ إِنَّا إِذاً لَمِنَ الْآثِمِينَ ( 106 )\r\n« 1 »\r\n\r\nترجمه\r\nاى مردم مؤمن ، هر گاه مرگ شما فرا رسد و بخواهيد وصيت كنيد ، عدد شاهدان در ميان شما دو عادل مسلمان يا اگر در حال سفر ، مصيبت مرگ براى شما پيش آمد و دسترسى به مسلمان نداشته باشيد ، دو غير مسلمان خواهد بود . اگر دچار ترديد شديد ، آنها را پس از نماز نگه مىداريد تا به خداوند سوگند ياد كنند كه تغيير شهادت را به هيچ بهايى نمىخريم ، اگر چه نسبت به خويشاوندان باشد و شهادت خدا را كتمان نمىكنيم ، زيرا در اين صورت ، از گنهكاران خواهيم بود .\r\n\r\n\r\n","description":"","footnote":"\r\n( 1 ) - آيه 106 سوره مائده جزء 7 سوره 5\r\n","page_name":" 210 ","page_number":210},
  {"content":"\r\n\r\n\r\nبيان آيهء 106\r\n\r\nاعراب\r\n شَهادَةُ بَيْنِكُمْ  : مبتداست . خبر آن « اثنان » يعنى « شهادة هذا الحال شهادة اثنين . »  إِذا حَضَرَ أَحَدَكُمُ الْمَوْتُ  : ممكن است متعلق به « شهادة » و معمول آن باشد .\r\nلكن متعلق به « وصيت » نيست ، زيرا مضاف اليه در مضاف عمل نميكند .\r\n حِينَ الْوَصِيَّةِ  : ظرف و متعلق به « الموت » يا بدل از « اذا » يا متعلق به « حضر » منكم : صفت براى « اثنان . همچنين « ذو اعدل » .\r\n أَوْ آخَرانِ مِنْ غَيْرِكُمْ  : بقدير « شهادة آخرين من غيركم » كلمهء « من غيركم » صفت « آخران »  إِنْ أَنْتُمْ ضَرَبْتُمْ فِي الْأَرْضِ فَأَصابَتْكُمْ مُصِيبَةُ الْمَوْتِ  : جملهء شرط و جزا معترضه است ميان موصوف و صفت . يعنى شهادت غير مسلمان ، در صورتى قبول است كه شما در حال سفر ، گرفتار فاجعهء مرگ بشويد . البته جزاى شرط بواسطهء وجود قرينه حذف شده است . چنان كه جواب  « إِذا حَضَرَ أَحَدَكُمُ . . . »  نيز محذوف است . اگر چه ممكن است « اذا » را بمنزلهء « حين » بگيريم تا نيازى بجواب نداشته باشد :\r\n تَحْبِسُونَهُما مِنْ بَعْدِ الصَّلاةِ  : صفت ديگرى براى « آخران »  مِنْ بَعْدِ الصَّلاةِ  : متعلق به  « تَحْبِسُونَهُما »   فَيُقْسِمانِ بِاللَّهِ  : فاء حرف عطف است كه جمله‌اى را بر جمله‌اى عطف كرده است و ممكن است جزاء باشد . يعنى « اذا حبستموهما اقسما »  لا نَشْتَرِي بِهِ ثَمَناً  : جواب « يقسمان »  وَ لَوْ كانَ ذا قُرْبى  : يعنى « و لو كان المشهود له ذا قربى » ( اگر چه كسى كه براى\r\n\r\n","description":"","footnote":"","page_name":" 211 ","page_number":211},
  {"content":"\r\n\r\nاو شهادت داده مىشود ، خويشاوند باشد . )  شَهادَةَ اللَّهِ  : علت اضافهء شهادت به « اللَّه » اين است كه امر كرده ، باداى شهادت .\r\nمثل  « وَ أَقِيمُوا الشَّهادَةَ لِلَّهِ »  ( طلاق 2 : براى خدا شهادت دهيد )  « وَ مَنْ يَكْتُمْها فَإِنَّهُ آثِمٌ قَلْبُهُ »  ( بقره 283 : هر كس شهادت را كتمان كند ، دلش گنهكار است . )\r\n\r\nشأن نزول\r\nسبب نزول آيه اين است كه : سه نفر بعزم تجارت ، از مدينه بشام رفتند : تميم بن اوس دارى ، برادرش عدى ( اين هر دو مسيحى بودند ) و ابن ابى ماريه ( كه مسلمان بود ) در بين راه ، ابن ابى ماريه ، بيمار شد . او وصيتى نوشت و در متاع خود گذاشت و به آنها هم سفارش كرد و مال خود را به آنها سپرد و گفت : به خانواده‌ام برسانيد . پس از مرگ وى ، متاع را گشودند و چيزهاى خوب آن را برداشتند و بقيه را براى ورثه آوردند . هنگامى كه بررسى كردند ، ديدند بعضى از چيزهايى كه ابن ابى ماريه ، با خود برده بود ، در اثاثيه نيست . آن گاه بوصيتنامه برخوردند و ملاحظه كردند كه همهء مالهاى ميت ، در آن ثبت شده است . در اينباره با تميم و رفيقش گفتگو كردند . ولى آنها اظهار بىاطلاعى كردند و گفتند آنچه او بما سپرده بود ، براى شما آورديم . سرانجام مرافعهء آنها نزد پيامبر كشانده شد و اين آيه نازل گرديد . اين مطلب از جماعتى از مفسران و همچنين از امام باقر ( ع ) نقل شده است .\r\n\r\nمقصود\r\nدر آيات پيش دستور داد كه مردم در كارهاى خود به قرآن رجوع كنند . اكنون مىفرمايد :\r\n يا أَيُّهَا الَّذِينَ آمَنُوا شَهادَةُ بَيْنِكُمْ  : دربارهء معناى شهادت ، اقوالى ذكر كرده‌اند :\r\n1 - منظور شهادت‌هاى حقوقى است كه در محاكم داده مىشود . اين قول از ابن عباس است .\r\n2 - در اينجا منظور از شهادت : حضور است . مثل  « وَ لْيَشْهَدْ عَذابَهُما طائِفَةٌ »  ( نور 2 : در موقع عذاب زنان و مردان زناكار طايفه‌اى حاضر باشند ) و  « أَمْ كُنْتُمْ \r\n\r\n","description":"","footnote":"","page_name":" 212 ","page_number":212},
  {"content":"\r\n\r\n شُهَداءَ إِذْ حَضَرَ يَعْقُوبَ الْمَوْتُ »  ( بقره 132 : هنگام مرگ يعقوب ، شما حاضر بوديد ؟ ) بنا بر اين مقصود اين است كه : اگر در سفر ، مرگ شما فرا رسد و بخواهيد وصيت كنيد ، بايد دو نفر عادل ، حاضر باشند و سمت وصايت آنها داده شود . علت اينكه دو نفر باشند ، اهميت مسألهء وصيت است . اين نظر ، از ابن انبارى است و قول سعيد بن جبير و ابن زيد هم همين است .\r\n3 - همانطورى كه در مراسم « لعان » زن و مرد ميگويند : « خدا را به شهادت مى - طلبم كه راست مىگويم » در اينجا نيز اگر ورثه ، نسبت به دو وصى ، بد گمان بشوند ، آنها در اثبات صحت عمل خود ، خدا را به شهادت مىطلبند .\r\nبديهى است كه معناى اول ، قويتر و با آيه ، مناسبتر است .\r\nصاحب كتاب « نظم القرآن » گويد : شهادت ، مصدر و به معناى « شهود » و مضافى نيز در تقدير است . يعنى : عدد شاهدان در ميان شما دو نفر است . مثل  « الْحَجُّ أَشْهُرٌ مَعْلُوماتٌ »  ( بقره 197 : وقت حج . ماه‌هاى معلومى است . )  إِذا حَضَرَ أَحَدَكُمُ الْمَوْتُ حِينَ الْوَصِيَّةِ  : هنگامى كه اسباب موت ، ظاهر شود - اعم از بيمارى يا علل ديگر - زجاج گويد : لازم نيست حتماً وصيت ، در وقت مرگ باشد . پس منظور اين است كه شخص براى موقع مرگ خود وصيت كند و بگويد :\r\nهر گاه مرگم فرا رسيد ، چنين و چنان كنيد .\r\n اثْنانِ ذَوا عَدْلٍ مِنْكُمْ  : دو نفر عادل كه پيرو دين شما باشند .\r\n أَوْ آخَرانِ مِنْ غَيْرِكُمْ  : ابن عباس و سعيد بن مسيب و سعيد بن جبير و شريح و مجاهد و ابن سيرين و ابن زيد و ابراهيم گويند : يعنى دو نفر از كسانى كه پيرو دين شما نيستند .\r\nاز امام باقر و امام صادق ع نيز چنين روايت شده است . بنا بر اين حرف « او » براى تفصيل است نه تخيير . زيرا مقصود اين است كه اگر به دو شاهد مسلمان دسترسى نداريد ، دو شاهد غير مسلمان به شهادت بخوانيد .\r\nحسن و زهرى و عكرمه و اصم ، گويند ، يعنى دو نفر از افراد عشيرهء خودتان يا دو نفر ديگر . زيرا عشيره و بستگان شخص به حال او با اطلاع‌ترند و وصيت را\r\n\r\n","description":"","footnote":"","page_name":" 213 ","page_number":213},
  {"content":"\r\n\r\nفراموش نمىكنند : شهادت كافر نه در سفر قبول است و نه در حضر . زجاج نيز همين قول را اختيار كرده است .\r\nجمعى گويند : اين آيه ، دربارهء شهادت اهل ذمه : نازل شده بوده و نسخ شد .\r\nابو عبيده همهء اين اقوال را ذكر كرده ، سپس گفته : همهء علما آيه را به اهل ذمه تفسير مىكنند و آن را غير منسوخ مىدانند . مؤيد اين قول ، اين است كه روايات بسيارى داريم كه در سورهء مائده ، آيهء منسوخ كم است و از سورهء محكم و غير منسوخ قرآن و آخرين سوره است .\r\n إِنْ أَنْتُمْ ضَرَبْتُمْ فِي الْأَرْضِ فَأَصابَتْكُمْ مُصِيبَةُ الْمَوْتِ  : اگر در سفر ، مرگ شما فرا برسد .\r\nخداوند متعال مىدانست كه برخى از مردم در سفر ، مرگشان فرا مىرسد و فقط اهل كتاب ، رفيق سفر او هستند يا در بلدى مسكن مىگيرند كه دسترسى به مسلمان ندارند از اينرو فرمود : اگر در سفر باشيد و گرفتار مصيبت مرگ شويد ، و دسترسى به شاهد مسلمان نداشته باشيد ، دو نفر از غير مسلمانان را شاهد بگيريد . بنا بر اين در درجهء اول ، در سفر و حضر بايد به سراغ گواه مسلمان عادل رفت . و در درجهء دوم بايد در حال سفر از گواهان غير مسلمان استفاده كرد .\r\n تَحْبِسُونَهُما مِنْ بَعْدِ الصَّلاةِ فَيُقْسِمانِ بِاللَّهِ إِنِ ارْتَبْتُمْ  : مقصود اين است كه آنها را بعد از نماز عصر حبس ميكنيد تا به خدا سوگند ياد كنند . وقت عصر ، بخاطر اين است كه مردم حجاز در اين وقت ، اجتماع ميكردند و سوگند ميخورند . از امام باقر ( ع ) نيز همين طور روايت شده است . راى قتاده و سعيد بن جبير و . . . نيز همين است . حسن گويد :\r\nمقصود نماز ظهر يا عصر است . ابن عباس و سدى گويند : منظور بعد از وقت نماز غير مسلمانان است ! منظور از « حبس » نگه داشتن آنها است . برخى گويند : يعنى در صورتى كه حاضر براى قسم نباشند ، آنها را وادار ميكنيد كه قسم بخورند . البته اين در صورتى است كه دربارهء شهادت آنها شك و ترديدى باشد و بترسيد از اينكه در صدد كتمان شهادت و خيانت بر آمده باشند . خطاب متوجه ورثه است . ممكن است خطاب به « قضات » و فعل مضارع به معناى امر باشد . يعنى « احبسوهما » اين نظر را ابن انبارى\r\n\r\n","description":"","footnote":"","page_name":" 214 ","page_number":214},
  {"content":"\r\n\r\nذكر كرده است . او بر كلمهء  « مُصِيبَةُ الْمَوْتِ »  وقف و از « تحبسونها » آغاز ميكرد .\r\nممكن است منظور اين باشد كه اگر ورثه نسبت به شهود : دچار سوء ظن شدند و بر آنها ادعايى كردند ، وظيفهء شهود - كه در اينحال منكر شمرده ميشوند . سوگند ياد كردن است .\r\n لا نَشْتَرِي بِهِ ثَمَناً  : آنها سوگند ياد ميكنند كه ما منظورى نداريم و نمىخواهيم با تغيير شهادت ، نفع شخصى خودمان را تامين كنيم . مقصود از « ثمن » چيز قيمت‌دار است ، زيرا « ثمن » ( يعنى قيمت ) را نميخرند ، بلكه چيز قيمت دار را مىخرند .\r\nاين معنى بنا بر اين است كه ضمير « به » به تغيير شهادت باز گردد . برخى گفته‌اند : ضمير به « قسم » باز مىگردد . برخى گفته‌اند : منظور اين است كه ما قسم خود را بمتاع دنيا نمىفروشيم ، زيرا فروش چيزى ، خريد قيمت آن است و به كسى هم - جز خدا - اعتنا نداريم .\r\n وَ لَوْ كانَ ذا قُرْبى  : اگر چه كسى كه براى او شهادت مىدهيم ، از بستگان ما باشد .\r\nبديهى است كه مردم هميشه نسبت به خويشاوندان خود تمايل دارند و حاضرند همه چيزشان را فداى آنها كنند . لكن مردم مؤمن چنين نيستند .\r\n وَ لا نَكْتُمُ شَهادَةَ اللَّهِ  : ما شهادتى را - كه به فرمان خداوند اداى آن لازم است كتمان نميكنيم .\r\n إِنَّا إِذاً لَمِنَ الْآثِمِينَ  : زيرا اگر چنين كارى بكنيم ، گنهكار خواهيم شد\r\n\r\n","description":"","footnote":"","page_name":" 215 ","page_number":215},
  {"content":"\r\n\r\n\r\n[ سوره المائدة ( 5 ) : آيات 107 تا 108 
  ]\r\nفَإِنْ عُثِرَ عَلى أَنَّهُمَا اسْتَحَقَّا إِثْماً فَآخَرانِ يَقُومانِ مَقامَهُما مِنَ الَّذِينَ اسْتَحَقَّ عَلَيْهِمُ الْأَوْلَيانِ فَيُقْسِمانِ بِاللَّهِ لَشَهادَتُنا أَحَقُّ مِنْ شَهادَتِهِما وَ مَا اعْتَدَيْنا إِنَّا إِذاً لَمِنَ الظَّالِمِينَ ( 107 ) ذلِكَ أَدْنى أَنْ يَأْتُوا بِالشَّهادَةِ عَلى وَجْهِها أَوْ يَخافُوا أَنْ تُرَدَّ أَيْمانٌ بَعْدَ أَيْمانِهِمْ وَ اتَّقُوا اللَّهَ وَ اسْمَعُوا وَ اللَّهُ لا يَهْدِي الْقَوْمَ الْفاسِقِينَ ( 108 )\r\n« 1 »\r\n\r\nترجمه\r\nپس اگر معلوم شد كه آنها سزاوار كيفر گناه شده‌اند ، دو نفر از كسانى كه صاحب حق هستند و به ميت نزديكترند ، جايگزين آنها شده ، سوگند ياد مىكنند كه : شهادت ما سزاوارتر از شهادت آنهاست و ما تجاوز نكرده‌ايم و اگر تجاوز كنيم ، ستمكار خواهيم بود . اين حكم ، براى اينكه شهادت ، درست ادا شود و براى اينكه آنها بترسند كه قسم به صاحبان حق برميگردد و رسوا مىشوند ، موثرتر است . از خدا بترسيد و بشنويد .\r\nخداوند مردم فاسق را هدايت نمىكند .\r\n\r\n\r\n","description":"","footnote":"\r\n( 1 ) - آيه 107 و 108 سوره مائده جزء 7 سوره 5\r\n","page_name":" 216 ","page_number":216},
  {"content":"\r\n\r\n\r\nبيان آيهء 107 - 108\r\n\r\nقرائت\r\nابو بكر از عاصم ، حمزه ، خلف ، يعقوب « اسحاق » را بضم تا و كسر حاء و « الاولين » به صيغهء جمع قرائت كرده‌اند . حفص از عاصم « استحق » را بفتح تاء و جاء و « الاوليان » به الف تثنيه ، قرائت كرده است . ديگران « استحق » را بضم تاء و « الاوليان » را به صيغهء تثنيهء خوانده‌اند .\r\n\r\nاعراب\r\nزجاج گويد : اعراب اين آيه ، از دشوارترين آيات قرآنى است . « 1 »\r\n\r\n\r\n","description":"","footnote":"\r\n( 1 ) - در اينجا اگر بخواهيم تمام مطالبى كه مؤلف بزرگوار ، ذكر كرده است بياوريم ، ممكن است براى خوانندگان محترم - كه اكثراً از ادبيات عربى بىاطلاعند دشوار آيد ، از اينرو در اينجا نظريهء مؤلف بزرگوار تفسير بزرگ « الميزان » را مىآوريم :\r\n - مِنَ الَّذِينَ اسْتَحَقَّ عَلَيْهِمُ الْأَوْلَيانِ  : اين جمله در محل حال است . يعنى : در حالى كه اين دو شاهد جديد ، از بستگان ميت و از كسانى باشند كه دو شاهد اول كه اولى و اقرب به ميت بوده‌اند ، بر آنها ظلم كرده‌اند . چنان كه رازى در تفسير خود آورده است و منظور از  « الَّذِينَ اسْتَحَقَّ عَلَيْهِمُ . . . »  اولياى ميت است و خلاصهء معنى اين است : اگر معلوم شد كه آن دو شاهد نخستين ، بر اولياى ميت ، با خيانت و دروغ ، ستم كرده‌اند ، دو شاهد ديگر از اولياى ميت - كه دو شاهد اول كه پيش از خيانت ، نسبت به ميت ، اولويت داشته‌اند ، بر آنها ستم كرده‌اند جاى آنها را مىگيرند . اين معنى بنا بر قرائت « استحق به صيغهء معلوم است و اما بنا بر قرائت جمهور كه به صيغهء مجهول خوانده‌اند ، ظاهر سياق آيه آنها نشان مىدهد كه : « الاوليان » مبتدا و خبر آن « فاخران و يقومان » است كه به خاطر اهميت ، محترم شده و معنى اين است . اگر معلوم شد آنها خيانت كرده‌اند ، دو نفر كه نسبت به ميت ، اولويت دارند و غير از آن دو نفر اول از اولياى ميت هستند كه بر آنها ستم شده ، جانشين آنها ميشوند .\r\nعاصم - بنا بنقل ابو بكر - و حمزه و خلف و يعقوب « الاولين » به صيغهء جمع - مقابل آخر - قرائت كرده‌اند . ظاهراً معناى آن اوليا و آنهايى است كه حق تقدم دارند . از نظر اعراب ، بدل يا صفت « الذين » خواهد بود .\r\nمفسران در تركيب اجزاى اين آيه ، وجوهى ذكر كرده‌اند كه اگر براى بدست آوردن معناى تمام آيه ، اين وجوه را در هم ضرب مىكنيم به صدها وجه مىرسد . ( الميزان ج 6 ص 212 )\r\n","page_name":" 217 ","page_number":217},
  {"content":"\r\n\r\n\r\nلغت\r\nعثر : از « عثور » اطلاع يافتن بر چيزى مثل  « وَ كَذلِكَ أَعْثَرْنا عَلَيْهِمْ »  ( كهف 21 :\r\nو اينطور بر آنها اطلاع يافتيم ) اصل اين كلمه ، به معناى افتادن و خوردن به چيزى است ، اعشى گويد :\r\n بذات لوث عفوناة اذا عثرت * فالتّعس اولى بها من ان يقال لعاً \r\nيعنى شتر نيرومندى كه بر زمين افتد ، هلاك شدن برايش بهتر از بلند كردن است .\r\nاستحقاق : مستوجب و سزاوار بودن « استحق عليه » يعنى بر او حقى و ملكى پيدا كرد .\r\n\r\nشأن نزول\r\nگويند :\r\n- وقتى كه آيهء قبل ، نازل شد ، پيامبر نماز عصر را خواند و تميم و عدى را احضار كرد و در كنار منبر ، آنها را سوگند داد كه :\r\n- از مال ميت چيزى بر نداشته و حقيقت را كتمان نكرده‌اند .\r\nسپس آنها را آزاد كرد . پس از مدتى ورثه ، اطلاع پيدا كردند كه ظرف نقرهء نقش دارى در نزد آنهاست و از ميت بود . آنها ادعا كرده‌اند كه از وى خريده و فراموش كرده‌اند كه به ورثه اطلاع دهند . بار ديگر آنها را نزد پيامبر آوردند و آيه نازل شد .\r\nدر اين وقت ، دو تن از اولياى ميت : عمرو بن عاص و مصعب بن ابى وداعهء سهمى ، سوگند ياد كردند كه آنها خيانت كرده‌اند و ظرف را از آنها گرفتند .\r\nبعد از آنكه تميم‌دارى مسلمان شد ، مىگفت : خدا و رسولش راست گفتند . من ظرف نقره را برداشته بودم . اكنون توبه ميكنم .\r\n\r\nمقصود\r\nاكنون خداوند متعال ، حكم خيانت دو وصى يا دو شاهد را بيان كرده ، مىفرمايد :\r\n - فَإِنْ عُثِرَ عَلى أَنَّهُمَا اسْتَحَقَّا إِثْماً  : ابن عباس گويد : اگر ظاهر شد كه دو شاهد ، با\r\n\r\n","description":"","footnote":"","page_name":" 218 ","page_number":218},
  {"content":"\r\n\r\nسوگند دروغ و خيانت مستوجب گناه شده‌اند .\r\nسعيد بن جبير گويد : مقصود ، دو وصى است . برخى گفته‌اند : منظور از استحقاق گناه ، استحقاق عقوبت است مثل :  « إِنِّي أُرِيدُ أَنْ تَبُوءَ بِإِثْمِي وَ إِثْمِكَ »  ( 29 همين سوره :\r\nمن مىخواهم كه عقوبت گناه من و گناه خودت را تحمل كنى )  فَآخَرانِ يَقُومانِ مَقامَهُما  : دو نفر ديگر به جاى دو شاهدى كه خارج از دين ما هستند ، قرار مىگيرند .\r\n مِنَ الَّذِينَ اسْتَحَقَّ عَلَيْهِمُ الْأَوْلَيانِ  : بايد دو نفر كه به ميت ، اولويت دارند و وصيت او حقى است براى آنها جايگزين آن دو خائن بشوند . « 1 » معناى « الاوليان » كسانى است كه به ميت ، قريب‌تر هستند . يا كسانى است كه به قسم سزاوارتر باشند ، زيرا آن دو مسيحى مدعى شدند كه ظرف را از ميت خريده‌اند .\r\nبنا بر اين ، وظيفهء وارثان است كه قسم بخورند ، زيرا قسم بر منكر است . مثل اينكه كسى اقرار كند به طلب ديگرى ولى ادعا كند كه طلب او را پرداخته است ، در اين صورت ، وظيفهء طلبكار ، قسم است نه بدهكار .\r\nابن عباس و شريح گويند : منظور افراد مسلمان است كه براى شهادت ، از افرادى غير مسلمان ، صالحترند .\r\n فَيُقْسِمانِ بِاللَّهِ لَشَهادَتُنا أَحَقُّ مِنْ شَهادَتِهِما  : و سوگند ياد ميكنند كه شهادت ما و گفتار ما دربارهء وصيت ميتمان ، براى قبول سزاوارتر و از شهادت آنها براستى و واقعيت ، نزديكتر است .\r\nابن عباس گويد : آنها سوگند ياد مىكنند كه سوگندشان بهتر از سوگند آن دو شاهد خائن است . پس مقصود از شهادت ، قسم است . زيرا هر دو براى اثبات ادعا به كار مىروند .\r\n\r\n\r\n","description":"","footnote":"\r\n( 1 ) - نظر مؤلف ، در اين معنى اين است كه « الاوليان » بدل است از ضمير « يقومان » و فاعل « استحق » ضمير و عايد به « وصيت » باشد . احتمال ديگر وى اين است كه : بدل باشد از « آخران » و ابدال معرفه از نكره ، مانعى ندارد . يا اينكه « الاوليان » مبتدا و خبر آن  « فَآخَرانِ يَقُومانِ مَقامَهُما مِنَ الَّذِينَ اسْتَحَقَّ عَلَيْهِمُ »  است .\r\n","page_name":" 219 ","page_number":219},
  {"content":"\r\n\r\n وَ مَا اعْتَدَيْنا  : ابن عباس گويد : يعنى آن دو نفر سوگند ياد مىكنند كه : در مطالبهء حق خويش ، از حق نگذشته‌ايم . و بقولى : يعنى در اينكه گفته‌ايم : شهادت ما بهتر از شهادت آنهاست ، اجحاف نكرده‌ايم .\r\n إِنَّا إِذاً لَمِنَ الظَّالِمِينَ  : اگر اجحاف كنيم ، دربارهء خود ستم كرده‌ايم .\r\nاين آيه و آيهء پيش ، از لحاظ اعراب و معنى و حكم ، از مشكلترين آيات قرآن است . ما در اينجا براى توضيح و بررسى آن حد اكثر كوشش را به عمل آورده‌ايم و سراغ نداريم كه احدى از مفسران ، به اين كار توفيق يافته باشند .\r\n ذلِكَ أَدْنى أَنْ يَأْتُوا بِالشَّهادَةِ عَلى وَجْهِها  : اين سوگند دادن يا اين حكم ، براى عدم كتمان شهادت و درست ادا كردن آن ، مؤثرتر است ، زيرا سوگند ، از بسيارى از كارها جلوگيرى مىكند - كارهايى كه بدون سوگند ، جلوگيرى از آنها دشوار است .\r\n أَوْ يَخافُوا أَنْ تُرَدَّ أَيْمانٌ بَعْدَ أَيْمانِهِمْ  : و همچنين بواسطهء اينكه مىترسند ، اولياى ميت ، سوگند ياد كنند و آنها مفتضح و رسوا گردند و از آنها غرامت گرفته شود ، مجبور مىشوند كه شهادت را درست ادا نموده ، از خوردن سوگند دروغ خوددارى كنند .\r\n وَ اتَّقُوا اللَّهَ  : از خدا بترسيد و سوگند دروغ نخوريد و در امانت ، خيانت نكنيد .\r\n وَ اسْمَعُوا  : و موعظه را بشنويد .\r\n وَ اللَّهُ لا يَهْدِي الْقَوْمَ الْفاسِقِينَ  : خداوند مردم فاسق را به سوى بهشت و پاداش آخرت ، هدايت نمىكند .\r\n\r\n","description":"","footnote":"","page_name":" 220 ","page_number":220},
  {"content":"\r\n\r\n\r\n[ سوره المائدة ( 5 ) : آيه 109 
  ]\r\nيَوْمَ يَجْمَعُ اللَّهُ الرُّسُلَ فَيَقُولُ ما ذا أُجِبْتُمْ قالُوا لا عِلْمَ لَنا إِنَّكَ أَنْتَ عَلاَّمُ الْغُيُوبِ ( 109 )\r\n« 1 »\r\n\r\nترجمه\r\nروزى كه خداوند پيامبران را جمع كرد ، به آنها گويد : چه جواب شما داده شديد ؟ گويند : ما را علمى نيست . تويى « علّام الغيوب » .\r\n\r\n\r\n","description":"","footnote":"\r\n( 1 ) - آيهء 109 سورهء مائده جزء 7 سوره 5\r\n","page_name":" 221 ","page_number":221},
  {"content":"\r\n\r\n\r\nبيان آيهء 109\r\n\r\nاعراب\r\nيوم : منصوب است به فعل ( اتقوا ) . يعنى « و اتقوا يوما . . . » اين آيه متصل است به  « وَ اتَّقُوا اللَّهَ وَ اسْمَعُوا »  زجاج گويد : نصب آن به  « لا يَهْدِي الْقَوْمَ الْفاسِقِينَ »  است .\r\nبرخى گفته‌اند : نصب آن به فعل محذوف است . يعنى « احذروا » .\r\n\r\nمقصود\r\n يَوْمَ يَجْمَعُ اللَّهُ الرُّسُلَ  : اين آيه ، نظير (  وَ اتَّقُوا يَوْماً تُرْجَعُونَ فِيهِ إِلَى اللَّهِ  ) است ( بقره 281 : بترسيد از روزى كه بسوى خدا بازگشت ميكنيد ) بنا بر اين « يوم » مفعول به است و ظرف نيست ، زيرا مقصود اين نيست كه در روزى كه خداوند پيامبران را جمع مىكند ، تقوى پيشه كنند . بلكه مقصود اين است : بترسيد از كيفر روزى كه خداوند پيامبران را جمع خواهد كرد ، زيرا از روز هم ، ترسيدن معنى ندارد ، بلكه از عقاب روز قيامت بايد ترسيد . پس مضاف يعنى « كيفر » حذف شده و مضاف اليه ، يعنى « يوم » جانشين آن شده است .\r\n فَيَقُولُ ما ذا أُجِبْتُمْ  : و به آنها مىگويند قوم شما جواب شما را چه دادند ؟ اين استفهام براى تقرير و منظور توبيخ منافقان است در وقتى كه در ميان جمعيت صحراى محشر ، رسوا مىشوند .\r\n قالُوا لا عِلْمَ لَنا  : در اينباره اقوالى نقل كرده‌اند .\r\n1 - عطا نقل از ابن عباس و حسن و مجاهد و سدى و كلبى گويند : روز قيامت ، چنان مخوف و هول انگيز است كه دلها را به طپش و اضطراب مىافكند ، تا آنجا كه هر كس هر چه مىدانسته ، فراموش خواهد كرد . پيامبران نيز از ترس روز قيامت ، چنان ناراحت ميشوند كه از جواب اين سؤال عاجز مانده ، گويند : ما را علمى نيست . اما\r\n\r\n","description":"","footnote":"","page_name":" 222 ","page_number":222},
  {"content":"\r\n\r\nهمين كه به حال عادى برميگردند ، پيش خدا شهادت مىدهند كه چه كسانى آنها را تصديق و چه كسانى آنها را تكذيب كرده‌اند . فراء نيز همين قول را اختيار كرده است .\r\n2 - مقصود اين است كه ما علم ترا نداريم ، زيرا تو به باطن آنها آگاهى و ما از باطن آنها آگاه نيستيم و آنچه موجب جزاى خواهد شد همان نسبت باطنى است . اين معنى نيز بنا بروايت ديگر ، از حسن است . جبائى نيز اين قول را اختيار و قول اول را رد كرده و گفته است چگونه ممكن است آنها از ترس قيامت ، معلومات خود را فراموش كنند ؟ با اينكه خداوند در بارهء آنها مىفرمايد ،  « لا يَحْزُنُهُمُ الْفَزَعُ الْأَكْبَرُ »  ( انبياء 103 : فزع اكبر آنها را محزون نمىسازد ) و  « فَلا خَوْفٌ عَلَيْهِمْ وَ لا هُمْ يَحْزَنُونَ »  ( احقاف 13 : آنها را ترسى و اندوهى نيست ) ممكن است در پاسخ وى گفته شود : اينكه مىگويد ، « فزع اكبر » آنها را محزون نمىكند ، منظور آتش دوزخ و اينكه گويد آنها را ترس و اندوهى نيست ، منظور ، بشارت است به اينكه ، آنها از وحشتهاى آن روز ، نجات پيدا مىكنند ، مثل اينكه به بيمار بگويند ، خطرى متوجه تو نيست نترس .\r\n3 - مقصود اين است كه علم ما حقيقتى ندارد . ما از آنها جوابى مىشنيديم و افعال آنها را در حيات خود مشاهده مىكرديم ، اما نمىدانيم پس از مرگ ما آنها چه كرده‌اند . پاداش و عقاب آنها به خاتمهء كارشان بستگى دارد نه آغاز آن اين قول از ابن انبارى است .\r\n4 - مقصود اين است كه ما نميدانيم جز آنچه ما را تعليم داده‌اى دنبالهء آن ، به خاطر وجود قرينه حذف شده است اين قول از ابن عباس است ، بنا بروايت ديگر .\r\n5 - مقصود تحقق بخشيدن به رسوايى ايشان است . يعنى تو از ما به ايشان آگاه‌ترى و به شهادت ما نيازمند نيستى .\r\n إِنَّكَ أَنْتَ عَلَّامُ الْغُيُوبِ  : مقصود از  « عَلَّامُ الْغُيُوبِ »  مبالغه است نه كثرت معلومات . برخى گفته‌اند : منظور زياد شمردن معلومات است . يعنى : تو هر چه باطن است مىدانى ولى ما هر چه مشاهده كنيم ، مىدانيم .\r\n\r\n","description":"","footnote":"","page_name":" 223 ","page_number":223},
  {"content":"\r\n\r\n\r\nدلالت آيه\r\nاين آيه ، دليل است بر معاد ، حشر و نشر .\r\nابو سعيد در تفسير خود گويد : اين آيه دليل است بر اينكه : عقيدهء اماميه ، بر اينكه امامان علم غيب دارند ، باطل است .\r\nگويم :\r\n- گفتهء ابو سعيد ، اجحافى است بر اماميه ، زيرا ما نه در ميان اماميه ، بلكه در ميان مسلمانان ، كسى سراغ نداريم كه احدى را عالم به غيب بداند . بديهى است كه اگر كسى مخلوقى را « عالم الغيوب » بداند ، از دين برى است و شيعهء اماميهء ، از اين عقيده ، مبرى هستند و هر كس چنين نسبتى به آنها دهد . خداوند ميان او و ايشان داورى خواهد كرد .\r\n\r\n","description":"","footnote":"","page_name":" 224 ","page_number":224},
  {"content":"\r\n\r\n\r\n[ سوره المائدة ( 5 ) : آيه 110 
  ]\r\nإِذْ قالَ اللَّهُ يا عِيسَى ابْنَ مَرْيَمَ اذْكُرْ نِعْمَتِي عَلَيْكَ وَ عَلى والِدَتِكَ إِذْ أَيَّدْتُكَ بِرُوحِ الْقُدُسِ تُكَلِّمُ النَّاسَ فِي الْمَهْدِ وَ كَهْلاً وَ إِذْ عَلَّمْتُكَ الْكِتابَ وَ الْحِكْمَةَ وَ التَّوْراةَ وَ الْإِنْجِيلَ وَ إِذْ تَخْلُقُ مِنَ الطِّينِ كَهَيْئَةِ الطَّيْرِ بِإِذْنِي فَتَنْفُخُ فِيها فَتَكُونُ طَيْراً بِإِذْنِي وَ تُبْرِئُ الْأَكْمَهَ وَ الْأَبْرَصَ بِإِذْنِي وَ إِذْ تُخْرِجُ الْمَوْتى بِإِذْنِي وَ إِذْ كَفَفْتُ بَنِي إِسْرائِيلَ عَنْكَ إِذْ جِئْتَهُمْ بِالْبَيِّناتِ فَقالَ الَّذِينَ كَفَرُوا مِنْهُمْ إِنْ هذا إِلاَّ سِحْرٌ مُبِينٌ ( 110 )\r\n« 1 »\r\n\r\nترجمه\r\nهنگامى كه خداوند بگويد : اى عيسى بن مريم ، ياد كن نعمتهاى مرا بر خودت و مادرت ، آن گاه كه ترا به جبرئيل تاييد كردم كه در گهواره و در بزرگى با مردم سخن ميگفتى و آن گاه كه كتاب و حكمت و تورات و انجيل به تو آموختم و آن گاه كه از خاك ، كالبدى به شكل مرغ به اذن من خلق مىكردى و در آن مىدميدى و به اذن من مرغى مىشد و كور مادر زاد و پيس را باذن من شفا مىبخشيدى و مردگان را زنده مىكردى و به اذن من از قبر بيرون مىآوردى و آن گاه كه با بيّنات و دلائل واضح ، بسوى بنى اسرائيل آمدى و من شر آنها را از تو كوتاه كردم و مردم كافر گفتند : نيست اين ، بجز سحرى آشكار .\r\n\r\n\r\n","description":"","footnote":"\r\n( 1 ) - سورهء مائده آيهء 110 جزء 7 سورهء 5\r\n","page_name":" 225 ","page_number":225},
  {"content":"\r\n\r\n\r\nبيان آيهء 110\r\n\r\nقرائت\r\nاهل كوفه ، به جز عاصم « ساحر مبين » در اين سوره و در سوره‌هاى يونس و هود وصف ، قرائت كرده‌اند . ابن كثير و عاصم ، فقط در سوره يونس « ساحر مبين » قرائت كرده‌اند . اهل مدينه و بصره و شام ، همه جا « سحر مبين » قرائت كرده‌اند .\r\nقرائت « سحر » به خاطر اشارهء به عملى است كه به تعبير آنها سحر آميز بوده است . منظور آنها اين بود كه : كار تو جز سحرى آشكار نيست . و قرائت « ساحر » اشاره به شخص است . هر دو قرائت خوب است . لكن قرائت اول ، بهتر است زيرا هم به شخص گفته مىشود و هم به عمل .\r\n« سحر » به معناى عمل سحر ، روشن است . اما « سحر » به معناى « ساحر » ، بنا بر ارادهء « ذو سحر » است . مثل :  « وَ لكِنَّ الْبِرَّ مَنْ آمَنَ »  ( بقره 177 : و لكن « ذو البر » - يعنى صاحب نيكى - كسى است كه ايمان آورد ) عرب مىگويد :\r\n« انما انت سير » يعنى تو « ذو سير » و صاحب سير هستى .\r\n\r\nاعراب\r\n إِذْ قالَ  : دربارهء عامل « اذ » دو احتمال است : 1 - ابتداى كلام و عطف است بر  « يَوْمَ يَجْمَعُ اللَّهُ الرُّسُلَ . . . »  سپس گفته است : « و ذلك اذ قال اللَّه . . . » 2 - محل آن نصب به تقدير « اذكر اذ قال اللَّه »  يا عِيسَى ابْنَ مَرْيَمَ  : ممكن است « عيسى » مناداى مضمون و به تقدير « يا عيسى يا بن مريم » باشد و ممكن است « ابن مريم » صفت « عيسى » و عيسى منصوب باشد و ممكن است « عيسى و ابن » در تقدير ، مبنى بر فتح باشند .\r\n تُكَلِّمُ النَّاسَ  : جمله حاليه .\r\n\r\n","description":"","footnote":"","page_name":" 226 ","page_number":226},
  {"content":"\r\n\r\nكهلا : عطف بر محل  « فِي الْمَهْدِ »  كه جملهء ظرفيه و حال است از ضمير « تكلم »\r\n\r\nمقصود\r\nخداوند ، در آيهء پيش به وصف قيامت و جمع پيامبران پرداخت ، اكنون به وصف مسيح و گفتگوهاى خود با او پرداخته ، مىفرمايد :\r\n إِذْ قالَ اللَّهُ  : مقصود ، هنگامهء قيامت است . فعل ماضى را بجاى مستقبل ، به كار برده ، تا نشان دهد كه وقوع قيامت ، نزديك و حتمى است ، زيرا چيزى كه آمدن آن حتمى است ، گويى آمده است .\r\n يا عِيسَى ابْنَ مَرْيَمَ  : عيسى را پسر مريم مىخواند تا به مسيحيان بفهماند كه كسى كه داراى مادر است ، نمىتواند خدا باشد .\r\n اذْكُرْ نِعْمَتِي عَلَيْكَ وَ عَلى والِدَتِكَ  : اى عيسى ، ياد كن از نعمتهاى من نسبت به تو و مادرت و سپاسگزارى كن . كلمهء « نعمت » مفرد است . لكن مقصود جمع است . مثل  « وَ إِنْ تَعُدُّوا نِعْمَةَ اللَّهِ لا تُحْصُوها »  ( ابراهيم 34 : اگر نعمتهاى خدا را بشماريد ، احصا نكنيد ) بطور كلى مصدر مضاف ، صلاحيت دارد كه به معناى جنس باشد .\r\n إِذْ أَيَّدْتُكَ بِرُوحِ الْقُدُسِ  : مقصود از  « بِرُوحِ الْقُدُسِ »  جبرئيل است . تفسير آن در سورهء بقره ، ذيل آيهء :  « وَ أَيَّدْناهُ بِرُوحِ الْقُدُسِ »  ( 87 ) آورده‌ايم .\r\n تُكَلِّمُ النَّاسَ فِي الْمَهْدِ وَ كَهْلًا  : هنگامى كه ترا به جبرئيل تاييد كرديم ، در حالى كه در گهواره و در دورهء كهولت ، با مردم سخن مىگفتى .\r\nحسن گويد : گهوارهء ( مهد ) عيسى دامان مادرش بود .\r\n وَ إِذْ عَلَّمْتُكَ الْكِتابَ وَ الْحِكْمَةَ  : برخى گفته‌اند : يعنى ترا خط نوشتن و علم و شريعت ، آموختيم و بقولى ، يعنى كتابهاى آسمانى و علم و حكمت ، به تو آموختيم .\r\nبنا بر اين « الكتاب » كلمهء عامى است كه شامل همهء كتب ، مىشود . سپس اين مطلب را به ذكر تورات و انجيل تفصيل داده است .\r\n وَ التَّوْراةَ وَ الْإِنْجِيلَ وَ إِذْ تَخْلُقُ مِنَ الطِّينِ كَهَيْئَةِ الطَّيْرِ بِإِذْنِي  : و به ياد آور هنگامى كه خاك را به شكل مرغ در مىآوردى و اين كار را باذن من انجام مىدادى .\r\n\r\n","description":"","footnote":"","page_name":" 227 ","page_number":227},
  {"content":"\r\n\r\n فَتَنْفُخُ فِيها فَتَكُونُ طَيْراً بِإِذْنِي  : و روح را به امر خداوند در آن مىدميدى و مرغى مىشد . كلمهء « طير » هم مذكر و هم مونث است . مونث بودن آن به اعتبار معناى آن يعنى جمع بودن و مذكر بودن آن به خاطر لفظ است . مفرد آن « طائر » است .\r\nمثل « ظاعن ، ظعن ، راكب ، ركب » . مقصود اين است كه همين كه عيسى در آن نفخ ميكرد ، خداوند ، كالبد خاكى را تبديل به گوشت و پوست و خون و استخوان و پر و بال ميكرد و او را بزيور حيات مىآراست ، بنا بر اين به امر و ارادهء خداوند مرغ زنده‌اى مىشد ، نه به فعل عيسى .\r\n وَ تُبْرِئُ الْأَكْمَهَ وَ الْأَبْرَصَ بِإِذْنِي  : و كور مادرزاد و پيس را به اذن من شفا مىدادى .\r\nيعنى دعا ميكردى و من اجابت ميكردم .\r\n وَ إِذْ تُخْرِجُ الْمَوْتى بِإِذْنِي  : و يادآور هنگامى كه براى زنده شدن مردگان به درگاه من استغاثه ميكردى و من خواهش ترا مستجاب و مردگان را زنده ميكردم و از قبر بيرون مىآوردم ، تا مردم آنها را ببينند . بيرون آوردن مردگان را به عيسى نسبت مىدهد ، بخاطر اينكه بدعاى او بود .\r\n وَ إِذْ كَفَفْتُ بَنِي إِسْرائِيلَ عَنْكَ إِذْ جِئْتَهُمْ بِالْبَيِّناتِ  : و آن گاه كه با بينات و دلائل واضح ، نزد بنى اسرائيل آمدى و آنها از روى كفر و عناد ، مىخواستند ترا بكشند و من آنها را از كشتن تو باز داشتم . ممكن است اين بازداشتن ، از روى لطف باشد يا از روى قهر و منع . همانطورى كه جلو كسانى كه مىخواستند پيامبر اسلام را بكشند ، گرفت .\r\n فَقالَ الَّذِينَ كَفَرُوا مِنْهُمْ إِنْ هذا إِلَّا سِحْرٌ مُبِينٌ  : و آنان كه منكر نبوت تو بودند ، گفتند : اين نيست مگر سحر آشكار . يعنى آنچه را عيسى آورده است ، سحرى ظاهر و هويداست .\r\nبديهى است كه در آغاز آيه كه خداوند مىفرمايد : اى عيسى نعمت‌هاى مرا نسبت به خود و مادر خود ياد كن . . . منظور اين است كه براى قوم خود كه ترا تكذيب كردند - بگو تا بر آنها اتمام حجت شود ، زيرا آنان ترا خداى خود خواندند . سپس به تفصيل آن نعمتها پرداخت .\r\n\r\n","description":"","footnote":"","page_name":" 228 ","page_number":228},
  {"content":"\r\n\r\n\r\n[ سوره المائدة ( 5 ) : آيات 111 تا 113 
  ]\r\nوَ إِذْ أَوْحَيْتُ إِلَى الْحَوارِيِّينَ أَنْ آمِنُوا بِي وَ بِرَسُولِي قالُوا آمَنَّا وَ اشْهَدْ بِأَنَّنا مُسْلِمُونَ ( 111 ) إِذْ قالَ الْحَوارِيُّونَ يا عِيسَى ابْنَ مَرْيَمَ هَلْ يَسْتَطِيعُ رَبُّكَ أَنْ يُنَزِّلَ عَلَيْنا مائِدَةً مِنَ السَّماءِ قالَ اتَّقُوا اللَّهَ إِنْ كُنْتُمْ مُؤْمِنِينَ ( 112 ) قالُوا نُرِيدُ أَنْ نَأْكُلَ مِنْها وَ تَطْمَئِنَّ قُلُوبُنا وَ نَعْلَمَ أَنْ قَدْ صَدَقْتَنا وَ نَكُونَ عَلَيْها مِنَ الشَّاهِدِينَ ( 113 )\r\n« 1 »\r\n\r\nترجمه\r\nو هنگامى كه به حواريين وحى كردم كه به من و پيامبرم ايمان آوريد ، گفتند :\r\nايمان آورديم و گواه باش كه ما مسلمانيم .\r\nهنگامى كه حواريين گفتند : اى عيسى بن مريم . آيا پروردگار تو قادر است كه براى ما « خوان آسمانى » نازل كند . گفت : اگر ايمان داريد از خدا بترسيد . گفتند :\r\nميخواهيم از آن بخوريم و دلهايمان آرامش يابد و بدانيم كه بما راست گفته‌اى و بر آن گواه باشيم .\r\n\r\n\r\n","description":"","footnote":"\r\n( 1 ) - آيهء 111 و 112 و 113 سورهء مائده جزء 7 سوره 5\r\n","page_name":" 229 ","page_number":229},
  {"content":"\r\n\r\n\r\nبيان آيهء 111\r\n\r\nلغت\r\nوحى : القاء معنى به دل ، در نهان . وحى دارى اقسامى است . گاهى به آمدن فرشته و گاهى به معناى الهام است . « 1 » شاعر گويد :\r\n الحمد للَّه الذى استقلت * باذنه السماء و اطمأنت \r\n اوحى لها القرار فاستقرّت \r\nيعنى : ستايش خداى راست كه آسمان به امر او استقلال و آرامش يافت . خدايى كه به آسمان الهام كرد كه قرار گيرد و قرار گرفت .\r\nفرق ميان « اوحى و وحى » اين است كه اولى متعدى است يعنى آن را بر صفت وحى قرار داد لكن دومى لازم است يعنى به صفت وحى متصف شد . برخى گفته‌اند :\r\nتفاوتى ميان آنها نيست .\r\nحوارى : خالص هر چيزى و هر كسى .\r\n\r\nمقصود\r\nسپس به بيان تمام كردن نعمت خود بر عيسى پرداخته ، مىفرمايد :\r\n وَ إِذْ أَوْحَيْتُ إِلَى الْحَوارِيِّينَ  : و هنگامى كه به حواريين الهام كردم و به قولى : يعنى بوسيلهء آياتى كه به آنها نشان دادم ، به دل آنها انداختم . دربارهء « حواريين » در سورهء آل عمران گفتگو كرده‌ايم . قتاده گويد : آنان وزراى عيسى بودند . حسن گويد : آنان انصار عيسى بودند .\r\n\r\n\r\n","description":"","footnote":"\r\n( 1 ) - فرق ميان وحى و الهام ، 1 - الهام از جنس كشف معنوى است ، بخلاف وحى كه از جنس كشف شهودى است .\r\n2 - الهام براى نبى و غير نبى حاصل مىشود ولى وحى اختصاص به نبى دارد .\r\n3 - در الهام تبليغ شرط نيست و وحى مشروط به تبليغ است ( رك : كشاف اصطلاحات الفنون )\r\n","page_name":" 230 ","page_number":230},
  {"content":"\r\n\r\n أَنْ آمِنُوا بِي وَ بِرَسُولِي  : كه ذات و صفات مرا تصديق كنيد و عيسى را بنده و پيامبر من بشناسيد .\r\n قالُوا آمَنَّا وَ اشْهَدْ بِأَنَّنا مُسْلِمُونَ  : حواريين گفتند : تصديق كرديم ، خدايا ، شهادت ده كه ما مسلمانيم .\r\n\r\n","description":"","footnote":"","page_name":" 231 ","page_number":231},
  {"content":"\r\n\r\n\r\nبيان آيهء 112 - 113\r\n\r\nقرائت\r\nهل يستطيع ربك : كسايى فعل را به تاء و « ربك » را منصوب و ديگران فعل را به ياء و « ربك » را مرفوع خوانده‌اند . وجه قرائت اول اين است كه مقصود : « هل تستطيع سؤال ربك » است يعنى آيا قدرت دارى كه از پروردگار خود سؤال كنى ؟\r\nالبته دربارهء قدرت او شك نداشتند . مىخواستند بگويند : تو كه مىتوانى چرا سؤال نمىكنى ؟ ! طبق اين قرائت « ان ينزل » متعلق است به مصدرى محذوف . يعنى « هل تستطيع ان تسال ربك انزال مائدهء » آيا مىتوانى نازل شدن مائده را از خدا بخواهى ؟\r\nاز امام باقر ( ع ) روايت شده است كه يعنى\r\n« هل تستطيع ان تدعو ربك . . . »\r\nكسايى ، علاوه بر آنچه گذشت « لام » را در « تاء » ادغام كرده و گفته است : « هتّستطيع » و اين ادغام به جاست ، زيرا ابو عمرو در  « هَلْ ثُوِّبَ الْكُفَّارُ »  ( مطففين 36 : ) لام را در ثاء ادغام كرده . بديهى است كه « تاء » به لام از « ثاء » نزديكتر است .\r\n\r\nلغت\r\nاستطاعت : قدرت . با اين تفاوت كه « استطاعت » توانايى بوسيلهء اعضا و جوارح و « قدرت » اعم است . از اينرو به خداوند « قادر » گفته مىشود نه « مستطيع » مائده : خوان . ازهرى در « تهذيب اللغه » گويد : اين كلمه به صيغهء اسم فاعل و به معناى اسم مفعول است يعنى : عطا شده . « ميده » هم گفته مىشود شاعر گويد :\r\n و ميدة كثيرة الالوان * تصنع للاخوان و الجيران \r\nيعنى : و سفرهء رنگارنگى كه براى دوستان و همسايگان مىگسترانى .\r\n« ماد البحر » : يعنى دريا به حركت در آمد .\r\n\r\n","description":"","footnote":"","page_name":" 232 ","page_number":232},
  {"content":"\r\n\r\n\r\nمقصود\r\nاكنون در پيرامون حواريين و سؤال ايشان مىفرمايد :\r\n - إِذْ قالَ الْحَوارِيُّونَ  : عامل « اذ » فعل « اوحيت » است و ممكن است فعل محذوف « اذكر » باشد .\r\n يا عِيسَى ابْنَ مَرْيَمَ هَلْ يَسْتَطِيعُ رَبُّكَ أَنْ يُنَزِّلَ عَلَيْنا مائِدَةً مِنَ السَّماءِ  : در اينباره اقوالى است .\r\n1 - يعنى : آيا اگر از خدا مسألت كنى كه براى ما « خوان آسمانى » نازل كند ، خداوند سؤال ترا مستجاب مىكند تا دليلى بر صدق گفتار تو باشد ؟ بديهى است كه آنها دربارهء قدرت خدا شك نداشتند ، زيرا خدا شناس و مؤمن بودند . گويى اين سؤال را از عيسى مىكنند ، براى اينكه صدق گفتار و صحت نبوتش را بيازمايند و شك و شبهه‌اى براى آنها باقى نماند ، به همين جهت بود كه : گفتند : مىخواهيم اطمينان پيدا كنيم همانطورى كه ابراهيم كه از خداوند مسألت كرد كه زنده شدن مردگان را به او نشان دهد ، گفت « ميخواهم اطمينان پيدا كنم » ( بقره 260 ) اين قول از ابو على فارسى است .\r\n2 - يعنى : آيا خداوند قادر است « خوان آسمانى » نازل كند ؟ اين سؤال را در آغاز ديندارى خود هنگامى كه هنوز ايمانشان كامل نشده بود ، كردند . از اينجهت عيسى به آنها فرمود : اگر ايمان داريد از خدا بترسيد .\r\n3 - سدى گويد : يعنى آيا خداوند دعاى ترا مستجاب مىكند ؟ در اين صورت « استطاعت » به معناى « اطاعت » خواهد بود . يعنى اگر از خداوند بخواهى ، ترا اطاعت مىكند ؟\r\nزجاج گويد : اين كه حواريين ، از عيسى خواهش « خوان آسمانى » كردند ، دو صورت دارد :\r\n1 - مقصود آنها تثبيت و تحكيم ايمان خود بود . همانطورى كه ابراهيم نيز منظورش تقويت ايمان و آرامش قلب بود .\r\n\r\n","description":"","footnote":"","page_name":" 233 ","page_number":233},
  {"content":"\r\n\r\n2 - ممكن است سؤال نازل شدن « خوان آسمانى » پيش از شفا پيدا كردن كور مادر زاد و پيش و زنده شدن مردگان باشد .\r\n قالَ اتَّقُوا اللَّهَ إِنْ كُنْتُمْ مُؤْمِنِينَ  : بترسيد كه از خداوند چيزى مسألت كنيد كه پيش از شما كسى مسألت نكرده است . ابو على فارسى گويد : مقصود راهنماى آنها بسوى تقوى است و به تقوى خاص نظر ندارد . مثل  « يا أَيُّهَا الَّذِينَ آمَنُوا اتَّقُوا اللَّهَ »  ( بقره 278 ) زجاج گويد : عيسى به آنها امر كرد كه از خداوند آيات و معجزات نخواهند و در اين راه بر خدا و رسولش سبقت نگيرند ، زيرا به اندازهء كافى ، آيات و معجزات - به وسيلهء زنده شدن مردگان و . . . كه خيلى اهميت آنها بيشتر از آنچه آنها مسألت مىكردند ، بود - در دسترس آنها قرار گرفته است .\r\n قالُوا نُرِيدُ أَنْ نَأْكُلَ مِنْها  : در اينباره نيز دو قول نقل شده است :\r\n1 - يعنى ميخواهيم از « خوان آسمانى » بخوريم و سؤال ما به اين منظور است .\r\n2 - ديگر اينكه : « اراده » به معناى محبت ، باشد . يعنى : دوست داريم كه از آن بخوريم .\r\n وَ تَطْمَئِنَّ قُلُوبُنا  : ممكن است اين مطلب را از روى بصيرت گفته باشند . يعنى :\r\nميخواهيم بر يقين خود بيفزاييم . زيرا هر چه دليل بيشتر باشد ، معرفت ، در قلب آنها بيشتر متمكن مىشود . اين معنى از عطاست .\r\n وَ نَعْلَمَ أَنْ قَدْ صَدَقْتَنا  : و علم پيدا كنيم كه تو در ادعاى رسالت ، راستگو بوده‌اى اين جمله ، مؤيد قول كسى است كه ميگويد : اين سؤال ، مربوط به آغاز ديندارى آنهاست . حق اين است كه آنها اين خواهش را براى كسب يقين و معرفت كامل و تاكيد اعجاز ، كردند .\r\n وَ نَكُونَ عَلَيْها مِنَ الشَّاهِدِينَ  : و براى خداوند به يكتايى و براى تو به رسالت گواهى دهيم .\r\nو بقولى : يعنى براى تو پيش بنى اسرائيل گواهى خواهيم داد .\r\n\r\n","description":"","footnote":"","page_name":" 234 ","page_number":234},
  {"content":"\r\n\r\n\r\n[ سوره المائدة ( 5 ) : آيات 114 تا 115 
  ]\r\nقالَ عِيسَى ابْنُ مَرْيَمَ اللَّهُمَّ رَبَّنا أَنْزِلْ عَلَيْنا مائِدَةً مِنَ السَّماءِ تَكُونُ لَنا عِيداً لِأَوَّلِنا وَ آخِرِنا وَ آيَةً مِنْكَ وَ ارْزُقْنا وَ أَنْتَ خَيْرُ الرَّازِقِينَ ( 114 ) قالَ اللَّهُ إِنِّي مُنَزِّلُها عَلَيْكُمْ فَمَنْ يَكْفُرْ بَعْدُ مِنْكُمْ فَإِنِّي أُعَذِّبُهُ عَذاباً لا أُعَذِّبُهُ أَحَداً مِنَ الْعالَمِينَ ( 115 )\r\n« 1 »\r\n\r\nترجمه\r\nعيسى بن مريم گفت : خدايا بر ما مائده‌اى از آسمان نازل كن كه براى اول و آخر ما عيد و آيتى از جانب تو باشد و ما را روزى كن و تو بهترين روزى دهندگانى * خداوند فرمود : من آن را بر شما نازل مىكنم . هر كس از شما بعد از آن كفر ورزيد ، چنان عذابش كنم كه احدى از مردم عالم ، گرفتار آن نشده باشند .\r\n\r\n\r\n","description":"","footnote":"\r\n( 1 ) - آيه 114 و 115 سوره مائده جزء 7 سوره 5\r\n","page_name":" 235 ","page_number":235},
  {"content":"\r\n\r\n\r\nبيان آيهء 114 - 115\r\n\r\nقرائت\r\nاهل مدينه و شام و عاصم « منزّلها » به تشديد و ديگران بدون تشديد خوانده‌اند .\r\nمؤيد قرائت بدون تشديد ، فعل « انزل علينا مائدة » مىباشد و بهتر است كه جواب بر طبق سؤال باشد . وجه تشديد اين است كه « نزّل و انزل » بيك معنى هستند .\r\n\r\nلغت\r\nعيد : اسم چيزى است كه در وقت معين ، باز مىگردد . حتى به خيال و غم هم « عيد » گفته‌اند . اعشى گويد :\r\n فوا كبدى من لاعج الهمّ و الهوى * اذا اعتاد قلبى من اميمة عيدها \r\nيعنى : واى بر حال من ، كه جگرم از عشق سوزان او آتش گرفت و دلم به غم هجران او عادت كرد ! و ديگرى گويد :\r\n « يا عيد مالك من شوق و ابراق » \r\nيعنى : اى خيال ، ترا چقدر شوق و درخشندگى است ؟ !\r\n\r\nاعراب\r\n تَكُونُ لَنا  : در محل نصب ، صفت براى « مائدة » لنا : حال . يعنى « تكون عيدا لنا »  لِأَوَّلِنا وَ آخِرِنا  : بدل از « لنا »\r\n\r\nمقصود\r\nاكنون خداوند متعال ، دربارهء دعاى حضرت عيسى مىفرمايد :\r\n - قالَ عِيسَى ابْنُ مَرْيَمَ  . هنگامى كه قوم از او خواهش كردند ، وى بدرگاه خدا دعا كرد . برخى گفته‌اند : او هنگامى دعا كرد كه خداوند به او اذن داده بود .\r\n اللَّهُمَّ رَبَّنا أَنْزِلْ عَلَيْنا مائِدَةً  : خدايا اى پروردگار ما خوانى از آسمان بر ما نازل گردان .\r\n\r\n","description":"","footnote":"","page_name":" 236 ","page_number":236},
  {"content":"\r\n\r\n مِنَ السَّماءِ تَكُونُ لَنا عِيداً  : در اينباره دو قول نقل كرده‌اند :\r\n1 - يعنى روزى كه براى ما « خوان آسمانى » نازل مىكنى ، عيد مىگيريم و بعد از اين ما و آنهايى كه بعد از ما خواهند آمد ، آن روز را بزرگ مىداريم . اين قول از سدى ، قتاده ، ابن جريج و مختار ابو على جبايى است .\r\n2 - يعنى : از بركت تفضل خداوند ، مائده‌اى عايد ما مىشود و از نعمتش بر خوردار ميشويم . معناى اول ، بهتر است .\r\n لِأَوَّلِنا وَ آخِرِنا  : اين عيد ، براى دورهء ما و دوره‌هاى بعد است . ابن عباس گويد :\r\nمقصود اين است از اين « خوان آسمانى » اول و آخر مردم ، استفاده خواهند كرد .\r\n وَ آيَةً مِنْكَ  : اين خوان آسمانى ، آيتى است از جانب تو كه دلها را براى ايمان نرم و آماده مىسازد و مردم را به اعتراف حق وادار مىكند ، در نتيجه ، بوسيلهء آن آيت يكتايى تو و رسالت پيامبرت به نبوت خواهد رسيد .\r\n وَ ارْزُقْنا  : و اين خوان آسمانى را روزى ما گردان . جبايى گويد : يعنى شكر - گزارى را در مقابل آن نصيب ما گردان .\r\n وَ أَنْتَ خَيْرُ الرَّازِقِينَ  : و تو بهترين روزى دهندگانى .\r\n\r\nدلالت آيه\r\nاين آيه ، دلالت دارد بر اينكه بندگان به يكديگر روزى مىدهند ، زيرا اگر چنين نبود ، معنى نداشت كه گفته شود : خدا بهترين روزى دهندگان است . حال آنكه صحيح نيست گفته شود : « خدا بهترين خدايان است ! » زيرا خدايانى وجود ندارد .\r\n قالَ اللَّهُ  : خداوند دعاى عيسى را مستجاب كرده ، فرمود :\r\n - إِنِّي مُنَزِّلُها عَلَيْكُمْ  : من خوان آسمانى را بر شما نازل خواهم كرد .\r\n فَمَنْ يَكْفُرْ بَعْدُ مِنْكُمْ فَإِنِّي أُعَذِّبُهُ عَذاباً لا أُعَذِّبُهُ أَحَداً مِنَ الْعالَمِينَ  : و اگر كسى از شما بعد از آن كفران نعمت كند ، او را چنان عذابى كنم كه هيچيك از جهانيان را چنان عذابى نكنم .\r\n\r\n","description":"","footnote":"","page_name":" 237 ","page_number":237},
  {"content":"\r\n\r\nمقصود از « عالمين » 1 - مقصود مردم همان زمان است . آنها پس از نزول مائده ، كفر ورزيدند و خداوند آنها را به صورت ميمون و خوك در آورد . « 1 » اين قول از قتاده است . از امام هفتم ع نقل شده است كه آنها به صورت خوك در آمدند .\r\n2 - مقصود عذاب استيصال است .\r\n3 - مقصود نوعى از عذاب است كه احدى جز آنها ، گرفتار آن نشده‌اند . آنها پس از نزول مائده ، سزاوار چنين عذابى شدند ، زيرا پس از ديدن چنين معجزه‌اى كه براى تنبيه انسان از كفر ، خيلى قوى بود ، كافر شدند و مصلحت بود كه دچار عذابى بشوند كه اختصاص به خود آنها داشته باشد ، همانطورى كه معجزه هم به آنها اختصاص داشت .\r\n\r\nداستان\r\nعلما اختلاف كرده‌اند كه آيا مائده نازل شد يا نه ؟\r\nحسن و مجاهد گويند : نازل نشد ، زيرا همين كه از شرط آن مطلع شدند ، سؤال خود را پس گرفتند .\r\n\r\n\r\n","description":"","footnote":"\r\n( 1 ) - قصهء مائدهء قوم عيسى و همچنين قوم موسى ، در ادبيات فارسى هم رخنه كرده و سخن سرايان فارسى زبان براى بيان اندرزهاى اخلاقى و عرفانى از آن طرفى بسته‌اند ،\r\n مائده از آسمان در مىرسيد * بى شرا و بيع و بى گفت و شنيد \r\n در ميان قوم موسى چند كس * بى ادب گفتند كو سير و عدس \r\n منقطع شد خوان و نان از آسمان * ماند رنج زرع و بيل و داسمان \r\n* * *\r\n باز عيسى چون شفاعت كرد حق * خوان فرستاد و غنيمت بر طبق \r\n باز گستاخان ادب بگذاشتند * چون گدايان زله‌ها برداشتند \r\n لا به كرد عيسى ايشان را كه اين * دايم است و كم نگردد از زمين \r\n بد گمانى كردن و حرص آورى * كفر باشد پيش خوان مهترى \r\n ز آن گدا رويان ناديده ز آز * آن در رحمت بر ايشان شد فراز \r\n","page_name":" 238 ","page_number":238},
  {"content":"\r\n\r\nلكن صحيح اين است كه مائده نازل شد ، زيرا خداوند خبر داد كه نازل خواهد كرد و خداوند خبر خلاف نمىدهد . اخبار بسيارى از پيامبر گرامى و صحابه و تابعين رسيده است كه مفاد آنها نزول مائده است . كعب گويد : مائده در روز يكشنبه نازل شد . از اين جهت ، مسيحيان آن روز را عيد گرفتند .\r\nدربارهء كيفيت نزول مائده و چيزهايى كه با آن بود ، نيز اختلاف است .\r\nعمار ياسر از پيامبر روايت كرده است كه بر « خوان آسمانى » نان و گوشت بود ، زيرا آنها غذايى خواسته بودند كه تمام نشود و همواره از آن بخورند . پيامبر گرامى فرمود :\r\n- به آنها گفتند : مادامى كه خيانت نكرده و چيزى از آن بر نداشته و مخفى نكرده‌ايد ، اين سفرهء بيدريغ گسترده است و اگر جز اين رفتار كنيد ، دچار عذاب خواهيد شد .\r\nفرمود :\r\n- هنوز يك روز نگذشته بود كه آنها خيانت كردند .\r\nابن عباس گويد :\r\n- عيسى بن مريم ع به بنى اسرائيل دستور داد كه سى روز روزه بگيرند ، آن گاه هر چه ميخواهند از خداوند مسألت كنند كه به آنها عطا مىكند . پس از اتمام روزه ، به عيسى ع عرض كردند :\r\n- اگر ما براى يكى از مردم كارى كرده بوديم ، ما را سير مىكرد . ما يك ماه روزه گرفته و گرسنه شده‌ايم . از خدا بخواه كه بر ما مائده‌اى نازل كند .\r\nدر اين وقت ، فرشتگان خوان آسمانى را نازل كردند . بر اين خوان ، هفت گردهء نان و هفت ماهى بود . همهء آنها از اين خوان آسمانى خوردند و سير شدند .\r\nاين مضمون از امام باقر ( ع ) نيز روايت شده است .\r\nعطاء بن سائب روايت كرده است كه هر گاه سفرهء آسمانى گسترده مىشد ، همهء نعمتها در آن بود ، جز گوشت ،\r\n\r\n","description":"","footnote":"","page_name":" 239 ","page_number":239},
  {"content":"\r\n\r\nسعيد بن جبير از ابن عباس روايت كرده است كه بر سفره ، همه چيز بود جز نان و گوشت :\r\nعطا گويد : همه چيز داشت جز ماهى و گوشت .\r\nعطيهء عوفى گويد : از آسمان يك ماهى نازل شد كه طعم همه چيز داشت .\r\nعمار و قتاده گويند : يكى از ميوه‌هاى بهشت ، بر سفره بود .\r\nقتاده گويد : اين خوان آسمانى صبح و شام نازل مىشد و مثل ترنجبين و بلدرچينى - بود كه براى بنى اسرائيل نازل مىشد .\r\nيمان بن رئاب گويد : هر وقت ميخواستند از آن ميخوردند .\r\nعطاء بن ابى رباح از سلمان فارسى روايت كند كه گفت :\r\n- به خدا سوگند ، عيسى هرگز كار بدى نكرده بود ، يتيمى را نرانده بود ، خندهء صدادار نكرده بود ، مگسى را از صورت خود نرانده ، و كار بيهوده‌اى هرگز نكرده بود ، هنگامى كه بنى اسرائيل از او « خوان آسمانى » خواستند ، لباس پشمينه‌اى پوشيد و گريه‌كنان گفت :\r\n- خداوندا ، بر ما مائده بفرست . . .\r\nدر اين وقت سفرهء سرخ رنگى در ميان دو ابر نازل شد . آنها تماشا مىكردند تا سفره بر روى زمين قرار گرفت . در اين وقت عيسى گريه كرد و گفت :\r\n- خدايا مرا از سپاسگزاران قرار ده . خدايا اين سفره را رحمت قرار ده و آن را وسيلهء عذاب و كيفر نگردان ؟\r\nيهود هم چنان به اين سفره خيره شده بودند . بويى از آن بمشامشان مىرسيد كه هرگز استشمام نكرده بودند . عيسى برخاست و وضو گرفت و نمازى طولانى خواند و سفره را گشود و گفت :\r\n- بسم اللَّه خير الرازقين .\r\nدر سفره يك ماهى پخته بود كه از آن روغن مىريخت . در طرف سر آن نمك و در طرف دم آن سركه و اطراف آن انواع سبزيها بود ، به جز كرّات - يا تره - . پنج\r\n\r\n","description":"","footnote":"","page_name":" 240 ","page_number":240},
  {"content":"\r\n\r\nگرده نان در كنار آن بود كه بر يكى زيتون و بر ديگرى عسل و بر ديگرى روغن و بر ديگرى پنير و بر ديگرى گوشت كباب بود . شمعون گفت :\r\n- يا رسول اللَّه ، آيا اينها از طعام دنياست يا آخرت ؟\r\nفرمود :\r\n- نه از طعام دنيا نه از طعام آخرت . چيزى است كه خداوند به قدرت خود آفريده است . از آنچه درخواست كرده‌ايد ، بخوريد تا خدا شما را امداد كند و از فضل خود شما را افزون سازد .\r\nحواريين گفتند :\r\n- چه خوب است از اين معجزه ، معجزه‌اى ديگر به ما نشان دهى ! عيسى به ماهى گفت :\r\n- اى ماهى ، به اذن خدا زنده شو .\r\nدر اين وقت ماهى بجنب و جوش در آمد و زنده شد ، آنها دچار ترس شدند .\r\nعيسى فرمود :\r\n- چرا از من چيزهايى مسألت مىداريد كه چون خواستهء شما را اجابت كنم ، ناراحت شويد . بيم دارم كه دچار عذابى سخت شويد .\r\nسپس فرمود :\r\n- اى ماهى ، به اذن خدا ، به حال سابقت باز گرد .\r\nماهى به حال سابق بازگشت . بنى اسرائيل گفتند :\r\nتا تو نخورى ما نخواهيم خورد .\r\nعيسى فرمود :\r\n- معاذ اللَّه ، من از آن نخواهيم خورد . كسى بخورد كه درخواست كرده است .\r\nآنها ترسيدند كه بخورند . عيسى فقيران و بيماران را دعوت كرد . فرمود :\r\n- بخوريد كه براى شما گوارا و براى ديگران بلاست .\r\nيكهزار و سيصد نفر زن و مرد مستمند و بيمار ، از آن خوردند و سير شدند . در\r\n\r\n","description":"","footnote":"","page_name":" 241 ","page_number":241},
  {"content":"\r\n\r\nاين وقت عيسى به ماهى نظر افكند ، ديد مثل وقتى است كه از آسمان نازل شده است .\r\nپس از آن ، در حالى كه بنى اسرائيل با چشمشان سفره را بدرقه مىكردند ، به آسمان برگشت هر بيمارى از آن خورد ، شفا يافت و هر مستمندى خورد ، بىنياز شد .\r\nحواريون و كسانى كه نخورده بودند پشيمان شدند . پس از آن ، هنگام نازل شدن خوان آسمانى همهء افراد ، براى خوردن اجتماع مىكردند و به يكديگر زحمت مىرسانيدند . عيسى براى آنها نوبه گذاشت . اين خوان آسمانى تا چهل روز فقط شبها نازل مىشد . بعداً يك روز در ميان نازل شد و خداوند به عيسى وحى كرد كه اجازه دهد فقراء از آن بخورند نه اغنيا . اغنيا از اين دستور ناراحت و دچار شك و ترديد شدند و ديگران را هم به شك و ترديد انداختند . خداوند به عيسى وحى كرد كه :\r\n- من شرط كردم كه اگر كسى بعد از نزول مائده كافر شد ، چنان عذابش كنم كه احدى از مردم عالم چنان عذابى نديده باشند .\r\nعيسى عرض كرد :\r\n- آنها بندگان تواند . اگر خواهى عذابشان كن و اگر خواهى بلطف و كرمت آنها را عفو كن .\r\nخداوند 332 نفر از مردان آنها را كه شب در خانه‌هاى خود در آغوش زنها آرميده بودند ، به صورت خوك درآورد . اين خوكان ممسوخ در راهها و معابد گردش و از مدفوعات ديگران تغذيه مىكردند . مردم كه اين صحنه را ديدند ، به حال آنان گريه كردند . افراد خانواده‌هاى آنها نيز شب و روز شيون مىكردند . سرانجام پس از سه روز هلاك شدند .\r\nدر تفسير اهل بيت عليهم السلام است كه : خوان آسمانى نازل مىشود و آنها بر سر آن جمع مىشدند و ميخوردند ، سپس سفره به آسمان مىرفت طبقهء اعيان و اشراف ، تصميم گرفتند كه مستمندان را از شركت در اين سوره خدا داد منع كنند . خداوند نعمت را از آنها سلب كرد و آنها را به صورت بوزينگان و خوكان در آورد .\r\n\r\n","description":"","footnote":"","page_name":" 242 ","page_number":242},
  {"content":"\r\n\r\n\r\n[ سوره المائدة ( 5 ) : آيات 116 تا 118 
  ]\r\nوَ إِذْ قالَ اللَّهُ يا عِيسَى ابْنَ مَرْيَمَ أَ أَنْتَ قُلْتَ لِلنَّاسِ اتَّخِذُونِي وَ أُمِّي إِلهَيْنِ مِنْ دُونِ اللَّهِ قالَ سُبْحانَكَ ما يَكُونُ لِي أَنْ أَقُولَ ما لَيْسَ لِي بِحَقٍّ إِنْ كُنْتُ قُلْتُهُ فَقَدْ عَلِمْتَهُ تَعْلَمُ ما فِي نَفْسِي وَ لا أَعْلَمُ ما فِي نَفْسِكَ إِنَّكَ أَنْتَ عَلاَّمُ الْغُيُوبِ ( 116 ) ما قُلْتُ لَهُمْ إِلاَّ ما أَمَرْتَنِي بِهِ أَنِ اعْبُدُوا اللَّهَ رَبِّي وَ رَبَّكُمْ وَ كُنْتُ عَلَيْهِمْ شَهِيداً ما دُمْتُ فِيهِمْ فَلَمَّا تَوَفَّيْتَنِي كُنْتَ أَنْتَ الرَّقِيبَ عَلَيْهِمْ وَ أَنْتَ عَلى كُلِّ شَيْءٍ شَهِيدٌ ( 117 ) إِنْ تُعَذِّبْهُمْ فَإِنَّهُمْ عِبادُكَ وَ إِنْ تَغْفِرْ لَهُمْ فَإِنَّكَ أَنْتَ الْعَزِيزُ الْحَكِيمُ ( 118 )\r\n« 1 »\r\n\r\nترجمه\r\nو هنگامى كه خداوند مىفرمايد ، اى عيسى بن مريم ، آيا تو بمردم گفتى كه مرا و مادرم را خدا بدانيد ؟ گويد : منزهى تو ، مرا نرسد كه چيزى بگويم كه حق من نيست . اگر گفته باشم ، تو مىدانى . تو از اسرار من آگاهى و من از اسرار غيبى تو بىاطلاعم . همانا تو داناى نهانى . من به آنها نگفتم جز آنچه مرا به آن مامور كرده بودى . كه : خداى را ، پروردگار من و پروردگار شما ، پرستش كنيد و مادامى كه در ميان آنها بودم ، بر ايشان گواه بودم و هنگامى كه مرا به آسمان بردى ، تو خود مراقب ايشان بودى و تو بر هر چيزى گواهى . اگر عذابشان كنى ، بندگان تواند و اگر آنها را بيامرزى تو توانا و حكيمى .\r\n\r\n\r\n","description":"","footnote":"\r\n( 1 ) - آيه 116 و 117 و 118 سوره مائده جزء 7 سوره 5\r\n","page_name":" 243 ","page_number":243},
  {"content":"\r\n\r\n\r\nبيان آيهء 116 - 117 - 118\r\n\r\nلغت\r\nنفس : اين كلمه داراى معانى مختلفى است :\r\n1 - نفس انسان و حيوان ، اين همان چيزى است كه هر گاه از بدن جدا مىشود ، موجب مرگ خواهد شد . مثل  « كُلُّ نَفْسٍ ذائِقَةُ الْمَوْتِ »  ( آل عمران 185 : هر نفسى چشندهء مرگ است ) 2 - ذات و حقيقت شيئى . مثل « فعل ذلك فلان نفسه » ( اين كار را فلان ، خودش انجام داد - اين كلمه همان است كه در فارسى به « خود » تعبير مىشود ) 3 - اراده : شاعر گويد :\r\n و نفساى نفس قالت ائت ابن بجدل * تجد فرجاً من كل غمّى تهابها \r\n و نفس تقول اجهد بخائك لا تكن * كخاضبة لم يغن شيئاً خضابها \r\nيعنى : مرا دو اراده است : يكى آنكه مىگويد : ابن بجدل را بياور كه از هر سختى آسوده ميشوى ، ديگرى مىگويد : شتاب كن و مثل كسى كه خضاب كرده ، قادر به حركت نيست ، نباش .\r\nديگرى گويد :\r\n اما خليلى فانى لست معجله * حتى يؤامر نفسيه كما زعما \r\n نفس له من نفوس القوم صالحة * تعطى الجزيل و نفس ترضع الغنما \r\nيعنى : دوستم را به عجله وادار نمىكنم ، تا دو نفس خود را ، چنان كه گمان مىكرد ، مكلف سازد . او در ميان دو نفس است : يكى آن كه او را ببخشش و نيكى وادار مىكند ، ديگر آن كه او را به بخل و تنگچشمى .\r\n4 - چشم بد . در روايت است كه پيامبر هنگامى كه براى مريضى دعا ميكرد ،\r\n\r\n","description":"","footnote":"","page_name":" 244 ","page_number":244},
  {"content":"\r\n\r\nمىفرمود :\r\n« بسم اللَّه ادفيك و اللَّه يشفيك من كل داء هو فيك من كل عين عاين و نفس نافس و حسد حاسد )\r\nيعنى ترا بنام خداوند ، محافظت مىكنم . خداوند ترا از هر چشم بد و حسد هر حسودى شفا مىبخشد . شاعر گويد :\r\n يتقى اهلها النفوس عليها * فعلى نحرها الرقى و التميم \r\nيعنى : خود را از چشمهاى بد حفظ مىكنند و بر گردن آنها دعاهاى لازم ، آويخته است .\r\nديگرى گويد :\r\n و اذا نموا صعدا فليس عليهم * منا الخيال و لا النفوس الحسد \r\nيعنى : هر گاه رشد كنند ، چشمهاى بد حاسدان متوجه آنها نيستند .\r\n5 - غيب . مثل « لا اعلم نفس فلان » يعنى غيب و باطن او را نميدانم معناى آخر ، با آيه مناسب است . برخى گفته‌اند : نفس به معناى عقوبت هم ميايد و به آيه  « وَ يُحَذِّرُكُمُ اللَّهُ نَفْسَهُ »  ( آل عمران 28 : خدا شما را از كيفر خود ميترساند ) رقيب : حافظ « رقيب القوم » يعنى نگهبان قوم .\r\nشهيد : شاهد . ممكن است به معناى عليم ( دانا ) باشد .\r\n\r\nاعراب\r\nاذ : حقيقت اين كلمه ، ظرف زمان گذشته است و در اينجا عطف است به سابق ، بدينترتيب :  « يَوْمَ يَجْمَعُ اللَّهُ الرُّسُلَ . . .  و ذلك اذ يقول يا عيسى . . . » برخى گفته‌اند : اين مطلب را خداوند هنگامى به عيسى گفت ، كه او را به آسمان برد . بنا بر اين مربوط به گذشته است نه قيامت . سدى و بلخى چنين گفته‌اند . لكن معناى اول صحيحتر است ، زيرا بدنبال آن  « يَوْمُ يَنْفَعُ الصَّادِقِينَ صِدْقُهُمْ »  ( آيه 119 ) آمده و پيداست كه منظور روز قيامت . علت اينكه به جاى فعل مستقبل ، فعل ماضى به كار رفته : تحقق وقوع آن است . مثل  « وَ نادى أَصْحابُ الْجَنَّةِ أَصْحابَ النَّارِ »  ( اعراف 44 : اهل بهشت ، دوزخيان را ندا مىكنند ) و مثل :  « وَ لَوْ تَرى إِذْ فَزِعُوا فَلا فَوْتَ » \r\n\r\n","description":"","footnote":"","page_name":" 245 ","page_number":245},
  {"content":"\r\n\r\n( سبا 51 اگر ببينى كه آنها فزع مىكنند ) و مثل :  « وَ لَوْ تَرى إِذْ وُقِفُوا عَلَى النَّارِ »  ( انعام 27 : اگر ببينى كه بر آتش هستند ) شاعر گويد :\r\n ثم جزاه اللَّه عنّى اذ جزى * جنات عدن فى العلالى العلا \r\nيعنى خداوند او را در مقامات عاليه ، جزاى خير دهد و به بهشت ببرد  مِنْ دُونِ اللَّهِ  : « من » حرف زائد براى تاكيد معنى .\r\n إِنْ كُنْتُ قُلْتُهُ  : حرف شرط بر سر ماضى در نمىآيد . محققين گويند : يعنى « ان اكن الان قلته فيما مضى »  أَنِ اعْبُدُوا اللَّهَ  : دربارهء محل اعراب آن وجوهى است : 1 - بدل است از  « ما أَمَرْتَنِي »  و منصوب 2 - بدل است از ضمير « به » و مجرور 3 - مفسر است از « آنچه به آن امر شده » و محلى از اعراب ندارد .\r\n\r\nمقصود :\r\nاكنون بازهم دربارهء حضرت مسيح مىفرمايد :\r\n وَ إِذْ قالَ اللَّهُ  : هنگامى كه خداوند در روز قيامت به عيسى مىگويد :\r\n يا عِيسَى ابْنَ مَرْيَمَ أَ أَنْتَ قُلْتَ لِلنَّاسِ اتَّخِذُونِي وَ أُمِّي إِلهَيْنِ مِنْ دُونِ اللَّهِ  : اين جمله ، اگر چه سؤالى است . ولى به منظور تهديد مسيحيانى است كه مدعى خدايى عيسى و مريم هستند . درست مثل اينكه كسى نسبت به ديگرى ادعايى داشته باشد و به او بگويند تو به او گفته‌اى كه چنين ادعايى كند ؟ ! و او پاسخ دهد : نه .\r\nچنين بيانى در حقيقت به منظور نشان دادن شناعت و زشتى ادعاى كسانى است كه گمراه شده ، عيسى و مادرش را خدا پنداشته‌اند .\r\nوجه ديگرى هم در اينباره ذكر كرده‌اند و آن اينكه : خداوند ميخواهد بدينوسيله به عيسى خبر دهد كه مردم ، پس از او درباره‌اش چنين حرفهايى زده‌اند .\r\nزيرا ممكن است كه عيسى از آن بىخبر باشد . اين وجه ، از بلخى است . لكن وجه اول صحيحتر است .\r\n\r\n","description":"","footnote":"","page_name":" 246 ","page_number":246},
  {"content":"\r\n\r\nپرسش :\r\nكسى از مسيحيان را نشناخته‌ايم كه معتقد به دو خدا باشد و مريم را خدا بداند .\r\nپس چرا « الهين » به كار برده ؟ ! پاسخ :\r\n1 - از آنجا كه مسيحيان براى عيسى و مادرش احترام خدايى قائل شدند ، خداوند آنها را « إله » خواند . چنان كه به راهبان و علما « رب » گفته شده است . مثل  « اتَّخَذُوا أَحْبارَهُمْ وَ رُهْبانَهُمْ أَرْباباً مِنْ دُونِ اللَّهِ »  ( توبه 31 : علما و راهبان خود را به خدايى برگزيده شدند ) 3 - ممكن است در ميان مسيحيان كسانى باشند كه چنين عقيده‌اى داشته باشند .\r\nچنان كه شيخ ابو جعفر از بعضى مسيحيان نقل كرده است كه در قديم گروهى بنام مريميه بوده‌اند كه « مريم » را خدا مىدانسته‌اند .\r\n قالَ سُبْحانَكَ  : عطا گويد : يعنى عيسى مىگويد : تو برترى و صاحب عظمت هستى و بقولى : يعنى من ترا منزله مىشناسم و از اين مطالب بيزارى ميجويم و بقولى : يعنى تو بالاتر از آنى كه در ميان مردم پيامبرى بفرستى كه كفران نعمت تو كند و خود را خدا معرفى نمايد ، بنا بر اين ، نخست خداوند را به يكتايى و عدالت ستود ، آن گاه از گفته‌ى مسيحيان تبرى جسته ، فرمود  - ما يَكُونُ لِي أَنْ أَقُولَ ما لَيْسَ لِي بِحَقٍّ  : براى من سزاوار نيست كه دربارهء خودم چيزى بگويم كه شايستهء آن نباشم و مردم را بعبادت خودم امر كنم ، در حالى كه من هم بنده‌اى هستم مثل آنها ، تنها تو شايستهء عبادتى كه بر همهء نعمتها قادر هستى . سپس خدا را بر برائت خود گواه گرفته مىگويد :\r\n - إِنْ كُنْتُ قُلْتُهُ فَقَدْ عَلِمْتَهُ  : من چنين ادعايى نكرده‌ام و اگر چنين ادعايى كرده بودم ، بر تو پنهان نمىماند ، زيرا تو داناى غيبى .\r\n تَعْلَمُ ما فِي نَفْسِي وَ لا أَعْلَمُ ما فِي نَفْسِكَ  : تو اسرار باطنى مرا مىدانى ولى من از غيب و سر تو بىاطلاعم . اين معنى از ابن عباس است ، علت اينكه مىگويد : نفس من و نفس\r\n\r\n","description":"","footnote":"","page_name":" 247 ","page_number":247},
  {"content":"\r\n\r\nتو ، اين است كه كلام هماهنگ و برابر شود و گرنه خداوند منزه از اين است كه داراى نفس يا قلبى باشد كه معانى در آن وارد شود ، مؤيد آن ، اين جمله است :\r\n - إِنَّكَ أَنْتَ عَلَّامُ الْغُيُوبِ  : تو به اسرار من آگاهى ، زيرا  « عَلَّامُ الْغُيُوبِ »  هستى ولى عيسى از اسرار تو بىخبر است ، زيرا داناى غيب نيست . سپس ضمن حكايت از عيسى مىفرمايد :\r\n - ما قُلْتُ لَهُمْ إِلَّا ما أَمَرْتَنِي بِهِ أَنِ اعْبُدُوا اللَّهَ رَبِّي وَ رَبَّكُمْ  : من جز آنچه مرا امر كرده بودى ، به آنها نگفتم . من به آنها گفتم كه بخداوندى تو اقرار و ترا پروردگار من و خودشان بشناسند و ترا بيكتايى پرستش كنند و ديگرى را در عبادت ، شريك تو نسازند .\r\n وَ كُنْتُ عَلَيْهِمْ شَهِيداً ما دُمْتُ فِيهِمْ  : و من مادامى كه در ميان آنها بودم شاهد اعمال و رفتار آنها بوده ، به وضع آنها آگاه بودم .\r\n فَلَمَّا تَوَفَّيْتَنِي كُنْتَ أَنْتَ الرَّقِيبَ عَلَيْهِمْ  : جبايى گويد : يعنى هنگامى كه مرا ميراندى خودت محافظ آنها بودى . سدى و قتاده و حسن گويند : يعنى هنگامى كه مرا به آسمان بردى ، خودت محافظ آنها بودى .\r\n وَ أَنْتَ عَلى كُلِّ شَيْءٍ شَهِيدٌ  : تو به همه چيز دانايى و هيچ چيز از تو پوشيده و پنهان نيست . جبايى گويد : اين آيه دلالت دارد بر اينكه : خداوند عيسى را ميراند ، سپس او را به آسمان برد ، زيرا مىگويد : تا من در ميان ايشان بودم ، گواه رفتار ايشان بودم و چون مرا ميراندى ، خودت گواه آنها بودى . اما اين استدلال ضعيف است ، زيرا از كلمهء « توفى » معناى مرگ استفاده نميشود . چنان كه مىگويد :  « يَتَوَفَّى الْأَنْفُسَ حِينَ مَوْتِها وَ الَّتِي لَمْ تَمُتْ فِي مَنامِها »  ( جان كسانى كه مىميرند و كسانى كه بخواب ميروند ، مىگيرد . زمر 42 ) بنا بر اين كلمهء « توفى » در مورد خواب نيز به كار رفته است .\r\n إِنْ تُعَذِّبْهُمْ فَإِنَّهُمْ عِبادُكَ  : اگر آنها را عذاب كنى ، بندهء تواند و قدرتى ندارند .\r\n وَ إِنْ تَغْفِرْ لَهُمْ فَإِنَّكَ أَنْتَ الْعَزِيزُ الْحَكِيمُ  : بدينترتيب ، عيسى خود را هيچكاره معرفى مىكند و امور كيفر و عفو را به خداوند محول مىسازد . مىگويد : من در اينباره قدرتى و تاثيرى ندارم ، اين تو هستى كه صاحب اختيار بندگان خود هستى ، خواهى عذاب كن\r\n\r\n","description":"","footnote":"","page_name":" 248 ","page_number":248},
  {"content":"\r\n\r\nو خواهى ببخش . حسن گويد : يعنى اگر آنها را عذاب كنى بخاطر بقاى بر كفر است و اگر بيامرزى بخاطر توبه است ، بنا بر اين شرط آمرزش ، توبه است ، اگر چه اين شرط در كلام ، ذكر نشده است .\r\nعلت اينكه نمىگويد : « انك انت الغفور الرحيم » اين است كه اگر چنين مىگفت ، ممكن بود منشأ اين توهم شود كه عيسى دربارهء آنها دعا مىكند . وانگهى توصيف خداوند به  « الْعَزِيزُ الْحَكِيمُ »  از نظر بلاغت ، بهتر است ، زيرا مغفرت ، هميشه از روى حكمت نيست ، لكن قدرت و حكمت ، شامل مغفرت و رحمتى كه از روى حكمت باشد ، مىشود و در عين حال معناى جامعتر و كاملترى دارد ، زيرا « عزيز » قادر و الا مقامى است كه هرگز دچار عجز و شكست نميشود و حكيم ، كسى است كه كارها را در جاى خود انجام مىدهد و جز كار نيكو ، كارى از او سر نمىزند . چنين معنايى از غفور و رحيم استفاده نميشود . بنا بر اين مغفرت و رحمت حكيمانه ، در معناى جامعتر و كاملتر « عزيز و حكيم » داخل است .\r\n\r\n","description":"","footnote":"","page_name":" 249 ","page_number":249},
  {"content":"\r\n\r\n\r\n[ سوره المائدة ( 5 ) : آيات 119 تا 120 
  ]\r\nقالَ اللَّهُ هذا يَوْمُ يَنْفَعُ الصَّادِقِينَ صِدْقُهُمْ لَهُمْ جَنَّاتٌ تَجْرِي مِنْ تَحْتِهَا الْأَنْهارُ خالِدِينَ فِيها أَبَداً رَضِيَ اللَّهُ عَنْهُمْ وَ رَضُوا عَنْهُ ذلِكَ الْفَوْزُ الْعَظِيمُ ( 119 ) لِلَّهِ مُلْكُ السَّماواتِ وَ الْأَرْضِ وَ ما فِيهِنَّ وَ هُوَ عَلى كُلِّ شَيْءٍ قَدِيرٌ ( 120 )\r\n« 1 »\r\n\r\nترجمه\r\nخداوند مىفرمايد : امروز روزى است كه راستگويان را راستگويى به كار آيد ، براى ايشان است بهشتهايى كه نهرها از زير آنها روان است و در آنجا براى هميشه از نعمتهاى خداوند بر خوردارند . خدا از ايشان راضى است و آنها از خدا . اين رستگارى بزرگ . براى خداست حكومت آسمانها و زمين و آنچه در آنهاست و از هر چيزى تواناست .\r\n\r\n\r\n","description":"","footnote":"\r\n( 1 ) - آيهء 119 و 120 سورهء مائده جزء 7 سوره 5\r\n","page_name":" 250 ","page_number":250},
  {"content":"\r\n\r\n\r\nبيان آيهء 119 - 120\r\n\r\nقرائت\r\nيوم ينفع : نافع « يوم » را به نصب و ديگران به رفع خوانده‌اند . رفع آن بنا بر اين است كه خبر مبتدا باشد و « يوم » اضافه شده است به « ينفع » و جمله « هذا يوم - . . . » در محل نصب و مفعول است براى « قال » در نصب آن دو احتمال است : 1 - مفعول فيه است براى قول . يعنى : اين را خداوند در آن روزى ميگويد كه . . . 2 - خبر باشد براى « هذا » و جمله مقول قول باشد . يعنى اينكه گفتيم در روزى است كه . . . البته گاهى اوقات ظرف زمان خبر واقع مىشود . علت نصب « يوم » اين است كه مضاف اليه ، يعنى « ينفع » معرب است .\r\n\r\nمقصود\r\nپس از آنكه عيسى ، بطلان گفته‌هاى مسيحيان را بيان كرد ، مىفرمايد :\r\n قالَ اللَّهُ هذا يَوْمُ يَنْفَعُ الصَّادِقِينَ صِدْقُهُمْ  : خداوند مىفرمايد : امروز روزى است كه هر كس در دنيا راست گفته ، از آن بهره‌مند خواهد شد . زيرا روز قيامت ، روز تكليف نيست كه راستگويى آن روز به درد كسى بخورد . وانگهى آن روز كسى دروغ نميگويد . كافران هم اگر راست بگويند و به زشتى كردار خود اعتراف كنند ، به حالشان فايده ندارد . برخى گويند : منظور از « صدق » تصديق پيامبران است .\r\nبرخى هم گفته‌اند : مقصود ، راستگويى در روز قيامت است كه در برابر حق ، اگر راست بگويند ، به حال آنها مفيد خواهد بود ، بنا بر اين مقصود اين است كه : شهادت دهند كه پيامبران احكام خدا را به آنها ابلاغ كرده‌اند .\r\n لَهُمْ جَنَّاتٌ تَجْرِي مِنْ تَحْتِهَا الْأَنْهارُ خالِدِينَ فِيها أَبَداً  : براى آنها بهشتى است\r\n\r\n","description":"","footnote":"","page_name":" 251 ","page_number":251},
  {"content":"\r\n\r\nكه نهرها از زير آنها جارى است و هميشه در آنجا خواهند بود .\r\n رَضِيَ اللَّهُ عَنْهُمْ وَ رَضُوا عَنْهُ  : خداوند از كردار آنها راضى است و آنها از پاداش او راضى هستند .\r\n ذلِكَ الْفَوْزُ الْعَظِيمُ  : اين است رستگارى بزرگ كه بر اثر پاداش الهى نصيب آنها مىشود . حسن گويد : يعنى به بهشت رستگار و از دوزخ رها شدند . اكنون خداوند دربارهء عظمت قدرت و وسعت قلمرو حكومت خود ، مىفرمايد :\r\n لِلَّهِ مُلْكُ السَّماواتِ وَ الْأَرْضِ وَ ما فِيهِنَّ  : به منظور تنزيه خود از آنچه مسيحيان ميگفتند ، مىفرمايد : خدا كسى است كه حكومت آسمانها و زمين بدست اوست .\r\nبنا بر اين چگونه ممكن است كسى با او برابر و در خداوندى رقيب او باشد ؟ ! برخى گفته‌اند : اين جمله ، پاسخى است از سؤال مقدر . مثل اينكه سؤال شده است . اين رستگارى بزرگ را چه كسى به آنها داده است ؟ پاسخ مىدهد : كسى كه چنين است .\r\nدر اينجا آسمانها و زمين را مفرد آورده است ، تا شان آسمانها را عظمت بخشد .\r\n وَ هُوَ عَلى كُلِّ شَيْءٍ قَدِيرٌ  : او كسى است كه موجودات را از نيستى بهستى مىآورد و موجودات را از هستى بديار نيستى مىبرد . اين است قدرت بىپايان او ! جبايى گويد : يعنى هر چه كه وجود آن ممكن باشد ، خداوند بر آن قادر است . مثل :\r\n « اللَّهُ خالِقُ كُلِّ شَيْءٍ  ( رعد 16 : خداوند بر هر چه كه وجود آن ممكن باشد ، قادر است . )\r\n\r\n","description":"","footnote":"","page_name":" 252 ","page_number":252},
  {"content":"\r\n\r\n\r\nفهرست جلد هفتم ترجمه تفسير مجمع البيان\r\nسوره مائده موضوع صفحه آيهء ( 28 - 29 - 30 ) و ترجمه 3 تفسير آيه‌هاى فوق 4 لغت ، اعراب ، مقصود 4 گفتار سيد مرتضى ( ره ) 4 پرسش و پاسخ آن 5 - 6 آيهء ( 31 - 32 ) و ترجمه 7 تفسير آيه ( 31 ) 8 لغت ، اعراب ، مقصود 9 داستان 10 تفسير آيه ( 32 ) 12 قرائت ، لغت ، اعراب 13 مقصود 13 گفتار امام باقر عليه السلام 13 آيهء ( 33 - 34 ) و ترجمه 16 تفسير آيه ( 33 - 34 ) 17 لغت ، اعراب ، شان نزول 17 مقصود 18 محارب چه كسى است ؟ 18 دلالت آيه 20 آيهء 35 - 36 - 37 و ترجمه 21 تفسير آيه 35 22 لغت ، مقصود 22 تفسير آيه 36 - 37 24 اعراب ، مقصود 24 آيه 38 - 39 - 40 و ترجمه 26 تفسير آيه‌هاى فوق 27 اعراب 27 مقصود 28 در كيفيت قطع دست دزد 29 آيهء 41 و ترجمه 32 تفسير آيه ( 41 ) 33 لغت ، اعراب ، شان نزول 33 داستان ابن صبوريا 34 مقصود 38 ردى بر جبريان 40 آيه ( 42 - 43 ) و ترجمه 42 تفسير دو آيه فوق 43 قرائت ، لغت ، مقصود 43 سحت چيست ؟ 44 آيه ( 44 ) و ترجمه 46 تفسير آيهء فوق 47 قرائت ، لغت ، اعراب مقصود 47 !\r\n\r\n","description":"","footnote":"","page_name":" 253 ","page_number":253},
  {"content":"\r\n\r\nآيهء ( 45 ) و ترجمه 51 تفسير آيه فوق 52 قرائت ، لغت ، مقصود 52 آيه ( 46 - 47 ) و ترجمه 55 تفسير دو آيه فوق 56 قرائت ، لغت ، اعراب 56 مقصود 57 آيه ( 48 ) و ترجمه 59 تفسير آيه ( 48 ) و لغت 60 اعراب ، مقصود 61 پرسش و پاسخ آن 62 آيهء ( 49 - 50 ) و ترجمه 65 تفسير آيه 49 - 50 66 قرائت ، اعراب ، مقصود 66 آيه ( 51 - 52 - 53 ) و ترجمه 69 تفسير آيات فوق 70 قرائت ، لغت 80 شأن نزول 71 مقصود 72 آيهء ( 54 ) و ترجمه 76 تفسير آيه ( 54 ) 77 قرائت ، لغت ، مقصود 77 آيهء ( 55 - 56 - 57 ) و ترجمه 81 تفسير آيه ( 55 - 56 ) 84 لغت 82 گفتار ابن دريد در معنى ركوع 82 اعراب ، شأن نزول 83 گفتار ابو ذر 84 شأن نزول و معناى آيهء « انما وليكم اللَّه و رسوله و . . . » 85 مقصود 87 دلالت آيه 88 تفسير آيه 57 91 قرائت ، لغت ، شأن نزول 91 مقصود 92 آيه ( 58 - 59 ) و ترجمه 93 تفسير آيه ( 58 ) 94 لغت ، مقصود 94 تفسير آيه ( 59 ) 95 لغت ، اعراب ، شان نزول ، مقصود 95 معناى فاسق ؟ 96 آيهء ( 60 ) و ترجمه 97 تفسير آيهء فوق 97 قرائت ، اعراب ، مقصود 98 معناى طاغوت چيست ؟ 99 آيه ( 61 - 62 - 63 ) و ترجمه 101 تفسير آيات فوق 102 لغت ، اعراب 102 مقصود 103 اكل بسحت چيست ؟ 103 دلالت آيه 104 آيه ( 64 ) و ترجمه 105 تفسير آيهء ( 64 ) 106 لغت 106 مقصود 108 گفتارى درباره ( غلت ايديهم ) 109 آيه ( 65 - 66 ) و ترجمه 112 تفسير آيهء ( 65 - 66 ) 113 !\r\n\r\n","description":"","footnote":"","page_name":" 254 ","page_number":254},
  {"content":"\r\n\r\nلغت ، اعراب ، مقصور 113 امت مقتصده كيانند ؟ 114 آيهء ( 67 - 68 ) و ترجمه 115 تفسير آيه ( 67 ) 116 قرائت ، لغت 116 مقصود 117 آيهء تبليغ 117 دلالت 118 تفسير آيهء ( 68 ) 120 شأن نزول ، مقصود 120 آيهء ( 69 - 70 - 71 ) و ترجمه 122 تفسير آيه ( 69 ) 123 اعراب 123 مقصود 124 تفسير آيه ( 70 - 71 ) 125 قرائت ، لغت ، اعراب 125 مقصود 126 پرسش و پاسخ آن 127 آيه ( 72 - 73 - 74 ) و ترجمه 129 تفسير آيات فوق 130 لغت ، اعراب ، مقصود 130 آيهء « 75 - 76 - 77 ) و ترجمه 133 تفسير آيات فوق 134 لغت ، اعراب 134 مقصود 135 آيه ( 78 - 79 - 80 ) و ترجمه 138 تفسير آيات فوق 139 لغت ، اعراب ، مقصود 139 بنى اسرائيليان سه فرقه بودند 140 اقوال ديگر 141 آيه ( 81 ) و ترجمه 142 تفسير آيه ( 81 ) 143 مقصود 143 آيه ( 82 - 83 - 84 ) و ترجمه 144 تفسير آيات فوق 145 لغت 145 اعراب 146 شأن نزول و داستان 146 مقصود 149 آيهء ( 85 - 86 - 87 - 88 ) و ترجمه 152 تفسير آيه ( 85 - 86 ) 153 لغت ، مقصود 153 تفسير آيه ( 87 - 88 ) 155 شأن نزول و داستان 155 مقصود 156 آيه ( 89 ) و ترجمه 159 تفسير آيه فوق 160 قرائت ، لغت 160 شأن نزول ، مقصود 161 آيه ( 90 - 91 ) و ترجمه 163 تفسير دو آيهء فوق 164 لغت ، مقصود 164 دلالت آيه 166 آيه ( 92 - 93 ) و ترجمه 168 تفسير آيه ( 92 ) 169 مقصود 169 تفسير آيه ( 93 ) 170 شأن نزول ، مقصود 171 گفتار سيد مرتضى در معناى تقوى 172 آيه ( 94 - 95 ) و ترجمه 175 تفسير دو آيه فوق 176 قرائت ، لغت 176 اعراب 177 مقصود 178 ترتيب كفارات 181 پاسخ و پرسش 181 !\r\n\r\n","description":"","footnote":"","page_name":" 255 ","page_number":255},
  {"content":"\r\n\r\nآيهء ( 96 - 97 ) و ترجمه 183 تفسير آيه ( 96 ) 184 لغت ، اعراب ، مقصود 184 تفسير آيه ( 97 ) 186 ماه‌هاى حرام 187 اعتراض و پاسخ 188 آيه ( 98 - 99 - 100 ) و ترجمه 190 تفسير آيه ( 98 - 99 ) 191 لغت و مقصود 191 تفسير آيه ( 100 ) 193 لغت ، مقصود 193 آيهء ( 101 - 102 - 103 ) و ترجمه 194 تفسير آيه ( 101 ) 195 لغت ، اعراب ، شأن نزول 195 مقصود 197 نظم آيه 199 تفسير آيه ( 102 - 103 ) 200 لغت ، مقصود 200 پرسش و پاسخ آن 201 معناى ( بحيره - سائبه - و وصيله - و حام - چيست ؟ 202 دلالت آيه 203 آيه ( 104 - 105 ) و ترجمه 205 تفسير آيه ( 104 ) 206 مقصود ، دلالت آيه ، دلالت ديگر 206 تفسير آيه ( 105 ) 208 اعراب ، مقصود 208 پرسش و پاسخ 209 دلالت آيه 209 آيهء ( 106 ) و ترجمه 210 تفسير آيهء ( 106 ) 211 اعراب 211 شأن نزول ، مقصود 212 آيهء ( 107 - 108 ) و ترجمه 216 تفسير دو آيه فوق 117 قرائت ، اعراب 117 لغت ، شأن نزول ، مقصود 218 آيه ( 109 ) و ترجمه 221 تفسير آيه فوق 222 اعراب ، مقصود 222 دلالت آيه 224 آيهء ( 110 ) و ترجمه 225 تفسير آيه فوق 226 قرائت ، اعراب 226 مقصود 227 آيهء ( 111 - 112 - 113 ) و ترجمه 229 تفسير آيه ( 111 ) 230 لغت ، مقصود 230 فرق ميان وحى و الهام 230 تفسير آيه ( 112 - 113 ) 132 قرائت ، لغت 132 مقصود 233 آيه ( 114 - 115 ) و ترجمه 235 تفسير دو آيه فوق 236 قرائت ، لغت ، اعراب ، مقصود 236 دلالت آيه 237 داستان 238 آيهء ( 116 - 117 - 118 ) و ترجمه 243 تفسير آيات فوق 244 لغت 244 اعراب 245 مقصود 246 پرسش و پاسخ آن 247 آيه ( 119 - 120 ) و ترجمه 250 تفسير دو آيه فوق 251 قرائت ، مقصود 251\r\n\r\n\r\n","description":"","footnote":"","page_name":" 256 ","page_number":256}
  ]