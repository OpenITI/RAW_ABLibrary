[
  {"content":"\r\n . \r\n","description":"","footnote":"","page_name":" 1 ","page_number":1},
  {"content":"\r\n\r\nسرداران صدر اسلام ( 2 )\r\nپژوهشكده تحقيقات اسلامى\r\n\r\n","description":"","footnote":"","page_name":" 2 ","page_number":2},
  {"content":"\r\n . \r\n","description":"","footnote":"","page_name":" 3 ","page_number":3},
  {"content":"\r\n\r\nسرداران صدر اسلام ( 2 )\r\nنويسنده :\r\nمترجم :\r\nناشر : انتشارات زمزم هدايت\r\nحروفچينى و صفحه آرايى : پژوهشكده تحقيقات اسلامى\r\nچاپ :\r\nنوبت چاپ : اول\r\nتاريخ انتشار :\r\nتيراژ :\r\nقيمت :\r\nشابك : - 978 - 964 - 2853\r\nقم ، خ شهيد فاطمى ( دورشهر ) نبش فاطمى 3 ، پلاك 81\r\nتلفكس : 7730735 - 0251 ، همراه : 09122532887\r\n\r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n . \r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n . \r\n","description":"","footnote":"","page_name":" 9 ","page_number":9},
  {"content":"\r\n . \r\n","description":"","footnote":"","page_name":" 10 ","page_number":10},
  {"content":"\r\n . \r\n","description":"","footnote":"","page_name":" 11 ","page_number":11},
  {"content":"\r\n . \r\n","description":"","footnote":"","page_name":" 12 ","page_number":12},
  {"content":"\r\n . \r\n","description":"","footnote":"","page_name":" 13 ","page_number":13},
  {"content":"\r\n . \r\n","description":"","footnote":"","page_name":" 14 ","page_number":14},
  {"content":"\r\n\r\n\r\nسرداران صدر اسلام ( 2 )\r\n\r\nپيشگفتار\r\n« الْحَمْدُلِلَّهِ رَبِّ الْعالَمينَ وَ الصَّلاةُ وَالسَّلامُ عَلى سَيِّدِنا وَ نَبِيِّنا أَبِى الْقاسِمِ مُحَمَّدٍ ( صلى الله عليه وآله ) وَعَلى أَهْلِ بَيْتِهِ الطَّيِّبينَ الطَّاهِرينَ » « وَكَأَيِّنْ مِنْ نَبِىٍّ قاتَلَ مَعَهُ رِبِّيُونَ كَثيرٌ فَما وَ هَنُوالِما أَصابَهُمْ فى سَبيلِ اللَّهِ وَما ضَعُفُوا وَ مَااسْتَكانُوا وَاللَّهُ يُحِبُّ الصَّابِرينَ » « 1 » \r\nچه بسا پيامبرى كه جماعتى بسيار به همراه وى كارزار كردند و از آنچه در راه خدا به آنها رسيد ، سستى نگرفتند و ناتوان نشدند و زبونى نكردند و خدا صابران را دوست دارد .\r\nدرشب ظلمانى جهل و ستم ، خورشيد هدايت و عدل از سرزمين « بطحا » طلوع كرد و جهان با انفجار نور اسلام ، بعثت پيامبر ونزول قرآن ، روشن گرديد .\r\nخداوند فرستاده خود را نه تنها پيام رسان ، بلكه اسوه‌براى امّت نيز قرار داد .\r\nسعادتمندان همچون ستارگان به دور خورشيد نبوّت به گردش درآمدند .\r\nخفّاشان شب پرست را طلوع آفتاب خوش نيامد و تلاش گسترده‌اى براى خاموش كردن نور خدايى آغاز كردند .\r\n\r\n","description":"","footnote":" ( 1 ) . آل عمران ، آيهء 146 . ","page_name":" 15 ","page_number":15},
  {"content":"\r\n\r\nپيامبر ، خود مأمور و مكلّف به مبارزه شد و مؤمنان را نيز به جهاد فراخواند . « 1 »  تا با ائمهء كفر واولياى شيطان بستيزند . « 2 » \r\nو آتش فتنه را خاموش كنند تا دين همه از آن خدا گردد . « 3 » \r\nمخلصان و پاكبازانى از تبار هابيل ، نداى الهى رسول اسلام را لبيك گفتند و جان در طبق اخلاص نهاده ، با قابيليان به مقابله و نبرد پرداختند و در راه مبارزه با دشمنان خدا ازهيچ تلاش و كوشش دريغ نكردند . رسول خدا ( ص ) را سرمشق قرار داده و خود براى ديگران اسوه و الگو شدند .\r\nدرعهد حكومت امير مؤمنان على ( ع ) نيز مردانى خداجو ، آگاه و پيكارگر در يارى آن حضرت فداكارى كردند ، شمشير زدند و با منحرفان و كج انديشان و ستمگران به مقابله پرداخته ، پرچم پر شكوه اسلام را بر افراشته نگه داشتند .\r\nچنان كه ياران مخلص امام حسن عليه السّلام و اصحاب عاشورايى امام حسين عليه‌السّلام نيز اين چنين بودند . اين رادمردان با ايثار و اخلاص و بصيرت از موانع بسيارى گذشتند و به قلّه هاى بلندآزادگى و شرف ، دست يافتند و اسوه هاى سرافراز ديگرى براى تمام آزاد مردان در طول تاريخ شدند .\r\nآشنايى با زندگى اين ستارگان تلاش و ايثار و تنديسهاى پاكى و تقوا براى هر مسلمان راستين و انقلابى پاكباز لازم و براى آنان كه لباس مقدّس رزم و جنداللّهى در بر دارند ، لازمتر است ، تا درس صبر ، مقاومت و ايثار از مكتب ايشان بياموزند ، و از تجارب آنان در شكست و پيروزى بهره گيرند .\r\nدر اين مجموعه ، سعى بر اين است تا زندگى سرداران صدر اسلام و\r\n\r\n","description":"","footnote":" ( 1 ) . نساء ، آيهء 84 .  ( 2 ) . توبه ، آيهء 12 .  ( 3 ) . بقره ، آيهء 193 . ","page_name":" 16 ","page_number":16},
  {"content":"\r\n\r\nفرماندهان نظامى عصر رسالت و امامت به تصوير كشيده شود ، البته با اين ويژگى كه جهات نظامى و فرماندهى ايشان بگونه اى برجسته ارائه گردد .\r\nاميد آنكه مطالعهء اين اثر ، ادامه دهندگان راهشان را روح ايمان و سلحشورى بخشد و بر فداكارى و استوارى آنان در راه هدف بيفزايد .\r\nان شاءاللّه\r\nمركز تحقيقات اسلامى\r\nنمايندگى ولى فقيه در سپاه\r\n\r\n","description":"","footnote":"","page_name":" 17 ","page_number":17},
  {"content":"\r\n . \r\n","description":"","footnote":"","page_name":" 18 ","page_number":18},
  {"content":"\r\n\r\n\r\nجعفربن ابىطالب\r\nشرم دارم غذايى بخورم كه همسايگان من توانائى تهيهء آن راندارند\r\n\r\nسرآغاز\r\nجعفر فرزند ابوطالب پسر عموى پيامبر ( ص ) و برادر على ( ع ) مىباشد . مادرش فاطمهء بنت اسد است كه پيامبر ( ص ) او را مادر خود خواند . وى بيست سال پيش از بعثت پيامبر ( ص ) در مكّه به دنيا آمد و سوّمين فرزند خانواده مى باشد كنيه‌اش ابو عبداللّه بود ليكن از بس نسبت به ضعفا و بينوايان مهربان بود به « ابوالمساكين » ( پدر بينوايان ) شهرت يافت ، چنان كه بعد از شهادت به طَيّار و ذوالجناحين ملقّب گرديد . مدتى قبل از بعثت ، قريش به قحطى و خشكسالى سختى گرفتار شدند . « ابوطالب » هم مردى عيالوار بود .\r\nرسول خدا به عموى خويش « عبّاس » كه از ثروتمندان بنى هاشم بود گفت :\r\n« اى « عبّاس » برادرت « ابوطالب » عائله اش زياد است و مردم به اين قحطى كه مى بينى گرفتارند ، بيا تا نزد وى برويم و براى مساعدت ، من يكى از فرزندان او را بگيرم و تو هم يكى را »\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nعبّاس پذيرفت و هر دو نفر نزد ابوطالب رفتند . ابو طالب گفت :\r\n« عقيل را براى من بگذاريد و ديگر اختيار با شماست ، »\r\nرسول خدا ، على ( ع ) رابرگرفت و همراه برد و عبّاس جعفر را ؛ « 1 »  او تا بعثت رسول خدا زندگى خود را درخانهء عبّاس عموى خويش گذراند . « 2 » \r\nجعفر در ميان بنى هاشم از آثار سوء فرهنگ جاهلى به دور ماند و بر پايه تربيت انسانى و الهى رشد يافت و مورد ستايش رسول خدا قرار گرفت .\r\nامام باقر ( ع ) مى فرمايد :\r\n« رسول خدا به وحى الهى دريافت كه خداوند چهار خصلت نيكوى جعفر را ارج مى نهد ، جعفر را فراخواند و پرسيد : آن چهار خوى تو كه خدا بر آنها اعتبارى مى نهد و موجب خشنودى خداشده چيست ؟\r\nجعفر گفت : يا رسول الله ! اگر نبود كه خدا به شما خبر داده است هرگز آنها را آشكار نمى ساختم : هرگز ميگسارى نكرده ام ، زيرا دانستم عقل را تباه مىكند .\r\nهيچگاه دروغ بر لب نياورده‌ام ، زيرا فهميدم دروغ از ارزش آدمى مىكاهد .\r\nابداً قصد زنا نكرده ام ، چرا كه بيم داشتم آنچه دربارهء ديگران روا دارم دربارهء من انجام پذيرد . به هيچ روى بت را نپرستيده ام ، زيرا بت موجودى بى سود و زيان است . »\r\nپيامبر ( ص ) به نشانهء تحسين دست بر شانهء جعفر آورد و گفت :\r\n« به راستى سزاوار است خداوند تو را دو بال ارزانى دارد تابا فرشتگان در بهشت پرواز كنى . « 3 » \r\n\r\n","description":"","footnote":" ( 1 ) . تاريخ پيامبر اسلام ، آيتى ، ص 75 .  ( 2 ) . اعيان الشيعه ، ج 4 ، ص 120 .  ( 3 ) . بحارالانوار ، ج 22 ، ص 272 . ","page_name":" 20 ","page_number":20},
  {"content":"\r\n\r\n\r\nاسلام آوردن جعفر\r\nفطرت پاك و دل آمادهء جعفر كه مستعدپذيرش حق بود ، او را به دنياى زيباى اسلام رهنمون ساخت واو بعد از برادرش علىبن ابيطالب عليه‌السّلام به اسلام گرويد .\r\nاو دوّمين مردى بود كه دعوت پيامبر ( ص ) را پذيرفت و مسلمان شد . « 1 » \r\nچگونگى اسلام‌آوردن او را امام‌صادق ( ع ) اين گونه بيان كرده‌است :\r\n« در اوّلين نماز جماعتى كه برگزار شد ، پيامبر صلى اللّه عليه و آله و على عليه‌السّلام به نماز ايستاده بودند . ابو طالب با فرزندش جعفر از آنجا مى گذشتند . ابو طالب به جعفر گفت : كنار پسر عمويت نماز بخوان . جعفر چنين كرد . « 2 » \r\nابو طالب از اين كار خشنود شد و در اين زمينه اشعارى سرود كه ترجمهء قسمتى از آن چنين است :\r\n« همانا على و جعفر در سختيها و مصيبت هاى روزگار ، پشتوانهء اطمينان بخش من هستند ، به خدا قسم پيامبر ( ص ) را تنها نمى گذاريم ، فرزندان من هم چون داراى شرافتند ، او را تنها نخواهند گذاشت . اى على و اى جعفر ! رها نكنيد و يارى نمائيد پسر عمويتان را كه - فرزند - برادرِ پدرى و مادرى من مىباشد . » « 3 » \r\n\r\nمقام جعفر\r\nكسى كه پيامبر ( ص ) از او ستايش مى كرد ، به حق ، شايستهء آن بود . سخنى كه پيامبر دربارهء جعفر بيان كرده ، نيز بيانگر مقام و اعتبار جعفر است . پيامبر اسلام\r\n\r\n","description":"","footnote":" ( 1 ) . اعيان الشيعه ، ج 4 ، ص 191 .  ( 2 ) . بحارالانوار ، ج 22 ، ص 272 .  ( 3 ) . اعيان الشيعه ، ج 4 ، ص 119 . ","page_name":" 21 ","page_number":21},
  {"content":"\r\n\r\nفرموده است :\r\n« خداوند مردم را از شاخه هاى مختلف آفريد ، اما من و جعفر از يك شاخه و درختيم . » « 1 » \r\nو نيز فرموده است ( خطاب به جعفر ) :\r\n« تو در شمائل و اخلاق - خَلق و خُلق - شبيه من هستى . » « 2 » \r\nشباهت جعفر به پيامبر در چهره و هيأت ظاهر ، آنگونه بود كه حتى گاهى بعضى بر او به عنوان « رسول الله » سلام مىدادند ، و جعفر در پاسخ مىگفت :\r\nمن رسول اللّه نيستم ، من جعفرم . « 3 » \r\nاز پيامبر اكرم صلى اللّه عليه و آله نقل شده است كه فرمود :\r\n« خداوند مرا درميان سه نفر از اهل بيتم برگزيد و من آقاى آن هر سه و با تقواترين آنها هستم ولى افتخار نمى كنم ، خداوند من و على و جعفر - دو فرزند ابى طالب - و حمزه فرزند عبد المطلب را برگزيد . « 4 » \r\nدر شأن نزول آيهء ( 23 ) از سورهء احزاب « مِنَ الْمُؤْمِنينَ رِجالٌ صَدَقُوا ما عاهَدُوا اللَّهَ عَلَيْهِ فَمِنْهُمْ مَنْ قَضى نَحْبَه » آمده است كه مصداق آن حمزه و جعفرند . « 5 » \r\nهمچنين در شأن نزول آيهء ( 39 از سورهء حج ) « اذِنَ لِلَّذينَ يُقاتَلُونَ بِانَّهُمْ ظُلِمُوا » نقل شده است كه اين آيهء دربارهء على عليه السلام و حمزه و جعفر نازل گشته است . « 6 » \r\n\r\n","description":"","footnote":" ( 1 ) . سفينة البحار ، ج 1 ، ص 158 .  ( 2 ) . بحارالانوار ، ج 22 ، ص 276 .  ( 3 ) . اعيان الشيعه ، ج 4 ، ص 125 .  ( 4 ) . بحارالانوار ، ج 22 ، ص 277 ، بيروت .  ( 5 ) . همان مدرك ، ص 277 - 278 .  ( 6 ) . همان مدرك . ","page_name":" 22 ","page_number":22},
  {"content":"\r\n\r\nو نيز پيامبر صلى اللّه و عليه و آله فرموده است :\r\n« بهترين مردم ( على عليه السلام ) و جعفر و حمزهء سيد الشهداء مىباشند . » « 1 » \r\nهمچنين فرمود :\r\n« سروران اهل محشر و سروران مردم دنيا « من و على ، حسن و حسين و حمزه و جعفر هستيم » « 2 » \r\n\r\nامير مهاجران\r\nرسول خدا ( ص ) در برابر آزار قريش ، طرح دفاعى هجرت را به منظور اعتلاى سخن حق ( توحيد ) و گسترش اسلام در سرزمينهاى ديگر مورد توجه قرار داد . تا ضمن ايمن ماندن مسلمانان از آزار و شكنجه ، مكتب اسلام در داخل مكّه محاصره نشده و صداى اسلام در كشورهاى ديگر نيز منعكس شود .\r\nاز اين رو پيامبر ( ص ) فرمود :\r\n« چنان كه به حبشه هجرت كنيد مناسب است ، زيرا فرمانرواى حبشه مردى دادگر است و به هيچكس ستمى روا نمىدارد ، به آنجا برويد تا خداوند در كار مسلمانان گشايشى ايجاد كند . » « 3 » \r\n( نخست در ماه رجب سال پنجم بعثت يازده مرد و چهار زن مسلمان به سرپرستى « عثمان بن مظعون » پنهانى از مكّه خارج شده و سواره يا پياده خود را به بندر « شُعَيْبهَ » رساندند و از آن جابه وسيلهء دو كشتى بازرگانى كه در همان ساعت آمادهء حركت بودند رهسپار كشور مسيحى مذهب حبشه شدند . قريش تا كنار دريا آنان را تعقيب كردند ، اما موقعى به ساحل دريا رسيدند كه مسلمانان\r\n\r\n","description":"","footnote":" ( 1 ) . اعيان الشيعه ، ج 4 ، ص 125 .  ( 2 ) . اعيان الشيعه ، ج 4 ، ص 125 .  ( 3 ) . بحارالانوار ، ج 18 ، ص 412 و 414 . ","page_name":" 23 ","page_number":23},
  {"content":"\r\n\r\nرفته بودند . ) « 1 »  به فاصله چندى ، يك گروه ( 83 ) نفرى « 2 »  با فرصت و آزادى عمل بيشترى عازم حبشه شدند .\r\nپيامبر به منظور ايجاد هماهنگى و عدم پراكندگى مهاجران دربرخورد با مردم و حكومت حبشه ، جعفر بن ابيطالب را كه مورد اعتماد و اطمينان بود به سرپرستى آنان برگزيد .\r\nمهاجران مورد استقبال نجاشى قرار گرفتند . ام سلَمهَ كه يكى از زنان مهاجر بود از هجرت چنين ياد مىكند :\r\n« بر سرزمين حبشه هجرت كرديم . در حمايت بهترين حامى قرار گرفتيم ، نجاشى امنيت دينى ما را تامين كرد ، آزارى از كسى نديديم و سخن ناروا نشنيديم . » « 3 » \r\n\r\nتعقيب مهاجران\r\nسران مكّه از آزادى و راحت طلبى مهاجران خبر يافتند و نتوانستند وضع جديد را تحمّل كنند . زيرا بيم داشتند حبشه به صورت پايگاهى ديگر براى مسلمانان درآيد . و مهاجران با نفوذ در دولت و دربار نجاشى تمايل قلبى آنان را به سوى اسلام متوجّه كرده و در آينده با لشكرى ، آراسته به مكّه هجوم آورند و نظام جاهلى را نابود سازند .\r\nسران قريش ، تصميم گرفتند نمايندگانى را به دربار نجاشى روانه سازند و براى جلب نظر شاه و درباريان هداياى گران قيمتى نيز تدارك ديدند .\r\nآنها دو تن از زرنگ ترين افراد خود به نام « عمرو بن عاص » و « عبداللّه بن ابى ربيعه » را برگزيدند و همراه هدايا با شتاب به حبشه گسيل داشتند تا نجاشى را\r\n\r\n","description":"","footnote":" ( 1 ) . تاريخ اسلام ، آيتى ، ص 119 .  ( 2 ) . سيرهء ابن هشام ، ج 1 ، ص 330 .  ( 3 ) . همان مدرك . ","page_name":" 24 ","page_number":24},
  {"content":"\r\n\r\nوادار كنند مهاجران را از حبشه براند . « 1 »  و چنانچه به جلب نظر نجاشى توفيق نيافتند جعفر بن ابيطالب را بكشند . « 2 » \r\nابو طالب با خبر يافتن از كار قريش اشعارى براى نجاشى فرستاد و او را بر نگهدارى و پذيرائى و حمايت از مهاجران ترغيب كرد . « 3 »  نمايندگان قريش نخست با وزراء و درباريان ملاقات كردند تا با دادن هدايا بديشان و جلب نظرشان آنان را با خود همراه سازند و در پايان گفتند :\r\n« از شما انتظار داريم در شرفيابى به حضور نجاشى ما را يارى كنيد و به او بگوئيد :\r\nو پيش از هر گونه گفتگو پناهندگان را به ما ( نمايندگان قريش ) تسليم كند . »\r\nدرباريان آزمند پذيرفتند و قول مساعد دادند . فرداى آن روز عمرو و عبداللّه باحضور كشيشان و درباريان با تشريفات خاصّى به دربار نجاشى بار يافتند و پس از اداى احترام هدايا را تقديم داشتند وسخنان خود را با نكوهش مسلمانان آغاز كردند .\r\n« شهريارا ! دسته اى از جوانان سبك مغز و نادان ما ، دست از دين نياكان خود كشيده اند و به آئين تو نيز نگرويده اند بلكه دين و آئين نوى آورده اند » « كه نه ما از آن چيزى مى دانيم و نه با آئين شما سازگار است . » « آنان اخيراً به كشور شما آمده‌اند . بزرگان و سران قوم ، ما را نزد شما فرستاده اند تا بخواهيم آنها را اخراج كنيد و به ديارشان برگردانيد .\r\nپوشيده نيست كه بزرگانشان بر آنان بيناتر و به حال آنان داناترند »\r\nوزراء و درباريان گفته هاى عمرو و عبداللّه را تأييد كردند و گفتند :\r\n« حق با اين دو مرد است و راست مى گويند . »\r\n\r\n","description":"","footnote":" ( 1 ) . كامل ، ابن اثير ، ج 2 ، ص 78 ؛ بحارالانوار ، ج 18 ، ص 412 .  ( 2 ) . شرح ابن ابىالحديد ، ج 6 ، ص 283 - 291 .  ( 3 ) . تاريخ پيامبراسلام ، آيتى ، ص 133 . ","page_name":" 25 ","page_number":25},
  {"content":"\r\n\r\nنجاشى ازتأئيد و تصديق شتابزدهء وزيران و درباريان به خشم آمدو گفت :\r\n« هرگز اين كار شدنى نيست ، سزاوار نيست گروهى را كه به كشور من پناهنده شده اند و مرا بر ديگران برگزيده اند ، پيش از گفتگو و ملاقات تسليم كنم ، پس از بررسى و تحقيق چنانچه گفتار اين دو درست بود آنها را تسليم خواهم كرد و اگر سخنانشان ناروا بود ، هرگز نظر خود را از آنها ( مهاجران ) بر نمى دارم و آنان را درحمايت خود مى گيرم . »\r\nآنگاه مهاجران را به دربار طلبيد . مسلمانان گرد آمدند و به مشورت پرداختند . عاقبت تصميم گرفتند علّت هجرت خود را بى كم و كاست بيان كنندو فرمانهاى الهى را آنچنان كه از پيامبر شنيده اند بيان نمايند و سخنگوى مسلمانان نيز جعفر بن ابيطالب باشد . مسلمانان با آداب اسلامى بى كرنش و تعظيم جاهلى در برابر نجاشى ايستادند . ( نجاشى در حالى كه كشيش ها را فراهم آورده بود تا پيرامون وى كتابهاى دينى خود را بگشايند ، رو به مهاجران مسلمان كرد و گفت :\r\n« اين دينى كه جدا از قوم خود آورده‌ايد ، و نه كيش من است و نه دين ديگرملل جهان ، چيست ؟ »\r\nجعفربن ابيطالب ، با بيان شيوا و پرجذبه و سختى آرام و آهنگى صريح با مفاهيمى متعالى كه از رسول خدا ( ص ) واسلام عزيزآموخته بوداينگونه آغاز سخن كرد :\r\n« پادشاها ! « ما مردمى بوديم كه در دوران جاهليت ، بت ها را پرستش مى كرديم ، مردار مىخورديم ، كارهاى زشت انجام مى داديم ، قطع رحم مى كرديم ، با همسايگان و هم پيمانان خود بدرفتارى داشتيم ، » « نيرومند ما ناتوان ما را مى خورد . وضع ماهمين بود تا خدا پيامبرى از خود مان » «\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nكه نسبت و راستى و پاكدامنى او را مىشناسيم ، به سوى ما فرستاد واو هم ما را به خدا دعوت كرد . تا او را به يگانگى بشناسيم و پرستش كنيم ، ما را به راستگوئى » « و امانت و صله رحم و نيكى با همسايه و هم پپمان و خوددارى از حرام ها و خونريزى امر فرمود ، و از كارهاى زشت و گفتار دروغ و خوردن مال يتيم و نسبت ناروا به زنان پاكدامن نهى كرد ، و ما را فرمود تا نماز بخوانيم و و زكات بدهيم و روزه بگيريم . ما هم تصديقش نموديم و به وى ايمان آورديم و خدا را به يگانگى عبادت كرديم و آنچه را حرام شمرده بود حرام ، و حلال او را حلال دانستيم . ولى سران قريش به دشمنى باما برخاسته اند ، با شكنجه و آزار مى كوشند تا از اين آئين خدا پرستى به بت پرستى باز گرديم و به آلودگيها و پليدى ها رو كنيم . و چون مزاحم انجام فرائض دينى ما مى شدند و بر ماستم مى كردند و سخت مى گرفتند ، به كشور شما هجرت كرديم . شما را بر ديگران ترجيح داديم و دل به حمايت شما بسته ايم و اكنون اميدواريم در پناه شما ستم نبينيم . »\r\nنجاشى كه سخت مجذوب سخنان جعفر شده بود گفت :\r\n« از آنچه پيامبر شما از طرف خدا آورده است ، چيزى همراه دارى ؟\r\n- آرى .\r\n- بخوان !\r\nجعفر آياتى از سورهء مريم راكه موقعيت حضرت مريم و عيسى را روشن مىساخت تلاوت كرد . »\r\nنجاشى با شنيدن آن گريست و كشيش ها نيز گريستند .\r\n« آنگاه نجاشى رو به « عمرو و عبدالله » ( نمايندگان قريش ) كرد و گفت :\r\n« اين سخن و آنچه عيسى آورده است ، هر دو از يك جا فرود آمده برويد و بدانيد هرگز ايشان را به شما تسليم نخواهم كرد . »\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nعمرو بن عاص بر خلاف انتظار از مجلس سودى نبرد . از اين رو در مشورت با دوست خود « عبدالله » نقشه ديگرى طرح كرد و گفت :\r\n« فردا نزد نجاشى مى رويم و مى گوئيم مسلمانان دربارهء عيسى عقايد ناروائى دارند كه با مبانى مسيحيت سازگار نيست . »\r\nفرداى آن روز ، عمرو در حضور درباريان به نجاشى گفت :\r\n« اين گروه دربارهء عيسى داورى نادرستى دارند ، تحقيق كنيد و نظرشان را جويا شويد . »\r\nنجاشى بوى توطئه ديگرى را استشمام كرد و گفت مهاجران را فراخواندند . مسلمانان پس از مشورت با يكديگر تصميم گرفتند آنچه را از پيامبر شنيده‌اند بيان كنند .\r\nنجاشى : نظرتان دربارهء عيسى عليه السلام چيست ؟\r\nجعفر : عقيدهء ماهمان است كه پيامبر از سوى خدا آورده است . پيامبر مى گويد : « عيسى عليه السلام بنده و پيامبر خدا است . روح و كلمه خداست كه به مريم پاكدامن و عفيفه القا فرمود . » « 1 » \r\nنجاشى : به خدا سوگند ، حضرت عيسى را بيش از اين مقامى نبوده است . »\r\nآنگاه به مهاجران گفت :\r\n« برويد . شما آزاد و در امنيت هستيد ، هركس شما را آزار دهد كيفر خواهد ديد ، من هرگز نمى پسندم كوهى از طلا داشته باشم به بهاى آنكه به يكى از شما آزار برسانم . »\r\nسپس گفت :\r\n« هدايا را به صاحبانشان پس دهيد ، مرا نيازى به رشوه نيست كه به صورت هديه آورده ايد . به خدا سوگند از روزى كه زمام امور را به دست گرفته‌ام رشوه نپذرفته‌ام . ! » « 2 » \r\n\r\n","description":"","footnote":" ( 1 ) . انَّماالْمَسيحْ عيسَى ابْنُ مِرْيَمَ رَسُولُ اللَّهِ وَ كَلِمَتُه الْقاها الى مَرْيَمَ ( نساء ، آيهء 171 ) .  ( 2 ) . سيره ابن هشام ، ج 12 ، ص 363 ؛ بحارالانوار ، ج 18 ، ص 412 - 415 . ","page_name":" 28 ","page_number":28},
  {"content":"\r\n\r\nعمر و بن عاص كه مأموريت خود را شكست خورده يافت سمّى تهيه كرد و با خوراك لذيذى آميخت و براى جعفر فرستاد . جعفر از آن طعام نخورد و از توطئه جان سالم به در برد .\r\nسفيران مشرك با خفت و خوارى به مكّه بازگشتند . « 1 » \r\nپيامبر ( ص ) در آغاز سال هفتم هجرى و پيش از رفتن به خبير عمر و بن امية ضَمْرى راهمراه نامه‌اى به حبشه فرستاد و از نجاشى و همراهى او با مسلمانان قدردانى كرد و خواستار بازگرداندن مهاجران حبشه به مدينه شد . بارسيدن فرمان رسول خدا ، مسلمانان آمادهء هجرت به مدينه شدند و نجاشى با فراهم ساختن دو كشتى و تهيهء وسائل سفر ، ايشان را بدرقه كرد و روانهء سواحل حجاز نمود . « 2 »  چون مهاجرين به مدينه وارد شدند رسول خدا نيز با غنايم بسيار پيروزمندانه از نبرد خيبر به سوى مدينه مى آمد . پيامبر ( ص ) از شنيدن خبر بازگشت جعفر خرسند شد و دوازده گام به استقبال جعفر رفت . او را در آغوش گرفت و پيشانىاش را بوسيد و فرمود :\r\n« نمى دانم به كدام يك خوشحال‌تر باشم ، به فتح خيبر يا به رسيدن جعفر . » « 3 » \r\nپس از گفتگوى كوتاه پيامبر ( ص ) با جعفر ، حضرت در كنار مسجد وى را اسكان داد . « 4 »  و از غنايم فتح خيبر براى او و ديگر مهاجران حبشه سهمى قرار داد ، سهم جعفر سالانه پنجاه لنگه خرما مى شد . « 5 » \r\nپس از گفتگوى كوتاه پيامبر ( ص ) با جعفر ، حضرت در كنار مسجد وى را اسكان داد .\r\n\r\n","description":"","footnote":" ( 1 ) . شرح نهج البلاغه ، ابن ابى الحديد ، ج 6 ، ص 312 .  ( 2 ) . اعلام الورى ، ص 109 .  ( 3 ) . خصال صدوق ، ص 77 ؛ اعلام الورى ، ص 109 ؛ بحارالانوار ، ج 18 ، ص 413 ؛ تنقيح المقال ، ج 1 ، ص 212 .  ( 4 ) . اعيان الشيعه ، ج 4 ، ص 120 ؛ اسد الغابه ، ج 1 ، ص 287 .  ( 5 ) . طبقات ، ج 4 ، ص 35 - 41 - 106 ؛ مغازى ، ج 1 ، ص 153 . ","page_name":" 29 ","page_number":29},
  {"content":"\r\n\r\n\r\nآثار هجرت\r\nبا آنكه امكان ماندن در مكّه براى جعفر بن ابيطالب فراهم بود ليكن به فرمان رسول خدا ( ص ) و به منظور اعتلاى اسلام و آئين توحيد ، همهء خطرها را پذيرفت و با مديريت و رهبرى خردمندانهء خويش امور مسلمانان مهاجر را به خوبى اداره كرد و با توطئه هاى قريش مقابله نمود و مشركان را به ترس و هراس بيشتر گرفتار ساخت و در پايگاه جديدى كه براى اسلام به وجود آمده بود پادشاه حبشه و كشيشان آن ديار را تحت تأثير قرار داد و آنان را شيفتهء اسلام و پيامبر عظيم الشّان گردانيد . آنچه از رفتار و سخن جعفر در هجرت مى آموزيم ، ثبات در عقيده همراه با دورنگرى ، صداقت در رفتار و گفتار ، مشورت با ياران و اعتماد كامل به سخنان رهبر - يعنى حضرت محمد بن عبداللّه صلى اللّه عليه وآله و سلم است .\r\nدر پرتو همين خصلتهاى نيكو بود كه او توانست پكپارچگى ميان مهاجرين را حفظ نموده و با تأئيدات الهى ايشان را از شرّ ستمكاران مصمون بدارد .\r\n\r\nفرمانده نبردِ مُوته\r\nبا گسترش اسلام و برقرارى امنيت نسبى در حجاز ، در سال هشتم هجرى ، پيامبر ( ص ) حارث بن عمير ازدى را به منظور دعوت « پادشاه بصرى » به اسلام ، با نامه اى روانه ساخت ، فرماندار نواحى مرزى شام به نام « شرحبيل » سفير پيامبر را در نواحى موته گرفته و به وضع فجعيى به شهادت رساند . چون خبر به گوش رسول خدا رسيد فرمان آماده باش داد و در لشگرگاه مدينه براى نيروى سه هزار نفرى مسلّح مسلمانان سخنرانى كرده و آنان را به جهاد با دشمنان اسلام و دعوت آنان به دين خدا فرا خواند . در ضمن ، دستورات لازم را هم نسبت به رعايت اصول انسانى در برخورد با راهب ها و دير نشينان و زنان و كودكان و پيران ناتوان و عدم تعرّض به آنان گوشزد فرمود كه جزء اصول جنگ در اسلام است . « 1 » \r\n\r\n","description":"","footnote":" ( 1 ) . طبقات ، ج 4 ، ص 35 - 41 - 106 ؛ مغازى ، ج 1 ، ص 153 . ","page_name":" 30 ","page_number":30},
  {"content":"\r\n\r\n\r\nفرماندهى جعفر\r\nدر اين عمليات ، پيامبر اسلام ، جعفر را به خاطر لياقت و شجاعت و ايثار گريش به عنوان « فرمانده اوّل » معرفى نمود « 1 »  و به نيروهاى اعزامى چنين فرمود :\r\n« هان اى سپاه اسلام ! فرمانده سپاه پسر عمّ من ، جعفربن ابيطالب است ، اگر او شهيد گشت « زيدبن حارثه » پرچم را به دوش گيرد و اگر او هم شهيد شد ، « عبداللّه رواحه » لشگريان را فرماندهى كند ، و اگر او نيز كشته شد خود شما شخصى رابه عنوان فرمانده انتخاب كنيد . »\r\nرسول خدا ( ص ) پرچمى سفيد بست و آن را به جعفربن ابيطالب سپرد و به آنان فرمود :\r\n« تا همانجا كه حارث شهيد شده است رهسپار شويد . و مردم آن سرزمين را به اسلام دعوت كنيد . اگر از قبول اسلام امتناع ورزيدند به يارى خدا با آنان بجنگيد . » « 2 » \r\nدستور حركت داده شد وپيامبر بهمراه گروهى از مسلمين آنان را تا « ثنيّة الوداع » مشايعت فرمود ، و در آنجا همچنانكه اصحاب سريّه ، پيرامون وى ايستاده بودند ، خطبه خواند ، و آنان را به رعايت تقوى و نيكى در بارهء مسلمانان سفارش فرمود ، و از غدر و مكر ، كشتن كودكان ، ديرنشينان ، زنان ، پيران فرتوت ، و از بين بردن و كندن درختان و ويران ساختن خانه ها بر حذر داشت . « 3 » \r\nآنگاه مردم با فرماندهان و سپاهيان خدا حافظى كردند ، و دعا نمودند كه با\r\n\r\n","description":"","footnote":" ( 1 ) . گرچه بعضى از مورخين « زيد » را فرمانده اوّل نوشته اند ، ولى تاريخ نويسان شيعه فرمانده اوّل را جعفر دانسته‌اند . ( اعيان الشيعه ، ج 4 ، ص 128 ؛ بحارالانوار ، ج 21 ، ص 50 ) .  ( 2 ) . بحارالانوار ، ج 21 ، ص 55 - 59 ؛ مغازى ، ج 27 ، ص 755 ؛ اعيان الشيعه ، ج 4 ، ص 125 ؛ اعلام الورى ، ص 110 ؛ طبرى ، ج 3 ، ص 36 .  ( 3 ) . مغازى ، ج 2 ، ص 758 ؛ بحارالانوار ، ج 21 ، ص 60 . ","page_name":" 31 ","page_number":31},
  {"content":"\r\n\r\nسلامت و عافيت از اين سفر باز آيند .\r\n« ابن رواحه » در پاسخ گفت :\r\n« من از خداوند آمرزش ، و ضربات مهلك بر دشمنان را مى خواهم . » « 1 » \r\n\r\nكيفيت و شرايط جنگ\r\nحماسه آفرينى ها و رشادتهاى عظيم قواى اسلام ، چنان رعب و وحشتى در دل دشمنان افكنده بود كه براى مقابله با اين نيروهاى پرتوان ، تدارك لشكر عظيمى را ديدند و با شنيدن حركت و آمادگى سپاه مسلمانان ، فقط از منطقهء شام صد هزار سرباز توسط « شُرَ حْبيل » گرد آمده و به مناطق مرزى اعزام شدند . خود « قيصر » هم با صد هزار سرباز از روم ، حركت كرده و در يكى از شهرها به عنوان نيروى پيشتيبانى مستقر شد . « 2 » \r\nگرد آورى اينهمه سرباز براى مقابله با سه هزار رزمندهء مسلمان ! در مقايسهء دو نيرو ، علاوه بر افزونى تعداد نفرات دشمن كه با تعداد مسلمين قابل مقايسه نبود ، روميان از تجهيزات ، و امكانات برتر و همچنين كيفيت آموزش و تخصّصهاى بالاترى برخوردار بودند . اضافهء بر اين ، نيروهاى دشمن در سرزمين خود بودند ، و همه گونه امكانان تداركاتى و ترابرى و مهمّات در اختيار داشتند ، ولى قواى اسلام ، در يك عمليات برون مرزى و دور از وطن ، حالت تهاجمى داشتند نه دفاعى و پدافندى ، همهء اينها ، معادله را در ظاهر به نفع قواى دشمن قرار مى داد .\r\nدر مقابل سپاه اسلام به سلاح معنوى ايمان و روحيهء بالاى فداكارى و شهادت طلبى و عشق به لقاء اللّه مجهّز بودند . لشكريان اسلام هنگامى كه به سرزمين دشمن نزديك شدند و از آمادگى فوق العاده ايشان با خبر گرديدند\r\n\r\n","description":"","footnote":" ( 1 ) . سيرهء ابن هشام ، ج 2 ، ص 373 .  ( 2 ) . سيرهء حلبيه ، ج 3 ، ص 66 . ","page_name":" 32 ","page_number":32},
  {"content":"\r\n\r\nبلافاصله براى شيوهء مقابله شوراى نظامى تشكيل دادند ، و چيزى نمانده بود كه در نتيجهء مذاكرات فرماندهان ، طّى نامه و پيك فورى ، از پيامبر كسب تكليف كنند ولى « عبداللّه بن رواحه » كه فرمانده سوّم بود ؛ بر خاست و در خطابهء پرشورى چنين گفت :\r\n« آنچه از آن بيم داريد ، همان است كه در جستجوى آن از خانه بيرون آمده‌ايد يعنى : شهادت در راه خدا ، « 1 »  ( به خدا سوگند ) ما هرگز با دشمن به اتكاى عده ، يا اسب و سلاح زياد جنگ نكرده ايم بلكه با اعتماد به اين دينى كه خدا ما را بدان سرافراز كرده است جنگيده ايم . اكنون هم آماده شويد و حركت كنيد . به خدا قسم ، به ياد دارم كه در جنگ بدر بيش از دو اسب و در جنگ احد بيش از يك اسب نداشتيم .\r\nبه هر حال ، جنگ ما خالى از يكى از دو امر نيك نيست . يا بر دشمن پيروز مىشويم و اين همان چيزى است كه خدا و پيغمبرمان وعده كرده‌اند و وعدهء ايشان خلاف نخواهد داشت ، و يا شهادت در راه خداست كه به برادران خود در بهشت مى پيونديم . و همدم و همراه آنان خواهيم شد . « 2 » \r\nسخنان موثّر « عبداللّه » تصميم آنان را بر جنگيدن در همان محلّ تعيين شده ، قطعى كرد و گفتند : به خدا قسم پسر رواحه راست مىگويد ؛ آنگاه رهسپار شدند . « 3 » \r\n\r\nشروع جنگ\r\nگرچه روياروئى دونيرو در نقطه اى بنام « شارف » بود ولى قواى اسلام ، براى موضع\r\n\r\n","description":"","footnote":" ( 1 ) . مغازى ، ج 2 ، ص 758 .  ( 2 ) . همان مدرك ، ص 760 .  ( 3 ) . اعيان الشيعه ، ج 4 ، ص 124 . ","page_name":" 33 ","page_number":33},
  {"content":"\r\n\r\nگيرى بهتر ، مقدارى عقب نشينى كرده و در سرزمين « موته » كه موقعيت خوبى داشت مستقر شدند . فرمانده لشكر اسلام « جعفر بن ابيطالب » نيروهاى تحت امر خود را جهت شروع عمليات ، سازماندهى و دسته بندى كرد و فرماندهء هر دسته را مشخص نمود وقتى جنگ آغازشد ، جعفر ، هم فرماندهى و هدايت نيروها را به عهده داشت و هم به صورت رزمنده اى دلير ، وارد عمل شده بود . از رجزها و حماسه هايش هنگام حمله ، شجاعت روحى او و ايمان استوارش مشخّص است از جمله اين گونه مى گفت :\r\n« خوشحالم كه بهشت موعود و پر از نعمت و پاكيزه ، نزديك شده و نابودى « روم » هم كه به آئين توحيد ، كفر ورزيده و علايق و ارتباط آنان از ما دور گرديده است ، نزديك است . من مصمّم هستم كه هر موقع با آنان روبرو شدم ، ضربت خود را بر آنان وارد سازم . » « 1 » \r\n\r\nشهادت فرماندهان لشكر اسلام\r\nدر درگيريهاى شديد جنگ « موته » فرمانده اوّل ، جعفر بن ابيطالب ، رشادتهاى بزرگى نشان داد . هنگامى كه در محاصرهء دشمن قرار گرفت و خود رادر آستانهء معراج شهادت ديد ، از اسب پياده شدو براى اينكه دشمن از اسب او استفاده نكند آن را پى كرد و از كار انداخت و پياده با دشمن جنگيد تا اينكه دست راستش قطع شد . براى اينكه پرچم رسول اللّه بر زمين نيفتد ، آن را به دست چپ گرفت . دست چپ او هم قطع شد . علم را با بازوان خود افراشته نگه داشت تا اينكه با جراحات بسيار به شهادت رسيد . نقل شده كه : ميان دوشانه جعفر نشان هفتاد و دو زخم شمشير يا نيزه يافتند . « 2 » \r\n\r\n","description":"","footnote":" ( 1 ) . سيرهء ابن هشام ، ج 2 ، ص 378 .  ( 2 ) . مغازى ، ج 2 ، ص 761 . ","page_name":" 34 ","page_number":34},
  {"content":"\r\n\r\nسردار ديگر اسلام ، زيد بن حارثه ، پرچم را برداشت و فرماندهى را به عهده گرفت و او هم تا مرز شهادت جنگيد . فرماندهء سوّم يعنى « عبداللّه رواحه » پرچمدار شد و سورا بر اسب ، اشعار حماسى خود را بيان كرد و در گرما گرم جنگ و درگيرى شديد و هجوم سيل آساى دشمن ، عبداللّه هم پس از فداكاريهاى بى نظير به شهادت رسيد . هر سه فرماندهء شهيد ( جعفر ، زيد ، عبدالله ) در يك قبر ، به خاك سپرده شدند . « 1 » \r\n\r\nخبر شهادت\r\nروزنبرد موته پيامبر ( ص ) بر منبر نشست . فاصلهء ميان ايشان و شام برداشته شد و در حالى كه به ميدان جنگ مى نگريست فرمود :\r\n« هم اكنون پرچم را جعفر بن ابيطالب گرفت ، شيطان پيش او آمد تا اورا به زندگى آزمند سازد و مرگ را در نظرش ناخوشايند كند ولى جعفر گفت : اكنون هنگامى است كه بايد ايمان در دل مؤمنان استوار گردد ، و تو آمده اى تا دنيا را در نظرم بيارائى ؟ ( همچنان پيش رفت تاشهيد شد ) پيامبر بر او درود فرستاد و دعا كرد و به مسلمانان گفت : براى برادرتان استغفار كنيد كه او شهيد گرديد و وارد بهشت شد و با دو بال او ياقوت در هر كجاى بهشت كه مى خواهد پرواز مىكند . آنگاه خبر شهادت زيد و عبداللّه بن رواحه را نيز داد . » « 2 » \r\n\r\nپيامبر ( ص ) در سوگ جعفر\r\nشهادت جعفر ، پسر عموى پيامبر ، آن حضرت را سخت داغدار نمود به طورى كه عايشه مى گويد :\r\n« چون خبر شهادت جعفر رسيد در چهرهء رسول خدا آثار اندوه را ديدم . « 3 » \r\n\r\n","description":"","footnote":" ( 1 ) . اعيان الشيعه ، ج 4 ، ص 119 .  ( 2 ) . مغازى واقدى ، ج 2 ، ص 762 .  ( 3 ) . مغازى ، واقدى ، ج 2 ، ص 765 . ","page_name":" 35 ","page_number":35},
  {"content":"\r\n\r\nآنگاه براى تسليت گفتن به همسر شهيد ، به خانهء جعفر رفت و از اسماء همسر جعفر پرسيد :\r\nفرزندان من كجا هستند ؟ اسماء فرزندان جعفر ، به نامهاى عبدالله ، عون و محّمد را به حضور پيامبر آورد . اسماء از محبت شديد و ابراز علاقهء پيامبر به فرزندان ، متوجّه شهادت جعفر شد و از يتيم نوازى آن حضرت دريافت كه همسرش به لقاى خدا شتافته است ، لذا گفت :\r\n« گويا فرزندان من يتيم شده‌اند ؟ ! »\r\nپيامبر به شدت گريست . آنگاه به دخترش فاطمه فرمود : « غذائى تهيّه كند و تاسه روز از خانواده شهيد پذيرائى به عمل آورد همواره حضرت به ياد جعفربن ابيطالب بود و به ياد او مى گريست . » « 1 » \r\nو مى فرمود :\r\n« سزاوار است گريه كنندگان ، بر امثال جعفر گريه كنند . « 2 » \r\nفرزند بزرگ جعفر ، يعنى عبدالله ، چنين نقل مىكند :\r\n« هنگامى كه پيامبر ( ص ) به خانهء ما آمد و خبر شهادت پدرم را داد .\r\nفراموش نمىكنم كه آن حضرت چگونه بر سر من و برادرم دست نوازش و مهربانى مى كشيد و در حالى كه از چشمان مباركش اشك به محاسن شريفش جارى مى شد ، مى فرمود :\r\nبار خدايا ، جعفر به بهترين ثواب اقدام كرد تو هم خانواده اش را به بهترين وجهى كه خاندانى را سرپرستى مى كنى رعايت كن .\r\nسپس فرمود : اسماء آيا به تو مژده‌اى بدهم ؟\r\n\r\n","description":"","footnote":" ( 1 ) . مغازى ، واقدى ، ج 2 ، ص 765 .  ( 2 ) . بحارالانوار ، ج 21 ، ص 55 . ","page_name":" 36 ","page_number":36},
  {"content":"\r\n\r\nمادرم گفت ؟ بفرمائيد يا رسول اللَّه . حضرت فرمود :\r\nخداوند به جعفر دو بال داد كه با آنها در بهشت پرواز مىكند .\r\nسپس پيامبر ( ص ) ما را به خانه برد و سه روز نزد او بوديم . » « 1 » \r\n\r\nشعر شهادت\r\n« حسان‌بن ثابت » شاعر مخصوص پيامبر ، در شهادت جعفر ، اشعارى سروده است كه ترجمهء آن چنين است :\r\n« در يثرب ، شبى سخت و دشوار ، اندوه بسيار به من روى آورد ، كه خواب را هنگامى كه همه خواب بودند از من ربود . ياد دوست ، اشك چشمم را جارى ساخت . آرى تذّكر ، سبب گريه است . »\r\nروزى كه اين سه تن ، فرماندهى مسلمانان رابه عهده گرفتند ، شخصيتى بزرگ از خاندان بنى هاشم آنان را به سوى شهادت رهبرى مى كرد . او مرد دليرى بود كه هرگز زير بار ظلم نمى رفت ، چهره اى نورانى و سيمائى درخشان داشت و به همه نيكى هاآراسته بود . او آنقدر در راه خدا جنگيد تا كشته شد و پيكر پاكش در ميدان جنگ و درميان نيزه هاو شمشيرهاى شكسته آرميد . او در راه خدا به شهادت رسيد ، پاداش او فردوس برين و باغهاى سرسبز خرّم بهشتى است ، جعفر بن ابيطالب در وفادارى و تدبير و پختگى شبيه پيامبر بود . اگر جعفر در راه اسلام شهيد شد شگفت آور نيست زيرا همواره از بنى هاشم مردانى بوده‌اند كه تكيه اسلام و مايهء فخر و عزّت مسلمانان بوده‌اند . » « 2 » \r\nيكى ديگر از شاعران ، به نام « كعب بن مالك » دربارهء او اشعارى سروده كه\r\n\r\n","description":"","footnote":" ( 1 ) . اعيان الشيعه ، ج 4 ، ص 125 وابن ابى الحديد ، ج 15 ، ص 71 .  ( 2 ) . اعيان الشيعه ، ج 4 ، ص 126 . ","page_name":" 37 ","page_number":37},
  {"content":"\r\n\r\nترجمهء قسمتى از آن چنين است :\r\n« آن روز فقيران و مستمندان در سوگ فرو رفتند زيرا « پدر بيچارگان » را از دست داده بودند . مرگ جعفر به قدرى تلخ و دردناك بود كه ماه درخشان در سوگ او تيره شد و آفتاب پرنور ، كسوف كرد و نزديك بود براى ابد ، چهره از عالميان بپوشاند . » « 1 » \r\nآرى . . . جعفر ، ياور اسلام ، همراه پيامبر و مدافع مكتب ، حامى ضعيفان و غمخوار مسكينان بود كه پس از عمرى تلاش و جهاد به فيض شهادت نائل شد :\r\nاين سردار شهيد اسلام ، بال به بال ملائك ، همراه با شهداى راه خدا ، در بهشت برين و ملكوت اعلى ، به پرواز درآمد و در جوار رحمت حق آرميد .\r\n\r\n","description":"","footnote":" ( 1 ) . همان مدرك . ","page_name":" 38 ","page_number":38},
  {"content":"\r\n\r\n\r\nزيدبن حارثه\r\nپيامبر اكرم ( ص ) در شهادت زيد فرمود :\r\n« به خدا سوگند ! زيد شايسته فرماندهى و از محبوبترين مردم در نزد من بود . »\r\n\r\nآشنايى بازيد\r\nزيداز بردگانى است كه پيامبراسلام او را آزاد كرد . وى پسر خوانده رسول خدا ( ص ) بود و بدين جهت ، او را زيدبن محمّد مىگفتند تا وقتى كه آيهء « ادْعُوهُمْ لأبائهِمْ » « 1 »  نازل گرديد كه از آن پس به « زيدبن حارثه » مشهور شد .\r\nزيد ، مورد علاقهء خاصّ رسول خدا ( ص ) بود و دربيشتر غزوات و جنگهاى زمان آن حضرت شركت داشت و در نه نبرد ، مسئوليت فرماندهى به عهده او بود .\r\nزيد نيز ارادت مخصوص به پيامبر ( ص ) داشت و در بيشتر موارد و مسافرتها در خدمت آن حضرت بود او تنها صحابهء رسول خداست كه نامش در قرآن آمده است . « 2 » \r\n\r\n","description":"","footnote":" ( 1 ) . احزاب ، آيهء 5 .  ( 2 ) . احزاب ، آيهء 37 . ","page_name":" 39 ","page_number":39},
  {"content":"\r\n\r\n\r\nداستان بردگى زيد\r\nبردگى در دوران جاهليت ، نه تنها در اثر جنگ با بيگانگان ، حاصل مىشد ، بلكه بر اثر شبيخون و حملهء يك قبيله به قبيله ديگر نيز پديد مىآمد . در اين گونه حوادث ، اموال يك قبيله به غارت مى رفت و زنان و فرزندان آنها اسير گرفته مى شدند . اين اسيران ، بردگان قبيلهء پيروز به حساب مى آمدند .\r\nزيد در دوران كودكى ، همراه مادرش به ديدن بستگانش رفت . طايفهء « بنى قين » به فاميل و بستگان مادرش حمله برده ، آنها را غارت كردند . در اين ماجرا ، زيد به اسارت درآمد و او را به بازار « عكّاظ » آورده در معرض فروش قرار دادند . حكيم بن خرام او را براى خديجه خريد . خديجه نيز وى را به رسول خدا ( ص ) بخشيد .\r\nپدر زيد پس از مدتى از محل او آگاه شد و به همراه برادرش به مكّه آمد و پيش ابوطالب رفته ، گفت :\r\nفرزند ما با برادر زادهء شما « محمّد » صلى اللّه عليه و آله است به او بگو يا بفروشد يا آزادش كند .\r\nپيامبر فرمود : زيد آزاد است ، هركجا كه مى خواهد برود .\r\nسپس فرمود : زيد را احضار كنيد ، اگر شما را برگزيد ، بدون هيچ بهايى از آن شما باشد ، امّا اگر مرا برگزيد ، هرگز كسى را كه حاضر نيست از من جدا شود به كسى واگذار نمىكنم .\r\nشد و گفت :\r\nبا انصاف سخن گفتى و از جوانمردى فرو گذار نكردى .\r\nآن‌گاه حضرت كسى را به دنبال زيد فرستاد . وقتى زيد آمد ، پرسيد :\r\nاينها را مى شناسى ؟\r\nزيد گفت : آرى ، اين ، پدر من است .\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nحضرت فرمود :\r\nمرا نيز مىشناسى ؛ اكنون به ميل خويش ، مىتوانى همراه پدرت به خانواده و قبيلهء خود به روى ، يا پيش من بمانى .\r\nدر اين لحظه پدر زيد با اصرار از او خواست به قبيله و خانواده‌اش ملحق شود .\r\nامّا زيد گفت :\r\nمن از محمّد صلىاللّه عليه وآله جدا نمى شوم . و هيچ كس را بر او مقدّم نمىدانم .\r\nحارثه گفت : واى برتو ! بندگى و بردگى را برآزادى و خانواده خود ترجيح‌مىدهى ؟\r\nزيد گفت : آرى ، آنچه من از اين مرد ديده‌ام بر همه كس ترجيح دارد .\r\nپدر او را تهديد به بيزارى و طرد از خود كرد ، تا شايد زيد جوان ، دست از محمّد ( ص ) بردارد و به خانواده اش بازگردد . امّا زيد كه گمشدهء خود رايافته بود ، درخواست پدر را نپذيرفت وگفت : من از او جدا نخواهم شد .\r\nدر اين هنگام حارثه روبه اطرافيان و سران عرب كرد و گفت :\r\nاى مردم قريش ! شاهد باشيد كه زيد فرزند من نيست .\r\nپيامبر ( ص ) كه چنين ديد دست زيد را گرفت و به كنار كعبه برد و در اجتماع قريش چنين اعلام كرد :\r\nاى مردم ! شاهد باشيد كه زيد فرزند من است او از من ارث مى برد و من از او .\r\nبنابه نقلى چون پدر زيد از علاقهء رسول خدا به او آگاه گرديد ، خوشحال شده و به موطن خود بازگشت . « 1 » \r\nبدين ترتيب ، زندگانى پر فراز و نشيب زيد ، بازندگانى رهبر اسلام پيوند خورد و زيد از آن روز به بعد مكّه به نام « زيد بن محمّد » ( پسر خوانده محمد ) نام گرفت ،\r\n\r\n","description":"","footnote":" ( 1 ) . اصابه ، ج 1 ، ص 563 ؛ پيغمبر و ياران ، ج 3 ، ص 89 . ","page_name":" 41 ","page_number":41},
  {"content":"\r\n\r\nتا هنگامى كه به دستور پروردگار ، موضوع فرزند خواندگى لغو گرديد . « 1 »  پس از آن زيد بن حارثه لقب گرفت .\r\nاز اين فراز زندگى زيد مىتوان دو نكته رابر داشت كرد :\r\n\r\nالف . شيفتگى زيد نسبت به پيامبر ( ص ) :\r\nزيد پس از آنكه به مملوكيت حضرت محمّد صلى اللّه عليه و آله درآمد ، پيامبر ( ص ) را سرپرست مهربان و بزرگوار يافت و هرگز احساس بردگى نكرد ، زيرا اگر آن حضرت را مالك خود مى پنداشت و احساس بردگى مى كرد ، با ديدن پدر و پيشنهاد او ، از پيامبر ( ص ) دست مىكشيد .\r\n\r\nب . محبت پيامبر ( ص ) به زيد :\r\nدر مقابل شيفتگى زيد ، به پيامبر ( ص ) ، رسول خدا نيز به او ابراز محبّت مى كرد .\r\nنقل شده است كه آن حضرت ، زيد را همچون خويشان خود دوست مىداشت . « 2 »  اين معنى از حديث امام صادق ( ع ) نيز فهميده مىشود كه فرمود :\r\nپيامبر ( ص ) زيد را دوست مىداشت و او را « زيد الحب » لقب داده بود . « 3 » \r\nعلاوه بر اين ، در جريان عقد اخوّت و پيمان برادرى ، پيامبر او را با عموى بزرگوار خود حضرت حمزه ، برادر قرار داد . « 4 » \r\n\r\nسوّمين مسلمان\r\nشخصيت زيد در سايهء تعاليم و تربيتهاى حضرت محمّد ( ص ) شكل گرفت و با ورود به خانهء پيامبر ( ص ) و قرار گرفتن در كنار حضرت خديجه و على\r\n\r\n","description":"","footnote":" ( 1 ) . فرزند خوانده‌ها را به پدرانشان نسبت دهيد و آن به عدالت نزديكتر است ( احزاب ، آيه 5 ) .  ( 2 ) . طبقات الكبرى ، ابن سعد ، ج 4 ، ص 61 .  ( 3 ) . مستدرك الوسائل ، ج 3 ، ص 804 ، چاپ قديم .  ( 4 ) . طبقات الكبرى ، ابن اسعد ، ج 3 ، ص 9 . ","page_name":" 42 ","page_number":42},
  {"content":"\r\n\r\nعليهماالسّلام ، سوّمين كسى بود كه پس از بعثت حضرت محمّد صلى اللّه عليه و آله به رسالت او ايمان آورد . « 1 »  و پشت سر پيامبر خدا ( ص ) به نماز ايستاد . از همان نخستين روزهاى دعوت اسلام در كنار پيامبر اكرم ( ص ) قرار گرفت و در سختيها و مشكلات سالهاى نخستين بعثت ، يار و ياور آن حضرت بود و لحظه اى او را در مقابل مشركان ، تنها نگذاشت و از خود پايدارى بسيار نشان داد ، چنان كه از چهره هاى برجسته در ميان مسلمانان شد .\r\nبراى نمونه در سفر پيامبر اكرم ( ص ) به طايف ، هنگامى كه جوانان طايف حضرتش را مورد آزار و اذيت قرار دادند و بر او سنگ زدند زيد از پيامبر اكرم ( ص ) دفاع كرد و خود را سر بلاى پيامبر ( ص ) قرار داده ، سنگها را به جان خريد ، بطورى كه سرش چندين شكاف برداشت . « 2 » \r\n\r\nازدواج زيد با زينب\r\nپيامبر ( ص ) به خاطر علاقه‌اى كه به زيد داشت ، زينب « 3 »  دختر عمّهء خود رابه ازدواج او درآورد . زينب با زيد سرناسازگارى گذاشت و موقعيت نسبى و قبيله اى خود رابه رخ زيد مى كشيد . زيد جريان رابه پيامبر گزارش داد و اجازهء طلاق خواست . پيامبر بسيار كوشيد كه اين ازدواج به هم نخورد . از اين رو زيد را به ادامهء زندگى راضى نمود . امّا بار ديگر و بار سوّمى نيز زيد از پيامبر اجازه خواست كه او را طلاق دهد . جبرئيل ، نازل شد و فرزند خواندگى را ملغا اعلام كرد و از پيامبر خواست كه در اجراى حكم الهى از مردم واهمه نداشته باشد و اجازه دهد كه زيد ، زينب را طلاق دهد و پس از سپرى شدن مدّت لازم او را به ازدواج خود درآورد ، زيرا خدا زينب را به ازدواج پيامبر درآورده است .\r\n\r\n","description":"","footnote":" ( 1 ) . اسد الغابه ، ج 2 ، ص 226 .  ( 2 ) . طبقات الكبرى ، ابن سعد ، ج 1 ، ص 212 .  ( 3 ) . دختر جحش كه مادرش اميمه دختر عبدالمطلب بود . ","page_name":" 43 ","page_number":43},
  {"content":"\r\n\r\nبدين ترتيب دو حكم جاهليت شكسته شد ، يكى فرزند خواندگى وارث بردن فرزند خوانده از پدر و ديگرى جايز نبودن ازدواج با همسر فرزند خوانده پس از طلاق وى . « 1 » \r\n\r\nمأموريت زيد در انتقال دختران پيامبر ( ص ) به مدينه\r\nدوران اقامت در مكّه سپرى شد و خداوند در اين زمان فرزندى به نام « اسامة » به زيد عنايت فرمود . « 2 » \r\nهنگامى كه دستور هجرت به مدينه صادر شد ، زيد نيز به مدينه رفت ودرخانه « كناز بن حصن » اقامت گزيد . « 3 » \r\nدر نخستين سال هجرت ، پس از تثبيت موقعيت مسلمانان در مدينه ، پيامبر اكرم ( ص ) به منظور هجرت دادن دختران وهمسرش « سوده » زيد را همراه با « ابورافع » به مكّه فرستاد تا آنان رابه مدينه بياورد . آن حضرت براى انجام اين مأموريت ، دو شتر وپانصد درهم پول به آنان داد زيد در منزل « قديد » باآن پول سه شتر خريد و به مكه برد . آنان دختران رسول خدا ( ص ) وسوده دختر زمعه ، همسر رسول خدا ( ص ) را به مدينه آوردند . همچنين زيد همسر خود « ام ايمن » و پسرش « اسامه » را به مدينه آورد . « 4 » \r\n\r\nجانشين پيامبر ( ص ) در مدينه\r\nشخصيت زيد در مدينه بيشتر نمودار شد و با زمينه‌ها و موقعيتهايى كه براى وى پيش آمد توانست شايستگيهاى خود رادر اجتماع مسلمانان بروز دهد و در رديف شخصيتهاى ارزندهء جامعهء نوبنياد اسلامى آن زمان قرار بگيرد .\r\n\r\n","description":"","footnote":" ( 1 ) . الميزان ، ج 16 ، ص 322 به بعد .  ( 2 ) . طبقات الكبرى ، ابن سعد ، ج 4 ، ص 61 .  ( 3 ) . سيرة النبوية ، ابن هشام ، ج 1 ، ص 478 ، دارالكنوز الادبيه .  ( 4 ) . تاريخ طبرى ، ج 2 ، ص 400 ؛ طبقات الكبرى ، ج 1 ، ص 237 و 238 . ","page_name":" 44 ","page_number":44},
  {"content":"\r\n\r\nبراى نمونه هنگامى كه پيامبر اكرم ( ص ) براى غزوه بدر اولى و غزوهء مُريَسيع مى خواست از مدينه خارج شود ، زيد راجانشين خود قرار داد تا در غياب وى ، امور مسلمانان راحلّ وفصل نمايد . « 1 » \r\n\r\nشركت درجنگهاى ( بخش غزوات )\r\nزيد در بيشتر جنگها در كنار رسول خدا ( ص ) دوشادوش ساير مسلمانان به مقابله بادشمنان اسلام پرداخت و از جمله در نبردهاى بدر ، احد ، خندق وخيبر شركت كرد . « 2 »  او كه مرد حماسه وپيكار بود ، پايمردى و شجاعت تحسين برانگيزش پيروزى ومايه نشاط روحى ديگر رزمندگان بود .\r\nاينك نقش زيد را در وقايع بدر ، احد وخندق بطور اجمال مورد بررسى قرار مىدهيم .\r\n\r\nالف . شركت درجنگ بدر\r\nچون پيامبر از زمان بازگشت كاروان قريش از شام اطلاع يافت ، ياران خود را براى حمله به آن فرا خواند . آن حضرت روز يكشنبه دوازدهم رمضان با 305 نفر از مسلمانان از مدينه حركت كرد . ( هشت نفر از مسلمانان از نيروها عقب مانده بودند وبعداً به آنان ملحق شدند . ) پيامبر و يارانش هفتاد شتر داشتند كه هر دو يا سه يا چهار نفر از يك شتر استفاده مىكردند ، « 3 »  چنانچه پيامبر و على ( ع ) و زيدبن حارثه « 4 »  يك شتر داشتند و به نوبت برآن سوار مىشدند . « 5 »  همراهى زيد باپيامبر خدا ( ص ) و على عليه السّلام نشانه‌اى برشخصيت والاى زيد است .\r\n\r\n","description":"","footnote":" ( 1 ) . تاريخ طبرى ، ج 2 ، ص 407 ، چاپ مصر ؛ سيره ابن‌هشام ، ج 1 ، ص 601 ؛ طبقات ، ج 2 ، ص 63 ؛ مغازى ، ج 1 ، ص 5 .  ( 2 ) . اصابه ، ج 1 ، ص 564 .  ( 3 ) . ترجمه ، مغازى ، ج 1 ، ص 17 .  ( 4 ) . نقل ديگرى هست كه زيدبن حارثه و حمزه و ابوكبشه و انَسه ، بنده رسول خدا يك شترداشتند ( ترجمه مغازى ، ج 1 ، ص 17 ؛ بحارالانوار ، ج 19 ، ص 329 ) .  ( 5 ) . الكامل فى التاريخ ، ابن اثير ، ج 2 ، ص 118 . ","page_name":" 45 ","page_number":45},
  {"content":"\r\n\r\n\r\nب . بشارت دهندهء پيروزى\r\nرسول خدا ( ص ) پس از پيروزى غرور انگيز مسلمانان در نبرد بدر به هنگام بازگشت سپاه اسلام ، زيد بن حارثه وعبداللّه بن رواحه را از « اثيل » « 1 »  براى بشارت پيروزى پپشاپيش به مدينه فرستادتا خبر سلامتى رسول خدا ( ص ) ، مسلمانان و مژده فتحى را كه خداوند ، عطا كرده بود به مردم مدينه برسانند .\r\nآن دو در گرماى ظهر روز يكشنبه به مدينه رسيدند ، در درّه عقيق از هم جدا شدند ، زيد به مردم مدينه مژده پيروزى را داد . وقتى به مصّلا رسيد ، همچنان كه برشتر سوار بود . صدا زد : عتبه وشيبه ( پسران ربيعه ) ، دو پسر حجّاج ، ابوجهل ، ابوالتجرى ، زوقه بن اسود وامية بن خلف كشته شدند وسهيل بن عمر ، ذوالانياب همراه گروه زيادى از مشركين به اسارت در آمدند . مردم سخن زيد راباور نكرده ، گفتند : زيد فرار كرده ، تاآنجا كه مسلمانان ناراحت شدند و به وحشت افتادند زيد هنگامى به مدينه رسيد كه مسلمانان از مراسم خاكسپارى رقيه ، دختر پيامبراكرم ( ص ) بر مىگشتند . سپس پس از مدتى پيامبر خدا ( ص ) بامجاهدان بدر به همراه اسيران وغنايم وارد مدينه شدند . « 2 »  آن حضرت در حالى كه سوار ناقه خود « قصوا » بود ، در مدينه به اسامةبن زيدبر خورد واو راسوار برشتر كرد و جلوى خود نشاند . « 3 » \r\n\r\nج . پايدارى زيد در احد\r\nپس از پيروزى بدر درسال دوّم هجرى ، يكسال بعد در شوّال سال سوّم هجرى ، جنگ احد پيش آمد . درآن جنگ نيروهاى رزمى سپاه اسلام هفتصد نفر بودند كه كمانداران نيز جزء آن گروه به حساب مىآمدند . زيد بن حارثه نيز درجنگ احد شركت فعّال داشت .\r\n\r\n","description":"","footnote":" ( 1 ) . اثيل نام مكانى نزديك مدينه ، بين بدر و وادى الصّغرا است ( معجم البلدان ، ج 1 ، ص 94 ) .  ( 2 ) . طبقات الكبرى ، ابن‌سعد ، ج 2 ، ص 19 - مغازى ، ج 1 ، ص 114 .  ( 3 ) . ترجمه مغازى ، ج 1 ، ص 87 . ","page_name":" 46 ","page_number":46},
  {"content":"\r\n\r\nمشركان به هزيمت رفتند ومسلمانان به جمع آورى غنايم پرداختند ناگاه مشركان از پشت حمله كردند و مردم پراكنده شدند دشمن ، پيامبر را احاطه كرده بود و فقط عدّه كمى از پيامبر ( ص ) ، دفاع مىكردند . آن حضرت مسلمانان رابه جنگ تشويق مىكرد ، برخى از مشركان به طرف پيامبر و مسلمانان تيراندازى مىكردند .\r\nرسول خدا ( ص ) وعدّه‌اى از مسلمانان نيز به تيراندازى پرداختند يكى از كسانى كه نامش درجمع تيراندازان آمده زيد بن حارثه است . « 1 »  چنان كه گفتيم رسول خدا ( ص ) در عقد اخوّت بين او وحمزه ، پيمان برادرى بست ، ازاين رو ، پيش از شروع جنگ ، حمزه او را وصىّ خود قرار داد و به او وصيّت كرد . « 2 »  از اينكه نام زيد در غزوه حمراء الاسد نيز آمده است « 3 »  ودراين جنگ تنها مجروحان جنگ احد شركت كرده بودند .\r\nمعلوم مىشود زيد نيز جزء افرادى بوده كه دراحد مقاومت كرده ومجروح شده است .\r\n\r\nپرچمدار مهاجران در خندق\r\nرسول خدا ( ص ) هنگامى كه از حركت قريش و احزاب بسوى مدينه باخبر شد ، براى مقابله با آنها بااصحاب خود مشورت كرد ودرنتيجه به پيشنهاد سلمان فارسى ، نقاط باز و بى دفاع مدينه به وسيله كندن خندق حفاظت شد وكاركندن خندق قبل از رسيدن احزاب انجام يافت . پيامبر ( ص ) اردوگاه مسلمانان رادر دامنه كوه « سلع » پشت به كوه قرار داد وپرچم مهاجران رابه زيد بن حارثه ولواى انصار را به سعد بن عباده سپرد « 4 »  اين امر نيز نشانگر موقعيت ممتاز نظامى زيدبن حارثه است . زيرا پرچم به افراد لايق دلاور سپرده مىشود .\r\n\r\n","description":"","footnote":" ( 1 ) . مغازى ، ج 1 ، ص 243 .  ( 2 ) . طبقات الكبرى ، ج 3 ، ص 9 .  ( 3 ) . مغازى ، ج 1 ، ص 334 .  ( 4 ) . تاريخ پيامبراسلام ، آيتى ، ص 356 ، چاپ دوم ، به نقل از طبقات الكبرى ، ج 2 ، ص 67 . ","page_name":" 47 ","page_number":47},
  {"content":"\r\n\r\n\r\nحراست از مدينه\r\nدر جنگ خندق ( احزاب ) يهود ساكن مدينه ، پيمان حسن همجوارى با مسلمانان را شكستند و براى ضربه زدن به مسلمانان با دشمنان اسلام ( احزاب ) هماهنگ شدند و تصميم گرفتند كه مسلمانان را از پشت سر غافلگير كنند و شبانه به مدينه شبيخون بزنند . از اين رو ، « حيى بن اخطب » را پيش قريش فرستادند كه هزار جنگجو از قريش و هزار نفر از يهود غطفان گرد آيند و شبانه كار مسلمانان را يكسره كنند . چون اين خبر به پيامبر ( ص ) رسيد ، آن حضرت‌تصميم گرفت كه براى حفاظت و پاسدارى از شهر ، يك نيروى گشتى و امنيتى اعزام كند . از اين رو زيد بن حارثه را به فرماندهى يك گروه سيصد نفرى و سلمته بن حُرَيش اسهلى را به فرماندهى يك گروه دويست نفرى به مدينه اعزام كرد . سواره نظام مسلمانان نيز به همراه آنها بود . آنان تا سپيده دم ، تكبير گويان از داخل مدينه پاسدارى كرده و به گشت زنى پرداختند . هنگامى كه دشمن ، بيدارى و آگاهى مسلمانان را ديد ، توطئه خود را شكست خورده يافت و چون صبح شد دشمنان اسلام از هر گونه اقدامى صرف نظر كردند و مسلمانان از عدم موفّقيّت دشمن اطمينان يافتند . « 1 » \r\n\r\nمأموريتهاى نظامى زيد ( بخش سرايا )\r\nاز آنجا كه زيد در بيشتر جنگها همراه رسول خدا ( ص ) بود و در نبردهاى اسلامى از فداييان جانباز ، دلاوران با استقامت و از شجاعان دلير شناخته مى شد و از اين رهگذر ، تجربه هاى فراوان نظامى داشت ، بدين خاطر پيامبر اسلام ( ص ) وى را به هيچ مأموريت جنگى نمى فرستاد ، مگر آنكه فرماندهى را به او مى سپرد . « 2 » \r\n\r\n","description":"","footnote":" ( 1 ) . مغازى ، ج 2 ، ص 46 ؛ طبقات الكبرى ، ابن سعد ، ج 2 ، ص 67 ؛ فرمانده دويست نفر را سلمته‌بن اسلم مىداند .  ( 2 ) . اسد الغابه ، ج 2 ، ص 226 - اعلام ، زركلى ، ج 3 ، ص 96 . ","page_name":" 48 ","page_number":48},
  {"content":"\r\n\r\nكاردانى و لياقت زيد در امور نظامى و فرماندهى سپاه از سويى و ايثارها و فداكاريهاى او در صحنه هاى رزم و جهاد از سوى ديگر ، سبب شد كه پيامبر اكرم ( ص ) فرماندهى نُه سريه را به او واگذار كند كه آخرين و بزرگترين آنها نبرد « موته » بود كه درهمان نبرد نيز به شهادت رسيد . « 1 » \r\nدر قدرت فرماندهى او همين بس كه پيامبر اكرم ( ص ) پس از شهادت زيد در اين باره فرمود :\r\n« به خدا سوگند ! زيد شايسته فرماندهى و از محبوبترين مردم نزد من بود » « 2 » \r\nاكنون سه مورد از نُه سريّه‌اى كه زيدبن حارثه در آنها نقش فرماندهى را بر عهده داشته است يادآور مى شويم :\r\n\r\nالف . سريّه قَرَده\r\nنخستين سريه‌اى كه زيد درآن به فرماندهى ، نصب شد همين سريه است رسول خدا ( ص ) او را براى جلوگيرى از كاروان قريش فرستاد . « صفوان بن اميّه » و چند تن از سران قريش ، همراه اين كاروان بودند و كالاى مهمّى همراه داشتند و راهنماى ايشان « فرات بن حيّان عجلى » بود كه كاروان را از راه عراق و ناحيهء ذات عرق بسوى شام مى برد . زيد با صد نفر سوار تا « قَرَده » كه در سرزمين « نجد » واقع است پيش تاخت و بر كاروان دست يافت ، امّا مردان كاروان گريختند و تنها فرات‌بن حيّان اسير شد و پس از مسلمانان شدن آزاد گشت .\r\nرسول خدا خمس غنيمت راكه بيست هزار درهم بود برداشت و باقيمانده را بين مردان سريه ، تقسيم كرد . « 3 » \r\n\r\n","description":"","footnote":" ( 1 ) . اصابه ، ج 1 ، ص 564 ؛ تاريخ پيامبر اسلام ، آيتى ، ص 498 .  ( 2 ) . اصابه ، ج 1 ، ص 564 .  ( 3 ) . تاريخ پيامبر اسلام ، آيتى ، ص 279 ؛ به نقل از طبقات‌الكبرى ، ج 2 ، ص 36 ؛ امتاع الاسماع ، ص 112 . ","page_name":" 49 ","page_number":49},
  {"content":"\r\n\r\n\r\nب . سريّه زيد بن حارثه به وادى القرى\r\nزيد بن حارثه با سرمايهء اصحاب پيامبر ( ص ) به منظور تجارت ، آهنگ شام كرد . او دو قطعه از پوست بزرا دباغى كرد ، و زر و سيم خود را در آنها نهاد و با گروهى از مردم به راه افتاد . چون به نزديكى وادى القرى رسيد ، دسته اى از بنى بدر كه از قبيلهء « فزاره » بودند راه را بر آنان بستند و به كاروان زيد حمله كرده ، او و همراهانش را چنان به سختى زدند كه پنداشتند آنان را كشته اند سپس اموال كاروان را به غارت بردند .\r\nزيد از مرگ نجات پيدا كردو پس از بهبودى ، در مدينه به خدمت رسول خدا ( ص ) رسيد و حضرت را از ماجرا آگاه كرد . پيامبر اكرم ( ص ) اورا فرماندهء سريّه‌اى قرار داد و در ماه مبارك رمضان سال ششم هجرى بسوى آن طايفهء اعزام كرد و دستور داد : شبها راه بروند و روزها پنهان شوند و استراحت كنند .\r\nبنى فزاره از تصميم مسلمانان خبر دار شد ، سخت ترسيدند ، از اين رو روزها ديده بانى را بر روى كوهى كه مشرف بر راه بود و احتمال داشت كه مسلمانان از آن راه بيايند ، گماشتند . ديده بان پس از اينكه مسير يك روز راه را ديده بانى و بررسى مى كرد ، مى گفت ؛ به كار خود سرگرم باشيد ! امروز خبرى نيست ، تا شب چه شود .\r\nهنگامى كه زيد بن حارثه و يارانش به مسافت يك روز مانده به بنى بدر رسيدند ، راهنماى ايشان كه از همان طايفه بود راه را اشتباه كرد و راه ديگرى در پيش گرفت و چون شب فرا رسيد ، متوجّه اشتباه خود شدند و همان شبانه راه را يافته ، سپيده دم كنار بنى بدر رسيدند . زيد بن حارثه اصحاب خود را از تعقيب فراريان منع كرد و دستور داد كه پراكنده نشوند و گفت : وقتى من تكبير گفتم ، شما هم تكبير بگوييد .\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nپس از آنكه دشمن را محاصره كردند ، زيد تكبير گفت و يارانش هم تكبير گفتند و تكبير گويان بر آنان حمله كرده ، آنها را به محاصره خود درآوردند و بر دشمن پيروز شدند .\r\nزيد هنگام بازگشت ، يك راست به در خانهء پيامبر ( ص ) آمد و در زد . پيامبر اكرم ( ص ) در حالى كه لباس از تن كنده و مشغول استراحت بود به استقبال زيد آمد و او را در آغوش گرفت و بر پيشانى او بوسه زد و از مأموريتش پرسيد و زيد نيز گزارش داد و خبر پيروزى را به آگاهى حضرت رساند . « 1 » \r\n\r\nنبرد موته ، جلوگاه ايثار\r\nنبرد موته در جمادى الاخرى سال هشتم هجرى به وقوع پيوست . « 2 » \r\nانگيزه تجهيز و اعزام سپاه موته « 3 »  آن بود كه : پيامبر اكرم ( ص ) حارث بن عمير ازدى رابه همراه نامه اى به عنوان سفير نزد پادشاه بصرى فرستاد . چون به سرزمين موته رسيد . شرحبيل بن عمرو غسّانى راه را بر او بست ، پس از پرسش از مقصد و هدفش و آگاهى از اينكه او سفير پيامبر اسلام است دستور داد او را محكم بستند و سپس او را به طرز فجيعى به شهادت رسانيد . تا آن روز هيچ يك از سفراى رسول خدا ( ص ) كشته نشده بودند . خبر شهادت حارث بر پيامبر ( ص ) سخت ناگوار آمد بدين خاطر مردم رابه مسجد فرا خواند و خبر را به اطّلاع آنان رساند .\r\nمردم بدون آنكه پيامبر ( ص ) در مورد جنگ ، مطلبى را اظهار كند با شتاب جمع شده و آماده حركت شدند و در خارج از مدينه در جُرف « 4 »  اردو زدند .\r\n\r\n","description":"","footnote":" ( 1 ) . مغازى ، ج 2 ، ص 564 ؛ طبقات الكبرى ، ج 2 ، ص 90 .  ( 2 ) . مروج الذهب ، ج 2 ، ص 290 ؛ بحارالانوار ، ج 21 ، ص 55 .  ( 3 ) . سرزمينى نزديك بلقاء و دمشق است كه اكنون در اردن قرار دارد ( طبقات الكبرى ، ابن‌سعد ، ج 2 ، ص 92 ) .  ( 4 ) . مكانى است در سه مايلى ( يك فرسخى ) مدينه به سمت شام ( معجم البلدان ، ج 2 ، ص 128 ) . ","page_name":" 51 ","page_number":51},
  {"content":"\r\n\r\nپيامبر اكرم ( ص ) چون نماز ظهر رابه پا داشت نشست و اصحاب هم دور او حلقه زده و نشستند . پيامبر فرمود :\r\n« بر شما باد اطاعت از فرماندهانتان ، جعفر بن ابيطالب فرمانده سپاه است ، اگر جعفر شهيد شد ، زيد بن حارثه فرمانده است و اگر اوهم شهيد شد عبداللَّه بن رواحه فرمانده خواهد بود و اگر عبداللَّه هم شهيد شد از ميان خود فرماندهى را برگزينيد . » « 1 » \r\nنعمان‌بن منخص يهودى گفت :\r\nاى ابوالقاسم ! اگر تو پيامبر باشى تمام اين كسانى را كه نام بردى كم يا زياد كشته خواهند شد .\r\nآنگاه رو به زيد بن حارثه كرد و گفت :\r\nاى زيد ! وصيت كن ؛ اگر محمد ( ص ) پيامبر باشد هرگز نزدش باز نخواهى گشت .\r\nزيد بن حارثه گفت شهادت مى دهم كه او راستگو و نيكوكار و پيامبر خداست .\r\nچون سپاه اسلام آماده حركت شد . رسول خدا پرچم سفيد رنگى را بست و به جعفر سپرد . مردم براى بدرقهء فرماندهان سپاه آمدند و با آنان وداع كرده ، براى آنها دعا كردند . تعداد افراد سپاه به هنگام خروج از لشكرگاه سه هزارنفر بود .\r\nهمين كه رزمندگان اسلام عازم ميدان جنگ شدند ، ديگر مسلمانان فرياد برداشتند ، خداوند بلا را از شما دور بگرداند و به سلامت و با غنيمت برگرديد ، امّا « ابن رواحه » در پاسخ ايشان اين شعر را خواند :\r\n« من از خداوند آمرزش و مغفرت مى خواهم و ضربت استوارى كه\r\n\r\n","description":"","footnote":" ( 1 ) . يكى از عوامل مهم تضمين هدايت عمليات ، استمرار فرماندهى در حين جنگ است و لازمهء آن تعيين جانشين است ، اينكه رسول خدا ( ص ) چند نفر را در اين نبرد به نوبت به عنوان فرمانده معيّن كرد ، خود ، نشانگر اهميت اين نكته در نزد آن حضرت است . ","page_name":" 52 ","page_number":52},
  {"content":"\r\n\r\nخونبار باشد . « 1 » \r\nسپاه اسلام حركت كرد تا به سرزمين موته رسيد و در آنجا موضع گرفت و آماده رويا رويى با دشمن شد .\r\n\r\nدومين فرمانده در نبرد موته\r\nپس از صف آرايى دو سپاه در مقابل يكديگر نبرد سنگينى آغاز شد . در حالى كه فرماندهان سپاه اسلام ، پياده مى جنگيدند ، نخست جعفر بن ابى طالب پرچم فرماندهى رابه دست گرفت و با دشمن جنگيد تابه شهادت رسيد . سپس زيد بن حارثه ، قدم به ميدان نبرد گذاشت و فرماندهى لشكريان رابه عهده گرفت و خشمگين در پيشاپيش سپاه توحيد يورش بر صف نيزه داران دشمن آورد ، رزمندگان سپاه اسلام كه چنين رشادتى از فرمانده خود ديدند ، بى مهابا برخصم حمله ور شده ، تكبير گويان صف دشمن را شكافتند و تعداد زيادى از آنان را كشتند .\r\nدر بحبوحهء جنگ يكى از فرماندهان دشمن از حملات برق‌آساى زيدبن حارثه وحشت‌زده شد و در كمينگاهى به انتظار نشست و ناگهان نيزه‌اى كارى بر زيد فرود آورد . فرماندهء رشيد اسلام از شدّت ضربه بر زمين افتاد و سرانجام ، پس از آن همه رشادتها و شهامتها عاشقانه جام شهادت را سركشيد . سپس عبداللَّه‌بن رواحه فرماندهى رابه عهده گرفت .\r\n\r\nخبر دادن رسول خدا ( ص ) از شهادت زيد\r\nهنگامى كه مسلمانان در جنگ موته درگير شدند ، پيامبر ( ص ) به بالاى منبر رفت و ميدان نبرد در نظرش مجسّم گشت . و در حالى كه به ميدان جنگ مىنگريست ، فرمود :\r\nهم اكنون پرچم را زيد بن حارثه به دست گرفت ، شيطان زندگى دنيا را در نظرش دوست داشتنى و مرگ را زشت ، جلوه داد و دنيا را براى او آراست . امّا زيد گفت : اكنون وقتى است كه بايد ايمان در دلهاى مؤمنان استوار گردد ، تو دنيا را در نظر من دوست داشتنى جلوه مى دهى !\r\n\r\n","description":"","footnote":" ( 1 ) . مغازى واقدى ، ج 2 ، ص 756 . ","page_name":" 53 ","page_number":53},
  {"content":"\r\n\r\nآنگاه پيش تاخت تا شهيد شد . سپس پيامبر ( ص ) بر او درود فرستاد و به مسلمانان فرمود :\r\nبراى برادرتان طلب آمرزش كنيد ، براستى او شتابان در حالى كه در راه خدا جهاد مى كرد وارد بهشت شد . « 1 » \r\n\r\nفضيلت و مقام زيد در بهشت\r\nپيامبر ( ص ) فرمود :\r\n« در خواب ديدم كه جعفر بن ابيطالب به صورت فرشته اى در بهشت پرواز مىكند وازنوك شهپرهايش خون مىچكد ، وزيد بن حارثه رادر درجه پايين‌ترى ديدم ، با خود گفتم گمان نمى كردم زيد مقامش كمتر از جعفر باشد ! جبرئيل آمد و گفت : زيد كمتر از جعفر نيست ليكن جعفر رابه خاطر خويشاوندى با تو فضيلت و برترى بخشيديم . « 2 » \r\n\r\nاندوه پيامبر ( ص ) درشهادت زيد\r\nوقتى شهادت زيد و يارانش به مدينه رسيد ، رسول خدا ( ص ) براى دلجويى به منزل زيد رفت ، نگاه دخترك يتيم زيد به پيامبر ( ص ) افتاد و چنان گريه دلسوزى كرد و بسوى آن حضرت دويد كه پيامبر صدايش به گريه بلند شد . در حالى كه اشك از چشمان مبارك پيامبر مىريخت ، بعضى از ياران آن حضرت از روى دلسوزى عرض كردند :\r\nاى رسول خدا ( ص ) اين چه گريه‌اى است ؟\r\nحضرت فرمود :\r\nاين ناله ها از شدّت علاقه و اشتياق يك دوست به دوستش سرچشمه مىگيرد . « 3 » \r\n\r\n","description":"","footnote":" ( 1 ) . مغازى واقدى ، ج 2 ، ص 761 ؛ تاريخ دمشق ، ج 5 ، ص 461 .  ( 2 ) . همان مدرك ، ج 2 ، ص 762 .  ( 3 ) . سير اعلام النبلا ، ج 1 ، ص 165 ؛ سفينة البحار ، ج 1 ، ص 575 . ","page_name":" 54 ","page_number":54},
  {"content":"\r\n\r\nامام صادق ( ع ) نيز فرمود :\r\n« هرگاه پيامبر ( ص ) وارد خانه جعفر بن ابيطالب و زيد بن حارثه مىشد ، بسيار مىگريست و مى فرمود : آن دو برادر و همسخنم بودند و با آنان انس گرفته بودم . « 1 » \r\nآرى ! امواج بر خاسته از خون زيدها ، پايه هاى اسلام را استحكام بخشيد و مايه حركت و قيام مجاهدان راه خدا گرديد و درس آزادگى و شرافت را به انسانها آموخت ، روحشان شاد و راهشان پر رهرو باد .\r\n\r\n","description":"","footnote":" ( 1 ) . تنقيح المقال ، ج 1 ، ص 462 ؛ سفينة البحار ، ج 1 ، ص 575 . ","page_name":" 55 ","page_number":55},
  {"content":"\r\n . \r\n","description":"","footnote":"","page_name":" 56 ","page_number":56},
  {"content":"\r\n\r\n\r\nعبداللَّه‌بن رواحه\r\n\r\nزندگينامهء عبداللَّه بن رواحه\r\n« عبداللّه بن رواحه » يكى از ياران و صحابه رسول اكرم صلّى اللّه عليه و آله است كه در بسيارى از صحنه ها و حوادث تاريخى صدر اسلام حضور فعّال و چشمگير داشته است . كنيّه‌اش ابو محمّد مى باشد و ابو رواحه و ابو عمرو ، از ديگر كنيّه‌هاى او به شمار مىرود . « 1 »  وى از خاندان ثعلبهء انصارى وابسته به قبيله خزرج بود و مادرش ، كبشه دختر واقد بن عمرو ، نيز از همين قبيله است . « 2 » \r\nخواهرش عُمْره ، دختر رواحه ، همسر بشير بن سعد نيز از ياران باوفاى پيامبر ( ص ) بوده است . « 3 » \r\nهمچنين ابودرداء كه يكى از ياران و صحابهء پيامبر اكرم ( ص ) در صدر اسلام است ، برادر امّى عبداللّه بن رواحه مى باشد . « 4 » \r\n\r\n","description":"","footnote":" ( 1 ) . الأصابه فى تمييز الصحابه ، ابن‌حجر عسقلانى ، ج 2 ، ص 306 ؛ بيروت - تنقيح المقال ، علامه مامقانى ، ج 2 ، ص 181 ؛ اسدالغابه ، ابن اثير ، ج 1 ، ص 156 .  ( 2 ) . اصابة ، ج 2 ، ص 306 .  ( 3 ) . طبقات الكبرى ، ابن سعد ، ج 3 ، ص 531 ، بيروت .  ( 4 ) . سير اعلام النبلا ، ذهبى ، ج 1 ، ص 167 ، مصر . ","page_name":" 57 ","page_number":57},
  {"content":"\r\n\r\nدر جريان پيمان اخوّت و برادرى كه پيامبر عظيم الشأن اسلام ميان مهاجرين و انصار برقرار نمود ، عبداللّه بن رواحه و مقداد با يكديگر عقد اخوت برقرار كردند . « 1 » \r\nعبداللّه از فرماندهان و امراى لشكر در صدر اسلام به شمار مى رود و در زمان جاهليت كه تعداد نويسندگان از عدد انگشتان تجاوز نمى كرد ، در زمرهء آنان محسوب مى شد .\r\nدر پيمان عقبه به همراه هفتاد نفر ديگر ازانصار حضور داشت و يكى از نقباى دوازده گانه ، اين صحابى بزرگوار بوده است . « 2 » \r\nعبداللّه بن رواحه فرزندى نداشت « 3 »  و زيد بن ارقم پسر خوانده او بوده است . « 4 » \r\n\r\nچهرهء ادبى عبداللَّه\r\nوى از شعراى مشهور صدر اسلام بود كه اشعارى حماسى و رجزخوانىهاى او در صحنه هاى مختلف جنگ و نبرد معروف است\r\nدر مدح پيامبر صلى اللّه عليه و آله نيز اشعارى دارد ، از جمله :\r\n « إِنّى تَفَرَّسْتُ فيكَ الْخَيْرَ أَعْرِفُهُ * وَاللَّهُ يَعْلَمُ أَنَّ ماخانَنى الْبَصَرُ\r\nأَنْتَ النَّبِىُّ وَ مَنْ يُحْرَمُ شَفاعَتَهُ * يَومَ الْحِسابِ فَقَدْ أَزْرى بِهِ الْقَدَرُ\r\nفَثَبَّتَ اللَّهُ مااتاكَ مِنْ حَسَنٍ * تَثْبيتَ مُوسى وَنَصْراً كَالذى نُصِروُا » « 5 »  \r\nعبداللّه بن رواحه فرزندى نداشت و زيد بن ارقم پسر خوانده او بوده است .\r\n\r\n","description":"","footnote":" ( 1 ) . اصابه ، ج 2 ، ص 306 .  ( 2 ) . اعلام ، زركلى ، ج 2 ، ص 217 ، عقبه گردنه ايست نزديك منى كه پيمان رسول اكرم ( ص ) با عدّه اى از مسلمانان در آنجا بسته شده و در همانجا بود كه پيامبر ( ص ) فرمودند از بين خود دوازده نفر نماينده انتخاب كنيد به تعداد نقباء بنىاسرائيل و از اين جهت به نقباء دوازده گانه مشهور شدند .  ( 3 ) . اصابه ، ج 2 ، ص 306 .  ( 4 ) . سيرة النبويه ، ابن هشام ، ج 4 ، ص 376 ، بيروت .  ( 5 ) . اسد الغابه ، ج 1 ، ص 157 . ","page_name":" 58 ","page_number":58},
  {"content":"\r\n\r\nيعنى من خير و خوبى را در تو مى يابم و آن را مى شناسم و خدا مىداند كه در اين سخن صادق هستم و چشم به من خيانت نمى كند . تو پيامبر خدا هستى و از هر كس از شفاعت در روز حساب محروم ماند ، قضا و قدر الهى او را سبك و كم ارزش كرده است . از خداوند مىخواهم يكى هايى را كه به تو ارزانى داشته است ، ثابت و متداوم بدارد ، مانند ثبات موسى وپيروزى ، مانند پيروزى گذشتگان كه خداوند نصيب آنها كرد .\r\nدر اينجا پيامبر ( ص ) نيز او را دعا كرده و فرمودند :\r\n« خداوند نيز تو را ثابت قدم بدارد اى پسر رواحه . »\r\nاين دعاى پيامبر صلّىاللّه عليه و آله دربارهء او به هدف اجابت مقرون شد و به نيكوترين وجهى در مسير حق ثابت قدم و پايدار ماند ، تا به درجهء رفيع شهادت نايل گرديد و به لقاء اللّه پيوست .\r\n\r\nعبداللّه ، شاعر متعهّد\r\nزمانى كه آيهء شريفهء زير نازل گرديد :\r\n« وَالشُّعَراءُ يَتَّبِعُهُمُ الْغاوُونَ » « 1 » \r\nانسانهاى گمراه از شعراء تبعيّت و پيروى مى كنند .\r\nعبداللّه بن رواحه و كعب بن مالك و حسان بن ثابت نزد رسول خدا آمدند و گفتند :\r\nخداوند مىداند كه ما از زمرهء شعراء هستيم بنابراين ما هم توسّط اين آيه قرآن مورد مذمّت قرار گرفته ايم .\r\nدر اين موقع بلافاصله آيه ذيل نازل گرديد :\r\n\r\n","description":"","footnote":" ( 1 ) . شعراء ، آيه 224 . ","page_name":" 59 ","page_number":59},
  {"content":"\r\n\r\n« إِلَّا الَّذينَ امَنُوا وَ عَمِلوُا الصَّالِحاتِ وَ ذَكَرُوا اللَّهَ كَثيراً وَ انْتَصَرُوا مِنْ بَعْدِ ما ظُلِمُوا » « 1 » \r\nمگر آنان كه اهل ايمان و نيكوكار بوده و بسيار ياد خدا كنند و براى انتقام از ستمى كه به آنها شده ، ( از حق ) يارى طلبند . « 2 » \r\n\r\nتجليل پيامبر ( ص ) از عبداللّه‌بن رواحه\r\nپيامبر اسلام ( ص ) نيز درموارد مختلف از اين شخصيت بزرگ تقدير و تجليل به عمل آورده است .\r\nدر روايتى از پيامبر اسلام ( ص ) دربارهء وى چنين آمده است :\r\n« رَحِمَ اللَّهُ بْنَ رَواحَةِ إِنَّهُ يُحِبُّ الْمَجالِسَ الَّتى تَتَباهى بِهَا الْمَلئكَةُ » « 3 » \r\nخداوند پسر رواحه را مشمول رحمت خويش قرار دهد ، زيرا او مجالسى را كه ملائكه به آن مباهات و افتخار مىكنند دوست دارد .\r\nهمچنين در روايت ديگرى پيامبر اكرم صلّى اللّه عليه و آله دربارهء او فرموده است :\r\n« نِعْمَ الرَّجُلُ عَبْدُ اللَّهِ بْنِ رَواحَةِ » « 4 » \r\nعبدالله بن رواحه مرد بسيار خوبى است .\r\nو نيز نقل شده كه روزى عبدالله بن رواحه بيمار شده بطورى كه به حال اغما و بيهوشى افتاده بود ، رسول خدا صلّى اللّه عليه و آله به عيادت او رفتند ، حضرت سه مرتبه او را صدا زد ، عبداللّه جوابى نداد .\r\nپيامبر ( ص ) دست به دعا برداشته و به پيشگاه خداوند متعال عرضه داشتند :\r\n\r\n","description":"","footnote":" ( 1 ) . همان مدرك ، آيهء 227 .  ( 2 ) . الميزان ، ج 15 ، ص 338 .  ( 3 ) . اصابه ، ج 2 ، ص 306 .  ( 4 ) . اصابه ، ج 2 ، ص 306 . ","page_name":" 60 ","page_number":60},
  {"content":"\r\n\r\n« خداوندا ! اين شخص بنده تو است ، اگر اجل و مرگ او فرارسيده است ، به سوى رحمت و بهشت تو مى آيد ، امّا اگر اجلش فرانرسيده و مهلت او به پايان نيامده است ، او را شفا مرحمت فرما . »\r\nدر اين ميان بعضى از اصحاب در محفل حضور داشتند ، عرض كردند :\r\nيا رسول اللّه ! از عبداللّه بن رواحه تعجّب مى كنيم ، زيرا على رغم اينكه در مواقف و صحنه هاى متعددى از ميادين جنگ و جهاد شركت داشت ، خداوند شهادت را نصيب او نكرد و اكنون در بستر بيمارى ، به مرگ طبيعى از دنيا مى رود !\r\nپيامبر ( ص ) فرمودند :\r\n« از شما سؤال مى كنم شهداى امت من چه كسانى هستند ؟ »\r\nاصحاب در جواب عرضه داشتند :\r\nمگر شهيد آن كسى نيست كه در راه خداوند به جهاد پرداخته و در معركه جنگ بر دشمن بخروشد و هجوم برد و لحظه اى دربارهء فرار از جنگ نينديشد ؟\r\nحضرت فرمودند :\r\n« اگر مصداق شهيد تنها همين يك موردى باشد كه شما گفتيد ، در اين صورت تعداد شهداء بسيار اندك خواهد بود . اين يكى از نمونه هاو مصاديق شهيد بشمار مى آيد . »\r\nسپس پيامبر اسلام صلىّ اللّه عليه و آله اقسام و مصاديق شهيد را بيان كردند . پس از اين جريان ، حال عبدالله رو به بهبودى نهاد . « 1 » \r\nاز اين روايت در مى يابيم كه عبداللّه بن رواحه مقام و موقعيت والايى نزد\r\n\r\n","description":"","footnote":" ( 1 ) . تنقيح المقال ، ج 2 ، ص 181 . ","page_name":" 61 ","page_number":61},
  {"content":"\r\n\r\nپيامبر ( ص ) داشته است و گواه اين مطلب ، پاسخى است كه حضرت در مورد استبعاد و تعجّب اصحاب كه چرا شهادت نصيب عبداللّه نشده و در بستر بيمارى جان مى سپارد ، بيان فرمودند .\r\n\r\nاطاعت از مقام اولى الامر\r\nاز عوامل بسيار مهمّى كه در پيروزى و شكست جنگها نقش تعيين كننده‌اى دارد ، اطاعت و يا تمرّد از فرمانده است .\r\nبقاء و پايدارى هر نظام و تشكيلاتى نيز با پيروى و اطاعت مردم از مقام رهبرى آن نظام ارتباط مستقيم دارد ، همچنين سقوط و نابودى هر حكومت و رژيمى ، در انفكاك و جدايى مردم از رهبران و دولتمردان و سرپيچى از دستورات آنان است و اين مطلب يك اصل مسلّم و غير قابل ترديد است كه همهء عقلاء عالم بر آن اذعان و اعتراف دارند . خداى متعال نيز در قرآن مجيد مسلمانان جهان را به اين قاعدهء عقلايى ، ارشاد و هدايت نموده و مى فرمايد :\r\n« أَطيعُوا اللَّهَ وَ أَطيعُوا الرَّسُولَ وَ أُولِى اْلأَمْرِمِنْكُمْ » « 1 » \r\nاز خدا و رسول و كسانى كه ولى امر شما هستند اطاعت و پيروى نماييد .\r\n( كه البته در جاى خود ثابت است كه مقصود از واليان امر در آيهء شريفه ، ائمّه معصومين عليهم السّلام هستند كه در زمان غيبت امام معصوم اين ولايت به فقيه جامع الشّرايط منتقل مىشود و اساساً دين اسلام دين اتّحاد و يكپارچگى و پرهيز از تفرقه و نفاق است . آيات متعدّد قرآن و روايات مأثور از ائمّه هدى عليهم السّلام مبيّن اين حقيقت است . )\r\n\r\n","description":"","footnote":" ( 1 ) . نساء ، آيهء 59 . ","page_name":" 62 ","page_number":62},
  {"content":"\r\n\r\nعبداللّه بن رواحه به عنوان يكى از پيروان راستين اين مكتب از چهره هايى است كه در زمينه اطاعت از مقام رسول اكرم صلىّ اللّه عليه و آله در صدر اسلام ، درخشندگى فوق العاده اى داشت و بارها در صحنه هاى مختلف دوران حياتش چه در ميدان جنگ و جهاد و چه در ديگر صحنه ها ، اين خصوصيت بارز از او ديده مىشود .\r\nروزى پيامبر اكرم صلىّ اللّه عليه و آله در مسجد مشغول سخنرانى و ايراد خطبه بودند ، در همين موقع عبداللّه بن رواحه قصد داشت وارد مسجد شود ، پيامبر ( ص ) در ضمن خطبه فرمودند : « إِجْلِسُوا » ( بنشينيد ) ، در اين حال عبداللّه بن رواحه در جاى خود ، خارج ازمسجد ، نشست تا سخنرانى رسول خدا ( ص ) تمام شد . وقتى خبر به پيامبر ( ص ) رسيد ، ايشان او را اين گونه دعا فرمودند :\r\n« زَادَكَ اللَّهُ حِرْصَاً عَلى طَواعِيَةِ اللَّهِ وَ طَواعِيَةِ رَسُولِهِ » « 1 » \r\nخداوند حرص و طمع تورا در اطاعت از خدا و رسولش زياد فرمايد .\r\n\r\nبيزارى از شرك و بت پرستى\r\nبرائت از شرك و مشركين يكى از اركان مهمّ دين اسلام است . كلمه توحيد كه اسلام بر آن استوار گرديده است ، شامل دور كن مى باشد نفى هر نوع معبود و اثبات اللّه به عنوان تنها معبود سزاوار پرستش ، به عبارت ديگر كلمه توحيد يعنى جملهء « لا إِلهَ إِلَّااللَّهُ » ، به اين دو ركن بر مى گردد و لازمهء توحيد و يكتاپرستى ، برائت و بيزارى از شرك و بت پرستى است .\r\nعبداللّه بن رواحه بعنوان پيرو حقيقى منادى توحيد ، ازاين خصيصهء\r\n\r\n","description":"","footnote":" ( 1 ) . اسد الغابه ، ج 1 ، ص 157 . ","page_name":" 63 ","page_number":63},
  {"content":"\r\n\r\nارزشمند بهره مند بوده و از شرك و بت پرستى تبّرى مى جست .\r\nدر جريان اسلام آوردن ابو درداء - برادر مادرى عبداللّه بن رواحه مى خوانيم : وى آخرين فرد از خانواده خود بود كه دين اسلام را پذيرفت و قضيهء اسلام آوردن او بدين گونه بود : روزى عبدالله بن رواحه و محمّد بن مسلمة بُتى را كه متعلّق به ابو درداء بود ، در غياب او زير پاى خود نهاده و آن را خرد كردند و عبداللَّه اين اشعار را خواند :\r\n « تَبَرَّأْ مِن أَسْماءِ الشَّياطينِ كُلِّها * أَلا كُلُّ مايُدْعى مَعَ اللَّهِ باطِلٌ » \r\nيعنى ، از تمامى اسماء و مظاهر شيطان دورى بجوى ، آگاه باش ، هر آنچه كه با ذات اقدس اللّه در عبادت و پرستش شريك قرار گيرد ، باطل و از بين رفتنى است .\r\nابو درداء وقتى به خانه بازگشت و همسرش او رااز كار عبداللّه آگاه نمود ، به فكر فرو رفت و با خود گفت :\r\nاگر در اين بت سود و خيرى وجود داشت ، در مقابل اين كار از خود دفاع مىكرد .\r\nسرانجام ابودرداء نزد پيامبر ( ص ) اسلام آورد . « 1 » \r\n\r\nعبادت و پايبندى به نوافل\r\nاز خصوصيات ديگر عبداللّه بن رواحه راز و نياز و ارتباط با خدا بود . ذكر و ياد خدا بزرگترين سرمايه و مهمترين عامل فلاح و رستگارى انسان مى باشد . قرآن كريم در آيات گوناگون اين نكته را متذكر شده ، از جمله مى فرمايد :\r\n« وَاذْكُرُوا اللَّهَ كَثيراً لَعَلَّكُمْ تُفْلِحُونَ » « 2 » \r\nاى گروه مؤمنان خدا را بسيار ياد كنيد ، باشد كه رستگار و سعادتمند گرديد .\r\n\r\n","description":"","footnote":" ( 1 ) . طبقات ابن سعد ، ج 7 ، ص 391 .  ( 2 ) . جمعه ، آيهء 10 . ","page_name":" 64 ","page_number":64},
  {"content":"\r\n\r\nعبداللّه بن رواحه با الهام از نور وجود پيامبر اكرم ( ص ) توانسته بود گوهر وجود خويش رابه سرمايه عظيم ذكر و ياد خدا عجين سازد و پرتو آن را توشه راه خود به سمت كمال و سعادت قرار دهد . دربارهء او نقل مىكنند : زمانى كه به يكى او دوستان و ياران خود بر مى خورد به او مىگفت :\r\nبيا تا لحظه اى به ياد خدا بنشينيم و ساعتى را با ذكر و ياد او سپرى نماييم . « 1 » \r\nاو خميره وجود خود را طورى پرورش و تربيت كرده بود كه همواره عاشق و دوستدار مجالس و محافل ذكر خدا باشد .\r\nابودرداء در زمينه عبادت و پايبندى او به نوافل و مستحبّات ، مىگويد :\r\n« ما در روز بسيار گرمى همراه رسول خدا ( ص ) بوديم ، در ميان ما در آن روز فقط رسول خدا ( ص ) و عبداللّه بن رواحه صائم و روزه دار بودند . « 2 » \r\nهمسر عبداللّه بن رواحه در همين زمينه نقل مىكند :\r\n« عبداللّه هر وقت از خانه خارج مى شد دو ركعت نماز مى خواند ، و نيز موقع ورود به خانه دو ركعت نماز مىگزارد و هيچ‌گاه اين عمل را ترك نكرد . « 3 » \r\n\r\nترس از دوزخ\r\nمردان الهى در سراسر زندگى خويش از هيچ يك از موانع و گرفتاريهاى مادّى و طبيعى ترس و وحشتى ندارند و با كمال شهامت و شجاعت در برابر ناملايمات و سختى ها ايستادگى مى كنند . امّا همين استوانه هاى شجاعت و مقاومت در برابر عظمت خداى متعال هراسانند و خود را در برابر او مقصّر و گناه كار مىدانند .\r\n\r\n","description":"","footnote":" ( 1 ) . اصابه ، ج 2 ، ص 306 .  ( 2 ) . سير اعلام النبلاء ، ج 1 ، ص 167 .  ( 3 ) . همان مدرك . ","page_name":" 65 ","page_number":65},
  {"content":"\r\n\r\nعبداللّه بن رواحه را كه يكى از ياران باوفا و مطيع پيامبر اكرم صلّى اللّه عليه و آله و نمونه اى از شيعيان واقعى على عليه السّلام بود بارها گريان ديدند .\r\nوقتى سبب گريه او را جويا مى شدند ، مى گفت :\r\n« من يقين دارم كه داخل جهنم خواهم شد ولى نمى دانم كه آيا از آن خلاصى خواهم يافت يا در آن باقى مى مانم » « 1 » \r\n\r\nعشق به شهادت\r\nاز مهمترين رموز موفّقيّت و پيروزى در جنگ ها ، نترسيدن از مرگ و استقبال از شهادت است . در جنگ ميان دو دسته ، كسانى پيروز خواهند شد كه از روحيه قوى و ايمان و اعتقاد به هدف برخوردار باشند وازهيچ مشكل و پيشامدى در راه رسيدن به اهداف خود نهراسند . قرآن كريم در اين باره مى فرمايد :\r\n« يا أَيُّهَاالنَبِىُّ حَرِّضِ الْمُؤْمِنينَ عَلىَ الْقِتالِ إِنْ يَكُنْ مِنْكُمْ عِشْروُنَ صابِروُنَ يَغْلِبُوا مِأَتَيْنِ وَ إِنْ يَكُنْ مِنْكُمْ مِائَةٌ يَغْلِبُوا أَلْفاً مِنَ الذَّينَ كَفَروُا بِأَنَّهُمْ قَوْمٌ لا يَفْقَهُونَ » « 2 » \r\nاى پيامبر پيوسته مؤمنان رابه جنگ ترغيب فرما كه اگر بيست نفر از شما كه ( در برابر حوادث ) پايدار و شكيبا باشند بر دويست نفر از دشمنان پيروز گردند و اگر صد نفر باشند بر هزار نفر از كافران چيره شوند چرا كه اينان گروه نادانند .\r\nدر صدر اسلام نمونه هاى زيادى از صابران و مؤمنان مى توان ديد كه درصحنه هاى مختلف جنگ و ستيز با دشمنان و كفّار از مصائب و گرفتاريها استقبال نموده\r\n\r\n","description":"","footnote":" ( 1 ) . همان مدرك ، ج 1 ، ص 170 . اشاره به آيه شريفهء « وَإِنْ مِنْكُمْ إِلَّاوارِدُها كانَ عَلى رَبِّكَ حَتْماً مَقْضَيّاً » ( مريم ، آيهء 71 ) يعنى هيچ يك از شما باقى نخواهند ماند مگر آنكه در دوزخ وارد شود و اين حكم حتمى پروردگار تو مى باشد .  ( 2 ) . انفال ، آيهء 65 . ","page_name":" 66 ","page_number":66},
  {"content":"\r\n\r\nو با كمال قدرت انجام وظيفه كرده اند . از آن جمله عبداللّه بن رواحه است .\r\nزيد بن ارقم ، دربارهء روحيه شهادت طلبى او چنين مى گويد :\r\n« من كودك يتيمى بودم كه تحت سرپرستى عبداللّه‌بن رواحه زندگى مىكردم . - و سرپرستى بهتر ازاو نديده‌ام - زمانى كه سپاهيان اسلام براى جنگ با روميان عازم موته شدند ، من هم با عبداللّه بن رواحه ( كه يكى از فرماندهان لشكر اسلام بود ) . حركت كردم در حالى كه لشكريان اسلام به پيش مى رفتند ، عبداللّه اين اشعار را خطاب به شتر خود زمزمه مى كرد :\r\n إِذا بَلَّغْتنِى وَحَمَلْتِ رَحْلى * مَسافَةَ أَرْبَعٍ بَعْدَ الْحِساءِ\r\nفَزادُكِ أَنْعُمٌ وَ خَلاكِ ذَمٌّ * وَ لا أَرْجِعْ إِلى أَهْلى وَ رائى\r\nوَابَ الْمُسْلِمُونَ وَ غادَرُونى * بِأَرْضِ الشَّامِ مُشْتَهَىَ والشَّواءِ \r\nاكنون كه ما را رساندى و چهار روز بار مرا در راهى كه همهء آن ريگزار بود ، حمل نمودى نعمتهاى تو فزون و بدى از تو دور باد ، اين آخرين سفر من است و ديگر به سوى اهل خود باز نخواهم گشت .\r\nمسلمانان بر مى گردند و مرا در سرزمين شام مى گذارند كه اقامت در آن گواراست .\r\nزيدبن ارقم اضافه مىكند :\r\n« چون من اين اشعار را شنيدم ، گريه كردم ، زمانى كه عبداللّه گريه مرا ديد ، با دست خود مرا ساكت كرد و گفت : اى تنگ نظر تو را چه مىشود ( چه زيانى به تو مى رسد ) اگر خداوند شهادت را نصيب من فرمايد و از غم و اندوه و گرفتاريهاى دنيا آسوده شود ؟ « 1 » \r\n\r\n","description":"","footnote":" ( 1 ) . مغازى واقدى ، ج 2 ، ص 759 ؛ سيره ابن هشام ، ج 4 ، ص 376 . ","page_name":" 67 ","page_number":67},
  {"content":"\r\n\r\n\r\nحضور در جنگهاى مختلف و مأموريتهاى گوناگون\r\nعلامه مامقانى در تنقيح المقال مىنويسد :\r\n« عبداللّه درجنگ بدر ، احد ، خندق ، حُديبيه ، خيبر و خلاصه در تمامى صحنه ها دركنار رسول اللّه ( ص ) حاضر بود ، مگر در جنگى كه منجر به فتح مكّه شد و جنگهايى كه بعد از آن به وقوع پيوست ، زيرا قبلًا در سال هفتم هجرت در جنگ موته شهيد شده بود . « 1 » \r\nعبداللّه بن رواحه بر فعاليت و حضور مستمر كه در صحنه‌هاى نبرد و جهاد داشت ، مأموريت هاى مختلفى را نيز به فرمان رسول الله ( ص ) عهده دار بود .\r\nدر سال دوّم هجرى وقتى مسلمانان در جنگ بدر پيروز شدند ، پيامبر ( ص ) او را به همراه زيد بن حارثه بعنوان « مبشّر فتح بدر » به مدينه فرستاد تا مسلمانان مدينه را از پيروزى دلاوران اسلام در اين جنگ مطّلع سازد . « 2 » \r\nهمچنين در سال چهارم هجرى در يكى از غزوات كه به غزوه بدر الموعد « 3 »  معروف است ، رسول خدا صلّى اللّه عليه و آله او را در مدينه جانشين خود قرار داد تا در غياب آن حضرت اوضاع مدينه را تحت نظارت و كنترل داشته باشد و مرجع حلّ و فصل مشكلات مردم باشد . « 4 » \r\nاز ديگر مأموريت هاى عبداللّه بن رواحه كه به دستور پيامبر صلّى اللّه\r\n\r\n","description":"","footnote":" ( 1 ) . تنقيح المقال ، ج 2 ، ص 181 ؛ اسد الغابه ، ج 1 ، ص 156 .  ( 2 ) . تاريخ طبرى ، ج 2 ، ص 458 ؛ كامل ابن‌اثير ، ج 2 ، ص 130 ؛ سيره ابن‌هشام ، ج 2 ، ص 642 .  ( 3 ) . پس از شكست قريش در جنگ احد ، ابو سفيان به مسلمانان گفت :\r\n« وعده ما سال ديگر در بيابانهاى بدر باشد كه درآنجا از شما انتقام خواهيم گرفت . » از اين جهت آن را بدر الموعد گويند ، كه سرانجام ، ابوسفيان عقب نشينى كرد و در موعد حاضر نشد و به طرز زننده اى رسوا گرديد .  ( 4 ) . كامل ، ابن‌اثير ، ج 2 ، ص 167 ؛ اعلام ، زركلى ، ج 4 ، ص 217 ؛ تاريخ طبرى ، ج 2 ، ص 561 . ","page_name":" 68 ","page_number":68},
  {"content":"\r\n\r\nعليه و آله صورت گرفت ، تخمين و برآورد ميزان خرماى يهوديان اهل خيبر و وصول ماليات از آنان بود . يك بار موقعى كه عبداللّه جهت انجام اين مأموريت به‌خيبر رفت ، ميزان خرما را چهل هزار بار شتر برآورد كرد . يهودى ها انتظار داشتند كه عبداللّه را با تطميع از اين تخمين منصرف سازند . به همين منظور ، مقدارى از زر و زيورهاى زنان را جمع كردند و به او گفتند :\r\nاينها از آن تو باشد به شرط اينكه در تخمين ميزان خرماها و تقسيم آن بيشتر گذشت كنى .\r\nعبداللّه درپاسخ گفت :\r\nاى گروه يهود با اينكه شما در نظر من بدترين خلق خدا هستيد ، در عين حال اين امر سبب نمى شود كه من نسبت به شما ستم و اجحافى روا دارم .\r\nيهوديان چون اين قاطعيت و صلابت در رأى را از عبداللّه مشاهده كردند ، گفتند :\r\n« بِهذا قامَتِ السَّمواتُ وَ الْأَرْضُ » « 1 » \r\nيعنى در مقابل اين دادگرى و عدالت است كه آسمان و زمين پابرجا و استوار باقى مى ماند .\r\n\r\nسرّيه عبداللّه‌بن رواحه\r\nشخصى يهودى به نام اسَير بن رزام ، كه از دشمنان رسول خدا صلّى اللّه عليه و آله بود ، در خيبر ، قبيلهء بنى غطفان رابر پيامبر ( ص ) مى شوراند و در نظر داشت كه به مدينه حمله كند .\r\nدر ماه شوّال سال ششم هجرت « 2 »  پيامبر اسلام ( ص ) عبداللّه بن رواحه را\r\n\r\n","description":"","footnote":" ( 1 ) . مغازى ، واقدى ، ج 2 ، ص 691 ؛ سيره ابن هشام ، ج 3 ، ص 355 .  ( 2 ) . مغازى واقدى ، ج 2 ، ص 566 . ","page_name":" 69 ","page_number":69},
  {"content":"\r\n\r\nبه همراه گروهى ازاصحاب ، از جمله عبداللّه بن انيس ، روانه خيبركرد . اين عدّه پس از ورود به خيبر ، با اسير بن رزام به مذاكره پرداخته ، او را به اسلام دعوت كردند و از وى خواستند كه به نزد رسول اللّه ( ص ) بيايد و اضافه كردند :\r\n« اگر به نزد پيامبر ( ص ) بيايى ، تو را به امارت منصوب نموده مقدمت را گرامى خواهد داشت . »\r\nسرانجام اسير حاضر شد كه با چند تن از يهوديان خيبر به مدينه برود و به محضر پيامبر اكرم ( ص ) حضور يابد . فرستادگان رسول خدا به همراه اسير و همراهانش به سمت مدينه حركت كردند . در اثناء راه در مكانى به نام قرقره كه شش مايل از خيبر فاصله داشت ، اسير از رفتن به مدينه پشيمان شد و چون به دنبال شمشير خود مى گشت ، عبداللّه بن انيس پى برد كه او از آمدن به همراه آنان پشيمان شده است و قصد جنگ دارد به همين جهت به اسير حمله كرد و پايش را با شمشير قطع نمود . در اين هنگام طرفين درگير شدند و از يهوديان برخى كشته و برخى گريختند . « 1 » \r\nبرخى از مورّخين ، طرف درگير با اسير بن رزام را شخص عبدالله بن رواحه ( كه فرماندهى اين سرّيه را به عهده داشت ) ، مى دانند كه در نتيجهء اين درگيرى سرش مجروح گرديد .\r\nدر مراجعت به مدينه گزارش چگونگى اين واقعه به پيامبر ( ص ) داده شد ، رسول اللّه ( ص ) به مسلمانان خطاب كرده و فرمودند :\r\n« قَدْ نَجاكُمُ اللَّهُ مِنَ اْلقَوْمِ الظَّالِمينَ . . . »\r\nخداوند شمارا از شرّ ظالمين نجات بخشيد .\r\nسپس پيامبر ( ص ) بر سر مجروح عبداللّه مرهمى نهاد كه مداوا شد و تا پايان عمر از درد آن رهايى يافت . « 2 » \r\n\r\n","description":"","footnote":" ( 1 ) . سيره ابن هشام ، ج 4 ، ص 618 ؛ تاريح طبرى ، ج 3 ، ص 155 .  ( 2 ) . سيره حلبيه ، علىبن برهان‌الدين حلبى ، ج 2 ، ص 158 . ","page_name":" 70 ","page_number":70},
  {"content":"\r\n\r\n\r\nحضور عبداللّه در عُمرة القضاء « 1 »  و اشعار او\r\nمسلمانان پس از امضاى صلح حديبيّه مى توانستند يك سال بعد از تاريخ قرار داد ، وارد مكّه شوند و پس از سه روز اقامت در مكّه و انجام اعمال عمره ، آن شهر راترك گويند - يكسال تمام از تاريخ قرارداد گذشت و وقت آن بود كه مسلمانان از اين پيمان ، بهره بردارى نمايند . مسلمانان مهاجر هفت سال بود از خانه و زندگى خود دور بودند و براى حفظ آيين توحيد و يكتاپرستى ، زندگى در سرزمين غربت را بر وطن ترجيح داده بودند . اين مؤمنان فداكار ، بعد از اين مدّت طولانى بار ديگر براى زيارت خانه خدا و ديدن بستگان خويش و سركشى به خانه و زندگى به سوى مكّه روانه مى شدند . وقتى پيامبر ( ص ) اعلام كرد كسانى كه درسال گذشته از زيارت خانه خدا محروم بودند ، آماده سفر شوند ، آنان با ذوق و شوق فوق العاده اى ازاين سفر استقبال كردند .\r\nپيامبر اكرم صلّى اللّه عليه و آله به همراه دو هزار نفر از مسلمانان آماده ورود به مكّه و زيارت خانه خدا شدند . در ميان آنها شخصيت هاى بزرگى از مهاجر و انصار به چشم مى خورد كه پا به پاى پيامبر ( ص ) حركت مى كردند . از جمله اين شخصيت ها عبداللّه بن رواحه بود كه زمام شتر پيامبر ( ص ) را در دست داشت . رسول خدا ( ص ) به همراه اين جمعيت كثير در حالى كه صداى « لبيك اللهم لبيك » آنان در سراسر شهر طنين انداز بود ، وارد مكّه شدند .\r\nهنگامى كه پيامبر ( ص ) نزديك ركن كعبه رسيد ، مسلمانان صف بستند و آن\r\n\r\n","description":"","footnote":" ( 1 ) . سيره حلبيه ، علىبن برهان‌الدين حلبى ، ج 2 ، ص 158 . ","page_name":" 71 ","page_number":71},
  {"content":"\r\n\r\nحضرت ركن رابا عصاى خود استلام كردند « 1 »  در اين حال عبداللّه بن رواحه زمام شتر پيامبر ( ص ) را در دست داشت و اين اشعار را مى خواند :\r\n « خَلُّوا بَنِى الْكُفَّارِ عَنْ سَبيِلِه * إِنّى شَهِدْتُ أَنَّهُ رَسُولُهُ\r\nحَقّاً وَ كُلُّ الْخَيْرِ فى سَبيلِهِ * نَحْنُ قَتَلْناكُمْ عَلى تَأْويلِهِ\r\nكَما ضَرَبْناكُمْ عَلى تَنْزيلِهِ * ضَرْباً يُزيلُ الْهامَ عَنْ مَقيلِهِ\r\nوَ يُذْهِلُ الْخَليلَ عَنْ خَليلِهِ * يارَبِّ إِنّى مُؤْمِنٌ بِقيلِهِ » « 2 »  \r\nاى فرزندان كفّار از راه محمّد صلّى اللّه عليه و آله دور شويد كه من شهادت مىدهم اورسول خدا است .\r\nرسول بر حق و تمام خوبى ها در راه او است ، ما شما را بر تأويل قرآن مىكُشيم . همچنانكه در گذشته براساس تنزيل قرآن ضربه ها به شما زديم ، ضربه هايى كه سرها را از گردن جدا مىكرد و دوست را از توجّه به دوست خود باز مى داشت ، پرودگارا من به گفتار او ايمان دارم .\r\nعمر بن خطّاب چون اين اشعار را شنيد ، به عبداللّه اعتراض كرد .\r\nپيامبر ( ص ) او راساكت كرد و فرمود :\r\n« فَوَالَّذى نَفْسى بِيَدِهِ لَكَلامُهُ أَشَدُّ عَلَيْهِمْ مِنْ وَقْعِ النَّبْلِ » « 3 » \r\nقسم به خدايى كه جانم در دست اوست . اشعارعبداللّه ، بر كفّار ، سنگين\r\n\r\n","description":"","footnote":" ( 1 ) . عصاى خويش رابه حجرالاسود ماليدند ( استلام : دست ماليدن به حجرالاسود يا بوسيدن‌آن در هنگام مراسم حج ) .  ( 2 ) . مغازى ، ج 2 ، ص 735 ؛ طبقات ، ابن سعد ، ج 2 ، ص 121 - 122 .  ( 3 ) . سير اعلام النبلاء ، ج 1 ، ص 169 . ","page_name":" 72 ","page_number":72},
  {"content":"\r\n\r\nتر و گرانتر از فرود آمدن تير به آنان است .\r\n\r\nجنگ موته و انگيزه‌هاى وقوع آن\r\nدر اوايل سال هشتم هجرى در بيشتر نقاط عربستان امنيت نسبى حاكم بود و نداى توحيد به بسيارى از نقاط گسترش يافته بود و ديگر خطر چندانى از ناحيه مشركان قريش در جنوب و يهوديان در شمال عربستان ، مسلمانان را تهديد نمىكرد .\r\nاز اين رو پيامبر صلّى اللّه عليه و آله تصميم گرفت كه مرز نشينان شام رابه آيين اسلام فراخواند به همين منظور « حارث بن عمير ازُدى » را به وسيله نامه اى به دربار فرمانرواى شام كه فردى به نام « حارث بن ابى ثمر غسّانى » بود ، اعزام كرد . سفير پيامبر ( ص ) وارد مرز يمن و شام شد « شرحبيل » كه فرماندار سرزمينهاى مرزى بود ، از ورود وى جلوگيرى كرد و او را در دهكده موته دستگير نمود و وقتى از نامهء پيامبر ( ص ) مطّلع شد ، دستور داد كه با دست و پاى بسته او را به شهادت رساندند . مقارن اين جريان ، حادثه جانگداز ترى رُخ داد و تصميم پيامبر ( ص ) را براى ادب كردن مرز نشينان شام ، كه آزادى تبليغ را از مبلّغان اسلام سلب نموده و ناجوانمردانه آنان را كشته بودند ، جدّى تر ساخت .\r\nجريان از اين قرار بود كه در ماه ربيع سال هشتم « كعب بن عمير غفارى » از طرف پيامبر صلّى اللّه عليه و آله مأموريت يافت كه به همراه پانزده نفر ديگر به سرزمين « ذات اطلاح » كه پشت وادى القرى قرار گرفته بود ، ( سرزمين ذات اطلاع و وادى القرى در مرز شام قرار داشت ) روانه شود و اهالى آنجا رابه آيين اسلام و توحيد دعوت نمايد هنگام ورود به آن سرزمين ، با مخالفت شديد مردم روبرو شدند و ناچار به جنگ و ستيز پرداختند در اين جريان مناديان توحيد در محاصره كامل قرار گرفتند و تا مرز شهادت از خود مقاومت نشان دادند وهمگى آنها شهيد شدند و فقط يكنفر از آنها كه با بدن نيمه جان در ميان كشتگان افتاده\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nبود ، نيمه شب از جاى خود برخاست و راه مدينه را در پيش گرفت و جريان را به عرض پيامبر صلّى اللّه عليه و آله رسانيد . اين دو حادثهء دلخراش كه منجر به شهادت سفير اعزامى پيامبر ( ص ) و سپاه تبليغ گرديد سبب شد كه در ماه جمادى فرمان جهاد صادر گردد . « 1 » \r\n\r\nانتصاب عبداللّه به معاونت دوّم فرماندهى\r\nبه دنبال اين قضايا ، تعداد سه هزار شمشير زن در لشكرگاه مدينه به نام « جُروف » گرد هم آمدند پيامبر صلّى اللّه عليه و آله در ميان آنها حاضر شد و به ايشان فرمود :\r\n« به آن نقطه اى كه سفير اسلام را كشته اند مى رويد و آنان را مجدداً به آيين اسلام و يكتا پرستى دعوت مى نمائيد ، اگر اسلام آوردند ، از انتقام صرفنظر مى كنيد و در غير اين صورت از خدا كمك طلبيده و با آنان نبرد كنيد . »\r\nپيامبر صلّى اللّه عليه و آله در ادامه سخنانش فرمود :\r\n« اى مجاهدان ! فرمانده سپاه ، پسر عمّ من جعفر بن ابيطالب است ، اگر او آسيب ديد ، پرچم را « زيدبن حارثه » به دست خواهد گرفت و لشكر راهدايت خواهد كرد و اگر او نيز كشته شد ، فرمانده سپاه عبداللّه بن رواحه است . اگر عبداللّه نيز آسيب ديد ، خود شما شخصى را به عنوان فرمانده انتخاب كنيد . » « 2 » \r\nسپس دستور حركت صادر گرديد . رسول خدا ( ص ) تا منطقه‌اى به نام « ثنية الوداع » از سپاهيان اسلام مشايعت كرد و آنان را به رعايت تقوى و نيكى دربارهء مسلمانان توصيه فرمود ، از خُدعه و نيرنگ و كشتن كودكان و زنان پيران فرتوت و از بين بردن درختان و ويران ساختن خانه ها برحذر داشت . « 3 » \r\n\r\n","description":"","footnote":" ( 1 ) . فروغ ابديت ، جعفر سبحانى ، ج 2 ، ص 685 ؛ سيره حلبيه ، ج 2 ، ص 223 .  ( 2 ) . فروغ ابديت ، ج 2 ، ص 290 .  ( 3 ) . همان مدرك ، ص 758 ؛ السّيرة النبويّه ، زينى دحلان ، حاشيهء سيره حلبيّه ، ج 2 ، ص 223 . ","page_name":" 74 ","page_number":74},
  {"content":"\r\n\r\n\r\nتوديع عبداللّه بن رواحه\r\nدر جريان مشايعت رسول اللّه صلّى اللّه عليه و آله و عدّه‌اى از مسلمانان از سپاهيان اسلام ، مشايعت كنندگان سربازان اسلام را وداع كرده و به آنان گفتند :\r\n« دَفَعَ اللَّهُ عَنْكُمْ وَرَدَّكُمْ سالِمينَ غانِمينَ »\r\nخداوند شمار را حمايت كند و به خواست خداوند صحيح وسالم و با غنايم جنگى باز گرديد .\r\nدر اينجاعبداللّه بن رواحه كه معاون دوّم فرمانده لشكر بود ، اين اشعار را خواند :\r\n « لكِنَّنى أَسْأَلُ الَّرحْمنَ مَغْفِرَةً * وَضَرْبَةً ذاتَ فَرْغٍ تَقْذِفُ الزَّبَدا\r\nحَتَّى يُقالَ إِذا مَرُّوا عَلى جَدَثىِ * أَرْشَدَهُ اللَّهُ مِنْ غازٍ وَقَدْ رَشَداً » « 1 »  \r\n« من از خداوند آمرزش را مىطلبم ، و ضربت شكننده‌اى كه كف‌هاى خون از آن بيرون ريزد و اين كه هنگام عبور مردم از كنار قبر من ، مرا دعا كنيد و بگويند خدا او را سعادتمند گرداند . »\r\nاين جملات از عبداللّه بن رواحه نمايانگر قدرت ايمان و شجاعت و عشق فراوان او به شهادت است . در اين حال ديدند كه اين فرمانده شجاع مىگريد و در پاسخ كسانى كه علّت گريه را مىپرسيدند ، گفت :\r\n« من هرگز علاقه اى به دنيا ندارم و به خاطر جداشدن از دنيا گريه نمىكنم ، علت گريهء من اين است كه از پيامبر صلّى اللّه عليه و آله اين آيه را شنيده‌ام كه فرمود :\r\n« وَإِنْ مِنْكُمْ إِلَّا وارِدُها كانَ عَلى رَبِّكَ حَتْماً مَقْضِيّاً » « 2 » \r\n\r\n","description":"","footnote":" ( 1 ) . سيره ابن‌هشام ، ج 4 ، ص 347 ؛ السّيرة النبويّه ، زينى دحلان ، حاشيه سيرهء حلبيه ، ج 2 ، ص 224 .  ( 2 ) . مريم ، آيهء ، 71 . ","page_name":" 75 ","page_number":75},
  {"content":"\r\n\r\nاحدى از شما باقى نخواهد ماند مگر اين كه وارد دوزخ مى گردد و اين حكم حتمى پروردگار تو مى باشد .\r\nبنابراين ورود من به دوزخ قطعى و مسلّم است ، ولى نمى دانم كه عاقبت من چگونه خواهد بود و آيا از جهنّم رهايى مىيابم ياخير ؟ » « 1 » \r\nدر اينجا خوف از مقام عظيم ربّ العالمين در وجود عبداللّه پديدار مىگردد كه قبلًا دربارهء اين خصيصهء ارزشمند او سخن گفتيم .\r\nهمچنين در روايت است كه :\r\nچون رسول خدا صلّى اللّه عليه و آله با عبداللّه بن رواحه خداحافظى كرد ، عبداللّه به پيامبر ( ص ) عرض كرد : يا رسول اللّه ! مطلبى بفرماييد تا از شما به عنوان موعظه به خاطر داشته باشم . حضرت در پاسخ فرمود : تو فردا به سرزمينى خواهى رفت كه سجده كردن درآن اندك است ، بنابراين در آن سرزمين زياد سجده كن . عبداللّه گفت موعظهء ديگرى بفرماييد . حضرت فرمود : همواره خدا را ياد كن ، زيرا او در هر چه بخواهى يار و مدد كار توست . عبداللّه براى مرتبه سوّم موعظهء ديگرى را از پيامبر ( ص ) درخواست كرد و گفت : اى رسول خدا ، خداوند فرد است و فرد بودن را دوست دارد ( يعنى موعظه ديگرى بفرماييد تا مصداق فرد شود ) . پيامبر ( ص ) فرمود : اى پسر رواحه : تو هرگز عاجز مشو از اينكه اگر ده گناه وسيّئهء را مرتكب شدى ، لااقل ، يك عمل نيك انجام دهى . در اينجا عبداللّه بن رواحه به پيامبر عرض كرد : ديگر از چيزى سؤال نمىكنم . « 2 » \r\n\r\n","description":"","footnote":" ( 1 ) . سيره ابن‌هشام ، ج 4 ، ص 374 و 375 ؛ اسدالغابه ، ج 1 ، ص 157 ؛ كامل ، ج 2 ، ص 235 .  ( 2 ) . مغازى ، ج 2 ، ص 758 . ","page_name":" 76 ","page_number":76},
  {"content":"\r\n\r\n\r\nآرايش جنگى سپاه اسلام و روم\r\nروم در آن زمان ، به سبب نبرد هاى پى درپى كه با ايرانيان داشت ، از تاكتيك جنگى فوق العاده اى برخوردار بود و اسرار و رموز موفقيت در صحنهء جنگ را در حدّ بسيار زيادى مى دانست و سپاه اسلام ازاين جهت مبتدى بوده ، قابل مقايسه با روميان نبود . با وجود اين سپاه روم از شجاعتها و دلاوريهاى سربازان اسلام اطلاعاتى رابه دست آورده و براين اساس با آمادگى بسيار زيادى از نظر تعداد سرباز و ميزان ابزار و ادوات جنگى وارد ميدان شده بودند . تعداد مسلمانان سه هزار نفر بود ، در حالى كه تنها شُرَحبيل كه از فرمانداران شهرهاى مرزى بود ، صد هزار سرباز از قبايل مختلف شام زير پرچم خود گرد آورد و براى جلوگيرى از پيشروى سربازان اسلام به مرزهاى كشور روانه ساخت از طرف ديگر قيصر با صد هزار سرباز از روم حركت كرده و در « مآب » يكى از شهرهاى بلقاء فرود آمد و به عنوان نيروهاى ذخيره و امداد درآنجا توقّف كرد . « 1 » \r\n\r\nعبداللّه‌بن رواحه و تشجيع رزمندگان\r\nمسلمانان پس از ورود به شام و آگاهى از آمادگى و قدرت نظامى دشمن ، با يكديگر درباره كيفيت نبرد با دشمن به گفتگو و تبادل نظر پرداختند . عدّه‌اى گفتند : اين موضوع را بايد توسّط نامه به رسول خدا صلّى اللّه عليه و آله گزارش دهيم و از او كسب تكليف نماييم ، شايد ايشان ما را از جنگ منصرف بسازد و يا گروهى را براى امداد ، اعزام نمايد . چيزى نمانده بود كه مسلمانان اين رأى را بپذيرند كه عبداللّه بن رواحه بپاخواست و خطبه اى آتشين ايراد نمود و طى آن\r\n\r\n","description":"","footnote":" ( 1 ) . مغازى واقدى ، ج 2 ، ص 760 ؛ سيره ابن هشام ، ج 4 ، ص 375 . ","page_name":" 77 ","page_number":77},
  {"content":"\r\n\r\nچنين گفت :\r\n« اى مسلمانان ! به خدا قسم شما براى هدف و مقصدى به اينجا آمده ايد كه اكنون آن را دوست نمى داريد . شما از مدينه به قصد وصول و ميل به شهادت خارج شديد ، پس چرا از آن مىترسيد ؟ به خدا سوگند ما هرگز با دشمن به اتكاء عدّه اى زياد و فزونى اسب و سلاح ، جنگ نكرده‌ايم بلكه با اعتماد به اين دين ، كه خداوند ما را بواسطهء آن گرامى داشته است ، جنگيده ايم . اكنون آماده شويد و بر دشمن بتازيد . به خدا سوگند در جنگ بدر كه من خودم ناظر صحنهء آن بودم بيش از يك اسب در اختيار نداشتيم و در عين حال به فضل و عنايت الهى پيروز شديم . در اين جنگ نيز اگر پيروز گشتيم به آرزوى خود رسيده ايم و اگر شربت شهادت نوشيديم ، در اين صورت نيز به هدف و مقصود خود نايل گشته و به برادران خود ملحق مى شويم و در بهشت ، مصاحب و همراه ايشان خواهم بود . » « 1 » \r\nسخنان عبداللّه تأثير عجيبى بر روحيهء مسلمانان گذاشت و تصميم آنها را بر هجوم عليه دشمن قطعى نمود و در نتيجه بر آن شدند كه از دستور پيامبر ( ص ) پيروى كرده و در محلى كه ايشان معين فرموده بودند با دشمن مقابله كنند .\r\n\r\nمبارزه و شهادت\r\nمسلمانان در منطقه اى به نام « شارف » كه يكى از آبادىهاى سرزمين بلقاء در ناحيه شام بود ، با سپاهيان روم مواجه شدند زمانى كه دشمن نزديك شد ، مسلمانان بنابر مصالح نظامى در قريه « موته » مستقر شدند و همانجا صحنهء\r\n\r\n","description":"","footnote":" ( 1 ) . مغازى ، ج 2 ، ص 760 ؛ سيره ابن هشام ، ج 4 ، ص 375 . ","page_name":" 78 ","page_number":78},
  {"content":"\r\n\r\nجنگ بين سپاهيان اسلام و روم گرديد . جنگ سختى بين دو جبهه اسلام و كفر در گرفت . جعفر بن ابيطالب و زيد بن حارثه يكى پس از ديگرى وارد ميدان شدند و با روحيه بسيار قوى و غير قابل توصيفى مردانه مقاومت نمودند به فوزعظيم شهادت نايل گشتند .\r\nپس از شهادت آن دو فرمانده شجاع نوبت به عبداللّه بن رواحه رسيد .\r\nپرچم رابه دست گرفت و سوار بر اسب خود به سمت دشمن هجوم برد . در همين اثناءاين اشعار را گفت :\r\n « أَقْسَمْتُ يانَفْسُ لَتَنْزِلَنَّهُ * لَتَنْزِلَنَّ أَوْ لَتُكْرِهُنَّهُ\r\nإِنْ أَجْلَبَ النَّاسُ وَ شَدُّوا الرَّنَّهُ * مالى أَراكِ تَكْرَهينَ الْجَنَّةُ » \r\nو نيز گفت :\r\n « يانَفْسُ إِلَّا تُقْتَلى تَمُوتى * هذاحِمامُ الْمَوْتِ قَدْ صَليتِ\r\nإِنْ تَفْعَلى فِعْلَهُما هُديتِ * وَ إِنْ تَأَخَرْتِ فَقَدْ شَقيتِ » « 1 »  \r\nاى نفس سوگند مى خورم كه در صحنهء نبرد و كارزار قرار خواهى گرفت ، چه ميل و رغبت به آن داشته باشى و چه از آن ناراحت شوى اگر چه مردم صداى خود را بلند كنند و صداى طنين انداز خود را با گريه معلوم كنند ، چرا از بهشت ( گريزان هستى ) و آن را خوشايند نمى دانى .\r\nاى نفس اگر در راه خدا به شهادت نرسى ، يقيناً مرگ به سراغ تو خواهد آمد . اين قاصد مرگ است كه ندا مىدهد .\r\nاگر راه آن دو ( زيد و جعفر ) را ادامه دهى هدايت مى شوى و اگر در اين مسير تأخير نمايى ، قرين شقاوت و بدبختى خواهى بود\r\n\r\n","description":"","footnote":" ( 1 ) . سيره ابن هشام ، ج 4 ، ص 379 ، با اندك تغيير و اسد الغابه ، ج 3 ، ص 158 . ","page_name":" 79 ","page_number":79},
  {"content":"\r\n\r\nعبداللّه به حمله خود بر دشمن ادامه داد ، در اين حال گرسنگى به سختى او را رنج مى داد . پسر عمويش ، غذايى به او داد و گفت :\r\nبا خوردن اين گوشت گرسنگى را از خود دفع كن و نيرو بگير ، زيرا تو در اين روزها در رنج و مشقّت زيادى بسر برده اى .\r\nعبداللّه هنوز مقدارى از آن را نخورده بود كه صداى هياهوى رزمندگان و چكاچك شمشيرها را شنيد . با خويشتن گفت :\r\n« تو هنوزدر دنيا هستى در حالى كه‌اصحاب و يارانت به شهادت رسيده‌اند ؟ »\r\nو به دنبال آن پاره گوشت را افكند و شمشير خود را به دست گرفت و بر دشمن حمله برد و دلاورانه از حريم اسلام و قرآن دفاع نمود تا به شهادت رسيد و روح پاكش به ملاء اعلاء پيوست . « 1 » \r\nمصعب بن شيبه نقل مىكند ، زمانى كه عبداللّه بن رواحه به وسيلهء نيزه دشمن مجروح شد ، در آخرين لحظات عمر ، دست خود را به خونش آغشته كرد و بر سرو و رويش ماليد و فرياد زد :\r\n« اى مسلمين ! از خون بردارتان حراست و پاسدارى كنيد و به نبرد بر ضدّ دشمن ادامه دهيد . » « 2 » \r\nدر همان زمان كه سپاهيان اسلام در سرزمين موته مشغول جنگ و ستيز بودند ، پيامبر اكرم ( ص ) در مدينه مانند كسى كه در صحنه جنگ حضور داشته باشد ، مسلمانان را از حوادث و وقايع جنگ مطّلع مىساخت . پيامبر صلى اللّه عليه و آله پرسيد :\r\nاى مردم ! آيا شما را از وضعيت سپاه و لشكرتان خبر ندهم ؟\r\n\r\n","description":"","footnote":" ( 1 ) . سيره ابن هشام ، ج 4 ، ص 379 .  ( 2 ) . اسد الغابه ، ج 1 ، ص 159 . ","page_name":" 80 ","page_number":80},
  {"content":"\r\n\r\nعرض كردند : آرى يا رسول اللّه ، پيامبر فرمود :\r\nآنان با لشكريان دشمن روياروى شدند . زيد بن حارثه شهيد شد ، براى او از خداوند متعال آمرزش بخواهيد ، بعد از زيد ، جعفر بن ابيطالب پرچم را به دست گرفت ، او نيز بر دشمن سخت گرفت و با تمام نيرو جنگيد و شهيد شد سپس عبداللّه بن رواحه پرچم را به دست گرفت او هم با ثبات قدم و پايدارى فراوان به جنگ ادامه داد و به شهادت رسيد . « 1 » \r\nعايشه نقل مىكند :\r\n« زمانى كه خبر شهادت جعفر و زيد و عبداللّه بن رواحه منتشر شد ، پيامبر ( ص ) بر زمين نشست در حالى كه آثار حزن و اندوه در چهره ايشان ظاهر بود . « 2 » \r\nمسلمانان از مقام و عظمت اين سه فرمانده دلير تجليل كردند و اجساد پاك آنان را تشييع نمودند و در يك قبر به خاك سپردند روحشان شاد و راهشان مستدام باد « 3 » \r\n\r\nاشعار حسان‌بن ثابت در رثاى شهداى موته\r\nحسان‌بن ثابت - يكى از شعراى معروف زمان رسول اللّه صلّى اللّه عليه و آله - در رثاى شهداى موته اشعارى را سرود كه مردم را به شدّت اندوهگين و گريان كرد .\r\nدر خاتمهء اين گفتار چند بيت از آن را ذكر مى كنيم .\r\n\r\n","description":"","footnote":" ( 1 ) . سير اعلام النبلاء ، ج 1 ، ص 153 ؛ سيره حلبيه ، ج 2 ، ص 277 . « البته اين روايت با نظر اهل سنت كه فرمانده اول را زيد بن حارثه مى دانند مطابق است ، در حالى كه قبلًا بيان شد كه فرمانده اوّل جعفر بن ابيطالب بوده است . »  ( 2 ) . طبقات ، ابن سعد ، ج 4 ، ص 40 .  ( 3 ) . سيره حلبيه ، ج 2 ، ص 226 . ","page_name":" 81 ","page_number":81},
  {"content":"\r\n\r\n « رَأَيْتُ خِيارَ الْمُؤْمِنينَ تَوارَدُوا * شَعُوبَ وَ خَلْفاً بَعْدُهُمْ يَتَأخَّرُ\r\nفَلا يُبْعِدَنَّ اللَّهُ قَتْلى تَتابَعُوا * بِمُؤْتَةَ مِنْهُمْ ذُوالْجَناحَيْنِ جَعْفَرُ\r\nوَ زَيْدٌ و عَبْدُ اللَّهِ حينَ تَتابَعُوا * جَميعاً وَ أَسْبابُ الْمَنِيَّهِ تَخْطِرُ » « 1 »  \r\n« بهترين مؤمنان را مى ديدم كه گروه گروه يكى پس از ديگرى وارد ميدان جنگ و كارزار مى شدند و دسته ديگر پشت سر آنها منتظر ورود به ميدان جنگ بودند خداوند متعال ، شهدايى را كه در موته شهيد شدند ، از رحمت خويش دور نسازد ، كه از جملهء آنها جعفر ذوالجناحين ( صاحب دو بال ) و زيد بن حارثه و عبدالله بن رواحه مى باشند كه يكى پس از ديگرى شربت شهادت نوشيدند . در حالى كه اسباب مرگ فرامى رسد . ( پس چه نيكو آنكه در جنگ با دشمن مرگ به وجود آيد و شهادت سبب نصيب انسان گردد . »\r\n\r\n","description":"","footnote":" ( 1 ) . سير اعلام النبلاء ، ج 1 ، ص 153 ؛ سيره حلبيه ، ج 2 ، ص 277 . « البته اين روايت با نظر اهل سنت كه فرمانده اول را زيد بن حارثه مى دانند مطابق است ، در حالى كه قبلًا بيان شد كه فرمانده اوّل جعفر بن ابيطالب بوده است . » ","page_name":" 82 ","page_number":82},
  {"content":"\r\n\r\n\r\nعمار ياسر\r\n\r\nفصل اوّل : عمار كيست ؟\r\n\r\nخانوادهء عمّار\r\nشب ظلمانى جاهليّت و شرك و بت پرستى به پايان خود نزديك مىشد ، و جهان در انتظار طلوع خورشيد عدالت گستر اسلام بود ، كه « . . . ياسر بن عمّار و دو برادرش حارث و مالك ، براى يافتن برادر ديگرشان از « يمن » به « مكّه » آمدند .\r\nحارث و مالك به يمن بازگشتند ، ولى ياسر در مكّه اقامت گزيد ، و با ابوحُذَيْفَة بن مغيره هم پيمان شد .\r\nابوحُذَيْفَه كنيزى داشت به نام « سُمَيَّه دختر خَبّاط » كه او را به همسرى ياسر درآورد ، و نخستين ثمرهء اين ازدواج تولّد فرزندى بود كه او را « عمّار » ناميدند . « 1 » \r\nعمّار با رسول خدا صلى اللّه عليه و آله همسال يا اندكى بزرگتر از آن حضرت\r\n\r\n","description":"","footnote":" ( 1 ) . طبقات ، ابن سعد ، ج 4 ، ص 36 ؛ اصابه ، ابن حجر عسقلانى ، ج 3 ، ص 647 . ","page_name":" 83 ","page_number":83},
  {"content":"\r\n\r\nبود . « 1 » \r\nعمّار مردى بود گند مگون ، بلند قامت ، داراى چشمانى آبى و چهار شانه و خوش اندام . « 2 » \r\n\r\nاظهار اسلام\r\nاز كسانى كه اسلام خود را پيش از ديگران در مكّه اعلام كردند ، عمّار و پدر و مادر او هستند ، و به همين جهت مورد شكنجهء دشمنان اسلام قرار گرفتند .\r\nدر حديث آمده است كه :\r\n« نخستين كسانى كه اسلام خود ار اظهار كردند هفت تن بودند ، . . .\r\nعمّار ، مادر عمّار ، صُهَيْبْ ، بلال و مقداد . » « 3 » \r\n\r\nنشانهء حق\r\nدر آن هنگام كه قريش پدر و مادر عمّار را زير شكنجه شهيد كردند ، رسول خدا صلى اللّه عليه آله فرمود :\r\nخاندان ياسر ! پايدارى كنيد ! جايگاهتان بهشت است . ( اى قريش ! ) از عمّار چه مى خواهيد ؟ عمّار با حق است و حق با عمّار است ، هر كجا كه باشد . « 4 » \r\n\r\nمصونيّت از آتش\r\nمحمّد بن مروزى گفته است :\r\nعمّار ياسر كسى است كه رسول خدا ( ص ) آنگاه كه مشركان عمّار را در آتش انداختند ، فرمود : اى آتش ! بر عمّار سرد و سالم باش\r\n\r\n","description":"","footnote":" ( 1 ) . اعيان الشيعه ، محسن امين ، ج 8 ، ص 373 .  ( 2 ) . همان مدرك .  ( 3 ) . سنن ابن‌ماجه ، ج 1 ، ص 53 ؛ اصابه ، ج 2 ، ص 512 .  ( 4 ) . رجال كشى ، ص 30 ؛ كنزالعمّال ، ج 16 ، ص 147 ؛ بحارالأنوار مجلسى ، ج 44 ، ص 35 و در جلد 22 ، ص 326 چنين آمده است : « عمّارٌ عَلَىْ الَحقِّ » . ","page_name":" 84 ","page_number":84},
  {"content":"\r\n\r\nهمانگونه كه بر ابراهيم شدى ، در نتيجهء اين دعا ، صدمه اى از آتش به عمّار نرسيد . « 1 » \r\n\r\nعمّار ، بهشتى است\r\nاز رسول خدا صلى اللّه عليه و آله روايت شده است كه فرمود :\r\n« بر آتش ( دوزخ ) حرام است كه خون و گوشت عمّار را از بين ببرد ، يا ( حتى ) به آن برسد . » « 2 » \r\n\r\nخاندان مقاومت و شهادت\r\nعمّار در خانه ارقم در مكه بن ابى ارقم اسلام آورد و يك روز تمام در آنجا ماند .\r\nآنگاه به خانهء خود بازگشت ، و مادر و پدر و بردارش نيز ايمان آوردند . به نظر مىآيد كه اسلام عمّار ، در مسلمان شدن خانوداه‌اش مؤثّر بوده است . « 3 » \r\nپس از گرايش خانوادهء عمّار به اسلام ، مشركان بى رحمانه به شكنجه و آزار ايشان پرداختند . هر گاه پيامبر صلى اللّه عليه و آله بر خاندان ياسر مى گذشت و آنان را زير شكنجهء دشمن مى ديد ، مى فرمود :\r\n« خاندان ياسر مقاومت كنيد ! خاندان ياسر مقاومت كنيد ! زيرا كه وعده گاهتان بهشت است . » « 4 » \r\nروزى رسول خدا ( ص ) به ياسر فرمود : « إصْبِرْ » « 5 »  پايدارى كن . پس از آن\r\n\r\n","description":"","footnote":" ( 1 ) . يانارُ كُونى بَرْداً وَ سَلاماً عَلى عَمّارٍ كَما كُنْتِ برداً وَ سَلاماً عَلى إِبْراهِيْمَ فَلَمْ يُصِبْهُ مِنْها مَكْرُوْهٌ . ( رجال كشّى ، ص 30 - سِيَر اعلام النبلاء ، ج 1 ، ص 294 با اندكى تغيير ) .  ( 2 ) . دَمُ عَمّارٍ وَ لَحْمُهُ حَرامٌ عَلى النَّارِ أَنْ تَأْكُلَهُ أَوْ تَمُسَّهُ . ( كنز العّمال ، ج 16 ، ص 147 - سير اعلام النبلاء ، ج 1 ، ص 297 ) .  ( 3 ) . طبقات ، ابن سعد ، ج 4 ، ص 137 .  ( 4 ) . « صَبْراً يا آلَ ياسِرٍ ، صَبْراً يا آلَ ياسِرٍ ، فَإِنَّ مَوْعِدَكُمُ الْجَنَّةُ ( اصابه ، ج 3 ، ص 648 ؛ الغدير ، ج 9 ، ص 20 ؛ كنز العمال ، ج 16 ، ص 139 ، با اندك تغيير ) .  ( 5 ) . طبقات ، ابن سعد ، ج 4 ، ص 137 . ","page_name":" 85 ","page_number":85},
  {"content":"\r\n\r\nدست به دعا برداشت و گفت :\r\n« پروردگارا ! خاندان ياسر را بيامرزو بيگمان چنين كرده اى . » « 1 » \r\nسُميه مادر عمّار بارها مورد شكنجهء مشركان قرار گرفت ، ولى از اسلام دست بر نداشت ، و در برابر شكنجه ها سرسختانه مقاومت مىكرد ، تا اينكه روزى ابوجهل بر او گذشت و با ضربهء خنجر او را به شهادت رساند . « 2 »  و بدين‌گونه سُميّه نخستين شهيد اسلام گشت « 3 » \r\nياسر پدر عمار نيز دراثر شكنجه‌هاى دشمنان اسلام جان سپرد . « 4 » \r\n« عبداللّه بن ياسر » برادر عمّار نيز پس از تحمّل شكنجه هاى زياد ، در اثر تيرى كه دشمن به وى زد به شهادت رسيد « 5 » \r\n\r\nعمّار در قرآن\r\nجمعى از قريش از كنار پيامبر صلّى اللّه عليه و آله گذشتند ، در حالى كه « صُهَيْبْ » ، « عمّار » ، « بلال » ، « خَبّاب » و امثال ايشان ، از مسلمانان كم بضاعت ، در حضور آن حضرت بودند . مشركان با مشاهدهء اين صحنه گفتند :\r\n« اى محمّد ! آيا از ميان جمعيت به همين افراد دل بسته اى ؟ آيا اينها هستند كه خداوند از ميان ما برگزيده ؟ آيا پيرو آنها باشيم ؟ هر چه زودتر آنها را از خود طرد كن ، شايد ما به تو نزديك شويم . و از تو پيروى كنيم . »\r\nدر آن حال اين آيه نازل شد :\r\n\r\n","description":"","footnote":" ( 1 ) . أَللَّهُمَ اغْفِرْ لِآلِ ياسِرٍ وَ قَدْ فَعَلْتَ ( طبقات ، ابن سعد ، ج 4 ، ص 137 ؛ الغدير ، ج 9 ، ص 20 ؛ كنز العمال ، ج 16 ، ص 139 ) .  ( 2 ) . طبقات ، ابن سعد ، ج 8 ، ص 264 .  ( 3 ) . همان مدرك و تاريخ يعقوبى ، ج 2 ، ص 28 .  ( 4 ) . اصابه ، ج 3 ، ص 648 .  ( 5 ) . همان مدرك . ","page_name":" 86 ","page_number":86},
  {"content":"\r\n\r\n« آنان كه صبح وشام خدا را مى خوانند و نيتّشان وجه الهى است از خود دور مكن ، نه حساب آنها بر تواست و نه حساب تو بر آنها ، كه آنها را طرد كنى و در نتيجه از ستمگران شوى . » « 1 » \r\nآيه اى ديگر هنگامى نازل شد كه گروهى از مسلمانان ( عمّار ، پدرش و مادرش ، صُهَيْبْ ، بلال و خبّاب ) در چنگال مشركان گرفتار بودند ، و آنها را مجبور به ترك اسلام و اظهار كلمات كفر آميز مى كردند .\r\nپدر و مادر عمّار در اين ماجرا سرسختانه مقاومت كردند و به شهادت رسيدند . ولى عمّار آنچه را كه مشركان مى خواستند ، به زبان آورد . اين خبر در ميان مسلمانان شايع شد . بعضى غياباً عمّار را محكوم كردند و گفتند :\r\n« او از اسلام روى گردانده و كافر شده است . »\r\nامّا پيامبر صلى اللّه عليه و آله فرمود :\r\n« چنين نيست ، عمّار سرا پا ايمان است ، و ايمان با گوشت و خون او آميخته است . »\r\nچيزى نگذشت كه عمّار گريان به حضور رسول خدا صلى الله عليه و آله پيامبر ( ص ) پرسيد : « عمّار چه شده است ؟ »\r\nعمّار گفت :\r\n« اى پيامبر ! خبر ناگوارى دارم ، مشركان دست از سرم بر نداشتند تا نسبت به شما جسارت كردم ، و بتهاى آنها را به نيكى ياد كردم . »\r\nپيامبر ( ص ) با دست خود اشك از چشمان عمّار پاك كرد و فرمود :\r\n« اگر باز هم تو را زير فشار قرار دادند ، آنچه مى خواهند بگو . »\r\nدر اين هنگام اين آيه نازل شد : « 2 » \r\n\r\n","description":"","footnote":" ( 1 ) . وَلا تَطْرُدِ الَّذِيْنَ يَدْعُونَ رَبَّهُم بِالْغَداةِ وَاْلَعشىِّ يُرِيْدُونَ وَجْهَهُ ماعَلَيْكَ مِنْ حِسابِهِمْ مِنْ شَيْىءٍ وَ مامِنْ حِسابِكَ عَلَيْهِمْ مِنْ شَيْىءٍ فَتَطْرُدَ هُمْ فَتَكُونَ مِنَ الظَّالِمْيِنَ . ( انعام ، آيهء 52 ) .  ( 2 ) . تفسير مجمع‌البيان ، طبرسى ، ج 4 ، ص 128 ؛ تفسير الدرالمنثور ، ج 4 ، ص 132 با اندك تغيير ؛ الغدير ، ج 9 ، ص 23 . ","page_name":" 87 ","page_number":87},
  {"content":"\r\n\r\n« هر كس كه بعد از ايمان كافرشود به‌جز آن‌كس كه زير فشار واقع شده‌است ، در حالى كه دلش به ايمان آرام و مطمئن است . . . و براى آنان عذابى سخت خواهد بود . » « 1 » \r\n\r\nپايه‌گذار نخستين مسجد\r\nعمّار اولين كسانى است كه در اسلام اقدام به ساختن مسجد كرد ، چه رسول خدا صلى اللّه عليه و آله با در خواست عمّار مسجد « قبا » را تأسيس فرمود ، و پيش از آغاز كار ، عمّار به مقدار لازم سنگ جمع آورى كرده و سرانجام خود عمّار بناى آن را به پايان برد . « 2 »  عمّار همچنين در ساختن مسجد النبى ( ص ) در مدينه نيز با تلاش فراوان كار مى كرد . « 3 » \r\n\r\nعاشق اهل بيت\r\nاز حضرت امام جعفر صادق عليه السلام روايت شده است كه :\r\nهنگامى كه آيهء شريفهء « بگو من هيچ پاداشى از شما براى رسالتم درخواست نمى كنم جز دوست داشتن نزديكانم » « 4 »  نازل شد ، رسول خدا ( ص ) برخاست و فرمود :\r\n« مردم ! خداوند براى من حقّى در گردن شما مقرر گردانيد ، آيا آن را ادا خواهيد كرد ؟ »\r\nكسى پاسخ آن حضرت را نداد . روز بعد پيامبر ( ص ) در ميان مردم برخاست و سخن روز گذشتهء خود را تكرار كرد ، اين بار نيز كسى چيزى نگفت .\r\n\r\n","description":"","footnote":" ( 1 ) . مَنْ كَفَرَ باللَّهِ مِنْ بَعْدِ إِيْمانِهِ إِلّا مَنْ أُكْرِهَ وَ قَلْبُهُ مُطْمَئنٌّ بِاْلأيْمانِ . . . وَلَهُمْ عَذابٌ عَظيمٌ . ( نحل آيهء 106 ) .  ( 2 ) . سيرهء ابن‌هشام ، ج 2 ، ص 143 .  ( 3 ) . همان مدرك ، ص 142 .  ( 4 ) . قُلْ لا اسْئَلُكُمْ عَلَيْهِ أجْراً الَّا اْلَمَودَّةَ فى القُرْبى ( شورا ، آيهء 23 ) . ","page_name":" 88 ","page_number":88},
  {"content":"\r\n\r\nرسول خدا صلى اللّه عليه و آله فرمود :\r\n« آنچه از شما مى خواهيم طلا و نقره نيست ، خوردنى و آشاميدنى نيست . وقتى مردم اين سخن را شنيدند گفتند اكنون بگو ! رسول خدا ( ص ) گفت : خداوند آيهء « قل لااسئلكم . . . » را نازل كرده است .\r\nمردم گفتند : اگر حق تو اين باشد ادا مى كنيم .\r\nامام صادق فرمود :\r\nسوگند به خدا كسى اين حق را وفا نكرد جز هفت نفر : سلمان ، ابوذر ، عمّار ، مقداد ، جابربن عبدالله انصارى ، ثبيت و زيدبن ارقم . « 1 » \r\n\r\nلبيك‌گويى به على ( ع )\r\nپس از ماجراى سقيفه ، على ( ع ) به همراه فاطمه زهرا سلام الله عليها و حسن و حسين به خانه هاى بدريون ( كسانى كه در جنگ بدر شركت داشتند ) و پيشگامان از مسلمانان مى رفت و براى گرفتن حق خود ، آنان را به يارى مىخواست . على ( ع ) مىفرمايد :\r\nجز سلمان و ابوذر و عمّار و مقداد كسى دعوتم را اجابت نكرد . « 2 » \r\n\r\nاخلاص عمّار\r\nعبدالملك بن ابى حُرّه حنفى گويد : عمّار ( در جنگ صفين ) ميان نيروهاى اسلام آمد و چنين گفت :\r\n« خدايا اگر مى دانستم كه رضاى تو در اين است كه خودم را در اين رود افكنم ، چنين مىكردم . خداياتو مىدانى كه اگر مىدانستم كه\r\n\r\n","description":"","footnote":" ( 1 ) . بحارالانوار ، ج 22 ، ص 321 .  ( 2 ) . بحارالانوار ، ج 22 ، ص 328 . ","page_name":" 89 ","page_number":89},
  {"content":"\r\n\r\nخشنودى تو در اين است كه سر شمشيرم راروى سينه‌ام بگذارم وآنچنان سينه‌ام رابرآن بفشارم تا شمشير از پشتم درآيد ، چنين مىكردم ، من اكنون كارى را نمىشناسم كه بيش از جهاد و جنگ با اين فاسقان مورد رضاى تو باشد ، اگر مى دانستم كارى بيش از اين ، مورد رضاى توست بى شك آن را انجام مى دادم » . « 1 » \r\n\r\nقاتل او در جهنم است\r\nاز رسول خدا صلى اللّه عليه و آله روايت شده است كه آن حضرت فرمود : « قاتل عمّار در جهنّم است . » « 2 » \r\n\r\nشيعهء على ( ع )\r\nگروهى براى زيارت و ديدار حضرت رضا عليه السلام اجازهء شرفيابى خواستند ، و ضمناً يادآور شدند كه شيعهء على ( ع ) هستند . امام رضا ( ع ) در آغاز اجازهء ملاقات به آنها نداد ، تا اين كه پس از چند روز به محضر امام ( ع ) شرفياب شدند .\r\nامام عليه السلام به آنان فرمود :\r\n« خدا شما را رحمت كند ! شيعهء على عليه السلام حسن ، حسين ، سلمان ، ابوذر ، مقداد ، عمّار و محمد بن ابى بكر بودند كه هيچ يك از خواسته‌هاى على ( ع ) را نافرمانى نكردند . » « 3 » \r\n\r\nاز راويان حديث\r\nرواياتى از عمّار رسيده است كه در اينجا به يك نمونه اشاره مىشود . عمّار از\r\n\r\n","description":"","footnote":" ( 1 ) . تاريخ طبرى ، ج 5 ، ص 38 ؛ بحارالأنوار ، ج 22 ، ص 330 ؛ المعيار و الموازنه ، ص 136 با اندكى اختلاف .  ( 2 ) . بحارالأنوار ج 22 ، ص 319 .  ( 3 ) . بحارالانوار ، ج 22 ، ص 330 ، همچنين در ص 333 دربارهء همين موضوع مطلبى آمده است . ","page_name":" 90 ","page_number":90},
  {"content":"\r\n\r\nرسول خدا صلى اللّه عليه و آله نقل كرده است كه آن حضرت فرمود :\r\n« هر كه در دنيا دورو باشد ، روز قيامت دو زبان آتشين خواهد داشت . »\r\n\r\nگروه ستمگر ، عمّار را مىكشند\r\nعايشه گويد :\r\nهنگامى كه رسول خدا ( ص ) ساختمان مسجد را آغاز كرد ، مسلمانان سنگ مىآوردند . هر كس يك سنگ مى آورد و باز مى گشت تا سنگ ديگر بياورد ، ولى عمّار دو برابر ديگران سنگ مى آورد .\r\nرسول خدا ( ص ) در اين هنگام دست بر پشت عمّار كشيد و گفت :\r\n« پروردگارا ! بر عمّار بركت نازل فرما . سپس فرمود : اى پسر سُمَيّه ! خدايت رحمت كند ! تو را گروه تجاوز گر به قتل مى رسانند و آخرين توشهء تو از دنيا شيرى است آميخته به آب . « 1 » \r\n\r\nعمّار در احاديث\r\nاحاديث و روايات بسيارى در فضائل عمّار وارد شده است كه به چند نمونه از آنها اشاره مىشود .\r\n\r\nالف . پاكيزهء پاك شده :\r\nاز امير مؤمنان على عليه السلام روايت شده است كه :\r\nروزى عمّار اجازهء شرفيابى به محضر رسول خدا صلى الله عليه و آله را خواست . آن حضرت از درون خانه پرسيد : « كيست ؟ »\r\n\r\n","description":"","footnote":" ( 1 ) . مَنْ كانَ لَهُ وَ جَهانِ فِىِ الدُّنْيا كانَ لَهُ يَوْمَ الْقِيامَةِ لِسانانِ مِنْ نارٍ ( ثواب الأعمال ، ص 319 ؛ سنن ابى داود ، ج 4 ، ص 268 ) . ","page_name":" 91 ","page_number":91},
  {"content":"\r\n\r\nعمّار پاسخ داد : « عمّار هستم »\r\nپيامبر ( ص ) فرمود : « خوش آمدى ، اى پاكيزهء پاك شده . » « 1 » \r\n\r\nب . مقام عمّار :\r\nبُرَيدهء اسلمى گويد :\r\n« رسول خدا ( ص ) دربارهء عمّار فرمود : و خير عمّار فراوان ، نورش تابنده ، و پاداشش بزرگ است . » « 2 » \r\n\r\nج . سراپا ايمان :\r\nعلى ( ع ) گويد :\r\nشنيدم رسول خدا ( ص ) مىفرمايد : « عمّار ذات و طبيعت او پراز ايمان است » « 3 » \r\n\r\nد . فقيه بزرگ :\r\nرسول خدا صلى اللّه عليه و آله به عمّار فرمود :\r\n« اى عمّار ، تو از بزرگان فقها هستى . »\r\nعمّار گفت :\r\n« اى رسول خد ، از دانش همين برايم بس است كه مى دانم تو فرستادهء خداى جهانيانى ، و سرور همهء آفريدگانى . و برادرت على وصىّ و جانشين تو است ، و او بهترين كسى است كه پس از خود به جا\r\n\r\n","description":"","footnote":" ( 1 ) . رجال كشى ، ص 34 ؛ كنزالعمال ، ج 16 ، ص 137 ؛ اصابه ، ج 2 ، ص 512 ؛ سنن ابن‌ماجه ، ج 1 ، ص 52 ؛ سير اعلام النبلاء ، ج 1 ، ص 296 .  ( 2 ) . رجال كشى ، ص 31 .  ( 3 ) . سنن ابن ماجه ، ج 1 ، ص 52 ؛ سير اعلام النبلاء ج 1 ، ص 296 ؛ الغدير ، ج 9 ، ص 24 ؛ بحارالانوار ، ج 22 ، ص 318 ؛ وقعهء صفين ، ص 322 . ","page_name":" 92 ","page_number":92},
  {"content":"\r\n\r\nمىگذارى . و مى دانم سخن حق ، سخن تو و اوست ، و فعل حق فعل تو و اوست . » « 1 » \r\n\r\nرزمنده‌اى دلاور\r\nعمّار در بسيارى از غزوه ها و سريه هاى سپاهيان اسلام عليه نيروهاى كفر و شرك و بت پرستى حضور فعال داشت ، كه از آن جمله شركت در سريّهء « عبداللّه بن جحش » وحمله به كاروان قريش بود . اين نبرد با پيروزى نيروهاى اسلام و تصرّف كاروان دشمن به پايان رسيد . « 2 » \r\nعمّار ، همچنين در غزوهء « عُشَيْرَه » كه در سال دوم هجرى اتفاق افتاد ، شركت داشت . در اين غزوه ، پيامبر صلى اللّه عليه وآله به منظور تعقيب كاروان قريش از مدينه خارج شد . و پرچمدارنيروهاى اسلام ، « حمزة بن عبدالمطلب » عموى آن حضرت ، بود . « 3 » \r\nدر واقعه بدر نيز عمّار در كنار رسول خدا ( ص ) با دشمنان اسلام پيكار كرد ، او در اين نبرد گروهى از دشمنان رابه هلاكت رساند ، كه از جملهء آنان « عامر بن حضرمى » « 4 »  و « حارث بن زمعه » « 5 »  و « ابو قيس بن فاكه » « 6 »  و « على بن امَّية بن خلف » « 7 »  را مى توان نام برد . در اين جنگ يكى از شجاعان تيرهء بنى عمرو بن تمهيم نيز به دست عمّار به هلاكت رسيد . « 8 » \r\n\r\n","description":"","footnote":" ( 1 ) . بحارالانوار ، ج 22 ، ص 340 .  ( 2 ) . تاريخ طبرى ، ج 2 ، ص 410 .  ( 3 ) . همان مدرك ، ص 408 .  ( 4 ) . سيرهء ابن هشام ، ج 2 ، ص 365 .  ( 5 ) . همان مدرك ، ص 366 .  ( 6 ) . همان مدرك ، ص 369 .  ( 7 ) . همان مدرك ، ص 372 .  ( 8 ) . همان مدرك ، ص 368 . ","page_name":" 93 ","page_number":93},
  {"content":"\r\n\r\nهمچنين عمّار در غزوهء « ذات الرقاع » ( كه در سال چهارم هجرى اتفاق افتاد ) حضورى چشمگير داشت . او در يكى از شبهاى بسيار حساس و طوفانى ، به همراه « عبّادبن بِشْرْ » نگهبانى نيروهاى اسلام را عهده دار شد ، كه به دنبال تير اندازى يكى از افراد دشمن و مجروح شدنِ « عبّاد » عمّار به تعقيب دشمن برخاست و دشمن با شنيدن نام عمّار در تاريكى شب فرار كرد . « 1 » \r\nدر سال ششم هجرى كه پيامبر صلى اللّه عليه و آله به پادشاهان نامه نوشت و آنان را به اسلام دعوت كرد ، « 2 »  آن حضرت عمّار را با نامه اى به دربار « ايْهَم بن نعمان غسّانى » ( فرمانرواى شام ) فرستاد . « 3 » \r\nعمّار در سال نهم هجرى در جنگ تبوك شركت جست ، و در كنار رسول خدا ( ص ) عليه روميان آماده نبرد شد . « 4 »  وقتى برخى از منافقان به تضعيف روحيّه نيروها پرداختند گفتند : مگر جنگ با بنى الاصفر ( فر زندان زرد - روميها ) همانند ساير جنگهاست ؟ گويا مى بينم فردا به ريسمانها بسته شده ايد ! خبر به پيامبر ( ص ) رسيد ، حضرت به وسيله عمّار براى آنها پيام فرستاد .\r\n( فرمانده آگاه و مدير ، هر نوع تهديد و تضعيف عليه نيروهايش را با سرعت و دقّت و شيوه اى مناسب دفع مىكند . ) عمّار وقتى سخنان پيامبر ( ص ) را به آنان رساند ، همگى آمدند و عذر خواهى كردند . « 5 » \r\n\r\n","description":"","footnote":" ( 1 ) . مغازى ، واقدى ، ج 1 ، ص 396 ؛ سيره ابن هشام ، ج 3 ، ص 213 - 219 .  ( 2 ) . كامل ، ابن اثير ، ج 2 ، ص 210 ؛ تاريخ طبرى ، ج 2 ، ص 644 ؛ تاريخ يعقوبى ، ج 2 ، ص 77 .  ( 3 ) . تاريخ يعقوبى ، ج 2 ، ص 78 ؛ ابن سعد در طبقات ، ج 1 ، ص 265 ، نام آن حاكم را « جبلةبن ايْهَم » ذكر كرده است .  ( 4 ) . تاريخ طبرى ، ج 3 ، ص 100 ؛ سيره ابن هشام ، ج 4 ، ص 159 .  ( 5 ) . همان مدرك ، ص 108 ؛ همان مدرك ، ص 168 . ","page_name":" 94 ","page_number":94},
  {"content":"\r\n\r\n\r\nفصل دوّم : عمار در عصر خلفا\r\n\r\nعمّار و خلافت ابوبكر\r\nپس از رحلت پيامبر صلى اللّه و عليه و آله گروهى از مهاجران و انصار از بيعت با ابوبكر امتناع ورزيدند . از جملهء آنان ، عمّار بن ياسر ، عباس بن عبدالمطلب ، فضل بن عباس ، زبير ، مقداد ، سلمان ، ابوذر ، و . . . بودند . اين افراد على عليه السلام را جانشين رسول خدا ( ص ) مى دانستند . « 1 » \r\n\r\nدر نبرد يَمامه\r\nدر ربيع الأول سال دوازده هجرى قمرى ، ابوبكر براى پايان دادن به غائلهء مسيلمهء كذّاب ، نيروهايى به فرماندهى « خالد بن وليد » به سوى يمامه « 2 »  گسيل داشت . نيروهاى مسيلمه و خالد به شدت با يكديگر درگير شدند ، و بسيارى از\r\n\r\n","description":"","footnote":" ( 1 ) . تفسيراتقان ، سيوطى ، ج 1 ، ص 59 .  ( 2 ) . يمامه از شهرهاى نجد ، به طول جغرافيايى 71 درجه و 45 ثانيه از سمت مغرب و عرض 21 درجه و 30 دقيقه از سمت جنوب ( معجم البلدان ، ياقوت حموى ، ج 5 ، ص 442 ) . ","page_name":" 95 ","page_number":95},
  {"content":"\r\n\r\nمسلمانان كشته شدند ، « 1 »  و گروهى پا به فرار گذاشتند . « 2 » \r\nدر اين هنگام عمّار بر روى سنگى ايستاد و فرياد كشيد :\r\nمسلمانان ! آيا از بهشت فرار مى كنيد ؟\r\nمسلمانان ! من عمّارم ، به سوى من آييد !\r\n. . . آنگاه عمّار با شدت هر چه تمامتر نبرد سختى را آغاز كرد « 3 »  و سرانجام مسيلمه كشته و نيروهايش متلاشى شدند و يمامه فتح گرديد .\r\n\r\nفرمانرواى كوفه در دوران خلافت عمر\r\nعمر بن خطاب در سال 21 ه ق در نامه اى به اهل كوفه نوشت :\r\n« عمّار را به عنوان استاندار به سوى شما فرستادم . » « 4 » \r\nو بدين گونه عمّار استاندار كوفه گرديد .\r\nيك سال بعد ، عمر عمّار را از استاندارى كوفه بر كنار كرد ، و به جاى او « ابو موسى اشعرى » را منصوب نمود . و سبب بر كنارى عمّار اين بود كه جمعى از كوفيان عملًا به مخالفت با عمّار برخاستند ، و از او نزد عمر سعايت كردند . « 5 » \r\n\r\nطرفدارى از على ( ع )\r\nسومين روز از مرگ عمر بن خطاب فرارسيد ، بنا بر فرمان وى ظرف سه روز مىبايست خليفه تعيين گردد . ابو طلحه با پنجاه مرد شمشير به دست آمادهء اجراى فرمان عمر شد . جلسهء ( شش نفرهء ) شورا در مسجد تشكيل گشت . مهاجران و انصار آمدند ، و\r\n\r\n","description":"","footnote":" ( 1 ) . تاريخ يعقوبى ، ج 2 ، ص 130 .  ( 2 ) . سير اعلام النبلاء ، ج 1 ، ص 302 ؛ تاريخ ابن‌خلدون ، ج 2 ، ص 75 .  ( 3 ) . سيراعلام النبلاء ، ج 1 ، ص 302 .  ( 4 ) . تاريخ طبرى ، ج 4 ، ص 139 .  ( 5 ) . همان مدرك ، ص 163 . ","page_name":" 96 ","page_number":96},
  {"content":"\r\n\r\nمسجد آكنده از جمعيّت شد ، و همه در انتظار سرانجام كار شورا بودند .\r\nعبدالرحمن بن عوف ( يكى از اعضاى شورا ) برخاست و چنين گفت :\r\n« همه مى خواهند بدانند كه خليفهء مسلمانان كيست ؟ امروز بايد اين كار انجام شود ، و مسألهء خلافت روشن گردد . »\r\n« سعيد بن زيد سخن عبدالرحمن را قطع كرد و خطاب به او گفت :\r\nعبدالرحمن ! ما تو را شايستهء خلافت مى دانيم ، خودت اين مسؤوليّت را بپذير و ما را آسوده كن .\r\nعبدالرحمن گفت : چنين نگوييد ، زيرا من خود را از خلافت باز داشته‌ام تا آن را به برترين فرد شورا واگذار كنم .\r\nعمّار به او گفت : « عبدالرحمن ! اگر مى خواهى ميان مسلمانان شكاف ايجاد نشود ، با على عليه السلام بيعت كن ، كه ما همه پيرو او هستيم . »\r\nمقداد در تاييد عمّار گفت : « عمّار راست مى گويد . »\r\nابن ابى سرح ( يكى از بنى اميه ) به عبدالرحمن گفت : « عبدالرحمن ! اگر مىخواهى ميان مسلمانان اختلاف نشود باعثمان بيعت كن »\r\nعبداللّه بن ربيعه گفت : « ابن ابى سرح راست مى گويد . »\r\nعمّار به ابن ابى سرح گفت : « تو كيستى كه خير خواه مسلمانان شده اى ؟ ! »\r\nآنگاه عمّار خطاب به جمع حاضر گفت :\r\n« مردم ! خداوند به بركت پيامبر خود ما را گرامى داشت ، و به واسطهء پيامبر خود ما را عزّت بخشيد ، چرا امر خلافت رااز خاندان رسول خدا صلى اللّه عليه و آله بيرون مى كنيد ؟ ! » « 1 » \r\n\r\n","description":"","footnote":" ( 1 ) . تاريخ طبرى ، ج 4 ، ص 234 ( داستان شورا در اين مدرك به تفصيل ذكر شده است ) تاريخ يعقوبى ، ج 2 ، ص 160 ؛ كامل ، ابن اثير ، ج 3 ، ص 65 ؛ شرح نهج البلاغه ، ابن ابىالحديد ، ج 1 ، ص 62 . ","page_name":" 97 ","page_number":97},
  {"content":"\r\n\r\n\r\nعمّار و خلافت عثمان\r\nصندوقى پر از جواهر و زيور آلات در خزانهء عمومى مدينه بود ، عثمان مقدارى از آن رابرداشت و به يكى از افراد خانواده‌اش داد تا خود را با آن بيارايد . مردم عثمان را در معرض انتقاد شديد قرار دادند ، و سخنان تند به او گفتند . به حدّى كه او را به خشم آوردند .\r\nروزى عثمان در اين رابطه گفت :\r\n« از اين غنايم و اموال بيت المال هرقدر كه نياز داريم بر مىداريم ، اگر لازم شود پوزهء گروهى رابه خاك مىماليم . »\r\nعلى عليه السلام فرمود : « بنابراين ما هم از اين كار تو جلوگيرى مىكنيم . »\r\nو عمّار گفت : « خدا را گواه مى گيرم كه من اوّلين كسى هستم كه اين كار عثمان را خوش ندارم ، گر چه بينى مرا به خاك بمالند . »\r\nعثمان برآشفت و گفت : « آيا به من جسارت مى كنى اى پسر . . . ؟ ! » آنگاه فرمان داد عمّار را بگيرند . عمّار را دستگير كردند . سپس عثمان بر او وارد شد و آنقدر او را زد كه عمّار بيهوش گشت .\r\nعمّار رابه خانهء ام‌ّسلمه ، همسر رسول خدا ( ص ) بردند ، و چون به هوش آمد فوراً نمازهايى كه درحال بيهوشى قضا شده بود خواند وگفت\r\n« خدا را سپاس كه اين نخستين بارى نيست كه در راه خدا شكنجه مىشوم . »\r\nخبر شكنجه و مضروب شدن عمّار به عايشه رسيد ، او نيز خشمگين شد و فرياد برآورد كه :\r\n« چه زود سنّت پيامبرتان را ترك كرديد . »\r\nخبر رفتار عثمان با عمّار در ميان مردم پخش شد ، و مخالفت عمومى عليه عثمان شدت گرفت . « 1 » \r\n\r\n","description":"","footnote":" ( 1 ) . الغدير ، ج 9 ، ص 15 ، بنقل از انساب الاشراف ، ج 5 ، ص 48 . ","page_name":" 98 ","page_number":98},
  {"content":"\r\n\r\n\r\nعمّار در آستانهء تبعيد\r\nوقتى عثمان ، ابوذر را به ربذه تبعيد كرد ، و او در ربذه از دنيا رفت . عثمان گفت :\r\n« خدايش رحمت كند . »\r\nعمّار گفت : « آرى ، خداوند ابوذر را رحمت كند كه از دست ما آسوده شد . »\r\nعثمان از گوشه و كنايه زدن عمّار خشمگين شد ، و خواست او را مانند ابوذر تبعيد كند . طايفهء بنى مخزوم ( هم پيمانان عمّار ) نزد على عليه السلام رفتند و از آن حضرت خواستند كه اقدام كند و مانع تبعيد عمّار گردد . على ( ع ) فرمود :\r\n« عثمان رابه اين حال رها نمى كنيم . »\r\nبا گرد آمدن بنى مخزوم در خانهء على ( ع ) ، عثمان از تبعيد عمّار چشم پوشيد . « 1 » \r\n\r\nگفتگو با عايشه\r\nعايشه پس از كشته شدن عثمان گريه مى كرد و مىگفت :\r\n« عثمان را مظلومانه كشتند . »\r\nوقتى عمّار عايشه را گريان ديد ، به او گفت :\r\n« تو كه ديروز مردم را براى كشتن عثمان تحريك مى كردى ، چه شده است كه اكنون گريه مى كنى ؟ ! » « 2 » \r\n\r\n","description":"","footnote":" ( 1 ) . تاريخ يعقوبى ، ج 2 ، ص 173 .  ( 2 ) . عقد الفريد ، ابن عبدربه ، ج 5 ، ص 43 . ","page_name":" 99 ","page_number":99},
  {"content":"\r\n . \r\n","description":"","footnote":"","page_name":" 100 ","page_number":100},
  {"content":"\r\n\r\n\r\nفصل سوّم : عمار در عصر خلافت على ( ع )\r\n\r\nفرماندهء جناح چپ در جمل\r\nبا پيمان شكنى طلحه و زبير ، و اشغال بصره از سوى آنها ، و ايجاد بحران در اين سامان ، على عليه السلام تصميم به دفع شر آنان گرفت . بدين منظور صبح جمعه دهم جمادى الثانى سال 36 ق در رأس نيروهاى تابعه عازم اين شهر شد .\r\nآن حضرت در آرايش نظامى سپاه خود ، مالك اشتر و سعيد بن قيس رابه فرماندهى ميمنه ، و عمّار ياسر و شريح بن هانى را به فرماندهى ميسره منصوب كرد .\r\n\r\nعمّار ، ميزان تشخيص حق و باطل\r\nدر لحظه‌اى كه نيروهاى على ( ع ) ، از ميان گرد و غبار راه پديدار مىشدند ، سوارى نزد زبير آمد و به او سلام كرده آنگاه گفت : « نيروهاى على به شما رسيدند . عمّار را نيز در ميان آنها ديدم و با يكديگر سخن گفتيم . »\r\nزبير گفت : « نه ! عمّار در ميان آنها نيست . »\r\n\r\n","description":"","footnote":"","page_name":" 101 ","page_number":101},
  {"content":"\r\n\r\nسوار گفت : « به خدا سوگند ، عمّار در ميان آنها هست . »\r\nزبير كه اصرارآن مرد رابر وجود عمّار ديد به يكى از ياران خود گفت : « سوار شو و برو با دقّت جستجو كن تا ببينم گفتهء اين مرد راست است ؟ »\r\nآن دو با هم رفتند و سپس بازگشتند . زبير پرسيد : « چه ديدى ؟ » پاسخ داد :\r\n« اين مرد راست مى گويد . »\r\nزبير با شنيدن گفتار او گفت : « واى كه گرفتار شدم . واى كه پشتم شكست ! » زبير آنچنان به لزره افتاد كه سلاح اوتكان مى خورد . » « 1 » \r\nاين نگرانى شديد زبير از حضور عمّار در سپاه على عليه السلام ، به جهت سخنان پيامبر صلى اللّه عليه وآله بود كه حق طلبى و حقانيت عمّار را بيان داشته ، و قاتلان او را ستمكار و باغى معرفى كرده بود .\r\n\r\nحماسه سرايى عمّار در جمل\r\nعمّار در واقعه جمل در برابر دشمن ، با سردادن اين رجز خود را اين گونه معرفى كرد :\r\nمن عمّارم و پدرم ياسر است ، هر دو فرياد گريم و من مؤمنى مهاجرم .\r\nطلحه و زبير هر دو خيانتكارند ، و حق در دست على آشكار است . « 2 » \r\n\r\nيورش بر زبير\r\nعمّار در جنگ جمل با نيزه بر زبير حمله ور شد . زبير به او گفت :\r\n« آيا مى خواهى مرا بكشى ؟ »\r\nعمّار گفت :\r\n\r\n","description":"","footnote":" ( 1 ) . تاريخ طبرى ، ج 4 ، ص 510 ؛ كامل ، ابن اثير ، ج 3 ، ص 261 با كمى اختلاف .  ( 2 ) . إِنّى لَعَمَّارٌ وَ شَيْخِى ياسِرٌ ، صاحٍ كِلاناٍمُؤمِنٌ مُهاجِرٌ ، طَلْحَةُ فِيها والزبَيْرُ غادِرٌ ، وَ اْلحَقُّ فى كَفِّ عَلِىٍّ ظاهِرٌ ( بحارالأنوار ، ج 32 ، ص 181 ) . ","page_name":" 102 ","page_number":102},
  {"content":"\r\n\r\n« نه ، برگرد ! ( و در جنگ شركت مكن ) » « 1 » \r\nزبير از اقدام خود در جنگ با على عليه السلام پشيمان شد ، و از جنگ كناره گيرى كرد و از لشكر جدا شد ، و به نقطه اى در حومهء شهر بصره رفت ، و در آنجا به دست مردى به نام « عمرو بن جرموز » كشته شد .\r\n\r\nقهرمان پير\r\nعمروبن يثربى مهار شتر عايشه را در دست داشت و رجز مىخواند ، و از اينكه سه تن از ياران على عليه السلام را به نام هاى ، علباء بن هيثم ، زيد بن صوحان و هندبن عمرو را به شهادت رسانده بود به خود مى باليد . « 2 » \r\nعمّار كه پيرمردى نود ساله بود ، « 3 »  و از نظر توان جسمى از همهء كسانى كه به جنگ ابن يثربى رفته بودند ضعيف‌تر به نظر مىرسيد ، آمادهء نبرد با ابن يثربى شد . در اين هنگام همهء نيروهاى حق ، جملهء « إِنَّالِلَّه وَ إِنَّاإِلَيْهِ راجِعُونَ » بر زبان آوردند ، و گفتند :\r\n« عمّار نيز كشته خواهد شد » . « 4 »  زيرا پيش از او هركه به جنگ ابن يثربى رفت ، كشته شد .\r\nعمّار به ميدان رفت ، و برابن يثربى بانگ زد :\r\n« به جاى امنى پناه برده‌اى ! اگر راست مى گويى از ميان اين گروه به سوى من بيا » .\r\nاين يثربى مهار شتر را به ديگرى داد و خود را به عمّار رساند . نبرد آغاز شد .\r\nنخست ابن يثربى ضربتى فرود آورد ، عمّار سپر چرمين خود را حايل‌كرد ، شمشير ابن يثربى در سپر نشست هر چه كوشيد نتوانست آن را جدا سازد .\r\n\r\n","description":"","footnote":" ( 1 ) . تاريخ طبرى ، ج 4 ، ص 512 ؛ كامل ، ابن اثير ، ج 3 ، ص 262 .  ( 2 ) . تاريخ طبرى ، ج 4 ، ص 517 .  ( 3 ) . همان مدرك ، ص 519 .  ( 4 ) . همان مدرك ، ص 531 . ","page_name":" 103 ","page_number":103},
  {"content":"\r\n\r\nدر همين حال عمّار به او حمله ور شد ، و با شمشير هر دوپايش را قطع كرد . ابن يثربى بر زمين افتاد . او را نزد على عليه السلام آوردند و به فرمان آن حضرت گردنش را زدند . « 1 » \r\n\r\nيورش بر « بِشْرظُبّى »\r\nقبيلهء « بنى ضُبَّه » درجنگ جمل ، يكى از معدود قبيله هايى بود كه نهايت كوشش را در پشتيبانى از عايشه از خود نشان داد ، و سرسختانه مى جنگيد .\r\nيكى از افراد سرشناس اين قبيله به نام « بِشرظُبّى » به نبرد گاه آمد و به رجز خوانى پرداخت . او خطاب به افراد قبيلهء خود چنين مى سرود :\r\n« اى قبيلهء ضُبَّه ، فزونى خود را به مردم عراق ( سپاه على عليه السلام ) نشان دهيد ، و آتش جنگ سختى را بر افروزيد . »\r\n. . . كه ناگاه عمّار دلاور بر او يورش برد و او را به هلاكت رساند . « 2 » \r\n\r\nخطرناكترين مأموريت\r\nنيروهاى دشمن در پيرامون شتر فرماندهى سخت مى جنگيدند . شدّت جنگ به اندازه اى بود كه همهء جنگاوران « بنى ضُبَّه » كه سرسختانه از شتر دفاع مى كردند تارو مار شدند .\r\nعلى عليه السلام مالك اشتر و عمّار را احضار فرمود . هنگامى كه اين دو فرمانده به حضور رسيدند ، آن حضرت به آنان فرمود :\r\n« بايد هر چه زودتر اين شتر پى شود ، برويد و شتر را پى كنيد ! »\r\nمالك و عمّار يورش بردند ، و نيروهاى دشمن را كنار زدند ، و خود را به شتر رساندند . در نخستين حمله يك پاى شتر قطع شد ، مردى از « بنى ضُبَّه » زير\r\n\r\n","description":"","footnote":" ( 1 ) . همان مدرك ، ص 517 .  ( 2 ) . بحارالانوار ، ج 32 ، ص 180 . ","page_name":" 104 ","page_number":104},
  {"content":"\r\n\r\nشتر رفت و شانهء خود را به جاى پاى قطع شدهء شتر قرارداد . در اين هنگام « عبدالرحمن بن صُرَد » پاى ديگر شتر را پى كرد ، و شتر به پهلو بر زمين قرار گرفت .\r\nعمّار با شمشير مفصل كف و بازوى شتر را قطع كرد و شتر به زمين افتاد . « 1 » \r\nبا از پا درآمدن شتر ، باقيمانده نيروهاى باطل پراكنده و متوارى شدند و فتنهء جمل پايان گرفت و جنگ خاتمه يافت .\r\n\r\nحق‌گويى عمّار\r\nپس از پايان جنگ جمل ، عمّار به عايشه گفت :\r\nچقدر از خواسته هاى رسول خدا صلى اللّه عليه و آله فاصله گرفتى !\r\nعايشه پرسيد : ابويقظان « 2 »  هستى ؟\r\nعمّار پاسخ داد : آرى .\r\nعايشه گفت : به خدا سوگند تو هميشه سخن حق مىگويى .\r\nعمّار گفت : سپاس خداى را كه بازبان تو به سود من گواهى داد . « 3 » \r\n\r\nسخن عمّار با مردم\r\nجنگ جمل به پايان رسيد ، و على عليه السلام غنايم را ميان سپاه تقسيم كرد ، بعضى به آن حضرت اعتراض داشتند كه غنايم به عدالت تقسيم نشده است .\r\nعلى ( ع ) با توضيحات كافى حقيقت را روشن ساخت و هر گونه ابهام و اعتراض را پاسخ گفت ، به گونه اى كه همگى نظر و عقيدهء آن حضرت را پذيرفتند و گفتند :\r\n« اى امير مؤمنان ! حق با تو است ، و غنايم را به عدالت تقسيم كردى ، و ما اشتباه مى كرديم . »\r\n\r\n","description":"","footnote":" ( 1 ) . مناقب ، ابن شهر آشوب ، ج 3 ، ص 161 .  ( 2 ) . كنيهء عمّار .  ( 3 ) . تاريخ طبرى ، ج 4 ، ص 545 . ","page_name":" 105 ","page_number":105},
  {"content":"\r\n\r\nدر اين حال ، عمّار به پا خاست و خطاب به مردم چنين گفت :\r\n« مردم ! به خدا سوگند اگر پيرو على عليه السلام باشيد هرگز از راه پيامبرتان حتى به اندازهء يك تار مو منحرف نخواهيد شد . » « 1 » \r\n\r\nدر صفين\r\nهنگامى كه امير مؤمنان على ( ع ) خواست جهت جنگ با معاويه اقدام كند و رهسپار شام شود ، ياران خود را از مهاجر و انصار فراخواند ، و در اين باره از ايشان نظر خواهى نمود . نخست هاشم مرقال به پا خاست ، و با بيان سخنانى جنگ با سركشان شام راتأييد كرد .\r\nبا پايان يافتن سخنان وى ، عمّار ياسر برخاست و پس از حمد و سپاس خدا چنين گفت :\r\nاى امير مؤمنان ! اگر بتوانى حتى يك روز هم درنگ مكن ، و ما را پيش از شعله ور شدن آتشى كه تبهكاران افروخته اند ، و پيش از آنكه عليه مسلمانان متّحد شوند ، به سوى آنان فرست ، و بدين وسيله آنان را به راه راست دعوت كن ، اگر پذيرفتند سعادتمند مى شوند ، و اگر جز جنگ راه ديگرى نپويند ، در اين صورت مى جنگيم . و به خدا سوگند كه ريختن خون آنان و تلاش در پيكار با ايشان ، نزديك شدن به خدا و كرامت الهى است . « 2 » \r\n\r\nاز فرماندهان ارشد\r\nپس از قطعى شدن جنگ ، امير مؤمنان على عليه السلام به آرايش نظامى نيروها پرداخت . آن حضرت مالك اشتر را فرماندهِ نيروهاى سواره نظام اعزامى از كوفه ، سهيل\r\n\r\n","description":"","footnote":" ( 1 ) . بحارالأنوار ، ج 32 ، ص 223 .  ( 2 ) . وقعهء صفين ، ص 92 . ","page_name":" 106 ","page_number":106},
  {"content":"\r\n\r\nبن حنيف را فرماندهِ سپاه اعزامى ازبصره ، و عمّار را فرمانده نيروهاى پياده نظام اعزامى از كوفه ، قيس بن سعد را فرمانده نيروى پيادهء بصره ، هاشم مرقال را پرچمدار ، و مُسَعَّربن فدكى فرمانده نيروهايى كه از قاريان قرآن تشكيل شده بود قرار داد . « 1 » \r\n\r\nمعاويه از ديدگاه عمّار\r\nدر يكى از روزهاى جنگ صفين مردى به عمّار گفت :\r\nاى ابويقظان ! مگر رسول خدا صلى اللّه عليه و آله نفرمود : « با مردم ( بىدين ) بجنگيد تا اسلام آورند ، و آنگاه كه اسلام را پذيرفتند ، خون و دارايى شان در امان است ؟ »\r\nعمّار پاسخ داد : آرى رسول خدا ( ص ) اين گونه فرموده است ، ولى اينان اسلام نياوردند ، و به ظاهر تسليم شدند ، و كفر را در دل نهان كردند ، تا اينكه ياورانى يافتند و به جنگ آمدند . « 2 » \r\n\r\nاعتراف دشمن\r\nدرميان لشكر امير المؤمنين عليه السلام شخصى بود به نام ابونوح ، روزى يكى از بستگان او به نام ذوالكلاع كه جزء لشكريان معاويه بود نزد او آمد و گفت :\r\n- نزد تو آمده‌ام تاحديثى را كه در زمان عمر از عمروعاص شنيده‌ام برايت بگويم .\r\n- آن حديث چيست ؟\r\n- عمرو عاص از پيامبر خدا نقل كرد كه آن حضرت فرمود : « بين اهل شام و اهل عراق جنگ مىشود و حق با يكى از آن دو لشكر است كه پيشواى هدايت نيز در ميان آنان است و عمّار ياسر نيز با او است . »\r\n\r\n","description":"","footnote":" ( 1 ) . كامل ، ابن اثير ، ج 3 ، ص 294 ؛ تاريخ طبرى ، ج 5 ، ص 10 با اندكى تفاوت .  ( 2 ) . وقعهء صفين ، ص 215 . ","page_name":" 107 ","page_number":107},
  {"content":"\r\n\r\n- قسم به خدا كه عمّار در بين ما است .\r\n- آيا برجنگ با ماتصميم جدّى دارد ؟\r\n- آرى ، قسم به پروردگار كعبه او از من در جنگ با شما جدّىتر است در حالىكه من دوست داشتم همه شما يك نفر بوديد و من سر آن يك تن را از پيكر جدا مىكردم .\r\nسپس ذوالكلاع سلامتش را به عهده گرفت و درخواست كرد تا با او به طرف لشكر شام برود و تنها يك كلمه به عمرو عاص بگويد كه عمّار ياسر در بين لشكر اميرالمؤمنين ( ع ) است تا شايد به اين وسيله صلحى بين دو طرف برقرار شود .\r\nابو نوح پس از توكّل برخدا و استغاثه به درگاهش با ذوالكلاع پيش عمرو عاص آمد در حالى كه او نزد معاويه بود . ذوالكلاع به عمرو عاص گفت :\r\n- آيا دوست دارى مردى ناصح خبرى از عمّار ياسر به توبدهد ؟\r\n- آن شخص كيست ؟\r\n- پسر عموى من ( ابو نوح ) است .\r\nسپس عمروعاص او راقسم‌دادوپرسيد :\r\n- آيا عمّاربن‌ياسر دربين شمااست ؟\r\n- من تا جهت سؤال تو راندانم جواب نمى گويم زيرا غير از او نيز از اصحاب رسول خدا ( ص ) با ما هستند كه همه بر جنگ شما تصميم جدى دارند .\r\n- از رسول خدا شنيدم كه مى فرمود : « عمّار را گروه متجاوز مى كشند و عمّار هرگز از حق جدا نمى شود و آتش بدن او را نمى خورد . »\r\n- قسم‌به خداكه عمّار دربين ما است و تصميم جدّى برجنگ با شما دارد .\r\n\r\n","description":"","footnote":"","page_name":" 108 ","page_number":108},
  {"content":"\r\n\r\nسپس ابو نوح برگشت و داستان را براى عمّار نقل كرد .\r\n- از او اقرار گرفتى ؟\r\n- بلى اقرار كرد .\r\n- راست گفته ليكن آنچه از رسول خدا شنيده به ضررش تمام خواهد شد و سودى برايش نخواهد داشت . « 1 » \r\n\r\nجنگ روانى عليه دشمن\r\nعمرو با ده سوار و عمّار با دوازده تن رو به روى يكديگر قرار گرفتند ، به گونه اى كه اسبهايشان گردن به گردن بودند . عمّار و همراهانش از اسبها فرود آمدند ، و شمشيرهاى خود را حمايل كردند . عمروبا ديدن اين صحنه شهادتين بر زبان آورد .\r\nعمّار گفت :\r\nخاموش باش اى عمرو ! تو در دوران رسول خدا صلى الله عليه و آله و پس از او شهادتين را رها ساختى . اى عمرو : اگر آهنگ دشمنى دارى ، بدان كه حق ، باطل تو را دفع مىكند ، و اگر مى خواهى سخنى بگويى ، ما از تو داناتر و سخن حق نزد ماست . و اگر بخواهى سخنى خواهم گفت كه ميان ماو شما را جدا سازد و پيش از آنكه از جايت برخيزى كفرت را ثابت كند ، و چنان باشدكه خودت عليه خودگواهى دهى ، ونتوانى سخنم را تكذيب كنى .\r\nعمرو گفت :\r\nاى ابويقظان ! من براى شنيدن اين سخنان نيامده‌ام ، من براى اين نزد تو آمده‌ام‌كه تو درميان سپاه از مقام والايى برخوردار هستى ، و همه سخن تو را بيش از ديگران مى پذيرند . من از تو مى خواهم كه به\r\n\r\n","description":"","footnote":" ( 1 ) . وقعه صفين ، نصربن مزاحم ، ص 333 - 336 ، تلخيص . ","page_name":" 109 ","page_number":109},
  {"content":"\r\n\r\nخاطر خدا ازسلاح كشيدن آنان جلوگيرى كنى ، و خونشان را حفظ كنى ، و آنان رابه اين كار ( به ترك خصومت ) تشويق كنى .\r\nچرا با ما مى جنگى ؟ مگر ما همه يك خدا را نمى پرستيم ؟ مگر به قبلهء شما نماز نمى بريم ؟ مگر خواسته هاى شمابا خواستهاى ما فرق دارد ؟ مگر ما قرآن شما را نمى خوانيم ؟ مگر به پيامبر شما ايمان نداريم ؟\r\nعمّار گفت :\r\nسپاس خدايى را كه اين سخنان را از دهان تو بيرون آورد . آنها همه از آن من و ياران من است . قبله ، دين ، عبادت ، خدا ، پيامبر و قرآن ، همهء اينها از آن من و اصحاب من است ، نه از آن تو و ياران تو . خدا را سپاس كه تو را وادار ساخت كه عليه خود و يارانت به سود ما اقرار كنى ، و اينها را از آنِ ما بدانى . و سپاس خداى را كه تو را گمراه و گمراه كننده قرار داد ، كه خود از هدايت يا گمراهى خود بى خبر و نابينايى .\r\nاى عمرو ! هم اكنون تو را آگاه مى كنم كه چرا با تو و يارانت مىجنگم .\r\nرسول خدا صلى اللّه عليه و آله مرا فرمان داد كه با ناكثين ( پيمان شكنان ) پيكار كنم ، اين فرمان را به انجام رساندم . و هم آن حضرت به من دستور داد كه با قاسطين ( ستمگران ) بجنگيم و شما آنان هستيد . و امّا نبرد با مارقين ( از دين برگشتگان ) را نمىدانم در مىيابم يا عمرم كفاف نمىدهد .\r\nسپس عمّار افزود :\r\nاى فرومايه ! آيا نمى دانى كه رسول خدا ( ص ) فرمود : « هركه من مولاى او هستم ، على مولاى او است ، خدايا دوستانش را دوست ، و\r\n\r\n","description":"","footnote":"","page_name":" 110 ","page_number":110},
  {"content":"\r\n\r\nدشمنانش را دشمن بدار . » و من دوستدار خداو پيامبرش ، و پس از وى دوستدار على عليه السلام هستم ، و تو بى مولا هستى . « 1 » \r\n\r\nتضعيف روحيهء دشمن\r\nعمّار بار ديگر با نيروهاى تحت امر خود به سوى دشمن رفت تا به عمروعاص نزديك شد ، فرياد برآورد كه :\r\n« اى عمرو ! تو دين خود را در مقابل حكومت مصر فروختى . واى بر تو ، پيوسته تلاش مى كردى كه در اسلام انحراف به وجود آورى . » « 2 » \r\nعمّار همچنين در برخورد با عبيداللّه بن عمر خطّاب گفت :\r\nخداوند نابودت كند كه دينت را به دشمن اسلام و پسر دشمن اسلام فروختى . »\r\nعبيداللّه گفت : نه ، من خونبهاى عثمان را مى خواهم .\r\nعمّار گفت : « به يقين شهادت مى دهم كه از اين كار رضاى خدا را درنظر ندارى ، اگر تو امروز كشته نشوى فردا كشته خواهى شد ، پس در انديشهء روزى باش كه مردم بر پايهء انگيزه هاى درونى خويش پاداش مى يابند ، تا انگيزهء تو چه باشد ! » « 3 » \r\n\r\nنبرد عمّار و تحريك نيروهاى خودى\r\nروز سوّم جنگ نيروهاى عمّار و عمرو عاص با يكديگر درگير شدند و جنگ سختى روى داد . عمّار در حال درگيرى مى گفت :\r\n« اى مسلمانان ! آيا مى خواهيد به كسى بنگريد كه با خدا و رسولش\r\n\r\n","description":"","footnote":" ( 1 ) . وقعة صفين ، نصر بن مزاحم ، منقرى ، ص 333 - 338 .  ( 2 ) . تاريخ طبرى ، ج 5 ، ص 39 ؛ وقعه صفين ، ص 320 .  ( 3 ) . تاريخ طبرى ، ج 5 ، ص 40 ؛ وقعهء صفين ، ص 320 . ","page_name":" 111 ","page_number":111},
  {"content":"\r\n\r\nدشمنى كرده ، و با آنان جنگيده و بر مسلمانان ستم كرده ، و مشركان رايارى رسانده است ؟ و پس از آنكه خداوند اراده كرد كه دين خود را ظاهر سازد و پيامبرش را پيروز گرداند ، اين فرد نزد آن حضرت آمد و اظهار اسلام كرد ؟ او به خدا سوگند اين كار را بدون ميل قلبى و از روى ترس انجام داد ! و هنگامى كه خدا جان رسول خود را گرفت ، ما از دشمنى او ( معاويه ) نسبت به هر مسلمان و دوستى با هر جنايتكارى آگاه بوديم . بدانيد كه او معاويه است ، پس او را لعنت كنيد ، كه خدا او را لعنت كند و با او بجنگيد ، زيرا او از كسانى است كه نور خدا را خاموش مى كنند ، و دشمنان اسلام را يارى مى دهند . » « 1 » \r\nآنگاه عمّار با نيروهاى پياده ، و زياد بن نضر با نيروهاى سواره ، به نيروهاى تحت امر عمروعاص يورش بردند و آنان را از جايگاهشان عقب راندند . « 2 » \r\n\r\nتوجيه نيروهاى مسأله دار و دودل\r\nاسماء ابن حَكَم فزارى مى گويد :\r\nدر اردوگاه على عليه السلام در صفين و تحت فرماندهى عمّار ياسر بوديم ، در آفتاب نيمروز ما زير سايبانى از بُرد سرخرنگى قرار داشتيم . در اين هنگام مردى در ميان صفوف ما كاوش مى كرد تا به ما رسيد و گفت :\r\nكداميك از شما عمّار ياسر است ؟ عمّار پاسخ داد : عمّار منم .\r\nآن مرد گفت : ابويقظان هستى ؟ ( عمّار ) گفت : آرى . آن مرد گفت : با تو كارى دارم ، مى خواهى آن را آشكار بگويم يا در نهان ؟ عمّار\r\n\r\n","description":"","footnote":" ( 1 ) . وقعه صفين ، ص 214 ؛ كامل ، ابن اثير ، ج 3 ، ص 294 .  ( 2 ) . وقعه صفين ، ص 214 ؛ كامل ، ابن اثير ، ج 3 ، ص 295 . ","page_name":" 112 ","page_number":112},
  {"content":"\r\n\r\nگفت : انتخاب باتواست آن مرد گفت : آشكارا بهتر است . عمّار گفت :\r\nبگو . گفت : من از خانوادهء خود در حالى بيرون آمدم كه داراى بينشى استوار بودم ، تا اينكه شب گذشته كه امروز را در پى داشت فرارسيد ، مؤذِّن ما پيش ايستاد و به يگانگى خدا و پيامبرى رسول خدا صلى اللّه عليه و آله گواهى داد ، و مردم را به نماز فراخواند درهمين حال اذانگوى آنان ( دشمنان ) نيز مانند ما اذان گفت ، آنگاه نماز بر پا شد ، و ايشان مانند هم نماز به جاى آورديم ، و يكسان نيايش برديم ، و كتاب واحدى را تلاوت كرديم .\r\nدر آن شب شك به دلم راه يافت ، و چنان شبى را سپرى كردم كه كسى جز خدا از آن آگاه نيست ، بامدادان نزد امير مؤمنان على ( ع ) رفتم و ماجرا را براى آن حضرت بيان كردم على عليه السلام به من فرمود :\r\nآيا با عمّار ياسر ملاقات داشته اى ؟ گفتم : نه . فرمود : حتما او را ببين ، و در آنچه مى گويد دقت كن و پيرو وى باش ، و من به همين منظور نزدتو آمده‌ام .\r\nعمّار به او گفت : آيا صاحب اين پرچم سياه كه رو به روى من قرار دارد را مى شناسى ، آن پرچم از آنِ عمروعاص است كه من سه بار دركنار رسول خدا صلى اللّه عليه و آله با آن جنگيده‌ام ، و اين چهارمين بار است كه با آن پرچم ( و صاحبان آن ) مى جنگم و اين در حالى است كه اين بار از دفعات قبل بهتر و نيكوتر نيست بلكه انگيزه‌اى بدتر و پليدتر از قبل دارند ، آيا در جنگهاى بدر و احُد و حُنَيْن حضور داشتى ، يا پدرت در اين جنگها حضور داشته است كه ماجرا را براى تو تعريف كند ؟ گفت : نه .\r\n( عمّار ) گفت : به تحقيق كه مواضع ما همان مواضعى است كه روزهاى بدر ، احُد و حنين در زير پرچمهاى رسول خدا ( ص ) داشتيم ، و اينان\r\n\r\n","description":"","footnote":"","page_name":" 113 ","page_number":113},
  {"content":"\r\n\r\nدر مواضع احراب مشرك قرار دارند . آيا آن لشكر و افرادش را مى بينى ؟ به خدا سوگند دوست داشتم همهء كسانى كه در ارودگاه معاويه گرد آمده اند و با ما سر جنگ دارند يك تن بودند و من سر آن يك تن را مى بريدم و قطعه قطعه مى كردم . به خدا ريختن خون همهء آنها از ريختن خون گنجشك حلالتر است . آيا تو خون گنجشك را حرام مى دانى ؟ گفت : نه ، بلكه حلال است . ( عمّار ) گفت : آنان نيز خونشان حلال است . آيا اكنون شبهه ات را از دلت زدودم ؟ گفت : آرى حقيقت را برايم روشن ساختى\r\nراوى مى گويد آن مرد روانه شد ، عمّار وى را به حضور خود خواند و به او گفت :\r\n« آگاه باش كه آنان چنان با شمشير ما را بزنند ، كه باطل گرايانِ شما را به شك اندازند كه بگويند : و اگر اينان بر حق نبودند بر ما پيروز نمى شدند ؟ به خدا آنان به اندازهء خاشاكى كه در چشم مگسى فرو رود از حق بهره اى ندارند . به خدا اگر چنان ما را بزنند تا ما را به نخلستانهاى ( دوردست ) هَجَر برانند ذرّه اى در حقانيّت خود و باطل بودن آنان ترديد نخواهم كرد . » « 1 » \r\n\r\nسخنرانى عمّار در صفين\r\nعمّار ، اين فرمانده شجاع و آگاه ، قبل از عمليّات ، به توجيه عقيدتى سياسى نيروهاى تحت امر خود مى پرداخت ، وجهت ايجاد انگيزهء لازم و رفع هر گونه ابهام ، سخنرانى كرده و در اين باره گفت :\r\n« بندگان خدا ! به همراه من به سوى گروهى رهسپار شويد كه خونبهاى كسى را مىطلبند كه برخود ستم كرد و بر خلاف فرمان خدا برمردم\r\n\r\n","description":"","footnote":" ( 1 ) . وقعه صفين ، ص 321 . ","page_name":" 114 ","page_number":114},
  {"content":"\r\n\r\nحكومت راند . ولى چه مىتوان كرد كه اين گروه طعم دنيا را چشيده‌اند و آن راپسنديده وگوارا يافته اند . اينان مى دانند كه اگر صاحب حق آنان رابه پيروى حق الزام كند ، ميان خود ودنيايشان مانع خواهند يافت .\r\nاين گروه سابقه‌اى دراسلام ندارند كه موجب اطاعت آنان گردد . آنها پيروان خود رافريفتند وگفتند : پيشواى مامظلومانه كشته شد ، وهدفشان از اين نيرنگ اين بود كه خودشان برمردم حكومت كنند ، و اگر اين نيرنگ نبود حتى دو نفر هم باآنان بيعت نمىكرد .\r\nخدايا : اگر ما راپيروزگردانى پس چه بسيار كه اين گونه كرده‌اى ، و اگر كار را به آنان واگذارى ، برايشان به خاطر خيانتهايشان بربندگانت عذاب دردناك درنظر گير . » « 1 » \r\n\r\nعمّار و تشجيع رزمندگان\r\nعلى عليه السلام پرچم را به هاشم مرقال داد . هاشم دو زره برتن كرده بود .\r\nعلى ( ع ) به عنوان مزاح به او گفت :\r\nنمى ترسى كه يك چشم ترسو باشى !\r\nهاشم گفت : اى اميرمؤمنان ، به خداسوگند به زودى خواهى دانست كه همانند مردى كه آهنگ جهان ديگر دارد درميان سرهاى دشمنان مىپيچم و به جولان در مىآيم . « 2 » \r\nعمّار هاشم را تشجيع مىكرد و به اومىگفت : « پادر ركاب كن ، حمله كن » « 3 » \r\n\r\n","description":"","footnote":" ( 1 ) . همان مدرك ، ص 319 .  ( 2 ) . وقعه صفين ، ص 326 .  ( 3 ) . وقعه صفين ، ص 328 . ","page_name":" 115 ","page_number":115},
  {"content":"\r\n\r\nعمّار همچنين به هاشم گفت : « پدرم ومادرم فداى تو ، حمله كن ، بتاز » .\r\nهاشم در پاسخ به او گفت :\r\n« عمّار ! تو جنگ راسبك گرفته‌اى ، ولى من بايد باپرچم هجوم كنم ، واميدوارم به آرزوى خود برسم . » « 1 » \r\nعمّار همچنين نيروهاى رزمنده راتشويق مىكرد و به آنها مىگفت :\r\n« بندگان خدا ، پايدارى كنيد ، كه بهشت زيرسايهء شمشيرهاست . » « 2 » \r\nباتشويق عمّار ، هاشم مرقال به نيروهاى معاويه ، حمله سهمگنى برد . « 3 » \r\n\r\n","description":"","footnote":" ( 1 ) . همان مدرك ، ص 340 .  ( 2 ) . همان مدرك ، ص 328 .  ( 3 ) . همان مدرك ، ص 340 . ","page_name":" 116 ","page_number":116},
  {"content":"\r\n\r\n\r\nفصل چهارم : شهادت عمّار\r\n\r\nدر آستانهء شهادت\r\nهجوم همگانى درصفين آغاز شد ، وسپاهيان على عليه السلام و نيروهاى شام بايكديگر درگير شدند وتاغروب جنگيدند . روز بعد نيز نبرد عمومى ادامه يافت ، دراين نبرد ، عمّار ، قيس بن سعد وعبداللّه بن بديل ، فرمانده نيروهاى قارى قرآن بودند . « 1 » \r\nعمّار پيش تاخت ومدّتى جنگيد ، آنگاه به جايگاه خود بازگشت ودرخواست آب كرد . يكى از زنان بنى شيبان از چادر تداركات ظرفى از شير آورد . عمّار وقتى شير را ديد گفت :\r\n« اللّه اكبر ! اللّه اكبر ! امروز زير نيزه ها عزيزانم را ديدار مى كنم ، رسول خدا صلى اللّه عليه و آله راستگو است ، و خبر او راست است ، امروز روز موعود است ، آيا كسى است كه زير نيزه ها به سوى خدا حركت\r\n\r\n","description":"","footnote":" ( 1 ) . كامل ابن اثير ، ج 3 ، ص 296 . ","page_name":" 117 ","page_number":117},
  {"content":"\r\n\r\nكند ؟ سوگند به خدايى كه جانم به دست اوست ، اكنون دربارهء تأويل قرآن با آنان مىجنگيم ، همانگونه كه دربارهء تنزيل آن با آنان جنگيديم . »\r\nپس از اين سخنان بار ديگر بر دشمن تاخت و اينچنين مى سرود :\r\n« ما بر تنزيل قرآن با شما پيكار كرديم ، و امروز بر تأويل آن با شما مى جنگيم ، ضربتى كه سر را از تن جدا سازد ، و دوست را از دوست خود غافل كند ، تا حق به مسير خويش باز گردد . » « 1 » \r\nدر بعضى روايات آمده است كه : عمّار پس از نبردى سخت مجروح شد و روى زمين افتاد ، و پس از به هوش آمدن ، همهء نمازهايى را كه در حال بيهوشى از او فوت شده بود به ترتيب قضا كرد . « 2 » \r\n\r\nتوصيه به حق و صبر در آخرين لحظات\r\nيعقوبى در تاريخ خود مى نويسد :\r\nعمّار در صفين برخاست و فرياد برآورد ؛ نيروهاى زيادى گِرد او جمع شدند .\r\nعمّار گفت :\r\n« به خدا سوگند ، اگر ما را تا نخلستانهاى هَجَر عقب برانند ، ذرّه اى در حق بودن خود ترديد نخواهيم داشت . مابر حقيم و آنان بر باطل . »\r\n« كيست كه راه بهشت را در پيش گيرد ؟ »\r\nديرى نپاييد نيروهاى زيادى نداى او را پاسخ گفتند ، و عمّار هجوم را آغاز كرد ، و چنان پيش تاخت كه به چادر فرماندهى معاويه نزديك شد . نيروهاى\r\n\r\n","description":"","footnote":" ( 1 ) . مروج الذهب ، مسعودى ، ج 2 ، ص 381 .  ( 2 ) . وقعه صفين ، ص 342 . ","page_name":" 118 ","page_number":118},
  {"content":"\r\n\r\nعمّار و دشمن به جنگ سختى دست يازيدند ، كه در اثر آن نيروهاى معاويه شكست خورده و پا به فرار گذاشتند ، تا جايى كه معاويه اسبى خواست تا فرار كند . عمرو عاص پرسيد : كجا ميروى ؟\r\nمعاويه گفت : اگر فرار نكنم پس چكار كنم ؟\r\nعمروعاص گفت : فقط يك راه نجات باقى است ، و آن اينكه قرآن‌ها را برنيزه‌ها بالا كنى . « 1 » \r\n\r\nشهادت\r\nنيروهاى عمّار با نيروهاى دشمن سخت درگير شدند . و بعد از مدّتى نيزه‌ها به سوى عمّار نشانه رفت و بر بدن او نشست .\r\nدر اوج درگيرى ، ابوعاديهء عاملى و ابن‌جون سكسكى ، عمّار را به شهادت رساندند و دربارهء تصاحب سلاحش با يكديگر اختلاف كردند . آنها نزد عبداللّه‌بن عمرو عاص رفتند تا ميان ايشان داورى كند . عبداللّه به آنان گفت :\r\nاز من دور شويد كه از رسول خدا صلى اللّه عليه و آله شنيدم كه فرمود :\r\n« قريش با عمّار چكار دارند ، عمّار آنها را به بهشت مىخواند و آنها او را به جهنم . » « 2 » \r\nعمّار شب هنگام به شهادت رسيد و على عليه السلام بر پيكر وى نماز خواند و او را بدون غسل به خاك سپرد . « 3 »  و بدين گونه پيشگويى شهادت عمّار ، توسط پيامبر اكرم صلى اللّه عليه و آله ، به وقوع پيوست .\r\n\r\n","description":"","footnote":" ( 1 ) . تاريخ يعقوبى ، ج 2 ، ص 188 .  ( 2 ) . مروج الذهب ، ج 2 ، ص 381 ؛ ابن‌اثير در كامل ، ج 3 ، ص 310 ؛ نام قاتلين عمّار را « ابو عاديّه » و « ابن جوّى سكسكى » ذكر كرده است .  ( 3 ) . همان مدرك . ","page_name":" 119 ","page_number":119},
  {"content":"\r\n\r\n\r\nنيرنگ معاويه\r\nپس از شهادت عمّار ، معاويه و عمرو عاص و پسرش دربارهء قتل عمّار به گفتگو پرداختند ؛ پسر عمرو گفت :\r\nپدر ! شما عمّار را كشتيد ، در حالى كه رسول خدا دربارهء او فرموده است كه او را ستمگران مى كشند .\r\nعمروعاص روبه معاويه كرد و گفت : « مى شنوى عبداللّه چه مىگويد ؟ » معاويه پرسيد : « عبداللّه چه مىگويد ؟ »\r\nعمرو عاص سخن پسرش را براى معاويه باز گو كرد .\r\nمعاويه گفت : « مگر ما عمّار را كشتيم ؟ عمّار را كسى كشته است كه او را وارد صحنه جنگ كرده است . »\r\nنيروهاى معاويه ، اين گفته معاويه را همه جا پخش كردند . « 1 » \r\nوقتى على عليه السلام از اين نيرنگ معاويه آگاه شد ، فرمود :\r\nبنابراين قاتل حمزة بن عبدالمطّلب خود پيامبر است ، چون پيامبر او را به صحنهء نبرد آورد ؟ ! « 2 » \r\n\r\n","description":"","footnote":" ( 1 ) . كامل ، ابن‌اثير ، ج 3 ، ص 311 ؛ تاريح طبرى ، ج 5 ، ص 41 .  ( 2 ) . اعيان الشيعه ، ج 8 ، ص 375 . ","page_name":" 120 ","page_number":120},
  {"content":"\r\n\r\n\r\nمقداد\r\n. . . اى رسول خدا ( ص ) اگر به مافرمان دهى در ميان آتش خروشان به همراه شما بيائيم خواهيم آمد و اگر امر كنى كه خود را همدوش شما به خار مغيلان زنيم خواهيم زد . « مقداد »\r\n. . . اى على ( ع ) به چه چيز ، امر مى كنى ، به خدا سوگند ، اگر فرمان دهى با شمشير بزنم ، مى زنم ، و اگر فرمان دهى خوددارى كنم ، خوددارى خواهم كرد . تسليم فرمان توام . « مقداد »\r\n\r\nفصل اوّل : در دوران پيامبر ( ص ) « 1 » \r\n\r\nريشهء خانوادگى مقداد\r\nسيره نويسان و مورخان ، ريشهء خانوادگى « مقداد » را تا جد بيستم او نام برده و او را از تيره بَهْراء و از قبيله قضاعه بشمار آورده اند . و برخى با نسبت بهراوى ( يا\r\n\r\n","description":"","footnote":" ( 1 ) . گفتنى است كه در نوشتن اين قسمت ، از كتاب مقداد نوشته محمد محمدى استفاده شده است . ","page_name":" 121 ","page_number":121},
  {"content":"\r\n\r\nبهرانى و بهرائى ) از او ياد كرده‌اند « 1 »  ، به حساب آنكه جد هفدهم او « بهراء » نام داشته و به همين سبب ، به اين خاندان ، قبيله « بهراء » نيز مى گفته اند . و چون در بهراء در درگيرى شخصى با مقداد خونى ريخته شد ، از آنان فرار كرد و به قبيلهءى كِنده « 2 »  پيوست و با آنان هم پيمان شد از اين رو گاهى او را « كِندى » مى خوانند .\r\nدر قبيلهء كنده نيز در اثر درگيرى خونى ريخته شد و مقداد ناگزير به مكه گريخت ، و در آنجا با « اسْوَدِ بن عَبْد يَغُوثِ زُهْرى » هم پيمان شد . و اسود نسبت به مقداد سمت پدرى پيدا كرد . از اين رو مقداد را « مقداد بن اسود » و « مقداد زُهْرى » نيز گفته‌اند . اما هنگاميكه اين آيه نازل شد : « هركس را به پدر واقعى خود نسبت دهيد . » « 3 »  و او را مقدادبن عمرو خواندند . « 4 » \r\n\r\nمقداد از پيشگامان در اسلام\r\nمقداد از افرادى است كه در همان اوائل بعثت پيامبر گرامى اسلام ، به دين اسلام گرويد و در زمرهء هفت نفرى بود كه براى نخستين بار در مكه اظهار اسلام كردند « 5 »  از اين رومقداد آزار و اذيت قريش را با كمال شجاعت و مردانگى كه به پيروان و ياران خاص پيامبر اسلام اختصاص داشت ، تحمل كرد و در تمام سختگيرى ها و شكنجه هايى كه براى پيامبر و پيروانش پيش آمد شريك بود .\r\n\r\nهجرت به حبشه\r\n\r\n","description":"","footnote":" ( 1 ) . قضاعه جد بيستم و بهراء جدّ هفدهم او بوده است .  ( 2 ) . كنده : به كسر كاف نام پدر دودمانى از يمن است كه وى را كنده بن ثور مى خواندند اينكه‌يكى از درهاى مسجد كوفه « باب الكنده » نام دارد گويا از اين رو است كه طوايفى از دودمان كنده در آن حدود ساكن شده بودند ( مجمع البحرين ) .  ( 3 ) . احزاب ، آيهء 5 .  ( 4 ) . اسد الغابه ، ج 4 ، ص 409 .  ( 5 ) . همان مدرك ، ص 410 ؛ مسند ، احمدبن حنبل ، ج 1 ، ص 404 . ","page_name":" 122 ","page_number":122},
  {"content":"\r\n\r\nدر سال ششم بعثت بنا به فرمان پيامبر اكرم صلى اللّه عليه و آله گروهى از مسلمانان كه از شدت سختگيرى دشمنان بستوه آمده بودند ، به كشور حبشه پناهنده شدند مقداد با دومين گروه مسلمانان مهاجر به حبشه رفت ، و پس از مدتى به مكه بازگشت و در مكّه همراه رسول خدا ( ص ) بود تا جريان هجرت به مدينه پيش آمد . پس از آنان مقداد منتظر فرصتى ماند تابه مدينه برود او درطول مدتى كه درمكه بود همواره مىكوشيدتا از اسلام و مسلمانان حمايت كند و در اين راه لحظه اى بى وفايى نشان نداد .\r\n\r\nهجرت به مدينه\r\nچگونگى هجرت : در سال اول هجرت در سريه‌اى « 1 »  بين ابوجهل و حمزه صلح واقع شد حمزه باهمراهان خود به مدينه وارد شد و ابو جهل با همراهان خود به مكه رفت و در آنجا مردم را بر ضد پيامبر اسلام ( ص ) تحريك كرد ، در نتيجه تبليغات و كوشش ابوجهل ، دويست تن جنگجو آماده شدند ، ابوجهل پسرش عكرمه را فرماندهء آنان قرار داد . و به آنان سفارش اكيد كرد تا آنجا كه ممكن است در راه سركوبى اسلام از بذل جان و مال دريغ نورزند .\r\nعكرمه با دويست نفر غرق در سلاح به سوى مدينه رهسپار شدند . رسول خدا ( ص ) شصت نفر « 2 »  از مسلمانان را به فرماندهى عبيدة بن حارث بسوى آنان گسيل داشت و در كنار چاه « احياء » كه در راه مدينه است ، توقف كردند و همانجا را اردوگاه خود قرار دادند . روز بعد سپاه قريش به آنجا رسيدند و هنگام برخورد با سپاه اسلام اعلام جنگ نمودند .\r\n\r\n","description":"","footnote":" ( 1 ) . سرّيه : عبارت است از جنگهايى كه خود پيامبر در آنها شركت نمىكرد و فرمانده وپرچمدار را تعيين مى كرد و براى سركوبى وارعاب به سوى دشمن مى فرستاد .  ( 2 ) . برخى هشتاد نفر ذكر كرده‌اند كه يك نفر از انصار هم با آنان نبود ( تاريخ پيامبراسلام ، آيتى ، ص 228 ) . ","page_name":" 123 ","page_number":123},
  {"content":"\r\n\r\nدر اين هنگام مقداد و شخص ديگرى براى آنكه بتوانند خود را به مسلمانان برسانند از فرصت استفاده كرده ، اسبهاى خود را حركت دادند و از سپاه كفار گريختند و به لشكر اسلام پيوستند . « 1 » \r\nدر اين سريه پس از درگيرى مختصر ، سپاه قريش فرار را برقرار ترجيح داد و با شتاب تمام به سوى مكه گريخت مسلمانان با مشاهده اوضاع خوشحال شده و اين حادثه را پيروزى بزرگ شمردند ، و ديگر بدنبال آنان نتاختند و به سوى مدينه برگشتند . « 2 » \r\nبه اين ترتيب مقداد همراه مسلمانان به مدينه آمد و در واقع هنگام مراجعت سپاه براى پيامبر اكرم ( ص ) دو خبر خوش بود : يكى آنكه مسلمانان با پيروزى بر گشته اند ديگر اينكه مقداد و همراهش با نقشه اى عالمانه خود را از چنگ مشركان نجات داده و به مسلمانان پيوسته اند .\r\nمقداد وقتى كه از مكه به مدينه مهاجرت كرد درخانهء كلثوم بن هدم منزل گزيد . « 3 »  مقداد مى گويد :\r\nهنگاميكه به مدينه وارد شديم ، رسول اكرم ( ص ) ما را به گروههاى ده نفرى تقسيم كرد ، من در ميان آن ده نفرى بودم كه همواره با پيامبر اكرم ( ص ) همنشين و همراه بودند ما در آن وقت به جز يك گوسفند كه از شيرش استفاده مى كرديم چيز ديگرى نداشتيم . « 4 » \r\nپيامبر اكرم ( ص ) در جريان اجراى عقد اخوّت ميان مهاجرو انصار بين مقداد و عبداللّه بن رواحه ، عقد برادرى خواند « 5 »  و با در نظر گرفتن اين مطلب\r\n\r\n","description":"","footnote":" ( 1 ) . تاريخ پيامبر اسلام ، آيتى ، ص 228 ؛ اسد الغابه ، ج 4 ، ص 409 .  ( 2 ) . ترجمهء مغازى ، ج 1 ، ص 7 .  ( 3 ) . طبقات ، ابن سعد ، ج 3 ، ص 161 .  ( 4 ) . اصابه ، ج 2 ، ص 306 .  ( 5 ) . همان مدرك . ","page_name":" 124 ","page_number":124},
  {"content":"\r\n\r\nكه رسول خدا ( ص ) ، هركسى را به تناسب باديگرى برادر ساخت ، ما پى به مقام مقداد مى بريم . چه آنكه « عبداللّه بن رواحه » از برجستگان و شخصيتهاى برازندهء اسلام و فردى است كه رسول اكرم ( ص ) اورا سومين فرمانده در جنگ موته قرار داد ، و در آن جنگ هنگاميكه مسلمانان در برابر كفار احساس ضعف كردند ، عبداللّه با سخنرانى آتشين خود آنان را به نبرد با دشمن تشويق كرد . « 1 » \r\n\r\nازدواج مقداد\r\nپيامبر اكرم ( ص ) با شناختى كه از مقداد داشت ، « ضُباعَه » « 2 »  را با آنكه از نظرطايفه و حسب و نسب بسيار با شخصيت بود به عقد مقداد درآورد و در اين باره فرمود :\r\n« من دختر عموى خود ، ضباعه را ، همسر مقداد نكردم مگر آنكه مردم موضوع ازدواج را سهل و آسان بگيرند ، به هر مؤمنى دختر بدهند و حسب و نسب را در مورد ازدواج به نظر نياورند . » « 3 » \r\nنتيجهء اين ازدواج ، يك پسر به نام « عبدالله » و دخترى به نام « كَريمَه » بود كريمه رواياتى را از پدر نقل كرده است . « 4 »  همچنين سخنانى نيز در وصف شكل و شمايل پدرش گفته است واو را اين گونه توصيف مىكند :\r\n« او مردى بلند قامت و گندمگون بود شكمى برآمده و موى سريى پرپشت داشت . ريش خود را رنگ حنايى مى زد و محاسنش زيبا\r\n\r\n","description":"","footnote":" ( 1 ) . قاموس الرجال ، ج 9 ، ص 114 .  ( 2 ) . دختر زبيربن عبدالمطلب ( بحارالانوار ، ج 22 ، ص 438 ، بيروت ) .  ( 3 ) . بحارالانوار ، ج 22 ، ص 437 ، بيروت .  ( 4 ) . اسد الغابه ، ج 4 ، ص 409 . ","page_name":" 125 ","page_number":125},
  {"content":"\r\n\r\nبود ، نه پر مو و نه كم مو . و گونه هايش پيدا و سرخ‌فام بود . » « 1 » \r\n\r\nنقش مقداد در جنگ بدر\r\nعبداللّه بن مسعود ، صحابى بزرگ پيامبر در مورد نقش مقداد در جنگ بدر مىگويد :\r\n« موقعيتى از مقداد مشاهده نمودم . كه اگر من داراى آن باشم نزد من محبوب‌تر است از آنكه تمام دنيا مال من باشد . » « 2 » \r\nپيش از بروز جنگ بدر ، پيامبر ( ص ) و يارانش به منظور مقابله با كاروان تجارى قريش كه از شام به مكه رهسپار بود به دشت « بدر » رسيدند ولى خبر رسيد كه كاروان از بى راهه استفاده كرده و به سوى مكه شتافته است و همچنين مسلمانان آگاه شدند سپاه بزرگى غرق در سلاح از مكه براى نجات كاروان به راه افتاد و نزديك است به دشت بدر برسند در اين هنگام تعداد سپاه اسلام 313 نفر بود كه آن هم براى مقابله با يك كاروان و تعدادى محافظ خود را آماده كرده بودند نه براى پيكار با صدها جنگجوى سواره كه با پافشارى ناشى از كينه ورزى و غرور و تكبر به جنگ مسلمانان آمده بودند . آرى ، آن روز تعداد مسلمانان كم بود و پيش از آن نيز در هيچ جنگى به خاطر اسلام امتحان نشده بودند و نخستين جنگى بود كه در آن شركت مى كردند .\r\nدر اين بحران پيش آمده ، كه با اندك دقتى وضعيّت حساس و خطرناك آن براى هر كس روشن مىشود پيامبر اكرم ( ص ) براى آنكه ايمان كسانى را كه با او بودند آزمايش كند و از استعداد و توان رزميشان آگاهى يابد شوراى نظامى تشكيل داد . و از ياران خود نظر خواهى كرد عده اى از صحابه را رعب و وحشت فرا گرفته بود و قريش را شكست ناپذير تلقى كرده و مقابله با چنين لشكرى را صحيح نميدانستند از جمله عمر بعد از اظهار نظر ابوبكر چنين گفت :\r\n\r\n","description":"","footnote":" ( 1 ) . طبقات ، ابن سعد ، ج 3 ، ص 163 .  ( 2 ) . همان مدرك ، ص 162 - بحارالانوار ، ج 9 ، ص 217 - تاريخ طبرى ، ج 2 ، ص 434 ، مصر . ","page_name":" 126 ","page_number":126},
  {"content":"\r\n\r\nاى رسول خدا ، به خدا قسم اين قريش است و از آنگاه كه عزيز شده هيچگاه خوار نشده است و به خدا ، از وقتى كه كافر شده ايمان نياورده است و به خدا ، هرگز عزتش را از دست نميدهد و با شدّت خواهد جنگيد توهم بايد در خور آن و با كمال ساز و برگ جنگ فرمايى « 1 » \r\nدر اين هنگام مقداد بپاخاست و با بيانى گرم و سنگين و سخنانى قاطع ، شعار جنگ را مطرح ساخت و چنان سخن گفت كه در دميدن روح جنگ در رزمندگان نقش مهمى را ايفا كرد مقداد گفت :\r\n« اى رسول خدا ( ص ) هر آنچه را خدا امر كرده اجرا كن كه ما همراه توئيم . سوگند به خدايى كه تورا به حق برانگيخته اگر فرمان دهى در ميان آتش رويم يا خود را در خار مغيلان زنيم ، فرمانت را به جان و دل پذيرائيم و ما هرگز سخنى را كه بنى اسرائيل به موسى گفتند به شما نمى گوئيم كه برو ، تو و خدايت جنگ كنيد و ما اينجا نشسته ايم . بلكه ما مى گوئيم به كمك پروردگارت جنگ كن ما نيز به همراه شما خواهم جنگيد . »\r\nآرى سخنان مقداد مورد حمايت پيامبر اكرم ( ص ) قرار گرفت و رسول خدا بسيار خوشحال شد و براى او دعا كرد . « 2 » \r\n\r\nنخستين تكسوار سپاه اسلام\r\nيكى از راههاى شناسايى انسانهاى بزرگ و با ارزش آن است كه در ميان حوادث و رويدادهاى مهم ، درخشش كنند و سيمايى فروزان از خود نشان دهند مقداد در جنگ بدر تابشى خاص دارد نقش مقداد در نبرد بزرگ بدر صفحات تاريح را\r\n\r\n","description":"","footnote":" ( 1 ) . مغازى ، واقدى ، ج 1 ، ص 48 .  ( 2 ) . مناقب ، ابن شهر آشوب ، ج 1 ، ص 187 . ","page_name":" 127 ","page_number":127},
  {"content":"\r\n\r\nزينتى دو چندان داده است . او نخستين سواره‌اى بود كه در راه خدا با دشمنان اسلام جنگيد بطورى كه امير مؤمنان على عليه السلام مى فرمايد :\r\n« در جنگ بدر تنها اسب سوار مسلمين مقداد بود . » « 1 » \r\nو بقيهء مجاهدان ، پياده و يا سواره بر شتر بودند . و به آن اسبى كه مقداد بر آن سوار بود . « سَبْحه » مىگفتند « 2 »  شايد اين نام از اين نظر باشد كه « سَبح » به معناى شناورى مى آيد و از آن جائى كه مقداد با كمال دلاورى و شجاعت چون شناورى نيرومند خود رابه درياى جمعيت دشمن مىافكند تا با حملات جانانه آنان را به جهنم بفرستد از اين رو به اسب او « سبحه » مى گفتند . پس از جنگ رسول خدا ( ص ) يك سهم از غنايم را به مقداد و يك سهم نيز براى اسبش در نظر گرفت . « 3 » \r\n\r\nاسارت نضربن حارث به دست مقداد\r\nاز كسانى كه در مكه پيامبر اسلام را بسيار مورد تمسخر و اذيت قرار مى داد نضر بن حارث بود او از سرسخت ترين دشمنان اسلام در تكذيب رسالت پيامبر اكرم ( ص ) و آزار رساندن به آن حضرت و مسلمانان بود مقداد توانست در جنگ بدر او را اسير كند ؛ رسول خدا ( ص ) فرمان داد گردنش را بزنند و على عليه السلام فرمان را اجراء كرد و نضر به هلاكت رسيد . « 4 » \r\n\r\nمقداد در جنگ احد\r\nدر جنگ احد هنگاميكه سپاه اسلام با سپاه كفر در برابر هم قرار گرفتند ، رسول اكرم ( ص ) پس از منظم كردن صفوف و اعلام آماده باش ، مقداد را همراه زبير به\r\n\r\n","description":"","footnote":" ( 1 ) . طبقات ، ابن‌سعد ، ج 3 ، ص 162 ؛ بحارالانوار ، ج 19 ، ص 279 به نقل‌از ارشاد ، ص 37 .  ( 2 ) . طبقات ، ابن سعد ، ج 3 ، ص 16 ؛ اعلام زركلى ، ج 8 ، ص 208 .  ( 3 ) . مغازى ، ج 1 ، ص 102 ، بيروت .  ( 4 ) . كامل ، ابن اثير ، ج 2 ، ص 73 ، بيروت . ","page_name":" 128 ","page_number":128},
  {"content":"\r\n\r\nفرماندهى سواره نظام سپاه برگزيد تابه همراه صد مرد جنگى كاملًا مراقب طرف راست سپاه دشمن باشند و آنان را پس برانند . « 1 » \r\nهنگاميكه در اواخر نبرد ، مسلمانان ، شكست خوردند ، و همه پا به فرار گذاشتند كسى با پيامبر ( ص ) نماند به جزء على عليه السلام و چند تن ديگر كه مقداد يكى از آنان بود . « 2 » \r\nآرى ، او مانند كوه پابر جا ماند و از مرگ نهراسيد و با شجاعت تمام به دفاع از جان پيامبر اكرم ( ص ) پرداخت و توانست به همراه ديگران هر حمله اى را كه از جانب دشمن به سوى پيامبر مى شد دفع كند وبدينسان جانبازى تعدادى ثابت قدم و پايدار ، سبب شد كه جان پيامبر اسلام ( ص ) از خطر نجات يابد .\r\n\r\nعدالت مقداد\r\nدر يكى از سريه ها ، كه مقداد نيز همراه گروه عمل كننده شركت داشت . افراد سريه در محاصره دشمن واقع شدند . فرمانده گروه دستور داد هيچ كس چهار پاى سوارى خود را به چرا نبرد . اما يكى از افراد گروه كه فرمان به او نرسيده بود .\r\nچهارپايش را به چرا برد . فرمانده از جريان آگاه شد و آن شخص را تنبيه كرد و او هنگام بازگشت مىگفت :\r\n« همانند چنين روزى هرگز نديده بودم . »\r\nمقداد از كنار او رّد مىشد كه سؤال كرد : « تو را چه شده ؟ چرا ناراحتى ؟ »\r\nآن شخص داستان رابراى او تعريف كرد مقداد با شنيدن كار خلاف فرمانده ، شمشير را حمايل كرد و همراه آن شخص پيش فرمانده رفت و گفت : « در قصاص خود را بپرداز »\r\n\r\n","description":"","footnote":" ( 1 ) . كامل ، ابن اثير ، ج 2 ، ص 152 .  ( 2 ) . بحارالانوار ، ج 2 ، ص 141 ، بيروت ؛ ابن سعد در طبقات ، ج 3 ، ص 162 ؛ بيروت مىنويسد : در جنگ احد مقداد جزو تير اندازان بوده است . ","page_name":" 129 ","page_number":129},
  {"content":"\r\n\r\nفرمانده هم آماده شد اما آن فرد بخشيد و مقداد هم بازگشت در حالى كه مىگفت : « من خواهم مرد و اسلام عزيز و سربلند خواهد ماند » . « 1 » \r\n\r\nسَريّه نَخْله\r\nدرماه رجب و آغاز هفدهمين ماه هجرت گروهى گشتى به فرماندهى عبدالله‌بن جحش به نَخْله ( كه به بستان ابن عامر هم معروف بود ) اعزام شدند تا از كارهاى قريش كسب اطلاع كنند درگيرى پيش آمد و مقداد حكم بن كيسان را كه از بزرگان قريش بود اسير كرد . فرماندهء گروه خواست گردن حكم را بزند اما مقداد به فرمانده چنين پيشنهاد كرد :\r\n« رهايش كن تا او را به حضور پيامبر اكرم ( ص ) ببريم »\r\nاو را به مدينه آوردند يكى از اصحاب گفت او را بكشيد اما پيامبر او را به اسلام دعوت كرد و او پذيرفت و اسلام آورد . آنگاه پيامبر به اصحاب خود فرمود :\r\n« اگر لحظه‌اى پيش ، از شما اطاعت كرده بودم و او مىكشتم وارد آتش مىشد . » « 2 » \r\nايمان آوردن و نجات « حكَم » در سايهء تشخيص و پيشنهاد مقداد بود كه مىتوان از اين عمل مقداد چنين نتيجه گرفت :\r\nآن هنگام كه در جنگ ، رزمنده‌اى دشمنى را اسير مىكند ، اگر بيم خطر نباشد و احتمال دهد با نكشتن اسير ، زمينهء ايمان آوردن او ايجاد مىشود و مومنى خواهد شد كه بعدها در راه اسلام جهاد كند نبايستى او را كشت .\r\n\r\nمقداد در آستانهء خطر\r\n\r\n","description":"","footnote":" ( 1 ) . حياة الصحابه ، ج 2 ، ص 98 ، نشر بيروت .  ( 2 ) . ترجمه مغازى ، ج 1 ، ص 11 . ","page_name":" 130 ","page_number":130},
  {"content":"\r\n\r\n7 نفر از نمايندگان قبائل اطراف مدينه ( قاره و عَضَل كه از شاخه هاى بزرگ قبيله خزيمه ) ، در سى و ششمين ماه هجرت از در حيله وارد شدند « 1 »  و به حضور پيامبر اكرم ( ص ) آمدند و گفتند ، گروهى از ياران خود را پيش ما بفرست تا قرآن و احكام اسلامى را به ما بياموزند . پيامبر اسلام ( ص ) تعدادى رابا آنان روانه كرد اما آنها در بين راه تمام ياران پيامبر ( ص ) را به شهادت رساندند به جز دو تن به نامهاى « خُبيب بن عَدى » و « زيد بن دَثِنَه » كه آن دو را به مكه برده و تحويل مقامات قريش دادند وقريش آن دو را به دار آويختند لكن جنازه خبيب را از چوبه دار پايين نياوردند و چهل نفر شبانه روز در اطراف جنازه كشيك مىدادند . « 2 » \r\nهنگامى كه پيامبر اكرم ( ص ) از ماجرا مطلع شد به ياران خود فرمود :\r\n« كداميك ازشما حاضر است خبيب را از دار به زير آورد ؟ »\r\nمقداد برخاست و گفت : من حاضرم . سپس به همراه يكى ديگر از اصحاب به سوى مكّه حركت كردند . شبها راه مى رفتند و روز پنهان مىشدند تا آنكه شبى وارد مكه شدند . در تعقيب هدفشان به حوالى چوبه دار نزديك شدند در اطراف چوبه دار چهل نفر از محافظان را ديدند كه از شدت مستى بيهوش افتاده و به خواب رفته اند .\r\nهر دو كمين نشستند و بعد از نيمه شب از كمين بيرون آمده و جسد را از دار پايين آوردند و متوجه شدند جنازه تازه مانده و خون از آن جارى است و بعد از چهل شبانه روز جايى از بدن نه تنها بو نگرفته است ، بلكه معطر است و بوى مشك مىدهد . سپس جنازه را روى اسب گذاشتند و راه افتادند .\r\nبه فاصله كمى ، محافظان از خواب بيدار شدند و چون جسد را نديدند قريش\r\n\r\n","description":"","footnote":" ( 1 ) . آبگاهى براى قبيلهء هُذيل ، بين مكه و طائف ( معجم البلدان ، ج 2 ، ص 29 ) .  ( 2 ) . فروغ ابديت ، ج 2 ، ص 499 . ","page_name":" 131 ","page_number":131},
  {"content":"\r\n\r\nرا خبردار كردند و با هفتاد تن سواره به تعقيب آنان پرداختند تا آنكه به آن دو رسيدند . مقداد و همراهش جسد را از روى اسب به زمين گذاشتند و آماده نبرد شدند كه ناگهان زمين جسد را فرو برد و در آغوش خود پنهان نمود . « 1 » \r\nهمراه مقداد رو به قريش كرد و گفت :\r\n« چه چيز شمارا بر ما جرأت داده است اى گروه قريش ؟ من و همراهم ، مقداد بن اسود دو شير بيشه‌ايم و آماده دفاع هستيم .\r\nپس كفار صلاح در ترك منازعه ديده و بازگشتند ، مقداد و همراهش نيز به مدينه رفتند و جريان را گزارش دادند . « 2 » \r\nجبرئيل بر پيامبر نازل شد و از جانب پروردگار وحى آورد كه :\r\nاى رسول خدا ، خداوند بر اين دو مرد ، بر تمامى ملائكش مباهات مىكند . « 3 » \r\n\r\nمقداد در جنگ ذى قَرَد\r\nغزوه ذى قرد در جمادى الاولى سال چهارم هجرى واقع شد علت وقوع اين غزوه حمله به شتران شيرده رسول خدا ( ص ) و كشتن پسر ابوذر بود كه بوسيلهء « عيينه بن حصن فزارى » انجام گرفت .\r\nيكى از اصحاب پيامبر اكرم ( ص ) به نام « سلمة بن عمرو بن اكوع اسلمى » به طرف « غابه » ميرفت كه ناگاه متوجّهء حمله دشمن به شتران پيامبر شد و فرياد زد .\r\nرسول خدا ( ص ) فرياد سلمه را شنيد و براى اولين بار درمدينه نداى يا خيل اللَّه اركبى در داد و اصحاب به نداى پيامبر پاسخ داده و حركت كردند ، پيشاپيش همهء سواران مقداد بن عمرو بود پيامبر ( ص ) به آنها فرمود : شما در\r\n\r\n","description":"","footnote":" ( 1 ) . از اين جهت خُبيب ، « بَليعُ الْارضْ » لقب يافت .  ( 2 ) . بحارالانوار ، ج 2 ، ص 154 ، چاپ بيروت ؛ ترجمه مغازى ، ج 1 ، ص 261 - 267 .  ( 3 ) . ناسخ التواريخ ، احوال ، حضرت رسول ، ج 2 ، ص 24 ، چاپ اسلاميه . ","page_name":" 132 ","page_number":132},
  {"content":"\r\n\r\nتعقيب دشمن رهسپار شويد تا من هم همراه اصحاب برسم\r\nبنابر قولى فرماندهى پيشتازان را به مقداد عمرو سپرد . « 1 » \r\n\r\nاز همراهان پيامبر ( ص )\r\nاز امورى كه حكايت از مقام شامخ « مقداد » دارد آن است كه در مواقع حساس همواره مقداد از فيض حضور رسول اكرم ( ص ) بهره مند بود اينك به دو نمونهء زير دقت كنيد :\r\n1 . هنگاميكه جعفر بن ابى طالب از حبشه وارد مدينه شد ظرفى پر از غاليه ( عطرى مخصوص است ) و قطيفه‌اى « 2 »  براى پيامبر ارمغان آورد حضرت قطيفه را به على عليه السلام هديه كرد . على عليه السلام آن را به قيمت زيادى فروخت و تمام آن وجه را ميان فقراى مهاجر و انصار قسمت كرد و چيزى با خود به منزل نبرد .\r\nفرداى آن روز ، پيامبر با على عليه السلام ملاقات كرد و فرمود :\r\n« از پول آن قطيفه كه گرفتى امروز ما را مهمان كن . »\r\nحضرت على عليه السلام كه دست خود را از آن طلا تهى مىديد و از طرفى نمى توانست پيشنهاد رسول اكرم ( ص ) را رد كند از روى حيا و شرم عرض كرد :\r\n« اطاعت مى كنم ، بفرمائيد برويم منزل » .\r\nخذيفة مى گويد :\r\nمن با چهار نفر از اصحاب پيامبر ( ص ) كه عبارت بودند از سلمان ، ابوذر ، مقداد و عمار به همراه پيامبر ( ص ) وارد منزل على ( ع ) شديم ، پس از آنكه على ( ع ) به ما خوش آمد گفت ، رفت و به همسرش حضرت زهرا سلام الله عليها گفت تا طعامى تهيه كند اما متوجه شد در\r\n\r\n","description":"","footnote":" ( 1 ) . تاريخ پيامبراسلام ، آيتى ، ص 397 - 399 ، تلخيص .  ( 2 ) . جامهء پرزدار و خوابناك از جنس حرير و ابريشم كه مرد بر روى خود مى اندازد ( المنجد ، معين و فرهنگ نوين ) . ","page_name":" 133 ","page_number":133},
  {"content":"\r\n\r\nوسط اتاق ظرفى پر از طعام كه بخار از آن بلند مىشود موجود است و آنقدر بوى خوش و مطبوعى دارد كه تمام حجره رامعطر كرده است .\r\nحضرت آن را براى ما آورد ما از آن طعام گوارا ، خورديم نه كم آمد نه زياد . سپس رسول اكرم ( ص ) نزد دخترش فاطمهء زهراء ( ع ) رفت و فرمود : دختر عزيزم اين طعام را از كجا آوردى ؟ ( ما گفتار پيامبر ( ص ) و دخترش را مىشنيديم ) فاطمه زهراء ( ع ) عرض كرد :\r\nاين طعام از جانب پروردگار رسيده بود ، خدا به هر كس بخواهد روزى بى حساب مىدهد . پيامبر فرمود : سپاس خداى را كه من نمردم تااز دخترم ديدم آنچه را كه زكريا درمورد مريم مشاهده كرد « 1 »  و آن مائده بهشتى بود . « 2 » \r\nدر اين جريان و معجزه الهى ، « مقداد » به همراه پيامبر ( ص ) به مهمانى على ( ع ) رفت و غذايى خورد كه براستى جز رسول خدا ( ص ) و آن چند نفر همراهش شايستگى خوردن چنين غذايى را نداشتند .\r\n\r\nمقداد در فتح مكه\r\nدر فتح مكه ، پيامبر اكرم ( ص ) تصميم داشت كه شهر را بدون مقاومت و خونريزى فتح كند .\r\nاز عواملى كه به اين هدف - علاوه بر مسالهء « استتار » و « اصل غافلگيرى » -\r\n\r\n","description":"","footnote":" ( 1 ) . كُلَّما دَخَلَ عَلَيْها زَكَرِيّا اْلمِحْرابَ وَجَدَ عِندَها رِزْقاً قالَ يامَرْيَمُ انَّى لَكِ هذا قالَتْ هُوَمِن‌ْعِنْدِاللَّهِ انَّ اللَّه‌َيَرْزُقُ مَنْ يَشاءُ بِغَيْرِ حِسابٍ ( آل عمران ، آيهء 37 ) .\r\nهر زمان حضرت زكريا به نزد حضرت مريم وارد مى شد و نزد او غذايى مىديد مىگفت : اى مريم اين غذاها را از كجا آوردى ؟ مريم در پاسخ مى گفت : « اينها از جانب خداوند است ، خداوند هر كسى را كه بخواهد بىحساب روزى مىدهد .  ( 2 ) - اقتباس از تفسير جامع ، ج 1 ، ص 430 . ","page_name":" 134 ","page_number":134},
  {"content":"\r\n\r\nكمك شايانى نمود ، اين بود كه عباس عموى پيامبر ( ص ) ابوسفيان را به نزد پيامبر اكرم ( ص ) آورد .\r\nپيامبر دستور داد تا ابو سفيان را در تنگناى درّه نگه بدارند تا هنگام عبور واحدهاى ارتش اسلام مجذوب عظمت و هيبت آنان شود و پس از بازگشت به مكه مردم را از قدرت ارتش اسلام بترساند ، و آنان را از فكر مقاومت باز دارد . « 1 » \r\nپيامبر اكرم ( ص ) سپاه خود را آرايش داد و قبائل در حالى كه فرمانده و پرچمدارشان ، پيشاپيش آنان در حركت بودند از تنگه گذشتند نخست قبيلهء بنى سليم كه هزار جنگاور داشت از مقابل ابو سفيان گذشتند و يكى از دو پرچم ايشان در دست اسب سوار ماهر اسلام ، مقداد بن عمرو قرار داشت . « 2 » \r\n\r\nتنگدستى مقداد\r\nروزى حضرت على عليه السلام ، دينارى را قرض گرفته بود تا براى خانواده‌اش غذايى تهيه كند . در راه به مقداد برخورد كه از شدت گرما كلاه بر سر گذاشته بود حضرت به او فرمود :\r\n- در اين وقت و حال چرا بيرون آمده اى ، تو را حيران مى بينم ؟\r\n- بگذاريد بروم و از حالم نپرسيد .\r\n- بر من روانيست كه تو را واگذارم ، و بر تو نيز روانيست كه از من پنهان كنى .\r\n- مشكلم را نپرسيد و بگذاريد را هم را ادامه دهم .\r\n- سزاوار نيست كه بگذارم به روى و بر تو نيز سزاوار نيست مشكل خود\r\n\r\n","description":"","footnote":" ( 1 ) . فروغ ابديت ، ج 2 ، ص 721 .  ( 2 ) . همان مدرك . تعداد واحد و شماره نفرات را واقدى در مغازى ، ج 2 ، ص 801 - 819 به‌طور دقيق ضبط كرده است . ","page_name":" 135 ","page_number":135},
  {"content":"\r\n\r\nرا از من پنهان دارى .\r\n- بسيار خوب ، چون شما اصرار داريد از حال من جويا شويد ، به شما مى گويم .\r\n- به آن خدايى كه مقام نبوت را به پيامبر ( ص ) كرامت كرد و تو را به تاج وصايت آراست همسر و فرزندانم در خانه بر اثر گرسنگى بى طاقت شده و به گريه افتاده اند ، گريهء آنان را شنيدم نتوانستم تحمل كنم و با غم و غصه از خانهء خود بى هدف بيرون آمدم تا خداوند گشايشى بفرمايد اينك تلاش مى كنم تا غذايى تهيه كنم .\r\nهنوز سخن مقداد تمام نشده بود كه اشك در چشمان حضرت حلقه زد و قطرات اشك از ديدگانش سرازير شد بطورى كه محاسن شريفش را تر كرد و فرمود :\r\n« اى مقداد ! سوگند به همان كسانى كه ياد كردى من نيز به همان قصد كه تو براى آن از خانه بيرون آمده اى بيرون شدم ، اينك دينارى را از كسى قرض كردم ، بيا اين دينار را تو بردار و در فكر من مباش ! »\r\nحضرت دينار را به او داد و به مسجد رفت مقداد هم به خانه بازگشت و با آن دينار غذايى تهيه كرده و آن روز را با آن دينار گذراند . « 1 » \r\n\r\nفضايل مقداد\r\nمقداد مجموعه اى از فضايل و مناقب بود ، انواع فضيلتها از قبيل سبقت در اسلام و هجرت ، علم ، استقامت ، ثبات ، جوانمردى و نجابت را دارا بود ، او مردى بزرگ و با شخصيت بود . « 2 » \r\nدر اينجا به نمونه هايى كه بطور مستقيم و روشن نمايانگر برجستگى و\r\n\r\n","description":"","footnote":" ( 1 ) . المعيارو الموازنه ، ص 237 ، بيروت .  ( 2 ) . نتقيح المقال ، ج 3 ، ص 245 . ","page_name":" 136 ","page_number":136},
  {"content":"\r\n\r\nحقيقت مقداد است اشاره مى كنيم تا با خصلتهاى شايسته قهرمان اسلام بيشتر آشنا شويم :\r\n1 . روزى رسول خدا صلى اللّه عليه و آله و سلم فرمود :\r\nبهشت مشتاق چهار تن از امّت من است .\r\nراوى مىگويد ، هيبت و شكوه خاص رسول اكرم ( ص ) مانع شد از اينكه بپرسيم آن چهار نفر كيستند ؟ آمدم نزد سه تن از صحابه و از تك‌تك آنان خواستم از پيامبر ( ص ) بپرسند كه آن چهار نفر كيانند ؟ و هر يك از آنان گفتند :\r\nمىترسيم ما از آن چهار تن نباشيم . آنگاه از على ( ع ) خواستم از پيامبر ( ص ) بپرسد . على ( ع ) گفت :\r\nسوگند به خدا مى پرسم ؛ اگر من از آن چهار تن باشم ! خدا را حمد و ستايش مى كنم و اگر نباشم از درگاهش مى خواهم كه مرا جزو آنان قرار دهد » .\r\nآنگاه على ( ع ) به حضور پيامبر ( ص ) رفت و عرض كرد :\r\nاى رسول خدا ( ص ) به من خبر داده‌اند كه فرموده‌اى بهشت مشتاق چهار نفر است ، ايشان چه كسانى هستند ؟\r\nرسول‌اكرم ( ص ) به دست خود اشاره به على ( ع ) كرد و سه بار فرمود :\r\nبه خدا سوگند تو اولين ايشان هستى !\r\nعلى ( ع ) عرض كرد : آن سه نفر ديگر كيانند ؟\r\nرسول خدا ( ص ) فرمود : « آن سه نفر مقداد ، سلمان ، و ابوذر مىباشند » . « 1 » \r\n2 . پيامبر اكرم ( ص ) صداى مردى را كه با صوت بلند ، قرآن مىخواند ، شنيد ، فرمود :\r\n\r\n","description":"","footnote":" ( 1 ) . بحارالانوار ، ج 22 ، ص 331 ، بيروت . ","page_name":" 137 ","page_number":137},
  {"content":"\r\n\r\nاين صدا از مردى است كه تائب و متوجه واقعى به خداوند است\r\nبعد صداى ديگرى را كه با صوت بلند قرآن مىخواند شنيد فرمود :\r\nاين مرد به دروغ قرآن مى خواند ، قرآن خواندن او از روى حقيقت نيست .\r\nپس از بررسى معلوم شد آن شخص اول كه قرآن مى خواند و مورد ستايش پيامبر اكرم ( ص ) واقع شده بود « مقداد » است . « 1 » \r\n3 . رسول اكرم ( ص ) فرمود :\r\n« خداوند چهارتن از ياران مرا دوست مى دارد و مرا به دوستى با آنان فرمان داده و به من گفته است تا آنان را دوست بدارم . از آن جناب سوال شد كه آن چهار نفر كيانند ؟ سه بار فرمود : على عليه السلام از آنان است ؟ سه نفر ديگر ابوذر ، سلمان و مقداد هستند » . « 2 » \r\n4 . حضرت على عليه السلام مىفرمايد :\r\nزمين براى هفت تن آفريده شد و بخاطر آنان باران مى آيد و مردم روزى مىخورند و يارى مى شوند ايشان عبارتند از : ابوذر ، سلمان ، « مقداد » ، عمّار ، حذيفه ، عبد اللّه بن مسعود و من امام و پيشواى آنان هستم و آنان همان كسانى هستند كه بر فاطمه عليها السلام نماز گذاردند . « 3 » \r\n5 . از سلمان نقل شده است كه گفت :\r\nروزى پس از رحلت رسول خدا ( ص ) از خانه بيرون آمدم حضرت\r\n\r\n","description":"","footnote":" ( 1 ) . قاموس الرجال ، ج 9 ، ص 114 .  ( 2 ) . مسند ، احمدبن حنبل ، ج 5 ، ص 351 ؛ بحارالانوار ، ج 22 ، ص 321 و 324 ؛ اعلام ، ج 8 ، ص 208 .  ( 3 ) . فقيه عالى مقام مرحوم صدوق در ذيل اين حديث مىفرمايد :\r\nمنظور آن است كه فايدهء زمين در آن وقت ( نه ازابتداى خلقت تا انتهاى آن ) براى كسانى تقدير شده بود كه بر جنازهء حضرت صديقهء كبرى فاطمه زهرا ( ع ) نماز خواندند و شايد مراد آن باشد كه اگر ايشان در آن روز متابعت على ( ع ) را نمى كردند حق تعالى بر اهل زمين عذاب مى فرستاد و ديگر كسى در روى زمين زندگانى نمى كرد . ","page_name":" 138 ","page_number":138},
  {"content":"\r\n\r\nعلى عليه السلام را ملاقات كردم ، به من فرمود : برو نزد حضرت فاطمه ( ع ) كه تحفهء بهشتى براى او آمده است ، مىخواهد از آن به تو عنايت فرمايد : باشتاب نزد فاطمه ( ع ) آمدم ، به من فرمود :\r\nديروز در همين مكان نشسته بودم و در خانه غمگين بودم و در اين باره فكر مىكردم كه وحى الهى از ما قطع گرديده و فرشتگان ديگر به سوى ما نمىآيند ، ناگاه ديدم درب بسته باز شد و سه دختر به طرف من آمدند كه كسى را به حسن جمال و زيبايى و خوشبويى آنان نديده بودم . برخاستم و سوال كردم : آيا شما از اهل مكه هستيد يا از اهل مدينه ؟ گفتند : اى دختر رسول خدا ( ص ) ما از اهل زمين نيستيم ما را پروردگارت از بهشت بسوى تو فرستاده است ، ما بسيار مشتاق ديدار تو بوديم . از يكى كه بزرگتر مىنمود پرسيدم كه نام تو چيست ؟\r\nگفت : نام من « مقدوده » است .\r\nگفتم : به چه مناسبت تو را به اين اسم نامگذارى كرده‌اند ؟\r\nگفت : به جهت آنكه از براى مقداد آفريده شده‌ام .\r\nاز ديگرى پرسيدم كه چه نام دارى ؟\r\nگفت : نام من « ذره » است كه براى ابوذر غفارى خلق شده‌ام .\r\nاز نام سومى پرسيدم گفت : نام من « سلمى » است كه براى سلمان آفريده شده‌ام . آنگاه چند عدد از رطب و خرماى بهشتى به من دادند كه از برف سفيدتر و از مشك خوشبوتر بود .\r\nسلمان مى گويد :\r\nفاطمه ( ع ) يكى از آن رطب ها را به من داد و فرمود :\r\nامشب با اين رطب افطار كن و فردا هسته‌اش را بياور . رطب را گرفتم\r\n\r\n","description":"","footnote":"","page_name":" 139 ","page_number":139},
  {"content":"\r\n\r\nو از منزل بيرون آمدم ، به هر كسى كه مىرسيدم مىپرسيد :\r\nاى سلمان گويا مشك به همراه توست ؟\r\nمىگفتم آرى ، تا شب شد با خرما افطار كردم و آن خرما هسته نداشت . . . « 1 » \r\n6 . امام صادق عليه السلام مى گويد :\r\nايمان ده درجه و مرتبه است ، مقداد در درجه هشتم ، ابوذر در درجهء نهم و سلمان در درجه دهم است . « 2 » \r\nهمچنين از امام صادق ( ع ) نقل شده است كه :\r\nرسول خدا ( ص ) به سلمان گفت : اگر علم تو را بر مقداد عرضه كنند كافر مىشود و به مقداد فرمود : اگر صبر تو رابه سلمان عرضه كنند كافر خواهد شد . « 3 » \r\nدر برخى از روايات آمده است كه در مورد مقداد هم پيامبر فرمود :\r\n« اگر او علم خود را بر سلمان عرضه كند ، سلمان هم كافر خواهد شد . » « 4 » \r\n7 . امام صادق ( ع ) مى فرمايد :\r\nدرجه و مقام مقداد در ميان امت اسلام بسان جايگاه « الف » در قرآن است كه چيزى به آن نمىچسبد .\r\nمرحوم مجلسى در ذيل روايت مى فرمايد :\r\nشايد مراد اين باشد كه مقداد در بعضى صفات آنچنان ممتاز است كه\r\n\r\n","description":"","footnote":" ( 1 ) . بحارالانوار ، ج 22 ، ص 353 ، بيروت .  ( 2 ) . بحارالانوار ، ج 22 ، ص 341 ، بيروت ؛ حيوة القلوب ، ج 2 ، ص 883 .  ( 3 ) . منظور آن است كه مقداد قادر بر درك وسعت علم سلمان نيست و سلمان قادر بر درك وسعت صبر مقداد نمىباشد ( حيوة القلوب ، ج 2 ، ص 885 به نقل از اختصاص ) .  ( 4 ) . بحارالانوار ، ج 22 ، ص 440 ، بيروت ؛ قاموس الرجال ، ج 9 ، ص 111 . ","page_name":" 140 ","page_number":140},
  {"content":"\r\n\r\nهيچ كس به او نمىرسد . « 1 » \r\n8 . مأمون از حضرت امام رضا عليه السلام خواست كه خلاصه‌اى از اسلام و احكام آن را براى او بنويسد . حضرت پذيرفت ، و ضمن بيان شرايط و آداب اسلام ، فرمود :\r\n« از شرايط ايمان و اسلام واقعى ، دوستى با امير مؤمنان على عليه السلام و با آنان كه در مسير شيوه پيامبر اكرم ( ص ) قدم برداشته اند و در آن مسير تغيير نكرده و منحرف نشده اند ، مى باشد . بسان سلمان ، ابوذر ، « مقداد » ، عمّار و . . . خداوند آنان را مشمول خوشنودى و رحمت خود قرار دهد .\r\nهمچنين از شرايط ايمان و اسلام واقعى است ، دوستى با آنان كه از ايشان ( مقداد و . . . ) پيروى مى كنند و در همان راه هدايتى كه ايشان قدم بر مىدارند گام برمى دارند . خداوند از آنان خشنود گردد » . « 2 » \r\nچنان كه ملاحظه مى كنيد ، « مقداد » در پايه‌اى از مقام و شكوهمندى است كه امام هشتم ( ع ) ولايت و دوستى با او و مرام او را جزء شرايط اسلام قرار داده است . به عبارت ساده تر كسانى كه ساير شرايط اسلام را دارند ولى نسبت به افرادى چون مقداد دوستى قلبى ندارند ، در اسلامِ آنان خدشه و خلل است !\r\n\r\nپشتاز عرصهء پيكار\r\nاز عباراتى كه در روايات و تواريخ ، بسيار به چشم مى خورد تعبير « شرطة الخميس » است هر چند اين تعبير بيشتر در زمان حكومت على عليه السلام شايع شد زيرا آن حضرت سپاهى متشكل از پنج يا شش هزار نفر داشت كه به آنها « شرطة الخميس »\r\n\r\n","description":"","footnote":" ( 1 ) . بحارالانوار ، ج 22 ، ص 439 ، بيروت ؛ منتخب التواريخ ، ص 32 .  ( 2 ) . عيون اخبار الرضا ، ج 2 ، ص 125 ، باب 35 ؛ بحارالانوار ، ج 21 ، ص 330 . ","page_name":" 141 ","page_number":141},
  {"content":"\r\n\r\nمى گفتند و با آنان شرط كرده بود كه در قبال ايستادگى و مقاومت آنان و دفاع از اسلام و مسلمين تا پاى جان آن حضرت بهشت رابراى آنان تضمين كند . « 1 »  ليكن از سخنان حضرت امير ( ع ) استفاده مىشود كه در زمان پيامبر ( ص ) نيز چنين نيرويى وجود داشته و حضرت رسول ( ص ) با آنان چنين قراردادى منعقد كرده بود كه يكى از آنان مقداد بن اسود بوده است . على ( ع ) به اصحابش مى فرمايد :\r\n( پيشتازى در جنگ و پاسدارى از اسلام را تا مرز شهادت ) متعهد شويد ، من نيز در قبال آن به طلا و نقره با شما شرط نمىكنم بلكه بهشت را براى شما متعهد مىشوم همچنانكه پيامبرما ( ص ) در گذشته به اصحابش فرمود : متعهد شويد بدرستيكه من در برابر اين تعهد شما جز بهشت را تعهد نمى كنم و آنان عبارت بودند : از سلمان فارسى ، مقداد ، ابوذر و . . . . « 2 » \r\n\r\nآياتى در شأن مقداد\r\nآياتى چند از قرآن مجيد در شأن « مقداد » و دوستان خالص او نازل شده كه اينك به چند نمونه از آنها مى پردازيم :\r\n1 . « وَ السَّابِقُونَ الْأَوَّلَوُنَ مِنَ الْمُهاجِرينَ وَ الْانْصارِ وَ الَّذينَ اتَّبَعوُهُمْ بِاحْسانٍ رَضىَ اللَّهُ عَنْهُمْ وَرَضُوا عَنْهُ وَ اعَدَّ لَهُمْ جَنَّاتٍ تَجْرى تَحْتِهَااْلَانْهارُ خالِدينَ فيها ذلِكَ الْفَوْزُ الْعَظيمُ » « 3 » \r\nنخستين كسانى كه در اسلام و ايمان سبقت و پيشى گرفتند از مهاجر و\r\n\r\n","description":"","footnote":" ( 1 ) . چون لشكر رابه پنج بخش ( مقدمه ، ساقه ، قلب ، ميمنه ، ميسره ) تقسيم مى كردند خميس‌ناميده شده است پس « شرطة الخميس » يعنى نيروى ويژه در سپاه كه نخستين گروه آماده به جنگ و جانفشانى بودند .  ( 2 ) . اختصاص ، شيخ مفيد ، ص 2 .  ( 3 ) . توبه ، آيهء 100 . ","page_name":" 142 ","page_number":142},
  {"content":"\r\n\r\nانصار و ساير افرادى كه از آنان پيروى كردند . خداوند از آنان خشنود و آنان هم از خداوند راضى هستند . خداوند بهشتى رابراى آنان قرار داده كه آب از زير درختان آن جريان دارد و براى هميشه در آن زندگى خواهند كرد و اين سعادت بزرگى است .\r\nامام صادق عليه السلام مى فرمايد :\r\nاين افراد برجستگانى چون سلمان و مقداد و ابوذر و عمّار بودند آنانى كه به ولايت امير مومنان على عليه السلام ايمان آوردند و براين ولايت صادق و ثابت ماندند . « 1 » \r\n2 . « انَّ الَّذينَ امَنُوا وَ عَمِلوُا الصَّالِحاتِ كانَتْ لَهُمْ جَنَّاتُ الْفِرْدَوْسِ نُزُلًا » « 2 » \r\nمردمى كه به خداوند ايمان آورده و نيكوكار مى باشند خداوند باغهاى بهشت را جايگاه و محل زندگانى آنان قرار داده است .\r\nامام صادق ( ع ) مى فرمايد :\r\n« اين آيه در شأن مقداد ، سلمان ، عمّار و ابوذر نازل شده است . « 3 » \r\n3 . « انَّما الْمُؤْمِنُونَ الَّذينَ اذا ذُكِرَ اللَّهُ وَ جِلَتْ قُلُوبُهُمْ وَ اذا تُلِيَتْ عَلَيْهِمْ اياتُهُ زادَتْهُمْ ايماناً وَ عَلى رَبِّهِمْ يَتَوَكَّلُونَ » « 4 » \r\nمومنان كسانى هستند كه هنگاميكه خدا ياد شود دلهايشان ترسان گردد و چون آيات خدا را بر آنان تلاوت كنند . بر ايمانشان بيفزايد و در كارهاى خود به خدا توكل نمايند .\r\nامام صادق ( ع ) مىفرمايد :\r\n\r\n","description":"","footnote":" ( 1 ) . بحارالانوار ، ج 2 ، ص 327 ، بيروت .  ( 2 ) . كهف ، آيهء 107 .  ( 3 ) . بحارالانوار ، ج 22 ، ص 323 .  ( 4 ) . انفال ، آيهء 2 . ","page_name":" 143 ","page_number":143},
  {"content":"\r\n\r\nاين آيهء در شأن على عليه السلام ، ابوذر ، سلمان و مقداد نازل شده است . « 1 » \r\n4 . وَالَّذينَ امَنُوا وَعَمِلُوا الصَّالِحاتِ وَ امَنُوا بِما نُزِّلَ عَلى مُحَمَّدٍ وَ هُوَ الْحَقُّ مِنْ رَبِّهِمْ كَفَّرَ عَنْهُمْ سَيِّئاتِهِمْ وَ اصْلَحَ بالَهُمْ » « 2 » \r\nآنان كه به خدا گرويدند و نيكوكار شدند و به قرآنيكه بر محمد ( ص ) نازل شد كه البته بر حق و از جانب خدا بود ايمان آوردند خدا از گناهانشان درگذشت و امر ( دنيا و دين ) شانرا اصلاح فرمود ( ودلشان را شايسته نور معرفت گردانيد ) .\r\nامام صادق ( ع ) مى فرمايد :\r\nاين آيه در شأن ابوذر ، سلمان ، عمّار و مقداد نازل شده است كه عهد خود را نشكستند و بر ولايت على ( ع ) ثابت و استوار ماندند . « 3 » \r\n\r\nراوى حديث\r\nمقداد ، رواياتى نيز از پيامبر نقل كرده است « 4 »  كه علماى شيعه و سنت در كتابهاى خود آورده اند . بعنوان نمونه دو روايت را از مقداد مىآوريم :\r\n1 . از سخنان مقداد است كه گفت :\r\nبه خدا سوگند ، براى احدى گواهى نمىدهم كه اهل بهشت است تا آنكه هنگام مرگ او ، بدانم كه او بر چه مرامى مرده است . چه آنكه از نبى اكرم ( ص ) شنيده ام كه فرمود :\r\nدل فرزندان آدم همانند آبى كه در ميان ديگ هنگام جوشش منقلب\r\n\r\n","description":"","footnote":" ( 1 ) . بحارالانوار ، ج 22 ، ص 323 .  ( 2 ) . محمد ، آيهء 2 .  ( 3 ) . تفسير قمى ، ج 2 ، ص 301 .  ( 4 ) . بقول بعضى 48 روايت از مقداد نقل شده است ( اعلام ، زركلى ، ج 8 ، ص 208 ) . ","page_name":" 144 ","page_number":144},
  {"content":"\r\n\r\nو از حالى به حالى مىشود ، با سرعت دگرگون مىشود . « 1 » \r\n2 . راوى از مقداد نقل مىكند كه گفت :\r\nاز پيامبر اكرم ( ص ) شنيدم كه فرمود : « وقتى روز قيامت شود خورشيد به مردم نزديك مىشود تا فاصلهء آن به اندازهء يك ميل يا دو ميل مى رسد پس بر مردم مىتابد و آنها به اندازهء اعمالشان در عَرَق فرو مى روند . بعضى تا مچ پا در عرق هستند و بعضى تا زانو و بعضى بالاتر و بر دهان بعضى لگام مى زنند . » « 2 » \r\n\r\nمقداد از كارگزاران حكومت حضرت مهدى ( عج )\r\nاز امورى كه ما را به مقام بلند مقداد رهنمون مىكند اينستكه او جزو ياران خاص و كارگزاران حضرت مهدى ( عج ) خواهد بود . چنانچه از امام صادق ( ع ) نقل شده است كه فرمود :\r\n« از پشت كوفه ( نجف اشرف ) بيست و هفت تن با حضرت مهدى ( عج ) قيام خواهند كرد . پانزده نفر از آنان از قوم حضرت موسى ( ع ) خواهند بود كه به راه حق هدايت يافته و را هم به آن دعوت مىكنند . « 3 »  و هفت نفر از آنان اصحاب كهف مىباشند و بقيه عبارتند از : يوشع بن نون ، سليان ، ابودجانه ، مقداد و مالك اشتر ، اينان در خدمت امام زمان ( ع ) به عنوان انصار ( ياران ) و كارگزاران آن حضرت خواهند بود . « 4 » \r\n\r\n","description":"","footnote":" ( 1 ) . قاموس الرجال ، ج 9 ، ص 114 .  ( 2 ) . اسد الغابه ، ج 4 ، ص 410 .  ( 3 ) . اشاره به آيه 59 از سورهء اعراف است كه مىفرمايد : « وَ مِنْ قَوْمِ مُوسى امَّةٌ يَهْدُونَ بِالْحَقِّ وَبِهِ يَعْدِلُونَ » .  ( 4 ) . بحارالانوار ، ج 53 ، ص 91 ، بيروت . ","page_name":" 145 ","page_number":145},
  {"content":"\r\n . \r\n","description":"","footnote":"","page_name":" 146 ","page_number":146},
  {"content":"\r\n\r\n\r\nفصل دوّم : مقداد در دوران سكوت\r\n\r\nشناسايى مردان حق\r\nهنگاميكه مسير زندگى يكنواخت باشد ، نمى توان افراد را به خوبى شناخت ، راه شناسايى افراد در موارد حساس زندگانى است . انسانها و جوامع آنگاه كه در فراز و نشيبها و در گذر حوادث گوناگون قرار مى گيرند شخصيت و برجستگى آنها مشخص مىشود . دگرگونى اوضاع يكى از اساسى ترين راههاى شناسايى روحيات انسانهاست .\r\nبر همين اساس سرور پرهيز كاران حضرت على عليه السلام مى فرمايد :\r\n« ثلاثُ يُمْتَحَنُ بها عُقُولُ الرِّجالِ هُنَّ اْلْمالُ وَ الْوِلايةُ وَ الْمُصيبَة » « 1 » \r\nعقلهاو شخصيت مردان در سه مورد آزمايش مىشود ، در مورد ثروت ، مقام ، گرفتاريها .\r\nبه عبارت ديگر انسانها در مورد ثروت اندوزى و صرف آن آزمايش و امتحان مى شوند كه از چه راهى بدست مى آورند و در چه راهى مصرف مى كنند . در\r\n\r\n","description":"","footnote":" ( 1 ) . شرح غرر الحكم ، خوانسارى ، ج 3 ، ص 337 ، دانشگاه تهران . ","page_name":" 147 ","page_number":147},
  {"content":"\r\n\r\nمورد مقام ، امتحان مى شوند كه چگونه آن مقام را بدست مى آورند و از آن چگونه استفاده مى نمايند در مورد گرفتاريها ، هنگاميكه به آنان مصيبت‌ها و پريشانيها رو مىآورد ، در برابر آنها چگونه مقاومت نشان مى دهند و آن انسانى كه درتمام حالات بتواند دين خود را حفظ كند ، در تمام فراز و نشيبهاو شرايط بتواند رضايت و خوشنودى خداوند را جلب نمايد چنين شخصى را مى توان انسانى ديندار و سرافراز از امتحان برآمده دانست .\r\nولى نوع انسانها در پيچ و خم هاى زندگى ، خود رامى بازند و در برابر امتحان خداوند مردود مى شوند ، چه انسانهايى كه بسيار معروف بودند ، شخصيتى داشتند اما در مواقع حساس لغزش پيدا كردند و عوض شدند ! چه انسانهايى كه دين خود را فداى ثروت يا مقام مى كنند و يا در برابر گرفتاريها ، به زمين و زمان و حتى به مقدسات عالم ناسزا مى گويند !\r\nبحران خلافت پس از رحلت رسول اكرم ( ص ) بهترين موقعيت و مناسبترين صحنه آزمايش براى شناخت نيك از بد و افراد ثابت قدم و با ايمان از اشخاص سست عنصر و ناپايدار است اكنون وضعيت مقداد را در آن بحران بررسى مى كنيم .\r\n\r\nفقط سه نفر . . . !\r\nپيامبر اسلام در آخرين سال عمر خود به دستور خداوند در غدير خم ، حضرت على عليه السلام را جانشين خود اعلام كرد و خبر آن به گوشه و كنار جهان اسلام رسيد و همهء مسلمانان از اين واقعه خبردار شدند .\r\nمدتى نگذشت كه رسول خدا ( ص ) از سراى ناپايدار دنيابه جهان باقى شتافت .\r\nحضرت على عليه السلام بنابه وصيت پيامبر اكرم ( ص ) مشغول غسل و كفن و سپس دفن جنازهء رسول اكرم ( ص ) شد . در آنموقع كه بايد مسلمانان گروه گروه بيايند و به\r\n\r\n","description":"","footnote":"","page_name":" 148 ","page_number":148},
  {"content":"\r\n\r\nدختر رسول خدا ( ص ) و دامادش تسليت بگويند و آنان را دلدارى بدهند جنازهء پيامبر ( ص ) را گذاشتند و در سقيفه بنى ساعده براى تصميم گيرى در امر خلافت جمع شدند .\r\nسلمان مى گويد :\r\nدر اين موقع ، به حضور على ( ع ) رفتم ، ديدم آن جناب مشغول تجهيز جنازه رسول خدا ( ص ) است . پس آماده شد كه بر جنازه آن حضرت نماز بخواند ، من ، ابوذر ، مقداد ، حضرت فاطمه ( ع ) حسن و حسين ( ع ) به آن جناب اقتدا كرديم ، آنگاه جريان سقيفهء بنى ساعده را به عرض مولايم على ( ع ) رساندم . « 1 » \r\nدر آن لحظات حساس و مهمّ تنها مقداد ، سلمان و ابوذر از على عليه السلام دست برنداشتند و به دنبال ديگران نرفتند وشايد بر همين اساس باشد كه امام باقر عليه السلام فرمود :\r\n« ارْتَدَّ النَّاسُ بَعْدَ رَسُولِ اللَّهِ الَّا ثَلاثَهُ نَفَرٍ : سَلْمان ، ابُوذَرْ وَالْمِقْداد »\r\nمردم پس از رسول خدا ( ص ) از مرام و مسير پيامبر اكرم ( ص ) برگشتند به جز سه نفر 1 - سلمان 2 - ابوذر 3 - مقداد .\r\nعرض كردم : آيا عمار ياسر ( كه محبت او نسبت به اهل بيت مشهور است ) جزو آن چند نفر نبود ؟\r\nفرمود :\r\n« قَدْ كانَ حاصَ حيصَةً ثُمَّ رَجَعَ »\r\nاندك ميل و ترديدى در عمار ظاهر شد ولى پس از آن رجوع به حق كرد . « 2 » \r\n\r\n","description":"","footnote":" ( 1 ) . بحارالانوار ، ج 22 ، ص 328 ، بيروت .  ( 2 ) . بحارالانوار ، ج 28 ، ص 239 ، بيروت . البته در روايات ما تاهفت نفر هم آمده است ( رجال كشى ، ص 7 - 11 ) و مشابه اين روايات ( در انحراف صحابه و ارتداد مردم بعد از پيامبر ( ص ) در كُتب معتبر اهل تسنن نيز نقل شده از جمله سنن نسايى ، ج 6 ، ص 6 دارالفكر مسند ، احمد حنبل ، ج 5 ، ص 50 ، دارالصادربيروت ، صحيح بخارى ، ج 24 ، ص 144 ، كتاب الفتن ، دار احياء التراث العربى ، براى اطلاع بيشتر به ( در اسات و بحوث فى التاريخ و الاسلام تأليف جعفر مرتضى العاملى ، ج 2 ، ص 253 ) مراجعه كنيد . ","page_name":" 149 ","page_number":149},
  {"content":"\r\n\r\n\r\nقلب مطمئن و پولادين مقداد\r\nآنچه اعجاب انگيز و شگفت آور است جريان سبقت گرفتن مقداد از نظر تسليم حق بودن است چنان كه امام باقر عليه السلام مى فرمايد :\r\n« اگر مى خواهى شخصى را بشناسى كه هيچگونه خلل و شكى در دل او راه نيافت ، مقداد است » . « 1 » \r\nآرى امام باقر ( ع ) مى فرمايد ، هيچكس بعد از رسول خدا ( ص ) نبود مگر آنكه در قلبش راجع به خلافت على ( ع ) چيزى خطور كرد جز مقداد .\r\n« فَانَّ قَلْبَهُ كانَ مِثْلُ زُبُرِ الْحَديد »\r\nقلب مقداد بسان تكه هاى آهن ، محكم بود . « 2 » \r\nاو همواره شمشير خود را روى لباسهايش مى بست و به در خانهء على ( ع ) مىآمد و عرض مىكرد :\r\nاى على ! اگر هيچكس شما را يارى نكند ، من در يارى شما كوتاهى نخواهم كرد و در اطاعت امر شما حاضرم\r\nمقداد پس از رسول خدا ( ص ) به اندازهء يك چشم بر هم زدن ، از مسير حق منحرف نشد ، و همچون سربازى جانباز ، كاملا آماده و دست به شمشير بود و ديدگانش رابه ديدگان مبارك على ( ع ) دوخته بود و منتظر بود تا هر لحظه امام فرمانى دهد ، بى درنگ آن را انجام دهد . « 3 » \r\n\r\nتنها حاميان امام\r\nهنگاميكه شب فرارسيد على عليه السلام ، حضرت فاطمهء زهرا سلام الله عليها\r\n\r\n","description":"","footnote":" ( 1 ) . انْ ارَدْتَ الَّذى لَمْ يَشُكَ وَ لَمْ يَدْخُلْهُ شَىٌ فَالْمِقْدادُ ( بحارالانوار ، ج 28 ، ص 239 ) .  ( 2 ) . تنقيح المقال ، ج 3 ، ص 245 .  ( 3 ) . سفينه البحار ، ج 2 ، ص 409 . ","page_name":" 150 ","page_number":150},
  {"content":"\r\n\r\nرا سوار بر مركبى كرد و دست حسنين سلام الله عليهما را گرفت و به خانهء تمامى كسانى كه در جنگ بدر شركت كرده بودند رفت و حق خود را به آنان ياد آورى نمود و آنان را به يارى خود دعوت كرد تا حق خود را بگيرد اما كسى اورا يارى نكرد به جزء تعدادى اندك . « 1 »  حضرت به آنها گفت فردا صبح با سلاحشان حاضر شوند و آنان هم تا دم مرگ با وى بيعت كردند ؛ اما صبح كه شد كسى به عهد خود وفا نكرد مگر سه نفر كه عبارت بودند از سلمان ، ابوذر ، مقداد . « 2 »  حضرت تا سه مرتبه هر شب اين عمل را انجام داد و آنان مى گفتند مى آئيم و چون صبح مى شد كسى نمىآمد مگر همان سه تن هنگاميكه حضرت كمى يارانش و سستى پيمانشان را ديد به عنوان جمع آورى قرآن در خانه نشست « 3 »  و همه مردم به جز سلمان و مقداد و ابوذر امام را تنها گذاردند .\r\n\r\nنخستين شيعيان\r\nيكى از تهمتهايى كه به شيعيان مى زنند آن است كه مى گويند : مذهب شيعه از زمان خليفه سوم به بعد پيدا شده است و گاهى اضافه مىكنند كه بنيانگذار اين مذهب « عبدالله بن سبا » است در صورتى كه در زمان خود رسول اكرم ( ص ) لفظ شيعه مصطلح بوده است ، زيرا همان وقت عده اى از صحابهء خاص رسول خدا ( ص ) را يعنى سلمان ، مقداد ، ابوذر و عمار را شيعه مى خواندند چنان كه يكى از علماى اهل تسنن « 4 »  در كتاب خود مى نويسد :\r\n« نخستين نام شيعه در اسلام در زمان رسول خدا بوجود آمد و چهارتن از صحابه داراى اين لقب بودند : 1 - سلمان 2 - مقداد 3 - ابوذر 4 - عمار »\r\n\r\n","description":"","footnote":" ( 1 ) . حدود 25 نفر و به قولى 40 نفر بودند ( بحارالانوار ، ج 2 ، ص 329 ) .  ( 2 ) . زبير هم بود اما ابن عباس مى گويد تنها همان سه نفر تا آخر با آن حضرت ماندند و زبيربرگشت ( بحارالانوار ، ج 22 ، ص 329 ) .  ( 3 ) . همان مدرك .  ( 4 ) . حافظ ابو حاتم رازى در كتاب « الزينة » در تفسير الفاظ متداوله بين ارباب علوم چنين گفته است . ","page_name":" 151 ","page_number":151},
  {"content":"\r\n\r\nعلاوه بر آن بسيارى از روايات حتى از علماى اهل تسنن وجود دارد كه كلمهء « شيعه » در آن كتابها آمده است براى نمونه ابن صباغ « 1 »  از ابن عباس نقل مىكند كه رسول اكرم ( ص ) به على ( ع ) فرمود :\r\nمنظور از « خيرالبريه » ( بهترين اهل عالم ) در آيه ششم سورهء بينه ، تو و شيعان تو هستند .\r\n\r\nتصميم جسورانه\r\nپس از تثبيت خلافت خليفه اول ، عده اى خواستند تا او را از مسند خلافت به زير كشند . چنان كه امام صادق ( ع ) دربارهء آن ايام مىفرمايد :\r\nدوازده نفر به خليفه اعتراض كردند و مقام ( خلافت ) او را منكر شدند .\r\nاز مهاجران شش نفر به نامهاى مقداد ، سلمان ، ابوذر ، عمار و . . . و از انصار نيز شش نفر به نامهاى : ابو ايوب انصارى ، عثمان بن حنيف و . . . اينان با خود گفتند : وقتى خليفه بر روى منبر رسول خدا ( ص ) رفت ، او را از منبر به پائين مى آوريم . بعضى از آنان گفتند :\r\n« در اين باره با على ( ع ) مشورت مى كنيم ، اگر آن جناب اجازه داد حتماً اين كار را خواهيم كرد . »\r\nهمگى بر اين پيشنهاد هم رأى شدند و به حضور على عليه السلام آمدند و چنين گفتند :\r\n« اى امير مومنان ، از حق دست كشيده و آن را وانهادى ، رسول خدا ( ص ) فرمود : « عَلىٌ مَعَ الْحَقِّ وَ الْحَقُّ مَعَ عَلىٍّ يَميلُ كَيْفَ ما مالَ » . على با حق است و حق با على است هر جا على بگردد حق نيز\r\n\r\n","description":"","footnote":" ( 1 ) . الفصول المهمه ، ص 122 . ","page_name":" 152 ","page_number":152},
  {"content":"\r\n\r\nدنبال او مىگردد ، ما تصميم گرفته ايم برويم وخليفه را از منبر به پايين آوريم ، آمده ايم در اين مورد از شما اجازه بگيريم .\r\nعلى عليه السلام به آنان فرمود : به خدا سوگند ، اگر چنين كنيد تمام آنان با شمشيرهاى كشيده نزد من خواهند آمد و در آن صورت بر من لازم است كه از خود دفاع كنم . رسول خدا ( ص ) به من خبر داد كه اين امت با تو حيله و غدر خواهند كرد و عهد و پيمان مرا مى شكنند و تو نسبت به من همانند هارون نسبت به موسى هستى همانگونه كه بنى اسرائيل موسى و هارون را گذاشتند و گفتهء سامرى را اختيار كردند ، اين امت نيز تو را بگذارند و ديگرى را اختيار كنند .\r\nبه رسول خدا ( ص ) گفتم : با ايشان چه كنم ؟\r\nفرمود : اگر يارو ياور داشتى با آنان جنگ كن و گرنه خون خود را حفظ كرده تا آنگاه كه نزد من آيى . « 1 » \r\n\r\nمطيع محض امام\r\nگروهى اطراف ابوبكر نشسته بودند و از هر درى سخن مىگفتند تا آنكه يكى از آنان به او گفت :\r\n« همهء مردم دست تو را به عنوان بيعت فشردند ، ولى على ( ع ) و اهل بيتش و آن چند نفر ( سلمان ، مقداد ، ابوذر ) با روش عموم مخالفت كرده و بيعت نكرده اند ، كسى را در پى على ( ع ) بفرست تا تكليفش روشن شود » .\r\nخليفه اول شخصى را فرستاد و به على عليه السلام پيغام داد تا براى بيعت به مسجد بيايد . آن شخص نزد حضرت آمد حضرت نيز در جواب پيغامى داد و\r\n\r\n","description":"","footnote":" ( 1 ) . مجالس المومنين ، ج 1 ، ص 203 . ","page_name":" 153 ","page_number":153},
  {"content":"\r\n\r\nاين عمل سه بار انجام شد تا آنكه خليفه و اطرافيانش براى آوردن حضرت به خانه على عليه السلام رفتند .\r\nدر همين هنگام ياران على عليه السلام ( مقداد ، سلمان ، ابوذر و عمار ) براى كمك به آن حضرت وارد خانه شدند نزديك بود در خانه فتنه و آشوب شود اما على عليه السلام ( طبق مصالحى كه در نظر داشت ) از خانه بيرون آمد و مردم به دنبال حضرت به راه افتادند . سلمان ، ابوذر ، مقداد و عمار و . . . كاملًا آمادهء دفاع از على ( ع ) بودند حضرت رابه مسجد بردند . در اين هنگام ، مقداد ، ابوذر و عمار ايستادند و گفتند :\r\n« اى على ( ع ) ما منتظر امر تو هستيم ، هر امرى بفرمايى اجرا مى كنيم .\r\nباشمشير از حريم تو دفاع مى كنيم تا كشته شويم » .\r\nدر اينجا مقداد جمله‌اى گفت كه نشانگر اطاعت محض او از حضرت امير المؤمنين بود او گفت :\r\n« اى على ، به چه چيز مرا امر مى كنى ، به خدا سوگند ، اگر فرمان دهى با شمشير بزنم ، مى زنم و اگر فرمان دهى خوددارى كنم ، خوددارى مىكنم » .\r\nعلى عليه السلام فرمود :\r\nخداوند شما را مشمول رحمت خود قرار دهد . خود را نگهداريد . وصيت و پيمان رسول خدا ( ص ) را به ياد آوريد و از جنگ خوددارى كنيد . « 1 » \r\nدر فراز و نشيبهاى اين جريان به خوبى نقش مقداد را ديديم كه چگونه با چند تن از همراهانش چون سلمان و ابوذر در سخت ترين شرايط به يارى على ( ع ) شتافتند و به عنوان نصرت و حمايت از حق چگونه سخن گفتند .\r\n\r\nاعتراض مقداد\r\n\r\n","description":"","footnote":" ( 1 ) . اقتباس از بحارالانوار ، ج 28 ، ص 297 . ","page_name":" 154 ","page_number":154},
  {"content":"\r\n\r\nآن دوازده نفر كه يكى از آنان « مقداد » بود روز جمعه كه پنجمين روز رحلت پيامبر اسلام ( ص ) بود به مسجد آمدند « 1 »  و در كنارى نشستند خليفه وارد مسجد شد ، روى منبر رفت و شرو به سخن كرد . در اين هنگام آن دوازده نفر آماده شدند تا از حريم و حق على ( ع ) دفاع كنند . هر يك سخنانى آتشين و استدلالى گفتند . مقداد هم پس از سلمان و ابوذر برخاست و رو به خليفه كرد و گفت :\r\n« اى ابوبكر از ظلم دورى كن ، از روش خود به سوى خداوند توبه كن ، در خانه خود بنشين و از خطاها دور باش ، امر خلافت را به كسى واگذار كن كه از تو بهتر و مقدمتر است . تو به خوبى مى دانى كه بيعت با على ( ع ) را رسول خدا ( ص ) بر تو واجب كرد و تو را ملزم كرد زير پرچم اسامه بن زيد قرار بگيرى و به شما اعلام كرد كه خلافت از براى تو وعمر كه پشتيبان توست ، روانيست ، شما را ( در غزوه ذات سلاسل ) محكوم به نفاق كرد وشما را همرديف « عمرو عاص » قرار داد كه خداوند درباره دودمان « عمروعاص » آيه « ان شانئك هوالابتر » « 2 »  را بر پيامبر ( ص ) نازل فرمود و عمروعاص در جنگ ذات سلاسل بر شما و منافقان ديگر فرمانده شد و شما را به پاسبانى لشكر گماشت .\r\nاكنون از پاسبانى به خلافت پيامبر ( ص ) چنگ آويخته‌ايد ، اى ابوبكر ! از خدا بترس و اين بار سنگين را از دوش خود فرو گذار تا سلامتى دنيا و آخرت را دريابى ، شيفته دنيامشو ! فريفته ى قريش و غير قريش مباش به زودى دنياى تو دگرگون شود و به كيفر كردار خود گرفتار مى شوى !\r\n\r\n","description":"","footnote":" ( 1 ) - ناسخ التواريخ ، احوال خلفا ، ج 1 ، ص 64 .  ( 2 ) . كوثر ، آيهء 3 ، دشمن تو مقطوع النسل و بى دودمان خواهد بود . اختلافى در بين علماءنيست كه اين آيه درباره عمروعاص نازل شده است ( بحارالانوار ، ج 28 ، ص 196 ) . ","page_name":" 155 ","page_number":155},
  {"content":"\r\n\r\nتو ، به خوبى مى دانى خلافت ، مخصوص على عليه السلام است ، اين منصب را به صاحبش واگذار ، اگر چنين كنى ، بار تو سبك و گناه تو اندك شود . به خدا سوگند ، اگر بپذيرى ، تو را پنددادم ، سرانجام تمام كارها به سوى خداست » . « 1 » \r\nدر نقلى ديگر آمده است هنگاميكه على عليه السلام را به مسجد مىآوردند تا آن حضرت با خليفه بيعت كند على ( ع ) فرمود :\r\n« به خدا سوگند ، اگر شمشير در دستم مى بود و اجازه‌ى مبارزه داشتم ، بر شما معلوم مى شد كه قدرت اين تجاوزها را نداشتيد ، اگر چهل تن با من همراه بودند ، جنگ با شما را واجب مى شمردم ، ولى خداوند آنانى را كه با من بيعت كردند و سپس مرا تنها گذاشتند از رحمت خود دور كند » .\r\nابوذر گفت : كاش آن شمشيرها دوباره به دست ما مى افتاد .\r\nمقداد گفت : اگر على ( ع ) بخواهد ، خداوند را بر دفع دشمنان مىخواند .\r\nسلمان گفت : مولاى من ( على عليه السلام ) بر مصالح و امور داناتر است . « 2 » \r\nگفتگو در مسجد بسيار شد ، هر كسى چيزى مى گفت تا آنكه بار ديگر مقداد ، سكوت خود را شكست و گفت :\r\n« سوگند به آن خدايى كه جانم در دست اوست ، اگر مى دانستم كه توانايى بر دفع ظلم را دارم ، و مى توانم دين خدا را يارى كنم ، شمشير خود را حمايل مى كردم و قدم به قدم مى جنگيدم .\r\nآيا بر برادر و وصى و جانشين رسول خدا ( ص ) ( در ميان امت ) و پدر و فرزندان او اين چنين حمله كرده و وحشيانه رفتار مى كنيد ؟ در\r\n\r\n","description":"","footnote":" ( 1 ) . بحارالانوار ، ج 28 ، ص 196 و 212 ، بيروت .  ( 2 ) . ناسخ التورايخ ، احوال خلفا ، ج 1 ، ص 85 . ","page_name":" 156 ","page_number":156},
  {"content":"\r\n\r\nانتظار بلا به سر بريد و از آسايش و رحمت خدا نااميد باشيد » . « 1 » \r\n\r\nدوران خليفهء اوّل\r\nپس از تثبيت خلافت ابوبكر ، مقداد به پيروى از فرمان على عليه السلام دندان روى جگر گذاشت و شمشير خود را غلاف كرد ولى دلش مالامال از التهاب و انقلاب بود ، آتش غم از زواياى قلب نورانيش شعله مى كشيد و چون شخصِ حيران و دلسوخته مىگفت واعجبا ! دنيا چه مىكند جاه طلبى چه نتايج خطرناكى دارد حق مسلّم خاندان نبوت را از آنان ربودند يعقوبى از شخصى نقل مىكند كه :\r\nدر مدينه وارد مسجد النّبى شدم مردى را ديدم با حالى منقلب و بسيار ناراحت بر زانوى خود نشسته و دريغ مىخورد و آه مىكشد و گويا همهء دنيا مال او بوده و از او گرفته شده است . با اين حال همواره مىگفت :\r\nشگفتااز قريش و دريغ داشتن ايشان خلافت را از خاندان پيامبر شان با اينكه در ميان اينان است اوّل مؤمنان و پسر عموى پيامبر خدا داناترين مردم و فقيه ترين ايشان در دين خدا و كسى كه در راه اسلام بيش از همه رنج برد و ره شناستر ايشان و آنكه از همه بهتر به راه راست هدايت مىكند . به خدا قسم‌خلافت را از هدايت كننده هدايت يافتهء پاك و پاكيزه ربودند و نه اصلاحى براى امت خواستند و نه حقى در روش ، ليكن آنان دنيا را بر آخرت برگزيدند ، پس دورى و نابودى باد ستمكاران را . « 2 » \r\nنزديك آن مرد دلسوخته آمده و گفتم : تو كيستى ؟ و آن مردى را كه\r\n\r\n","description":"","footnote":" ( 1 ) . همان مدرك ، ص 94 .  ( 2 ) . تاريخ يعقوبى ، ترجمه آيتى ، ج 2 ، ص 54 . ","page_name":" 157 ","page_number":157},
  {"content":"\r\n\r\nآن همه ستودى و گفتى حق اورا غضب كردند كيست ؟\r\nگفت : من مقدادم و آن مرد على عليه السلام است .\r\nگفتم : آيا قيام نمى كنى تا تو را كمك كنم .\r\nگفت : اى پسر برادرم ، با يك مرد و دو مرد كارى ساخته نيست .\r\nپس از اين گفتگو از مسجد بيرون آمدم ، با ابوذر ملاقات كردم و آنچه ديده و شنيده بودم براى ابوذر گفتم .\r\nابوذر گفت : « برادرم مقداد راست مى گويد » .\r\nبعد نزد عبدالله بن مسعود آمده جريان را برايش شرح دادم ، گفت :\r\n« خبر يافته ايم ( توسط پيامبر اكرم ( ص ) ) كه به اين هدف نمىرسيم . « 1 » \r\n\r\nشركت در جنگهاى « حمص » و « مصر »\r\nدر دوران خلافت عُمَر ، مقداد به اجازهء امام على عليه السلام و براى حفظ اسلام در برابر خطرات دشمن خارجى در دو جنگ بزرگ « حمص » و « مصر » شركت جست .\r\nدر نبرد حمص كه در سال 15 هجرى براى فتح اين شهر صورت گرفت مقداد را ديدند كه عازم اين جنگ بود عده‌اى گويا به علت سن زياد مقداد به او گفتند : « خداوند تو را از جنگ معذور داشته است » .\r\nمقداد كه ارزش جهاد در راه خدا را مى دانست در پاسخ آنان گفت :\r\n« اما قرآن ما را در سوره توبه معذور ندانسته و مى فرمايد : براى نبرد با كفار ، سبكبال و مجهز حركت كنيد . »\r\nسپاه اسلام حركت كرد و شهر حمص رابه محاصره شديدى درآوردند تا آنكه آنان خواستار صلح شدند مسلمانان نيز پس از صلح و تعيين خراج ( ماليات ) و\r\n\r\n","description":"","footnote":" ( 1 ) . قاموس الرجال ، ج 9 ، ص 113 به نقل از تاريخ يعقوبى ، ج 2 ، ص 163 ؛ طبقات ، ص 690 ؛ الغدير ، ج 9 ، ص 114 . ","page_name":" 158 ","page_number":158},
  {"content":"\r\n\r\nتعيين كارگزارانى در نواحى حمص كه مقداد نيز كارگزار شهر « يَلى » « 1 »  شد . « 2 »  به مدينه بازگشتند .\r\nفتح مصر كه اواخر دوران خليفهء دوّم ( حدود 20 هجرى ) رخ داد ، عمرو عاص به فرمان خليفه براى فتح مصر با سپاه خويش به سوى آنجا لشكر كشيد .\r\nوى چون به مصر رسيد و فتح آن را مشكل ديد نامه اى به خليفه نوشت و از وى درخواست كمك كرد . خليفه نيرويى بالغ بر چهار هزارنفر به كمك او فرستاد و طى نامه اى متذكر شد كه بر هر هزار نفر از آنها شخصى را گماردم كه هر كدام با هزار نفر برابر است و فرمانده يكى از گردانهاى هزار نفرى مقداد بن اسود بود تا آنكه سرانجام مصر با رشادتها و فداكارى افرادى چون مقداد فتح شد . « 3 » \r\n\r\nدو نكته :\r\n1 . پس از مرگ خليفه دوم ، شش نفرى كه از طرف خليفه تعيين شده بودند درخانه‌اى براى تعيين خليفه گرد هم نشستند مقداد به آن خانه نزديك شد و اجازه خواست تا درجلسه شورى شركت كند وگفت :\r\nبراى شما خيرى نزد من است من به عنوان خيرخواهى آمده‌ام و مى خواهم طبق وظيفه‌اى كه از طرف خدا دارم شما رانصيحت كنم . مقداد هرچه اصرار كرد كه به او اجازه دهند ، اجازه ندادند حتى مقداد گفت : بگذاريد سرم را از پنجره اطاق وارد كنم وسخنم را بگويم ، اما اين را هم نپذيرفتند ولى او عقب نشينى نكرد و در عين حال وظيفه‌ى خود را انجام داد و به آنان گفت :\r\n\r\n","description":"","footnote":" ( 1 ) . شهرى است در منطقهء حمص .  ( 2 ) . در المنثور ، ج 3 ، ص 246 ؛ مستدرك ، نيشابورى ، ج 2 ، ص 118 ؛ سير اعلام النبلاء ، ذهبى ، ج 1 ، ص 279 .  ( 3 ) . تاريح يعقوبى ، ج 2 ، ص 148 . ","page_name":" 159 ","page_number":159},
  {"content":"\r\n\r\nحال كه نگذاشتيد پس بامردى كه درجنگ بدر شركت نكرده وبيعت « رضوان » را با رسول خدا ننموده در جنگ احد فرار كرده است ، بيعت نكنيد . « 1 » \r\nعثمان كه از اين سخنان آتشين مقداد ، شعله ورشده بود ، گفت :\r\nبه خدا سوگند اگر برمسند خلافت تكيه كنم تو را به رب ( مولى وارباب ) نخستينت ردمىكنم ( تامثل سابق كه‌بنده بودى زيرشكنجه او معذب شوى ) .\r\nبعدها مقداد دربستر رحلت به اطرافيان خود چنين گفت :\r\n« به عثمان خبر دهيد كه من به نزد ربّ اوّل و آخر خود ( يعنى پروردگار ) رفتم » .\r\nوقتى كه اين خبر ، خبر وفات مقداد به عثمان رسيد كنار قبر مقداد آمد و به ظاهر اظهار تاثر كرد و براى او طلب رحمت و مغفرت نمود . زبير درآنجا حضور داشت اين شعر راخواند :\r\n لَاعْرفَنَّكَ بَعْدَ الْمَوتِ تنْدُبْنى * وَفى حَيوتى ما زَوَّدْتَنى زادى \r\nتو راچنين شناختم كه پس از مرگ براى من گريان و متأثر مىشوى ، ولى هنگاميكه زنده بودم حقم رااز من گرفتى\r\nعثمان از سخن زبير بسيار ناراحت شد وگفت :\r\nچنين نيست كه دوست بدارم چنين شخصيتى ( مقداد ) از اصحاب پيامبر فوت كند و از من ناراضى باشد . « 2 » \r\n2 . مقداد پس از آنكه شنيد عبدالرحمن بن عوف درآن شوراء به عثمان رأى\r\n\r\n","description":"","footnote":" ( 1 ) . منظور مقداد ، عثمان بود ( الاوائل ، ج 1 ، ص 50 ، نقل از كتب اهل تسنن ) .  ( 2 ) . طبقات ، ابن سعد ، ج 3 ، ص 16 ؛ سفينةالبحار ، ج 2 ص 409 . ","page_name":" 160 ","page_number":160},
  {"content":"\r\n\r\nداده‌است به او چنين گفت :\r\n« به خدا سوگند ، اى عبدالرحمن . مانند آنچه بر اهل بيت پس از پيامبر ( ص ) رسيد نديده‌ام . »\r\nعبدالرحمن به او گفت :\r\nتوراچه به اين حرفها اى مقداد ؟\r\nمقداد پاسخ داد :\r\nبه خدا سوگند ، من آنان را دوست مىدارم به خاطر آنكه رسول خدا آنان رادوست مىداشت چيزى تا اين حد باعث تعصب من نشده كه قريش به شرافت آنان ( اهل بيت ) بر ديگران شرافت يافته است ولى از سويى براى گرفتن قدرت و ولايت رسول خدا ( ص ) از دست آنان ، اجتماع كرده‌اند .\r\nعبدالرحمن به او گفت :\r\nواى بر تو ، من خود رابراى شما به زحمت انداختم و براى مسلمانان سعى و كوشش كردم .\r\nمقداد گفت :\r\nبه خدا سوگند ، كنار گذاشتى مردى را از كسانى كه به حق و حقيقت امر مىكند و عدالت را به حق برپا مىدارد آگاه باش سوگند به خداى ، اگر ياران وهمراهانى داشتم ، برعليه قريش وارد جنگ مىشدم همچنان كه در بدر و احد جنگيدم .\r\nعبدالرحمن گفت :\r\nاى مقداد مادرت به عزايت بنشيند مردم اين سخن رااز تو نشنوند مىترسم باعث فتنه وجدايى شوى .\r\nشخصى گويد :\r\n\r\n","description":"","footnote":"","page_name":" 161 ","page_number":161},
  {"content":"\r\n\r\nپس از آنكه مقداد از نزد عبدالرحمن رفت خدمتش رفتم وگفتم : اى مقداد ، من از ياران تو هستم . گفت خداى رحمتت كند كارى كه ما مىخواهيم بادو ياسه نفر به جايى نمى رسد . « 1 » \r\n\r\nدرگيرى باعثمان\r\nسرانجام عثمان خليفه شد . اما مقداد همواره چون سايه‌اى همراه على عليه السلام بود وهيچگاه به سوى دشمنان آن حضرت ميل نكرد و حتى گاهى باخليفه درگير مى شد ، براى نمونه جريان قتل هرمزان « 2 »  را مىتوان نام برد .\r\nهرمزان به دست عبيدالله پسر عمر به قتل رسيد و مردم دربارهء قصاص خون هرمزان وجانبدارى خليفه از او ، سخن بسيار گفتند تاآنكه خليفه بر منبر رفت وخطاب به مردم چينن گفت :\r\nآگاه باشيد من صاحب خون هرمزان هستم . و آن را براى خدا و عمر بخشيدم و در مقابل خون عمر رها كردم . »\r\nمقداد تا اين حق‌كشى راديد ساكت ننشست و لب به سخن گشود و چنين گفت :\r\n« هرمزان بنده خدا وخدمتگزار رسول خدا ( ص ) بود و تو را نسزد كه حق خداوپيامبرش را ببخشى . »\r\nخليفه گفت : « پس خواهيم ديد وخواهيد ديد . »\r\nسپس عبيدالله بن عمر را از مدينه خارج كرد و به كوفه فرستاد . « 3 » \r\nكارهاى خلاف خليفه باعث شد تا مقداد وهمفكرانش طى قطعنامه‌اى\r\n\r\n","description":"","footnote":" ( 1 ) . امالى ، شيخ مفيد ، ص 169 ، چاپ جامعه مدرسين .  ( 2 ) . حاكم خوزستان در زمان يزدگرد سوم كه پس از فتح ايران اسلام آورد و چون ابولؤلؤ ( ايرانى ) عمر را به قتل رساند عبيدالله به كين پدر ، هرمزان را كشت ( فرهنگ معين ، اعلام ، ص 2271 .  ( 3 ) . تاريخ يعقوبى ، ج 2 ، ص 163 . ","page_name":" 162 ","page_number":162},
  {"content":"\r\n\r\nخليفه راهشدار دادند و درنامه‌اى به او ، بدعتهاى او را شمرده و او را از عقاب پروردگار ترسانيدند و به او فهمانيدند كه اگر دست از كارهاى خلافش برندارد بر او خواهند شوريد .\r\nعمار نامه راگرفت ونزد خليفه آمد ونامه را برايش خواند ولى عثمان باوضع بدى باعمار رفتار كرد وتغييرى در روش خود نداد . « 1 »  امامقداد تا آخر عمرخود همواره باروش او مبارزه كرد وهرگز درنماز به او اقتدا نكرد واو رابه لقب « اميرمومنان » نخواند . « 2 » \r\n\r\nمقداد از ماست\r\nجوانمردى ، فداكارى واستقامت در راه دين ، ازهمان عصر رسول اكرم ( ص ) از چهرهء تابناك مقداد پيدا بود ، رسول گرامى اسلام كه باديده واقع بين خود به خوبى مقداد را شناخته بود و مى دانست مقداد تا آخرين لحظات عمر وفادار به اسلام وپيروان راستين آن باقى خواهند ماند درحق او جمله‌اى فرمود كه اگر هيچ فضيلتى را درتاريخ براى مقداد نيابيم ، همين جمله كه دريايى از مطالب درآن نهفته است براى او كافى است :\r\nامام باقر عليه السلام فرمود :\r\n« روزى جابربن عبدالله انصارى درباره سلمان ، ابوذر ، عمار و مقداد از رسول خدا ( ص ) سئوال كرد ، حضرت در مورد هريك از آنان مطالبى فرمود ، تا آنكه در بارهء مقداد چنين فرمود : مقداد از ماست ، خداوند دشمن است باكسى كه دشمن اوست ، دوست است باكسى كه دوست اوست .\r\nجابر مىگويد : از رسول اكرم ( ص ) دربارهء حضرت على ( ع ) پرسيدم ،\r\n\r\n","description":"","footnote":" ( 1 ) . الغدير ، ج 9 ، ص 16 ، نشرتهران .  ( 2 ) . سفينة البحار ، ج 2 ، ص 409 . ","page_name":" 163 ","page_number":163},
  {"content":"\r\n\r\nفرمود :\r\nعلى جان من است .\r\nدربارهء امام حسن و امام حسين ( ع ) پرسيدم ، فرمود :\r\nحسن وحسين روح من هستند . و حضرت فاطمه ( ع ) مادر حسنين ، دخترم هست ، هركسى كه او راخوشحال كند مراخوشحال كرده است ، هركسى كه باعث ناراحتى او شود ، مراناراحت كرده است .\r\nمن باكسانيكه بااين افراد سلمان ، ابوذر ، عمار ، مقداد ، على ( ع ) ، حسنين ( ع ) وفاطمه ( ع ) ) مبارزه مىكنند ، مبارزه مىكنم ، و به كسانى كه به اين افراد ، علاقه دارند ، علاقه دارم ، اى جابر ! هرگاه خواستى ، دعا كنى و دعايت مستجاب شود ، خدا را به نام ايشان بخوان چه آنكه اين نامها عزيزترين نامها در پيشگاه خداوند هستند . » « 1 » \r\n\r\nحواريّون پيامبر ( ص )\r\nحواريون ياران برگزيده ومخلصى را گويند كه به شخصى گرويده‌اند وهمواره ملازم و نزديك او هستند و در اطراف او آماده‌اند تا وى هردستورى دهد آن راانجام دهند براى مثال حواريون حضرت عيسى كه درقرآن هم ا ز آنان يادشده است 12 نفر بودند كه طبقهء اول از مؤمنين به حضرت عيسى ( ع ) بوده وهمواره ملازم محضرش بودند . « 2 » \r\nامام هفتم حضرت موسىبن جعفر ( ع ) فرمود :\r\n« هنگاميكه روز قيامت فرا مى رسد ، منادى حق ندا مىدهد : كجا هستند اصحاب نزديك پيامبر اسلام ( ص ) ؟\r\n\r\n","description":"","footnote":" ( 1 ) . بحار الانوار ، ج 22 ص 347 ، بيروت .  ( 2 ) . لغت‌نامه دهخدا ، ج 8 ، ص 828 . ","page_name":" 164 ","page_number":164},
  {"content":"\r\n\r\nآنان كه عهد و پيمان رسول خدا ( ص ) رابخوبى وفا كردند . درآن لحظه سلمان ، مقداد وابوذر بر مىخيزند و خود رامعرفى مىكنند . » « 1 » \r\nاين روايت نيز شخصيت ومقام مقدادرا به روشنى بيان مىكند از آن رو كه در ميان آن همه مسلمان وصحابى تنها اين سه نفر دراثر وفادارى به عهد وپيمان خود « حوارى رسول خدا ( ص ) » لقب گرفتند .\r\n\r\nپايان عمر پرافتخار مقداد\r\nمقداد زندگى توأم با حماسه وافتخار خود را سپرى كرد وى در اواخر عمر خود درجُرْف « 2 »  سكونت داشت و در همانجا به سال 33 هجرى درسن هفتادسالگى وفات يافت او كه درميان مسلمانان شخصيتى بارز داشت پس از مرگ مورد احترام بى نظيرى واقع شد و رجال ومردان مسلمان جنازهء او رابرروى دوش خود تا مدينه تشييع كردند وطبق وصيّت عمار بر او نماز گزارد « 3 »  و پس از آن در قبرستان بقيع به خاك سپرده شد . « 4 » \r\nاينكه بعضى قبرى را كه در بيابان « شهروان » ( حدود بغداد ) است به مقداد نسبت مى دهند صحيح نيست ، بلكه اين قبر كه به زبان مردم آن ناحيه به « مقبره بغداد » معروف است قبر فاضل مقداد سيورى وياقبر يكى از بزرگان ومشايخ عرب است . « 5 » \r\n\r\n","description":"","footnote":" ( 1 ) . بحارالانوار ، ج 22 ، ص 342 ، بيروت ؛ تنقيح المقال ، ج 1 ، ص 197 .  ( 2 ) . جُرْف : مكانى است در سه مايلى ( يك فرسخى ) مدينه به سمت شام ( معجم البلدان ، ج 2 ، ص 128 ) .  ( 3 ) . تاريخ يعقوبى ، ج 2 ، ص 172 .  ( 4 ) . طبقات ابن سعد ، ج 3 ، ص 163 ، نشر بيروت .  ( 5 ) . الكنى والالقاب ، ج 3 ، ص 10 ؛ تتمة المنتهى ، ص 8 . ","page_name":" 165 ","page_number":165},
  {"content":"\r\n . \r\n","description":"","footnote":"","page_name":" 166 ","page_number":166},
  {"content":"\r\n\r\n\r\nابوايوب انصارى\r\n« پيامبر به ما سفارش كرد همراه على ( ع ) با ناكثين . . . قاسطين . . . و مارقين بجنگيم . » ابوايوب\r\n\r\nآشنايى با ابوايوب\r\nنامش خالد ، فرزند زيدبن كليب بن ثعلبه از قبيلهء « بنىنجار » مدينه است . « 1 »  و از جمله كسانى است كه كنيه او ( ابوايوب ) مشهورتر از نامش مىباشد بطورى كه تا اواخر عمر خليفه سوم مردم مدينه نمى دانستند نام او « خالدبن زيد » است . « 2 » \r\nوى در بيعت سرنوشت ساز « عقبه دوم حضور داشت و يكى از 70 نفر انصارى است كه درشب عقبه درآن تنهايى رسول خدا ، بااو بيعت كردند « 3 »  و بعد از هجرت پيامبر اكرم به مدينه در تمام جنگهاى پيامبر شركت كرد « 4 »  و هيچ جنگى پيش نيامد مگر آنكه درآن جنگ حضور داشت . « 5 » \r\n\r\n","description":"","footnote":" ( 1 ) . اعلام ، زركلى ، ج 2 ، ص 336 .  ( 2 ) . اعيان الشيعة ، ج 6 ، ص 285 ؛ تاريخ طبرى ، ج 4 ، ص 423 ؛ كامل ، ابن‌اثير ، ص 187 .  ( 3 ) . اعيان الشيعه ، ج 6 ، ص 284 .  ( 4 ) . الغدير ، ج 9 ، ص 125 ؛ اعيان الشيعة ، ج 6 ، ص 284 .  ( 5 ) . اصابه ، ج 1 ، ص 405 . ","page_name":" 167 ","page_number":167},
  {"content":"\r\n\r\nابوايوب انصارى تادوران حكومت حضرت على عليه السلام در مدينه ساكن بود و بعد از آن به عراق وسپس به شام رفت وتاايام خلافت بنى اميه زنده بود . « 1 »  او از معدود افرادى است كه دراكثر جنگهاى صدر اسلام شركت داشته وحوادث آن روزگار را بانقل روايات بسيار به سينهء تاريخ سپرده است . « 2 » \r\n\r\nميزبان رسول خدا ( ص )\r\nمردم مدينه كه 3 سال بود به پيامبر ( ص ) ايمان‌آورده بودند ، هنگاميكه شنيدند رهبرشان از مكه هجرت كرده و در آستانهء ورود به مدينه است ، ازخانه‌ها بيرون آمدند وچنان جوش وخروشى درميان آنان بر پاشد كه قلم از توصيف آن عاجز است .\r\nمردم مدينه ، به پيشواز پيامبرشان آمده بودند وباطنين سرودهاى شادى ، محيط مدينه راشور وغوغايى داده بودند ، رؤساى قبايل زمام ناقه را گرفته وهركدام اصرار مىورزيدند كه پيامبر در منطقهء آنها وارد شود خلاصه هركس به اميد مصاحبت وهمنشينى با پيامبرمىگفت : يا رسول الله اينجا بفرمائيد .\r\nو رسول خدا درجواب مىفرمود :\r\n« شتر را واگذاريد ، او از جانب خدا مأمور است . « 3 »  پس بر در خانهء هر كس زانو زد ، من ميهمان او خواهم بود .\r\nسپس پيامبر افسار را رهاكرد ، شتر سريع پيش مى رفت و چشمان مردم آنچنان براين مرد ومَرْكَب باز مانده بود كه پلك نمى زد تصوير سوار بر\r\n\r\n","description":"","footnote":" ( 1 ) . اعلام ، زركلى ، ج 2 ، ص 336 .  ( 2 ) . اعيان الشيعه ، ج 6 ، ص 284 ؛ تنها يك صدوپنجاه و پنج حديث از پيامبرنقل كرده است ( اعلام زركلى ، ج 2 ، ص 336 ) .  ( 3 ) . تهذيب تاريخ دمشق ، ابن عساكر ، ج 5 ، ص 40 . ","page_name":" 168 ","page_number":168},
  {"content":"\r\n\r\nپرده‌هاى اشك مى افتاد ، مىلرزيد ، تار مىشد و آنگاه محو .\r\nناگهان ولوله‌ايى برپا شد چه خبر شده است ؟ ناقه زانو زده است . در كجا ؟ در قطعه زمينى كه دركنارش خانهء محقرى قرار داشت كه از آن فقيرترين فرد مدينه بود . « 1 » \r\nاز اين رو مردم محروم و فقير كه هرگز موج افتخارى بر سيمايشان ننشسته بود دانستند كه سواراز آن آنهاست به سراغ آنهاآمده است و آنان ميزبان اويند .\r\nو بدينسان پيامبر ، سرانجام ميهمان كوخ نشينان شد « 2 »  و خداوند از بين انصار ، ابوايوب را به ميزبانى رسولش انتخاب كرد وابوايوب را در بزرگى همين بس كه اين گونه حضرت حق توجه‌اش را به او نشان داد .\r\n\r\nنخستين معجزه پيامبر ( ص ) در مدينه\r\nدر شهر مدينه نيازمندتر ازابوايوب نبود و چون پيامبر اكرم برخانهء او وارد شد تعدادى از مردم دلهايشان مالامال از اندوه وتاسف برپيامبر شد كه چگونه ابوايوب باآن وضع فقيرانه از وضع پيامبر خدا پذيرائى خواهد كرد و اى كاش ايشان درمنزل بهترى سكنى مىگزيد . آنگاه در حالى كه دلهاى مردم درحسرت جدائى ازپيامبر باقى مانده بود . ابوايوب صدا زد :\r\n\r\n","description":"","footnote":" ( 1 ) . سفينة البحار ، مرحوم قمى ، ج 1 ، ص 51 .  ( 2 ) . از اين روايت روشن مىشود كه ورود پيامبراكرم ( ص ) به خانهءابوايوب چند جهت‌مىتواند داشته باشد :\r\nالف . قطع طمع ثروتمندان از پيامبرخدا ( ص ) و اين كه آن حضرت بخواهد به سوى آنان گرايش پيداكند .\r\nب . بيان اينكه ثروت نزد پروردگار عالم ارزشى ندارد .\r\nج . دلجويى از فقيران .\r\nد . تشويق مردم به زهد در دنيا .\r\nه . آموختن تواضع به مردم اينكه فقيران را به خاطر فقرشان تحقير نكنند وثروتمندان را به خاطر ثروتشان احترام نگذارند .\r\nو . شكسته نفسى وخويشتن را به تواضع واداشتن . ( اعيان الشيعه ، ج 6 ، ص 284 ) . ","page_name":" 169 ","page_number":169},
  {"content":"\r\n\r\n« مادر ، در را بگشا ، براستى سرور بنى آدم و گراميترين انسانها ، حضرت محمد مصطفى ( ص ) رسول مجتبى آمده است . »\r\nمادر ابوايوب كه نابينا بود در راگشود وگفت :\r\n« اى كاش چشم داشتم كه باآن ، صورت سرور وآقاى خودم ، رسول خدا رامى ديدم . »\r\nدر اين هنگام پيامبر كف دست مباركش رابرچشمان آن زن نهاد و ناگاه چشمان مادر ابوايوب گشوده شد ، اين نخستين معجزه آن حضرت در مدينه بود . « 1 » \r\n\r\nمعجزهء ديگر\r\nابوايوب در خانه چيزى نداشت تادرمدت اقامت پيامبر از ايشان پذيرائى كند ، جز يك بزغاله و يك مَن جو ، بزغاله راسربريد وكباب كرد و جو را آرد وخمير كرد و پخت و در سفره گذاشت . آن حضرت دستور داد تا ابوايوب جار بزند ، مردم آگاه باشيد ! هركس غذا مى خواهد به خانه ابوايوب بيايد ! ابوايوب همچنان صدا مى زد و مردم باشتاب مى آمدند تا آنكه خانه از جمعّيت پر شد و همه از آن غذا خوردند . « 2 »  در اين مجلس يا مجلس ديگرى بود كه پيامبر نگاهش به ابويوب افتاد كه در سر سفره ، غذاهايى ريخته شده و پراكنده را جمع مىكند آنگاه پيامبر به او گفت :\r\n« خداوند به تو بركت دهد و افزون كند . »\r\nابوايوب گفت : « اى رسول خدا به غير من هم ؟ »\r\nحضرت فرمود :\r\n« آرى ، هركس از آنچه تو خوردى بخورد ، براى او باشد مانند آنچه\r\n\r\n","description":"","footnote":" ( 1 ) . مناقب ، ابن شهر آشوب ، ج 1 ، ص 133 .  ( 2 ) . همان مدرك ، ص 131 . ","page_name":" 170 ","page_number":170},
  {"content":"\r\n\r\nبراى تو گفتم . »\r\nو باز حضرت فرمود :\r\n« هركس چنين كند ، خداوند او را از ديوانگى و بيمارى جُذام و بَرَصْ « 1 »  و زرد آب و حماقت حفظ مىكند . » « 2 » \r\nپس از آنكه غذا تمام شد پيامبر دستور داد ، استخوانهاى بزغاله را گرد آوردند و حضرت آنها را داخل پوست قرار داد و سپس فرمود :\r\nبه اذن خداى تعالى برخيز !\r\nبزغاله برخاست و مردم از شگفتى اين عمل يكصدا شهادتين را بر زبان جارى كردند . « 3 » \r\n\r\nادب ابوايوب\r\nپيامبر در خانهء ابو ايوب در طبقهء پائين سكنى گزيد و ابو ايوب و مادرش در طبقهء بالا ، شب هنگام ابو ايوب به خود آمد و با خود گفت : ما بالاى سر رسول خدا راه مى رويم . از روى ادب از طبقهء بالا پائين آمد و در گوشه اى از خانه شب را گذراند .\r\nچون صبح شد سخن خود را به پيامبر اظهار داشت . پيامبر فرمود : پائين براى من راحت تر است .\r\nابو ايوب گفت : من پا نمى نهم بر سقفى كه شما در زير آن باشيد .\r\nبه اين ترتيب ابو ايوب پائين آمد و پيامبر به طبقهء بالا نقل مكان كرد . « 4 » \r\n\r\n","description":"","footnote":" ( 1 ) . پيسى ، بيمارى پوستى كه نقاط مختلف بدن مريض داراى لكهاى كم و بيش وسيع و سفيد مىشود ( فرهنگ معين ، ج 1 ، ص 905 ) .  ( 2 ) . محجة البيضاء فيض كاشانى ، ج 3 ، ص 17 ، جامعه مدرسين ، قم .  ( 3 ) . مناقب ، ابن شهر آشوب ، ج 1 ، ص 131 .  ( 4 ) . صفوة الصفوة ، ابن جوزى ، ج 1 ، ص 469 . ","page_name":" 171 ","page_number":171},
  {"content":"\r\n\r\n\r\nدعاى پيامبر ( ص ) به ابوايوب\r\nروزى چند تار موى شريف پيامبر بر روى زمين افتاد ، ابو ايوب خم شد و آن تار موى را از روى زمين برداشت پيامبر نيز كه اين عمل را از ابو ايوب مشاهده كرد درباره اش اينطور دعا كرد :\r\n« اى ابو ايوب ، بدى و زشتى به تو نرسد ! و تمام بدى هاى ظاهرى مانند : مرگ و اسارت و زندانى شدن در ذلت ، بيماريهاى خوار كننده مانند : جزام ، برص و غيره . و همچنين تمام بديهاى معنوى مانند :\r\nلرزش در ايمان ، ويرانى عقيده و بى دينى از تو دور باشد . « 1 » \r\n\r\nرسيدگى ابوايوب به پيامبر ( ص )\r\nدر مدت اقامت پيامبر در خانه ، ابو ايوب كمر به خدمت آن حضرت بست و به پيامبر خدا بسيار رسيدگى كرد ، بطورى كه آب آشاميدنى از چاه « ابى أنس » و « مالك بن نضر » مىآورد . « 2 »  تا اينكه پيامبر مسجد و خانه خود را بنا كرد و از خانه ابو ايوب به آنجا نقل مكان كرد .\r\n« ام سلمه » همسر پيامبر ( ص ) مى گويد :\r\nكسانى از انصار نسبت به رسول خدا ( ص ) بيشتر نيكى مى كردند . از آن جمله ابو ايوب انصارى بود و اين بخاطر همسايگى نزديك آنان با رسول خدا بود و روزى نمى گذشت مگر آنكه يكى از آنان هديه‌اى خدمت آن حضرت تقديم مى كرد و پيامبر هر كجا بود ، چنين بود . « 3 » \r\n\r\nهديه ابوايوب به پيامبر ( ص )\r\nهنگاميكه از ازدواج حضرت فاطمه سلام اللّه عليها با حضرت على\r\n\r\n","description":"","footnote":" ( 1 ) . الغدير ، ج 9 ، ص 125 ، بيروت .  ( 2 ) . طبقات ، ابن سعد ، ج 1 ، ص 504 ، بيروت .  ( 3 ) . همان مدرك ، ج 8 ، ص 163 ، بيروت . ","page_name":" 172 ","page_number":172},
  {"content":"\r\n\r\nعليه السلام خبر دار و از بركت و عظمت اين وصلت آگاه شد در عروسى دختر پيامبر گوسفندى را به رسم هديه تقديم رسول خدا كرد . « 1 »  و با اين هديه محبت خود رابه پيامبر و اهل بيتش ابراز داشت .\r\nبعدها ، از اين ازدواج فرخنده حسنين سلام عليهما پا به عرصهء جهان نهادند . ابوايوب در بارهء « حسنين » چنين مىگويد :\r\nروزى بر رسول خدا ( ص ) وارد شدم و ديدم حسن و حسين سلام اللّه عليهما در دامن آن حضرت مشغول بازى هستند . به پيامبر عرض كردم « اى رسول خدا ، آيا آنها را دوست مى دارى ؟ »\r\nحضرت فرمود : « چگونه آن دو را دوست نداشته باشم ؟ آنان دو ريحانهء من ، از دنيا هستند كه مى بويم . » « 2 » \r\n\r\nعقد برادرى ابوايوب\r\nتمركز مسلمانان در « مدينه » فصل جديدى در زندگانى پيامبر بوجود آورد حضرت پيش از ورود به مدينه درصدد جلب قلوب آئين خود بود ؟ ولى از امروز بايد موجوديت خود و مسلمانان را اعلام كند و آنان را در برابر دشمنان داخلى و خارجى متحد نمايد و اين امر با توجه به اختلاف دو محيطى بود كه مهاجر و انصار در آن پرورش يافته بودند بطورى كه در طرز تفكر و معاشرت فاصله زيادى با هم داشتند و همچنين وضع نا بسامان زندگى مهاجرين كه همه چيز شان را درمكه بجا گذاشته بودند تاايمان و آرمانشان را سلامت بدارند كار آسانى نبود بلكه خطرى براى ادامه حيات دينى و سياسى جامعه مدينه به حساب مى آيد به همين دليل پيامبر از طرف خدا مأمور شد ميان مهاجر و انصار پيمان و پيوند برادرى پديد آورد و در نتيجه مهاجر و انصار را با\r\n\r\n","description":"","footnote":" ( 1 ) . سفينة البحار ، ج 1 ، ص 52 .  ( 2 ) . الغدير ، ج 2 ، ص 265 . ","page_name":" 173 ","page_number":173},
  {"content":"\r\n\r\nيكديگر متحد كند روزى در جمعى و مجلسى عمومى رو به مسلمانان كرد و فرمود :\r\n« دوتا دوتا با يكديگر برادر دينى شويد . »\r\nبدين ترتيب پيامبر سيصد نفر از مهاجر و انصار را با يكديگر برادر نمود ، روبه مسلمانان مى كرد و مى گفت :\r\n« فلانى ! تو برادر فلانى هستى » . « 1 » \r\nهنگاميكه نوبت به ابو ايوب انصارى رسيد عقد اخوت او را با « مُصعب‌بن عمير » اولين مبلغ اسلام در مدينه خواند « 2 »  و بر اثر اين پيمان كه در تاريخ هيچ نهضت و ملتى نظير ندارد ، هر انصارى كفالت و سرپرستى يك خانوادهء مهاجر را پذيرفت و او را در همه اموال خود شريك كرد و پيامبرتوانست بااين طرح ، وحدت سياسى ، و معنوى مسلمانان را حفظ كند .\r\n\r\nواقعهء بدر به روايت ابوايوب\r\nيكى از مجاهدان حاضر در جنگ سرنوشت ساز « بدر » ابوايوب است . كسانى كه در اين جنگ « نخستين جنگ اسلام با قريش » شركت كرده بودند ، در ميان مسلمانان امتياز و برترى داشتند . « 3 » \r\nدر جنگ بدر مسلمانان پيروز شدند و در آن نبرد ، تعدادى از نفرات دشمن اسير شدند كه يكى از آنان به نام مطلّب بن حنطب به دست ابو ايوب به اسارت درآمد . « 4 »  و ابو ايوب نيز بعد از مدتى او را كه مالى نداشت تا فديه « 5 »  دهد بزرگوارانه آزاد كرد . « 6 » \r\n\r\n","description":"","footnote":" ( 1 ) . فروغ ابديت ، ج 1 ، ص 374 .  ( 2 ) . شرح نهج البلاغه ، ابن ابىالحديد ، ج 8 ، ص 112 ، اسماعيليان ؛ اصابه ، ج 1 ، ص 405 ؛ اسدالغابه ، ج 2 ، ص 80 .  ( 3 ) . طبقات ، ابن سعد ، ج 2 ، ص 21 .  ( 4 ) . بحارالانوار ، ج 19 ، ص 358 .  ( 5 ) . آنچه از مال براى رهايى خود يا ديگرى دهند ، سربها ( فرهنگ معين ، ج 2 ، ص 2493 ) .  ( 6 ) . مغازى ، واقدى ، ج 1 ، ص 141 ، نشر دانش اسلامى . ","page_name":" 174 ","page_number":174},
  {"content":"\r\n\r\n\r\nنقش ابوايوب در سركوبى منافقين\r\nابو ايوب انصارى در زمرهء پنج تن از انصارى است كه در زمان پيامبر قرآن كريم را جمع‌آورى مى كردند . « 1 »  از اين رو با معارف عالى و تعاليم الهى كه توسط پيامبر ( ص ) در اختيار او قرار مى گرفت در تشخيص حق ازباطل داراى بصيرت بود وبخوبى مؤمن را از منافق تشخيص مى داد .\r\nروزى گروهى از منافقين در مسجد گرد آمده بودند . پيامبر وارد مسجد شد آنان را ديد كه كنار هم نشسته اند و به آهستگى با هم سخن مى گويند .\r\nپيامبر ( ص ) براى مقابله باآنان دستور داد آنان را از مسجد بيرون كنند .\r\nهمان لحظه ابو ايوب كه گويى منتظر يك چنين فرصت مناسبى باشد از جاى خود برخاست و به طرف عمر بن قيس رفت و پاهايش را گرفت و او را بر زمين كشان كشان از مسجد بيرون انداخت ، سپس رو به رافع بن وديعه كرد و يقهء لباسش را گرفت و با شدت به جلو كشاند و سيلى بر صورت او نواخت و او رانيز از مسجد بيرون راند ، به او گفت :\r\n« اف بر تو اى منافق خبيث ! از مسجد رسول اكرم بيرون رو . » « 2 » \r\n\r\nابوايوب در مقابله با رهبر منافقين\r\nعبداللّه بن ابى كه از سران منافقين مدينه بود در جريان جنگ احد به همراه پيامبر از مدينه خارج شد ! اما او كينه پيامبر رادر دل داشت و منتظر فرصتى بود تا ضربه اى به نظام نو پاى اسلام وارد كند ، از اين رو در نيمه راه به بهانه اينكه پيامبر در شيوهء جنگيدن باكفار از نظر جوانان پيروى كرده و نظر او رانپذيرفته\r\n\r\n","description":"","footnote":" ( 1 ) . طبقات ، ابن سعد ، ج 2 ، ص 356 .  ( 2 ) . سيرة النبويه ، ابن‌هشام ، 4 جلدى ، ج 2 ، ص 175 . ","page_name":" 175 ","page_number":175},
  {"content":"\r\n\r\nاست به همراه سيصد نفر كه از طرفداران او بودند از جبههء جنگ برگشت « 1 »  و مى خواست با اين عمل منافقانه شكافى در صفوف مسلمانان ايجاد كند چون رسول اكرم ( ص ) از جنگ احد به مدينه بازگشت ، از طرف خداوند مأمور گرديد دشمن راتعقيب كند تا طمع دشمن را از بين ببرد و منافقان و يهوديان را نيز مأيوس سازد ، سرانجام از اين حمله با موفقيت رواين و تبليغاتى بازگشت . « 2 » \r\nروز جمعه فرا رسيد . عبداللّه بن أبى كه تا آن زمان به هنگام نماز جمعه جايگاهى مخصوص داشت كه در آنجا مى نشست و در بين سخنرانى پيامبر گاهى بر مى خاست و بعنوان تأييد سخنان آن حضرت كلماتى مىگفت ، آن روز براى جبران تخلف آشكار خود و باز گرداندن موقعيّت از دست رفته به هنگام سخنرانى حضرت به پا ايستاد و گفت :\r\n« مردم ، اين رسول خداست در ميان شما كه خداوند به دو ، شما را گرامى داشت ، يارى اش كنيد و فرمانش را گردن نهيد . »\r\nبا شنيدن اين كلمات مسلمانان ديگر تحمل نكردند و به او گفتند : بنشين اى دشمن خدا !\r\nابوايّوب كه او را خوب مى شناخت ريش او را گرفت ، هُلش مىداد و مىگفت : « تو لايق اين مقام نيستى ! » و سرانجام او را از مسجد بيرون راند . « 3 » \r\n\r\nحفاظت از پيامبر ( ص )\r\n\r\n","description":"","footnote":" ( 1 ) . فروغ ابديت ، ج 2 ، ص 454 .  ( 2 ) . همان مدرك ، ج 2 ، ص 492 .  ( 3 ) . مغازى ، واقدى ، ج 1 ، ص 318 ؛ سيره ابن‌هشام ، 4 جلدى ، ج 3 ، ص 111 . ","page_name":" 176 ","page_number":176},
  {"content":"\r\n\r\nبعداز جنگ خيبر ، بر اثر سوء قصدى كه از ناحيه يك زن يهودى بنام زينب به جان پيامبر انجام شده بود بسيارى از ياران پيامبر از جانب « صفيّه » ( كه اينك به خواست خود در شمار زنان پيامبر درآمده بود ) نگران بودند بخصوص آنكه در خيبر ، پدران و برادران و همسر و عموها و تمام بستگان وى كشته شده بودند . ابو ايوب بيشتر از همه نگران جان پيامبر بود از اين رو تصميم گرفت در خيبر و در راه بازگشت به مدينه ، از پيامبر محافظت كند در حالى كه شخص پيامبر از اين مراقبت و هوشيارى اطلاع نداشت . « 1 »  در بين راه تاريكى فرا رسيد خيمه ها بر پا شد و پيامبر نيز شب هنگام به خيمه خود رفت . ابو ايوب نيزبى درنگ براى مراقبت به نزديكى خيمه پيامبر آمد و به حالت آماده باش و دست بر قبضه شمشير دور خيمه قدم مى زد و تا صبح بيدار ماند .\r\nچون سحرگاه پيامبر از خيمه بيرون آمد متوجه شد ابوايوب با شمشير كشيده ايستاده است . ابو ايوب پيامبر را صحيح و سالم يافت و تكبير گفت .\r\nپيامبر با تعجب ازاو پرسيد : « اىابوايّوب چه خبر شده است ؟ »\r\nابو ايوب پاسخ داد :\r\n« اى رسول خدا ، با اين كنيز ( صفيّه ) در خيمه بوديد و حال آنكه پدر و برادران و عموها ، همسرو همه خويشان او را كشته ايد ، ترسيدم به شما خيانت كند پس خواستم به شما نزديك باشم . »\r\nرسول خدا تبسم فرمود و به او دعا كرد « 2 »  و گفت :\r\n« پروردگارا ، ابوايّوب را محافظت فرما . همانگونه كه او از من محافظت كرد . » « 3 » \r\nدر نخستين جمعه‌اى كه ابوبكر به خلافت بر منبر پيامبر ( ص ) بالا رفت\r\n\r\n","description":"","footnote":" ( 1 ) . فروغ ابديت ، ج 2 ، ص 665 .  ( 2 ) . مغازى ، واقدى ، ج 2 ، ص 708 ، بيروت ؛ تاريخ دمشق ، ابن عساكر ، ج 5 ، ص 41 ؛ طبقات ، ج 2 ، ص 116 ؛ صفوة الصفوة ، ج 1 ، ص 49 .  ( 3 ) . سيره ابن هشام ، ج 3 ، ص 355 . ","page_name":" 177 ","page_number":177},
  {"content":"\r\n\r\nابوايّوب به همراه تعدادى از ياران پيامبر ( ص ) برخاستند ( 6 تن ازمهاجر و 6 تن از انصار ) و او رابه خداترسى و تقوى فرا خواندند و بااو سخن گفتند وابوايّوب كه خود ازبزرگان انصاربود خطاب به مردم گفت :\r\nاى گروه قريش آيا نشنيده‌ايد كه خداوند متعال فرمايد :\r\n« انَّ الَّذينَ يَاْكُلُونَ امْوالَ الْيَتامى ظُلْماً انَّما يَاْكُلُونَ فى بُطُونِهِمْ ناراً وَ سَيَصْلَوْنَ سَعيراً » « 1 » \r\nآنان كه اموال يتيمان رابه ستم مى خورند همانا در شكم خود آتش فرو مىبرند و به زودى به دوزخ خواهند رفت .\r\nو همچنين مى فرمايد :\r\n« انَّا اعْتَدْنا لِلظَّالِمينَ ناراً احاطَ بِهِمْ سُرادِقُها » « 2 » \r\nما براى ستمكاران آتش مهيّا ساخته ايم كه شعله هاى آن مانند خيمه هاى بزرگ ، گرد آنان را احاطه كرده است .\r\nپس از سخن مردمى پرهيز كنيد كه ديروز سخن پيامبرشان را شنيدند و امروز به خاندان او خشم كردند .\r\n\r\nدر شوراى رهبرى\r\nبعد از كشته شدن عثمان لحظات بسيار حساسى بود و چشم مردم به اصحاب و بزرگان انصار و مهاجر دوخته شده بود تا ببينند آنان چه كسانى رابراى رهبرى آينده جامعه اسلامى پيشنهاد مى كنند . اما ديگر احتياج به مشورت نبود . مردم اكنون با رفتن ابرهاى جهل و غفلت از برابر ديدگانشان ، تابش خورشيدى را مى ديدند كه تاآن هنگام از گرمى هدايتش محروم بودند از اين رو\r\n\r\n","description":"","footnote":" ( 1 ) . نساء ، آيهء 10 .  ( 2 ) . كهف ، آيهء 29 . ","page_name":" 178 ","page_number":178},
  {"content":"\r\n\r\nتا ابو ايوب انصارى و عمار ياسر و ديگر بزرگان امت ، حضرت على عليه السلام را به مردم پيشنهاد كردند مورد تأييد و پذيرش عموم مردم قرار گرفت سپس هر يك از بزرگان « 1 »  به سخنرانى ايستادند و برترى امام را ياد آورى كردند بعضى او را از اهل زمان خود برتر و كسانى او را برتر از همه مسلمين دانستند « 2 » \r\nبه اين ترتيب حضرت على عليه السلام با اصرار مردم زمام امور حكومت اسلامى رابه عهده گرفت تا جامعه را هدايت و رهبرى كند .\r\n\r\nچهرهء مورد قبول مردم\r\nروزگار سپرى شد تا آنكه اواخر حكومت عثمان فرارسيد . در آن هنگام ابوايوب با آن همه فضائل و سوابق دوستى با پيامبر اينك در زمرهء شخصيتهاى بزرگ جامعه اسلامى به شمار مى آمد .\r\nاو مى ديد كه با نفوذ فرصت طلبان و افراد منحرف و اشرافى ، جامعه اسلامى از مسير صحيح خود خارج شده است و صالحان امّت مانند ابوذرها و عمارها و ابن مسعودها مورد بدرفتارى قرار مى گيرند « 3 » \r\nاز اين رو زمان خليفه سوم را ، زمان ستم و دشمنى مى شمارد و كار بدانجا مى كشد كه عده اى بر ضد خليفه شورش كرده و خانهء او را در مدينه محاصره مى كنند در مدت محاصره ، خليفه از اقامه نماز در مسجد منع شد . و مردم بدنبال ابوايّوب انصارى رفتند و نماز را با او اقامه كردند . « 4 » \r\nمردم با اقتداء به ابوايّوب برعدالت و اعتماد به او صحه مىگذراند .\r\n\r\n","description":"","footnote":" ( 1 ) . مانند ابوالهيثم بن تيّهان ، رفاعة بن رافع و مالك بن عجلان .  ( 2 ) . شرح نهج البلاغه ، ابن ابىالحديد ، ج 7 ، ص 36 .  ( 3 ) . الغدير ، ج 9 ، ص 125 .  ( 4 ) . اعيان الشيعه ، ج 6 ، ص 285 ؛ تاريخ طبرى ، ج 4 ، ص 423 ؛ كامل ، ج 3 ، ص 187 . ","page_name":" 179 ","page_number":179},
  {"content":"\r\n\r\n\r\nحمايت و اطاعت از فرماندهى\r\nبا تحميل جنگ جمل‌بر امام ، ابو ايوب انصارى براى كمك و شركت در جنگ به بصره رفت و پيش از شروع جنگ ، وى به همراه تعدادى از بزرگان ، خدمت حضرت على عليه السلام رسيدند و در تاييد و حمايت از نظر حضرت مبنى بر جنگ با بيعت شكنان سخنانى را ايراد كردند كه مضمون سخنان ابوايوب چنين است :\r\n« اى امير مؤمنان ، اين گروه از قريش ( اصحاب جمل ) پيمانشان را با تو شكستند و از عهد خود با تو سرباز زدند و در نهان ما را دعوت كردند تا دست از تو برداريم و اين بدان جهت بود كه آنان از ايثار بدور بودند و از همگام شدن با ديگران خوددارى مى كردند و آنگاه كه تو ميان آنان و غير عرب برابرى برقرار كردى آنان را خوش نيامد و در نتيجه با دشمن تو ( معاويه ) همصدا شدند و اظهار خونخواهى نمودند تا وحدت مسلمانان را بر هم زنند و به وحدت گمراهان تحقق بخشند .\r\nپس نظر تو در اين باره ( جنگ با پيمانشكنان ) مورد اطاعت ماست . » « 1 »  با سخنان ابو ايوب و همراهان و حمايت از تصميم فرماندهى ، جلوى هر گونه تضعيف احتمالى جنگ گرفته شد .\r\n\r\nفرمانده انصار در جمل\r\nدر جنگ جمل افراد امام به صورت دسته هاى هزار نفرى سازمان يافته بودند و فرماندهى هر دسته را يكى از اصحاب بزرگوار حضرت به عهده داشت سرانجام با رشادتهاى ابوايّوب و ديگر ياران امام ، جنگ به پيروزى لشكر حق انجاميد و نيروها به شهر بصره وارد شدند . در پيشاپيش يكى از دسته‌هاى هزار نفرى ،\r\n\r\n","description":"","footnote":" ( 1 ) . شرح نهج‌البلاغه ، ابن‌الحديد ، ج 7 ، ص 39 . ","page_name":" 180 ","page_number":180},
  {"content":"\r\n\r\nسوارنيرومندى حركت مىكرد كه كلاه و لباس سفيدى بر تن ، شمشيرى حمايل كرده و پرچمى در دست داشت . مردم شهر كه ابهّت اين سوار چشمهانشان را خيره كرده بود ، پرسيدند : اين سوار كيست ؟ به آنان پاسخ داده شد : « ابو ايوب انصارى است و اين همراهان از انصار و ديگران هستند . » « 1 » \r\n\r\nزندگى زاهدانه\r\nابوايوب در بصره ميهمان ابن عباس مىشود و ابن عباس نيز براى احترام و تجليل از وى ، خانه اش را براى راحتى ابو ايوب خالى مىكند و به دوست قديمىاش مىگويد :\r\n« ابوايّوب ، ازتو چنان پذيرايى خواهم كرد كه تو از رسول خدا ( ص ) هنگام ميهمانى پذيرايى كردى . »\r\nميزبان پيامبر و فقيرترين فرد مدينه اكنون خود ميهمان است اما باز هم فقير و اين فقر زينتى است كه خداوند تنها اوليايش را بدان آراسته مىكند .\r\nابوايوب با داشتن بالاترين پست و مقام حكومتى در مدينه ، ( جانشين خليفه ) از كسانى نبود كه دين برايش دنيائى ( مال و منال ) به همراه آورده باشد و همواره مانند مولايش على عليه السلام در زهد زندگى كرده است گويى ابن عباس هم حدس مى زند كه او فقير و مقروض باشد از اين جهت ، رو به دوستش مىكند و به او مى گويد : « ابوايوب چه مقدار قرض دارى » و او گفت : « بيست هزار درهم » .\r\nابن عباس هم چهل هزار درهم و بيست بنده به او مىدهد و مى گويد :\r\n« ابوايوب ، هر آنچه كه در خانهء من است از آن توست . » « 2 » \r\nشايد بتوان گفت ابو ايوب با نياز مالى كه دارد مى خواهد به مردم زمان خود\r\n\r\n","description":"","footnote":" ( 1 ) . اعيان الشيعه ، ج 6 ، ص 285 .  ( 2 ) . تاريخ دمشق ، ابن عساكر ، ج 5 ، ص 44 . ","page_name":" 181 ","page_number":181},
  {"content":"\r\n\r\nبياموزد كه اصحاب پيامبر بايد در زندگى روش زاهدانه اى را در پيش بگيرند و اگر در اين راه فقرى هم به آنان رسد مانند پيامبر آن راتحمّل كنند و نه همچون طلحه و زبير و ديگر زراندوزان و اشراف خود را تافته جدا بافته اى از مردم بدانند و انتظارات نابجا از حكومت حضرت على ( ع ) داشته باشد .\r\n\r\nپيشگويى پيامبر ( ص ) دربارهء ابوايوب\r\nبا شروع جنگ صفين ، ابو ايوب به همراه امام به سوى نبرد با دشمن حركت كرد در راه ، قبيلهء ازْدْ او را ديدند كه مسلح به طرف دشمن در حال حركت است افراد ازد كه از ديدن صحابى بزرگ پيامبر ذوق زده شده بودند شتر پروار شده اى رابه رسم هديه همراه شخصى نزد او فرستادند آن شخص نزد ابو ايوب آمد ، سلام كرد و گفت :\r\n« اى ابو ايوب خداوند تو را به يارى پيامبر خود و ميهمان شدن حضرت در خانه‌ات بزرگ و گرامى داشت و اكنون تو را مىبيينم كه شمشير بدست آمده اى و مى خواهى با گويندگان لااله الاالله بجنگى « 1 »  چگونه است كه يك بار با گروه ( ناكثين ) و بار ديگر با اين گروه ( قاسطين ) مى جنگى ؟ »\r\nابوايوب به آنان گفت :\r\n« اين سخنان چيست كه بر زبان مى رانيد هرگز پيامبر به پيروانش دروغ نمى گويد . « حضرت به ما سفارش فرمود همراه على ( ع ) با ناكثين بجنگيم . « 2 »  با آنان جنگيدم و سفارش فرمود با قاسطين « 3 » \r\n\r\n","description":"","footnote":" ( 1 ) . جامع الرواة ، ج 1 ، ص 291 ؛ اعيان الشيعه ، ج 6 ، ص 285 .  ( 2 ) . پيمان شكنانى كه در مدينه با حضرت على ( ع ) بيعت كردند و در بصره آن را شكستند . ( طلحه و زبير )  ( 3 ) . به معناى ستمگران و به معاويه و همدستان او مى گويند . ","page_name":" 182 ","page_number":182},
  {"content":"\r\n\r\nبجنگيم و اين حركت ماست به سوى آنان و باز پيامبر سفارش كرد با مارقين « 1 »  هم بجنگيم ، البته من هنوز آنان را نديده ام اما با آنان نيز خواهم جنگيد . » « 2 » \r\nشنيدم رسول خدا ( ص ) به عمار ياسر فرمود : گروه ستم پيشه اى تو را به شهادت مى رسانند و تو در آن هنگام با حقى و حق با توست ، اى عمار ، اگر ديدى على عليه السلام به سمتى مى رود و همه مردم به سمتى ديگر ، همراه على برو . « 3 » \r\nسخنان ابوايوب انصارى ، رزمندگان را به حقانيت راهشان اميدوارتر نمود و ابو ايوب به سوى صفين حركت كرد .\r\n\r\nنامه معاويه به ابوايوب\r\nروزى معاويه براى ابو ايوب انصارى نامه اى نوشت كه آن نامه يك سطر بيشتر نبود و آن اين بود كه :\r\n« لا تَنْسى شَيْباءُ ابا عَذْرَتِها وَلا قاتِلَ بِكْرِها »\r\nابو ايوب متوجه نشد منظور معاويه چيست ؟ از اين رو نامه را خدمت حضرت على ( ع ) آورد و گفت :\r\n« اى امير مؤمنان فرزند هند نابكار و پناهگاه منافقان به من نامه‌اى دروغ است و نمى دانم مقصودش چيست .\r\n- نامه كجاست ؟\r\n\r\n","description":"","footnote":" ( 1 ) . منافقين و خوارج نهروانى .  ( 2 ) . شرح نهج البلاغه ، ابن الحديد ، ج 3 ، ص 207 - تنقيح المقال ، ج 1 ، ص 390 - تاريخ ابن عساكر ، ج 5 ، ص 44 - مجمع الزوائد ، ج 6 ، ص 235 .  ( 3 ) . اعيان الشيعه ، ج 6 ، ص 285 ، بيروت ؛ جامع الرواة ، ج 1 ، ص 291 . ","page_name":" 183 ","page_number":183},
  {"content":"\r\n\r\nابوايوب نامه رابه آن حضرت داد و امام آن را خواند و به ابوايوب گفت :\r\n- آرى ؟ اين مثلى است كه براى تو آورده است و مى گويد من فراموش نمىكنم كشتن عثمان را همانطورى كه زن ، شوهر اولش و قاتل فرزند بزرگش رااز ياد نمىبرد .\r\nابو ايوب نيز طّى نامه اى به معاويه پاسخ داد :\r\n« اما بعد ، توبه من نوشته اى ؛ زن مرگ فرزند و شوهر نخستين خود را از ياد نخواهد برد و اين را مثلى براى كشته شدن عثمان آورده اى . ما را چه به عثمان ، آنچه كه عثمان را به انتظار گذاشت و يزيد بن اسد و اهل شام را از كمك رسانى به او باز داشت ، تو بودى . و آنانيكه عثمان را كشتند بى گمان غير از انصار بودند . »\r\nچون نامه به معاويه رسيد ، مايهء سرشكستگى او شد . « 1 » \r\nبدينسان ابو ايوب توانست با روشن ساختن ماهيت واقعى جريان كشته شدن عثمان ، توطئه معاويه را كه مى خواست با فريب اذهان عمومى ، نقش خود را در قتل عثمان پنهان دارد به خود او باز گرداند و تبليغات او را كه در جهت بد نام ساختن ياران امام صورت مى گرفت به اين ترتيب خنثى كند . سرانجام جنگ صفين به توطئه دشمن با آتش بس كشيده شد و از دامن آن ، خوارج منافق بيرون آمدند و جنگ ديگرى به نام نهروان بر امام تحميل شد .\r\n\r\nتشويق و تهييج نيروها\r\nيادآورى گذشته ها و رويدادهايش براى انسانهاى ناآگاه و غافل ، روشنگر و بيدار كننده است بويژه براى مردمى كه مى پندارند با وجود خطر دشمن باز مى توانند\r\n\r\n","description":"","footnote":" ( 1 ) . وقعه صفين ، ص 366 . ","page_name":" 184 ","page_number":184},
  {"content":"\r\n\r\nدر امنيت و عدالت زندگى كنند و با شركت نكردن در جنگ بر ضد دشمنانشان و گوش ندادن به فرمان رهبرى خواهند توانست در عزّت و شرف باقى بمانند .\r\nدر اين مواقع بر سران بيدار دل جامعه فرض است تابا سخنان تكان دهنده و حركت آفرين خود مردم را براى نبرد با دشمن تشويق و آماده كنند از اين رو است كه مى بينيم ابو ايوب انصارى كه دردِ دين دارد به هنگام سستى افراد براى رفتن به جنگ ، سخنان آتشينى راخطاب براى آنان ايراد مىكند .\r\n« همانا امير المؤمنين - كه خداى بزرگش دارد - مطلب را به گوش آن كسى كه شنوايى دارد و قلب سليم ، رسانيد . به درستيكه خداوند شما را به وسيله امير المؤمنين ( ع ) گرامى داشت و كرامت بخشيد ، كرامتى كه شما آنچنان كه سزاوار است آن را نپذيرفتند ، هنگامى كه پسر عم پيامبر و بهترين مسلمانها وسرور ايشان بعد از رسول خدا در ميان شما فرود آمد و رهبرى شما را به عهده گرفت ، او كه دين رابه شما آموزش مىدهد و شما را به جهاد با دشمنان فرا مى خواند .\r\nسوگند به خدا مثل اينكه شنوايى نداريد و بر دلهايتان مهر زده شده كه جواب نمى دهيد . !\r\nبندگان خدا آيا ستم و دشمنى ديروز بر شما نگذشت كه همه اسلام و شما رافرا گرفته بود پس چه بسا صاحب حقّى كه محروم بود و آبرويش بر باد رفته و بر گرده اش شلاق و بر صورتش سيلى نواخته مى شد . پس چون امام آمد حق را آشكار نمود ، عدل را گسترانيد و به كتاب خدا عمل كرد ، پس اين نعمت خدا راشكر گزار باشيد و خطاكارانه پشت نكنيد . شمشيرها را تيز كنيد وسائل جنگى را فراهم نمائيد و آماده جهاد باشيد پس هر گاه فرمان داده شد اطاعت كنيد تا\r\n\r\n","description":"","footnote":"","page_name":" 185 ","page_number":185},
  {"content":"\r\n\r\nدر گفتار خود صادق و راستگو باشيد » « 1 »  و خود در سمت فرماندهى سواره نظام عازم نهروان شد . « 2 » \r\n\r\nپرچم امان به دست ابوايوب\r\nپيش از شروع جنگ نهروان ، امام به ياران خود دستور داد :\r\n« دست نگه داريد تا آنان شروع كنند » .\r\nو براى اتمام حجت پرچم امان و پناه داد را برافراشت و به دست ابوايوب انصارى سپرد . ابو ايوب نيز به سخن ايستاد و گفت :\r\n« هر كس از شما به سوى اين پرچم آيد در امان است و نيز هركس داخل شهر مدائن شود در امان است و هركس به سوى عراق برگردد و از اين گروه‌كنارى كند او نيز درامان است كه ما را نيازى به ريختن خون شما نيست . »\r\nافراد جبهه دشمن كه بيشترافرادى فريب خورده بودند هنگاميكه ابو ايوب انصارى شخصيت با سابقه در اسلام و مسلمانى را ديدند كه از سوى امير مومنان به آنان وعدهء امان مىدهد بانگ برآوردند :\r\n« التَّوْبَةَ ، التَّوْبَةَ يااميرَ الْمُؤْمِنينَ »\r\nبطورى كه حدود هشت هزار نفر از آنان دست از مخالفت كشيدند و اطراف « پرچم امان » گرد آمدند . « 3 » \r\n\r\nفرمانده سواره نظام در نهروان\r\nعده‌اى از خوارج على رغم امانى كه امام به آنان داد بر نظر خود ايستادند و شعله\r\n\r\n","description":"","footnote":" ( 1 ) . الامامة و السياسة ، ابن قتيبه ، ج 1 ، ص 131 .  ( 2 ) . همان مدرك ، ج 1 ، ص 128 . در اعيان الشيعه ، ج 6 ، ص 285 او را فرمانده مقدمه سپاه نام برده است .  ( 3 ) . مناقب ، ابن‌شهر آشوب ، ج 3 ، ص 189 ؛ كامل ، ابن اثير ، ج 3 ، ص 345 . ","page_name":" 186 ","page_number":186},
  {"content":"\r\n\r\nجنگ نهروان را افروختند و سپاه دشمن در حالى كه سواران در جلوى پيادگان قرار داشتند هماهنگ و با هم ، سخت بر سپاه على عليه السلام يورش بردند . « 1 » \r\nحضرت على ( ع ) نيز به ياران خود فرمود :\r\n« بر آنان يورش بريد ، به خدا سوگند ، از شما ده نفر كشته نخواهد شد و از آنان نيز بيش از نُه نفر جان سالم بدر نخواهند برد . »\r\nتير اندازان سپاه حضرت با تير به استقبال سواران آنان رفتند . « 2 »  در آن هنگام گويى آنان بزى هستند كه در باران به شاخ خود پناه مى گيرند . سوراه نظام حضرت به فرماندهى ابو ايوب انصارى كه در مقدمه سپاه بود « 3 »  از راست و چپ بر آنان يورش آورد و خود حضرت نيز از قلب سپاه با شمشير و نيزه بر آنان حمله كرد پس طولى نكشيد تا آنكه خداوند همه آنان را بر زمين ريخت . گويا به آنان گفته مى شد بميريد و مى مردند . « 4 » \r\nبعد از شكست خوارج حضرت آنچه در لشگرگاه آنان بود جمع آورى كرده و اسلحه و چارپايان را بين يارانش تقسيم كرد و اموال و بندگان و كنيزان را هنگاميكه به كوفه بازگشت به صاحبانش بازگردانيد . « 5 »  در اين جنگ دو پيشگويى به وقوع پيوست :\r\n1 . همانطورى كه امام فرموده بود از ياران آن حضرت 9 تن بيشتر شهيد نشدند و همچنين از خوارج 9 تن بيشتر زنده نماندند .\r\n2 . ابو ايوب همچنانكه پيامبر امر كرده با مارقين ( خوارج نهروان ) هم جنگيد .\r\n\r\n","description":"","footnote":" ( 1 ) . الامامة و السياسة ، ابن قتيبة ، ج 138 - كامل ، ابن اثير ، ج 3 ، ص 345 .  ( 2 ) . شرح نهج البلاغه ، ابن ابىالحديد ، ج 2 ، ص 273 .  ( 3 ) . همان مدرك ، ج 8 ، ص 112 ، ايران .  ( 4 ) . الامامة و السياسة ، ابن قتيبة ، ج 138 ؛ كامل ، ابن اثير ، ج 3 ، ص 345 .  ( 5 ) . الامامة والسياسة ، ابن قتيبة ، ج 1 ، ص 128 ؛ كامل ، ج 3 ، ص 345 ؛ الفصول المهمة ، ص 110 . ","page_name":" 187 ","page_number":187},
  {"content":"\r\n\r\nبعد از جنگ نهروان امام دوباره تصميم به جنگ با معاويه گرفت و مردم را به جهاد فرا خواند . حضرت پرچم فرماندهى ده هزار نفر را به امام حسين عليه السلام سپرد و ده هزار نفر را به عهده قيس بن سعد گذاشت و فرمانده ده هزار نفر ديگر ابو ايوب انصارى شد . و در حالى كه قصد بازگشت به صفين را داشت ، هفته به پايان نرسيده بود كه به شهادت حضرت انجاميد و در نتيجه سپاهيان به كوفه بازگشتند . « 1 » \r\nپس از شهادت حضرت على ( ع ) امام حسن ( ع ) لشكر بزرگى را براى جنگ با معاويه فراهم كرد . در آن لشگر بزرگانى از جمله ابوايوب انصارى حضور داشتند « 2 »  اما با توطئهء و فتنه هايى كه شد ، اقدامات حضرت ناتمام ماند و امام مجبور شد تن به صلح تحميلى دهد و پس از صلح ، حضرت به مدينه بازگشت و ابو ايوب نيز پس از ايشان به مدينه رفت .\r\n\r\nتهديد حاكم مدينه\r\nابو ايوب با ديدن بدعتهايى كه به وسيله حاكم مدينه ( مروان ) انجام مى گرفت با اومخالفت مى ورزيد و اين مسئله بر مروان هم روشن شده بود به طورى كه روزى مروان به ابو ايوب انصارى گفت :\r\nچه چيزى تو را به مخالفت با ما وا داشته است ؟\r\nابوايوب كه خود تاريخ زندهء اسلام بود به مروان گفت :\r\nمن ديده ام رسول خدا چگونه نماز مى گزارد پس اگر چنان خواندى باتو همراه خواهيم بود و اگر با رسول خدا مخالفت كردى با تو در خواهيم افتاد . « 3 » \r\n\r\n","description":"","footnote":" ( 1 ) . مناقب ، ابن‌شهر آشوب ، ج 3 ، ص 194 .  ( 2 ) . صلح امام حسن ( ع ) ، ترجمه حضرت آية الله خامنه اى دام ظله العالى ، ص 133 .  ( 3 ) . تاريخ دمشق ، ابن عساكر ، ج 5 ، ص 42 ، بيروت . ","page_name":" 188 ","page_number":188},
  {"content":"\r\n\r\nبا همه اين دردها ، ابو ايوب تابع امام خويش بود و امام به خوبى مىدانست كه اكنون هنگام قيام نيست و حتى بايد براى مصلحت و مصالح اسلام حكومت را در جنگهايى كه مىكند يارى داد تا از اسلام نونهال ( هر چند به دست بنى اميه ) در برابر دشمن دفاع شود از اين رو مىبينيم ابو ايوب ، اين پيرمرد نستوه و مجاهد خستگى ناپذيردر جنگهايى كه با دشمنان خارجى اسلام در مى گيرد شركت مىكند .\r\n\r\nدر مجلس معاويه\r\nدر اواخر عمر ابو ايوب ، خطر دولت روم ، اسلام را تهديد مى كرد و اوكه تازه از جبههء جنگ مصر ( غزوه بحر ) بازگشته بود « 1 »  بار ديگر براى شركت در جنگ روم به سوى شامات حركت كرد « 2 »  معاويه از آمدن او آگاه شد و از او كه در آن هنگام يادگارى از دوران پر حماسه و حادثه زمان پيامبر به شمار مى رفت درخواست كرد تا به نزد او آيد . هنگاميكه ابو ايوب انصارى نزد معاويه آمد معاويه نيز براى كسب وجهه در پيش بزرگان شام كه در اطراف او نشسته بودند ابوايوب انصارى را بر تخت در كنار خود نشاند و شروع كرد از خاطرات گذشتهء خود با ابو ايوب سخن گفتن و از جنگ صائفه كه در زمان خليفه دوم با هم شركت كرده بودند « 3 »  ابو ايوب همچنان سكوت كرده بود تا آنكه معاويه خواست او را نيز در صحبت خود وارد كند پس رو به ابو ايوب كرد و از او پرسيد :\r\n\r\n","description":"","footnote":" ( 1 ) . تاريخ ابن عساكر ، ج 5 ، ص 40 .  ( 2 ) . مجمع الزوائد ، ج 9 ، ص 323 .  ( 3 ) . جنگى با روم در سال 23 هجرى ( كامل ، ابن‌اثير ، ج 3 ، ص 77 ) . ","page_name":" 189 ","page_number":189},
  {"content":"\r\n\r\nچه كسى فلان روز آن سوار را كه برآن اسب خاكسترى مىتاخت ، كشت ؟ »\r\nابو ايوب هم كه تا آن موقع ساكت بود هنگاميكه ديد معاويه مىخواهد با گرم گرفتن با او از شخصيت او در جهت منافع خود نزد بزرگان شام سوء استفاده كند با يك جمله چنان ضربهء سياسى ، روانى محكمى براو وارد كرد كه آبروى معاويه نزد بزرگان شام ريخته شد و آن جمله اين بود :\r\n« بله ، من او را كشتم در حالى كه تو و پدرت سوار بر شتر سرخ مويى بوديد و پرچم كفر را در دست داشتيد ! » « 1 » \r\n\r\nشركت در جنگ روم و وفات ابوايوب\r\nدر حدود سال پنجاه هجرى موقعى كه لشكر اسلام براى جنگ با روميان حركت كرد ابوايوب نيز همراه لشكريان بود و در اين جنگ شركت داشت .\r\nهنگاميكه مسلمانان به قسطنطنيه نزديك شده بودند در بستر بيمارى افتاد از دنيا رفت « 2 »  نوف بكّالى به همراه فرد ديگر در وقت مريضى به عيادت او رفت و گفت : پروردگارا ابو ايوب را بهبودى بخش و شفايش ده .\r\nابوايوب گفت :\r\nچنين نگوئيد بلكه بگوئيد : خداوندا اگر مرگ او فرا رسيده پس او را بيامرز و رحمت كن . و اگر مرگش دور است پس او را عافيت بخش و شفا عنايت كن . « 3 » \r\n\r\nوصيّت ابوايّوب به هنگام مرگ\r\nابوايوب عمرى را در راه حق شمشير زده و براستى مصداق اين آيه كريمه بود :\r\n« مِنَ الْمُوْمِنينَ رِجالٌ صَدَقُوا ما عاهَدُوا اللَّهَ عَلَيْهِ فَمِنْهُمْ مَنْ قَضى\r\n\r\n","description":"","footnote":" ( 1 ) . تاريخ ابن‌عساكر ، ج 5 ، ص 44 .  ( 2 ) . الكنى و الالقاب ، ج 1 ، ص 13 .  ( 3 ) . تاريخ دمشق ، ج 5 ، ص 43 . ","page_name":" 190 ","page_number":190},
  {"content":"\r\n\r\nنَحْبَهُ وَ مِنْهُمْ مَنْ يَنْتَظِرُ وَمابَدَّلَوُا تَبْديلًا » « 1 » \r\nاز مومنان ، بزرگ مردانى هستند كه به پيمان خويش با خدا وفا كردند و برخى از آنان به پيمان خويش ماندند ( تا به راه خدا شهيد شدند ) و بعضى از آنان به انتظار ( شهادت ) هستند و پيمان خود راتغيير ندادند .\r\nاكنون در بستر بيمارى احساس مىكند كه ديگر وقت انتظار به سر آمده و هنگام ملاقات با پروردگارش فرا رسيده است . از اين رو به اطرافيان خود نگاه كرده و به آنان مىگويد :\r\n« پس از مرگ ، بدنم را برداشته ، اسبها را سوار شويد و آنقدر در خاك دشمن پيش رويد تا به آنان برسيد آنگاه كه ديگر نتوانستيد جلوتر برويد همانجا بدن مرا به خاك سپاريد و برروى خاكم اسبهاى خود آنقدر پاى بكوبيد تا مزارم شناخته نشود . » « 2 » \r\nمسلمانان بنا به وصيتش او را تا كنار ديوار و دژ قسطنطنيه پيش بردندو در پاى بُرج و باروى حصار قسطنطنيه به خاك سپردند . « 3 » \r\nروميان صبح آن شبى كه ابوايوب به خاك سپرده شد از مسلمانان پرسيدند :\r\nديشب در حال انجام چه كارى بوديد ؟\r\nمسلمانان گفتند :\r\n« اين مرد از بزرگان اصحاب پيامبر ما و از نخستين مسلمانان است و در آنجا كه ديديد او را به خاك سپرديم و به خدا سوگند ، اگر نبش قبر شود ، در مملكت اسلامى ، همه ناقوس ها رابه زير خواهيم كشيد . » « 4 » \r\n\r\n","description":"","footnote":" ( 1 ) . احزاب ، آيهء 23 .  ( 2 ) . سير اعلام النبلاء ، ج 2 ، ص 295 ؛ اصابه ، ابن‌حجر ، ج 1 ، ص 405 ؛ اعيان الشيعه ، ج 6 ، ص 283 .  ( 3 ) . اعيان الشيعه ، ج 6 ، ص 283 .  ( 4 ) . همان مدرك . ","page_name":" 191 ","page_number":191},
  {"content":"\r\n\r\nنكته اى كه در نحوهء وصيت ابو ايوب به نظر مى رسد اين است كه ابو ايوب از پيشگامان و پيشتازان در اسلام بود و بيشتر عمر خود را در جبهه هاى جنگ سپرى كرده بود به هنگام مرگ وصيت مىكند او را در خط مقدم جبهه دفن كنند و مى خواهد مزارش نيز بر سر مرزهاى نبرد باشد و اين گونه با اين عمل خود در غربت بر خاك جبهه ارزش مى نهد و از باب اينكه « شَرَفُ المَكان بالمَكين » « 1 »  مزار او بعدها مكان مقدسى مىشود كه از آن خير و بركت و نزول باران را طلب مى كنند و به قبر او متوسل شده و شفا مى خواهند و حتى مزار مقدس او محل شمشير بندى پادشاهان‌عثمانى مىشودكه بمنزلهء تاجگذارى آنان حساب مىشده است . « 2 » \r\nتمام اينها از عظمت و بُرد معنوى روح او حكايت مىكند كه سبب مىشود مسلمانان ياد بود آن شخصيت بزرگ اسلام را ارج نهند و حال آنكه در زمان ما ، رژيم حاكم بر حجاز ، دستور مىدهد خانهء متعلق به ابوايوب در مدينه ( كه مدتى محل زندگى پيامبر اسلام ( ص ) بوده است ) را خراب كنند و بجاى آن مغازه ( كبابى ) بسازند . « 3 »  اين چه اهانت بزرگى است به پيامبر و صحابه بزرگ او كه خانه اش يادآور وقايع تاريخى و پُرحماسه صدر اسلام است .\r\n\r\nنكات به دست آمده\r\nاينك پس از بيان گوشه اى ازسرگذشت ابو ايوب انصارى ، مىتوان نكته هاى مهم بدست آمده دربارهء زندگانى و فضايل آن پيشاهنگ جبهه ها را بطور\r\n\r\n","description":"","footnote":" ( 1 ) . ارزش هر مكانى به صاحبش است .  ( 2 ) . كامل ، ابن اثير ، ترجمه عباس خليلى ، ج 4 ، ص 339 .  ( 3 ) . روزنامه جمهورى اسلامى ، شنبه ، 28 شهريور 1366 ، ص 10 . ","page_name":" 192 ","page_number":192},
  {"content":"\r\n\r\nخلاصه چنين بيان كرد :\r\n1 . حضور در بيعت تاريخى عقبه\r\n2 . ميزبانى پيامبر\r\n3 . خانهء اومحل وقوع دو معجزه پيامبر ( شفاى ما در او وزنده شدن بزغاله )\r\n4 . از گرد آورندگان قرآن در زمان پيامبر اكرم ( ص )\r\n5 . شركت در همهء جنگهاى پيامبر و حضرت على ( ع )\r\n6 . روايت كنندهء احاديث بسيار از پيامبر و حضرت على ( ع )\r\n7 . حاكم حضرت على عليه السلام در مدينه\r\n8 . فرمانده انصار در جمل\r\n9 . فرمانده سواره نظام در نهروان\r\n10 . شركت در جنگ روم\r\n11 . درگيرى با بنى اميه\r\n\r\nرواياتى از ابوايوب\r\nدر پايان رواياتى چند را كه ابو ايوب از پيامبر و حضرت على ( ع ) نقل كرده است ، جهت حسن ختام ذكر مى كنيم تا روشنگر راهمان باشد .\r\nابو ايوب انصارى مى گويد روزى خدمت رسول خدا رسيدم و گفتم :\r\n« يارسول اللّه السلام عليك . مرانصيحتى كوتاه بفرما تا بخاطر سپارم ؟\r\nحضرت فرمود :\r\nبه تو پنج چيز سفارش مى كنم ؛\r\n1 . از آنچه در دست ديگران است مايوس و نااميد باش كه خود برترين بى نيازى است .\r\n2 . از طمع بپرهيز زيرا كه نياز دائم است .\r\n3 . نماز شخص وداع كننده را بخوان ( كسى كه آخرين نمازش است ) .\r\n\r\n","description":"","footnote":"","page_name":" 193 ","page_number":193},
  {"content":"\r\n\r\n4 . سخنى را مگوى كه فردا عذر آن خواهى .\r\n5 . آنچه براى خودت دوست مىدارى براى برادر مومن‌ات هم دوست بدار . « 1 » \r\nرسول خدا فرمود :\r\nبراى مسلمان جايز نيست بيش از سه شب با برادر مؤمنش قطع رابطه و قهر كند و با هم كه برخورد مى كنند اين از او و او از اين رو بر تابد و بهترين آن دو ، كسى است كه نخست سلام كند . « 2 » \r\nپشت سر پيغمبر شما نماز نخواندم مگر آنكه شنيدم در هنگام اتمام نماز مى فرمود ، خداوندا لغزشها و تمام گناهان مرا بيامرز ، خداوندا به من نعمت عطا كن ، زنده ام بدار و روزيم ده و به كارهاى پسنديده و رفتار نيكو هدايتم كن زيرابه اعمال پسنديده هدايت نمى كند مگر تو ، و از اعمال زشت باز نگرداند مگر تو . « 3 » \r\nروزى دو نفر در مدينه به خانه ابو ايوب آمدند و در گفتگويى كه پيش آمد ، ابو ايوب به آنان گفت :\r\n« همانا به خدا سوگند كه در همين خانه‌اى كه شما در آن هستيد ، روزى به جز رسول خدا ( ص ) و على ( ع ) و من كه ميان آن دو ايستاده و انَسْ كس ديگرى نبود . در به صدا آمد رسول خدا ( ص ) فرمود : « اى انس چه كسى دم در است ؟ »\r\nانس خارج شد و نگاه كرد و بازگشت و گفت : « عماربن ياسر » است\r\nپيامبر به او فرمود : « در را براى عمار خوب و پاك باز كن » .\r\n\r\n","description":"","footnote":" ( 1 ) . امالى ، شيخ طوسى ، ج 2 ، ص 122 ، داودى .  ( 2 ) . تاريخ دمشق ، ابن عساكر ، ج 5 ، ص 39 .  ( 3 ) . اعيان الشيعه ، ج 6 ، ص 287 . ","page_name":" 194 ","page_number":194},
  {"content":"\r\n\r\nپس انس هم در را باز كرده و عمار داخل شد . عمار به پيامبر ( ص ) سلام كرد و پيامبر هم جواب داد و به اوگفت :\r\n« اى عمار ! پس از من در امّتم اختلاف و گرفتارى خواهد بود تا آنجا كه شمشير هابين شان رد و بدل خواهد شد و بعضى بعض دگر را مى كشند و بعضى از برخى ديگر بيزارى مى جويند ، پس اگر آن روز را مشاهده كردى ، پس برتو باد به اين كسى كه در پهلوى من نشسته يعنى على ( ع ) و اگر همه مردم به يك سو روند وعلى به سوى ديگر رود تو به سوى على رو كُن و همه مردم را واگذار . اى عمار همانا على هميشه هدايت شده است . اى عمار اطاعت از على اطاعت از من و اطاعت از من ، اطاعت از خداوندست . « 1 » \r\nو اينك نمونه اى از رواياتى كه ابو ايوب انصارى ازعلى عليه السلام نقل كرده است : حضرت على عليه السلام فرمود :\r\nآيه‌اى بر پيامبر اكرم ( ص ) فرود نيامد كه بيش از آيه شريفه ( وَ مااصابَكُمْ مِنْ مُصيبَةِ فَبِماكَسِبَتْ ايْديكُمْ وَ يَعْفُوا عَنْ كَثيرٍ ) « 2 »  باعث گشاده روئى وشادى آن حضرت باشد پس فرمود هر مصيبت و بلائى كه در دنيا به مسلمانى مى رسد براثر گناهى است كه مرتكب شده و آنچه خداوند عزّوجل عفو مىكند بيش از آن است ، و آنچه در دنيا به او مى رسد كفّارهء گناه او و بخشش از او ست كه در روز قيامت عقوبت و تنبيهى ندارد و آنچه را خدا در دنيا از آن گذشته پس همانا از آن عفو كرده است و خداوند بزرگتر از آن است كه از عفو خود برگردد . « 3 » \r\n\r\n","description":"","footnote":" ( 1 ) . اعيان الشيعه ، ج 6 ، ص 285 .  ( 2 ) . شورى ، آيهء 30 .  ( 3 ) . تاريخ طبرى ، ج 4 ، ص 537 . ","page_name":" 195 ","page_number":195},
  {"content":"\r\n . \r\n","description":"","footnote":"","page_name":" 196 ","page_number":196},
  {"content":"\r\n\r\n\r\nابودجانهء انصارى\r\n\r\nخانوادهء ابودُجانه « 1 » \r\nنام او سماك « 2 »  كُنيه‌اش ابودجانه « 3 »  ، پدرش خَرَشه ، « 4 »  جدش لوزان و نام مادرش خزمه « 5 »  دختر حرمله بود . « 6 » \r\nهمسر ابو دجانه زنى بود به نام آمِنهَ و فرزندى به دنيا آورد كه خالد ناميده شد . « 7 » \r\nنسب ابودجانه ، به كعب بن خزرج مى رسد ، وى از قوم سعد بن عُباده بود . « 8 » \r\nگويا نسل ابودجانه تاكنون در مدينه و بغداد ادامه دارد . « 9 » \r\n\r\n","description":"","footnote":" ( 1 ) . به ضم دال مهمله ( لسان العرب ، ج 13 ، ص 148 ) .  ( 2 ) . به كسر سين مهمله ( تنقيح المقال ، ج 2 ، ص 68 ) .  ( 3 ) . سيرهء ابن‌هشام ، ج 3 ، ص 71 ؛ طبقات ، ج 3 ، ص 556 ؛ اسدالغابه ، ج 5 ، ص 184 ؛ تنقيح المقال ، ج 2 ، ص 68 .  ( 4 ) . به فتح خاءمُعْجة وراءمهمله وشين معجمه ( تنقيح المقال ، ج 1 ، ص 397 ) .  ( 5 ) . لَوزان به فتح لام ( لسان العرب ، ج 3 ، ص 508 ) حزمه بفتح حاء ( لسان العرب ، ج 12 ، ص 133 ) .  ( 6 ) . طبقات ، ج 3 ، ص 556 .  ( 7 ) . همان مدرك .  ( 8 ) . اسدالغابه ، ج 5 ، ص 184 .  ( 9 ) . طبقات ، ج 3 ، ص 557 ؛ سيره اعلام النبلاء ، ج 1 ، ص 176 . ","page_name":" 197 ","page_number":197},
  {"content":"\r\n\r\n\r\nفضايل ابودجانه\r\n\r\nالف . از ياران امام زمان ( عج )\r\nيكى از كسانى كه به همراه امام زمان ( عج ) خروج مىكند ابودجانه است . در روايتى چنين آمده است :\r\nاز پشت كوفه 27 نفر ، با حضرت ولى عصر ( عج ) خروج مى كنند . از اين 27 نفر ، 15 نفر از قوم موسى ( ع ) و 7 نفر از اصحاب كهف اند و بقيه عبارتند از : يوشع بن نون ، سلمان ، ابودجانه انصارى ، مقداد و مالك اشتر . اينها هميشه با امام زمان ( عج ) هستند و از سوى آن حضرت به فرمانروائى كشورها منصوب مى شوند . « 1 » \r\n\r\nب . از ممدوحين\r\nابودجانه ، در زمرهء محدثين و از نظر مؤلفان علم رجال از ممدوحين است . « 2 » \r\n\r\nج . اخلاق وى\r\n« ابودجانه مريض بود ، به عيادت او رفتند . مشاهده كردند كه سيماى او از خوشحالى مىدرخشد . پرسيدند : چرا چهره‌ات درخشان است ؟\r\nگفت :\r\nبه نظرم در عمل من ، از همهء اعمالم استوارتر و بهتر است : يكى اينكه دربارهء آنچه به من مربوط نبود حرف نمى زدم ، ديگر آنكه دلم براى مسلمانان ، بدور از هر گونه بدى بوده . » « 3 » \r\n\r\n","description":"","footnote":" ( 1 ) . معجم رجال الحديث ، ج 8 ، ص 304 ، به نقل اعيان الشيعه ، ج 7 ، ص 318 .  ( 2 ) . تنقيح المقال ، ج 2 ، ص 68 ، طبع رحلى .  ( 3 ) . طبقات ، ج 3 ، ص 557 ؛ سير اعلام النبلاء ، ج 1 ، ص 176 . ","page_name":" 198 ","page_number":198},
  {"content":"\r\n\r\n\r\nد . وضع مالى ابودُجانه\r\nابودجانه وضعيت مالى خوبى نداشت ، از اين رو رسول خدا ( ص ) در برخى موارد كه به انصار سهمى از غنايم ويژه مقام نبوت ، اعطا نمىكرد سهمى به ابودجانه مىداد . در تاريخ مى خوانيم :\r\n« يهود بنىنضير به دستور رسول خدا ( ص ) از مدينه رانده شدند و هر چه ثروت داشتند به دست رسول خدا ( ص ) افتاد اين ثروتها ، خاص پيامبر ( ص ) بود ، زيرا كه بدون درگيرى و كشتاربه دست آمده بود .\r\nپيامبر صلىالله عليه و آله هرگونه مىخواست مىتوانست در مورد اين ثروتها تصميم بگيرد ولى آن حضرت ، همهء اين اموال را بين مهاجران تقسيم كرد و به كسى ازانصار جز ابودجانه و سهل‌بن حنيف ، چيزى نداد . » « 1 » \r\nو بطوريكه نقل شده ، آن دو در محضر رسول خدا ( ص ) عرض حال كردند و مورد عنايت قرار گرفتند . « 2 » \r\n\r\nه . جانشين او در مدينه\r\nپيامبر ( ص ) در ماه ذى قعده سال دهم هجرى براى حجة الوداع آماده شد و دستور داد مسلمانان نيز آماده شوند . آن حضرت ، روز 25 ذى قعده با انبوه مسلمانان از مدينه به سوى مكه حركت كرد و « ابودجانه » را ( طبق برخى از روايات ) سرپرست و عامل خود در مدينه قرار داد . « 3 » \r\n\r\nو . ذوالسيفين ، ذوالمشهره\r\nابودجانه انصارى رابه خاطر جنگ با دو شمشير ( شمشير رسول خدا ( ص ) و\r\n\r\n","description":"","footnote":" ( 1 ) . سيرهء ابن هشام ، ج 3 ، ص 201 ؛ سيراعلام النبلاء ، ج 2 ، ص 237 ؛ مغازى ، واقدى ، ج 1 ، ص 379 .  ( 2 ) . سيرهء ابن‌هشام ، ج 3 ، ص 201 ؛ تاريخ يعقوبى ، ج 2 ، ص 49 ، بيروت .  ( 3 ) . سيرهء ابن‌هشام ، ج 4 ، ص 248 . ","page_name":" 199 ","page_number":199},
  {"content":"\r\n\r\nشمشير خودش ، ) ذوالسيفين مى گفتند . « 1 »  و چون آن صحابى شجاع زره خاصى بنام ( مشهره ) مى پوشيد او را « ذوالمشهره » مى ناميدند .\r\n\r\nدر ميدان نبرد\r\n\r\nالف . سرّيهء حمزةبن عبدالمطّلب\r\nدر ماه رمضان سال اوّل هجرت ، رسول خدا ( ص ) ، سرّيه‌اى را به فرماندهى حضرت « حمزة بن عبدالمطلب » ، براى تعّرض به كاروان قريش كه از شام بر مى گشت ، فرستاد . اين ، اوّلين پرچمى بود كه پس از ورود به مدينه برافراشته شد .\r\n« حمزة بن عبدالمطّلب » همراه اين گروه سى نفره ( 15 نفر از انصار ، 15 نفر از مهاجرين ) حركت كرد . يكى از انصار ابودجانهء انصارى بود .\r\nاين گروه به « سيف البحر » رسيدند و با كاروان قريش كه سيصد نفر سواره نظام داشت روبرو شدند و آمادهء جنگ شدند ولى « مجدّى بن عمرو » كه با هر دو گروه هم پيمان بود ، و ساطت كرد ، وپافشارى به خرج داد تا هر دو گروه را از درگيرى منصرف ساخت . « 2 » \r\n\r\nب . جنگ بدر\r\nابودجانه از جملهء 170 نفرى بود « 3 »  كه از قبيله « خزرج » در جنگ بدر شركت داشتند . « 4 »  در اين نبرد كه ابودجانه پيشانى بند سرخ بسته بود « 5 »  عده‌اى از كفار\r\n\r\n","description":"","footnote":" ( 1 ) . الاعلام ، زركلى ، ج 3 ، ص 202 ، ذوالسيفين به معناى رزم آور دو شمشيره است .  ( 2 ) . مغازى ، واقدى ، تحقيق دكتر مارسدن جونس ، ج 1 ، ص 9 ، بيروت .  ( 3 ) . سيره ابن هشام ، ج 2 ، ص 363 .  ( 4 ) . همان مدرك ، ص 353 ؛ مغازى ، واقدى ، ج 1 ، ص 168 ؛ طبقات ، ج 3 ، ص 556 ؛ اصابة ، ج 4 ، ص 58 ؛ اسدالغابه ، ج 2 ، ص 352 ؛ اعيان الشيعه ، ج 7 ، ص 319 .  ( 5 ) . طبقات ، ج 3 ، ص 556 . ","page_name":" 200 ","page_number":200},
  {"content":"\r\n\r\nبه دست او به هلاكت رسيدند . « 1 »  « عبدالرحمن‌بن عوف » مىگويد :\r\n« در جنگ بدر ، پس از شكست دشمن و فرار شان مشغول برداشتن زرهى براى خود بودم كه چشمم به « امَيّة بن خاف » افتاد . من درگذشته بااو دوست بودم و درآن دوره نام من « عبد عمرو » بود ، ولى پس از اسلام آوردن « عبدالرحمن » ناميده شدم . . .\r\nدر جنگ بدر ، او راهمراه پسرش ، بر شتر نر خاكسترى رنگ اسير ديدم . . . وقتى احساس امنيت كرد گفت :\r\nمردى را در ميان شما ديدم كه در سينه اش پَرِ شتر مرغى بود ، او كه بود ؟\r\nگفتم : او حمزة پسر عبدالمطلب ( و عموى پيامبر صلى الله عليه وآله ) است اميّه گفت : پس اين است آنكه روزگار مارا سياه كرد !\r\nسپس اميه ، پرسيد : آن مرد كوتاه قدِّ كوچك اندام كه پيشانى بندى سرخ داشت ، كيست ؟\r\nگفتم : او مردى از انصار به نام سماك پسر خَرَشَه است .\r\nاميّه گفت : و اين مرد نيز ما را درو كرد و قربانى شديم . « 2 » \r\n\r\nج . جنگ احد و اداى حق شمشير\r\nپيش از آغاز نبرد احد ، پيامبر صلى الله عليه و آله شمشيرى به دست گرفت و فرمود :\r\nچه كسى مىتواند حق اين شمشير را اداكند ؟\r\nمردانى گفتند . ما مىتوانيم . ولى پيامبر ( ص ) به آنان نداد . ابودُجانه برخاست و گفت : اى رسول خدا ( ص ) حق آن چيست ؟\r\n\r\n","description":"","footnote":" ( 1 ) . مغازى ، واقدى ، ج 1 ، ص 148 - 152 .  ( 2 ) . همان مدرك ، ص 282 - 283 . ","page_name":" 201 ","page_number":201},
  {"content":"\r\n\r\nپيامبر ( ص ) فرمود :\r\nحق آن اين است كه تا خم نشده ، دشمن را از دم تيغ آن بگذرانى .\r\nابودجانه گفت : اى پيامبر خدا ! من حق آن را ادا مى كنم .\r\nپيامبر اكرم ( ص ) شمشير رابه ابودجانه داد . ابودجانه شمشير را از دست رسول خدا ( ص ) تحويل گرفت و پيشانى بند سرخ رنگ را بر سر بست . اين پيشانى بند ، نشانهء رزم و هجوم مردانه بود . ابودجانه مغرورانه به سوى دشمن حركت كرد . رسول خدا ( ص ) وقتى ابودجانه را درآن حال ديد فرمود :\r\nدر معركه نبرد و در روياروئى با بى دينان و متكبران ، اين عمل ، زشت نيست ولى در غير اين مورد ، متكبرانه راه رفتن ، محبوب خدا نمىباشد . « 1 » \r\nدرگيرى آغاز شد . ابودجانه خود رابه درياى لشكرزد . « 2 »  آتش جنگ زبانه مى كشيد ، ابودجانه در ميان آتش و خون از اسلام و مسلمين حمايت مىكرد . و آنگونه كه رسول خدا ( ص ) خواسته بود ، دشمن را از دم تيغ\r\nمى گذراند . اين داستان را از زبان زبير بن عوام بشنويم :\r\nهنگامى كه رسول خدا ( ص ) پرسيد : كيست كه حق اين شمشير را ادا كند ، برخاستم و گفتم : من . ولى پيامبر به من تحويل نداد و شمشير را به ابودجانه داد . من احساس غم و اندوه كردم و ناراحت شدم و اينطور تصميم گرفتم كه ابودجانه راتعقيب كنم و ببينم كه چه مىكند . دنبال\r\n\r\n","description":"","footnote":" ( 1 ) . سيره ابن‌هشام ، ج 3 ، ص 71 ، س 1 ، بيروت ؛ اسدالغابه ، ج 5 ، ص 184 ، و جزء 2 ، ص 352 ؛ اصابة ، ج 4 ، ص 58 ، مصر ؛ تنقيح المقال ، ج 2 ، ص 68 ؛ طبقات ، ج 3 ، ص 556 ، بيروت ؛ كامل ، ج 2 ، ص 152 ، بيروت ؛ سير اعلام النبلاء ، ج 1 ، ص 176 ، مصر ؛ تاريخ طبرى ، ج 2 ، ص 511 ؛ اعيان الشيعه ، ج 7 ، ص 318 .  ( 2 ) . سيرهء ابن‌هشام ، ج 3 ، ص 72 ؛ كامل ، ج 2 ، ص 153 ، ص 12 ؛ تاريخ طبرى ، ج 2 ، ص 513 ، س 1 . ","page_name":" 202 ","page_number":202},
  {"content":"\r\n\r\nابودجانه راه افتادم . ديدم پيشانى بند سرخش را به سربست و به سوى دشمن راه افتاد و اين رجز را مى خواند :\r\nانَاالذَّى عاهَدَنى خَليلى\r\nوَنَحْنُ بِالسَّفْحِ لَدَى النَّخيلِ\r\nانْ لا اقُومَ الدَّهْرَ فىِ الْكَيُّولِ\r\nاضْرِبُ بِسَيْفِ اللَّهِ وَ الرَّسُولِ\r\nمن آنم كه در دامنهء كوه و كنار نخلستان ، محبوبم رسول خدا ( ص ) با من پيمان بست كه در اسارت زندگى نكنم و با شمشير خدا ، و رسول ، دشمن را به نابودى كشانم .\r\nابود جانه هركس را كه گام پيش مى نهاد مى كشت .\r\nدر ميان نيروهاى مشركان ، مردى بود كه زخمى هاى مسلمانان را سر مى بريد . ابودجانه و آن مرد ، به يكديگر نزديك مى شدند . از خدا خواستم كه اين دو به هم برسند تا ببينم ابودُجانه چه مىكند . اتفاقاً آن دو به هم رسيدند و درگير شدند و من تماشامى كردم ، دو ضربت رد و بدل شد . آن مرد مشرك ضربتى بر ابودجانه فرود آورد . ابودجانه با سپر ، خود را نگهداشت ، و در حالى كه شمشير آن مرد در سپرش گير كرده بود ، بلافاصله ضربتى فرود آورد و مشرك را كشت . ابودجانه به « هند » رسيد ، شمشير را بر بالاى سر او گرفت ولى آن زن را نكشت\r\nپس از اينها در دلم گفتم خدا و رسول بهتر مى دانند كه شمشير را به چه كسى دهند . « 1 » \r\n\r\n","description":"","footnote":" ( 1 ) . سيرهء ابن‌هشام ، ج 3 ، ص 72 ؛ تاريخ طبرى ، ج 2 ، ص 510 ، با كمى تفاوت ؛ اعيان الشيعه ، ج 7 ، ص 318 ، با تفاوت مختصر . ","page_name":" 203 ","page_number":203},
  {"content":"\r\n\r\nابودجانه مىگويد : هنگام جنگ ، در ميان نيروهاى دشمن ، فردى را ديدم كه نيروهاى كفر رابه شدت براى جنگ تحريك مىكند . قصد او كردم ، شمشير كشيدم ، از ترس فرياد كشيد فهميدم زن است . او را نكشتم ، زيرا شمشيرى كه رسول خدا ( صلى الله عليه و آله ) به من داده بود ، سزاوار نبود كه با آن زن بكشم . « 1 » \r\n1 . استقامت ابودُجانه : نبرد احد ، آغازى غرور آميز داشت . مسلمانان ، نيروهاى دشمن را سخت سركوب كردند چنان كه تاب مقاومت نياوردند ، و پا به فرار گذاشتند . نيروهاى اسلام مشغول جمع آورى غنائم شدند ، مأموران و نگهبانان از شكاف كوه احد پائين آمدند و به اين ترتيب ، ازپشت سر مسلمانان ، براى دشمن ، راه هجوم بازشد . ناگهان مسلمانان با صحنهء خطرناكى روبرو گشتند . نيروهاى كفر از كوه سرازير شدند و هجوم سختى بر مسلمانان كردند . بطوريكه اين بار نيروهاى اسلام نتوانستند مقاومت كنند ، و به دنبال شهادت سردارانى همچون حمزة بن عبدالمطلب پابه فرار گذاشتند و بنا به نقلى جز حضرت على بن ابيطالب عليه السلام و ابودجانه كسى به همراه پيامبر صلى الله عليه و آله نماند .\r\nاز حضرت امام صادق ( ع ) روايت شده است كه :\r\nدر جنگ احُد ، ياران رسول خدا ( ص ) فرار كردند و با آن حضرت جز علىبن ابيطالب ( ع ) وابودجانه كسى نماند . پيامبر خدا ( ص ) به ابودجانه فرمود : اى ابودجانه ! مگر قومت را نمى بينى ؟ ! ابودجانه گفت : چرا ، مى بينم . رسول خدا فرمود : تو هم به آنان بپيوند . ابودجانه عرض كرد : من بر اين اساس بيعت نكرده ام كه تو را تنها بگذارم .\r\nرسول خدا فرمود : تو آزادى ، مى توانى به روى . ابودجانه گفت : به خدا\r\n\r\n","description":"","footnote":" ( 1 ) . سيرهء ابن‌هشام ، ج 3 ، ص 73 ؛ كامل ، ج 2 ، ص 153 ، با كمى تفاوت ؛ طبرى ، ج 2 ، ص 533 . ","page_name":" 204 ","page_number":204},
  {"content":"\r\n\r\nسوگند ، كارى نمى كنم كه قريش بگويند : من تو را رها كردم و پا به فرار گذاشتم ، من از تو جدا نمى شوم تا آنچه بر توپيش مى آيد ، بر من هم پيش آيد . رسول خدا ( ص ) فرمود : خداى ، تو را پاداش نيكو دهد . « 1 » \r\nجنگ به شدت ادامه داشت ابودجانه و على بن ابيطالب عليه السلام پيوسته ، در حال دفاع بودند . رسول خدا ( ص ) ، عده اى از مشركين راديد ، فرمود :\r\nيا على ! به آنان حمله كن .\r\nعلىبن ابيطالب ( ع ) بر آنان حمله كرد ، گروهى را كشت و بقيه پراكنده شدند .\r\nرسول خدا ( ص ) گروه ديگرى از مشركان را ديد فرمود : يا على ! به آنان حمله كن ،\r\nعلى ( ع ) بر آنان حمله كرد و آنان را پراكنده ساخت و تعدادى را كشت .\r\nجبرئيل گفت : اى رسول خدا ( ص ) مواسات ، همين است .\r\nرسول خداصلى الله عليه و آله فرمود :\r\nعلى از من است و من از او هستم ( و مايكى هستيم ) .\r\nجبرئيل گفت : و من از شما هستم .\r\nو آنگاه صدايى به گوش رسيد كه مى گفت :\r\n« لا سَيْفَ الَّا ذُوالْفَقارِ ، وَ لافَتى الَّا عَلِىٌّ\r\nشمشيرى جز ذوالفقارنيست ، و راد مرد دليرى جز على نسيت\r\nدر اين لحظه حساس كه دشمنان قصد جان پيامبر را كرده بودند و در حالى كه آن حضرت زخمى شده و خون بر چهره اش جارى بود ، ابودجانه خود را سپر قرار داد و تيرهايى كه به سوى پيامبر مى آمد ، بر پشت ابودجانه مى نشست . « 2 » \r\n\r\n","description":"","footnote":" ( 1 ) . بحارالانوار ، ج 20 ، ص 70 ، آخوندى ؛ تنقيح المقال ، ج 2 ، ص 68 ؛ معجم رجال الحديث ، ج 8 ، ص 303 .  ( 2 ) . كامل ، ج 2 ، ص 155 - 154 ، بيروت ؛ تاريخ طبرى ، ج 2 ، ص 515 - 514 ؛ سيرهء ابن‌هشام ، ج 3 ، ص 87 و در ص 106 لاسَيْفَ الَّاذُوالْفِقار وَلافَتى الَّاعَلىٌّ را آورده است . ","page_name":" 205 ","page_number":205},
  {"content":"\r\n\r\n2 . دلاورى ابودجانه و تأييد پيامبر ( ص ) : در جنگ احد وقتى « عبيدبن حاجز » كشته شدن « عثمان بن عبدالله » را ديد ، همچون جانورى درنده ، هجوم آورد و با « حارث بن صمّه » درگير شد . او ضربتى به حارث زد كه از ناحيه كتف زخمى شد و به زمين افتاد ، و يارانش او را برداشتند وبردند . در اين حال « ابودجانه » ، آهنگ « عبيدبن حاجز » كرد . آن دو مدّتى با هم جنگيدند . سرانجام ، ابودجانه در يورشى قهرمانانه ، كمر « عبيد » را گرفت و او را به زمين زد و سرش را بريد ، و به جايگاه رسول خدا صلى الله عليه و آله بازگشت . « 1 » \r\nجنگ با همه تلخيهايش پايان يافت . نيروهاى كفر منطقه را ترك كردند .\r\nمسلمانان به مدينه بازگشتند . رسول خدا ( ص ) به خانه آمد . شمشيرش رابه دخترش « فاطمه » ( ع ) داد و فرمود :\r\nدختر گراميم ! خون شمشير را بشوى ، به خدا سوگند كه خيلى خوب كار كرده و به راستى كه شمشير است .\r\nعلى ( ع ) آمد ، شمشير را به فاطمه ( ع ) داد وگفت :\r\nخون شمشير مرا نيز بشوى كه امروز براستى شمشير بودنش را اثبات كرد و خوب تاب آورد .\r\nرسول خدا ( ص ) فرمود :\r\nيا على ! اگر تو صادقانه و مردانه جنگيدى ، « سهل بن حُنَيف و ابودجانه » هم به همراه تو خوب جنگيده‌اند . « 2 »  اين كلام ، نشانگر شُكوه دلاورى افسر رشيد اسلام ابودجانه انصارى است .\r\n\r\n","description":"","footnote":" ( 1 ) . مغازى ، واقدى ، ج 1 ، ص 252 .  ( 2 ) . سيرهء ابن‌هشام ، ج 3 ، ص 106 ؛ تاريخ طبرى ، ج 2 ، ص 533 ؛ طبقات ، ابن‌سعد ، ج 3 ، ص 557 ، با كمى تفاوت . ","page_name":" 206 ","page_number":206},
  {"content":"\r\n\r\n3 . ابودجانه و دعاى پيامبر ( ص ) : در جنگ‌احد ، هنگامىكه رسول خدا ( ص ) مجروح گرديد و بيشتر مسلمانان معركه جنگ را رها كرده و فرار را برقرار ترجيح دادند ، پهلوانى از دشمن قصد جان پيامبر ( ص ) كرد و به سوى آن حضرت هجوم آورد و فرياد كشيد :\r\nمن « ابن زهير » م ، « محمّد » را به من نشان دهيد ، يا بايد او را بكشم و يا خود كشته شوم .\r\nهنگامهء سختى است . بايد او را پاسخ داد . ننگ است كه صداى او در گلو خفه نگردد . ابودجانه ، اين رزم آور شير افكن ، گام در پيش نهاد و فرياد برآورد :\r\nاى دشمن خدا ! به سوى مدافع جان پيامبر ( ص ) پيش آى .\r\nدرگيرى شروع شد . ضربت شمشيرها رد و بدل گرديد ، ابودجانه ، شمشيرى بر پاهاى اسب او زد ، اسب به خاك افتاد . پس از لحظه اى ضربت ابود جانه ، كار خود را كرد ، و در آن حال گفت :\r\nبگير اين ضربت را كه من ابودجانه‌ام .\r\nرسول خدا ( ص ) كه اين صحنه را مشاهده مىكرد . به پيشگاه خداوند عرضه داشت :\r\nخدايا ! از ابودجانه راضى باش ، من از او راضى هستم . « 1 » \r\nو به اين ترتيب ، دشمنى از دشمنان خدا روانهء دوزخ گرديد . « 2 » \r\n\r\nد . غزوهء بنى نضَير\r\nدر ماه ربيع الاول سال چهارم هجرت بود ، كه رسول خدا صلى الله عليه و آله با\r\n\r\n","description":"","footnote":" ( 1 ) . مغازى ، واقدى ، ج 1 ، ص 246 .  ( 2 ) . همان مدرك ، ص 307 . ","page_name":" 207 ","page_number":207},
  {"content":"\r\n\r\nيهود بنى نضير درگير شد « 1 »  زيرا كه يهود بنى نضير پيمان خود را شكستند ، « 2 »  و تصميم به قتل پيامبر گرفتند . « 3 » \r\nرسول خدا ( ص ) فرمان حمله را صادر كرد و مسلمانان به سوى قلعهء بنى نضير حركت نمودند . « 4 »  آنان رامحاصره كردند . يهود بنى نضير از روى ديوارهاى قلعه ، مسلمانان رابا تير و سنگ مورد هجوم قرار مى دادند .\r\nشب فرا رسيد ، رسول خدا ( ص ) على ( ع ) را فرمانده نيروهاى اسلام قرار داد و خود به خانه برگشت . مسلمانان تا صبح آنان را در محاصره داشتند . « 5 » \r\nبراى رسول خدا ( ص ) خيمه اى بر پا كردند . حضرت داخل آن خيمه شد و طولى نكشيد كه مردى از يهود بنام « عَزْوَك » ( كه تير انداز ماهرى بود ) ، تيرى به سوى خيمه پيامبر صلى الله عليه و آله انداخت ، و به خيمه اصابت كرد ، پس حضرت دستور داد ، خيمه را به كنار مسجد فضيخ منتقل كنند تا از تيررس دور باشد . « 6 » \r\nرسول خدا ( ص ) 15 روز يهود بنى نضير را درمحاصره نگهداشت . « 7 » \r\nيكى از شبها ، نيروهاى اسلام ، على عليه السلام را بين خود نديدند . به پيامبر خدا ( ص ) گفتند : اى پيامبر خدا ! على ( ع ) را نمى بينيم .\r\n\r\n","description":"","footnote":" ( 1 ) . همان مدرك ، ص 363 .  ( 2 ) . همان مدرك ، ص 367 .  ( 3 ) . همان مدرك ، ص 364 .  ( 4 ) . همان مدرك ، ص 370 .  ( 5 ) . مغازى واقدى ، ج 1 ، ص 370 - 371 .  ( 6 ) . همان مدرك ، ص 371 .  ( 7 ) . همان مدرك ، ص 374 . ","page_name":" 208 ","page_number":208},
  {"content":"\r\n\r\nپيامبر فرمود :\r\nعلى ( ع ) در پى كارى است ، فكرش رانكنيد .\r\nمدتى گذشت ، على ( ع ) آمد در حالى كه سر غَزْوَك را همراه داشت . او سر را مقابل پيامبر ( ص ) انداخت و گفت :\r\nاى رسول خدا ( ص ) ! من مدّتى است كه اين مرد پليد را ، كمين كردم ، ديدم مرد شجاعى است ، با خود گفتم ، ممكن است شبانه ، به ما حمله كند . اتفاقاً امشب ديدم كه او با شمشيرى برهنه همراه تنى چند از يهود پيش مى آيد ، بر او حمله كردم و سخت گرفتم تا او را كشتم و همراهانش گريختند ولى همين نزديكيها هستند ، اگر چند نفرى را همراهم بفرستيد ، اميدوارم بر آنها دست يابم . « 1 » \r\nرسول خدا ( ص ) ابودجانه ، سهل بن جنيد و ده نفر ديگر را به همراه على ( ع ) فرستاد . على ( ع ) با اين نيروها حركت كرد و يهوديان محارب را پيش از آنكه به قلعه برسند ، گرفتند و پس از درگيرى و قتل ، سرهاى آنها راپيش رسول خدا ( ص ) آوردند . پيامبر ( ص ) دستور داد آن سرها را در يكى از چاههاى « بنى خطمه » بيندازند . « 2 » \r\n\r\nه . غزوهء خبير\r\nنيروهاى اسلام به دژ « ابَىّ » حمله كردند . اهالى دژ جنگ شديدى كردند .\r\nمردى ازيهود به نام « غزاّل » از « دژ » بيرون آمد و هماورد خواست . « حُباب بن منذر » به جنگ او رفت و با او درگير شد ، حُباب دست راست او را از نصف ذراع قطع كرد و شمشير از دست « غزاّل » يهودى ، به زمين افتاد . او بى شمشير شد و بلا فاصله به سوى « دژ » گريخت ولى حباب او را تعقيب كرد و ضربتى زد كه غزاّل به زمين افتاد ، پس حباب ، رسيد و سرش را از تن جدا كرد .\r\nمرد ديگرى از « دژ » بيرون آمد و هماورد خواست . يكى از مسلمانان به جنگ\r\n\r\n","description":"","footnote":" ( 1 ) . همان مدرك ، ص 372 .  ( 2 ) . همان مدرك . ","page_name":" 209 ","page_number":209},
  {"content":"\r\n\r\nاو رفت كه به شهادت رسيد و آن يهودى همچنان هماورد مى خواست ابودجانه در حالى كه پيشانى بندش را بسته بود ، به نبرد با او پرداخت و در يك حملهء برق آسا ، هر دو پاى آن يهودى را قطع كرد و پس از آن سرش را بريد و ذره و شمشير او را برداشت و به نزد پيامبر صلى الله عليه و آله آورد . رسول خدا ( ص ) آنها رابه ابودجانه بخشيد . از آن پس كسى به مبارزه بيرون نيامد و رسول خدا ( ص ) دستور حمله به دژ را صادر كرد و مسلمانان تكبير گويان در حالى كه ابودجانه پيشاپيش آنان حركت مى كرد داخل دژ شدند ، و يهوديان فرار كردند . « 1 » \r\nبر پايهء روايتى ، حارث را نيز در اين جنگ ، ابودجانه به قتل رساند . « 2 » \r\n\r\nو . نبرد وادى القرى\r\nهنگام بازگشت به مدينه ، در بين راه يهوديان « وادى القرى » متعرض نيروهاى اسلام شدند .\r\nرسول خدا ( ص ) نخست آنان رابه اسلام دعوت كرد ، ولى آنان نپذيرفتند . در همين هنگام ، مردى از آنان گام به پيش نهاد و هماورد خواست . زبير به جنگ او رفت و روانه دوزخش ساخت .\r\nمرد ديگرى به ميدان آمد ، او را نيز زبير به دوزخ فرستاد . يكى ديگر از يهوديان هجوم آورد . على ( ع ) او را به قتل رساند . دو جنگاور ديگر حمله كردند كه ابودجانه با هر يك درگير شد و به قتل رساند .\r\nدر اين درگيرى كه رسول خدا صلى الله عليه و آله با يهوديان داشت يازده تن از آنان كشته شد . « 3 » \r\n\r\n","description":"","footnote":" ( 1 ) . مغازى ، واقدى ، ج 2 ، ص 667 .  ( 2 ) . همان مدرك ، ص 654 .  ( 3 ) . همان مدرك ، ص 710 . ","page_name":" 210 ","page_number":210},
  {"content":"\r\n\r\n\r\nز . جنگ حنين\r\nدر جنگ حنين ، مردى از هوازن بر شتر سرخى سوار بود و پرچم سياهى را كه بر سر نيزهء بلندى بسته بوديد ، در دست داشت و پيشاپيش نيروهاى كفر حركت مى كرد و به هر كس مى رسيد ، ضربت مى زد . وى از مسلمين عدهء زيادى را كشت .\r\nابودجانه به او يورش برد و با هجومى برق آسا ، شتر آن مشرك راپى كرد ، چنان ضربتى بر شتر زد كه به حالت مرگ افتاد . درگيرى تن به تن ابودجانه با آن عرب ادامه يافت تا على ( ع ) به كمك ابودجانه آمد و بر آن كافر حمله كرد و با يك ضربت ، دست راست دشمن را قطع كرد و ابودجانه از فرصت استفاده نموده ، دست چپ او را بريد .\r\nپس از آن يكى كنار رفت و ديگرى او را به دوزخ روانه ساخت ( به نظر مىرسد كه على ( ع ) پيش پيامبر ( ص ) رفت ، و ابودجانه سر او را بريد ) .\r\nحضرت على عليه السلام و ابودجانه خدمت رسول خدا صلى الله عليه و آله آمدند و مشغول دفاع از آن حضرت شدند .\r\nدر همين حال ، سوار كار ديگرى از دشمن ، كه پرچم سرخى در دست داشت ، راه بر آنان گرفت و هجوم آورد .\r\nابودجانه و حضرت على ( ع ) او را نيز به قتل رساندند . « 1 » \r\n\r\nح . غزوهء تبوك\r\nگروهى از مردم انباط « 2 »  در دورهء جاهلى و بعد از اسلام ، به مدينه آرد سپيد و روغن مى آوردند . چون اين گروه فراوان به مدينه مى آمدند ، مسلمانان تقريباً\r\n\r\n","description":"","footnote":" ( 1 ) . مغازى ، واقدى ، ج 4 ، ص 902 .  ( 2 ) . انباط ، ساكنان نواحى نزديك شام و باتلاقهاى خشك شده كه آنها را ساقطه هم مىگويند ","page_name":" 211 ","page_number":211},
  {"content":"\r\n\r\nهمهء روزه ، از اخبار شام اطلاع داشتند .\r\nگروهى از ايشان به « مدينه » آمدند و خبر آوردند كه « هِرَقْل » خواربار ساليانهء ياران خود را پرداخت كرده و سپاهيان فراوانى در شام گرد آورده است و قبايل لخم ، جذام ، غَسّان و عامله را هم با خود همراه ساخته ، آماده شده اند ، و پيشاهنگان خود را به « بَلْقا » « 1 »  گسيل داشته و آنجا اردو زده اند . « هرقل » هم در « حِمص » باقى مانده است . اين موضوع را ديگران به آنان گفته بودند و آنها هم به مسلمانان گفتند :\r\nدر نظر مسلمانان هيچ دشمنى به اهميت روميان نبود كه در سفرهاى بازرگانى ساز و برگ و شمار و مركب هاى آنان را ديده بودند .\r\nپيامبر ( صلى الله عليه و آله ) در جنگهاى ديگر ، براى اينكه اخبار منتشر نشود ، توريه مى فرمود و علناً اظهار نمى داشت ، مگر در اين جنگ . پيامبر در شدت گرما ، آماده سفر دور دستى براى جنگ تبوك شد . جنگجويان زيادى را فراهم آورد . . . در اين جنگ ، رسول خدا ( ص ) پرچم « اوس » رابه « اسيد بن خُضَير » و پرچم قبيلهء « خزرج » رابه دست « ابودجانه انصارى » داد . « 2 » \r\n\r\nط . نبرد يمامه\r\nدر سال دوازده هجرى قمرى ، ابوبكر براى پايان دادن به غائلهء مُسَيلمه كذّاب ، نيروهايى به فرماندهى خالد بن وليد به منطقهء يمامه اعزام كرد . در يمامه ، بين نيروهاى اسلام و نيروهاى مُسَيلمه درگيرى شديدى رخ داد و مسلمانان كشته‌هاى زيادى دادند . « 3 » \r\nدر اين نبرد گروهى از مسلمانان پا به فرار گذاشتند . « 4 » \r\n\r\n","description":"","footnote":" ( 1 ) . بلقاء نام شهركى در شام است ( منتهى الارب ) .  ( 2 ) . مغازى ، واقدى ، ج 3 ، ص 989 - 996 .  ( 3 ) . تاريخ يعقوبى ، ج 2 ، ص 130 ؛ طبقات ج 3 ، ص 557 ، با كمى تفاوت در عبارت .  ( 4 ) . سيراعلام النبلاء ، ج 1 ، ص 302 . ","page_name":" 212 ","page_number":212},
  {"content":"\r\n\r\nابودجانه در اين جنگ شركت كرد . « 1 »  و آنگونه كه انتظار مى رفت . خيلى خوب جنگيد . « 2 » \r\nنيروهاى مسيلمه ، پس از مدتى ، در باغى موضع گرفتند و از آنجا با مسلمانان مى جنگيدند و مسلمانان نمى توانستند در آنها نفوذ كنند . ابودجانه ، براى نفوذ در پناهگاه آنان ، چنين فرمان داد : « مرا ، به سوى باغ پرتاب كنيد » . فرمان او را بجا آوردند و به باغ پرتابش كردند . ابودجانه ، اين رادمرد صحنهء جنگ ، پشت درب باغ به زمين نشست ، پايش شكست ولى با آن حال ، در پشت دربا نيروهاى مسيلمه درگير شد و چنان فداكارى از خود نشان داد كه مشركان را از پشت درب كنار زد و آن راباز كرد . پس قواى اسلام داخل پناهگاه نيروهاى كفر و شرك شدند . « 3 »  و دشمن را شكست دادند و به اين ترتيب غائله مسيلمهء كذاب ، اين پيامبر دروغين پايان يافت .\r\nبر پايه برخى نقل‌ها ، ابودجانه ، به خود مسيلمه نيز هجوم برد و به كمك نيروهاى ديگر ، او را به قتل رساند . « 4 » \r\n\r\nشهادت ابودجانه\r\nبه نظر بيشتر تاريخ نويسان ، ابودجانه درجنگ يمامه به شهادت رسيد . « 5 »  و در روايتى آمده است كه :\r\nابودجانه تا نبرد صفّين زنده بود و در « صفين » شركت داشته و همانجا به شهادت رسيده است . « 6 » \r\n\r\n","description":"","footnote":" ( 1 ) . اسد الغابه ، ج 2 ، ص 353 ؛ اصابه ، ج 4 ، ص 58 ؛ طبقات ، ج 3 ، ص 557 ؛ سير اعلام النبلاء ، ج 1 ، ص 217 .  ( 2 ) . اسدالغابه ، ج 2 ، ص 353 ؛ تنقيح المقال ، ج 2 ، ص 68 .  ( 3 ) . اسدالغابه ، ج 2 ، ص 353 ؛ اعيان الشيعه ، ج 7 ، ص 318 ، با كمى تفاوت .  ( 4 ) . طبقات ، ج 3 ، ص 557 ؛ اصابه ، ج 4 ، ص 58 ؛ سيراعلام النبلاء ، ج 1 ، ص 217 .  ( 5 ) . اسدالغابه ، ج 2 ، ص 353 ؛ طبقات ، ج 3 ، ص 557 ؛ سيراعلام النبلاء ، ج 1 ، ص 217 .  ( 6 ) . اسدالغابه ، ج 2 ، ص 353 ؛ تنقيح المقال ، ج 2 ، ص 68 ؛ اعيان الشيعه ، ج 7 ، ص 318 . ","page_name":" 213 ","page_number":213},
  {"content":"\r\n . \r\n","description":"","footnote":"","page_name":" 214 ","page_number":214},
  {"content":"\r\n\r\n\r\nحباب‌بن منذر\r\n\r\nآشنايى با حُباب بن منذر\r\nحباب بن منذر بن جَموح انصارى خزرجى سُلَمى ، از صحابيان شجاع و دلاور و از سخن سرايان است . او در واقعهء بدر مورد مشورت و نظر خواهى رسول خدا صلى الله عليه و آله قرار گرفت و پيامبر اكرم صلى الله عليه و آله نظر او را پسنديد و آن را پذيرفت . در آن حال جبرئيل برآن حضرت نازل شد و گفت : نظر درست همان نظر حباب است . او در دوران جاهليت نيز به صحت رأى و دقت نظر معروف و مشهور بود و به همين جهت به « صاحبنظر » لقب يافته است . « 1 »  حباب درجنگ بدر ، احد ، خندق و ديگر جنگهاى پيامبر صلىالله عليه وآله حضور داشت . حباب يكى از پايدار مردان جنگ احد است ، كه با پيامبر صلى الله عليه و آله تا سر حد جان باختن پايدارى كرد . « 2 » \r\nحباب در واقعهء خيبر نيز حضور فعّال داشت ، و در پاسى از جنگ فرماندهى\r\n\r\n","description":"","footnote":" ( 1 ) . اعلام ، زركلى ، ج 2 ، ص 167 . مشروح اين داستان در صفحات آينده خواهد آمد .  ( 2 ) . طبقات ، ابن سعد ، ج 3 ، ص 568 . ","page_name":" 215 ","page_number":215},
  {"content":"\r\n\r\nنيروهاى اسلام به عهدهء او بود ، او در اين واقعه نيز رشادت و سلحشورى كم نظيرى از خود نشان داد . « 1 » \r\nحباب پس از رحلت رسول گرامى اسلام صلى الله عليه و آله از مخالفان سرسخت بيعت با ابوبكر بود و دراين راه پافشارى و اصرار فراوانى از خود نشان داد ، و آن دسته از انصار را كه با ابوبكر بيعت نمودند مورد سرزنش و انتقاد شديد خود قرار داد . « 2 » \r\nوفات حباب در حدود سال 20 هجرى در دوران خلافت عمر اتفاق افتاد . « 3 »  مشروح اين وقايع در صفحات آينده از نظر خوانندگان مىگذرد .\r\n\r\nحباب در جنگ بدر « 4 » \r\nواقعهء بدر ، نخستين برخورد رزمى ميان مسلمانان و كفار قريش بود ، كه در عين نابرابرى نيروها ونارسايى امكانات و ساز و برگ نيروهاى اسلام ، پيروزى بزرگى نصيب مسلمانان شد ، و برترى روحيّه ، و برندگى سلاح ايمان ، كارايى مطلق خود را به ثبوت رسانيد . در اين جنگ ، حباب بن منذر ، پرچمدار قبيلهء خزرج بود و فرماندهى آنان را به عهده داشت . « 5 » \r\nپيش از آنكه رسول خدا صلى الله عليه و آله در محلّ بدر فرود آيد ، در\r\n\r\n","description":"","footnote":" ( 1 ) . مغازى ، واقدى ، ج 2 ، ص 662 .  ( 2 ) . تاريخ طبرى ، ج 3 ، ص 220 .  ( 3 ) . اسدالغابه ، ج 1 ، ص 365 ؛ الأصابه ، ج 1 ، ص 302 ؛ كامل ، ابن‌اثير ، ج 3 ، ص 77 ؛ اعلام ، زركلى ، ج 2 ، ص 167 .  ( 4 ) . بدر نام محلى است ميان مكه و مدينه ، در 28 فرسنگى شهر مدينه ، كه جنگ معروف بدر در آن واقع شده ( المعجم الوسيط ) . چاه آبى نيز در اين دشت واقع است كه به چاه بدر معروف است و گفته مىشود كه اين چاه به نام حافر آن بَدْر بن يَخْلُد ، ناميده شده است . جنگ بدر در كنار اين چاه واقع شده ( معجم البلدان ، ج 1 ، ص 357 ) .  ( 5 ) . مغازى ، واقدى ، ج 1 ، ص 58 . ","page_name":" 216 ","page_number":216},
  {"content":"\r\n\r\nموضع ديگرى اردو زده بود . پيامبر صلى الله عليه و آله از ياران خود نظر خواهى نمود و نسبت به مناسب بودن محل براى جنگ كسب رأى كرد ، آن حضرت به ياران خود فرمود :\r\nدربارهء اين مكان كه فرود آمده‌ايم اظهارنظر كنيد .\r\nحباب‌بن منذر گفت :\r\nاى رسول خدا ، اگر خداوند در فرود آمدن در اين منزل راهنماى تو بوده است ، روانيست گامى جلوتر يا عقب تر برويم ، ولى اگر در جنگ و چاره انديشى و رايزنى هستيم سخنى بگوئيم .\r\nپيامبر ( ص ) فرمود :\r\nآرى جنگ و چاره انديشى و رايزنى است . حباب گفت : در اين صورت اينجا اردوگاه خوبى نيست ، ما را به نزديكترين آب دشمن برسان ؛ من همهء چاههاى آن منطقه را مى شناسم ، در آنجا چاهى است كه آبش شيرين و زياد است و تمام شدنى نيست ؛ كنار آن حوضى مى سازيم و آب لازم رااز آن بر مى داريم و جنگ مى كنيم و دهانهء چاههاى ديگر را نيز كور مى كنيم . . .\r\nعكرمه از ابن عباس روايت مىكند كه :\r\nجبرئيل بر پيامبر صلى الله عليه و آله نازل شد و گفت : رأى درست همان است كه حباب به آن اشاره كرد .\r\nو رسول خدا صلى الله عليه و آله فرمود :\r\nاى حباب ، به رأى صحيح نظر دادى ، آنگاه آن حضرت حركت نمود و همهء آن نظرات را اجراء كرد . « 1 » \r\n\r\n","description":"","footnote":" ( 1 ) . مغازى ، واقدى ، ج 1 ، ص 53 . ","page_name":" 217 ","page_number":217},
  {"content":"\r\n\r\nبدين ترتيب ، حباب در نقش مشاور نظامى فرماندهى كل ، انجام وظيفه نمود ، و قابل اعتماد ترين و درست ترين نظرات راتقديم حضور پيامبر صلى الله عليه و آله نمود ، به گونه اى كه به وسيلهء فرشتهء وحى ، و روند حوادث ، صحّت آراء حباب تاييد شد . « 1 » \r\n\r\nحباب در واقعه بنىنضير\r\nحباب در واقعهء بنى نضير در سِمَت مشاور نظامى پيامبر صلى الله عليه و آله انجام وظيفه نمود . يهوديان كه بخشى از شهروندان شهر مدينه را تشكيل مى دادند ، پيوسته عليه مسلمانان نفاق افكنى و كارشكنى مىكردند ، تا اينكه يك بار رسول خدا صلى الله عليه و آله شخصاً به ميان گروهى از ايشان « يهود بنى نضير » رفت ، و آنها براى قتل آن حضرت توطئه كردند كه فرشتهء وحى پيامبر صلى الله عليه و آله را از جريان آگاه ساخت . در اثر اين سوء قصد ، رسول خدا صلى الله عليه و آله با ايشان اعلام جنگ نمود . « 2 » \r\nآن حضرت دربارهء مسائل جنگى و موقعيت عملياتى با ياران خود مشورت كرد و از آنان نظر خواهى نمود . حُباب برخاست و گفت :\r\nنظرمن اينست كه ميان كاخهاى ايشان ( بنى نضير و بنى قريظه ) نيرو مستقر كنيم ، و ارتباط خبرى گروههايشان را از يكديگر قطع كنيم .\r\nدر اينجا نيز رسول خدا صلى الله عليه و آله نظرات حباب را به اجراء گذاشت . « 3 » \r\nدر پايان اين واقعه بنى نضير از پيامبر صلى الله عليه و آله درخواست كردند كه باكو چاندنشان موافقت نمايد و از ريختن خونشان چشم بپوشد . رسول خدا با\r\n\r\n","description":"","footnote":" ( 1 ) . كامل ، ابن اثير ، ج 2 ، ص 173 ، تلخيص .  ( 2 ) . همان مدرك .  ( 3 ) . طبقات ، ابن سعد ، ج 3 ، ص 567 . ","page_name":" 218 ","page_number":218},
  {"content":"\r\n\r\nاين پيشنهاد موافقت كرد و بنى نضير به همراه زن و فرزندان و چهار پايانشان مدينه را ترك كردند . « 1 » \r\nيكسال بعد ( پنجم هجرى ) رسول خدا صلى الله عليه و آله از جانب خداوند مأموريت يافت كه با يهوديان بنى قريظه پيكار كند . پيامبر صلى الله عليه و آله بنى قريظه رابه مدت يك ماه تحت محاصره قرار داد . « 2 » \r\nحباب بن منذر نيز يكى ازمعدود اسب سوارانى بود كه در اين واقعه در كنار رسول خدا صلى الله عليه و آله حضور داشت . « 3 » \r\nسپس پيامبر صلى الله عليه و آله حكميّت سعد معاذ را به بنى قريظه پيشنهاد كرد و آنان نيز همگى داورى سعد را پذيرفتند . سعد دستور داد مردانشان كشته شوند ، و زنانشان به بردگى گرفته شوند . و اموال و دارايى هايشان ميان مسلمانان تقسيم شود . « 4 » \r\n\r\nمأمور اطلاعاتى پيامبر ( ص )\r\nآنچه در گذشته و حال ، واجد اهميت ويژه اى در جنگها بوده و نقش اساسى و تعيين كننده اى در جنگ داشته است ، به دست آوردن اطلاعات دقيق و صحيح از كميّت و كيفيت نيروها و تجهيزات و تاكتيك‌هاى نظامى دشمن و . . . مى باشد .\r\nزيرا بدون داشتن شناختى واضح و روشن از دشمن و موقعيّت رزمى او ، دستيابى به پيروزى ممكن نيست . اينجا ست كه ظرافت و حساسيت وظيفهء مأمور اطلاعات ، و مسئوليت پر مخاطره اش ، جلب توجه مىكند چون :\r\n\r\n","description":"","footnote":" ( 1 ) . كامل ، ابن اثير ، ج 2 ، ص 173 ، تلخيص .  ( 2 ) . كامل ، ابن اثير ، ج 2 ، ص 185 ، تلخيص .  ( 3 ) . مغازى ، واقدى ، ج 2 ، ص 498 .  ( 4 ) . كامل ، ابن اثير ، ج 2 ، ص 185 ، تلخيص . ","page_name":" 219 ","page_number":219},
  {"content":"\r\n\r\nاولًا ، در صورت گرفتارشدن او در چنگال دشمن ، ممكن است تحت فشارها و شكنجه هاى دشمن اسرار نظامى خود را لو دهد ، و به طور ناخواسته كمك شايانى به دشمن كند .\r\nثانياً ، با اسارت اويك نيروى رزمنده و فعال ازتوان نظامى خودى حذف شود .\r\nثالثاً ، نيروهاى خودى از به دست آوردن اطلاعات مربوط به دشمن ، ناكام بمانند . اين عوامل و عوامل ديگر موجب مىشود كه مأمورين اطلاعاتى و نيروهاى گشتى با توجه به حساسيت امر خطيرى كه به عهدهء آنها واگذار شده است ، تمام توان ذهنى ، خلاقيت ، و هشيارى فطرى خود را به كار گيرند ، و از قدرت حسابگرى ، و تخمينهاى هر چه دقيقتر استفاده كنند ، و دستورات استتار و اختفاء را هر چه صحيح تر به كار بندند ، تا نتايج ثمر بخش و مفيدى براى كشور و سپاه به دست آيد ، و موفقيت و سرافرازى نصيب آنها شود .\r\nپيامبر صلى الله عليه و آله در واقعهء احد ، اين مسئوليت خطير را به عهدهء حباب گذاشت . او ماموريت خود را به بهترين وجه انجام داد و ارقام و آمار درست و صحيحى را از موقعيت رزمى دشمن به دست آورد و تقديم حضور فرماندهى كل نمود .\r\nداستان از اين قرار است كه چون قريش در كنار كوه احد فرود آمدند و بارهاى خود را گشودند و آرام گرفتند ، پيامبر صلى الله عليه و آله حباب بن منذر را جهت كسب خبر و ارزيابى دشمن مخفيانه به ميان ايشان فرستاد . آن حضرت به او فرمود :\r\nچون برگشتى ، در حضور هيچيك از مسلمانان به من گزارش مده ، مگر اينكه دشمن را اندك يافته باشى !\r\nحباب رفت و مأموريت خود را انجام داد ، و به حضور پيامبر صلىالله عليه و\r\n\r\n","description":"","footnote":"","page_name":" 220 ","page_number":220},
  {"content":"\r\n\r\nآله بازگشت ، و در خلوت گزارش خود را تقديم آن حضرت نمود . رسول خدا صلى الله عليه و آله پرسيد : چه ديدى ؟\r\nگفت : اى رسول خدا عددشان را سه هزار نفر تخمين زدم ، هر چند ممكن است اندكى بيش يا كم باشند ، دويست اسب همراه دارند ، و حدود هفتصد نفر زره پوشيده‌اند .\r\nپيامبر صلى الله عليه و آله پرسيد : آيا زنها را هم ديدى ؟\r\nگفت : آرى ؟ زنهايى همراه ايشان ديدم كه دايره و طبل داشتند .\r\nآن حضرت فرمود : مى خواهند احساسات افراد را تحريك كنند و كشته شدگان بدر را به ياد ايشان بياروند .\r\nآنگاه فرمود : به من هم اخبار رسيده است ، از ايشان چيزى را فاش مكن ، خداوند براى ما كافى و او بهترين وكيل است ، خداوندا ! با كمك تو باد دشمن مى ستيزم و بر آنها مى تازم . « 1 » \r\nحباب همچنانكه در زمينهء نفوذ به داخل دشمن و جمع آورى اطلاعات درخشش خاصى داشت ، در ميدان رزم نيز دلاورى و شجاعت بسيار چشمگيرى نشان مى داد . در جنگ احد پس از هزيمت مسلمانان ، تنها هفت نفر از مهاجرين و هفت تن از انصار ، به دشمن پشت نكرده ، و در كنار رسول خدا صلى الله عليه و آله ايستادگى نمودند و مقاومت سرسختانه‌اى از خود نشان دادند ؛ يكى از هفت انصارى مقاوم و نستوه حُباب است ، كه تا پاى جان در كنار پيامبر صلى الله عليه و آله ايستاد . « 2 » \r\nحُباب در جنگ احد ، آنچنان گرداگرد دشمن مى گشت و حمله مىكرد ، كه\r\n\r\n","description":"","footnote":" ( 1 ) . مغازى ، واقدى ، ج 1 ، ص 207 .  ( 2 ) . شرح نهج البلاغه ، ابن ابى الحديد ، ج 15 ، ص 19 . ","page_name":" 221 ","page_number":221},
  {"content":"\r\n\r\nگوئى بر گلهء گوسفندان حمله مىكند . دشمنان چنان او را در حلقهء محاصرهء خود گرفته بودند كه گفتند : حباب كشته شد ، اما او در حالى كه شمشير در دستش بود آشكار شد ، دشمن از گِرد او پراكنده شد و حباب شروع به حمله كرد .\r\nبه هر گروه كه حمله مى كرد ، به سوى مجموعه هاى ديگر مى گريختند . پس از اين رزم نمايان حباب نزد پيامبر صلى الله عليه و آله بازگشت . در آن روز حباب با دستار سبزى كه در زير كلا هخود بر سرخودبسته بود مشخص و نمايان بود . « 1 » \r\n\r\nفرمانده ميسره در احُد\r\nيكى از اصولى كه درزندگى نظامى واجد اهميت حياتى است و در حقيقت سرنوشت ساز به شمار مى آيد ، پيروى واطاعت مطلق و دقيق افراد تحت امر از فرمانهاى مقامات ارشد است . روح انضباط نظامى ايجاب مىكند كه دستورات فرماندهى مو به مو اجرا شود . افراد نبايد از پيش خود و با استدلال هاى خود ساخته ازاجراى فرامين مقامات بالا سرپيچى كنند ، هر چند كه اين نافرمانى و عدم اطاعت ، از روى حسن نيت انجام گرفته و هيچگونه قصد سوء و خيانتى دركار نباشد .\r\nرسول خدا صلى الله عليه وآله در احد فرماندهى قلب سپاه توحيد را به حمزه سيد الشهداء ، و فرماندهى ميمنه را به اسَيْد بن حُضَير داد ، و ميسره را به عهدهء حُباب بن مُنْذر واگذار كرد . « 2 » \r\nرسول خدا صلى الله عليه و آله همچنين عبدالله بن جبير انصارى را به فرماندهى پنجاه تير انداز ماهر ، در تنگهء عينين ، « 3 »  واقع در پشت سر سپاه\r\n\r\n","description":"","footnote":" ( 1 ) . مغازى ، واقدى ، ج 1 ، ص 256 .  ( 2 ) . شرح نهج البلاغه ، ابن ابى الحديد ، ج 14 ، ص 245 .  ( 3 ) . تنگهء عينين ، نام شكافى است در ميان كوه احُد ( تاج العروس ، ج 9 ، ص 291 ) . ","page_name":" 222 ","page_number":222},
  {"content":"\r\n\r\nاسلام متمركز نمود . جنگ در ساعات نخستين به سود سپاه توحيد تمام شد و دشمن شكست سختى خورد ، ولى مسلمانان مرتكب دو خطاى بزرگ شدند كه موجب شد سپاه اسلام ضربات سختى رااز دشمن متحمل شود و شهداى بسيارى را در اين جنگ تقديم كند ؛ هر چند كه در مراحل پايانى جنگ ، در اثر مقاومت دليرانهء تعداد كمى از دلاوران اسلام به ويژه فداكاريها و شجاعتهاى امير مؤمنان على عليه السلام ، مسلمانان ، برندهء نهايى جنگ شدند .\r\nنخستين خطاى بزرگ را تير اندازان مرتكب شدند كه سنگر خود را رها كرده و به جمع آورى غنايم روى آوردند ، و دشمن توانست با شكست دادن بقيه آنان كه تعداد انگشت شمارى بودند از تنگه عبور كرده و پشت سر سپاه اسلام ظاهر شود .\r\nاشتباه ديگر را فرماندهان ميمنه و ميسره مرتكب شدند . بدين ترتيب كه ميمنه و ميسرهء لشكر اسلام به فرماندهى اسَيد بن حضير و حباب بن منذر ، خود را در نيروهاى قلب سپاه توحيد ادغام كرده و با آنان يكى شدند ، هر چند كه آنها اين عمل را از روى حسن نيت انجام دادند و انگيزهء بدى نداشتند . تصور آنها اين بود كه با اين كار ، سپاه ضربتى نيرومندى به وجود آورند كه قلب سپاه دشمن را درهم بشكند و كار جنگ را يكسره كند ، ولى اين كار موجب شد كه ميمنه و ميسرهء دشمن بى معارض باقى بماند ، و نيرويى براى مقابله در برابر آن وجود نداشته باشد . در نتيجه ، دشمن با استفاده از خطاى تير اندازان ، كه به آن اشاره شد ، توانست از تنگه بگذرد ، و از پشت به نيروهاى اسلام حمله ور شود ، و تلفات بسيارى رابه نيروهاى اسلام تحميل كند .\r\nابن ابى الحديد معتزلى اين تحليل زيبا را از استاد خود ، دربارهء شكست مسلمانان در احُد نقل مىكند ، او مى گويد :\r\n\r\n","description":"","footnote":"","page_name":" 223 ","page_number":223},
  {"content":"\r\n\r\nداستان اين جنگ را درحضور نقيب ابويزيد رحمه الله از كتاب واقدى خواندم ، آنگاه به او گفتم : چگونه براى مسلمانان اين اتفاق رخ داد ؟ اين واقعه به نظر ناممكن مى رسد ! استادم گفت : دليلى براى تعجب وجود ندارد ، قلب سپاه اسلام پس از كشتن پرچمداران به قلب سپاه كفر حمله نمود و آنان را شكست داد ، و اگر ميمنه و ميسرهء رسول خدا كه در رأس آن اسَيد بن خُضَير و حباب بن منذر بود در برابر ميمنه و ميسرهء كفّار پايدارى مى كردند ، نيروهاى اسلام دچار شكست نمى شد ، ولى ميمنه و ميسرهء سپاه اسلام در كنار قلب قرار گرفتند ، و همگى با قلب سپاه كفر درگير شدند . در نتيجه ، ارتش رسول خدا صلى الله عليه و آله به صورت يك قلب تنها و يك سپاه فشرده درآمد كه از قلب سپاه قريش شكست سختى خورد . هنگامى كه ميمنه و ميسرهء قريش ديد كه در برابرش نيرويى وجود ندارد ، بدون اينكه مانعى در برابر خود ببيند ، لشكر اسلام را دور زد ، و از پشت سر آنها را غافلگير نمود ، و بسيارى از آنان در برابر گروه تير اندازان لشكراسلام كه مسئول حمايت پشت لشكر بودند مقاومت سختى از خود نشان دادند ، بطورى كه همهء آنان را كشتند ، چون تيراندازان كسانى نبودند كه بتوانند در برابر خالد بن وليد و عكرمه با دو هزار سپاهى مقاومت كنند . آنها در اصل پنجاه تن بودند . بخصوص كه بسيارى از اين عدّه نيز موضع خود را رها ساخته و به جمع آورى غنايم روى آوردند . « 1 » \r\n\r\nمحافظ پيامبر ( ص )\r\nچون رسول خدا صلى الله عليه و آله از جنگ احد به مدينه بازگشت ، سران قبايل\r\n\r\n","description":"","footnote":" ( 1 ) . شرح نهج البلاغه ، ابن ابى الحديد ، ج 14 ، ص 245 . ","page_name":" 224 ","page_number":224},
  {"content":"\r\n\r\nاوس و خزرج همراه آن حضرت بودند . آنان به عنوان پاسدارى و حفظ جان پيامبر صلى الله عليه و آله شب را در مسجد و در كنار خانهء آن حضرت به صبح رسانيدند و حُباب بن منذر نيز از جملهء ايشان بود . آنها نگران اين بودند كه دشمن كافر به مدينه شبيخون بزند و جان رسول خدا صلى الله عليه و آله به خطر بيفتد . صبح روز يكشنبه ، رسول اكرم نماز صبح را در مسجد گزارد ، آنگاه به خانه مراجعت نمود و به بلال دستور داد تا اعلام كند كه « رسول خدا دستور فرموده است به تعقيب دشمن برويم ، و فقط كسانى خواهند آمد كه ديروز در جنگ حضور داشته اند . » « 1 » \r\n\r\nحباب ، در جنگ خيبر\r\nرسول خدا صلى الله عليه و آله درماه محرم سال هفتم هجرى ، براى تسخير دژهاى مستحكم يهوديان خيبر از مدينه حركت نمود . در اين غزوه ، يكهزار و ششصد نفر از مسلمانان در كنار آن حضرت قرار داشتند . « 2 » \r\nپس از رسيدن پيامبر به خيبر و فرود آمدن در آنجا ، شب را به پايان بردند .\r\nهنگام صبح حباب بن منذر به حضور آن حضرت رفت و گفت :\r\nاى رسول خدا ، اگر به فرود آمدن در اينجا از طرف خداوند مأموريت يافته ايد ، كه صحبتى نمى كنيم ، ولى اگر رايزنى و انديشه دركار باشد سخنى بگوئيم .\r\nرسول خدا صلى الله عليه و آله فرمود : البته نظر و انديشه در كار است .\r\nحباب گفت :\r\nاى رسول خدا ، شما نزديك به حصار ميان نخلستان و زمين هاى\r\n\r\n","description":"","footnote":" ( 1 ) . مغازى ، واقدى ، ج 1 ، ص 334 .  ( 2 ) . كامل ، ابن اثير ، ج 2 ، ص 216 . ","page_name":" 225 ","page_number":225},
  {"content":"\r\n\r\nنمناك فرود آمده ايد . از طرفى هم من مردم قلعهء نطاة « 1 »  را خوب مىشناسم ، از ايشان كسى آزمندتر و تجاوز گر تر نيست ، هم اكنون آنها برما اشراف دارند و ما در تير رس آنها قرار داريم ، و انگهى من اطمينان ندارم كه شبانگاه آنها نيايند و در پناه نخلستان پنهان نشوند و به ما حمله نكنند . اى رسول خدا از اين سرزمين مرطوب به جاى ديگرى كوچ كنيد ، ريگستان را ميان خود و ايشان قرا دهيم ، تا تيرهاى ايشان هم به ما نرسد .\r\nپيامبر ( ص ) فرمود : همين امروز با آنها وارد جنگ خواهيم شد ،\r\nدر عين حال ، محمد بن مَسْلَمَه را احضار فرمود و به او گفت :\r\nجايى در نظر بگير كه از حصارهاى ايشان دور ، و خالى از رطوبت باشد ، كه از دستبردها و شبيخون آنها نيز محفوظ باشيم .\r\nمسلمه رفت و اطراف را گشت تا به منطقه رجيع « 2 »  رسيد ، و شب هنگام به حضور پيامبر ( ص ) برگشت و گفت : منزلگاه مناسبى پيدا كردم .\r\nآن حضرت فرمود : در پناه بركت و لطف خدا .\r\nرسول خدا ( ص ) آن روز را تا شب با اهل نطاة جنگيد ، و جنگ را از پائين نطاة شروع نمود . يهوديان در آن قلعه در حد فراوان اجتماع كرده بودند ، حباب بن منذر گفت : اى رسول خدا ، اگر مصلحت بدانيد كوچ كنيم ؟\r\nپيامبر ( ص ) فرمود : شب فرا رسد به خواست خدا كوچ خواهيم نمود .\r\nتيرهاى يهوديان به لشكرگاه مسلمانان مى رسيد و از آن هم مى گذشت ، مسلمانان نيز همه را جمع آورى مى كردند و به سوى خود آنها پرتاب\r\n\r\n","description":"","footnote":" ( 1 ) . نام يكى از قلعه هاى خيبر است ( معجم البلدان ، ج 5 ، ص 291 ) .  ( 2 ) . رجيع صحرايى است در نزديكى خيبر ( وفاء الوفاء ، ج 2 ، ص 315 ) . ","page_name":" 226 ","page_number":226},
  {"content":"\r\n\r\nمىنمودند . چون شب شد ، رسول خدا صلى الله عليه و آله به ناحيهء رجيع كوچيد ، و به مسلمانان نيز فرمان كوچ داد . صبحگاهان ، پيامبر صلى الله عليه و آله باپرچم هاى اسلام حركت مى فرمود ، و شعار مسلمانان اين بود ، يا منصورُ امِت ( اى يارى شده بميران ) .\r\nحباب بن منذر به پيامبر صلى الله عليه و آله گفت :\r\nاى رسول خدا ، يهوديان درختان خرما را از فرزندان نورس خود بيشتر دوست دارند ، نخل هاى ايشان را قطع كن .\r\nپيامبر صلى الله عليه و آله دستور قطع درختان خرما را صادر نمود ، و مسلمانان باشتاب به اين كار مشغول شدند . « 1 » \r\nواقعهء خيبر همچنين شاهد رشادت ها و دلاورى هايى است كه در اين جنگ از حباب به ظهور رسيد . هنگامى كه رسول خدا صلى الله عليه و آله به ناحيهء شقّ « 2 »  كه در آنجا نيز چندين حصار با ساز و برگ بود كوچ نمود ، اولين حصارى كه پيامبر صلى الله عليه و آله آن را محاصره فرمود حصار ابَىّ « 3 »  بود . آن حضرت در قلعه اى كه سُمران « 4 »  نام داشت اقامت فرمود ، و در آنجا با اهل حصار ابَىّ جنگ شديدى درگرفت . مردى از يهوديان بنام غزاّل از حصار بيرون آمد و هماورد خواست . حباب بن منذر به ميدان او رفت و چند ضربه ردّ وبدل كردند آنگاه حباب در يكى از حملات خود دست راست غزاّل را از وسط\r\n\r\n","description":"","footnote":" ( 1 ) . مغازى ، واقدى ، ج 2 ، ص 643 ؛ سيرهء حلبيّه ، ج 3 ، ص 34 .  ( 2 ) . شق كه با فتح شين و با كسر آن نيز گفته شده است ، نام يكى از قلعه هاى خيبر است ( معجم‌البلدان ، ج 3 ، 355 ) .  ( 3 ) . يكى از حصارهاى قلعهء شق كه از قلعه هاى خيبر است ( سيرهء حلبيّه ، ج 3 ، ص 40 ؛ مغازى ، واقدى ، ج 2 ، ص 667 ) .  ( 4 ) . يكى از قلعه هاى حصار ابَّى است ( مغازى ، واقدى ، ج 2 ، ص 667 ) . در سيرهء ابن كثيرسموان ذكر شده است ( سيرهء نبويّهء ، ابن كثير ، ج 3 ، ص 376 ) . ","page_name":" 227 ","page_number":227},
  {"content":"\r\n\r\nبازويش قطع كرد ، بطورى كه بازوى او با شمشير بر زمين افتاد و بدون سلاح شد و به سوى حصار گريخت . حباب او را تعقيب كرد و پى پاشنه هاى او را زد ، و چون غزاّل بر زمين افتاد ، سرش را بريد . « 1 » \r\nحباب كه ازسوى رسول خدا صلى الله عليه و آله پرچمدار جنگ بود ، تا آنجا كه پرچم در دست او قرار داشت ، توانست از خود استقامت و پايمردى نشان دهد ، و نيروهاى اسلام رابه پيروزى برساند . هر چند كه در اين واقعه فتح نهايى به دست تواناى امير مؤمنان على عليه السلام انجام گرفت ، ولى نقش حباب را نمى توان در فتح قلعه هاى بسيارى ناديده گرفت . از جمله قلعه صعب بن معاذ « 2 »  به دست او فتح شد و پرچم پر افتخار اسلام در آن به اهتزاز درآمد « 3 » \r\nعبدالرحمن بن جابر از پدرش جابر بن عبدالله نقل كرده است كه :\r\nچون به حصار صعب بن معاذ رسيديم ، مسلمانان گرسنه بودند ، و همهء خوراكيها درآن دژ بود . حباب بن منذر ، پرچمدار و فرمانده بود و مسلمانان همگى از او پيروى مى كردند . دو روز بود كه جنگ به شدّت ادامه داشت . روز سوم رسول خدا صلى الله عليه و آله صبح زود براى جنگ با آنها بيرون آمد . مردى از يهوديان كه همچون ستون كشتى بود و زوبينى در دست داشت با تكاورانش از حصار بيرون آمد ، و ساعتى شتابان ما را تير باران كردند . ما خود را سپر رسول خدا صلى الله عليه و آله قرار داديم ، و آنها همچنان به تير باران ما ادامه دادند . تيرهاى آنان آنقدر زياد بود كه همچون هجوم ملخ به نظر مى\r\n\r\n","description":"","footnote":" ( 1 ) . مغازى ، واقدى ، ج 2 ، ص 667 ؛ سيرهء حلبية ، ج 3 ، ص 40 .  ( 2 ) . يكى از قلعه هاى نطاة واقع در خيبر است ( مغازى ، واقدى ، ج 2 ، ص 666 ) .  ( 3 ) . مغازى ، واقدى ، ج 2 ، ص 662 ، 649 ، 659 ؛ سيرهء حلبيهء ، ج 3 ، ص 39 . ","page_name":" 228 ","page_number":228},
  {"content":"\r\n\r\nرسيد ، و من پنداشتم كه هرگز تيراندازى را متوقف نخواهند كرد .\r\nسپس همگى چون تن واحدى بر ماحمله كردند ، و مسلمانان عقب نشستند ، چنان كه تا جايگاه رسول خدا صلى الله عليه و آله كه آن حضرت در آنجا ايستاده بود عقب رفتند . پيامبر صلى الله عليه و آله از اسب خود به زير آمده بود ، و غلام سياه آن حضرت كه نامش مدعم بود اسب آن حضرت را نگهداشته بود . حباب بن منذر همچنان پرچم را افراشته مى داشت و پايدارى مى كرد ، و همچنان كه سواره بود ، بر آنها تير مى انداخت . پيامبر صلى الله عليه و آله مسلمانان را تحريض بر جهاد مى كرد ، و مى فرمود كه خداوند وعدهء فتح خيبر راداده است .\r\nراوى مى گويد :\r\nهمهء مردم دوباره برگشتند و اطراف پرچم جمع شدند ، آنگاه حُباب به همراه ايشان حمله كرد . مسلمانان اندك اندك به حصار نزديك مى شدند ؛ يهوديان عقب نشينى كردند و به سرعت گريختند ، و خود رابه قلعه رسانيدند و وارد حصار شدند و درب آن را بستند . آنها بر روى ديوارهاى چند لايهء دژ برآمدند و از فراز ديوارها شروع به سنگ انداختن نمودند ، و سنگهاى بسيارى پرتاب كردند ، به طورى كه ماكمى از دژ فاصله گرفتيم ، و به جايگاه اول حباب بن منذر بازگشتيم .\r\nيهوديان شروع به ملامت يكديگركردند و گفتند : چرا اينقدر به زنده ماندن دل خوش كرده ايم ، در حالى كه همهء افراد كوشا و مقاوم ما در حصار « ناعم » كشته شدند ؟ اين بود كه دست از جان شسته به جنگ برگشتند ، و ما هم كنار درب حصار سخت ترين جنگ را انجام داديم .\r\nدر آن روز كنار درب حصار ، سه تن از ياران رسول خدا صلى الله عليه\r\n\r\n","description":"","footnote":"","page_name":" 229 ","page_number":229},
  {"content":"\r\n\r\nو آله كشته شدند . نخست ابوصيّاح بود ، كه در جنگ بدر نيز شركت كرده بود . يكى از يهوديان با شمشير ضربتى بر او زد و كاسهء سرش را شكافت . دوّم عُدَىْ بن مرّة بن سراقه بود كه يكى از يهوديان نيزه اى به ميان سينه اش كوبيد و او را كشت . سوم حارث بن حاطب كه او نيز ازاصحاب بدر بود و مردى از بالاى حصار تيرى به او زد و شهيدش كرد . ما هم بر درب حصار ، گروهى از آنان را كشتيم . هركه را از ايشان مى كشتيم او را به داخل حصار مى بردند . آنگاه پرچمدار ما حُباب بن منذر حمله راشروع كرد ، و ما هم به همراه او حمله كرديم به طورى كه يهوديان را به داخل حصار رانديم ، و آنان را زمين گير كرديم . آنگاه خودمان نيز در پى آنان وارد حصار شديم ، گويى آنها در برابر ما چون گوسفند شده بودند و ما هركه را بر سر راه بود كشتيم يا اسير گرفتيم . آنها از هر طرف شروع به فرار كردند ، و از ميان سنگلاخها به قصد رسيدن به حصار قلعهء زبير مى گريختند ، و ما هم آنها را آزاد گذاشتيم تا بگريزند . « 1 » \r\n\r\nصحنه‌هاى ديگرى از زندگى حباب\r\nدر ماه شوال سال هشت هجرى ، رسول خدا صلى الله عليه و آله براى دفع شر قبيلهء هوازن به سمت حنين « 2 »  رهسپار شد . پيامبر صلى الله عليه و آله ياران خود را در صفوفى منظّم آراست ، و آنان را آمادهء پيكار نمود . آنحضرت پرچمهاى جنگ را ميان سران سپاه خود تقسيم كرد و در آن ميان پرچم\r\n\r\n","description":"","footnote":" ( 1 ) . مغازى ، واقدى ، ج 2 ، ص 662 .  ( 2 ) . حنين محلى است ميان مكه و طائف به فاصله ده و اندى ميل از مكه ( معجم البلدان ، ج 2 ، ص 313 ) . ","page_name":" 230 ","page_number":230},
  {"content":"\r\n\r\nخزرجيان را به حباب واگذار فرمود . « 1 » \r\nدر اين واقعه نيروهاى لشكر اسلام از دوازده هزار تن تجاوز مىكرد . ياران پيامبر صلى الله عليه و آله خود را از نظر نيرو و تجهيزات برتر مى ديدند ، و اين مايهء غرور آنان شد ، و لذا در اولين برخورد با دشمن ، نيروهاى اسلام با شكست مواجه شدند ، و بسيارى از آنان پابه فرار نهادند .\r\nدر آنحال رسول خدا صلى الله عليه و آله ايستاد و بر مسلمانان بانگ زد و آنان رابه مقاومت و پايدارى دعوت نمود . مسلمانان دوباره گرد پيامبر صلى الله عليه و آله تجمّع نمودند ، و بر دشمن يورش برده ، و تعداد بسيارى از ايشان رابه قتل رساندند ، و در نتيجه فتح و پيروزى بر دشمن نصيب ايشان شد . « 2 » \r\nپيامبر صلى الله عليه و آله پس از پايان يافتن واقعهء حنين ، به سمت شهر طائف « 3 »  عزيمت نمود ، و اين شهر بيست واندى روز در محاصرهء نيروهاى اسلام قرار گرفت . « 4 » \r\nسپاه اسلام در نزديكى قلعهء طائف اردو زد ، در اينجا بار ديگر حباب در سِمَت مشاور نظامى فرماندهى كل انجام وظيفه نمود . حباب خود را به پيامبر صلى الله عليه و آله رسانيده و گفت : اى رسول خدا ما به قلعه نزديك شده‌ايم ، اگر در اين باره مأموريتى از جانب خداوند در كار است كه ما همه تسليم هستيم ، و در غير اين صورت نظر صائب در فاصله گرفتن از قلعه است . رسول گرامى اسلام\r\n\r\n","description":"","footnote":" ( 1 ) . مغازى ، واقدى ، ج 3 ، ص 895 .  ( 2 ) . همان مدرك ، ص 899 ، تلخيص .  ( 3 ) . شهرى در حجاز در قسمت شرقى مكّه . . . دوازده فرسنگ تا مكّه معظمه فاصله دارد ( لغت‌نامهء دهخدا ) .  ( 4 ) . كامل ، ابن‌اثير ، ج 2 ، ص 266 . ","page_name":" 231 ","page_number":231},
  {"content":"\r\n\r\nسكوت كرد . در آنحال باران تير بر نيروهاى اسلام باريدن گرفت بطورى كه جمعى از مسلمانان مجروح شدند ، لذا رسول خدا صلى الله عليه و آله حباب را طلبيد و از او خواست كه محل مناسبى را كه در بلندى بوده ، و از دشمن فاصله داشته باشد در نظر بگيرد ، تا نيروها به آنجا منتقل شوند .\r\nحباب رفت و جستجو نمود ، تا به محل مسجد طائف رسيد و آنجا را براى استقرار نيروهاى اسلام مناسب يافت . سپس به حضور پيامبر صلى الله عليه و آله بازگشت و آن حضرت را در جريان قرار داد ، رسول خدا صلى الله عليه و آله به سپاه خود دستور فرمود كه به محل جديد نقل مكان كنند . « 1 » \r\nحباب همچنين يكى از همرزمان امير مؤمنان على عليه السلام در سريّهء فُلس است . « 2 » \r\nرسول خدا صلى الله عليه و آله اين سُريّه را كه متشكل از يكصد و پنجاه انصارى بود در ماه ربيع الثانى سال نهم هجرى تجهيز نمود ، و على عليه السلام را به فرماندهى ايشان انتخاب فرمود . در آغاز اين عمليات حباب بهمراه دو تن ديگر از ياران خود در سمت مامور اطلاعاتى وارد عمل شدند . آنها در ضمن انجام عمليات گشتى ، به يك غلام سياه دشمن برخورد كرده ، از او پرسيدند : كه هستى ؟ گفت در جستجوى گمشدهء خود مى باشم ؛ آنان نيز او را با خود به نزد على عليه السلام آوردند .\r\nآن حضرت از او باز جويى به عمل آورد و او در نهايت ، اعتراف كرد كه از طرف دشمن مأموريت كسب اطلاعات از نيروهاى اسلام رابه عهده داشته است ، ضمناً در اثنا بازداشت على عليه السلام از كمّ و كيف نيروهاى دشمن از وى\r\n\r\n","description":"","footnote":" ( 1 ) . مغازى ، واقدى ، ج 3 ، ص 925 .  ( 2 ) . فُلس نام بتى است كه در ميان قبيلهء طى بوده است ، و آن منطقه به نام آن بت ناميده شده است ( معجم البلدان ، ج 4 ، ص 273 ) . ","page_name":" 232 ","page_number":232},
  {"content":"\r\n\r\nسئوالاتى كرد آنگاه از وى خواست كه ايشان رابه سوى قبيلهء طى راهنمايى كند .\r\nاو نيز پذيرفت ، ولى در عمل نيروهاى اسلام را به بيراهه كشانيد ، و پس از اينكه از جانب على عليه السلام تهديد به قتل شد ، سپاه اسلام را به سوى قبيله راهنمايى كرد . سپس جنگ ميان نيروهاى اسلام و مشركان درگرفت ، و به پيروزى سپاه اسلام انجاميد . على عليه السلام اسراء و غنايم جنگى رابا خود به مدينه آورد و تقديم حضور فرماندهى كل نمود . « 1 » \r\nهمچنين رسول خدا صلى الله عليه و آله در سال نهم هجرى در رأس سپاه اسلام به سمت تبوك « 2 »  عزيمت نمود .\r\nحباب در اين واقعه نيز ملازم ركاب رسول خدا صلى عليه و آله بود ، و بنابر قولى آن حضرت پرچم خزرجيان را به وى واگذار نمود . « 3 » \r\n\r\nحباب ، پس از رحلت پيامبر ( ص )\r\nهمزمان با رحلت رسول خدا صلى الله عليه و آله براى نخستين بار ياران پيامبر صلى الله عليه و آله به طور جدّى رو در روى يكديگر ايستادند ، و در برابر هم صف آرائى نمودند ، و در اجتماعى كه در سقيفهء بنى ساعده برگزار شد ، دو گروه متمايز روبروى يكديگر قرار گرفتند و سخنان درشت نثار هم نمودند . در يكطرف گروهى از مهاجرين بودندكه در رأس آنها ابوبكر ، عمر ، و ابوعبيدهء جراح قرارداشتند ، و در طرف ديگر تنى چند از انصار حضور داشتند كه حباب از آن جمله بود . البته اين براى انصار غير قابل تحمل بود ، كه عليرغم اينكه رسول خدا صلى الله عليه و آله در زمانى نه چندان دور على عليه السلام را به جانشينى\r\n\r\n","description":"","footnote":" ( 1 ) . مغازى ، واقدى ، ج 3 ، ص 984 ، تلخيص .  ( 2 ) . تبوك محلى است ميان مدينه و شام در دوازده منزلى مدينه ( معجم البلدان ، ج 2 ، ص 14 ) .  ( 3 ) . مغازى ، واقدى ، ج 3 ، ص 996 ، تلخيص . ","page_name":" 233 ","page_number":233},
  {"content":"\r\n\r\nخود و ولايت عامّه منصوب نموده بود ، دست بيعت به سوى ديگران دراز كنند ، و ديگرى را بر مسند خلافت ببينند . « 1 »  اين بود كه وقتى ابوبكر وعمر به نفع خود تبليغ مى كردند ، و سعى داشتند كار را به سود خود تمام كنند ، نخستين كسى كه پرچم مخالفت با آنان را برافراشت ، حباب بن منذر بود . او برخاست و خطاب به انصار چنين گفت :\r\nاى گروه انصار ، زمام كار خويش رابه دست خود گيريد ، كه مردم در زير سايهء شما و در پناه شما به سر مى برند ، و هيچكس جرأت مخالفت با شما را ندارد ، و مردم از رأى و نظر شما پيروى مى كنند .\r\nشماييد اهل عزت و ثروت و نيرومندى و تسخير ناپذيرى و تجربه و دليرى و كمك رسانى ، مردم نگران عملكرد شما هستند ، با يكديگر اختلاف نكنيد كه رأيتان تباه مىشود ، و كارتان سست مىگردد ، اگراين گروه جز آنچه را كه شنيديد نپذيرفتند ، پس از ما اميرى باشد و از ايشان اميرى .\r\nعمر گفت :\r\nهيهات ! دو شمشير در يك غلاف جاى نمىگيرد « 2 »  ، به خدا سوگند عرب راضى نخواهد شد كه امارت به شما برسد در حالى كه پيامبر از غير شماست ، ولى عرب مخالفتى ندارد كه رياست را به گروهى\r\n\r\n","description":"","footnote":" ( 1 ) . بطورى كه از تاريخ و كلام على ( ع ) استفاده مىشود ، وقتى بر انصار ( همانند سعد بن‌عباده ) معلوم شد كه مهاجرين ( جز بنى هاشم و جمعى ديگر ) نمى گذارند خلافت به على ( ع ) برسد ، آنها وارد معركه سقيفه شدند .\r\n« قالَ عَلىٌّ ( ع ) . . . وَلَقَدْ كانَ سَعْدٌ لَمَّارَأَى النَّاسَ يُبايِعُونَ أَبابَكْرٍ نادى أَيُّهَا النَّاسُ إِنّى وَ اللَّهِ ماأَرَدْتُها حَتَّى رَأَيْتُكُمْ تَصْرِ فُونَها عَنْ عَلِىّ وَ لا أُبَايِعُكُمْ . . . » ( نهج السعادة ، ج 5 ، ص 206 ) .  ( 2 ) . معادل اين جمله در زبان فارسى ، همان جملهء معروف سعدى است ، كه هرگز دو پادشاه دراقليمى نگنجند . ","page_name":" 234 ","page_number":234},
  {"content":"\r\n\r\nواگذار كند كه پيامبرى در ايشان است ، و ولىّ امرشان از آنان بوده است . ما در اين باب بر مخالفان خود حجّت روشن و دليل آشكار داريم . چه كسى جرأت دارد درامارت و قدرت محمد صلى الله عليه و آله با ما كه خويشاوندان و ياران اوييم مخالفت كند مگر كسى كه راه باطل رود ، و طريق گناه بپويد ، و درمهلكه غوطه ور باشد .\r\nحُباب بن منذر برخاست و گفت :\r\nاى گروه انصار ، مراقب وضعيت خويش باشيد و سخن اين مرد و يارانش را نشنويد ، كه حصه و بهرهء شما را از امارت سلب مىكنند ، و اگر از آنچه را كه شما مى خواهيد بى نصيبتان كردند ، از اين ديار بيرونشان كنيد و كارها را به دست بگيريد ، كه به خدا قسم شما از آنها به اين امر ( خلافت ) شايسته تريد ، چون آنهائى كه با اين دين سرناسازگارى داشتند ، به وسيلهء شمشيرهاى شما مردم از اين دين پيروى كردند ، من مرد با تجربه و آزموده و سرد و گرم روزگار چشيده ام ، اگر بخواهيد از نو آغاز كنيم ؟\r\nعمر گفت : در اين صورت خدا ترا مى كشد .\r\nحباب گفت : بلكه خدا ترا مى كشد . « 1 » \r\nپس از اينكه ياران ابوبكر او را براى خلافت معرّفى كردند ، نخستين كسى كه دست در دست ابوبكر نهاد ، و با او بيعت كرد ، بشير بن سعد خزرجى بود . او كه عموزادهء سعد بن عبادهء خزرجى انصارى بود ، در اثر رقابتى كه با او داشت و از ترس اينكه مبادا سعد به خلافت برسد ، با ابوبكر بيعت كرد ، اين كار با اعتراض شديد حباب بن منذر روبرو شد ، حباب براو بانگ زد كه :\r\n\r\n","description":"","footnote":" ( 1 ) . تاريخ طبرى ، ج 3 ، ص 220 . ","page_name":" 235 ","page_number":235},
  {"content":"\r\n\r\nاى بشير نافرمانى و سرپيچى كردى ؟ به خدا سوگند ، ترا وادار به اين عمل ( بيعت با ابوبكر ) نكرد چيزى جز حسادت به عمو زاده‌ات . « 1 » \r\nحُباب كه كارش به مشاجره و درگيرى لفظى با گردانندگان سقيفه و به خصوص با شخص عمر انجاميد ، مبغوض دستگاه خلافت واقع شد و سرانجام در دوران خلافت او ، در حدود سال 20 هجرى زندگى را بدرود گفت و به سراى جاويدان پيوست . « 2 » \r\n\r\n","description":"","footnote":" ( 1 ) . شرح نهج البلاغه ، ابن ابى الحديد ، ج 6 ، ص 10 .  ( 2 ) . اصابه ، ج 1 ، ص 302 - كامل ، ابن اثير ، ج 3 ، ص 77 . ","page_name":" 236 ","page_number":236},
  {"content":"\r\n\r\n\r\nمنابع و مآخذ\r\nقرآن كريم .\r\nاوائل .\r\nاسدالغابه ، ابن اثير ، مكتبة الاسلاميّه ، تهران .\r\nاصابه ، ابن حجر عسقلانى ، مصر ، افست بيروت .\r\nاعلام ، خير الدين زركلى ، چاپ دوّم ، بيروت .\r\nاعيان الشيعه ، سيد محسن امين عاملى ، دارالتعارف بيروت .\r\nاعلام الورى ، طبرسى ، دارالتعارف للمطبوعات ، بيروت .\r\nاختصاص ، شيخ مفيد ( ره ) .\r\nامالى ، شيخ مفيد .\r\nامالى ، شيخ طوسى ، منشورات داورى قم .\r\nالامامة و السياسة ، ابن قتيبه دينورى ، دارالمعرفة للطباعة و النشر ، بيروت .\r\nبحارالانوار ، مجلسى ، بيروت .\r\nتاريخ ابن خلدون ، موسسة الاعلمى ، بيروت .\r\n\r\n","description":"","footnote":"","page_name":" 237 ","page_number":237},
  {"content":"\r\n\r\nتاريخ طبرى ، ابن جرير طبرى ، دارالمعارف مصر .\r\nتاريخ يعقوبى ، احمد بن ابى يعقوب ، دار صادر بيروت .\r\nتنقيح المقال ، مامقانى ، مطبعة المرتضويه ، نجف اشرف .\r\nتاج العروس .\r\nتهذيب تاريخ دمشق ، ابن عساكر ، بيروت .\r\nتفسير جامع .\r\nتاريخ پيامبر اسلام ، آيتى ، چاپ دوّم دانشگاه تهران .\r\nترجمه مغازى ، محمود مهدوى دامغانى ، چاپ اول ، مركز نشر دانشگاهى ، تهران .\r\nجامع الرواة ، محمد بن على الاردبيلى الغروى الحائرى ، كتابخانه آيت‌اللَّه العظمى مرعشى نجفى ، قم .\r\nحياة الصحابه ، دهلوى ، دارالمعرفة ، بيروت .\r\nحيوة القلوب ، مجلسى .\r\nخصال ، شيخ صدوق ، ترجمه كمره اى ، كتابفروشى اسلاميه ، تهران .\r\nدرّالمنثور .\r\nدر اسات و بحوث فى التاريخ و الاسلام ، جعفر مرتضى ، چاپ اوّل .\r\nاختيارمعرفة الرجال معروف به رجال كشى ، شيخ طوسى ، دانشگاه مشهد .\r\nالزّينة ، حافظ ابوحاتم الرازى .\r\nسير اعلام النبلاء ، ذهنى ، دارالمعارف مصر .\r\nالسيرة النبوية ، ابن هشام ، داراحياء التراث العربى ، بيروت .\r\nسيرهء حلبى ، حلبى ، داراحياء التراث العربى - بيروت .\r\nالسّيرة النبويّه والأثار المحمّديه ، ذينى دحلان ، حاشيه سيره حلبى .\r\nسنن ابن ماجه .\r\n\r\n","description":"","footnote":"","page_name":" 238 ","page_number":238},
  {"content":"\r\n\r\nسفينة البحار ، حاج شيخ عباس قمّى ، كتابخانه سنائى ، تهران .\r\nشرح غرر الحكم ، آقا جمال خوانسارى ، انتشارات دانشگاه تهران .\r\nشرح نهج البلاغه ، ابن ابى الحديد ، داراحياء الكتب العربيه .\r\nصلح امام حسن ( ع ) ترجمه حضرت آيت اللّه خامنه اى دام ظله العالى ، انتشارات آسيا .\r\nصفوة الصفوة ، ابن جوزى .\r\nالصّواعق المحرقة ، ابن حجر .\r\nطبقات الكبرى ، ابن سعد الواقدى ، دارصادر ، بيروت .\r\nعقدالفريد ، ابن عبدربه ، دارالكتب العلميه ، بيروت .\r\nعيون اخبار الرضا ، شيخ صدوق ، منشورات الاعلمى ، تهران .\r\nالغدير ، علامه امينى ، دارالكتاب العربى ، بيروت .\r\nفروغ ابديت ، جعفر سبحانى ، دفتر تبليغات اسلامى حوزه علميه قم .\r\nفرهنگ معين .\r\nفرهنگ نوين .\r\nالفصول المهمة ، ابن صباغ مالكى ، منشورات الاعلمى ، تهران .\r\nقاموس الرجال ، شيخ محمد تقى شوشترى ، انتشارات جامعه مدرّسين .\r\nكامل ، ابن اثير ، دار صادر بيروت .\r\nالكنى و الالقاب ، حاج شيخ عباس قمى ، چاپ چهارم ، مكتبه الصدر ، بيروت .\r\nكنزالعمال ، علاء الدين على المتقى الهندى ، حيدرآباد .\r\nلغت نامه دهخدا .\r\nمغازى ، واقدى ، موسسة الاعلمى ، بيروت .\r\nالمعيار و الموازنة ، ابوجعفر اسكافى ، چاپ اوّل بيروت .\r\nمسند احمد حنبل .\r\n\r\n","description":"","footnote":"","page_name":" 239 ","page_number":239},
  {"content":"\r\n\r\nمستدرك ، نيشابورى ،\r\nمروج الذهب ، مسعودى ، دارالاندلس بيروت .\r\nمجمع البيان ، طبرسى ، مكتبة الحياة بيروت .\r\nالمنجد .\r\nمنتخب التواريخ .\r\nمجالس المومنين ، قاضى نوراللّه شوشترى ، كتابفروشى اسلاميّه تهران .\r\nمعجم الوسيط .\r\nمناقب ، ابن شهر آشوب .\r\nمعجم البلدان ، ياقوت حموى ، دارصادر بيروت .\r\nمجمع الزوايد ، نورالدين هيثمى ، دارالكتاب العربى ، بيروت .\r\nمحجة البيضاء ، فيض كاشانى .\r\nنهج السعادة ، محمودى ، دارالتعارف للمطبوعات ، بيروت .\r\nناسخ التواريخ ، سپهر ، كتابفروشى ، اسلاميه تهران .\r\nوفاء الوفاء ، نورالدّين السمهودى ، داراحياء التراث العربى ، بيروت .\r\nوقعه صفين ، منقرى المؤسسة العربية الحديثه ، قاهره .\r\n\r\n","description":"","footnote":"","page_name":" 240 ","page_number":240},
  {"content":"\r\n . \r\n","description":"","footnote":"","page_name":" 241 ","page_number":241},
  {"content":"\r\n\r\nجريان شناسى سياسى\r\nايران معاصر\r\nپژوهشكده تحقيقات اسلامى\r\n\r\n","description":"","footnote":"","page_name":" 242 ","page_number":242},
  {"content":"\r\n . \r\n\r\n","description":"","footnote":"","page_name":" 243 ","page_number":243}
  ]